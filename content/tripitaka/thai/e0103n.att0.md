<h2>วิสุทฺธิมคฺค-มหาฎีกา</h2>
<h3>(ปฐโม ภาโค)</h3>
<h3>คนฺถารมฺภกถา</h3>
<p>
สทฺธมฺมรํสิมาลี  
  
โย, วิเนยฺยกมลากเร;  
  
วิโพเธสิ มหาโมห-ตมํ หนฺตฺวาน สพฺพโสฯ  
</p>
  
<p>
ญาณาติสยพิมฺพํ ตํ, วิสุทฺธกรุณารุณํ;  
  
วนฺทิตฺวา นิรุปเกฺลสํ,  
พุทฺธาทิจฺจํ  
มโหทยํฯ  
</p>
  
<p>
โลกาโลกกรํ  
ธมฺมํ,  
คุณรสฺมิสมุชฺชลํ;  
  
อริยสงฺฆญฺจ  
สมฺผุลฺลํ, วิสุทฺธกมลากรํฯ  
</p>
  
<p>
วนฺทนาชนิตํ  
ปุญฺญํ, อิติ ยํ รตนตฺตเย;  
  
หตนฺตราโย สพฺพตฺถ, หุตฺวาหํ ตสฺส เตชสาฯ  
</p>
  
<p>
สมฺปนฺนสีลาจาเรน, ธีมตา สุจิวุตฺตินา;  
  
อเชฺฌสิโต  
ทาฐานาคเตฺถเรน  
ถิรเจตสาฯ  
</p>
  
<p>
วิสุทฺธจริโต นาโถ, ยํ วิสุทฺธิมนุตฺตรํ;  
  
ปตฺวา เทเสสิ กรุณาสมุสฺสาหิตมานโสฯ  
</p>
  
<p>
ตสฺสา อธิคมูปาโย, วิสุทฺธนยมณฺฑิโต;  
  
วิสุทฺธิมโคฺค  
โย วุโตฺต, สุวิสุทฺธปทกฺกโมฯ  
</p>
  
<p>
สุวิสุทฺธํ อสํกิณฺณํ, นิปุณตฺถวินิจฺฉยํ;  
  
มหาวิหารวาสีนํ, สมยํ อวิโลมยํฯ  
</p>
  
<p>
ตสฺส  
นิสฺสาย โปราณํ, กถามคฺคํ อนากุลํ;  
  
ตนฺตินยานุคํ สุทฺธํ, กริสฺสาม  
ตฺถวณฺณนํ  
ฯ  
</p>
  
<p>
อิติ อากงฺขมานสฺส, สทฺธมฺมสฺส จิรฎฺฐิติํ;  
  
วิภชนฺตสฺส ตสฺสตฺถํ, นิสามยถ สาธโวติฯ  
</p>
  
<h3>นิทานาทิกถาวณฺณนา</h3>
<p> สฺวายํ  ยํ สุตฺตปทํ นิสฺสาย ปฎฺฐปียติ, ตํ ตาว นิกฺขิปิตฺวา ตสฺส นิทานาทินิทฺธารณมุเขน นานปฺปการโต อตฺถํ สํวเณฺณตุํ ติอาทิ อารทฺธํฯ ธมฺมํ สํวเณฺณเนฺตน หิ อาทิโต ตสฺส นิทานํ วตฺตพฺพํ, ตโต ปโยชนํ ปิณฺฑโตฺถ ปทโตฺถ สมฺพโนฺธ อธิปฺปาโย โจทนา โสธนํ วตฺตพฺพํฯ ตถา เจว อาจริเยน ปฎิปนฺนํฯ เอตฺถ หิ ติอาทิ เทสนาย นิทานปโยชนนิทฺธารณํ, นฺติอาทิ ปิณฺฑตฺถนิทฺธารณํ , ติอาทิ ปทตฺถสมฺพนฺธาธิปฺปายวิภาวนา, นฺติอาทิ โจทนา, ตโต ปรํ โสธนํ, สมาธิปญฺญากถาสุปิ เอเสว นโยฯ กสฺมา ปเนตฺถ วิสฺสชฺชนคาถา อาทิมฺหิ นิกฺขิตฺตา, น ปุจฺฉาคาถาฯ ปุจฺฉาปุพฺพิกา หิ วิสฺสชฺชนาติ? วุจฺจเต – ตทตฺถสฺส มงฺคลภาวโต, สาสนสฺส อาทิกลฺยาณาทิภาววิภาวนโต, ภยาทิอุปทฺทวนิวารเณน อนฺตรายวิธมนโต, อุปริ สํวเณฺณตพฺพธมฺมสงฺคหโต จาติ เวทิตพฺพํฯ</p>


<p>เอตฺถาห – กสฺมา ปนายํ วิสุทฺธิมคฺคกถา วตฺถุปุพฺพิกา อารทฺธา, น สตฺถุโถมนาปุพฺพิกาติ? วุจฺจเต – วิสุํ อสํวณฺณนาทิภาวโตฯ อาทโย วิย หิ ทีฆนิกายาทีนํ นายํ วิสุํ สํวณฺณนา, น ปกรณนฺตรํ วา อภิธมฺมาวตารสุมตาวตาราทิ วิยฯ ตาสํเยว ปน สุมงฺคลวิลาสินีอาทีนํ วิเสสภูตาฯ เตเนวาห ติอาทิ (ที. นิ. อฎฺฐ. ๑.คนฺถารมฺภกถา; ม. นิ. อฎฺฐ. ๑.คนฺถารมฺภกถา; สํ. นิ. อฎฺฐ. ๑.๑.คนฺถารมฺภกถา; อ. นิ. อฎฺฐ. ๑.๑.คนฺถารมฺภกถา)ฯ อถ วา โถมนาปุพฺพิกาปิ จายํ กถา น วตฺถุปุพฺพิกาวาติ ทฎฺฐพฺพํฯ สาสเน หิ วตฺถุกิตฺตนํ น โลเก วิย เกวลํ โหติ, สาสนสมฺปตฺติกิตฺตนตฺตา ปน สตฺถุ อวิปรีตธมฺมเทสนาภาววิภาวเนน สตฺถุคุณสํกิตฺตนํ อุลฺลิงฺคนฺตเมว ปวตฺตติฯ ตถา หิ วกฺขติ ‘‘เอตฺตาวตา ติโสฺส สิกฺขา’’ติอาทิฯ นฺติ เอตฺถ หิ -สเทฺทน สพฺพสกทาคามิอนาคามิโน  วิย สเพฺพปิ อรหโนฺต สงฺคยฺหนฺติ วิภาคสฺส อนุทฺธฎตฺตาฯ เตน ติณฺณมฺปิ โพธิสตฺตานํ นิเพฺพธภาคิยา สีลาทโย อิธ ‘‘สีเล ปติฎฺฐายา’’ติอาทิวจเนน สงฺคหิตาติ ทฎฺฐพฺพํฯ ติณฺณมฺปิ หิ เนสํ จริมภเว วิเสสโต สํสารภยิกฺขณํ, ยถาสกํ สีเล ปติฎฺฐาย สมถวิปสฺสนํ อุสฺสุกฺกาเปตฺวา ตณฺหาชฎาวิชฎนปฎิปตฺติ จ สมานาติฯ อถ วา ‘‘โส อิมํ วิชฎเย ชฎ’’นฺติ สาธารณวจเนน สาติสยํ, นิรติสยญฺจ ตณฺหาชฎาวิชฎนํ คหิตํฯ ตตฺถ ยํ นิรติสยํ สวาสนปฺปหานตายฯ เตน สตฺถุ ปหานสมฺปทา กิตฺติตา โหติ, ตนฺนิมิตฺตา ญาณสมฺปทา จฯ ตทุภเยน นานนฺตริกตาย อานุภาวสมฺปทาทโยปีติฯ เอวมฺปิ โถมนาปุพฺพิกายํ กถาติ เวทิตพฺพํฯ อถ วา โถมนาปุพฺพิกา เอวายํ กถาติ ทฎฺฐพฺพํ, ‘‘สพฺพธเมฺมสุ อปฺปฎิหตญาณจาโร’’ติอาทินา สตฺถุ โถมนํ ปุรกฺขตฺวา สํวณฺณนาย อารทฺธตฺตาฯ สา ปนายํ ยสฺมา ปุจฺฉนฺตสฺส อชฺฌาสยานุรูปํ พฺยากรณสมตฺถตาย วิภาวนวเสน ปวตฺติตา, อาจิณฺณเญฺจตํ อาจริยสฺส ยทิทํ สํวเณฺณตพฺพธมฺมานุกูลํ สํวณฺณนารเมฺภ สตฺถุ อภิตฺถวนํฯ ตสฺมา  อิมินา การเณน เอวเมตฺถ โถมนา ปวตฺติตาติฯ โถมนาการสฺส วุจฺจมานสฺส การณํ อุทฺธรเนฺตน ปฐมํ วิสฺสชฺชนคาถํ นิกฺขิปิตฺวา ตสฺสา นิทานโจทนามุเขน ปุจฺฉาคาถํ สรูปโต จ อตฺถโต จ ทเสฺสตฺวา ตสฺสา ปุจฺฉาย อวิปรีตพฺยากรณสมตฺถภาวาวโชตนํ ภควโต โถมนํ ปุรกฺขตฺวา ยถาธิเปฺปตธมฺมสํวณฺณนา กตาฯ เตนาห ‘‘สีเล ปติฎฺฐายา’’ติอาทิฯ ตตฺถ คาถาย อโตฺถ ปรโต อาวิ ภวิสฺสติฯ</p>


<p>ติอาทีสุ ติ อยํ -สโทฺท เหตุ ปริสมาปนาทิปทตฺถวิปริยายปการาวธารณนิทสฺสนาทิอเนกตฺถปฺปเภโทฯ ตถา เหส ‘‘รุปฺปตีติ โข, ภิกฺขเว, ตสฺมา ‘รูป’นฺติ วุจฺจตี’’ติอาทีสุ (สํ. นิ. ๓.๗๙) เหตุมฺหิ อาคโตฯ ‘‘ตสฺมาติห เม, ภิกฺขเว, ธมฺมทายาทา ภวถ, มา อามิสทายาทาฯ อตฺถิ เม ตุเมฺหสุ อนุกมฺปา ‘กินฺติ เม สาวกา ธมฺมทายาทา ภเวยฺยุํ, โน อามิสทายาทา’’ติอาทีสุ (ม. นิ. ๑.๒๙) ปริสมาปเนฯ ‘‘อิติ วา อิติ เอวรูปา นจฺจคีตวาทิตวิสูกทสฺสนา ปฎิวิรโต’’ติอาทีสุ (ที. นิ. ๑.๑๙๗) อาทิอเตฺถฯ ‘‘มาคณฺฑิโยติ ตสฺส พฺราหฺมณสฺส สงฺขา สมญฺญา ปญฺญตฺติ โวหาโร นามํ  นามกมฺมํ นามเธยฺยํ นิรุตฺติ พฺยญฺชนํ อภิลาโป’’ติอาทีสุ (มหานิ. ๗๓, ๗๕) ปทตฺถวิปริยาเยฯ ‘‘อิติ โข, ภิกฺขเว, สปฺปฎิภโย พาโล, อปฺปฎิภโย ปณฺฑิโตฯ สอุปทฺทโว พาโล, อนุปทฺทโว ปณฺฑิโตฯ สอุปสโคฺค พาโล, อนุปสโคฺค ปณฺฑิโต’’ติอาทีสุ (ม. นิ. ๓.๑๒๔) ปกาเรฯ ‘‘อตฺถิ อิทปฺปจฺจยา ชรามรณนฺติ อิติ ปุเฎฺฐน สตา, อานนฺท, อตฺถีติสฺส วจนียํ, กิํปจฺจยา ชรามรณนฺติ อิติ เจ วเทยฺย, ชาติปจฺจยา ชรามรณนฺติ อิจฺจสฺส วจนีย’’นฺติอาทีสุ (ที. นิ. ๒.๙๖) อวธารเณ, สนฺนิฎฺฐาเนติ อโตฺถฯ ‘‘อตฺถีติ โข, กจฺจาน, อยเมโก อโนฺต, นตฺถีติ โข, กจฺจาน, อยํ ทุติโย อโนฺต’’ติอาทีสุ (สํ. นิ. ๒.๑๕; ๓.๙๐) นิทสฺสเนฯ อิธาปิ นิทสฺสเน ทฎฺฐโพฺพ, ปกาเรติปิ วตฺตุํ วฎฺฎเตวฯ ปฐโม ปน อิติ-สโทฺท ปริสมาปเน ทฎฺฐโพฺพฯ ติ อวธารเณฯ นฺติ อาสนฺนปจฺจกฺขวจนํ ยถาธิคตสฺส สุตฺตปทสฺส อภิมุขีกรณโตฯ</p>


<p>นฺติ อยํ -สโทฺท สอุปสโคฺค, อนุปสโคฺค จ วปฺปนวาปสมีกรณเกโสหารณชีวิตวุตฺติปมุตฺตภาวปาวจนปวตฺติตอเชฺฌสนกถนาทีสุ ทิสฺสติฯ ตถา หิ อยํ –</p>


<p>
‘‘คาโว  
ตสฺส ปชายนฺติ, เขเตฺต วุตฺตํ วิรูหติ;  
  
วุตฺตานํ ผลมสฺนาติ, โย มิตฺตานํ น ทุพฺภตี’’ติฯ –  
</p>
  
<p>อาทีสุ (ชา. ๒.๒๒.๑๙) วปฺปเน อาคโตฯ ‘‘โน จ โข ปฎิวุตฺต’’นฺติอาทีสุ (ปารา. ๒๘๙) อฎฺฐทนฺตกาทีหิ วาปสมีกรเณฯ ‘‘กาปฎิโก มาณโว ทหโร วุตฺตสิโร’’ติอาทีสุ (ม. นิ. ๒.๔๒๖) เกโสหารเณฯ ‘‘ปนฺนโลโม ปรทตฺตวุโตฺต มิคภูเตน เจตสา วิหรตี’’ติอาทีสุ (จูฬว. ๓๓๒) ชีวิตวุตฺติยํฯ ‘‘เสยฺยถาปิ นาม ปณฺฑุปลาโส พนฺธนา ปวุโตฺต อภโพฺพ หริตตฺถายา’’ติอาทีสุ (ม. นิ. ๓.๕๙; ปารา. ๙๒; ปาจิ. ๖๖๖; มหาว. ๑๒๙) พนฺธนโต ปมุตฺตภาเวฯ ‘‘เยสมิทํ เอตรหิ โปราณํ มนฺตปทํ คีตํ ปวุตฺตํ สมิหิต’’นฺติอาทีสุ (ที. นิ. ๑.๒๘๕; ม. นิ. ๒.๔๒๗; มหาว. ๓๐๐) ปาวจนภาเวน ปวตฺติเตฯ โลเก ปน ‘‘วุโตฺต คุโณ วุโตฺต ปารายโน’’ติอาทีสุ อเชฺฌสเนฯ ‘‘วุตฺตํ โข  ปเนตํ ภควตา ‘ธมฺมทายาทา เม, ภิกฺขเว, ภวถ, มา อามิสทายาทา’ติ’’อาทีสุ (ม. นิ. ๑.๓๐) กถเนฯ อิธาปิ กถเน เอว ทฎฺฐโพฺพฯ ตสฺมา ‘‘อิติ หิ เอวเมว อิทํ สุตฺตํ เทสิต’’นฺติ ยถานิกฺขิตฺตํ คาถํ เทสิตภาเวน นิทเสฺสติฯ ตสฺสา วา เทสิตาการํ อวธาเรติฯ</p>


<p>ติ เหตุมฺหิ นิสฺสกฺกํฯ ติ วจนาลงฺการมตฺตํฯ อุภเยนาปิ การณํ ปุจฺฉติฯ นฺติ ยถาวุตฺตํ สุตฺตปทํ ปจฺจามสติฯ นฺติ ปุจฺฉานิมิตฺตํฯ ตทตฺถสฺส อตฺตโน พุทฺธิยํ วิปริวตฺตมานตํ อุปาทาย ‘‘อิท’’นฺติ วตฺวา ปุน ภควตา ภาสิตาการํ สนฺธาย ‘‘เอต’’นฺติ วุตฺตํฯ สกเลน ปนาเนน วจเนน เทสนาย นิทานํ โชติตํ โหติฯ ปรโต ตสฺสา เทสกเทสกาลปฎิคฺคาหเก วิภาเวตุํ ติอาทิ วุตฺตํฯ ตตฺถ ติ อนุสฺสวนเตฺถ นิปาโตฯ เตน วุจฺจมานสฺสตฺถสฺส อนุ อนุ สุยฺยมานตํ ทีเปติฯ ติ รตฺติยา เอกสฺมิํ โกฎฺฐาเส, มชฺฌิมยาเมติ อธิปฺปาโยฯ เวสฺสวณาทโย วิย อปากฎนามเธยฺยตฺตา ฯ เทโว เอว นฺติ วิจิกิจฺฉาสลฺลสมุทฺธรณตฺถํ ปุจฺฉีติ โยชนาฯ ‘‘สํสยสมุคฺฆาฎตฺถ’’นฺติ จ อิมินา ปญฺจสุ ปุจฺฉาสุ อยํ วิมติเจฺฉทนาปุจฺฉาติ ทเสฺสติฯ เยน อเตฺถน ตณฺหา ‘‘ชฎา’’ติ วุตฺตา, ตเมว อตฺถํ ทเสฺสตุํ ติอาทิ วุตฺตํฯ สา หิ อฎฺฐสตตณฺหาวิจริตปฺปเภโท อตฺตโน อวยวภูโต เอว ชาโล เอติสฺสา อตฺถีติ ‘‘ชาลินี’’ติ วุจฺจติฯ</p>


<p>อิทานิสฺสา  ชฎากาเรน ปวตฺติํ ทเสฺสตุํ ติอาทิ วุตฺตํฯ ตตฺถ ติ ตสฺสา ปวตฺติฎฺฐานมาห, รูปาทิฉฬารมฺมณวินิมุตฺตสฺส ตณฺหาวิสยสฺส อภาวโตฯ ติ กทาจิ รูปารมฺมเณ กทาจิ ยาว ธมฺมารมฺมเณ กทาจิ ธมฺมารมฺมเณ กทาจิ ยาว รูปารมฺมเณติ เอวํ เหฎฺฐา, อุปริ จ ปวตฺติวเสนฯ เทสนากฺกเมน เจตฺถ เหฎฺฐุปริยตา ทฎฺฐพฺพาฯ กทาจิ กามภเว กทาจิ รูปภเว กทาจิ อรูปภเว กทาจิ วา อรูปภเว…เป.… กทาจิ กามภเวติ เอวเมตฺถ เหฎฺฐุปริยวเสน ปวตฺติ เวทิตพฺพาฯ สพฺพสงฺขารานํ ขเณ ขเณ ภิชฺชนสภาวตฺตา อปราปรุปฺปตฺติ เอตฺถ สํสิพฺพนนฺติ อาห ติฯ ติ อิทํ เยน สมฺพเนฺธน ชฎา วิยาติ ชฎาติ  ชฎาตณฺหานํ อุปมูปเมยฺยตา, ตํทสฺสนํฯ อยํ เหตฺถ อโตฺถ – ยถา ชาลิโน เวฬุคุมฺพสฺส สาขา, โกสสญฺจยาทโย จ อตฺตนา อตฺตโน อวยเวหิ สํสิพฺพิตา วินทฺธา ‘‘ชฎา’’ติ วุจฺจนฺติ, เอวํ ตณฺหาปิ สํสิพฺพนสภาเวนาติ, ‘‘สํสิพฺพิตเฎฺฐนา’’ติ วา ปาโฐ, อตฺตนาว อตฺตโน สํสิพฺพิตภาเวนาติ อโตฺถฯ อยํ หิ ตณฺหา โกสการกิมิ วิย อตฺตนาว อตฺตานมฺปิ สํสิพฺพนฺตี ปวตฺตติฯ เตนาห ภควา ‘‘รูปตณฺหา โลเก ปิยรูปํ สาตรูปํ, เอเตฺถสา ตณฺหา อุปฺปชฺชมานา อุปฺปชฺชติ, เอตฺถ นิวิสมานา นิวิสตี’’ติอาทิ (ที. นิ. ๒.๔๐๐; ม. นิ. ๑.๘๖; วิภ. ๒๐๓)ฯ อิเม สตฺตา ‘‘มม อิท’’นฺติ ปริคฺคหิตํ วตฺถุํ อตฺตนิพฺพิเสสํ มญฺญมานา อพฺภนฺตริมํ กโรนฺติฯ อพฺภนฺตรโตฺถ จ อโนฺตสโทฺทติ สกปริกฺขาเร อุปฺปชฺชมานาปิ ตณฺหา ‘‘อโนฺตชฎา’’ติ วุตฺตาฯ ปพฺพชิตสฺส ปตฺตาทิ, คหฎฺฐสฺส หตฺถิอาทิ สกปริกฺขาโรฯ</p>


<p>‘‘อตฺตา’’ติ ภวติ เอตฺถ อภิมาโนติ  อุปาทานกฺขนฺธปญฺจกํฯ สรีรนฺติ เกจิฯ มม อตฺตภาโว สุนฺทโร, อสุกสฺส วิย มม อตฺตภาโว ภเวยฺยาติ วา อาทินา สกอตฺตภาวาทีสุ ตณฺหาย อุปฺปชฺชมานากาโร เวทิตโพฺพฯ อตฺตโน จกฺขาทีนิ ฯ อตฺตโน, ปเรสญฺจ รูปาทีนิ ฯ ปเรสํ สพฺพานิ วา, สปรสนฺตติปริยาปนฺนานิ วา จกฺขาทีนิ ฯ ตถา รูปาทีนิ ฯ ปริตฺตมหคฺคตภเวสุ ปวตฺติยาปิ ตณฺหาย ภาโว เวทิตโพฺพฯ กามภโว หิ กสฺสจิปิ กิเลสสฺส อวิกฺขมฺภิตตฺตา กถญฺจิปิ อวิมุโตฺต อชฺฌตฺตคฺคหณสฺส วิเสสปจฺจโยติ ‘‘อชฺฌตฺตํ, อโนฺต’’ติ จ วุจฺจติฯ ตพฺพิปริยายโต รูปารูปภโว ‘‘พหิทฺธา, พหี’’ติ จฯ เตนาห ภควา ‘‘อชฺฌตฺตสํโยชโน ปุคฺคโล, พหิทฺธาสํโยชโน ปุคฺคโล’’ติ (อ. นิ. ๒.๓๗)ฯ วิสยเภเทน, ปวตฺติอาการเภเทน จ อเนกเภทภินฺนมฺปิ ตณฺหํ  ชฎาภาวสามเญฺญน เอกนฺติ คเหตฺวา ติ วุตฺตํฯ สา ปน ‘‘ปชา’’ติ วุตฺตสตฺตสนฺตานปริยาปนฺนา เอว หุตฺวา ปุนปฺปุนํ ตํ ชเฎนฺตี วินนฺธนฺตี ปวตฺตตีติ อาห ติฯ ตถา หิ ปรมตฺถโต ยทิปิ อวยวพฺยติเรเกน สมุทาโย นตฺถิ, เอกเทโส ปน สมุทาโย นาม น โหตีติ อวยวโต สมุทายํ ภินฺนํ กตฺวา อุปมูปเมยฺยํ ทเสฺสโนฺต   ติ อาหฯ อิมํ ชฎนฺติ สมฺพโนฺธฯ ตีสุ ธาตูสุ เอกมฺปิ อเสเสตฺวา สํสิพฺพเนน ฯ เตนสฺสา มหาวิสยตํ, วิชฎนสฺส จ สุทุกฺกรภาวมาหฯ ติ อิมินา ‘‘วิชฎเย’’ติ ปทํ สตฺติอตฺถํ, น วิธิอาทิอตฺถนฺติ ทเสฺสติฯ</p>


<p>เอวํ ‘‘อโนฺตชฎา’’ติอาทินา ปุโฎฺฐ ปน อสฺส เทวปุตฺตสฺส อิมํ คาถมาหาติ สมฺพโนฺธฯ ‘‘เอทิโสว อิมํ ปญฺหํ วิสฺสเชฺชยฺยา’’ติ สตฺถารํ คุณโต ทเสฺสโนฺต ติอาทิมาหฯ ตตฺถ ติ อตีตาทิเภทภิเนฺนสุ สเพฺพสุ เญยฺยธเมฺมสุฯ ติ อนวเสสเญยฺยาวรณปฺปหาเนน นิสฺสงฺคจารตฺตา นวิหตญาณปวตฺติโกฯ เอเตน ตีสุ กาเลสุ อปฺปฎิหตญาณตาวิภาวเนน อาทิโต ติณฺณํ อาเวณิกธมฺมานํ คหเณเนว ตเทกลกฺขณตาย ตทวินาภาวโต จ ภควโต เสสาเวณิกธมฺมานมฺปิ คหิตภาโว เวทิตโพฺพฯ ทิพฺพนฺติ กามคุณาทีหิ กีฬนฺติ ลฬนฺติ, เตสุ วา วิหรนฺติ, วิชยสมตฺถตาโยเคน ปจฺจตฺถิเก วิเชตุํ อิจฺฉนฺติ, อิสฺสริยธนาทิสกฺการทานคฺคหณํ, ตํตํอตฺถานุสาสนญฺจ กโรนฺตา โวหรนฺติ, ปุญฺญาติสยโยคานุภาวปฺปตฺตาย ชุติยา โชตนฺติ, ยถาธิเปฺปตญฺจ วิสยํ อปฺปฎิฆาเตน คจฺฉนฺติ, ยถิจฺฉิตนิปฺผาทเน จ สโกฺกนฺตีติ ฯ อถ วา เทวนียา ตํตํพฺยสนนิตฺถรณตฺถิเกหิ สรณํ ปรายณนฺติ คมนียา, อภิตฺถวนียา วา, โสภาวิเสสโยเคน กมนียาติ วา ฯ เต ติวิธา – สมฺมุติเทวา อุปปตฺติเทวา วิสุทฺธิเทวาติฯ ภควา ปน นิรติสยาย อภิญฺญากีฬาย อุตฺตเมหิ ทิพฺพพฺรหฺมอริยวิหาเรหิ สปรสนฺตานคตปญฺจวิธมารวิชยิจฺฉานิปฺผตฺติยา จิตฺติสฺสริยสตฺตธนาทิสมฺมาปฎิปตฺติ อเวจฺจปสาทสกฺการทานคฺคหณสงฺขาเตน, ธมฺมสภาวปุคฺคลชฺฌาสยานุรูปานุสาสนีสงฺขาเตน จ โวหาราติสเยน ปรมาย ปญฺญาสรีรปฺปภาสงฺขาตาย ชุติยา, อนญฺญสาธารณาย ญาณสรีรคติยา, มารวิชยสพฺพสพฺพญฺญุคุณปรหิตนิปฺผาทเนสุ อปฺปฎิหตาย สตฺติยา จ สมนฺนาคตตฺตา สเทวเกน โลเกน ‘‘สรณ’’นฺติ คมนียโต, อภิตฺถวนียโต, ภตฺติวเสน กมนียโต จ สเพฺพ  เต เทเว เตหิ คุเณหิ อภิภุยฺย ฐิตตฺตา เตสํ เทวานํ เสโฎฺฐ อุตฺตโม เทโวติ ฯ สพฺพเทเวหิ  ปูชนียตโร เทโวติ วา, วิสุทฺธิเทวภาวสฺส วา สพฺพญฺญุคุณาลงฺการสฺส วา อธิคตตฺตา อเญฺญสํ เทวานํ อติสเยน เทโวติ ฯ</p>


<p>อปริมาณาสุ โลกธาตูสุ อปริมาณานํ สกฺกานํ, มหาพฺรหฺมานญฺจ คุณาภิภวนโต อธิโก อติสโย อติเรกตโร วา สโกฺก พฺรหฺมา จาติ ฯ ญาณปฺปหานเทสนาวิเสเสสุ สเทวเก โลเก เกนจิ อวิกฺขมฺภนียฎฺฐานตาย กุโตจิปิ อุตฺรสฺตาภาวโต จตูหิ เวสารเชฺชหิ วิสารโทติ ฯ ยํ สนฺธาย วุตฺตํ ‘‘สมฺมาสมฺพุทฺธสฺส เต ปฎิชานโต อิเม ธมฺมา อนภิสมฺพุทฺธาติ ตตฺร วต มํ สมโณ วา…เป.… เวสารชฺชปฺปโตฺต วิหรามี’’ติ (ม. นิ. ๑.๑๕๐; อ. นิ. ๔.๘)ฯ ฐานาฐานญาณาทีหิ ทสหิ ญาณพเลหิ สมนฺนาคตตฺตา ฯ ยํ สนฺธาย วุตฺตํ ‘‘อิธ ตถาคโต ฐานญฺจ ฐานโต, อฎฺฐานญฺจ อฎฺฐานโต ยถาภูตํ ปชานาตี’’ติอาทิ (อ. นิ. ๑๐.๒๑; วิภ. ๘๐๙)ฯ ยํ กิญฺจิ เญยฺยํ นาม, ตตฺถ สพฺพเตฺถว อนาวฎญาณตาย ฯ ตญฺจ สพฺพํ สมนฺตโต สพฺพาการโต หตฺถตเล อามลกํ วิย ปจฺจกฺขโต ทสฺสนสมเตฺถน ญาณจกฺขุนา สมนฺนาคตตฺตา  สพฺพญฺญูติ อโตฺถฯ อิเมหิ ปน ทฺวีหิ ปเทหิ ปจฺฉิมานิ เทฺว อสาธารณญาณานิ คหิตานิฯ ภาคฺยวนฺตตาทีหิ การเณหิ ฯ ยํ ปเนตฺถ วตฺตพฺพํ, ตํ ปรโต  (วิสุทฺธิ. ๑.๑๒๓ อาทโย) วิตฺถารโต อาคมิสฺสติฯ</p>


<p>เอตฺถ จ ‘‘สพฺพธเมฺมสุ อปฺปฎิหตญาณจาโร’’ติ อิมินา ติยทฺธารุฬฺหานํ ปุจฺฉานํ ภควโต พฺยากรณสมตฺถตาย ทสฺสิตาย กิํ เทวตานมฺปิ ปุจฺฉํ พฺยากาตุํ สมโตฺถ ภควาติ อาสงฺกาย ตนฺนิวตฺตนตฺถํ ‘‘เทวเทโว’’ติ วุตฺตํฯ เทวานํ อติเทโว สโกฺก เทวานมิโนฺท เทวตานํ ปญฺหํ วิสฺสเชฺชติ, ‘‘ตโต อิมสฺส โก วิเสโส’’ติ จิเนฺตนฺตานํ ตนฺนิวตฺตนตฺถํ ‘‘สกฺกานํ อติสโกฺก’’ติ วุตฺตํฯ สเกฺกนปิ ปุจฺฉิตมตฺถํ สนงฺกุมาราทโย พฺรหฺมาโน วิสฺสเชฺชนฺติ, ‘‘ตโต อิมสฺส โก อติสโย’’ติ จิเนฺตนฺตานํ ตนฺนิวตฺตนตฺถํ ‘‘พฺรหฺมานํ อติพฺรหฺมา’’ติ วุตฺตํฯ อยํ จสฺส วิเสโส จตุเวสารชฺชทสพลญาเณหิ ปากโฎ ชาโตติ ทสฺสนตฺถํ ‘‘จตุ…เป.…  ธโร’’ติ วุตฺตํฯ อิมานิ จ ญาณานิ อิมสฺส ญาณทฺวยสฺส อธิคเมน สเหว สิทฺธานีติ ทสฺสนตฺถํ ‘‘อนาวรณญาโณ สมนฺตจกฺขู’’ติ วุตฺตํฯ ตยิทํ ญาณทฺวยํ ปุญฺญญาณสมฺภารูปจยสิทฺธาย ภคฺคโทสตาย สิทฺธนฺติ ทเสฺสโนฺต ‘‘ภควา’’ติ อโวจาติฯ เอวเมเตสํ  ปทานํ คหเณ ปโยชนํ, อนุปุพฺพิ จ เวทิตพฺพาฯ ยํ ปเนตํ ปจฺฉิมํ อนาวรณญาณํ สพฺพญฺญุตญฺญาณนฺติ ญาณทฺวยํ, ตํ อตฺถโต อภินฺนํฯ เอกเมว หิ ตํ ญาณํ วิสยปวตฺติมุเขน อเญฺญหิ อสาธารณภาวทสฺสนตฺถํ ทฺวิธา กตฺวา วุตฺตํฯ อนวเสสสงฺขตาสงฺขตสมฺมุติธมฺมารมฺมณตาย สพฺพญฺญุตญฺญาณํ, ตตฺถาวรณาภาวโต นิสฺสงฺคจารมุปาทาย ‘‘อนาวรณญาณ’’นฺติปิ วุตฺตํฯ ยํ ปเนตฺถ วตฺตพฺพํ, ตํ ปรโต  (วิสุทฺธิ. ๑.๑๒๓ อาทโย) วกฺขามฯ</p>


<p> มหเนฺต สีลกฺขนฺธาทิเก เอสี คเวสีติ มเหสิ, ภควาฯ เตน ติ วิวรโนฺต วิตฺถาเรโนฺตฯ นฺติ อวิปรีตํฯ นฺติ สีลสมาธิปญฺญาทิวิภาคํฯ นฺติ อฎฺฐกฺขณวชฺชิเตน นวเมน ขเณน ลทฺธพฺพตฺตา สุฎฺฐุ ทุลฺลภํฯ นฺติ สีลาทิกฺขนฺธตฺตยสงฺคหํฯ อริยมโคฺค หิ ตีหิ ขเนฺธหิ สงฺคหิโต สปฺปเทสตฺตา นครํ วิย รเชฺชน, น ตโย ขนฺธา อริยมเคฺคน นิปฺปเทสตฺตาฯ วุตฺตเญฺหตํ ‘‘น โข, อาวุโส วิสาข, อริเยน อฎฺฐงฺคิเกน มเคฺคน ตโย ขนฺธา สงฺคหิตา; ตีหิ จ โข, อาวุโส วิสาข, ขเนฺธหิ อริโย อฎฺฐงฺคิโก มโคฺค สงฺคหิโต’’ติ (ม. นิ. ๑.๔๖๒)ฯ กิเลสโจเรหิ อปริปนฺถนียตาย ฯ อนฺตทฺวยปริวชฺชนโต, มายาทิกายวงฺกาทิปฺปหานโต จ ฯ สเพฺพสํ สํกิเลสธมฺมานํ มารณวเสน คมนโต ปวตฺตนโต, นิพฺพานสฺส มคฺคนโต, นิพฺพานตฺถิเกหิ มคฺคิตพฺพโต จ ติ นิพฺพานาย, วิสุทฺธิภาวาย วา, อรหตฺตายาติ อโตฺถฯ</p>


<p>ติ เอวํ สีลวิสุทฺธิอาทิวิสุทฺธิปรมฺปราย อธิคนฺตโพฺพ เอวรูโป เอวํกิจฺจโก เอวมโตฺถติ ยาถาวโต อนวพุชฺฌนฺตาฯ สกลสํกิเลสโต, สํสารโต จ สุทฺธิํ วิมุตฺติํ กาเมนฺติ ปเตฺถนฺตีติ -สโทฺท สมฺภาวเนฯ เตน น เกวลํ สีลมเตฺตน ปริตุฎฺฐา, อถ โข วิสุทฺธิกามาปิ สมานาติ ทเสฺสติฯ ติ อิมสฺมิํ สาสเนฯ ภาวนาย ยุตฺตปยุตฺตตาย  วิสุทฺธิํ  อุทฺทิสฺส ปโยคํ ปรกฺกมํ กโรนฺตาปิ อุปายสฺส อนธิคตตฺตา ติ โยชนาฯ นฺติ โยคีนํฯ กามญฺจายํ วิสุทฺธิมโคฺค สมนฺตภทฺทกตฺตา สวนธารณปริจยาทิปสุตานํ สเพฺพสมฺปิ ปาโมชฺชกโร, โยคีนํ ปน สาติสยํ ปโมทเหตูติ อาห นฺติฯ พาหิรกนิกายนฺตรลทฺธีหิ อสมฺมิสฺสตาย สุฎฺฐุ วิสุทฺธวินิจฺฉยตฺตา นฺติ อตฺตโน อปสฺสยภูตํ นิกายํ ทเสฺสติ ฯ นฺติ ธมฺมสํวณฺณนานยสนฺนิสฺสิตํฯ เอตฺถ จ ‘‘เตสํ ปาโมชฺชกรณ’’นฺติอาทินา สพฺพสํกิเลสมลวิสุทฺธตาย วิสุทฺธิํ นิพฺพานํ ปเตฺถนฺตานํ โยคีนํ เอกํเสน ตทาวหตฺตา ปาโมชฺชกโร ญาณุตฺตเรหิ สมฺมาปฎิปเนฺนหิ อธิฎฺฐิตตฺตา สุฎฺฐุ สมฺมา วิสุทฺธวินิจฺฉโย มหาวิหารวาสีนํ กถามโคฺคติ ทเสฺสติฯ  สกฺกจฺจํ นิสามยถาติ โยเชตพฺพํฯ</p>


<p>เอตฺถ จ ‘‘อิมิสฺสา ทานิ คาถายา’’ติ อิมินา วิสุทฺธิมคฺคภาสนสฺส นิสฺสยํ, ‘‘กถิตาย มเหสินา’’ติ อิมินา ตสฺส ปมาณภาวํ, ‘‘ยถาภูตํ อตฺถํ สีลาทิเภทน’’นฺติ อิมินา อวิปรีตปิณฺฑตฺถํ, ‘‘สุทุลฺลภํ…เป.… โยคิโน’’ติ อิมินา นิมิตฺตํ, นฺติ อิมินา ปโยชนํ, ‘‘วณฺณยโนฺต อตฺถํ, สุวิสุทฺธวินิจฺฉยํ มหาวิหารวาสีนํ เทสนานยนิสฺสิตํ, สกฺกจฺจ’’นฺติ จ อิมินา กรณปฺปการํ ทเสฺสตฺวา ‘‘วิสุทฺธิกามา สเพฺพปิ, นิสามยถ สาธโว’’ติ อิมินา ตตฺถ สกฺกจฺจสวเน สาธุชเน นิโยเชติฯ สาธุกํ สวนปฎิพทฺธา หิ สาสนสมฺปตฺติฯ</p>


<p> วจนตฺถวิภาวเนน ปเวทิตวิสุทฺธิมคฺคสามญฺญตฺถสฺส วิสุทฺธิมคฺคกถา วุจฺจมานา อภิรุจิํ อุปฺปาเทตีติ ปทตฺถโต วิสุทฺธิมคฺคํ วิภาเวตุํ ติอาทิ อารทฺธํฯ ตตฺถ ติ ยทิทํ ‘‘วิสุทฺธิมคฺคํ ภาสิสฺส’’นฺติ เอตฺถ วิสุทฺธิมคฺคปทํ วุตฺตํ, ตตฺถฯ นฺติ สเพฺพหิ ราคาทิมเลหิ, สเพฺพหิ สํกิเลสมเลหิ จ วิรหิตํ วิวิตฺตํฯ ตโต เอว  สพฺพทา สพฺพถา จ วิสุทฺธนฺติ อโตฺถฯ ยถาวุตฺตํ วิสุทฺธิํ มคฺคติ คเวสติ อธิคจฺฉติ เอเตนาติ ฯ เตนาห ติฯ วิสุทฺธิมโคฺคติ จ นิปฺปริยาเยน โลกุตฺตรมโคฺค เวทิตโพฺพ, ตทุปายตฺตา ปน ปุพฺพภาคมโคฺค, ตนฺนิสฺสโย กถาปพโนฺธ จ ตถา วุจฺจติฯ</p>


<p>สฺวายํ  วิสุทฺธิมโคฺค สตฺถารา เทสนาวิลาสโต, เวเนยฺยชฺฌาสยโต จ นานานเยหิ เทสิโต, เตสุ อยเมโก นโย คหิโตติ ทเสฺสตุํ นฺติอาทิ อารทฺธํฯ ตตฺถ ติ กิสฺมิญฺจิ สุเตฺตฯ ติ อวธารเณน สมถํ นิวเตฺตติฯ โส หิ ตสฺสา ปฎิโยคี, น สีลาทิฯ มตฺต-สเทฺทน จ วิเสสนิวตฺติอเตฺถน สวิเสสํ สมาธิํ นิวเตฺตติฯ โส อุปจารปฺปนาเภโท วิปสฺสนายานิกสฺส เทสนาติ กตฺวา น สมาธิมตฺตํฯ น หิ  ขณิกสมาธิํ วินา วิปสฺสนา สมฺภวติฯ วิปสฺสนาติ จ ติวิธาปิ อนุปสฺสนา เวทิตพฺพา, น อนิจฺจานุปสฺสนาวฯ น หิ อนิจฺจทสฺสนมเตฺตน สจฺจาภิสมโย สมฺภวติฯ ยํ ปน คาถายํ อนิจฺจลกฺขณเสฺสว คหณํ กตํ, ตํ ยสฺส ตเทว สุฎฺฐุตรํ ปากฎํ หุตฺวา อุปฎฺฐาติ, ตาทิสสฺส วเสนฯ โสปิ หิ อิตรํ ลกฺขณทฺวยํ วิภูตตรํ กตฺวา สมฺมสิตฺวา วิเสสํ อธิคจฺฉติ, น อนิจฺจลกฺขณเมวฯ</p>


<p>ติ สเพฺพ เตภูมกสงฺขารา, เต หิ สมฺมสนียาฯ ติ น นิจฺจา อทฺธุวา อิตฺตรา ขณภงฺคุราติฯ ติ วิปสฺสนาปญฺญายฯ  สมฺมสติฯ  ปจฺฉา อุทยพฺพยญาณาทีนํ อุปฺปตฺติยา อุตฺตรกาลํฯ ติ ตสฺมิํเยว อนิจฺจาการโต ทิเฎฺฐ ‘‘สเพฺพ สงฺขารา’’ติ วุเตฺต เตภูมเก ขนฺธปญฺจกสงฺขาเต ทุเกฺข นิพฺพินฺทติ นิพฺพิทาญาณํ ปฎิลภติฯ ติ เอส นิพฺพิทานุปสฺสนาสงฺขาโต วิราคาทีนํ การณภูโต นิพฺพานสฺส อธิคมูปาโยฯ</p>


<p>ติ สมถวิปสฺสนาวเสนฯ นฺติ เจตฺถ วิปสฺสนาย ปาทกภูตํ ฌานํ อธิเปฺปตํฯ ติ ยสฺมิํ ปุคฺคเลฯ ติ เอตฺถายมโตฺถ – โย ปุคฺคโล ฌานํ ปาทกํ กตฺวา วิปสฺสนํ ปฎฺฐเปตฺวา ตํ อุสฺสุกฺกาเปติฯ ติ โส พฺยตฺตํ นิพฺพานสฺส สมีเป เอกนฺตโต นิพฺพานํ อธิคจฺฉตีติฯ</p>


<p>นฺติ มคฺคเจตนาฯ สา หิ อปจยคามิตาย สตฺตานํ สุทฺธิํ อาวหติฯ ติ สมฺมาทิฎฺฐิฯ นฺติ สมฺมาวาจากมฺมนฺตาฯ นฺติ สมฺมาอาชีโวฯ ติ อวเสสา จตฺตาโร อริยมคฺคธมฺมาฯ อถ วา นฺติ สมฺมากมฺมนฺตสฺส คหณํฯ ‘‘ยา จาวุโส วิสาข, สมฺมาทิฎฺฐิ, โย จ  สมฺมาสงฺกโปฺป, อิเม ธมฺมา ปญฺญากฺขเนฺธ สงฺคหิตา’’ติ (ม. นิ. ๑.๔๖๒) วจนโตฯ ติ สมฺมาทิฎฺฐิสมฺมาสงฺกปฺปานํ คหณํฯ ติ สมาธิ ‘‘เอวํธมฺมา เต ภควโนฺต อเหสุ’’นฺติอาทีสุ (สํ. นิ. ๕.๓๗๘) วิยฯ ตคฺคหเณเนว ‘‘โย จาวุโส วิสาข, สมฺมาวายาโม, ยา จ สมฺมาสติ, โย จ สมฺมาสมาธิ, อิเม ธมฺมา สมาธิกฺขเนฺธ สงฺคหิตา’’ติ วจนโต สมฺมาวายามสตีนมฺปิ คหณํ ทฎฺฐพฺพํฯ นฺติ สมฺมาวาจาชีวานํฯ นฺติ เอวรูปสฺส อริยปุคฺคลสฺส ชีวิตํ อุตฺตมํ ชีวิตนฺติ เอวเมตฺถ อฎฺฐงฺคิโก อริยมโคฺค วุโตฺตติ เวทิตโพฺพฯ</p>


<p>ติ  สีลสมาธิปญฺญาวีริยวเสนฯ ติ สมาทานโต ปภุติ สพฺพกาลํฯ ติ จตุปาริสุทฺธิสีลสมฺปทาย สมฺปโนฺน สมนฺนาคโตฯ ติ โลกิยโลกุตฺตราย ปญฺญาย สมนฺนาคโตฯ ติ ตํสมฺปยุเตฺตน สมาธินา สุฎฺฐุ สมาหิโตฯ ติ อกุสลานํ ธมฺมานํ ปหานาย, กุสลานํ ธมฺมานํ อุปสมฺปทาย ปคฺคหิตวีริโยฯ ติ นิพฺพานํ ปติเปสิตตฺตตาย กาเย จ ชีวิเต จ นิรเปกฺขจิโตฺตฯ นฺติ กาโมฆาทิจตุพฺพิธมฺปิ โอฆํ, สํสารมโหฆเมว วาฯ</p>


<p>ติ เอกมโคฺคฯ มคฺคปริยาโย หิ อิธ อยน-สโทฺท, ตสฺมา เอกปถภูโต อยํ, ภิกฺขเว, มโคฺค, น เทฺวธาปถภูโตติ อโตฺถฯ เอกํ วา นิพฺพานํ อยติ คจฺฉตีติ เอกายโน, เอเกน วา คณสงฺคณิกํ ปหาย วิเวกเฎฺฐน อยิตโพฺพ ปฎิปชฺชิตโพฺพติ เอกายโน, อยนฺติ เตนาติ วา อยโน, เอกสฺส เสฎฺฐสฺส ภควโต อยโนติ เอกายโน, เตน อุปฺปาทิตตฺตา, เอกสฺมิํ วา อิมสฺมิํเยว ธมฺมวินเย อยโนติ เอกายโนฯ ติ ราคาทิมเลหิ, อภิชฺฌาวิสมโลภาทิอุปกฺกิเลเสหิ จ สตฺตานํ วิสุทฺธตฺถาย วิสุชฺฌนตฺถายฯ นฺติ นิปาโต, เย อิเมติ อโตฺถฯ ปุเพฺพ สรณลกฺขเณน มคฺคเฎฺฐน จ มโคฺคติ วุตฺตเสฺสว กายาทิวิสยเภเทน จตุพฺพิธตฺตา ติ วุตฺตํฯ ติ เอตฺถ -สเทฺทน อปฺปมาทาภิรติอาทีนํ สงฺคโห เวทิตโพฺพ ฯ อปฺปมาทาภิรติอาทิวเสนาปิ หิ กตฺถจิ วิสุทฺธิมโคฺค เทสิโตฯ ยถาห –</p>


<p>
‘‘อปฺปมาทรโต ภิกฺขุ, ปมาเท ภยทสฺสิ วา;  
  
อภโพฺพ ปริหานาย, นิพฺพานเสฺสว สนฺติเก’’ติฯ (ธ. ป. ๓๒);  
</p>
  
<p> ติ ตสฺสํ คาถายํฯ อุปริ วุจฺจมานา คาถาย วิตฺถารสํวณฺณนา นิเทฺทสปฎินิเทฺทสฎฺฐานิยา, ตโต สํขิตฺตตรา อตฺถวณฺณนา อุเทฺทสฎฺฐานิยาติ อาห ติฯ ยถาอุทฺทิฎฺฐสฺส หิ อตฺถสฺส นิเทฺทสปฎินิเทฺทสา สุกรา, สุโพธา จ โหนฺตีติฯ ติ เอตฺถ ติ กุสลสีเลฯ ยทิปิ ‘‘กตเม จ, ถปติ, อกุสลา สีลา’’ติอาทีสุ อกุสลา ธมฺมาปิ สีลนฺติ อาคตาฯ วุจฺจมานาย ปน จิตฺตปญฺญาภาวนาย อธิฎฺฐานาโยคฺยตาย กิริยสีลานมฺปิ อสมฺภโว, กุโต อิตเรสนฺติ กุสลสีลเมเวตฺถ อธิเปฺปตํฯ ติอาทีสุ ติ ปริปาเลโนฺต, ปริวเฑฺฒโนฺต วา, สพฺพภาเคหิ สํวรโนฺต , อวีติกฺกมโนฺต จาติ อโตฺถฯ ตถาภูโต หิ ตํ อวิชหโนฺต ตตฺถ ปติฎฺฐิโต นาม โหติฯ ‘‘สีเล’’ติ หิ อิทํ อาธาเร ภุมฺมํฯ ติ ทุวิธา ปติฎฺฐา นิสฺสยูปนิสฺสยเภทโตฯ ตตฺถ อุปนิสฺสยปติฎฺฐา โลกิยา, อิตรา โลกุตฺตรา อภินฺทิตฺวา คหเณฯ ภินฺทิตฺวา ปน คหเณ ยถา โลกิยจิตฺตุปฺปาเทสุ สหชาตานํ, ปุริมปจฺฉิมานญฺจ วเสน นิสฺสยูปนิสฺสยปติฎฺฐา สมฺภวติ, เอวํ โลกุตฺตเรสุ เหฎฺฐิมมคฺคผลสีลวเสน อุปนิสฺสยปติฎฺฐาปิ สมฺภวติฯ ‘‘ปติฎฺฐายา’’ติ จ ปทสฺส ยทา อุปนิสฺสยปติฎฺฐา อธิเปฺปตา, ตทา ‘‘สทฺธํ อุปนิสฺสายา’’ติอาทีสุ (ปฎฺฐา. ๑.๑.๔๒๓) วิย ปุริมกาลกิริยาวเสน อโตฺถ เวทิตโพฺพฯ เตนาห ‘‘ปุเพฺพว โข ปนสฺส กายกมฺมํ วจีกมฺมํ อาชีโว สุปริสุโทฺธ โหตี’’ติ (ม. นิ. ๓.๔๓๑)ฯ ยทา ปน นิสฺสยปติฎฺฐา อธิเปฺปตา, ตทา ‘‘จกฺขุญฺจ ปฎิจฺจา’’ติอาทีสุ (ม. นิ. ๑.๒๐๔; ๓.๔๒๑; สํ. นิ. ๔.๖๐) วิย สมานกาลกิริยาวเสน อโตฺถ เวทิตโพฺพฯ สมฺมาวาจาทโย หิ อตฺตนา สมฺปยุตฺตานํ สมฺมาทิฎฺฐิอาทีนํ สหชาตวเสเนว นิสฺสยปจฺจยา โหนฺตีติฯ</p>


<p>นรติ  เนตีติ  ปุริโสฯ ยถา หิ ปฐมปกติภูโต สโตฺต, อิตราย ปกติยา เสฎฺฐเฎฺฐน ปุริ อุเจฺจ ฐาเน เสติ ปวตฺตตีติ ‘‘ปุริโส’’ติ วุจฺจติ, เอวํ นยนเฎฺฐน ‘‘นโร’’ติ วุจฺจติฯ ปุตฺตภาตุภูโตปิ หิ ปุคฺคโล มาตุเชฎฺฐภคินีนํ เนตุฎฺฐาเน ติฎฺฐติ, ปเคว อิตโร อิตราสํฯ นเรน โยคโต, นรสฺส อยนฺติ วา นารี, อิตฺถีฯ สาปิ เจตฺถ กามํ ตณฺหาชฎาวิชฎนสมตฺถตา อตฺถิ, ปธานเมว ปน สตฺตํ ทเสฺสโนฺต ‘‘นโร’’ติ อาห ยถา ‘‘สตฺถา เทวมนุสฺสาน’’นฺติ (ที. นิ. ๑.๑๕๗, ๒๕๕)ฯ อฎฺฐกถายํ ปน อวิภาเคน ปุคฺคลปริยาโย อยนฺติ ทเสฺสตุํ ติ วุตฺตํฯ ติ วิปากภูตาย สห ปญฺญาย ปวตฺตตีติ สปโญฺญฯ ตาย หิ อาทิโต ปฎฺฐาย สนฺตานวเสน พหุลํ ปวตฺตมานาย อยํ สโตฺต สวิเสสํ ‘‘สปโญฺญ’’ติ วตฺตพฺพตํ อรหติฯ วิปากปญฺญาปิ หิ สนฺตานวิเสสเนน ภาวนาปญฺญุปฺปตฺติยา อุปนิสฺสโย โหติ อเหตุกทฺวิเหตุกานํ ตทภาวโตฯ สมฺปชญฺญสงฺขาตาย จ ตํตํกิจฺจการิกาย ปญฺญาย วเสน ‘‘สปโญฺญ’’ติ วตฺตุํ วฎฺฎติฯ อฎฺฐกถายํ ปน นิปก-สเทฺทน ปาริหาริกปญฺญา คยฺหตีติ วิปากปญฺญาวเสเนเวตฺถ อโตฺถ วุโตฺตฯ ติ กมฺมชาย ติเหตุกปฎิสนฺธิยํ ปญฺญายาติ เอวํ ติเหตุก-สโทฺท ปฎิสนฺธิ-สเทฺทน สมฺพนฺธิตโพฺพ, น ปญฺญา-สเทฺทนฯ น หิ ปญฺญา ติเหตุกา อตฺถิฯ ปฎิสนฺธิโต ปภุติ ปวตฺตมานา ปญฺญา ‘‘ปฎิสนฺธิยํ ปญฺญา’’ติ วุตฺตา ตํมูลกตฺตา, น ปฎิสนฺธิกฺขเณ ปวตฺตา เอวฯ</p>


<p>จิเนฺตติ  อารมฺมณํ อุปนิชฺฌายตีติ  สมาธิฯ โส หิ สาติสยํ อุปนิชฺฌานกิโจฺจฯ น หิ วิตกฺกาทโย วินา สมาธินา ตมตฺถํ สาเธนฺติ, สมาธิ ปน เตหิ วินาปิ สาเธตีติฯ ปคุณพลวภาวาปาทเนน ปจฺจเยหิ จิตํ, ตถา สนฺตานํ จิโนตีติปิ  สมาธิฯ ปฐมชฺฌานาทิวเสน จิตฺตวิจิตฺตตาย, อิทฺธิวิธาทิจิตฺตกรเณน จ สมาธิ จิตฺตนฺติ วินาปิ ปโรปเทเสนสฺส จิตฺตปริยาโย ลพฺภเตวฯ อฎฺฐกถายํ ปน จิตฺต-สโทฺท วิญฺญาเณ นิรุโฬฺหติ กตฺวา วุตฺตํ ติฯ ยถาสภาวํ ปกาเรหิ ชานาตีติ ฯ สา ยทิปิ กุสลาทิเภทโต พหุวิธาฯ ‘‘ภาวย’’นฺติ ปน วจนโต ภาเวตพฺพา อิธาธิเปฺปตาติ ตํ ทเสฺสตุํ นฺติ วุตฺตํฯ ‘‘ภาวย’’นฺติ จ อิทํ ปเจฺจกํ  โยเชตพฺพํ ‘‘จิตฺตญฺจ ภาวยํ, ปญฺญญฺจ ภาวย’’นฺติฯ ตยิทํ ทฺวยํ กิํ โลกิยํ, อุทาหุ โลกุตฺตรนฺติ? โลกุตฺตรนฺติ ทฎฺฐพฺพํ อุกฺกฎฺฐนิเทฺทสโตฯ ตํ หิ ภาวยมาโน อริยมคฺคกฺขเณ ตณฺหาชฎํ สมุเจฺฉทวเสน วิชเฎตีติ วุจฺจติ, น โลกิยํฯ นานนฺตริยภาเวน ปเนตฺถ โลกิยาปิ คหิตาว โหนฺติ โลกิยสมถวิปสฺสนาย วินา ตทภาวโตฯ สมถยานิกสฺส หิ อุปจารปฺปนาปฺปเภทํ สมาธิํ อิตรสฺส ขณิกสมาธิํ, อุภเยสมฺปิ วิโมกฺขมุขตฺตยํ วินา น กทาจิปิ โลกุตฺตราธิคโม สมฺภวติฯ เตนาห ติฯ ตตฺถ ยทา โลกิยา สมถวิปสฺสนา อธิเปฺปตา, ตทา ‘‘ภาวย’’นฺติ อิทํ ภาวนากิริยาย เหตุภาวกถนํ, ภาวนาเหตูติ อโตฺถฯ ตํภาวนาเหตุกา หิ วิชฎนกิริยาติฯ ยทา ปน โลกุตฺตรา อธิเปฺปตา, ตทา เกวลํ วตฺตมานภาวนิเทฺทโสฯ ตทุภยภาวนาสมกาลเมว หิ ตณฺหาชฎาวิชฎนํฯ</p>


<p>ติ อิทํ ยถาวุตฺตภาวนาย อุปการกธมฺมกิตฺตนํฯ กมฺมฎฺฐานํ อนุยุญฺชนฺตสฺส หิ วีริยํ สติ สมฺปชญฺญนฺติ อิเม ตโย ธมฺมา พหูปการาฯ วีริยูปตฺถทฺธญฺหิ กมฺมฎฺฐานํ สติสมฺปชญฺญานุปาลิตํ น ปริปตติ, อุปริ จ วิเสสํ อาวหติฯ ปติฎฺฐาสิทฺธิยา เจตฺถ สทฺธาสิทฺธิ, สทฺธูปนิสฺสยตฺตา สีลสฺส, วีริยาทิสิทฺธิยา จฯ น หิ สเทฺธยฺยวตฺถุํ อสทฺทหนฺตสฺส ยถาวุตฺตวีริยาทโย สมฺภวนฺติ, ตถา สมาธิปิฯ ยถา หิ เหตุภาวโต วีริยาทีหิ สทฺธาสิทฺธิ, เอวํ ผลภาวโต เตหิ สมาธิสิทฺธิฯ วีริยาทีสุ หิ สมฺปชฺชมาเนสุ สมาธิ สมฺปโนฺนว โหติ อสมาหิตสฺส ตทภาวโตฯ กถํ ปเนตฺถ สติสิทฺธิ? นิปกคฺคหณโตฯ ติกฺขวิสทภาวปฺปตฺตา หิ สติ ‘‘เนปกฺก’’นฺติ วุจฺจติฯ ยถาห ‘‘ปรเมน สติเนปเกฺกน สมนฺนาคโต’’ติฯ อฎฺฐกถายํ ปน ‘‘เนปกฺกํ ปญฺญา’’ติ อยมโตฺถ ทสฺสิโตฯ ตคฺคหเณเนว  สติปิ คหิตาว โหติฯ น หิ สติวิรหิตา ปญฺญา อตฺถีติฯ อปเร ปน ‘‘สปโญฺญ’’ติ อิมินาว ปาริหาริกปญฺญาปิ คยฺหตีติ ‘‘นิปโก’’ติ ปทสฺส ‘‘สโต’’ติ อตฺถํ วทนฺติฯ ยทิปิ กิเลสานํ ปหานํ อาตาปนํ, ตํ สมฺมาทิฎฺฐิอาทีนมฺปิ อเตฺถวฯ อาตปฺปสโทฺท วิย ปน อาตาปสโทฺท วีริเยเยว  นิรุโฬฺหติ อาห ติฯ อถ วา ปฎิปกฺขปฺปหาเน สมฺปยุตฺตธมฺมานํ อพฺภุสฺสหนวเสน ปวตฺตมานสฺส วีริยสฺส สาติสยํ ตทาตาปนนฺติ วีริยเมว ตถา วุจฺจติ, น อเญฺญ ธมฺมาฯ ติ จายมีกาโร ปสํสาย, อติสยสฺส วา ทีปโกฯ ติ วา-สโทฺทปิ ตทโตฺถ เอว ทฎฺฐโพฺพฯ เตน สมฺมปฺปธานสมงฺคิตา วุตฺตา โหติฯ เตนาห ติฯ อาตาปนคฺคหเณน เจตฺถ อารมฺภ ธาตุมาห อาทิโต วีริยารโมฺภติ กตฺวา, ปริตาปนคฺคหเณน นิกฺกมปรกฺกมธาตุโย สพฺพโส ปฎิปกฺขโต นิกฺขนฺตตํ, อุปรูปริ วิเสสปฺปตฺติญฺจ อุปาทายฯ นิปยติ วิโสเสติ ปฎิปกฺขํ, ตโต วา อตฺตานํ นิปาติ รกฺขตีติ  สมฺปชาโนฯ กมฺมฎฺฐานสฺส ปริหรเณ นิยุตฺตาติ ฯ</p>


<p>อภิกฺกมาทีนิ สพฺพกิจฺจานิ สาตฺถกสมฺปชญฺญาทิวเสน ปริจฺฉิชฺช เนตีติ ฯ กมฺมฎฺฐานสฺส วา อุคฺคโห ปริปุจฺฉา ภาวนารโมฺภ มนสิการวิธิ, ตตฺถ จ สกฺกจฺจการิตา สาตจฺจการิตา สปฺปายการิตา นิมิตฺตกุสลตา ปหิตตฺตตา อนฺตราอสโงฺกโจ อินฺทฺริยสมตฺตปฎิปาทนา วีริยสมตาปาทนํ วีริยสมตาโยชนนฺติ เอวมาทีนํ สเพฺพสํ กิจฺจานํ ปริณายิกา ติ สาธารณโต ภิกฺขุลกฺขณกถเนน ปฎิปตฺติยาว ภิกฺขุภาโว, น ภิกฺขกภินฺนปฎธราทิภาเวนาติ ทเสฺสติฯ เอวํ หิ กตกิจฺจานํ สามเณราทีนํ, ปฎิปนฺนานญฺจ อปพฺพชิตานมฺปิ สงฺคโห กโต โหติฯ อิธ ปน ปฎิปชฺชนกวเสน อโตฺถ เวทิตโพฺพฯ ภินฺทติ ปาปเก อกุสเล ธเมฺมติ วา ติ โย นโร สปฺปโญฺญ สีเล ปติฎฺฐาย อาตาปี นิปโก จิตฺตํ ปญฺญญฺจ ภาวยนฺติ วุโตฺต, โส ภิกฺขุ อิมํ ตณฺหาชฎํ วิชฎเยติ สมฺพโนฺธฯ อิทานิ ตมฺปิ วิชฎนํ เวฬุคุมฺพวิชฎเนน อุปเมตฺวา ทเสฺสตุํ คาถาย ยถาวุเตฺต สีลาทิธเมฺม ‘‘อิมินา จ สีเลนา’’ติอาทินา ปจฺจามสติฯ ตตฺถ ยสฺมา โยคาวจรสนฺตานคตา นานากฺขณิกา มิสฺสกา สีลาทิธมฺมา คาถาย คหิตา, ตสฺมา เต เอกจฺจํ คณฺหโนฺต ติ อาหฯ น หิ เต ฉ ธมฺมา เอกสฺมิํ สนฺตาเน เอกสฺมิํ ขเณ  ลพฺภนฺติฯ ยสฺมา จ ปุคฺคลาธิฎฺฐาเนน คาถา ภาสิตา, ตสฺมา ปุคฺคลาธิฎฺฐานเมว อุปมํ ทเสฺสโนฺต ติอาทิมาห ฯ ตตฺถ นฺติ สุฎฺฐุ นิสิตํ, อติวิย ติขิณนฺติ อโตฺถฯ สตฺถสฺส นิสานสิลายํ นิสิตตรภาวกรณํ, พาหุพเลน จสฺส อุกฺขิปนนฺติ อุภยเมฺปตํ อตฺถาปนฺนํ กตฺวา อุปมา วุตฺตาติ ตทุภยํ อุปเมเยฺย ทเสฺสโนฺต ติ อาหฯ สมาธิคุเณน หิ ปญฺญาย ติกฺขภาโวฯ เตนาห ภควา ‘‘สมาหิโต ยถาภูตํ ปชานาตี’’ติ (สํ. นิ. ๓.๕; ๔.๙๙; ๕.๑๐๗๑; เนตฺติ. ๔๐; มิ. ป. ๒.๑.๑๔)ฯ วีริยญฺจสฺสา อุปตฺถมฺภกํ ปคฺคณฺหนโตฯ ติ วิชเฎตุํ สกฺกุเณยฺยฯ วุฎฺฐานคามินิวิปสฺสนาย หิ วตฺตมานาย โยคาวจโร ตณฺหาชฎํ วิชเฎตุํ สมโตฺถ นามฯ วิชฎนํ เจตฺถ สมุเจฺฉทวเสน ปหานนฺติ อาห ติฯ ทกฺขิณํ อรหตีติ ทกฺขิเณโยฺย, อโคฺค จ โส ทกฺขิเณโยฺย จาติ  อคฺคา วา ทกฺขิณา อคฺคทกฺขิณา, ตํ อรหตีติ ฯ</p>


<p> ติ ตสฺสํ คาถายํฯ นฺติ ‘‘นโร’’ติ จ ‘‘ภิกฺขู’’ติ จ วุโตฺต โยคาวจโรฯ ปุน ติ ตสฺสํ ปญฺญายํฯ ติ ภิกฺขุโนฯ กตฺตริ เจตํ สามิวจนํ, อเนนาติ อโตฺถฯ  วิเสสาธานสฺส ติเหตุกปฎิสนฺธิปญฺญาย อภาวโตฯ เตนาห ติฯ ติ โยคินาฯ ภาวนายํ สตตปวตฺติตวีริยตาย ติ ยถาวุตฺตเนปกฺกสงฺขาตปญฺญาวเสนฯ ยํ กิญฺจิ กตฺตพฺพํ, ตสฺส สพฺพสฺส สมฺปชานวเสเนว กรณสีโล, ตตฺถ วา สมฺปชานกาโร เอตสฺส อตฺถิ, สมฺปชานสฺส วา อสโมฺมหสฺส การโก อุปฺปาทโกติ สมฺปชานการี, เตน ติ อสฺสํ คาถายํฯ สีลาทิสมฺปาทเน วีริยสฺส เตสํ องฺคภาวโต ตํ วิสุํ อคฺคเหตฺวา ติ วุตฺตํฯ</p>


<p>‘‘วิสุทฺธิมคฺคํ ทเสฺสตี’’ติ อวิภาคโต เทสนาย ปิณฺฑตฺถํ วตฺวา ปุน ตํ วิภาคโต ทเสฺสตุํ ติอาทิ วุตฺตํฯ ตตฺถ ติ เอตฺตกาย เทสนายฯ ติ สิกฺขิตพฺพเฎฺฐน สิกฺขาฯ สิกฺขนํ เจตฺถ อาเสวนํ ทฎฺฐพฺพํฯ สีลาทิธเมฺมหิ สํวรณาทิวเสน อาเสวโนฺต เต สิกฺขตีติ  วุจฺจติฯ นฺติ ปฎิปตฺติสาสนํฯ  พลวการณํฯ  อนุปคมนํฯ  ภาวนาฯ ติ ปหายกปฎิปโกฺขฯ ยทิปิ คาถายํ ‘‘สีเล’’ติ สามญฺญโต วุตฺตํ, น ‘‘อธิสีเล’’ติฯ ตํ ปน ตณฺหาชฎาวิชฎนสฺส ปติฎฺฐาภูตํ อธิเปฺปตนฺติ อาห ติฯ ภวคามิ หิ สีลํ สีลเมว, วิภวคามิ  สีลํ อธิสีลสิกฺขาฯ สามญฺญโชตนา หิ วิเสเส อวติฎฺฐตีติฯ เอส นโย เสสสิกฺขาสุปิฯ</p>


<p>ติ อธิสีลสิกฺขาภูเตน สีเลนฯ ตํ หิ อนญฺญสาธารณตาย สาสนสฺส อาทิกลฺยาณตํ ปกาเสติ, น ยมนิยมาทิมตฺตํฯ เตน วุตฺตํ นฺติ จฯ นฺติ มคฺคกุสลานํฯ นฺติ วา อนวชฺชานํฯ เตน อริยผลธมฺมานมฺปิ สงฺคโห สิโทฺธ โหติฯ นฺติ สพฺพสฺสาปิ สาวชฺชสฺส อกิริยา อนชฺฌาปชฺชนํฯ เอเตน จาริตฺตวาริตฺตเภทสฺส สพฺพสฺส สีลสฺส คหณํ กตํ โหติฯ กตฺตพฺพากรณมฺปิ หิ สาวชฺชเมวาติฯ ติ คาถายํ วุตฺตสมาธิปญฺญานํ อาทิมฺหิ วจนโตฯ อาทิภาโว จสฺส ตมฺมูลกตฺตา อุตฺตริมนุสฺสธมฺมานํฯ อาทีนํ วา วจนํ อาทิวจนํฯ อาทิสเทฺทน เจตฺถ ‘‘สีลํ สมาธิ ปญฺญา จ, วิมุตฺติ จ อนุตฺตรา’’ติ (ที. นิ. ๒.๑๘๖) เอวมาทีนํ สงฺคโห ทฎฺฐโพฺพฯ สีลสฺส วิสุทฺธตฺตา วิปฺปฎิสาราทิเหตูนํ ทูรีกรณโต อวิปฺปฎิสาราทิคุณาวหํฯ ‘‘อวิปฺปฎิสาราทิคุณาวหตฺตา’’ติ เอเตน น เกวลํ สีลสฺส กลฺยาณตาว วิภาวิตา, อถ โข อาทิภาโวปีติ ทฎฺฐพฺพํฯ ตถา หิสฺส  (ปริ. ๓๖๖) อวิปฺปฎิสาราทีนํ วิมุตฺติญาณปริโยสานานํ ปรมฺปรปจฺจยตา วุตฺตาฯ ติ อธิจิตฺตสิกฺขาภูเตน สมาธินาฯ สกลํ สาสนํ สงฺคเหตฺวา ปวตฺตาย คาถาย อาทิปเทน อาทิมฺหิ ปฎิปชฺชิตพฺพสฺส สีลสฺส, ตติยปเทน ปริโยสาเน ปฎิปชฺชิตพฺพาย ปญฺญาย คหิตตฺตา มเชฺฌ ปฎิปชฺชิตโพฺพ สมาธิ ปาริเสสโต ทุติยปเทน คยฺหตีติ ติ วุตฺตํ, น กุสลสทฺทสฺส สมาธิปริยายตฺตาฯ ปุพฺพูปนิสฺสยวโต หิ สมาหิตตาทิอฎฺฐงฺคสมนฺนาคเมน อภินีหารกฺขมตา สมาธิสฺส อิทฺธิวิธาทิคุณาวหตฺตํ, อคฺคมคฺคปญฺญาย อธิคตาย ยทตฺถํ ปพฺพชติ, ตํ ปริโยสิตนฺติ   ฯ เตนาห ภควา ‘‘สิกฺขานิสํสมิทํ, ภิกฺขเว, พฺรหฺมจริยํ วุสฺสติ สทฺธาธิปเตยฺยํ ปญฺญุตฺตรํ วิมุตฺติสาร’’นฺติ (อ. นิ. ๔.๒๔๕)ฯ สกํ จิตฺตํ สจิตฺตํ, สจิตฺตสฺส สพฺพโส กิเลสานํ สมุจฺฉินฺทเนน วิโสธนํ ฯ เอวํ ปน ปญฺญากิเจฺจ มตฺถกปฺปเตฺต อุตฺตริ กรณียาภาวโต สาสนสฺส ปญฺญุตฺตรตา เวทิตพฺพาฯ ติ ยาทิโส อิเฎฺฐสุ, ลาภาทีสุ จ อนุนยาภาวโต, ตาทิโส อนิเฎฺฐสุ, อลาภาทีสุ จ ปฎิฆาภาวโตฯ ตโต เอว วา ยาทิโส อนาปาถคเตสุ อิฎฺฐานิเฎฺฐสุ, ตาทิโส อาปาถคเตสุปีติ ฯ ตสฺส ภาโว  ตสฺส อาวหนโตฯ ติ  วาตเหตุฯ ติ น จลติฯ ติ น ผนฺทนฺติ, กุโต จลนนฺติ อธิปฺปาโยฯ</p>


<p>ติ ยถา สีลาทโย อธิสีลสิกฺขาทีนํ ปกาสกา, ตถา เตวิชฺชตาทีนํ อุปนิสฺสยสฺสาติ เตสํ ปกาสนาการูปสํหารโตฺถ ตถา-สโทฺทฯ ยสฺมา สีลํ วิสุชฺฌมานํ สติสมฺปชญฺญพเลน, กมฺมสฺสกตญาณพเลน จ สํกิเลสมลโต วิสุชฺฌติ ปาริปูริญฺจ คจฺฉติ, ตสฺมา สีลสมฺปทา สิชฺฌมานา อุปนิสฺสยสมฺปตฺติภาเวน สติพลํ, ญาณพลญฺจ ปจฺจุปฎฺฐเปตีติ ตสฺสา วิชฺชตฺตยูปนิสฺสยตา เวทิตพฺพา สภาคเหตุสมฺปาทนโตฯ สติเนปเกฺกน หิ ปุเพฺพนิวาสวิชฺชาสิทฺธิ, สมฺปชเญฺญน สพฺพกิเจฺจสุ สุทิฎฺฐการิตาปริจเยน จุตูปปาตญาณานุพนฺธาย ทุติยวิชฺชาสิทฺธิ, วีติกฺกมาภาเวน สํกิเลสปฺปหานสพฺภาวโต วิวฎฺฎูปนิสฺสยตาวเสน อชฺฌาสยสุทฺธิยา ตติยวิชฺชาสิทฺธิฯ ปุเรตรํ สิทฺธานํ สมาธิปญฺญานํ ปาริปูริํ วินา สีลสฺส อาสวกฺขยญาณูปนิสฺสยตา สุกฺขวิปสฺสกขีณาสเวหิ ทีเปตพฺพาฯ สมาธิปญฺญา วิย อภิญฺญาปฎิสมฺภิทานํ สีลํ น สภาคเหตูติ กตฺวา วุตฺตํ นฺติฯ ‘‘สมาหิโต ยถาภูตํ ปชานาตี’’ติ (สํ. นิ. ๓.๕; ๔.๙๙; เนตฺติ. ๔๐; มิ. ป. ๒.๑.๑๔) วจนโต สมาธิสมฺปทา ฉฬภิญฺญตาย อุปนิสฺสโยฯ ปญฺญา วิย ปฎิสมฺภิทานํ สมาธิ น สภาคเหตูติ วุตฺตํ นฺติฯ ‘‘โยคา เว ชายเต ภูรี’’ติ (ธ. ป. ๒๘๒) วจนโต ปุพฺพโยเคน, ครุวาสเทสภาสากโอสลฺลอุคฺคหปริปุจฺฉาทีหิ จ ปริภาวิตา ปญฺญาสมฺปตฺติ ปฎิสมฺภิทาปเภทสฺส อุปนิสฺสโย  ปเจฺจกโพธิสมฺมาสโมฺพธิโยปิ ปญฺญาสมฺปตฺติสนฺนิสฺสยาติ ปญฺญาย อนธิคนฺตพฺพสฺส วิเสสสฺส อภาวโต, ตสฺสา จ ปฎิสมฺภิทาปเภทสฺส เอกนฺติกการณโต เหฎฺฐา วิย ‘‘น ตโต ปร’’นฺติ อวตฺวา ติ วุตฺตํฯ</p>


<p>เอตฺถ จ ‘‘สีลสมฺปตฺติญฺหิ นิสฺสายา’’ติ วุตฺตตฺตา ยสฺส สมาธิวิชมฺภนภูตา อนวเสสา ฉ อภิญฺญา น อิชฺฌนฺติ, ตสฺส อุกฺกฎฺฐปริเจฺฉทวเสน น สมาธิสมฺปทา อตฺถีติฯ สติปิ วิชฺชานํ อภิเญฺญกเทสภาเว สีลสมฺปตฺติสมุทาคตา เอว ติโสฺส วิชฺชา คหิตาฯ ยถา หิ ปญฺญาสมฺปตฺติสมุทาคตา จตโสฺส ปฎิสมฺภิทา อุปนิสฺสยสมฺปนฺนสฺส มเคฺคเนว อิชฺฌนฺติ, มคฺคกฺขเณ เอว ตาสํ ปฎิลภิตพฺพโต, เอวํ สีลสมฺปตฺติสมุทาคตา ติโสฺส วิชฺชา สมาธิสมฺปตฺติสมุทาคตา จ ฉ อภิญฺญา อุปนิสฺสยสมฺปนฺนสฺส มเคฺคเนว อิชฺฌนฺตีติ มคฺคาธิคเมเนว  ตาสํ อธิคโม เวทิตโพฺพฯ ปเจฺจกพุทฺธานํ, สมฺมาสมฺพุทฺธานญฺจ ปเจฺจกโพธิสมฺมาสโมฺพธิสมธิคมสทิสา หิ อิเมสํ อริยานํ อิเม วิเสสาธิคมาติฯ วินยสุตฺตาภิธเมฺมสุ สมฺมาปฎิปตฺติยา เตวิชฺชตาทีนํ อุปนิสฺสยตาปิ ยถาวุตฺตวิธินา เวทิตพฺพาฯ</p>


<p>สมฺปนฺนสีลสฺส กามเสวนาภาวโต สีเลน ปฐมนฺตวิวชฺชนํ วุตฺตํฯ เยภุเยฺยน หิ สตฺตา กามเหตุ ปาณาติปาตาทิวเสนาปิ อสุทฺธปโยคา โหนฺติฯ ฌานสุขลาภิโน กายกิลมถสฺส สมฺภโว เอว นตฺถีติ สมาธินา ทุติยนฺตวิวชฺชนํ วุตฺตํ ฌานสมุฎฺฐานปณีตรูปผุฎกายตฺตาฯ ติ มคฺคปญฺญายฯ อุกฺกฎฺฐนิเทฺทเสน หิ เอกํสโต อริยมโคฺคว มชฺฌิมา ปฎิปตฺติ นามฯ เอวํ สเนฺตปิ โลกิยปญฺญาวเสนปิ อนฺตทฺวยวิวชฺชนํ วิภาเวตพฺพํฯ</p>


<p>สีลํ ตํสมงฺคิโน กามสุคตีสุเยว นิพฺพตฺตาปนโต จตูหิ อปาเยหิ วิมุตฺติยา การณนฺติ อาห ติฯ น หิ ปาณาติปาตาทิปฎิวิรติ ทุคฺคติปริกิเลสํ อาวหติฯ สมาธิ ตํสมงฺคิโน มหคฺคตภูมิยํเยว นิพฺพตฺตาปเนน สกลกามภวโต วิโมเจตีติ วุตฺตํ ติฯ น หิ กามาวจรกมฺมสฺส อนุพลปฺปทายีนํ กามจฺฉนฺทาทีนํ วิกฺขมฺภกํ ฌานํ กามธาตุปริกิเลสาวหํ โหติฯ น เจตฺถ อุปจารชฺฌานํ นิทเสฺสตพฺพํ, อปฺปนาสมาธิสฺส  อธิเปฺปตตฺตาฯ นาปิ ‘‘สีเลเนว อติกฺกมิตพฺพสฺส อปายภวสฺส สมาธินา อติกฺกมิตพฺพตา’’ติ วจโนกาโสฯ สุคติภวมฺปิ อติกฺกมนฺตสฺส ทุคฺคติสมติกฺกมเน กา กถาติฯ ติ กามภวาทีนํ นวนฺนมฺปิ ภวานํ สมติกฺกมนุปาโย สีลสมาธีหิ อติกฺกนฺตาปิ ภวา อนติกฺกนฺตา เอว, การณสฺส อปหีนตฺตาฯ ปญฺญาย ปนสฺส สุปฺปหีนตฺตา เต สมติกฺกนฺตา เอวฯ</p>


<p>ติ ทีปาโลเกเนว ตมสฺส ปุญฺญกิริยวตฺถุคเตน เตน เตน กุสลเงฺคน ตสฺส ตสฺส อกุสลงฺคสฺส ปหานวเสนฯ ติ อุปจารปฺปนาเภเทน สมาธินา ปวตฺตินิวารเณน ฆฎปฺปหาเรเนว ชลตเล เสวาลสฺส เตสํ เตสํ นีวรณาทิธมฺมานํ ปหานวเสนฯ ติ อริยมคฺคปญฺญายฯ ติ จตุนฺนํ อริยมคฺคานํ ภาวิตตฺตา ตํตํมคฺควโต อตฺตโน สนฺตาเน ‘‘ทิฎฺฐิคตานํ ปหานายา’’ติอาทินา (ธ. ส. ๒๗๗) วุตฺตสฺส  สมุทยปกฺขิยสฺส กิเลสคณสฺส อจฺจนฺตํ อปฺปวตฺติสงฺขาตสมุจฺฉินฺทนปฺปหานวเสนฯ</p>


<p>ติ สํกิเลสธมฺมานํ, กมฺมกิเลสานํ วา โย กายวจีทฺวาเรสุ วีติกฺกโม อชฺฌาจาโร, ตสฺส ปฎิปโกฺข  อวีติกฺกมสภาวตฺตา สีลสฺสฯ โอกาสาทานวเสน กิเลสานํ จิเตฺต กุสลปฺปวตฺติํ ปริยาทิยิตฺวา อุฎฺฐานํ ฯ ตํ สมาธิ วิกฺขเมฺภตีติ อาห ติ, สมาธิสฺส ปริยุฎฺฐานปฺปหายกตฺตาฯ อปฺปหีนภาเวน สนฺตาเน อนุ อนุ สยนโต การณลาเภ อุปฺปตฺติรหา  เต ปน อนุรูปํ การณํ ลทฺธา อุปฺปชฺชนารหา ถามคตา กามราคาทโย สตฺต กิเลสา เวทิตพฺพาฯ เต อริยมคฺคปญฺญาย สพฺพโส ปหียนฺตีติ อาห ติฯ</p>


<p>กายทุจฺจริตาทิ ทุฎฺฐุ จริตํ, กิเลเสหิ วา ทูสิตํ จริตนฺติ  ตเมว ยตฺถ อุปฺปนฺนํ, ตํ สนฺตานํ สํกิเลเสติ วิพาธติ, อุปตาเปติ จาติ  ตสฺส วิโสธนํ สีเลน ตทงฺควเสน ปหานํ วีติกฺกมปฎิปกฺขตฺตา สีลสฺสฯ ตณฺหาสํกิเลสสฺส วิโสธนํ วิกฺขมฺภนวเสน  ปหานํ ปริยุฎฺฐานปฎิปกฺขตฺตา สมาธิสฺส, ตณฺหาย จสฺส อุชุวิปจฺจนิกภาวโตฯ ทิฎฺฐิสํกิเลสสฺส วิโสธนํ สมุเจฺฉทวเสน ปหานํ อนุสยปฎิปกฺขตฺตา ปญฺญาย, ทิฎฺฐิคตานญฺจ อยาถาวคาหีนํ ยาถาวคาหินิยา ปญฺญาย อุชุวิปจฺจนิกภาวโตฯ</p>


<p>นฺติ อุปนิสฺสยปจฺจโยฯ ติ มคฺคพฺรหฺมจริยสฺส อาทิภูตตฺตา อาทิพฺรหฺมจริยกานํ ปาราชิกสงฺฆาทิเสสสงฺขาตานํ มหาสีลสิกฺขาปทานํ อวีติกฺกมนโต ขุทฺทานุขุทฺทกานํ อาปชฺชเน สหสาว เตหิ วุฎฺฐาเนน สีเลสุ ยํ กตฺตพฺพํ, ตํ ปริปูรํ สมตฺถํ กโรตีติ ติ ‘‘สีเลสุ ปริปูรการี’’ติ เอตํ อุปสํหรติ ตถา-สเทฺทนฯ เอเต หิ เทฺว อริยา สมาธิปาริปนฺถิกานํ กามราคพฺยาปาทานํ ปญฺญาปาริปนฺถิกสฺส สจฺจปฎิจฺฉาทกโมหสฺส สพฺพโส อสมูหตตฺตา สมาธิํ, ปญฺญญฺจ ภาเวนฺตาปิ สมาธิปญฺญาสุ ยํ กตฺตพฺพํ, ตํ มตฺตโส ปมาเณน ปเทสมตฺตเมว กโรนฺตีติ สมาธิสฺมิํ, ปญฺญาย จ มตฺตโส การิโน ‘‘สีเลสุ ปริปูรการิโน’’อิเจฺจว วุจฺจนฺติฯ อนาคามี  ปน กามราคพฺยาปาทานํ สมุจฺฉินฺนตฺตา ฯ อรหา สพฺพโส สโมฺมหสฺส สุสมูหตตฺตา ฯ</p>


<p>วุตฺตํ เหตํ ภควตา (อ. นิ. ๓.๘๗) –</p>

 โหติ, สมาธิสฺมิํ ปริปูรการี, ปญฺญาย มตฺตโส การีฯ โส ยานิ ตานิ…เป.… สิกฺขติ สิกฺขาปเทสุฯ โส ปญฺจนฺนํ โอรมฺภาคิยานํ…เป.… อนาวตฺติธโมฺม ตสฺมา โลกาฯ อิธ ปน, ภิกฺขเว, ภิกฺขุ สีเลสุ ปริปูรการี โหติ, สมาธิสฺมิํ ปริปูรการี, ปญฺญาย ปริปูรการีฯ โส ยานิ ตานิ ขุทฺทานุขุทฺทกานิ…เป.… สิกฺขติ สิกฺขาปเทสุฯ โส อาสวานํ ขยา…เป.… อุปสมฺปชฺช วิหรตี’’ติฯ</p>


<p>‘‘กถ’’นฺติ ปุจฺฉิตฺวา สิกฺขาทิเก วิภชิตฺวา วุตฺตเมวตฺถํ นิคเมตุํ นฺติอาทิ วุตฺตํฯ ตตฺถ ติ ตโย วิเวกา, ตีณิ กุสลมูลานิ, ตีณิ วิโมกฺขมุขานิ, ตีณิ อินฺทฺริยานีติ เอวมาทโย, สิกฺขตฺติกาทีหิ อเญฺญ จ คุณตฺติกาฯ ติ ยาทิสกา สิกฺขตฺติกาทโย อิธ สีลาทีหิ ปกาสิตา โหนฺติ, เอทิสาฯ</p>


<p>เอตฺถ หิ วิวฎฺฎสนฺนิสฺสิตสฺส สีลสฺส อิธาธิเปฺปตตฺตา สีเลน กายวิเวโก ปกาสิโต โหติ, สมาธินา จิตฺตวิเวโก, ปญฺญาย อุปธิวิเวโกฯ ตถา สีเลน อโทโส กุสลมูลํ ปกาสิตํ โหติ, ติติกฺขปฺปธานตาย, อปรูปฆาตสภาวตาย จ สีลสฺสฯ สมาธินา อโลโภ  กุสลมูลํ, โลภปฎิปกฺขโต, อโลภปธานตาย จ สมาธิสฺสฯ ปญฺญาย ปน อโมโหเยวฯ สีเลน จ อนิมิตฺตวิโมกฺขมุขํ ปกาสิตํ โหติฯ อโทสปฺปธานํ หิ สีลสมฺปทํ นิสฺสาย โทเส อาทีนวทสฺสิโน อนิจฺจานุปสฺสนา สุเขเนว อิชฺฌติ, อนิจฺจานุปสฺสนา จ อนิมิตฺตวิโมกฺขมุขํฯ สมาธินา อปฺปณิหิตวิโมกฺขมุขํฯ ปญฺญาย สุญฺญตวิโมกฺขมุขํฯ อโลภปฺปธานํ หิ กามนิสฺสรณํ สมาธิสมฺปทํ นิสฺสาย กาเมสุ อาทีนวทสฺสิโน ทุกฺขานุปสฺสนา สุเขเนว อิชฺฌติ, ทุกฺขานุปสฺสนา จ อปฺปณิหิตวิโมกฺขมุขํฯ ปญฺญาสมฺปทํ นิสฺสาย อนตฺตานุปสฺสนา สุเขเนว อิชฺฌติ, อนตฺตานุปสฺสนา จ สุญฺญตวิโมกฺขมุขํฯ ตถา สีเลน อนญฺญาตญฺญสฺสามีตินฺทฺริยํ ปกาสิตํ โหติฯ ตํ หิ สีเลสุ ปริปูรการิโน อฎฺฐมกสฺส อินฺทฺริยํฯ สมาธินา อญฺญินฺทฺริยํฯ ตํ หิ อุกฺกํสคตํ สมาธิสฺมิํ ปริปูรการิโน อนาคามิโน, อคฺคมคฺคฎฺฐสฺส จ อินฺทฺริยํฯ ปญฺญาย อญฺญาตาวินฺทฺริยํ ปกาสิตํ โหติฯ ตทุปฺปตฺติยา หิ อรหา ปญฺญาย ปริปูรการีติฯ อิมินา นเยน อเญฺญ จ เอวรูปา คุณตฺติกา สีลาทีหิ ปกาเสตพฺพาฯ</p>





