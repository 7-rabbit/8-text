<h1>๔. เทวตาวโคฺค</h1>
<h3>๕. ปฐมมิตฺตสุตฺตวณฺณนา</h3>
<p> จตุตฺถสฺส  ปญฺจเม  คุยฺหํ ตสฺส ติ อตฺตโน คุยฺหํ นิคฺคุหิตุํ ยุตฺตกถํ อญฺญสฺส อกเถตฺวา ตเสฺสว อาจิกฺขติฯ ตสฺส คุยฺหํ ติ เตน กถิตคุยฺหํ ยถา อเญฺญ น ชานนฺติ, เอวํ อนาวิกโรโนฺต ฉาเทติฯ</p>

</p>


<h3>๖-๑๑. ทุติยมิตฺตสุตฺตาทิวณฺณนา</h3>
<p> ฉเฎฺฐ ติ กลฺยาณมิตฺตลกฺขณํ ทสฺสิตํฯ กลฺยาณมิโตฺต หิ สทฺธาสมฺปโนฺน จ โหติ สีลสมฺปโนฺน สุตสมฺปโนฺน จาคสมฺปโนฺน วีริยสมฺปโนฺน สติสมฺปโนฺน สมาธิสมฺปโนฺน ปญฺญาสมฺปโนฺนฯ ตตฺถ สทฺธาสมฺปตฺติยา สทฺทหติ ตถาคตสฺส สโมฺพธิํ กมฺมญฺจ กมฺมผลญฺจ, เตน สโมฺพธิยา เหตุภูตํ สเตฺตสุ หิตสุขํ น ปริจฺจชติ ฯ สีลสมฺปตฺติยา สตฺตานํ ปิโย โหติ ครุ ภาวนีโย โจทโก ปาปครหี วตฺตา วจนกฺขโมฯ สุตสมฺปตฺติยา สจฺจปฎิจฺจสมุปฺปาทาทิปฎิสํยุตฺตานํ คมฺภีรานํ กถานํ กตฺตา โหติฯ จาคสมฺปตฺติยา อปฺปิโจฺฉ โหติ สนฺตุโฎฺฐ ปวิวิโตฺต อสํสโฎฺฐฯ วีริยสมฺปตฺติยา อารทฺธวีริโย โหติ อตฺตหิตปรหิตปฎิปตฺติยํฯ สติสมฺปตฺติยา อุปฎฺฐิตสฺสตี โหติฯ สมาธิสมฺปตฺติยา อวิกฺขิโตฺต โหติ สมาหิตจิโตฯ ปญฺญาสมฺปตฺติยา อวิปรีตํ ปชานาติฯ โส สติยา กุสลากุสลานํ ธมฺมานํ คติโย สมเนฺนสมาโน ปญฺญาย สตฺตานํ หิตาหิตํ ยถาภูตํ ชานิตฺวา สมาธินา ตตฺถ เอกคฺคจิโตฺต หุตฺวา วีริเยน สเตฺต อหิเต นิเสเธตฺวา หิเต นิโยเชติฯ เตน วุตฺตํ ติฯ สตฺตมาทีนิ อุตฺตานตฺถานิฯ</p>

</p>

</p>





