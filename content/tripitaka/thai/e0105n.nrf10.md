<h1>ปิฎกตฺตยสฺส โปตฺถกาโรปนํ</h1>
<p>มหาวิหารวาสิโน ปน โปราณิกํ ปาฬิภาสาย สณฺฐิตํ ปริสุทฺธปิฎกเมว ปฎิคฺคณฺหนฺติ, ตญฺจ มุขปาเฐเนว ธาเรนฺติฯ ตทา ปน เถรา ปจฺฉิมชนานํ สติปญฺญาหานิํ ทิสฺวา พุทฺธกาลโต ปฎฺฐาย ยาว ตํกาลา มุขปาเฐนาภตํ สาฎฺฐกถํ ปิฎกตฺตยํ โปตฺถเก อาโรเปตุํ สมารภิํสุฯ สมารภมานา จ เต ปุรโต อฎฺฐสฎฺฐิมิลปฺปมาเณ ชนปเท   นคเร เลเณ วสนฺตา เอกสฺส ตเนฺทสิกสฺส ชนปทาธิปติโน อารกฺขํ คเหตฺวา ตํ มกํสุ ฯ เตนิทํ ญายติ ‘‘ตทา มหาวิหารวาสิโน เถรา ราชราชมหามเตฺตหิ อลทฺธูปการา หุตฺวา อตฺตโน พเลเนว ปิฎกตฺตยสฺส โปตฺถกาโรปนกมฺมมกํสู’’ติ จ, ‘‘ตญฺจ ยเถว ปจฺฉิมชนานํ สติปญฺญาหานิํ ทิสฺวา กตํ, ตเถว ทุพฺภิกฺขรฎฺฐโกฺขภาทิภยุปทฺทุตกาเลสุ ทุทฺธรภาวมฺปิ ทิสฺวา’’ติ จ, ตถา ‘‘อภยคิริวาสีนํ สมฺปฎิจฺฉิตสมยนฺตรวาเทหิ อนากุลนตฺถมฺปิ กต’’นฺติ จฯ เอวํ มหาวิหารวาสิโน เถรา ปริสุทฺธเตฺถรวาทปิฎกํ สมยนฺตเรหิ อสมฺมิสฺสนตฺถาย ยถา ปุเร, ตถา ปาฬิภาสาย เอว โปตฺถเก อาโรเปตฺวาปิ สุรกฺขิตํ รกฺขิํสุฯ ยทิ หิ ตทา เตปิฎกํ โปตฺถเกสุ อนาโรปิตมสฺส, ปจฺฉากาเลสุ สมยนฺตรโต อาคตสุตฺตานิ ‘‘เนตานิ อมฺหาก’’นฺติ ปฎิกฺขิปิตุํ น สุกรานิ ภเวยฺยุํฯ ยโต จ โข ตทา สาฎฺฐกถํ เตปิฎกํ โปตฺถเกสุ อาโรปิตํ, ตโตเยว อนาคตกาเลสุ สมยนฺตราคตสุตฺตานิ เตหิ โปตฺถเกหิ สํสเนฺทตฺวา ปฎิกฺขิปิตุํ สุกรานิ โหนฺติฯ</p>


<p>ตถา หิ กาเล (๕๒๔-๕๕๒-พุ-ว) มหาวิหารวาสีนํ อภยคิริวาสีหิ วินเย วิวาโท อุปฺปชฺชิฯ ตทา ราชา  นาม พฺราหฺมณชาติกํ อมจฺจํ เถรานํ สนฺติกํ เปเสสิฯ โส อุภินฺนํ สุตฺตํ  สุตฺวา วินิจฺฉยํ อทาสิ ฯ ตถา กาเล จ (๗๕๘-๗๘๐ พุ-ว) กาเล จ (๗๙๗-๘๑๐ พุ-ว) เถรวาทิกา โปตฺถการูเฬฺหน ธมฺมวินเยน สํสเนฺทตฺวา อธมฺมวาทํ ปฎิกฺขิปิํสุ ฯ</p>





