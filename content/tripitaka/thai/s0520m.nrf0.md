<h2>ขุทฺทกนิกาเย</h2>
<h2>เปฎโกปเทสปาฬิ</h2>
<h1>๑. อริยสจฺจปฺปกาสนปฐมภูมิ</h1>
<p>สีลาทิคุณปารมิปฺปตฺตานํฯ</p>


<p> ทุเว    เหตู ทุเว ปจฺจยา สาวกสฺส สมฺมาทิฎฺฐิยา อุปฺปาทาย – ปรโต จ โฆโส สจฺจานุสนฺธิ, อชฺฌตฺตญฺจ โยนิโส มนสิกาโรฯ ตตฺถ กตโม ปรโต โฆโส? ยา ปรโต เทสนา โอวาโท อนุสาสนี สจฺจกถา สจฺจานุโลโมฯ จตฺตาริ สจฺจานิ – ทุกฺขํ สมุทโย นิโรโธ มโคฺคฯ อิเมสํ จตุนฺนํ สจฺจานํ ยา  เทสนา สนฺทสฺสนา วิวรณา วิภชนา อุตฺตานีกิริยา  ปกาสนา – อยํ วุจฺจติ สจฺจานุโลโม โฆโสติฯ</p>


<p> ตตฺถ กตโม อชฺฌตฺตํ โยนิโส มนสิกาโร?</p>


<p>อชฺฌตฺตํ โยนิโส มนสิกาโร นาม โย ยถาเทสิเต ธเมฺม พหิทฺธา อารมฺมณํ อนภินีหริตฺวา โยนิโส มนสิกาโร – อยํ วุจฺจติ โยนิโส มนสิกาโรฯ</p>


<p>ตํอากาโร โยนิโส ทฺวาโร วิธิ อุปาโยฯ ยถา ปุริโส สุเกฺข กเฎฺฐ วิคตเสฺนเห สุกฺขาย อุตฺตรารณิยา ถเล อภิมนฺถมานํ ภโพฺพ โชติสฺส อธิคมาย ฯ ตํ กิสฺส เหตุฯ โยนิโส อคฺคิสฺส อธิคมายฯ เอวเมวสฺส ยมิทํ ทุกฺขสมุทยนิโรธมคฺคานํ อวิปรีตธมฺมเทสนํ มนสิกโรติ – อยํ วุจฺจติ โยนิโส มนสิกาโรฯ</p>


<p>ยถา  ติโสฺส อุปมา ปุเพฺพ อสฺสุตา จ อสฺสุตปุพฺพา จ ปฎิภนฺติฯ โย หิ โกจิ กาเมสุ อวีตราโคติ…เป.… ทุเว อุปมา อโยนิโส กาตพฺพา ปจฺฉิเมสุ วุตฺตํฯ ตตฺถ โย จ ปรโต โฆโส โย จ อชฺฌตฺตํ โยนิโส มนสิกาโร – อิเม เทฺว ปจฺจยาฯ ปรโต โฆเสน ยา อุปฺปชฺชติ ปญฺญา – อยํ วุจฺจติ สุตมยี ปญฺญาฯ ยา อชฺฌตฺตํ โยนิโส มนสิกาเรน อุปฺปชฺชติ ปญฺญา – อยํ วุจฺจติ จินฺตามยี ปญฺญาติฯ อิมา เทฺว ปญฺญา เวทิตพฺพาฯ ปุริมกา จ เทฺว ปจฺจยาฯ อิเม เทฺว เหตู เทฺว ปจฺจยา สาวกสฺส สมฺมาทิฎฺฐิยา อุปฺปาทายฯ</p>


<p> ตตฺถ ปรโต โฆสสฺส สจฺจานุสนฺธิสฺส เทสิตสฺส อตฺถํ อวิชานโนฺต อตฺถปฺปฎิสํเวที ภวิสฺสตีติ เนตํ ฐานํ วิชฺชติฯ น จ อตฺถปฺปฎิสํเวที โยนิโส มนสิกริสฺสตีติ เนตํ ฐานํ วิชฺชติฯ ปรโต โฆสสฺส สจฺจานุสนฺธิสฺส เทสิตสฺส อตฺถํ วิชานโนฺต อตฺถปฺปฎิสํเวที ภวิสฺสตีติ ฐานเมตํ วิชฺชติฯ อตฺถปฺปฎิสํเวที จ โยนิโส มนสิกริสฺสตีติ ฐานเมตํ วิชฺชติฯ เอส เหตุ เอตํ อารมฺมณํ เอโส อุปาโย สาวกสฺส นิยฺยานสฺส, นตฺถโญฺญฯ โสยํ น จ สุตฺตสฺส อตฺถวิชานนาย สห ยุโตฺต นาปิ โฆสานุโยเคน ปรโต โฆสสฺส อตฺถํ อวิชานเนฺตน สกฺกา อุตฺตริมนุสฺสธมฺมํ อลมริยญาณทสฺสนํ อธิคนฺตุํ, ตสฺมา นิพฺพายิตุกาเมน สุตมเยน อตฺถา ปริเยสิตพฺพาฯ ตตฺถ  ปริเยสนาย อยํ อนุปุพฺพี ภวติ โสฬส หารา, ปญฺจ นยา, อฎฺฐารส มูลปทานิฯ</p>


<h3>ตตฺถายํ</h3>
<h3>อุทฺทานคาถา</h3>
<p>
โสฬสหารา เนตฺตี, ปญฺจนยา สาสนสฺส ปริเยฎฺฐิ;  
  
อฎฺฐารสมูลปทา, กจฺจายนโคตฺตนิทฺทิฎฺฐาฯ  
</p>
  
<p> ตตฺถ กตเม โสฬสหารา?</p>


<p>เทสนา วิจโย ยุตฺติ ปทฎฺฐานํ ลกฺขณํ จตุพฺยูโห อาวโฎฺฎ วิภตฺติ ปริวตฺตโน เววจโน ปญฺญตฺติ โอตรโณ โสธโน อธิฎฺฐาโน ปริกฺขาโร สมาโรปโน – อิเม โสฬส หาราฯ</p>


<h3>ตตฺถ อุทฺทานคาถา</h3>
<p>
เทสนา  
วิจโย ยุตฺติ, ปทฎฺฐาโน จ ลกฺขโณ  
ปทฎฺฐานญฺจ ลกฺขณํ (ปี.)  
;  
  
จตุพฺยูโห จ อาวโฎฺฎ, วิภตฺติ ปริวตฺตโนฯ  
</p>
  
<p>
เววจโน จ ปญฺญตฺติ, โอตรโณ จ โสธโน;  
  
อธิฎฺฐาโน ปริกฺขาโร, สมาโรปโน โสฬโส –  
โสฬส หารา (ปี. ก.)  
;  
</p>
  
<p> ตตฺถ กตเม ปญฺจ นยา?</p>


<p>นนฺทิยาวโฎฺฎ ติปุกฺขโล สีหวิกฺกีฬิโต ทิสาโลจโน องฺกุโสติฯ</p>


<h3>ตตฺถ อุทฺทานคาถา</h3>
<p>
ปฐโม นนฺทิยาวโฎฺฎ, ทุติโย จ ติปุกฺขโล;  
  
สีหวิกฺกีฬิโต นาม, ตติโย โหติ โส นโยฯ  
</p>
  
<p>
ทิสาโลจนมาหํสุ, จตุโตฺถ นยลญฺชโก;  
  
ปญฺจโม องฺกุโส นาม  
ปญฺจมํ องฺกุสํ อาหุ (ปี. ก.)  
, สเพฺพ ปญฺจ นยา คตาฯ  
</p>
  
<p> ตตฺถ กตมานิ อฎฺฐารส มูลปทานิ?</p>


<p>อวิชฺชา  ตณฺหา โลโภ โทโส โมโห สุภสญฺญา สุขสญฺญา นิจฺจสญฺญา อตฺตสญฺญา สมโถ  วิปสฺสนา อโลโภ อโทโส อโมโห อสุภสญฺญา ทุกฺขสญฺญา อนิจฺจสญฺญา อนตฺตสญฺญา, อิมานิ อฎฺฐารส มูลปทานิฯ ตตฺถ นว ปทานิ อกุสลานิ ยตฺถ สพฺพํ อกุสลํ สโมสรติฯ นว ปทานิ กุสลานิ ยตฺถ สพฺพํ กุสลํ สโมสรติฯ</p>


<p>กตมานิ นว ปทานิ อกุสลานิ ยตฺถ สพฺพํ อกุสลํ สโมสรติ?</p>


<p>อวิชฺชา ยาว อตฺตสญฺญา, อิมานิ นว ปทานิ อกุสลานิ, ยตฺถ สพฺพํ อกุสลํ สโมสรติฯ</p>


<p>กตมานิ นว ปทานิ กุสลานิ ยตฺถ สพฺพํ กุสลํ สโมสรติ?</p>


<p>สมโถ ยาว อนตฺตสญฺญา, อิมานิ นว ปทานิ กุสลานิ ยตฺถ สพฺพํ กุสลํ สโมสรติฯ อิมานิ อฎฺฐารส มูลปทานิฯ</p>


<h3>ตตฺถ อิมา อุทฺทานคาถา</h3>
<p>
ตณฺหา  
จ อวิชฺชา โลโภ, โทโส ตเถว โมโห จ;  
  
จตฺตาโร จ วิปลฺลาสา, กิเลสภูมิ นว ปทานิฯ  
</p>
  
<p>
เย จ สติปฎฺฐานา สมโถ, วิปสฺสนา กุสลมูลํ;  
  
เอตํ สพฺพํ กุสลํ, อินฺทฺริยภูมิ นวปทานิฯ  
</p>
  
<p>
สพฺพํ กุสลํ นวหิ ปเทหิ ยุชฺชติ, นวหิ เจว อกุสลํ;  
  
เอกเก นว มูลปทานิ, อุภยโต อฎฺฐารส มูลปทานิฯ  
</p>
  
<p>อิเมสํ อฎฺฐารสนฺนํ มูลปทานํ ยานิ นว ปทานิ อกุสลานิ, อยํ ทุกฺขสมุทโย; ยานิ นว ปทานิ กุสลานิ, อยํ ทุกฺขนิโรธคามินี ปฎิปทาฯ อิติ สมุทยสฺส ทุกฺขํ ผลํ, ทุกฺขนิโรธคามินิยา ปฎิปทาย นิโรธํ ผลํฯ อิมานิ  จตฺตาริ อริยสจฺจานิ ภควตา พาราณสิยํ เทสิตานิฯ</p>


<p> ตตฺถ ทุกฺขสฺส อริยสจฺจสฺส อปริมาณานิ อกฺขรานิ ปทานิ พฺยญฺชนานิ อาการานิ  นิรุตฺติโย นิเทฺทสา เทสิตา เอตเสฺสวตฺถสฺส สงฺกาสนาย ปกาสนาย วิวรณาย วิภชนาย อุตฺตานีกมฺมตาย ปญฺญาปนายาติ ยา เอวํ สเพฺพสํ สจฺจานํฯ อิติ เอกเมกํ สจฺจํ อปริมาเณหิ อกฺขรปทพฺยญฺชนอาการนิรุตฺตินิเทฺทเสหิ ปริเยสิตพฺพํ, ตญฺจ พฺยญฺชนํ อตฺถปุถุเตฺตน ปน อเตฺถว พฺยญฺชนปุถุเตฺตนฯ</p>


<p>โย หิ โกจิ สมโณ วา พฺราหฺมโณ วา เอวํ วเทยฺย ‘‘อหํ อิทํ ทุกฺขํ ปจฺจกฺขาย อญฺญํ ทุกฺขํ ปญฺญเปสฺสามี’’ติ ตสฺส ตํ วาจาวตฺถุกเมวสฺส ปุจฺฉิโต จ น สมฺปายิสฺสติฯ เอวํ สจฺจานิฯ ยญฺจ รตฺติํ ภควา อภิสมฺพุโทฺธ, ยญฺจ รตฺติํ อนุปาทาย ปรินิพฺพุโต, เอตฺถนฺตเร ยํ กิญฺจิ ภควตา ภาสิตํ สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํ, สพฺพํ ตํ ธมฺมจกฺกํ ปวตฺติตํฯ น กิญฺจิ พุทฺธานํ ภควนฺตานํ  ธมฺมเทสนาย ธมฺมจกฺกโต พหิทฺธา, ตสฺส สพฺพํ สุตฺตํ อริยธเมฺมสุ ปริเยสิตพฺพํฯ ตตฺถ ปริคฺคณฺหนาย อาโลกสภานิ จตฺตาริ อริยสจฺจานิ ถาวรานิ อิมานิฯ</p>


<p>ตตฺถ กตมํ ทุกฺขํ? ชาติ ชรา พฺยาธิ มรณํ สํขิเตฺตน ปญฺจุปาทานกฺขนฺธา ทุกฺขาฯ ตตฺถายํ ลกฺขณนิเทฺทโส, ปาตุภาวลกฺขณา  ชาติ, ปริปากลกฺขณา ชรา, ทุกฺขทุกฺขตาลกฺขโณ พฺยาธิ, จุติลกฺขณํ มรณํ, ปิยวิปฺปโยควิปริณามปริตาปนลกฺขโณ โสโก, ลาลปฺปนลกฺขโณ ปริเทโว, กายสมฺปีฬนลกฺขณํ ทุกฺขํ, จิตฺตสมฺปีฬนลกฺขณํ โทมนสฺสํ, กิเลสปริทหนลกฺขโณ อุปายาโส, อมนาปสโมธานลกฺขโณ อปฺปิยสมฺปโยโค, มนาปวินาภาวลกฺขโณ ปิยวิปฺปโยโค, อธิปฺปายวิวตฺตนลกฺขโณ อลาโภ, อปริญฺญาลกฺขณา ปญฺจุปาทานกฺขนฺธา, ปริปากจุติลกฺขณํ ชรามรณํ, ปาตุภาวจุติลกฺขณํ จุโตปปตฺติ, ปฎิสนฺธินิพฺพตฺตนลกฺขโณ สมุทโย, สมุทยปริชหนลกฺขโณ นิโรโธ, อนุสยสมุเจฺฉทลกฺขโณ มโคฺคฯ พฺยาธิลกฺขณํ ทุกฺขํ, สญฺชานนลกฺขโณ สมุทโย, นิยฺยานิกลกฺขโณ มโคฺค, สนฺติลกฺขโณ นิโรโธฯ อปฺปฎิสนฺธิภาวนิโรธลกฺขณา อนุปาทิเสสา นิพฺพานธาตุ, ทุกฺขญฺจ สมุทโย จ, ทุกฺขญฺจ นิโรโธ จ, ทุกฺขญฺจ มโคฺค จ, สมุทโย จ ทุกฺขญฺจ, สมุทโย จ นิโรโธ จ, สมุทโย จ มโคฺค จ, นิโรโธ จ สมุทโย จ, นิโรโธ จ ทุกฺขญฺจ, นิโรโธ จ มโคฺค จ, มโคฺค จ นิโรโธ จ, มโคฺค จ สมุทโย จ, มโคฺค จ ทุกฺขญฺจฯ</p>


<p> ตตฺถิมานิ สุตฺตานิฯ</p>


<p>
‘‘ยเมกรตฺติํ  
  
ชาตก ๑ วีสตินิปาเต อโยฆรชาตเก  
ปฐมํ, คเพฺภ วสติ มาณโว;  
  
อพฺภุฎฺฐิโตว โส ยาติ, ส คจฺฉํ น นิวตฺตตี’’ติฯ  
</p>
  
<p>อฎฺฐิมา, อานนฺท, ทานุปปตฺติโย เอกุตฺตริเก สุตฺตํ – อยํ ชาติฯ</p>


<p>ตตฺถ กตมา ชรา?</p>


<p>
อจริตฺวา  
  
ธ. ป. ๑๕๕  
พฺรหฺมจริยํ, อลทฺธา โยพฺพเน ธนํ;  
  
ชิณฺณโกญฺจาว ฌายนฺติ, ขีณมเจฺฉว ปลฺลเลฯ  
</p>
  
<p>ปญฺจ ปุพฺพนิมิตฺตานิ เทเวสุ – อยํ ชราฯ</p>


<p>ตตฺถ  กตโม พฺยาธิ?</p>


<p>
สามํ เตน กุโต ราช, ตุวมฺปิ ชรายนฺติ เวเทสิ;  
  
ขตฺติย กมฺมสฺส ผโล, โลโก น หิ กมฺมํ ปนยติฯ  
</p>
  
<p>ตโย คิลานา – อยํ พฺยาธิฯ</p>


<p>ตตฺถ กตมํ มรณํ?</p>


<p>
ยถาปิ  
ทีฆนิกาเย อโธลิขิตคาถา  
กุมฺภการสฺส, กตํ มตฺติกภาชนํ;  
  
ขุทฺทกญฺจ มหนฺตญฺจ, ยํ ปกฺกํ ยญฺจ อามกํ;  
  
สพฺพํ เภทนปริยนฺตํ, เอวํ มจฺจาน ชีวิตํฯ  
</p>
  
<p>
มมายิเต ปสฺสถ ผนฺทมาเน  
หญฺญมาเน (ปี) ปสฺส สุ. นิ. ๗๘๓  
, มเจฺฉว อโปฺปทเก ขีณโสเต;  
  
เอตมฺปิ ทิสฺวา อมโม จเรยฺย, ภเวสุ อาสตฺติมกุพฺพมาโนฯ  
</p>
  
<p>อุทกปฺปนสุตฺตํ – อิทํ มรณํฯ</p>


<p>ตตฺถ กตโม โสโก?</p>


<p>
อิธ  
โสจติ เปจฺจ โสจติ, ปาปการี อุภยตฺถ โสจติ;  
  
โส โสจติ โส วิหญฺญติ, ทิสฺวา กมฺมกิลิฎฺฐมตฺตโน  
กมฺมกิลิฎฺฐํ อตฺถโน (ปี.) ปสฺส ธ. ป. ๑๕  
ฯ  
</p>
  
<p>ตีณิ ทุจฺจริตานิ – อยํ โสโกฯ</p>


<p>ตตฺถ กตโม ปริเทโว?</p>


<p>
กาเมสุ  
สุ. นิ. ๗๘๐  
คิทฺธา ปสุตา ปมูฬฺหา, อวทานิยา เต วิสเม นิวิฎฺฐา;  
  
ทุกฺขูปนีตา  
ปริเทวยนฺติ, กิํสุ ภวิสฺสาม อิโต จุตาเสฯ  
</p>
  
<p>ติโสฺส วิปตฺติโย – อยํ ปริเทโวฯ</p>


<p>ตตฺถ  กตมํ ทุกฺขํ?</p>


<p>
สตํ อาสิ อโยสงฺกู  
อโยสงฺกุ (ปี. ก.) ปสฺส เถรคา. ๑๑๙๗  
, สเพฺพ ปจฺจตฺตเวทนา;  
  
ชลิตา ชาตเวทาว, อจฺจิสงฺฆสมากุลาฯ  
</p>
  
<p>มหา วต โส ปริฬาโห  สํยุตฺตเก สุตฺตํ สจฺจสํยุเตฺตสุ – อิทํ ทุกฺขํฯ</p>


<p>ตตฺถ กตมํ โทมนสฺสํ?</p>


<p>
สงฺกเปฺปหิ ปเรโต  
ปรโต (ก.) ปสฺส สุ. นิ. ๘๒๔  
โส, กปโณ วิย ฌายติ;  
  
สุตฺวา ปเรสํ นิโคฺฆสํ, มงฺกุ โหติ ตถาวิโธฯ  
</p>
  
<p>เทฺวเม ตปนียา ธมฺมา – อิทํ โทมนสฺสํฯ</p>


<p>ตตฺถ กตโม อุปายาโส?</p>


<p>
กมฺมารานํ ยถา อุกฺกา, อโนฺต ฑยฺหติ โน พหิ;  
  
เอวํ ฑยฺหติ เม หทยํ, สุตฺวา นิพฺพตฺตมมฺพุชํฯ  
</p>
  
<p>ตโย อคฺคี – อยํ อุปายาโสฯ</p>


<p>ตตฺถ กตโม อปฺปิยสมฺปโยโค?</p>


<p>
อยสาว  
  
ธ. ป. ๒๔๐  
มลํ สมุฎฺฐิตํ, ตตุฎฺฐาย ตเมว ขาทติ;  
  
เอวํ อติโธนจารินํ, สานิ กมฺมานิ นยนฺติ ทุคฺคติํฯ  
</p>
  
<p>เทฺวเม ตถาคตํ อพฺภาจิกฺขนฺติ, เอกุตฺตริเก สุตฺตํ ทุเกสุ – อยํ อปฺปิยสมฺปโยโคฯ</p>


<p>ตตฺถ  กตโม ปิยวิปฺปโยโค?</p>


<p>
สุปิเนน ยถาปิ สงฺคตํ, ปฎิพุโทฺธ ปุริโส น ปสฺสติ;  
  
เอวมฺปิ ปิยายิตํ  
มมายิตํ (ปี. ก.) ปสฺส สุ. นิ. ๘๑๓  
ชนํ, เปตํ กาลงฺกตํ  
กาลกตํ (ปี.)  
น ปสฺสติฯ  
</p>
  
<p>เต เทวา จวนธมฺมํ วิทิตฺวา ตีหิ วาจาหิ อนุสาสนฺติฯ อยํ ปิยวิปฺปโยโคฯ</p>


<p>
ยมฺปิจฺฉํ  
น ลภติ, ติโสฺส มารธีตโร;  
  
ตสฺส เจ กามยานสฺส  
กามยมานสฺส (ก.) ปสฺส สุ. นิ. ๗๗๓  
, ฉนฺทชาตสฺส ชนฺตุโน;  
  
เต กามา ปริหายนฺติ, สลฺลวิโทฺธว รุปฺปติฯ  
</p>
  
<p>สํขิเตฺตน ปญฺจุปาทานกฺขนฺธา ทุกฺขาฯ</p>


<p>
จกฺขุ โสตญฺจ ฆานญฺจ, ชิวฺหา กาโย ตโต มนํ;  
  
เอเต โลกามิสา โฆรา, ยตฺถ สตฺตา ปุถุชฺชนาฯ  
</p>
  
<p>ปญฺจิเม ภิกฺขเว ขนฺธา – อิทํ ทุกฺขํฯ</p>


<p>ตตฺถ กตมา ชรา จ มรณญฺจ?</p>


<p>
อปฺปํ วต ชีวิตํ อิทํ, โอรํ วสฺสสตาปิ มียเต  
มียติ (สุ. นิ. ๘๑๐)  
;  
  
อถ วาปิ อกิจฺฉํ ชีวิตํ, อถ โข โส ชรสาปิ มียเตฯ  
</p>
  
<p>สํยุตฺตเก ปเสนทิสํยุตฺตเก สุตฺตํ อยฺยิกา เม กาลงฺกตา – อยํ ชรา จ มรณญฺจฯ</p>


<p>ตตฺถ กตมา จุติ จ อุปปตฺติ จ?</p>


<p>
‘‘สเพฺพ  
สตฺตา มริสฺสนฺติ, มรณนฺตํ หิ ชีวิตํ;  
  
ยถากมฺมํ คมิสฺสนฺติ, อตฺตกมฺมผลูปคา’’ติ  
ปุญฺญปาปผลูปคาติ (สํ. นิ. ๑.๑๓๓)  
ฯ –  
</p>
  
<p>อยํ จุติ จ อุปปตฺติ จฯ</p>


<p>อิเมหิ สุเตฺตหิ เอกสทิเสหิ จ อเญฺญหิ นววิธํ สุตฺตํ ตํ อนุปวิเฎฺฐหิ  ลกฺขณโต ทุกฺขํ ญตฺวา สาธารณญฺจ อสาธารณญฺจ ทุกฺขํ อริยสจฺจํ นิทฺทิสิตพฺพํฯ คาถาหิ คาถา อนุมินิตพฺพา, พฺยากรเณหิ วา พฺยากรณํ – อิทํ ทุกฺขํฯ</p>


<p> ตตฺถ กตโม ทุกฺขสมุทโย?</p>


<p>
กาเมสุ สตฺตา กามสงฺคสตฺตา  
กามปสงฺคสตฺตา (ปี.) ปสฺส อุทา. ๖๓  
, สํโยชเน วชฺชมปสฺสมานา;  
  
น หิ ชาตุ สํโยชนสงฺคสตฺตา, โอฆํ ตเรยฺยุํ วิปุลํ มหนฺตํฯ  
</p>
  
<p>จตฺตาโร อาสวา สุตฺตํ – อยํ ทุกฺขสมุทโยฯ</p>


<p>ตตฺถ  กตโม ทุกฺขนิโรโธ?</p>


<p>
ยมฺหิ น มายา วสตี น มาโน,  
  
โย วีตโลโภ อมโม นิราโส,  
  
ปนุณฺณโกโธ  
ปนุนฺนโกโธ (ปี.) ปสฺส อุทา. ๒๖  
อภินิพฺพุตโตฺต;  
  
โส พฺราหฺมโณ โส สมโณ ส ภิกฺขุฯ  
</p>
  
<p>เทฺวมา วิมุตฺติโย, ราควิราคา จ เจโตวิมุตฺติ; อวิชฺชาวิราคา จ ปญฺญาวิมุตฺติ – อยํ นิโรโธฯ</p>


<p>ตตฺถ กตโม มโคฺค?</p>


<p>
เอเสว มโคฺค นตฺถโญฺญ, ทสฺสนสฺส วิสุทฺธิยา;  
  
อริโย อฎฺฐงฺคิโก มโคฺค, มารเสฺสตํ ปโมหนํฯ  
</p>
  
<p>สตฺติเม, ภิกฺขเว, โพชฺฌงฺคา – อยํ มโคฺคฯ</p>


<p>ตตฺถ  กตมานิ จตฺตาริ อริยสจฺจานิ?</p>


<p>
‘‘เย ธมฺมา  
มหาว. ๖๐  
เหตุปฺปภวา, เตสํ เหตุํ ตถาคโต อาห;  
  
เตสญฺจ โย นิโรโธ, เอวํวาที มหาสมโณ’’ติฯ  
</p>
  
<p>เหตุปฺปภวา  ธมฺมา ทุกฺขํ, เหตุสมุทโย, ยํ ภควโต วจนํฯ อยํ ธโมฺม โย นิโรโธ, เย หิ เกจิ สํโยชนิเยสุ ธเมฺมสุ อสฺสทานุปสฺสิโน วิหรนฺติฯ กิเลสา ตณฺหา ปวฑฺฒติ, ตณฺหาปจฺจยา อุปาทานํ…เป.… เอวเมตสฺส เกวลสฺส ทุกฺขกฺขนฺธสฺส สมุทโย โหติฯ ตตฺถ ยํ สํโยชนํ – อยํ สมุทโยฯ เย สํโยชนิยา ธมฺมา เย จ โสกปริเทวทุกฺขโทมนสฺสุปายาสา สมฺภวนฺติ – อิทํ ทุกฺขํฯ ยา สํโยชนิเยสุ ธเมฺมสุ อาทีนวานุปสฺสนา – อยํ มโคฺคฯ ปริมุจฺจติ ชาติยา ชราย พฺยาธีหิ มรเณหิ โสเกหิ ปริเทเวหิ ยาว อุปายาเสหิ – อิทํ นิพฺพานํฯ อิมานิ จตฺตาริ สจฺจานิฯ</p>


<p>ตตฺถ กตมา อนุปาทิเสสา นิพฺพานธาตุ?</p>


<p>
อตฺถงฺคตสฺส น ปมาณมตฺถิ, ตํ หิ วา นตฺถิ เยน นํ ปญฺญเปยฺย;  
  
สพฺพสงฺคานํ สมูหตตฺตา วิทู, สิตา วาทสตสฺสุ  
วาทสตสฺส (ปี. ก.)  
สเพฺพฯ  
</p>
  
สํยุตฺตเก โคธิกสํยุตฺตํฯ  
</p>
  
<p>อิมานิ  อสาธารณานิ สุตฺตานิฯ ยหิํ ยหิํ สจฺจานิ นิทฺทิฎฺฐานิ, ตหิํ ตหิํ สจฺจลกฺขณโต โอตาเรตฺวา  อปริมาเณหิ พฺยญฺชเนหิ โส อโตฺถ ปริเยสิตโพฺพฯ ตตฺถ อตฺถานุปริวตฺติ พฺยญฺชเนน ปุน พฺยญฺชนานุปริวตฺติ อเตฺถน ตสฺส เอกเมกสฺส อปริมาณานิ พฺยญฺชนานิ อิเมหิ สุเตฺตหิ ยถานิกฺขิเตฺตหิ จตฺตาริ อริยสจฺจานิ นิทฺทิสิตพฺพานิฯ ปญฺจนิกาเย อนุปวิฎฺฐาหิ คาถาหิ คาถา อนุมินิตพฺพา, พฺยากรเณน พฺยากรณํฯ อิมานิ อสาธารณานิ สุตฺตานิฯ</p>

 อิมา อุทฺทานคาถา</p>


<p>
ยเมกรตฺติํ ปฐมํ, อฎฺฐ ทานูปปตฺติโย;  
  
ปญฺจ ปุพฺพนิมิตฺตานิ, ขีณมจฺฉํว ปลฺลลํฯ  
</p>
  
<p>
สามํ  
เตน กุโต ราช, ตโย เทวา คิลานกา;  
  
ยถาปิ กุมฺภการสฺส, ยถา นทิทกปฺปนํฯ  
</p>
  
<p>
อิธ โสจติ เปจฺจ โสจติ, ตีณิ ทุจฺจริตานิ จ;  
  
กาเมสุ คิทฺธา ปสุตา, ยาว ติโสฺส วิปตฺติโยฯ  
</p>
  
<p>
สตํ อาสิ  
สตมายุ (สี.), สตธาตุ (ปี.)  
อโยสงฺกู, ปริฬาโห มหตฺตโร;  
  
สงฺกเปฺปหิ ปเรโต โส, ตตฺถ ตปนิเยหิ จฯ  
</p>
  
<p>
กมฺมารานํ ยถา อุกฺกา, ตโย อคฺคี ปกาสิตา;  
  
อยโต มลมุปฺปนฺนํ, อพฺภกฺขานํ ตถาคเตฯ  
</p>
  
<p>
ติวิธํ เทวานุสาสนฺติ, สุปิเนน สงฺคโม ยถา;  
  
ติโสฺส เจว มารธีตา, สลฺลวิโทฺธว รุปฺปติฯ  
</p>
  
<p>
จกฺขุ โสตญฺจ ฆานญฺจ, ปญฺจกฺขนฺธา ปกาสิตา;  
  
อปฺปํ วต ชีวิตํ อิทํ, อยฺยิกา เม มหลฺลิกาฯ  
</p>
  
<p>
สเพฺพ สตฺตา มริสฺสนฺติ, อุปปตฺติ จุติจยํ;  
  
กาเมสุ สตฺตา ปสุตา, อาสเวหิ จตูหิ จฯ  
</p>
  
<p>
ยมฺหิ น มายา วสติ, เทฺวมา เจโตวิมุตฺติโย;  
  
เอเสว มโคฺค นตฺถโญฺญ, โพชฺฌงฺคา จ สุเทสิตาฯ  
</p>
  
<p>
อตฺถงฺคตสฺส  
น ปมาณมตฺถิ, โคธิโก ปรินิพฺพุโต;  
  
<p>
เย ธมฺมา เหตุปฺปภวา, สํโยชนานุปสฺสิโนฯ  
  
อิมา ทส เตสํ อุทฺทานคาถาฯ  
  
<p> ตตฺถิมานิ  สาธารณานิ สุตฺตานิ เยสุ สุเตฺตสุ สาธารณานิ สจฺจานิ เทสิตานิ อนุโลมมฺปิ ปฎิโลมมฺปิ โวมิสฺสกมฺปิฯ ตตฺถ อยํ อาทิฯ</p>


<p>
อวิชฺชาย  
นิวุโต โลโก, [อชิตาติ ภควา]  
  
วิวิจฺฉา ปมาทา นปฺปกาสติ;  
  
ชปฺปาภิเลปนํ  
ชปฺปานุเลปนํ (ก.) ปสฺส สุ. นิ. ๑๐๓๙  
พฺรูมิ, ทุกฺขมสฺส มหพฺภยํฯ  
</p>
  
<p>ตตฺถ ยา อวิชฺชา จ วิวิจฺฉา จ, อยํ สมุทโยฯ ยํ มหพฺภยํ, อิทํ ทุกฺขํฯ อิมานิ เทฺว สจฺจานิ – ทุกฺขญฺจ สมุทโย จฯ ‘‘สํโยชนํ สํโยชนิยา จ ธมฺมา’’ติ สํยุตฺตเก จิตฺตสํยุตฺตเกสุ พฺยากรณํฯ ตตฺถ ยํ สํโยชนํ, อยํ สมุทโยฯ เย สํโยชนิยา ธมฺมา, อิทํ ทุกฺขํฯ อิมานิ เทฺว สจฺจานิ – ทุกฺขญฺจ สมุทโย จฯ</p>


<p>ตตฺถ กตมํ ทุกฺขญฺจ นิโรโธ จ?</p>


<p>
อุจฺฉินฺนภวตณฺหสฺส, เนตฺติจฺฉินฺนสฺส  
สนฺตจิตฺตสฺส (สุ. นิ. ๗๕๑)  
ภิกฺขุโน;  
  
วิกฺขีโณ ชาติสํสาโร, นตฺถิ ทานิ ปุนพฺภโวฯ  
</p>
  
<p>ยํ จิตฺตํ, อิทํ ทุกฺขํฯ โย ภวตณฺหาย อุปเจฺฉโท, อยํ ทุกฺขนิโรโธฯ วิกฺขีโณ ชาติสํสาโร, นตฺถิ ทานิ ปุนพฺภโวติ นิเทฺทโสฯ อิมานิ เทฺว สจฺจานิ – ทุกฺขญฺจ นิโรโธ จฯ เทฺวมา, ภิกฺขเว, วิมุตฺติโย; ราควิราคา จ เจโตวิมุตฺติ, อวิชฺชาวิราคา จ ปญฺญาวิมุตฺติฯ ยํ จิตฺตํ, อิทํ ทุกฺขํฯ ยา วิมุตฺติ, อยํ นิโรโธฯ อิมานิ เทฺว สจฺจานิ – ทุกฺขญฺจ นิโรโธ จฯ</p>


<p>ตตฺถ  กตมํ ทุกฺขญฺจ มโคฺค จ?</p>


<p>
กุมฺภูปมํ  
ธ. ป. ๔๐  
กายมิมํ วิทิตฺวา, นครูปมํ จิตฺตมิทํ ฐเปตฺวา;  
  
โยเธถ มารํ ปญฺญาวุเธน, ชิตญฺจ รเกฺข อนิเวสโน สิยาฯ  
</p>
  
<p>ตตฺถ  ยญฺจ กุมฺภูปโม กาโย ยญฺจ นครูปมํ จิตฺตํ, อิทํ ทุกฺขํฯ ยํ ปญฺญาวุเธน มารํ โยเธถาติ อยํ มโคฺคฯ อิมานิ เทฺว สจฺจานิฯ ยํ, ภิกฺขเว, น ตุมฺหากํ, ตํ ปชหิตพฺพํฯ ยา สํโยชนา, อยํ มโคฺคฯ เย เต ธมฺมา อนตฺตนิยา ปหาตพฺพา, รูปํ ยาว วิญฺญาณํ, อิทํ ทุกฺขญฺจ มโคฺค จฯ</p>


<p>ตตฺถ กตมํ ทุกฺขญฺจ สมุทโย จ นิโรโธ จ?</p>


<p>
เย  
เกจิ โสกา ปริเทวิตา วา, ทุกฺขา จ  
ทุกฺขญฺจ (ปี. ก.) ปสฺส อุทา. ๗๐  
โลกสฺมิมเนกรูปา;  
  
ปิยํ ปฎิจฺจปฺปภวนฺติ เอเต, ปิเย อสเนฺต น ภวนฺติ เอเตฯ  
</p>
  
<p>เย โสกปริเทวา, ยํ จ อเนกรูปํ ทุกฺขํ, ยํ เปมโต ภวติ, อิทํ ทุกฺขํฯ ยํ เปมํ, อยํ สมุทโยฯ โย ตตฺถ ฉนฺทราควินโย ปิยสฺส อกิริยา, อยํ นิโรโธฯ อิมานิ ตีณิ สจฺจานิฯ ติมฺพรุโก ปริพฺพาชโก ปเจฺจติ ‘‘สยํกตํ ปรํกต’’นฺติฯ ยเถสา วีมํสา, อิทํ ทุกฺขํฯ ยา  เอเต เทฺว อเนฺต อนุปคมฺม มชฺฌิมา ปฎิปทา อวิชฺชาปจฺจยา สงฺขารา ยาว ชาติปจฺจยา ชรามรณํ, อิทมฺปิ ทุกฺขญฺจ สมุทโย จฯ วิญฺญาณํ นามรูปํ สฬายตนํ ผโสฺส เวทนา ภโว ชาติ ชรามรณํ, อิทํ ทุกฺขํฯ อวิชฺชา สงฺขารา ตณฺหา อุปาทานํ, อยํ สมุทโยฯ อิติ อิทํ สยํกตํ วีมํเสยฺยาติ  ยญฺจ ปฎิจฺจสมุปฺปาเท ทุกฺขํ, อิทํ เอโส สมุทโย นิทฺทิโฎฺฐฯ อวิชฺชานิโรธา สงฺขารนิโรโธ จ ยาว จ ชรามรณนิโรโธติ อยํ นิโรโธฯ อิมานิ ตีณิ สจฺจานิ ทุกฺขญฺจ สมุทโย จ นิโรโธ จฯ</p>


<p> ตตฺถ กตมํ ทุกฺขญฺจ สมุทโย จ มโคฺค จ?</p>


<p>
‘‘โย ทุกฺขมทฺทกฺขิ  
สํ. นิ. ๑.๑๕๗  
ยโตนิทานํ, กาเมสุ โส ชนฺตุ กถํ นเมยฺย;  
  
กามา หิ โลเก สงฺคาติ ญตฺวา, เตสํ สตีมา วินยาย สิเกฺข’’ติฯ  
</p>
  
<p>โย  ทุกฺขมทฺทกฺขิ, อิทํ ทุกฺขํฯ ยโต ภวติ, อยํ สมุทโยฯ สนฺทิฎฺฐํ ยโต ภวติ ยาว ตสฺส วินยาย สิกฺขา, อยํ มโคฺคฯ อิมานิ ตีณิ สจฺจานิฯ</p>

</p>


<p>ตตฺถ ยาว รูปสญฺญุตฺตา ยญฺจ สฬายตนํ ยถา วณํ ปฎิจฺฉาเทติ ยญฺจ ติตฺถํ ยถา จ ลภติ ธมฺมูปสญฺหิตํ อุฬารํ ปีติปาโมชฺชํ จตุพฺพิธํ จ อตฺตภาวโต  จ วตฺถุ, อิทํ ทุกฺขํฯ ยาว อาสาฎิกํ หาเรตา  โหติ, อยํ สมุทโยฯ รูปสญฺญุตฺตา อาสาฎกหรณํ  วณปฎิจฺฉาทนํ วีถิญฺญุตา โคจรกุสลญฺจ, อยํ มโคฺคฯ อวเสสา ธมฺมา อตฺถิ เหตู อตฺถิ ปจฺจยา อตฺถิ นิสฺสยา สาวเสสโทหิตา อเนกปูชา จ กลฺยาณมิตฺตตปฺปจฺจยา ธมฺมา วีถิญฺญุตา จ เหตุ, อิมานิ ตีณิ สจฺจานิฯ</p>


<p>ตตฺถ  กตมํ ทุกฺขญฺจ มโคฺค จ นิโรโธ จ?</p>


<p>
สติ กายคตา อุปฎฺฐิตา, ฉสุ ผสฺสายตเนสุ สํวุโต  
สํวโร (ปี. ก.) ปสฺส อุทา. ๒๕  
;  
  
สตตํ ภิกฺขุ สมาหิโต, ชญฺญา  
ชาเนยฺย (ปี. ก.)  
นิพฺพานมตฺตโนฯ  
</p>
  
<p>ตตฺถ ยา จ กายคตา สติ ยญฺจ สฬายตนํ ยตฺถ สพฺพเญฺจตํ ทุกฺขํฯ ยา จ กายคตา สติ โย จ สีลสํวโร โย จ สมาธิ ยตฺถ ยา สติ, อยํ ปญฺญากฺขโนฺธฯ สพฺพมฺปิ สีลกฺขโนฺธ สมาธิกฺขโนฺธ, อยํ มโคฺคฯ เอวํวิหารินา ญาตพฺพํ นิพฺพานํฯ อยํ นิโรโธ, อิมานิ ตีณิ สจฺจานิฯ สีเล ปติฎฺฐาย เทฺว ธมฺมา ภาเวตพฺพา สมโถ จ วิปสฺสนา จฯ ตตฺถ ยํ จิตฺตสหชาตา ธมฺมา, อิทํ ทุกฺขํฯ โย จ สมโถ  ยา จ วิปสฺสนา, อยํ มโคฺคฯ ราควิราคา จ เจโตวิมุตฺติ, อวิชฺชาวิราคา จ ปญฺญาวิมุตฺติ, อยํ นิโรโธฯ อิมานิ ตีณิ สจฺจานิฯ</p>


<p>ตตฺถ  กตโม สมุทโย จ นิโรโธ จ?</p>


<p>
อาสา จ ปีหา อภินนฺทนา จ, อเนกธาตูสุ สรา ปติฎฺฐิตา;  
  
อญฺญาณมูลปฺปภวา ปชปฺปิตา, สพฺพา มยา พฺยนฺติกตา สมูลิกาฯ  
</p>
  
<p>อญฺญาณมูลปฺปภวาติ ปุริมเกหิ สมุทโยฯ สพฺพา มยา พฺยนฺติกตา สมูลิกาติ นิโรโธฯ อิมานิ เทฺว สจฺจานิฯ จตุนฺนํ ธมฺมานํ อนนุโพธา อปฺปฎิเวธา วิตฺถาเรน กาตพฺพํฯ อริยสฺส สีลสฺส สมาธิโน ปญฺญาย วิมุตฺติยาฯ ตตฺถ โย อิเมสํ จตุนฺนํ ธมฺมานํ อนนุโพธา อปฺปฎิเวธา, อยํ สมุทโยฯ ปฎิเวโธ ภวเนตฺติยา, อยํ นิโรโธฯ อยํ สมุทโย จ นิโรโธ จฯ</p>


<p>ตตฺถ กตโม สมุทโย จ มโคฺค จ?</p>


<p>
ยานิ  
สุ. นิ. ๑๐๔๑  
โสตานิ โลกสฺมิํ, [อชิตาติ ภควา]  
  
สติ เตสํ นิวารณํ;  
  
โสตานํ สํวรํ พฺรูมิ, ปญฺญาเยเต ปิธียเรฯ  
</p>
  
<p>ยานิ  โสตานีติ อยํ สมุทโยฯ ยา จ ปญฺญา ยา จ สติ นิวารณํ ปิธานญฺจ, อยํ มโคฺคฯ อิมานิ เทฺว สจฺจานิฯ สเญฺจตนิยํ สุตฺตํ ทฬฺหเนมิยานากาโร ฉหิ มาเสหิ นิทฺทิโฎฺฐฯ ตตฺถ ยํ กายํ กายกมฺมํ สวงฺกํ สโทสํ สกสาวํ ยา สวงฺกตา  สโทสตา สกสาวตา, อยํ สมุทโยฯ เอวํ วจีกมฺมํ มโนกมฺมํ อวงฺกํ อโทสํ อกสาวํ, ยา อวงฺกตา อโทสตา อกสาวตา, อยํ มโคฺคฯ เอวํ วจีกมฺมํ มโนกมฺมํฯ อิมานิ เทฺว สจฺจานิ สมุทโย จ มโคฺค จฯ</p>


<p>ตตฺถ กตโม สมุทโย จ นิโรโธ จ มโคฺค จ?</p>


<p>‘‘นิสฺสิตสฺส จลิตํ, อนิสฺสิตสฺส จลิตํ นตฺถิ, จลิเต อสติ ปสฺสทฺธิ, ปสฺสทฺธิยา สติ นติ น โหติ, นติยา อสติ  อาคติคติ น โหติ, อาคติคติยา อสติ จุตูปปาโต น โหติ, จุตูปปาเต อสติ เนวิธ น หุรํ น อุภยมนฺตเรนฯ เอเสวโนฺต ทุกฺขสฺสา’’ติฯ</p>


<p>ตตฺถ  เทฺว นิสฺสยา, อยํ สมุทโยฯ โย จ อนิสฺสโย, ยา จ อนติ, อยํ มโคฺคฯ ยา อาคติคติ น โหติ จุตูปปาโต จ โย เอเสวโนฺต ทุกฺขสฺสาติ, อยํ นิโรโธฯ อิมานิ ตีณิ สจฺจานิฯ อนุปฎฺฐิตกายคตา สติ…เป.… ยํ วิมุตฺติญาณทสฺสนํ, อยํ สมุทโยฯ เอการสอุปนิสฺสยา วิมุตฺติโย ยาว อุปนิสฺสยอุปสมฺปทา อุปฎฺฐิตกายคตาสติสฺส วิหรติฯ สีลสํวโร โสสานิโย โหติ, ยญฺจ วิมุตฺติญาณทสฺสนํ, อยํ มโคฺคฯ ยา จ วิมุตฺติ, อยํ นิโรโธฯ อิมานิ ตีณิ สจฺจานิฯ สมุทโย จ นิโรโธ จ มโคฺค จฯ</p>


<p> ตตฺถ กตโม นิโรโธ จ มโคฺค จ?</p>


<p>
สยํ  
กเตน สเจฺจน, เตน อตฺตนา อภินิพฺพานคโต วิติณฺณกโงฺข;  
  
วิภวญฺจ ญตฺวา โลกสฺมิํ, ตาว ขีณปุนพฺภโว ส ภิกฺขุฯ  
</p>
  
<p>ยํ สเจฺจน, อยํ มโคฺคฯ ยํ ขีณปุนพฺภโว, อยํ นิโรโธฯ อิมานิ เทฺว สจฺจานิฯ ปญฺจ วิมุตฺตายตนานิ สตฺถา วา ธมฺมํ เทเสสิ อญฺญตโร วา วิญฺญู สพฺรหฺมจารีติ วิตฺถาเรน กาตพฺพาฯ ตสฺส อตฺถปฺปฎิสํเวทิสฺส ปาโมชฺชํ ชายติ, ปมุทิตสฺส ปีติ ชายติ, ยาว นิพฺพินฺทโนฺต  วิรชฺชติ, อยํ มโคฺคฯ ยา วิมุตฺติ, อยํ นิโรโธฯ เอวํ ปญฺจ วิมุตฺตายตนานิ วิตฺถาเรนฯ อิมานิ เทฺว สจฺจานิ นิโรโธ จ มโคฺค จฯ</p>


<p>อิมานิ สาธารณานิ สุตฺตานิฯ อิเมหิ สาธารเณหิ สุเตฺตหิ ยถานิกฺขิเตฺตหิ ปฎิเวธโต จ ลกฺขณโต จ โอตาเรตฺวา อญฺญานิ สุตฺตานิ นิทฺทิสิตพฺพานิ อปริหายเนฺตนฯ คาถาหิ คาถา อนุมินิตพฺพา, พฺยากรเณหิ พฺยากรณํฯ อิเม จ สาธารณา ทส ปริวฑฺฒกา เอโก จ จตุโกฺก นิเทฺทโส สาธารโณฯ อยญฺจ ปกิณฺณกนิเทฺทโสฯ เอกํ ปญฺจ ฉ จ สเวกเทโส สพฺพํฯ อิเม เทฺว ปริวชฺชนา ปุริมกา จ ทสฯ อิเม ทฺวาทส ปริวฑฺฒกา สจฺจานิฯ เอตฺตาวตา สพฺพํ สุตฺตํ นตฺถิ, ตํ พฺยากรณํ วา คาถา วิยฯ อิเมหิ ทฺวาทสหิ ปริวฑฺฒเกหิ น โอตริตุํ อปฺปมเตฺตน ปริเยสิตฺวา นิทฺทิสิตพฺพาฯ</p>


<p>ตตฺถายํ สเงฺขโปฯ สพฺพํ ทุกฺขํ สตฺตหิ ปเทหิ สโมสรณํ คจฺฉติฯ กตเรหิ สตฺตหิ? อปฺปิยสมฺปโยโค จ ปิยวิปฺปโยโค จ, อิเมหิ ทฺวีหิ  ปเทหิ สพฺพํ ทุกฺขํ นิทฺทิสิตพฺพํฯ ตสฺส เทฺว นิสฺสยา – กาโย จ จิตฺตญฺจ ฯ เตน วุจฺจติ ‘‘กายิกํ ทุกฺขํ เจตสิกเญฺจ’’ติ, นตฺถิ ตํ ทุกฺขํ น กายิกํ วา น เจตสิกํ, สพฺพํ ทุกฺขํ ทฺวีหิ ทุเกฺขหิ นิทฺทิสิตพฺพํ กายิเกน จ เจตสิเกน จฯ ตีหิ ทุกฺขตาหิ สงฺคหิตํ ทุกฺขทุกฺขตาย สงฺขารทุกฺขตาย วิปริณามทุกฺขตายฯ อิติ ตํ สพฺพํ ทุกฺขํ ตีหิ ทุกฺขตาหิ สงฺคหิตํฯ อิติ อิทญฺจ ทุกฺขํ ติวิธํฯ ทุวิธํ ทุกฺขํ กายิกญฺจ เจตสิกญฺจฯ ทุวิธํ อปฺปิยสมฺปโยโค จ ปิยวิปฺปโยโค จฯ อิทํ สตฺตวิธํ ทุกฺขํฯ</p>


<p>ตตฺถ ติวิโธ สมุทโย อจตุโตฺถ อปญฺจโมฯ กตโม ติวิโธ? ตณฺหา จ ทิฎฺฐิ จ กมฺมํฯ ตตฺถ ตณฺหา จ ภวสมุทโย กมฺมํฯ ตถา  นิพฺพตฺตสฺส หีนปณีตตา , อยํ สมุทโยฯ อิติ ยาปิ ภวคตีสุ หีนตา จ ปณีตตา จ, ยาปิ ตีหิ ทุกฺขตาหิ สงฺคหิตา, โยปิ ทฺวีหิ มูเลหิ สมุทานีโต อวิชฺชาย นิวุตสฺส ภวตณฺหาสํยุตฺตสฺส สวิญฺญาณโก กาโย, โสปิ ตีหิ ทุกฺขตาหิ สงฺคหิโตฯ</p>


<p>ตถา วิปลฺลาสโต ทิฎฺฐิภวคนฺตพฺพาฯ สา สตฺตวิธา นิทฺทิสิตพฺพาฯ เอโก วิปลฺลาโส ตีณิ นิทฺทิสียติ, จตฺตาริ วิปลฺลาสวตฺถูนิฯ ตตฺถ กตโม เอโก วิปลฺลาโส? โย วิปรีตคฺคาโห ปฎิเกฺขเปน, โอตรณํ ยถา ‘‘อนิเจฺจ นิจฺจ’’มิติ วิปรีตํ คณฺหาติฯ เอวํ จตฺตาโร วิปลฺลาสาฯ อยเมโก วิปลฺลาสียติ สญฺญา จิตฺตํ ทิฎฺฐิฯ กตมานิ จตฺตาริ วิปลฺลาสวตฺถูนิ ? กาโย  เวทนา จิตฺตํ ธมฺมาฯ เอวํ วิปลฺลาสคตสฺส อกุสลญฺจ ปวเฑฺฒติฯ ตตฺถ สญฺญาวิปลฺลาโส โทสํ อกุสลมูลํ ปวเฑฺฒติฯ จิตฺตวิปลฺลาโส โลภํ อกุสลมูลํ ปวเฑฺฒติฯ ทิฎฺฐิวิปลฺลาโส โมหํ อกุสลมูลํ ปวเฑฺฒติฯ ตตฺถ โทสสฺส อกุสลมูลสฺส ตีณิ มิจฺฉตฺตานิ ผลํ – มิจฺฉาวาจา มิจฺฉากมฺมโนฺต มิจฺฉาอาชีโว; โลภสฺส อกุสลมูลสฺส ตีณิ มิจฺฉตฺตานิ ผลํ – มิจฺฉาสงฺกโปฺป มิจฺฉาวายาโม มิจฺฉาสมาธิ; โมหสฺส อกุสลมูลสฺส เทฺว มิจฺฉตฺตานิ ผลํ – มิจฺฉาทิฎฺฐิ จ มิจฺฉาสติ จฯ เอวํ อกุสลํ สเหตุ สปฺปจฺจยํ วิปลฺลาสา จ ปจฺจโย, อกุสลมูลานิ สเหตู เอเตเยว ปฎิปเกฺขน อนูนา อนธิกา ทฺวีหิ ปจฺจเยหิ นิทฺทิสิตพฺพาฯ นิโรเธ จ มเคฺค จ วิปลฺลาสมุปาทาย ปรโต  ปฎิปเกฺขน จตโสฺสฯ</p>


<h3>ตตฺถิมา อุทฺทานคาถา</h3>
<p>
อวิชฺชาย  
นิวุโต โลโก, จิตฺตํ สํโยชนมฺปิ;  
  
สา ปจฺฉินฺนภวตณฺหา, เทฺวมา เจว วิมุตฺติโยฯ  
</p>
  
<p>
กุมฺภูปมํ กายมิมํ, ยํ น ตุมฺหากํ ตํ ปชห  
ชหา (ปี. ก.)  
;  
  
เย เกจิ โสกปริเทวา, ติมฺพรุโก จ สยํกตํฯ  
</p>
  
<p>
ทุกฺขํ ทิฎฺฐิ จ อุปฺปนฺนํ, ยญฺจ โคปาลโกปมํ;  
  
สติ กายคตา มาหุ, สมโถ จ วิปสฺสนาฯ  
</p>
  
<p>
อาสา ปิหา จ อภินนฺทนา จ, จตุนฺนมนนุโพธนา;  
  
ยานิ  
โสตานิ โลกสฺมิํ, ทฬฺหํ เนมิยานากาโรฯ  
</p>
  
<p>
ยํ นิสฺสิตสฺส จลิตํ, อนุปฎฺฐิตกายคตาสติ;  
  
สยํ กเตน สเจฺจน, วิมุตฺตายตเนหิ จฯ  
</p>
  
<p>เปฎโกปเทเส มหากจฺจายเนน ภาสิเต ปฐมภูมิ อริยสจฺจปฺปกาสนา นาตํ ชีวตา ภควตา มาทิเสน สมุทฺทเนน ตถาคเตนาติฯ</p>





