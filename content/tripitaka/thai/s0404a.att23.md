<h1>(๙) ๔. เถรวโคฺค</h1>
<h3>๑-๓. วาหนสุตฺตาทิวณฺณนา</h3>
<p> จตุตฺถสฺส    ปฐเม ติ กิเลสมริยาทํ ภินฺทิตฺวา วิมริยาทํ กเตนฯ ทุติยํ อุตฺตานตฺถเมวฯ ตติเย ติ น อุปฎฺฐาติฯ</p>


<h3>๔. พฺยากรณสุตฺตวณฺณนา</h3>
<p> จตุเตฺถ ติ ฌาเนหิ จ สมฺปโนฺน สมาปตฺติยญฺจ เฉโกฯ นฺติ ตุจฺฉภาวํฯ นฺติ คุณวิจินตํ นิคฺคุณภาวํฯ อถ วา อิรีณสงฺขาตํ อรญฺญํ วิจินสงฺขาตํ มหาคหนญฺจ อาปโนฺน วิย โหติฯ นฺติ อวฑฺฒิํฯ นฺติ วินาสํฯ นฺติ อวฑฺฒิวินาสํฯ ติ เกน การเณนฯ</p>


<h3>๕-๖. กตฺถีสุตฺตาทิวณฺณนา</h3>
<p> ปญฺจเม ติ กตฺถนสีโล โหติ วิกตฺถนสีโล, วิวฎํ กตฺวา กเถติฯ ติ น สตตการีฯ ฉเฎฺฐ ติ อนธิคเต อธิคตมาเนน สมนฺนาคโตฯ ติ อธิคตมานเมว สจฺจโต วทติฯ</p>


<h3>๗. นปฺปิยสุตฺตวณฺณนา</h3>
<p> สตฺตเม ติ อธิกรณการโก โหติฯ ติ น ปิยภาวายฯ ติ น ครุภาวายฯ   ติ น สมณธมฺมภาวายฯ ติ น นิรนฺตรภาวายฯ ติ นวนฺนํ โลกุตฺตรธมฺมานํ น นิสามนสภาโว น อุปธารณสภาโวฯ ติ น ปฎิสลฺลีโนฯ ติ สฐภาโวฯ ติ กูฎภาโวฯ ติ น อุชุภาวาฯ ติ วงฺกภาวาฯ</p>


<h3>๘. อโกฺกสกสุตฺตวณฺณนา</h3>
<p> อฎฺฐเม   นฺติ เอตฺถ สพฺรหฺมจาริปทํ อโกฺกสกปริภาสกปเทหิ โยเชตพฺพํ ‘‘อโกฺกสโก สพฺรหฺมจารีนํ, ปริภาสโก สพฺรหฺมจารีน’’นฺติฯ อริยานํ ปน คุเณ ฉินฺทิสฺสามีติ อนฺติมวตฺถุนา อุปวทโนฺต อริยูปวาที นาม โหติฯ ติ สิกฺขาตฺตยสงฺขาตา สาสนสทฺธมฺมา อสฺส โวทานํ น คจฺฉนฺติฯ นฺติ เอตฺถ โรโคว กิจฺฉาชีวิตภาวกรเณน อาตโงฺกติ เวทิตโพฺพฯ</p>


<h3>๙. โกกาลิกสุตฺตวณฺณนา</h3>
<p> นวเม ติ โกยํ โกกาลิโก, กสฺมา จ อุปสงฺกมิ? อยํ กิร โกกาลิกรเฎฺฐ โกกาลิกนคเร โกกาลิกเสฎฺฐิสฺส ปุโตฺต ปพฺพชิตฺวา ปิตรา การิเต วิหาเร วสติ จูฬโกกาลิโกติ นาเมน, น ปน เทวทตฺตสฺส สิโสฺสฯ โส หิ พฺราหฺมณปุโตฺต  มหาโกกาลิโก นามฯ ภควติ ปน สาวตฺถิยํ วิหรเนฺต เทฺว อคฺคสาวกา ปญฺจมเตฺตหิ ภิกฺขุสเตหิ สทฺธิํ ชนปทจาริกํ จรมานา อุปกฎฺฐาย วสฺสูปนายิกาย วิเวกวาสํ วสิตุกามา เต ภิกฺขู อุโยฺยเชตฺวา อตฺตโน ปตฺตจีวรมาทาย ตสฺมิํ ชนปเท ตํ นครํ ปตฺวา วิหารํ อคมิํสุฯ ตตฺถ เนสํ โกกาลิโก วตฺตํ อกาสิฯ เตปิ เตน สทฺธิํ สโมฺมทิตฺวา, ‘‘อาวุโส, มยํ อิธ เตมาสํ วสิสฺสาม, มา โน กสฺสจิ อาโรเจสี’’ติ ปฎิญฺญํ คเหตฺวา วสิํสุฯ วสิตฺวา ปวารณาทิวเส ปวาเรตฺวา ‘‘คจฺฉาม มยํ, อาวุโส’’ติ โกกาลิกํ อาปุจฺฉิํสุฯ โกกาลิโก ‘‘อชฺช, อาวุโส, เอกทิวสํ วสิตฺวา เสฺว คมิสฺสถา’’ติ วตฺวา ทุติยทิวเส นครํ ปวิสิตฺวา มนุเสฺส อามเนฺตสิ – ‘‘อาวุโส, ตุเมฺห เทฺว อคฺคสาวเก อิธ อาคนฺตฺวา วสมาเนปิ น ชานาถ, น เต โกจิ ปจฺจเยนปิ นิมเนฺตตี’’ติฯ นครวาสิโน ‘‘กหํ, ภเนฺต, เถรา, กสฺมา โน นาโรจยิตฺถา’’ติ? กิํ, อาวุโส, อาโรจิเตน, กิํ น ปสฺสถ เทฺว ภิกฺขู เถราสเน นิสีทเนฺต, เอเต อคฺคสาวกาติฯ เต ขิปฺปํ สนฺนิปติตฺวา สปฺปิผาณิตาทีนิ เจว จีวรทุสฺสานิ จ สํหริํสุฯ</p>


<p>โกกาลิโก  จิเนฺตสิ – ‘‘ปรมปฺปิจฺฉา อคฺคสาวกา ปยุตฺตวาจาย อุปฺปนฺนลาภํ น สาทิยิสฺสนฺติ, อสาทิยนฺตา ‘อาวาสิกสฺส เทถา’ติ วกฺขนฺตี’’ติ ตํ ลาภํ คาหาเปตฺวา เถรานํ  สนฺติกํ อคมาสิฯ เถรา ทิสฺวาว ‘‘อิเม ปจฺจยา เนว อมฺหากํ, น โกกาลิกสฺส กปฺปนฺตี’’ติ ปฎิกฺขิปิตฺวา ปกฺกมิํสุฯ โกกาลิโก ‘‘กถญฺหิ นาม สยํ อคฺคณฺหนฺตา มยฺหมฺปิ อทาเปตฺวา ปกฺกมิสฺสนฺตี’’ติ อาฆาตํ อุปฺปาเทสิ ฯ เตปิ ภควโต สนฺติกํ คนฺตฺวา ภควนฺตํ วนฺทิตฺวา ปุน อตฺตโน ปริสํ อาทาย ชนปทจาริกํ จรนฺตา อนุปุเพฺพน ตสฺมิํ รเฎฺฐ ตเมว นครํ ปจฺจาคมิํสุฯ นาครา เถเร สญฺชานิตฺวา สห ปริกฺขาเรหิ ทานํ สเชฺชตฺวา นครมเชฺฌ มณฺฑปํ กตฺวา ทานํ อทํสุ, เถรานญฺจ ปริกฺขาเร อุปนาเมสุํฯ เถรา ภิกฺขุสงฺฆสฺส นิยฺยาทยิํสุฯ ตํ ทิสฺวา โกกาลิโก จิเนฺตสิ – ‘‘อิเม ปุเพฺพ อปฺปิจฺฉา อเหสุํ, อิทานิ ปาปิจฺฉา ชาตา, ปุเพฺพปิ อปฺปิจฺฉสนฺตุฎฺฐปวิวิตฺตสทิสาว มเญฺญ’’ติ เถเร อุปสงฺกมิตฺวา, ‘‘อาวุโส, ตุเมฺห ปุเพฺพ อปฺปิจฺฉา วิย, อิทานิ ปน ปาปภิกฺขู ชาตตฺถา’’ติ วตฺวา ‘‘มูลฎฺฐาเนเยว เนสํ ปติฎฺฐํ ภินฺทิสฺสามี’’ติ ตรมานรูโป นิกฺขมิตฺวา เยน ภควา เตนุปสงฺกมิฯ อยเมส โกกาลิโก, อิมินา จ การเณน อุปสงฺกมีติ เวทิตโพฺพฯ</p>


<p>ภควา ตํ ตุริตตุริตํ อาคจฺฉนฺตํ ทิสฺวาว อาวเชฺชโนฺต อญฺญาสิ ‘‘อยํ อคฺคสาวเก อโกฺกสิตุกาโม อาคโต, สกฺกา นุ โข ปฎิเสเธตุ’’นฺติฯ ตโต ‘‘น สกฺกา ปฎิเสเธตุํ, เถเรสุ อปรชฺฌิตฺวา อาคโต, เอกํเสน ปน ปทุมนิรเย นิพฺพตฺติสฺสตี’’ติ ทิสฺวา ‘‘สาริปุตฺตโมคฺคลฺลาเนปิ นาม ครหนฺตํ สุตฺวา น นิเสเธตี’’ติ วาทโมจนตฺถํ อริยูปวาทสฺส จ มหาสาวชฺชภาวทสฺสนตฺถํ นฺติ ติกฺขตฺตุํ ปฎิเสเธสิฯ ตตฺถ นฺติ มา เอวํ อภณิฯ ติ สทฺธาย อาคมกโร ปสาทาวโห, สทฺธาตพฺพวจโน วาฯ ติ ปตฺติยายิตพฺพวจโนฯ</p>


<p>ติ  กมฺมานุภาเวน โจทิยมาโน ปกฺกามิฯ โอกาสกตญฺหิ กมฺมํ น สกฺกา ปฎิพาหิตุํฯ ติ ปกฺกนฺตสฺส สโต นจิเรเนวฯ ติ เกสคฺคมตฺตมฺปิ โอกาสํ อวเชฺชตฺวา สกลสรีรํ อฎฺฐีนิ ภินฺทิตฺวา อุคฺคตาหิ ปีฬกาหิ อโชฺฌตฺถฎํ  อโหสิฯ ยสฺมา ปน พุทฺธานุภาเวน ตถารูปํ กมฺมํ พุทฺธานํ สมฺมุขีภาเว วิปากํ ทาตุํ น สโกฺกติ, ทสฺสนูปจาเร วิชหิตมเตฺต เทติ, ตสฺมา ตสฺส อจิรปกฺกนฺตสฺส ปีฬกา อุฎฺฐหิํสุฯ ติ จณกมตฺติโยฯ ติ ตรุณเพลุวมตฺติโยฯ ติ ภิชฺชิํสุฯ ตาสุ ภินฺนาสุ สกลสรีรํ ปนสปกฺกํ วิย อโหสิฯ โส ปเกฺกน คเตฺตน เชตวนทฺวารโกฎฺฐเก วิสคิลิโต มโจฺฉ วิย กทลิปเตฺตสุ นิปชฺชิฯ อถ ธมฺมสฺสวนตฺถํ อาคตาคตา  มนุสฺสา ‘‘ธิ โกกาลิก, ธิ โกกาลิก, อยุตฺตมกาสิ, อตฺตโนเยว มุขํ นิสฺสาย อนยพฺยสนํ ปโตฺตสี’’ติ อาหํสุฯ เตสํ สทฺทํ สุตฺวา อารกฺขเทวตา ธิกฺการมกํสุ, อารกฺขเทวตานํ อากาสเทวตาติ อิมินา อุปาเยน ยาว อกนิฎฺฐภวนา เอกธิกฺกาโร อุทปาทิฯ</p>


<p>ติ โกกาลิกสฺส อุปชฺฌาโย ตุรุเตฺถโร นาม อนาคามิผลํ วตฺวา พฺรหฺมโลเก นิพฺพโตฺตฯ โส ภุมฺมฎฺฐเทวตา อาทิํ กตฺวา ‘‘อยุตฺตํ โกกาลิเกน กตํ อคฺคสาวเก อนฺติมวตฺถุนา อพฺภาจิกฺขเนฺตนา’’ติ ปรมฺปราย พฺรหฺมโลกสมฺปตฺตํ  ตํ สทฺทํ สุตฺวา ‘‘มา มยฺหํ ปสฺสนฺตเสฺสว วราโก นสฺสิ, โอวทิสฺสามิ นํ เถเรสุ จิตฺตปฺปสาทตฺถายา’’ติ อาคนฺตฺวา ตสฺส ปุรโต อฎฺฐาสิฯ ตํ สนฺธาเยตํ วุตฺตํ – ‘‘ตุรู ปเจฺจกพฺรหฺมา’’ติฯ ติ ปิยสีลาฯ ติ นิสินฺนโกว กพรกฺขีนิ อุมฺมีเลตฺวา เอวมาหฯ ติ ยตฺตกํ ตยา อปรทฺธํ, อตฺตโน นลาเฎ มหาคณฺฑํ อปสฺสโนฺต สาสปมตฺตาย ปีฬกาย มํ โจเทตพฺพํ มญฺญสีติ อาหฯ</p>


<p>อถ นํ ‘‘อทิฎฺฐิปฺปโตฺต อยํ โกกาลิโก, คิลิตวิโส วิย น กสฺสจิ วจนํ น กริสฺสตี’’ติ ญตฺวา ติอาทิมาหฯ ตตฺถ ติ กุฐาริสทิสา ผรุสวาจาฯ ติ กุสลมูลสงฺขาเต มูเลเยว นิกนฺตติฯ นฺติ นินฺทิตพฺพํ ทุสฺสีลปุคฺคลํฯ ติ อุตฺตมเตฺถ สมฺภาเวตฺวา ขีณาสโวติ วทติฯ ติ โย วา ปสํสิตโพฺพ ขีณาสโว, ตํ อนฺติมวตฺถุนา โจเทโนฺต ‘‘ทุสฺสีโล อย’’นฺติ วทติฯ นฺติ โส ตํ อปราธํ  มุเขน วิจินาติ นามฯ   ติ เตน อปราเธน สุขํ น วินฺทติฯ นินฺทิยปสํสาย หิ ปสํสิยนินฺทาย จ สมโกว วิปาโกฯ</p>


<p>ติ สเพฺพน สเกน ธเนนปิ อตฺตนาปิ สทฺธิํ โย อเกฺขสุ ธนปราชโย นาม, อยํ อปฺปมตฺตโก อปราโธฯ ติ โย ปน สมฺมคฺคเตสุ ปุคฺคเลสุ จิตฺตํ ทูเสยฺย, อยํ จิตฺตปโทโสว ตโต กลิโต มหนฺตตโร กลิฯ</p>


<p>อิทานิ ตสฺส มหนฺตตรภาวํ ทเสฺสโนฺต นฺติอาทิมาหฯ ตตฺถ นฺติ  นิรพฺพุทคณนาย สตสหสฺสญฺจฯ ติ อปรานิ ฉตฺติํสติ นิรพฺพุทานิฯ ติ อพฺพุทคณนาย ปญฺจ อพฺพุทานิฯ ติ ยํ อริเย ครหโนฺต นิรยํ อุปปชฺชติ, ตตฺถ เอตฺตกํ อายุปฺปมาณนฺติ อโตฺถฯ</p>


<p>ติ อุปชฺฌาเย ปกฺกเนฺต กาลํ อกาสิฯ นฺติ ปาฎิเยโกฺก ปทุมนิรโย นาม นตฺถิ, อวีจิมหานิรยสฺมิํเยว ปน ปทุมคณนาย ปจฺจิตเพฺพ เอกสฺมิํ ฐาเน นิพฺพตฺติฯ</p>


<p>ติ มาคธเกน ปเตฺถน จตฺตาโร ปตฺถา, โกสลรเฎฺฐ เอโก ปโตฺถ โหติฯ เตน ปเตฺถน จตฺตาโร ปตฺถา อาฬฺหกํ , จตฺตาริ อาฬฺหกานิ โทณํ, จตุโทณา มานิกา, จตุมานิกา ขารี, ตาย ขาริยา วีสติขาริโกฯ ติ มาคธกานํ สุขุมติลานํ ติลสกฎํฯ ติ อพฺพุโท นาม ปาฎิเยโกฺก นิรโย นตฺถิ, อวีจิมฺหิเยว ปน อพฺพุทคณนาย ปจฺจิตพฺพฎฺฐานเสฺสตํ นามํฯ ทีสุปิ เอเสว นโยฯ</p>


<p>วสฺสคณนาปิ ปเนตฺถ เอวํ เวทิตพฺพา – ยเถว หิ สตํ สตสหสฺสานิ โกฎิ โหติ, เอวํ สตํ สตสหสฺสโกฎิโย ปโกฎิ นาม โหติ, สตํ สตสหสฺสปโกฎิโย โกฎิปโกฎิ นาม, สตํ สตสหสฺสโกฎิปโกฎิโย นหุตํ, สตํ สตสหสฺสนหุตานิ นินฺนหุตํ, สตํ สตสหสฺสนินฺนหุตานิ เอกํ อพฺพุทํ, ตโต วีสติคุณํ นิรพฺพุทํ, เอส นโย สพฺพตฺถาติฯ ทสมํ เหฎฺฐา วุตฺตนเยเนว เวทิตพฺพํฯ เสสํ สพฺพตฺถ อุตฺตานตฺถเมวาติฯ</p>

</p>





