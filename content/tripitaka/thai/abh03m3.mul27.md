<h1>๒๐. วีสติมวโคฺค</h1>
<h3>(๑๙๔) ๑. อสญฺจิจฺจกถา</h3>
<p> อสญฺจิจฺจ   มาตรํ ชีวิตา โวโรเปตฺวา อานนฺตริโก โหตีติ? อามนฺตาฯ อสญฺจิจฺจ ปาณํ หนฺตฺวา ปาณาติปาตี โหตีติ? น เหวํ  วตฺตเพฺพ…เป.… อสญฺจิจฺจ มาตรํ ชีวิตา โวโรเปตฺวา อานนฺตริโก โหตีติ? อามนฺตาฯ อสญฺจิจฺจ อทินฺนํ อาทิยิตฺวา…เป.… มุสา ภณิตฺวา มุสาวาที โหตีติ? น เหวํ วตฺตเพฺพ…เป.…ฯ</p>


<p>อสญฺจิจฺจ ปาณํ หนฺตฺวา ปาณาติปาตี น โหตีติ? อามนฺตาฯ อสญฺจิจฺจ มาตรํ ชีวิตา โวโรเปตฺวา อานนฺตริโก น โหตีติ? น เหวํ วตฺตเพฺพ…เป.… อสญฺจิจฺจ อทินฺนํ อาทิยิตฺวา…เป.… มุสา ภณิตฺวา มุสาวาที น โหตีติ? อามนฺตาฯ อสญฺจิจฺจ มาตรํ ชีวิตา โวโรเปตฺวา อานนฺตริโก น โหตีติ? น เหวํ วตฺตเพฺพ…เป.…ฯ</p>


<p> อสญฺจิจฺจ มาตรํ ชีวิตา โวโรเปตฺวา อานนฺตริโก โหตีติ? อามนฺตาฯ ‘‘อสญฺจิจฺจ มาตรํ ชีวิตา โวโรเปตฺวา อานนฺตริโก โหตี’’ติ – อเตฺถว สุตฺตโนฺตติ? นตฺถิฯ ‘‘สญฺจิจฺจ มาตรํ ชีวิตา โวโรเปตฺวา อานนฺตริโก โหตี’’ติ – อเตฺถว สุตฺตโนฺตติ? อามนฺตาฯ หญฺจิ ‘‘สญฺจิจฺจ มาตรํ ชีวิตา โวโรเปตฺวา อานนฺตริโก โหตี’’ติ – อเตฺถว สุตฺตโนฺต, โน จ วต เร วตฺตเพฺพ – ‘‘อสญฺจิจฺจ มาตรํ  ชีวิตา โวโรเปตฺวา อานนฺตริโก โหตี’’ติฯ</p>


<p> น วตฺตพฺพํ – ‘‘มาตุฆาตโก อานนฺตริโก’’ติ? อามนฺตาฯ นนุ มาตา ชีวิตา โวโรปิตาติ? อามนฺตาฯ หญฺจิ มาตา ชีวิตา โวโรปิตา, เตน วต เร วตฺตเพฺพ – ‘‘มาตุฆาตโก อานนฺตริโก’’ติฯ</p>


<p>น  วตฺตพฺพํ – ‘‘ปิตุฆาตโก อานนฺตริโก’’ติ? อามนฺตา ฯ นนุ ปิตา ชีวิตา โวโรปิโตติ? อามนฺตาฯ หญฺจิ ปิตา ชีวิตา โวโรปิโต, เตน วต เร วตฺตเพฺพ – ‘‘ปิตุฆาตโก อานนฺตริโก’’ติฯ</p>


<p>น วตฺตพฺพํ – ‘‘อรหนฺตฆาตโก อานนฺตริโก’’ติ? อามนฺตาฯ นนุ อรหา ชีวิตา โวโรปิโตติ? อามนฺตาฯ หญฺจิ อรหา ชีวิตา โวโรปิโต, เตน วต เร วตฺตเพฺพ – ‘‘อรหนฺตฆาตโก อานนฺตริโก’’ติฯ</p>


<p>น วตฺตพฺพํ – ‘‘รุหิรุปฺปาทโก อานนฺตริโก’’ติ? อามนฺตาฯ นนุ ตถาคตสฺส โลหิตํ อุปฺปาทิตนฺติ? อามนฺตาฯ หญฺจิ ตถาคตสฺส โลหิตํ อุปฺปาทิตํ, เตน วต เร วตฺตเพฺพ – ‘‘รุหิรุปฺปาทโก อานนฺตริโก’’ติฯ</p>


<p> สงฺฆเภทโก  อานนฺตริโกติ? อามนฺตาฯ สเพฺพ สงฺฆเภทกา อานนฺตริกาติ? น เหวํ วตฺตเพฺพ…เป.… สเพฺพ สงฺฆเภทกา อานนฺตริกาติ? อามนฺตาฯ ธมฺมสญฺญี สงฺฆเภทโก อานนฺตริโกติ? น เหวํ วตฺตเพฺพ…เป.…ฯ</p>


<p> ธมฺมสญฺญี สงฺฆเภทโก อานนฺตริโกติ? อามนฺตาฯ นนุ วุตฺตํ ภควตา – ‘‘อตฺถุปาลิ, สงฺฆเภทโก อาปายิโก เนรยิโก กปฺปโฎฺฐ อเตกิโจฺฉ; อตฺถุปาลิ, สงฺฆเภทโก น อาปายิโก น เนรยิโก น กปฺปโฎฺฐ น อเตกิโจฺฉ’’ติ! อเตฺถว สุตฺตโนฺตติ? อามนฺตา ฯ เตน หิ น วตฺตพฺพํ – ‘‘ธมฺมสญฺญี สงฺฆเภทโก อานนฺตริโก’’ติฯ</p>


<p> น วตฺตพฺพํ – ‘‘ธมฺมสญฺญี สงฺฆเภทโก อานนฺตริโก’’ติ? อามนฺตา ฯ นนุ วุตฺตํ ภควตา –</p>


<p>
‘‘อาปายิโก เนรยิโก, กปฺปโฎฺฐ สงฺฆเภทโก;  
  
<p>
วคฺครโต อธมฺมโฎฺฐ, โยคเกฺขมา ปธํสติ;  
  
สงฺฆํ สมคฺคํ เภตฺวาน, กปฺปํ นิรยมฺหิ ปจฺจตี’’ติ  
จูฬว. ๓๕๔; อ. นิ. ๑๐.๓๙; อิติวุ. ๑๘  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ สงฺฆเภทโก อานนฺตริโกติฯ</p>

</p>


<h2>๒๐. วีสติมวโคฺค</h2>
<h3>(๑๙๕) ๒. ญาณกถา</h3>
<p> นตฺถิ ปุถุชฺชนสฺส ญาณนฺติ? อามนฺตาฯ นตฺถิ ปุถุชฺชนสฺส ปญฺญา ปชานนา วิจโย ปวิจโย ธมฺมวิจโย สลฺลกฺขณา อุปลกฺขณา ปจฺจุปลกฺขณาติ? น เหวํ วตฺตเพฺพ…เป.… นนุ อตฺถิ ปุถุชฺชนสฺส ปญฺญา ปชานนา วิจโย…เป.… ปจฺจุปลกฺขณาติ? อามนฺตาฯ หญฺจิ อตฺถิ ปุถุชฺชนสฺส ปญฺญา ปชานนา วิจโย…เป.… ปจฺจุปลกฺขณา, โน จ วต เร วตฺตเพฺพ – ‘‘นตฺถิ ปุถุชฺชนสฺส ญาณ’’นฺติฯ</p>


<p> นตฺถิ  ปุถุชฺชนสฺส ญาณนฺติ? อามนฺตาฯ ปุถุชฺชโน ปฐมํ ฌานํ สมาปเชฺชยฺยาติ? อามนฺตาฯ หญฺจิ ปุถุชฺชโน ปฐมํ ฌานํ สมาปเชฺชยฺย, โน จ วต เร วตฺตเพฺพ – ‘‘นตฺถิ ปุถุชฺชนสฺส ญาณ’’นฺติฯ</p>


<p>ปุถุชฺชโน  ทุติยํ ฌานํ…เป.… ตติยํ ฌานํ…เป.… จตุตฺถํ ฌานํ…เป.… อากาสานญฺจายตนํ สมาปเชฺชยฺย, วิญฺญาณญฺจายตนํ อากิญฺจญฺญายตนํ เนวสญฺญานาสญฺญายตนํ สมาปเชฺชยฺย, ปุถุชฺชโน ทานํ ทเทยฺย …เป.… จีวรํ ทเทยฺย, ปิณฺฑปาตํ ทเทยฺย, เสนาสนํ ทเทยฺย, คิลานปจฺจยเภสชฺชปริกฺขารํ ทเทยฺยาติ? อามนฺตาฯ หญฺจิ ปุถุชฺชโน คิลานปจฺจยเภสชฺชปริกฺขารํ ทเทยฺย, โน จ วต เร วตฺตเพฺพ – นตฺถิ ปุถุชฺชนสฺส ญาณ’’นฺติฯ</p>


<p> อตฺถิ ปุถุชฺชนสฺส ญาณนฺติ? อามนฺตาฯ ปุถุชฺชโน เตน ญาเณน ทุกฺขํ ปริชานาติ , สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>

</p>


<h2>๒๐. วีสติมวโคฺค</h2>
<h3>(๑๙๖) ๓. นิรยปาลกถา</h3>
<p> นตฺถิ นิรเยสุ นิรยปาลาติ? อามนฺตาฯ นตฺถิ นิรเยสุ กมฺมการณาติ? น เหวํ วตฺตเพฺพ…เป.… อตฺถิ นิรเยสุ กมฺมการณาติ? อามนฺตาฯ อตฺถิ นิรเยสุ นิรยปาลาติ? น เหวํ วตฺตเพฺพ…เป.…ฯ</p>


<p>อตฺถิ มนุเสฺสสุ กมฺมการณา, อตฺถิ จ การณิกาติ? อามนฺตาฯ อตฺถิ นิรเยสุ กมฺมการณา, อตฺถิ จ การณิกาติ? น  เหวํ วตฺตเพฺพ…เป.… อตฺถิ นิรเยสุ กมฺมการณา, นตฺถิ จ การณิกาติ? อามนฺตาฯ อตฺถิ มนุเสฺสสุ กมฺมการณา, นตฺถิ จ การณิกาติ? น เหวํ วตฺตเพฺพ…เป.…ฯ</p>


<p> อตฺถิ นิรเยสุ นิรยปาลาติ? อามนฺตาฯ นนุ วุตฺตํ ภควตา –</p>


<p>
‘‘น  
  
เวสฺสภู โนปิ จ เปตฺติราชา,  
  
โสโม ยโม เวสฺสวโณ จ ราชา;  
  
สกานิ กมฺมานิ หนนฺติ ตตฺถ, อิโต ปณุนฺนํ  
ปณุณฺณํ (สฺยา. ก.), ปนุนฺนํ (สี.)  
ปรโลกปตฺต’’นฺติฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ นตฺถิ นิรเยสุ นิรยปาลาติฯ</p>


<p> นตฺถิ นิรเยสุ นิรยปาลาติ? อามนฺตาฯ นนุ วุตฺตํ ภควตา – ‘‘ตเมนํ, ภิกฺขเว , นิรยปาลา ปญฺจวิธพนฺธนํ นาม การณํ กาเรนฺติ  – ตตฺตํ อโยขีลํ หเตฺถ คเมนฺติ, ตตฺตํ อโยขีลํ ทุติเย หเตฺถ คเมนฺติ, ตตฺตํ อโยขีลํ ปาเท คเมนฺติ, ตตฺตํ อโยขีลํ ทุติเย ปาเท คเมนฺติ, ตตฺตํ อโยขีลํ มเชฺฌอุรสฺมิํ คเมนฺติ; โส ตตฺถ ทุกฺขา ติพฺพา กฎุกา เวทนา เวเทติ; น จ ตาว กาลํ กโรติ ยาว น ตํ ปาปกมฺมํ พฺยนฺตีโหตี’’ติ ! อเตฺถว สุตฺตโนฺตติ? อามนฺตาฯ เตน หิ อตฺถิ นิรเยสุ นิรยปาลาติฯ</p>


<p>นตฺถิ นิรเยสุ นิรยปาลาติ? อามนฺตาฯ นนุ วุตฺตํ ภควตา – ‘‘ตเมนํ, ภิกฺขเว, นิรยปาลา สํเวเสตฺวา กุฐารีหิ  ตจฺฉนฺติ…เป.… ตเมนํ, ภิกฺขเว, นิรยปาลา อุทฺธมฺปาทํ อโธสิรํ ฐเปตฺวา วาสีหิ ตจฺฉนฺติ…เป.… ตเมนํ , ภิกฺขเว, นิรยปาลา รเถ โยเชตฺวา อาทิตฺตาย ปถวิยา สมฺปชฺชลิตาย สโชติภูตาย  สาเรนฺติปิ ปจฺจาสาเรนฺติปิ…เป.… ตเมนํ, ภิกฺขเว, นิรยปาลา มหนฺตํ องฺคารปพฺพตํ อาทิตฺตํ สมฺปชฺชลิตํ สโชติภูตํ  อาโรเปนฺติปิ โอโรเปนฺติปิ…เป.… ตเมนํ, ภิกฺขเว, นิรยปาลา อุทฺธมฺปาทํ อโธสิรํ คเหตฺวา ตตฺตาย โลหกุมฺภิยา ปกฺขิปนฺติ อาทิตฺตาย สมฺปชฺชลิตาย สโชติภูตายฯ โส ตตฺถ เผณุเทฺทหกํ ปจฺจติ, โส ตตฺถ เผณุเทฺทหกํ ปจฺจมาโน สกิมฺปิ อุทฺธํ คจฺฉติ, สกิมฺปิ อโธ คจฺฉติ, สกิมฺปิ ติริยํ คจฺฉติฯ โส ตตฺถ ทุกฺขา ติพฺพา กฎุกา เวทนา เวทยติ, น จ ตาว กาลํ กโรติ ยาว น  ตํ ปาปกมฺมํ พฺยนฺตีโหติฯ ตเมนํ, ภิกฺขเว, นิรยปาลา มหานิรเย ปกฺขิปนฺติ! โส โข ปน, ภิกฺขเว, มหานิรโย –</p>


<p>
‘‘จตุกฺกโณฺณ จตุทฺวาโร, วิภโตฺต ภาคโส มิโต;  
  
อโยปาการปริยโนฺต, อยสา ปฎิกุชฺชิโตฯ  
</p>
  
<p>
‘‘ตสฺส อโยมยา ภูมิ, ชลิตา เตชสา ยุตา;  
  
สมนฺตา โยชนสตํ, ผริตฺวา ติฎฺฐติ สพฺพทา’’ติ  
ม. นิ. ๓.๒๕๐; อ. นิ. ๓.๓๖; เป. ว. ๗๑  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ อตฺถิ นิรเยสุ นิรยปาลาติฯ</p>

</p>


<h2>๒๐. วีสติมวโคฺค</h2>
<h3>(๑๙๗) ๔. ติรจฺฉานกถา</h3>
<p> อตฺถิ   เทเวสุ ติรจฺฉานคตาติ? อามนฺตาฯ อตฺถิ ติรจฺฉานคเตสุ เทวาติ? น เหวํ วตฺตเพฺพ…เป.… อตฺถิ เทเวสุ ติรจฺฉานคตาติ? อามนฺตา ฯ เทวโลโก ติรจฺฉานโยนีติ? น เหวํ วตฺตเพฺพ…เป.… อตฺถิ เทเวสุ ติรจฺฉานคตาติ? อามนฺตาฯ อตฺถิ ตตฺถ กีฎา ปฎงฺคา มกสา มกฺขิกา อหี วิจฺฉิกา สตปที คณฺฑุปฺปาทาติ ? น เหวํ วตฺตเพฺพ…เป.…ฯ</p>


<p> นตฺถิ เทเวสุ ติรจฺฉานคตาติ? อามนฺตาฯ นนุ อตฺถิ ตตฺถ เอราวโณ นาม หตฺถินาโค สหสฺสยุตฺตํ ทิพฺพํ ยานนฺติ? อามนฺตาฯ หญฺจิ อตฺถิ ตตฺถ เอราวโณ นาม หตฺถินาโค สหสฺสยุตฺตํ ทิพฺพํ ยานํ, เตน วต เร วตฺตเพฺพ – ‘‘อตฺถิ เทเวสุ ติรจฺฉานคตา’’ติฯ</p>


<p> อตฺถิ เทเวสุ ติรจฺฉานคตาติ? อามนฺตาฯ อตฺถิ ตตฺถ หตฺถิพนฺธา อสฺสพนฺธา  ยาวสิกา การณิกา ภตฺตการกาติ? น เหวํ วตฺตเพฺพฯ เตน หิ นตฺถิ เทเวสุ ติรจฺฉานคตาติฯ</p>

</p>


<h2>๒๐. วีสติมวโคฺค</h2>
<h3>(๑๙๘) ๕. มคฺคกถา</h3>
<p> ปญฺจงฺคิโก   มโคฺคติ? อามนฺตาฯ นนุ อฎฺฐงฺคิโก มโคฺค วุโตฺต ภควตา, เสยฺยถิทํ – สมฺมาทิฎฺฐิ…เป.… สมฺมาสมาธีติ? อามนฺตาฯ หญฺจิ อฎฺฐงฺคิโก มโคฺค วุโตฺต ภควตา , เสยฺยถิทํ – สมฺมาทิฎฺฐิ  …เป.… สมฺมาสมาธิ, โน จ วต เร วตฺตเพฺพ – ‘‘ปญฺจงฺคิโก มโคฺค’’ติฯ</p>


<p>ปญฺจงฺคิโก มโคฺคติ? อามนฺตาฯ นนุ วุตฺตํ ภควตา –</p>


<p>
‘‘มคฺคานํ อฎฺฐงฺคิโก เสโฎฺฐ, สจฺจานํ จตุโร ปทา;  
  
วิราโค เสโฎฺฐ ธมฺมานํ, ทฺวิปทานญฺจ จกฺขุมา’’ติ  
ธ. ป. ๒๗๓ ธมฺมปเท  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ อฎฺฐงฺคิโก มโคฺคติฯ</p>


<p> สมฺมาวาจา มคฺคงฺคํ, สา จ น มโคฺคติ? อามนฺตาฯ สมฺมาทิฎฺฐิ มคฺคงฺคํ, สา จ น มโคฺคติ? น เหวํ วตฺตเพฺพ…เป.… สมฺมาวาจา มคฺคงฺคํ, สา จ น มโคฺคติ? อามนฺตาฯ สมฺมาสงฺกโปฺป…เป.… สมฺมาวายาโม…เป.… สมฺมาสติ…เป.… สมฺมาสมาธิ มคฺคงฺคํ, โส จ น มโคฺคติ? น เหวํ วตฺตเพฺพ…เป.…ฯ</p>


<p>สมฺมากมฺมโนฺต…เป.… สมฺมาอาชีโว มคฺคงฺคํ, โส จ น มโคฺคติ? อามนฺตาฯ สมฺมาทิฎฺฐิ…เป.… สมฺมาสมาธิ มคฺคงฺคํ, โส จ น มโคฺคติ? น เหวํ วตฺตเพฺพ…เป.…ฯ</p>


<p>สมฺมาทิฎฺฐิ มคฺคงฺคํ, สา จ มโคฺคติ? อามนฺตาฯ สมฺมาวาจา  มคฺคงฺคํ, สา จ มโคฺคติ? น เหวํ วตฺตเพฺพ…เป.… สมฺมาทิฎฺฐิ มคฺคงฺคํ, สา จ มโคฺคติ? อามนฺตาฯ สมฺมากมฺมโนฺต…เป.… สมฺมาอาชีโว มคฺคงฺคํ, โส จ มโคฺคติ? น  เหวํ วตฺตเพฺพ…เป.…ฯ</p>


<p>สมฺมาสงฺกโปฺป…เป.… สมฺมาวายาโม…เป.… สมฺมาสติ…เป.… สมฺมาสมาธิ มคฺคงฺคํ, โส จ มโคฺคติ? อามนฺตาฯ สมฺมาวาจา…เป.… สมฺมากมฺมโนฺต…เป.… สมฺมาอาชีโว มคฺคงฺคํ, โส จ มโคฺคติ? น เหวํ วตฺตเพฺพ…เป.…ฯ</p>


<p> อริโย อฎฺฐงฺคิโก มโคฺคติ? อามนฺตาฯ นนุ วุตฺตํ ภควตา – ‘‘ปุเพฺพว โข ปนสฺส กายกมฺมํ วจีกมฺมํ อาชีโว สุปริสุโทฺธ โหติ; เอวมสฺสายํ  อริโย อฎฺฐงฺคิโก มโคฺค  ภาวนาปาริปูริํ คจฺฉตี’’ติ ! อเตฺถว สุตฺตโนฺตติ? อามนฺตาฯ เตน หิ ปญฺจงฺคิโก มโคฺคติฯ</p>


<p> ปญฺจงฺคิโก มโคฺคติ? อามนฺตาฯ นนุ วุตฺตํ ภควตา – ‘‘ยสฺมิํ โข, สุภทฺท, ธมฺมวินเย อริโย อฎฺฐงฺคิโก มโคฺค น อุปลพฺภติ, สมโณปิ ตตฺถ น อุปลพฺภติ, ทุติโยปิ ตตฺถ สมโณ น อุปลพฺภติ, ตติโยปิ ตตฺถ สมโณ น อุปลพฺภติ, จตุโตฺถปิ ตตฺถ สมโณ น อุปลพฺภติฯ ยสฺมิญฺจ โข, สุภทฺท, ธมฺมวินเย อริโย อฎฺฐงฺคิโก มโคฺค อุปลพฺภติ, สมโณปิ ตตฺถ อุปลพฺภติ, ทุติโยปิ…เป.… ตติโยปิ…เป.… จตุโตฺถปิ ตตฺถ สมโณ อุปลพฺภติฯ อิมสฺมิํ โข, สุภทฺท, ธมฺมวินเย อริโย อฎฺฐงฺคิโก มโคฺค อุปลพฺภติฯ อิเธว, สุภทฺท , สมโณ, อิธ ทุติโย สมโณ, อิธ ตติโย สมโณ, อิธ จตุโตฺถ สมโณฯ สุญฺญา ปรปฺปวาทา สมเณภิ อเญฺญหี’’ติ ! อเตฺถว สุตฺตโนฺตติ? อามนฺตาฯ เตน หิ อฎฺฐงฺคิโก มโคฺคติฯ</p>

</p>


<h2>๒๐. วีสติมวโคฺค</h2>
<h3>(๑๙๙) ๖. ญาณกถา</h3>
<p> ทฺวาทสวตฺถุกํ  ญาณํ โลกุตฺตรนฺติ? อามนฺตาฯ ทฺวาทส โลกุตฺตรญาณานีติ? น เหวํ วตฺตเพฺพ…เป.… ทฺวาทส โลกุตฺตรญาณานีติ? อามนฺตาฯ ทฺวาทส โสตาปตฺติมคฺคาติ? น เหวํ วตฺตเพฺพ…เป.… ทฺวาทส โสตาปตฺติมคฺคาติ? อามนฺตาฯ ทฺวาทส โสตาปตฺติผลานีติ? น เหวํ วตฺตเพฺพ…เป.… ทฺวาทส สกทาคามิมคฺคา…เป.… อนาคามิมคฺคา…เป.… อรหตฺตมคฺคาติ? น เหวํ วตฺตเพฺพ…เป.… ทฺวาทส อรหตฺตมคฺคาติ? อามนฺตาฯ ทฺวาทส อรหตฺตผลานีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ทฺวาทสวตฺถุกํ ญาณํ โลกุตฺตร’’นฺติ? อามนฺตาฯ นนุ วุตฺตํ ภควตา  – ‘‘อิทํ ทุกฺขํ อริยสจฺจ’’นฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ  จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาทิฯ ‘ตํ โข ปนิทํ ทุกฺขํ อริยสจฺจํ ปริเญฺญยฺย’นฺติ เม, ภิกฺขเว…เป.… ปริญฺญาตนฺติ  เม, ภิกฺขเว…เป.… ‘อิทํ ทุกฺขสมุทยํ  อริยสจฺจ’นฺติ เม, ภิกฺขเว…เป.… ‘ตํ โข ปนิทํ ทุกฺขสมุทยํ อริยสจฺจํ ปหาตพฺพ’นฺติ เม, ภิกฺขเว…เป.… ปหีนนฺติ เม, ภิกฺขเว…เป.… ‘อิทํ ทุกฺขนิโรธํ  อริยสจฺจ’นฺติ เม, ภิกฺขเว…เป.… ‘ตํ โข ปนิทํ ทุกฺขนิโรธํ อริยสจฺจํ สจฺฉิกาตพฺพ’นฺติ เม, ภิกฺขเว…เป.… สจฺฉิกตนฺติ เม, ภิกฺขเว…เป.… ‘อิทํ ทุกฺขนิโรธคามินี ปฎิปทา อริยสจฺจ’นฺติ เม, ภิกฺขเว…เป.… ‘ตํ โข ปนิทํ ทุกฺขนิโรธคามินี ปฎิปทา อริยสจฺจํ ภาเวตพฺพ’นฺติ  เม, ภิกฺขเว…เป.… ภาวิตนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาที’’ติ ! อเตฺถว สุตฺตโนฺตติ? อามนฺตาฯ เตน หิ ทฺวาทสวตฺถุกํ ญาณํ โลกุตฺตรนฺติฯ</p>

</p>

</p>


<p>ตสฺสุทฺทานํ –</p>


<p>มาตุฆาตโก อานนฺตริโก ปิตุฆาตโก อานนฺตริโก อรหนฺตฆาตโก อานนฺตริโก รุหิรุปฺปาทโก อานนฺตริโก สงฺฆเภทโก อานนฺตริโก, นตฺถิ ปุถุชฺชนสฺส ญาณํ, นตฺถิ นิรเยสุ นิรยปาลา, อตฺถิ เทเวสุ ติรจฺฉานคตา, ปญฺจงฺคิโก มโคฺค, ทฺวาทสวตฺถุกํ ญาณํ โลกุตฺตรนฺติฯ</p>

</p>


<p>ตสฺสุทฺทานํ –</p>


<p>นิคฺคโห, ปุญฺญสญฺจโย, อฎฺฐาสิ, อตีเตน จ มาตุฆาตโกฯ</p>





