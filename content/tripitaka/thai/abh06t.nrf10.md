<h1>๑๐. ทสโม ปริเจฺฉโท</h1>
<h3>รูปวิภาคนิเทฺทโส</h3>
<ol>
<li>
วุตฺตมาทิมฺหิ  
ยํ รูปํ, จิตฺตชานมนนฺตรํ;  
  
ตสฺส ทานิ กริสฺสามิ, สมาเสน วิภาวนํฯ  
</li>
  
<li>
ยํ รุปฺปตีติ รูปนฺติ, ตถา รูปยตีติ วา;  
  
รูปารูปภวาตีโต, สุรูโป รูปมพฺรวิฯ  
</li>
  
<li>
ตํ รูปํ ทุวิธํ โหติ, ภูโตปาทายเภทโต;  
  
จตุพฺพิธา มหาภูตา, อุปาทา จตุวีสติฯ  
</li>
  
<li>
ปถวีธาตุ อาโป จ,  
  
เตโช วาโย ตเถว จ;  
  
จตฺตาโรเม มหาภูตา,  
  
มหาภูเตน เทสิตาฯ  
</li>
  
<li>
มหนฺตา ปาตุภูตาติ, มหาภูตสมาติ วา;  
  
วญฺจกตฺตา อภูเตน,  
มหาภูตา  
ติ สญฺญิตาฯ  
</li>
  
<li>
จกฺขุ  
  
โสตญฺจ ฆานญฺจ, ชิวฺหา กาโย จ รูปตา;  
  
สโทฺท คโนฺธ รโส อิตฺถิ-ปุริสินฺทฺริยชีวิตํฯ  
</li>
  
<li>
วตฺถุมาหารตา กาย-วจีวิญฺญตฺติโย ทุเว;  
  
อากาโส เจว รูปสฺส, ลหุตาทิตฺตยมฺปิ จฯ  
</li>
  
<li>
อุปจโย สนฺตติรูปํ, ชรตานิจฺจตาปิ จ;  
  
อุปาทา  
ติ ปวุจฺจนฺติ, อิมานิ จตุวีสติฯ  
</li>
  
<li>
มหาภูตานิ นิสฺสาย, อมุญฺจิตฺวา ปวตฺติโต;  
  
อุปาทารูปมิจฺจาห, นิรุปาทานมานโสฯ  
</li>
  
<li>
ปถวี ปตฺถฎตฺตา จ, วาโย วายนโต ภเว;  
  
เตโช เตเชติ รูปานิ, อาโป อาเปติ ปาลนาฯ  
</li>
  
<li>
เตสํ ทานิ ปวกฺขามิ, รูปานํ ลกฺขณาทิกํ;  
  
ลกฺขณาทีสุ ญาเตสุ, ธมฺมา อาวิ ภวนฺติ หิฯ  
</li>
  
<li>
สามญฺญํ วา สภาโว วา, ธมฺมานํ ลกฺขณํ มตํ;  
  
กิจฺจํ วา ตสฺส สมฺปตฺติ, รโสติ ปริทีปิโตฯ  
</li>
  
<li>
ผลํ วา ปจฺจุปฎฺฐานํ, อุปฎฺฐานนโยปิ วา;  
  
อาสนฺนการณํ ยํ ตุ, ตํ ปทฎฺฐานสญฺญิตํฯ  
</li>
  
<p>ตตฺถ  กกฺขฬตฺตลกฺขณา ปถวีธาตุ, ปติฎฺฐานรสา, สมฺปฎิจฺฉนปจฺจุปฎฺฐานาฯ ปคฺฆรณลกฺขณา อาโปธาตุ, อุปพฺรูหนรสา, สงฺคหปจฺจุปฎฺฐานาฯ อุณฺหตฺตลกฺขณา เตโชธาตุ, ปริปาจนรสา, มทฺทวานุปฺปทานปจฺจุปฎฺฐานาฯ วิตฺถมฺภนลกฺขณา วาโยธาตุ, สมุทีรณรสา, อภินีหารปจฺจุปฎฺฐานาฯ เอเกกาย เจตฺถ เสสภูตตฺตยปทฎฺฐานาติ เวทิตพฺพาฯ
</ol></p>


<p>จกฺขตีติ  รูปํ วิภาเวตีติ อโตฺถฯ</p>


<ol>
<li>
ตตฺถ  
  
จกฺขุ ทฺวิธา วุตฺตํ, ปญฺญามํสปฺปเภทโต;  
  
ตตฺถ ปญฺญามยํ จกฺขุ, โหติ ปญฺจวิธํ ปนฯ  
</li>
  
<li>
พุทฺธธมฺมสมเนฺตหิ, ญาณทิเพฺพหิ นามโต;  
  
ยถานุกฺกมโต เตสํ, นานตฺตํ เม นิโพธถฯ  
</li>
  
<li>
อาสยานุสเย ญาณํ, อินฺทฺริยานํ ปโรปเร;  
  
พุทฺธจกฺขุ  
นฺติ นิทฺทิฎฺฐํ, มุนินา โลกจกฺขุนาฯ  
</li>
  
<li>
เหฎฺฐามคฺคตฺตเย ญาณํ,  
ธมฺมจกฺขุ  
นฺติ สญฺญิตํ;  
  
เญยฺยํ  
สมนฺตจกฺขุนฺติ,  
ญาณํ สพฺพญฺญุตา ปนฯ  
</li>
  
<li>
ยํ ‘‘จกฺขุํ อุทปาที’’ติ, อาคตํ  
ญาณจกฺขุ  
ตํ;  
  
อภิญฺญาจิตฺตชา ปญฺญา,  
ทิพฺพจกฺขุ  
นฺติ วุจฺจติฯ  
</li>
  
<li>
มํสจกฺขุปิ ทุวิธํ, สสมฺภารปสาทโต;  
  
สสมฺภารญฺจ นาเมตฺถ, อกฺขิกูเป ปติฎฺฐิตํฯ  
</li>
  
<li>
อกฺขิกูปฎฺฐินา เหฎฺฐา, อุทฺธญฺจ ภมุกฎฺฐินา;  
  
อุภโต อกฺขิกูเฎหิ, มตฺถลุเงฺคน อนฺตโตฯ  
</li>
  
<li>
พหิทฺธา อกฺขิโลเมหิ, ปริจฺฉิโนฺน จ โย ปน;  
  
นฺหารุสุเตฺตน อาพโนฺธ, มํสปิโณฺฑ ปวุจฺจติฯ  
</li>
  
<li>
สกโลปิ จ โลโกยํ, กมลสฺส ทลํ วิย;  
  
ปุถุลํ วิปุลํ นีลํ, อิติ ชานาติ โลจนํฯ  
</li>
  
<li>
จกฺขุ นาม น ตํ โหติ, วตฺถุ ตสฺสาติ วุจฺจติ;  
  
อิทํ ปน  
สสมฺภาร-จกฺขุ  
นฺติ ปริทีปิตํฯ  
</li>
  
<li>
วโณฺณ คโนฺธ รโส โอชา,  
  
จตโสฺส จาปิ ธาตุโย;  
  
ภาวสมฺภวสณฺฐานํ,  
  
ชีวิตานิ ตเถว จฯ  
</li>
  
<li>
กายจกฺขุปสาทาติ  
  
,  
  
สมฺภารา โหนฺติ จุทฺทส;  
  
ตถา วิตฺถารโต เจตํ,  
  
จตโสฺส จาปิ ธาตุโยฯ  
</li>
  
<li>
วโณฺณ คโนฺธ รโส โอชา,  
  
สณฺฐานสมฺภโว ตถา;  
  
ทเสเต จตุสมุฎฺฐานา,  
  
จตฺตาลีส ภวนฺติ เตฯ  
</li>
  
<li>
จกฺขุ  
กายปฺปสาโท จ, ภาโว ชีวิตเมว จ;  
  
จตฺตาลีสญฺจ รูปานิ, จตฺตาริ ตุ ภวนฺติ หิฯ  
</li>
  
<li>
อิเมสํ ปน รูปานํ, วเสน ปริปิณฺฑิตํ;  
  
อิทํ สมฺภารจกฺขุนฺติ, ปณฺฑิเตหิ ปกาสิตํฯ  
</li>
  
<li>
โย ปเนตฺถ สิโต อตฺถิ, ปริพโนฺธ ปริตฺตโก;  
  
จตุนฺนํ ปน ภูตานํ, ปสาโท กมฺมสมฺภโวฯ  
</li>
  
<li>
อิทํ  
ปสาทจกฺขุ  
นฺติ, อกฺขาตํ ปญฺจจกฺขุนา;  
  
ตเทตํ ตสฺส มเชฺฌ ตุ, สสมฺภารสฺส จกฺขุโนฯ  
</li>
  
<li>
เสเตน มณฺฑเลนสฺส, ปริกฺขิตฺตสฺส สพฺพโส;  
  
กณฺหมณฺฑลมเชฺฌ วา, นิวิเฎฺฐ ทิฎฺฐมณฺฑเลฯ  
</li>
  
<li>
สนฺธารณาทิกิจฺจาหิ, ธาตูหิ จ จตูหิปิ;  
  
กตูปการํ หุตฺวาน, อุตุจิตฺตาทินา ปนฯ  
</li>
  
<li>
อุปตฺถมฺภิยมานํ ตํ, อายุนา กตปาลนํ;  
  
วณฺณคนฺธรสาทีหิ, รูเปหิ ปริวาริตํฯ  
</li>
  
<li>
จกฺขุวิญฺญาณกาทีนํ, วตฺถุทฺวารญฺจ สาธยํ;  
  
อูกาสิรสมาเนน, ปมาเณเนว ติฎฺฐติฯ  
</li>
  
<p>วุตฺตํ   เหตํ –
</ol></p>


<ol>
<li>
‘‘เยน จกฺขุปสาเทน, รูปานิมนุปสฺสติ;  
  
ปริตฺตํ สุขุมํ เอตํ, อูกาสิรสมูปม’’นฺติฯ  
</li>
  
<li>
โสตาทีสุ จ เอเสว, นโย เญโยฺย วิภาวินา;  
  
วิเสสมตฺตเมเวตฺถ, ปวกฺขามิ อิโต ปรํฯ  
</li>
  
<p>สุณาตีติ  ตํ ตนุตมฺพโลมาจิเต องฺคุลิเวธกสณฺฐาเน ปเทเส วุตฺตปฺปการาหิ ธาตูหิ กตูปการํ อุตุจิตฺตาหาเรหิ อุปตฺถมฺภิยมานํ อายุนา ปริปาลิยมานํ โสตวิญฺญาณาทีนํ วตฺถุทฺวารภาวํ สาธยมานํ ติฎฺฐติฯ
</ol></p>


<p>ฆายตีติ  ตํ สสมฺภารฆานพิลสฺส อโนฺต อชปทสณฺฐาเน ปเทเส ยถาวุตฺตปฺปการา หุตฺวา ติฎฺฐติฯ</p>


<p>สายตีติ  ชีวิตมวฺหายตีติ วา  สา สสมฺภารชิวฺหามชฺฌสฺส อุปริ อุปฺปลทลคฺคสณฺฐาเน ปเทเส ยถาวุตฺตปฺปการา หุตฺวา ติฎฺฐติฯ</p>


<p>กุจฺฉิตานํ มลานํ อาโยติ ฯ ยาวตา ปน อิมสฺมิํ กาเย อุปาทินฺนกํ รูปํ อตฺถิ, สพฺพตฺถ กายปสาโท กปฺปาสปฎเล เสฺนโห วิย ยถาวุตฺตปฺปกาโร หุตฺวา ติฎฺฐติฯ</p>


<p>เอตฺถ ปเนเตสํ ลกฺขณาทีนิ ปวกฺขามิ – ทฎฺฐุกามตานิทานกมฺมสมุฎฺฐานภูตปสาทลกฺขณํ  จกฺขุ, รูเปสุ อาวิญฺฉนรสํ, จกฺขุวิญฺญาณสฺส อาธารภาวปจฺจุปฎฺฐานํ, ทฎฺฐุกามตานิทานกมฺมชภูตปทฎฺฐานํฯ</p>


<p>โสตุกามตานิทานกมฺมสมุฎฺฐานภูตปสาทลกฺขณํ  โสตํ, สเทฺทสุ อาวิญฺฉนรสํ, โสตวิญฺญาณสฺส อาธารภาวปจฺจุปฎฺฐานํ, โสตุกามตานิทานกมฺมชภูตปทฎฺฐานํฯ</p>


<p>ฆายิตุกามตานิทานกมฺมสมุฎฺฐานภูตปสาทลกฺขณํ ฆานํ, คเนฺธสุ อาวิญฺฉนรสํ, ฆานวิญฺญาณสฺส อาธารภาวปจฺจุปฎฺฐานํ, ฆายิตุกามตานิทานกมฺมชภูตปทฎฺฐานํฯ</p>


<p>สายิตุกามตานิทานกมฺมสมุฎฺฐานภูตปสาทลกฺขณาชิวฺหา , รเสสุ อาวิญฺฉนรสา, ชิวฺหาวิญฺญาณสฺส อาธารภาวปจฺจุปฎฺฐานา, สายิตุกามตานิทานกมฺมชภูตปทฎฺฐานาฯ</p>


<p>ผุสิตุกามตานิทานกมฺมสมุฎฺฐานภูตปสาทลกฺขโณ กาโย, โผฎฺฐเพฺพสุ อาวิญฺฉนรโส, กายวิญฺญาณสฺส อาธารภาวปจฺจุปฎฺฐาโน, ผุสิตุกามตานิทานกมฺมชภูตปทฎฺฐาโนฯ</p>


<p>เกจิ ปนาหุ –</p>


<ol>
<li>
เตชาธิกานํ ภูตานํ, ปสาโท ปน จกฺขุติ;  
  
อากาสานิลโตยุพฺพิอธิกานํ ตุ เสสกาฯ  
</li>
  
<li>
เต ปเนวํ ตุ วตฺตพฺพา, ‘‘สุตฺตํ อาหรถา’’ติ หิ;  
  
สุตฺตเมว จ เต อทฺธา, น ทกฺขิสฺสนฺติ กิญฺจิปิฯ  
</li>
  
<li>
วิเสเส สติ ภูตานํ, ปสาโท หิ กถํ ภเว;  
  
สมานานํ หิ ภูตานํ, ปสาโท ปริทีปิโตฯ  
</li>
  
<li>
ตสฺมา นิสฺสยภูตานํ, จตุนฺนํ สพฺพโส ปน;  
  
ปหาเยว ปเนเตสํ, วิเสสปริกปฺปนํฯ  
</li>
  
<li>
เญยฺยา กมฺมวิเสเสน, ปสาทานํ วิเสสตา;  
  
น หิ ภูตวิเสเสน, โหติ เตสํ วิเสสตาฯ  
</li>
  
<li>
เอวเมเตสุ  
จกฺขุญฺจ, โสตํ อปตฺตคาหกํ;  
  
เสสํ ตุ ปน ฆานาทิตฺตยํ สมฺปตฺตคาหกํฯ  
</li>
  
<p>นฺติ รูปยตีติ รูปํ, วณฺณวิการมาปชฺชมานํ หทยงฺคตภาวํ ปกาเสตีติ อโตฺถฯ ตํ ปน จกฺขุปฎิหนนลกฺขณํ, จกฺขุวิญฺญาณสฺส วิสยภาวรสํ, ตเสฺสว โคจรภาวปจฺจุปฎฺฐานํ, จตุมหาภูตปทฎฺฐานํฯ ยถา เจตํ, ตถา สพฺพานิปิ อุปาทารูปานีติ ฯ
</ol></p>


<p>ติ  สทฺทยตีติ สโทฺท, โส ปน โสตปฎิหนนลกฺขโณ, โสตวิญฺญาณสฺส วิสยภาวรโส, ตเสฺสว โคจรภาวปจฺจุปฎฺฐาโนฯ</p>


<p>ติ รสนฺติ เตนาติ รโส, โส ชิวฺหาปฎิหนนลกฺขโณ, ชิวฺหาวิญฺญาณสฺส วิสยภาวรโส, ตเสฺสว โคจรภาวปจฺจุปฎฺฐาโนฯ</p>


<p>ติ อตฺตานํ คนฺธยติ สูจยตีติ คโนฺธ, โส ฆานปฎิหนนลกฺขโณ, ฆานวิญฺญาณสฺส วิสยภาวรโส, ตเสฺสว โคจรภาวปจฺจุปฎฺฐาโนฯ</p>


<p>นฺติ –</p>


<ol>
<li>
กมฺมโช อิตฺถิภาโวยํ, ปฎิสนฺธิสมุฎฺฐิโต;  
  
ยเญฺจตํ อิตฺถิลิงฺคาทิ, น ตุ ตํ อินฺทฺริยํ สิยาฯ  
</li>
  
<li>
อิตฺถินฺทฺริยํ ปฎิเจฺจว, อิตฺถิลิงฺคาทโย ปน;  
  
ปวเตฺตเยว ชายเนฺต, น ตานิ ปฎิสนฺธิยํฯ  
</li>
  
<li>
น จ ตํ จกฺขุวิเญฺญยฺยํ, มโนวิเญฺญยฺยเมว ตํ;  
  
อิตฺถิลิงฺคาทโย จกฺขุวิเญฺญยฺยา โหนฺติ วา น วาฯ  
</li>
  
<li>
เอเสว จ นโย เญโยฺย, เสเสปิ  
ปุริสินฺทฺริเย  
;  
  
อิทํ ปฐมกปฺปานํ, อุภยํ ตุ ปวตฺติยํฯ  
</li>
  
<li>
สมุฎฺฐาตีติ  
วิเญฺญยฺยํ, ปรโต ปฎิสนฺธิยํ;  
  
ปวเตฺตปิ สมุฎฺฐาย, ปวเตฺต ปริวตฺตติฯ  
</li>
  
<li>
มหตา ปาปกเมฺมน, ปุริสตฺตํ วินสฺสติ;  
  
มหตา กุสเลเนว, ชายเต ปุริสินฺทฺริยํฯ  
</li>
  
<li>
ทุพฺพลากุสเลเนว, อิตฺถิลิงฺคํ วินสฺสติ;  
  
ทุพฺพเลเนว ปุเญฺญน, อิตฺถิภาโว หิ ชายเตฯ  
</li>
  
<li>
อุภโตพฺยญฺชนสฺสาปิ  
, เอกเมวินฺทฺริยํ สิยา;  
  
เอวํ สเนฺต อภาโว จ, ทุติยพฺยญฺชนสฺส ตุฯ  
</li>
  
<li>
น จาภาโว สิยา กสฺมา, น ตํ พฺยญฺชนการณํ;  
  
ตสฺส กมฺมสหายํ หิ, ราคจิตฺตํ ตุ การณํฯ  
</li>
  
<p>อุภยสฺส ปเนตสฺส ลกฺขณาทีนิ วุจฺจติฯ ตตฺถ อิตฺถิภาวลกฺขณํ อิตฺถินฺทฺริยํ, ‘‘อิตฺถี’’ติ ปกาสนรสํ, อิตฺถิลิงฺคนิมิตฺตกุตฺตากปฺปานํ การณภาวปจฺจุปฎฺฐานํฯ
</ol></p>


<p>ปุริสภาวลกฺขณํ ปุริสินฺทฺริยํ, ‘‘ปุริโส’’ติ ปกาสนรสํ, ปุริสลิงฺคนิมิตฺตกุตฺตากปฺปานํ การณภาวปจฺจุปฎฺฐานํฯ</p>


<p>นฺติ –</p>


<ol>
<li>
ชีวิตินฺทฺริยนิเทฺทเส, วตฺตพฺพํ ยํ สิยา อิธ;  
  
อรูปชีวิเต วุตฺต-นเยเนว จ ตํ วเทฯ  
</li>
  
<p>ลกฺขณาทีนิ  ปนสฺส เอวํ เวทิตพฺพานิฯ สหชรูปปริปาลนลกฺขณํ ชีวิตินฺทฺริยํ, เตสํ ปวตฺตนรสํ, เตสเมว ฐปนปจฺจุปฎฺฐานํ, ยาปยิตพฺพภูตปทฎฺฐานนฺติฯ
</ol></p>


<p> หทยวตฺถุฯ</p>


<ol>
<li>
ยํ นิสฺสาย มโนธาตุ-มโนวิญฺญาณธาตุโย;  
  
วตฺตนฺติ ปญฺจโวกาเร, ตํ ‘‘วตฺถู’’ติ ปวุจฺจติฯ  
</li>
  
<p>มโนธาตุมโนวิญฺญาณธาตูนํ  นิสฺสยลกฺขณํ หทยวตฺถุ, ตาสเญฺจว ธาตูนํ อาธารณรสํ, อุพฺพาหนปจฺจุปฎฺฐานํฯ
</ol></p>


<p>ติ กพฬีกาโร อาหาโรฯ โอชฎฺฐมกํ รูปํ อาหรตีติ อาหาโรฯ</p>


<ol>
<li>
ยาย  
โอชาย ยาเปนฺติ, ยตฺถ ยตฺถ จ ปาณิโน;  
  
อยํ ตุ ‘‘กพฬีกาโร, อาหาโร’’ติ ปวุจฺจติฯ  
</li>
  
<li>
อนฺนปานาทิกํ วตฺถุ, อคฺคิํ หรติ กมฺมชํ;  
  
เกวลํ น จ สโกฺกติ, ปาเลตุํ ชีวิตํ ปนฯ  
</li>
  
<li>
โอชา สโกฺกติ ปาเลตุํ, หริตุํ น จ ปาจกํ;  
  
หริตุมฺปิ จ ปาเลตุํ, อุโภ สโกฺกนฺติ เอกโตฯ  
</li>
  
<p>ลกฺขณาทิโต ปนสฺส โอชาลกฺขโณ กพฬีกาโร อาหาโร, รูปาหรณรโส, อุปตฺถมฺภนปจฺจุปฎฺฐาโน, กพฬํ กตฺวา อโชฺฌหริตพฺพวตฺถุปทฎฺฐาโนติ เวทิตโพฺพฯ
</ol></p>


<p>นิเทฺทเส กาเยน อตฺตโน ภาวํ วิญฺญาเปนฺตานํ กายคฺคหณานุสาเรน คหิตาย เอตาย ภาโว วิญฺญายตีติ วิญฺญตฺติฯ สยํ วา กายคฺคหณานุสาเรน วิญฺญายตีติปิ วิญฺญตฺติฯ ‘‘กาเยน สํวโร สาธุ, สาธุ วาจาย สํวโร’’ติ อาคโต โจปนสงฺขาโต กาโยว วิญฺญตฺติ ฯ กายวิปฺผนฺทเนน อธิปฺปายวิญฺญาปนเหตุตฺตา สยญฺจ ตถา วิเญฺญยฺยตฺตา กาเยน วิญฺญตฺตีติปิ ฯ</p>


<ol>
<li>
ตตฺถ ยา สหชาตสฺส, จิตฺตชานิลธาตุยา;  
  
รูปสฺส จลเน เหตุ, เอกาการวิการตาฯ  
</li>
  
<li>
กายวิญฺญตฺติ นามายํ, กายทฺวารนฺติ สา มตา;  
  
ตตฺถ ยา เจตนาสิทฺธา, ปุญฺญาปุญฺญวสา ปนฯ  
</li>
  
<li>
กายกมฺมนฺติ  
นิทฺทิฎฺฐา, สตฺถุนา สา หิเตสินา;  
  
สมฺปวตฺติ ปเนติสฺสา, วจีทฺวาเรปิ ชายเตฯ  
</li>
  
<li>
ลภิตฺวา  
ปนุปตฺถมฺภํ, เอกาวชฺชนวีถิยํ;  
  
เหฎฺฐาหิ ฉหิ จิเตฺตหิ, วาโยธาตุสมุฎฺฐิตํฯ  
</li>
  
<li>
สตฺตเมน ตุ จิเตฺตน, วาโยธาตุสมุฎฺฐิตา;  
  
จาเลติ สหชํ รูปํ, วิญฺญตฺติสหิตาตฺตนาฯ  
</li>
  
<p>นิเทฺทเส  ปน –
</ol></p>


<ol>
<li>
ปจฺจโย จิตฺตชาตาย, อุปาทินฺนกฆฎฺฎเน;  
  
โย อาการวิกาเรโก, อยํ ปถวิธาตุยาฯ  
</li>
  
<li>
วจีวิญฺญตฺติ วิเญฺญยฺยา, สห สทฺทวสา ปน;  
  
วจีทฺวารนฺติ นิทฺทิฎฺฐา, สาว สกฺยกุลินฺทุนาฯ  
</li>
  
<li>
สโทฺท น จิตฺตโช อตฺถิ, วินา วิญฺญตฺติฆฎฺฎนํ;  
  
ธาตุสงฺฆฎฺฎเนเนว, สห สโทฺท หิ ชายติฯ  
</li>
  
<li>
สา วิญฺญาปนโต เจว, อยํ วิเญฺญยฺยโตปิ จ;  
  
วิญฺญตฺตีติ สิยา ตสฺสา, สมฺภโว การกทฺวเยฯ  
</li>
  
<li>
น วิญฺญตฺติทฺวยํ อฎฺฐ, รูปานิ วิย จิตฺตชํ;  
  
จิตฺตชานํ วิการตฺตา, จิตฺตชนฺติ ปวุจฺจติฯ  
</li>
  
<p>ตตฺถ กายวิญฺญตฺติ อธิปฺปายปกาสนรสา, กายวิปฺผนฺทนเหตุภาวปจฺจุปฎฺฐานา, จิตฺตสมุฎฺฐานวาโยธาตุปทฎฺฐานาฯ ตถา วจีวิญฺญตฺติ อธิปฺปายปกาสนรสา, วจีโฆสสฺส เหตุภาวปจฺจุปฎฺฐานา, จิตฺตสมุฎฺฐานปถวีธาตุปทฎฺฐานาฯ
</ol></p>


<ol>
<li>
น กสฺสตีติ  
อากาโส,  
รูปานํ วิวโร ปน;  
  
โย รูปานํ ปริเจฺฉโท, สฺวากาโสติ ปวุจฺจติฯ  
</li>
  
<p>โส  รูปปริเจฺฉทลกฺขโณ, รูปปริยนฺตปกาสนรโส, รูปมริยาทปจฺจุปฎฺฐาโน, อสมฺผุฎฺฐภาวฉิทฺทวิวรภาวปจฺจุปฎฺฐาโน วา, ปริจฺฉินฺนรูปปทฎฺฐาโนฯ
</ol></p>


<p>นิเทฺทเส –</p>


<ol>
<li>
เหฎฺฐา วุตฺตนเยเนว, รูปสฺส ลหุตาทิสุ;  
  
ติโสฺส รูปวิการาติ, วิญฺญาตพฺพา วิภาวินาฯ  
</li>
  
<li>
เอตาสํ  
ปน ติสฺสนฺนํ, กมโต จ ปวตฺติยํ;  
  
อโรคี มทฺทิตํ จมฺมํ, ธนฺตเหมํ นิทสฺสนํฯ  
</li>
  
<li>
กมฺมํ กาตุํ น สโกฺกติ, ลหุตาทิตฺตยํ ปน;  
  
อาหาราทิตฺตยํเยว, ตํ กโรติ ตโต ติชํฯ  
</li>
  
<p>ตตฺถ  อทนฺธตาลกฺขณา รูปสฺส ลหุตา, รูปานํ ครุภาววิโนทนรสา, ลหุปริวตฺติตาปจฺจุปฎฺฐานา, ลหุรูปปทฎฺฐานาฯ
</ol></p>


<p>อถทฺธตาลกฺขณา รูปสฺส มุทุตา, รูปานํ ถทฺธภาววิโนทนรสา, สพฺพกิริยาสุ อวิโรธิตาปจฺจุปฎฺฐานา, มุทุรูปปทฎฺฐานาฯ</p>


<p>สรีรกิริยานุกูลกมฺมญฺญตาลกฺขณา รูปสฺส กมฺมญฺญตา, อกมฺมญฺญตาวิโนทนรสา, อทุพฺพลภาวปจฺจุปฎฺฐานา, กมฺมญฺญตารูปปทฎฺฐานาฯ เอตา ปน ติโสฺสปิ น อญฺญมญฺญํ วิชหนฺติฯ</p>


<p>นิเทฺทเส –</p>


<ol>
<li>
รูปานมาจโย โย หิ, วุโตฺต อุปจโยติ โส;  
  
อนุปฺปพนฺธตา เตสํ, สนฺตตีติ ปวุจฺจติฯ  
</li>
  
<li>
อตฺถโต  
อุภยเมฺปตํ, ชาติรูปนฺติ ทีปิตํ;  
  
วุตฺตมาการนานตฺตา, เวเนยฺยานํ วเสน วาฯ  
</li>
  
<p>ลกฺขณาทิโต ปน อาจยลกฺขโณ รูปสฺส อุปจโย, ปุพฺพนฺตโต รูปานํ อุมฺมุชฺชาปนรโส, นิยฺยาตนปจฺจุปฎฺฐาโน, ปริปุณฺณภาวปจฺจุปฎฺฐาโน วา, อุปจิตรูปปทฎฺฐาโนฯ
</ol></p>


<p>ปวตฺติลกฺขณา รูปสฺส สนฺตติ, อนุปฺปพนฺธนรสา, อนุปเจฺฉทปจฺจุปฎฺฐานา, อนุปฺปพนฺธรูปปทฎฺฐานาฯ</p>


<p>นิเทฺทเส  ชีรณํ ฯ</p>


<ol>
<li>
ทุวิธายํ ชรา นาม, ปากฎาปากฎาติ จ;  
  
ปากฎา รูปธเมฺมสุ, อรูเปสุ อปากฎาฯ  
</li>
  
<p>รูปสฺส ปริปากตาลกฺขณา รูปสฺส ชรตา, อุปนยนรสา, สภาวานํ อปคเมปิ นสภาวาปคมปจฺจุปฎฺฐานา วีหิปุราณภาโว วิย, ปริปจฺจมานรูปปทฎฺฐานาฯ
</ol></p>


<p>ปริเภทลกฺขณา รูปสฺส อนิจฺจตา, สํสีทนรสา, ขยวยปจฺจุปฎฺฐานา, ปริภิชฺชมานรูปปทฎฺฐานาติ เวทิตพฺพาติฯ</p>


<p>เอวํ จตุวีสติ อุปาทารูปานิ เวทิตพฺพานิฯ</p>


<ol>
<li>
ภูตรูปานิ จตฺตาริ, อุปาทา จตุวีสติ;  
  
อฎฺฐวีสติ รูปานิ, สพฺพาเนว ภวนฺติ หิฯ  
</li>
  
<li>
อิเมสุ ปน รูเปสุ, อสโมฺมหตฺถเมว ตํ;  
  
สโมธานํ สมุฎฺฐานํ, นิปฺผนฺนํ สงฺขตมฺปิ จฯ  
</li>
  
<li>
โจทนํ  
ปริหารญฺจ, นยเมกวิธาทิกํ;  
  
สเงฺขเปน ปวกฺขามิ, ปกิณฺณกมิทํ สุณฯ  
</li>
  
<p>ตตฺถ  นฺติ สพฺพเมว อิทํ รูปํ สพฺพสโมธานโต ปถวีธาตุ อาโปธาตุ เตโชธาตุ วาโยธาตุ จกฺขายตนํ…เป.… ชรตา อนิจฺจตาติ อฎฺฐวีสติวิธํ จ โหติ, อิโต อญฺญํ รูปํ นาม นตฺถิฯ เกจิ ปน มิทฺธวาทิโน ‘‘มิทฺธรูปํ นาม อตฺถี’’ติ วทนฺติ, เต ‘‘อทฺธา มุนีสิ สมฺพุโทฺธ, นตฺถิ นีวรณา ตวา’’ติ จ ‘‘ถินมิทฺธนีวรณํ อวิชฺชานีวรณญฺจ นีวรณสมฺปยุตฺต’’นฺติ สมฺปยุตฺตวจนโต จ  ‘‘นีวรณํ ธมฺมํ ปฎิจฺจ นีวรโณ ธโมฺม อุปฺปชฺชติ นปุเรชาตปจฺจยา’’ติ อรูเปปิ ‘‘กามจฺฉนฺทนีวรณํ ปฎิจฺจ ถินมิทฺธอุทฺธจฺจกุกฺกุจฺจาวิชฺชานีวรณ’’นฺติ เอวมาทีหิ ปาฬีหิ วิรุชฺฌนโต จ อรูปเมว มิทฺธนฺติ ปฎิกฺขิปิตพฺพาฯ
</ol></p>


<ol>
<li>
อรูเปปิ  
ปเนตสฺส, มิทฺธสฺสุปฺปตฺติ ปาฐโต;  
  
นิฎฺฐเมตฺถาวคนฺตพฺพา, อรูปนฺติ จ วิญฺญุนาฯ  
</li>
  
<p>อปเร ‘‘พลรูเปน สทฺธิํ เอกูนติํส, สมฺภวรูเปน สทฺธิํ ติํส, ชาติรูเปน สทฺธิํ เอกติํส, โรครูเปน สทฺธิํ ทฺวตฺติํส รูปานี’’ติ วทนฺติฯ เตปิ เตสํ วิสุํ วิสุํ อภาวํ ทเสฺสตฺวา ปฎิกฺขิปิตพฺพาฯ วาโยธาตุยา คหิตาย พลรูปํ คหิตเมว, อญฺญํ พลรูปํ นาม นตฺถิฯ อาโปธาตุยา สมฺภวรูปํ, อุปจยสนฺตตีติ ชาติรูปํ, ชรตาอนิจฺจตาทีหิ โรครูปํ คหิตํ, อญฺญํ โรครูปํ นาม นตฺถีติ, ตสฺมา อฎฺฐวีสติวิธาเนว รูปานีติฯ
</ol></p>


<p>เอวํ สโมธานโต เวทิตพฺพานีติฯ</p>


<p>นฺติ จตฺตาริ รูปสมุฎฺฐานานิ อุตุจิตฺตาหารกมฺมานีติฯ</p>


<ol>
<li>
กมฺมํ  
อุตุ จ จิตฺตญฺจ, อาหาโร รูปเหตุโย;  
  
เอเตเหว จ รูปานิ, ชายนฺติ น ปนญฺญโตฯ  
</li>
  
<li>
ตสฺมา เอกสมุฎฺฐานา, เอกาทส ภวนฺติ หิ;  
  
อฎฺฐินฺทฺริยานิ วตฺถุญฺจ, วิญฺญตฺติทฺวยเมว จฯ  
</li>
  
<li>
อฎฺฐินฺทฺริยานิ วตฺถุญฺจ, เอกเนฺตเนว กมฺมชา;  
  
จิตฺตชํเยว วิญฺญตฺติ-ทฺวยํ วุตฺตํ มเหสินาฯ  
</li>
  
<li>
จิเตฺตน อุตุนา เจว, สโทฺท ทฺวีหิ สมุฎฺฐิโต;  
  
อุตุอาหารจิเตฺตหิ, ลหุตาทิตฺตยํ กตํฯ  
</li>
  
<li>
วโณฺณ  
คโนฺธ รโส โอชา,  
  
จตโสฺส จาปิ ธาตุโย;  
  
สนฺตตฺยุปจยากาสา,  
  
เอกาทส จตุพฺภวาฯ  
</li>
  
<li>
เอกาทเสกโต  
ชาตา,  
  
ทฺวิเชโกว ติชา ตโย;  
  
จตุเชกาทสกฺขาตา,  
  
เทฺว น เกนจิ ชายเรฯ  
</li>
  
<li>
กเมฺมน วีสติ รูปา, สตฺตรส ตุ เจตสา;  
  
อุตุนา ทสปเญฺจว, จุทฺทสาหารโต ปนฯ  
</li>
  
<li>
ฉสฎฺฐิ สพฺพาเนตานิ, สมุฎฺฐานวิภาคโต;  
  
อฎฺฐสฎฺฐิ จ โหเนฺตว, ชรตานิจฺจตาหิ เตฯ  
</li>
  
<li>
ชรตานิจฺจตา เจว, น เกนจิ สมุฎฺฐิตา;  
  
ชาตสฺส ปากเภทตฺตา, ชาเยยฺยุํ ยทิ ตานิปิฯ  
</li>
  
<li>
เอวํ สเนฺต ตุ เตสมฺปิ, ปากเภทา สิยุํ น หิ;  
  
ปาโก ปจฺจติ เภโท วา, น จ ภิชฺชติ นตฺถิ ตํฯ  
</li>
  
<li>
ชาตสฺส  
ปากเภทตฺตา, ทฺวยเมตํ น ชายติ;  
  
สิยา กตฺถจิ พุเทฺธตฺถ, ‘‘รูปสฺสุปจโย’’ติ หิฯ  
</li>
  
<li>
วจเนน ยถา ‘‘ชาติ, ชายตี’’ติ จ ทีปิตํ;  
  
ปาโกปิ ปจฺจเตวํ ตุ, เภโทปิ ปริภิชฺชตุฯ  
</li>
  
<li>
น เจว ชายเต ชาติ, อิติ เญยฺยา วิภาวินา;  
  
ชายมานสฺส ธมฺมสฺส, นิพฺพตฺตีติ ปกาสิตาฯ  
</li>
  
<li>
ตตฺถ ยถา สิยา ชาติ, เยสํ ธมฺมานเมว สา;  
  
ตปฺปจฺจยตฺตโวหารํ, อภินิพฺพตฺติสมฺมุติํฯ  
</li>
  
<li>
ลภเตว ตถา เตสํ, ปากเภทา ลพฺภนฺติ เต;  
  
ตปฺปจฺจยตฺตโวหารํ, อภินิพฺพตฺติสมฺมุติํฯ  
</li>
  
<li>
เอวํ อิทํ ทฺวยญฺจาปิ, โหติ กมฺมาทิสมฺภวํ;  
  
น ปากเภทา โวหารํ, ตํ ลภนฺติ กทาจิปิฯ  
</li>
  
<li>
กสฺมา  
หิ ชนกานํ ตุ, ปจฺจยานมภาวโต;  
  
อานุภาวขณุปฺปาเท, ชาติยา ปน ลพฺภติฯ  
</li>
  
<li>
ตปฺปจฺจยตฺตโวหารํ, อภินิพฺพตฺติสมฺมุติํ;  
  
ตสฺมา ลภติ ชาติ จ, ลภตี เนตรทฺวยํฯ  
</li>
  
<li>
ชิยฺยตีติ น วตฺตพฺพํ, ตํ ทฺวยํ ภิชฺชตีติ วา;  
  
อานุภาวขเณ ตสฺส, ปจฺจยานมภาวโตฯ  
</li>
  
<li>
‘‘อนิจฺจํ สงฺขตเญฺจตํ, ชรามรณ’’มิจฺจปิ;  
  
วุตฺตตฺตา ชายติเจฺจตํ, อถ มญฺญสิ เจ ตุวํฯ  
</li>
  
<li>
เอวมฺปิ จ น วตฺตพฺพํ, สา หิ ปริยายเทสนา;  
  
อนิจฺจานํ ตุ ธมฺมานํ, ชรามรณโต ตถาฯ  
</li>
  
<li>
อนิจฺจํ  
สงฺขตญฺจาติ, วุตฺตํ วิญฺญตฺติโย วิย;  
  
ยทิ เอวํ ตยเมตํ, อชาตตฺตา จ สพฺพถาฯ  
</li>
  
<li>
นตฺถีติ  
เจ ขํปุปฺผํว, นิจฺจํ วาสงฺขตํ วิย;  
  
โนภยํ ปนิทํ กสฺมา, นิสฺสยายตฺตวุตฺติโตฯ  
</li>
  
<li>
ภาเว ปถวิยาทีนํ, นิสฺสยานํ ตุ ภาวโต;  
  
ตสฺมา หิ จ ขํปุปฺผํว, น นตฺถิ ปน ตํ ตยํฯ  
</li>
  
<li>
ยสฺมา ปถวิยาทีนํ, อภาเวน จ ลพฺภติ;  
  
ตสฺมา น ปน นิจฺจํ วา, นิพฺพานํ วิย ตํ ตยํฯ  
</li>
  
<p>นฺติ เอตฺถ จตฺตาโร มหาภูตา จกฺขุโสตฆานชิวฺหากายรูปสทฺทคนฺธรสอิตฺถิปุริสชีวิตินฺทฺริยกพฬีการาหารหทยวตฺถูติ อฎฺฐารส รูปานิ นิปฺผนฺนานิ นามฯ เสสานิ ทส อนิปฺผนฺนานิ นามฯ
</ol></p>


<ol>
<li>
อฎฺฐารส นิปฺผนฺนานิ, อนิปฺผนฺนาวเสสกา;  
  
ยทิ โหนฺติ อนิปฺผนฺนา, ภเวยฺยุํ เต อสงฺขตาฯ  
</li>
  
<li>
เตสเมว  
จ รูปานํ, วิการตฺตา อสงฺขตา;  
  
กถํ นาม ภเวยฺยุํ เต, นิปฺผนฺนา เจว สงฺขตาฯ  
</li>
  
<p>เอวํ นิปฺผนฺนสงฺขโต เวทิตโพฺพฯ
</ol></p>


<p>นฺติ เอตฺถ –</p>


<ol>
<li>
อิตฺถิภาโว ปุมตฺตญฺจ, ชีวิตํ สมฺภโวปิ จ;  
  
ตถา กายปฺปสาโทติ, สพฺพฎฺฐานาติ วณฺณิตาฯ  
</li>
  
<li>
เอวํ สเนฺต ตุ ธมฺมานํ, โหติ สงฺกรโทสตา;  
  
จกฺขุกายปสาทานํ, เอกตฺตํ อุปปชฺชติฯ  
</li>
  
<li>
อญฺญํ ปน จ อญฺญสฺมิํ, น จตฺถิ ปรมตฺถโต;  
  
ตสฺมา กายินฺทฺริยํ จกฺขุ-ปสาเทน น สงฺกรํฯ  
</li>
  
<li>
อญฺญมญฺญาวินิโพฺภควเสน  
ตุ ปวตฺติโต;  
  
เตสํ ฐานนฺตรํ วตฺตุํ, น สกฺกา สมยญฺญุนาฯ  
</li>
  
<li>
ยาวตา อนุปาทินฺนสนฺตานํ อตฺถิ ตตฺถ โส;  
  
อตฺถิ กายปสาโทติ, ตสฺมา เอวมุทีริตํฯ  
</li>
  
<li>
ลกฺขณาทิวเสนาปิ, นานตฺตํ สมุปาคตํ;  
  
ธชานํ ปญฺจวณฺณานํ, ฉายา อุปมตํ คตาฯ  
</li>
  
<li>
ตสฺมา  
หิ ปน ธมฺมานํ, อญฺญมญฺญํ วิมิสฺสตา;  
  
น โหเตวาติ วิเญฺญยฺยา, วิญฺญุนา สมยญฺญุนาฯ  
</li>
  
<p>เอวํ นิปฺผนฺนานิปฺผนฺนภาโว, โจทนาปริหาโร จ เวทิตโพฺพฯ
</ol></p>


<p>นฺติ –</p>


<ol>
<li>
โลกิกตฺตา  
นเหตุตฺตา, สงฺขตตฺตา จ สาสวา;  
  
สพฺพ  
เมกวิธํ  
รูปํ, ปจฺจยายตฺตวุตฺติโตฯ  
</li>
  
<li>
อชฺฌตฺติกพหิทฺธา จ, อินฺทฺริยานินฺทฺริยาปิ จ;  
  
สุขุโมฬาริกา เจว, อุปาทินฺนาทิโต  
ทฺวิธา  
ฯ  
</li>
  
<li>
จกฺขุอายตนาทีนิ, ปญฺจ อชฺฌตฺติกานิ ตุ;  
  
เตวีสติวิธํ เสสํ, พาหิรนฺติ ปวุจฺจติฯ  
</li>
  
<li>
จกฺขุโสตินฺทฺริยาทีนิ, อินฺทฺริยานิ ปนฎฺฐ ตุ;  
  
เสสญฺจ ตุ วีสํ รูปํ, อนินฺทฺริยมุทีริตํฯ  
</li>
  
<li>
จกฺขุอายตนาทีนิ, นว โผฎฺฐพฺพเมว จ;  
  
ตํ พารสวิธํ รูปํ, โอฬาริกมุทีริตํฯ  
</li>
  
<li>
เสสานิ ปน รูปานิ, สุขุมานิ ตุ โสฬส;  
  
กมฺมชํ ตุ อุปาทินฺนํ, อนุปาทินฺนมญฺญถาฯ  
</li>
  
<p>เอวญฺจ ทุวิธํ โหติฯ
</ol></p>


<p>ปุน  สนิทสฺสนสปฺปฎิฆอนิทสฺสนสปฺปฎิฆ- อนิทสฺสนอปฺปฎิฆเภทโต จ, กมฺมชากมฺมชเนวกมฺมชานากมฺมชเภทโต จ ฯ ตตฺถ รูปายตนํ สนิทสฺสนสปฺปฎิฆํ, เอกาทสวิธํ เสโสฬาริกรูปํ อนิทสฺสนสปฺปฎิฆํ, เสสํ โสฬสวิธํ สุขุมรูปํ อนิทสฺสนอปฺปฎิฆํฯ กมฺมโต ชาตํ กมฺมชํ, อฎฺฐินฺทฺริยานิ, วตฺถุ จ กมฺมชํ, ตทญฺญปฺปจฺจยา ชาตํ อกมฺมชํ, นกุโตจิ ชาตํ เนวกมฺมชานากมฺมชํ ชรตา อนิจฺจตา จฯ เอวํ ติวิธํ โหติฯ</p>


<p>ปุน ทิฎฺฐสุตมุตวิญฺญาตวเสน จ, ทฺวารเญฺจว วตฺถุ จ, ทฺวารเมว หุตฺวา น วตฺถุ จ, วตฺถุเมว หุตฺวา น ทฺวารญฺจ, เนว ทฺวารญฺจ น วตฺถุ จาติ เอวํ เภทโต จ, ทฺวารเญฺจวินฺทฺริยญฺจ, ทฺวารํเยว หุตฺวา เนวินฺทฺริยญฺจ, อินฺทฺริยเมว หุตฺวา น ทฺวารญฺจ, เนว ทฺวารญฺจ เนวินฺทฺริยญฺจาติ เอวํ  เภทโต จ, วตฺถุ เจว อินฺทฺริยญฺจ, อินฺทฺริยเมว หุตฺวา น วตฺถุ จ, วตฺถุเมว หุตฺวา เนวินฺทฺริยญฺจ, เนวินฺทฺริยํ น วตฺถุ เจติ เอวํ เภทโต จ ฯ</p>


<p>ตตฺถ  ทิฎฺฐํ นาม รูปายตนํ, สุตํ นาม สทฺทายตนํ, มุตํ นาม คนฺธรสโผฎฺฐพฺพายตนตฺตยํ, วิญฺญาตํ นาม อวเสสจกฺขายตนาทิปญฺจกํ, โสฬสวิธํ สุขุมรูปญฺจฯ จกฺขายตนาทิปญฺจกํ ทฺวารเญฺจว วตฺถุ จ, วิญฺญตฺติทฺวยํ ทฺวารเมว โหติ, น วตฺถุ, หทยวตฺถุ วตฺถุเมว โหติ, น ทฺวารํ, เสสํ สพฺพํ รูปํ เนว ทฺวารํ น วตฺถุ จฯ ตติยจตุเกฺก อินฺทฺริยเมว หุตฺวา น ทฺวารนฺติ อิตฺถินฺทฺริยปุริสินฺทฺริยชีวิตินฺทฺริยานิฯ อิมานิ หิ อินฺทฺริยาเนว โหนฺติ, น ทฺวารานิ, เสสมนนฺตรจตุเกฺก วุตฺตนเยเนว เวทิตพฺพํฯ จตุตฺถจตุเกฺก ตติยปทํ หทยวตฺถุํ สนฺธาย วุตฺตํ, เสสํ วุตฺตนยเมวฯ เอวํ จตุพฺพิธํ โหตีติ เวทิตพฺพํฯ</p>


<p>ปุน เอกชทฺวิชติชจตุชนกุโตจิชาตเภทโต, ทฺวารินฺทฺริยํ วตฺถุ จ, ทฺวารเมว หุตฺวา เนวินฺทฺริยํ น วตฺถุ จ, วตฺถุเมว หุตฺวา เนวินฺทฺริยํ น ทฺวารญฺจ, อินฺทฺริยเมว หุตฺวา น วตฺถุ น ทฺวารญฺจ, เนวินฺทฺริยํ  น วตฺถุ น ทฺวารญฺจาติ เอวํ ปเภทโต ฯ</p>


<p>ตตฺถ –</p>


<ol>
<li>
อฎฺฐินฺทฺริยานิ วตฺถุญฺจ, วิญฺญตฺติทฺวยเมว จ;  
  
เอกาทสวิธํ รูปํ,  
เอกช  
นฺติ ปวุจฺจติฯ  
</li>
  
<li>
สโทฺท เอโก  
ทฺวิโช  
นาม, ลหุตาทิตฺตยํ  
ติชํ  
;  
  
เอกาทสวิธํ เสสํ,  
จตุช  
นฺติ ปกาสิตํฯ  
</li>
  
<li>
ชรตานิจฺจตา เจว,  
นกุโตจิ  
ภเว ปน;  
  
จกฺขาทิปญฺจกํ ทฺวารํ, อินฺทฺริยํ วตฺถุเมว จฯ  
</li>
  
<li>
วิญฺญตฺตีนํ ทฺวยํ ทฺวารํ, เนวินฺทฺริยํ น วตฺถุ จ;  
  
หทยวตฺถุ วตฺถูว, น ทฺวารํ เนวินฺทฺริยํ ปนฯ  
</li>
  
<p>อิตฺถิปุริสชีวิตินฺทฺริยานิ  อินฺทฺริยเมว น วตฺถุ น ทฺวารญฺจ, เสสํ ปน รูปํ เนวินฺทฺริยํ น วตฺถุ น ทฺวารนฺติฯ เอวํ ปญฺจวิธนฺติ เวทิตพฺพํฯ
</ol></p>


<p>ปุน กมฺมชจิตฺตชอุตุจิตฺตชอุตุจิตฺตาหารชจตุชนกุโตจิชาตเภทโต, จกฺขุวิเญฺญยฺยโสตฆานชิวฺหากายมโนวิเญฺญยฺยวเสน ฯ</p>


<p>ตตฺถ อฎฺฐินฺทฺริยานิ วตฺถุ จ กมฺมชเมว, วิญฺญตฺติทฺวยํ จิตฺตชเมว, สโทฺท อุตุจิตฺตโช, ลหุตาทิตฺตยํ อุตุจิตฺตาหารชเมว, เสสํ เอกาทสวิธํ จตุชํ นาม, ชรตา อนิจฺจตา นกุโตจิชาตํ นามฯ ทุติยฉเกฺก จกฺขุวิเญฺญยฺยํ  นาม จกฺขุวิญฺญาเณน วิเญฺญยฺยํ รูปายตนํ…เป.… กายวิเญฺญยฺยํ นาม โผฎฺฐพฺพายตนํ, มโนวิเญฺญยฺยํ นาม เสสา ปญฺจ โอฬาริกา จ โสฬส สุขุมรูปานิ จาติ เอกวีสติวิธํ โหติฯ เอวํ ฉพฺพิธํ โหติฯ</p>


<p>ปุน ฉวตฺถุอวตฺถุเภทโต จ, จกฺขุวิเญฺญยฺยํ โสตฆานชิวฺหากายวิเญฺญยฺยํ มโนธาตุวิเญฺญยฺยํ มโนวิญฺญาณธาตุวิเญฺญยฺยนฺติ  โหติฯ</p>


<p>ตตฺถ  จกฺขาทิปญฺจวตฺถูนิ หทยวตฺถุนา สทฺธิํ ฉ วตฺถูนิ, เสสํ พาวีสติวิธํ รูปํ อวตฺถุ นาม, ทุติยสตฺตกมุตฺตานเมวฯ เอวํ สตฺตวิธํ โหติฯ</p>


<p>ปุน สตฺตทฺวาราทฺวารเภทโต ฯ ตตฺถ จกฺขุทฺวาราทีนิ ปญฺจ กายวิญฺญตฺติวจีวิญฺญตฺติทฺวาเรหิ สทฺธิํ สตฺต ทฺวารานิ, เสสมทฺวารนฺติ เอวํ อฎฺฐวิธํ โหติฯ</p>


<p>ปุน อฎฺฐินฺทฺริยานินฺทฺริยเภทโต ปน ฯ</p>


<p>ปุน นวกมฺมชากมฺมชเภทโต ฯ</p>


<p>ปุน อายตนเภทโต ฯ</p>


<p>ภเวสุ รูปกลาปปวตฺติเภทโต นฺติ เวทิตพฺพํฯ</p>


<ol>
<li>
อิโต ปรํ ปวกฺขามิ, กามรูปภวทฺวเย;  
  
อุปฺปตฺติํ ปน รูปานํ, ปฎิสนฺธิปวตฺติสุฯ  
</li>
  
<li>
ภุมฺมวเชฺชสุ  
เทเวสุ, นิรเย นิชฺฌามตณฺหิเก;  
  
โยนิโย ปุริมา ติโสฺส, น สนฺตีติ วินิทฺทิเสฯ  
</li>
  
<li>
เสเส คติตฺตเย ภุมฺม-เทเวสุปิ จ โยนิโย;  
  
จตโสฺส จ ภวนฺตีติ, เวทิตพฺพา วิภาวินาฯ  
</li>
  
<li>
คพฺภเสยฺยกสตฺตสฺส, ปฎิสนฺธิกฺขเณ ปน;  
  
ติํส รูปานิ ชายเนฺต, สภาวเสฺสว เทหิโนฯ  
</li>
  
<li>
อภาวคพฺภเสยฺยานํ, อณฺฑชานญฺจ วีสติ;  
  
ภวนฺติ ปน รูปานิ, กายวตฺถุวเสน ตุฯ  
</li>
  
<li>
คหิตาคหเณเนตฺถ, เอกาทส ภวนฺติ เต;  
  
เอเสว จ นโย เญโยฺย, สเพฺพสุ ทสเกสุปิฯ  
</li>
  
<li>
ชีวิเตน ยทา สทฺธิํ, ชาเต สุทฺธกมฎฺฐกํ;  
  
ชีวิตนวกํ นาม, โหตีติ สมุทีริตํฯ  
</li>
  
<li>
ชีวิตนวกํ  
กายปสาเทเนกโต สิยา;  
  
ตํ กายทสกํ นาม, โหตีติ ปริยาปุฎํฯ  
</li>
  
<li>
เอเสว จ นโย เญโยฺย, สทฺธิํ ภาเวน วตฺถุนา;  
  
จกฺขาทีหิ จ โยเชตฺวา, ทสกา สตฺต วิญฺญุนาฯ  
</li>
  
<li>
โอปปาติกสตฺตานํ, มนุเสฺสสูปปตฺติยํ;  
  
กามาวจรเทวานํ, นิจฺจํ รูปานิ สตฺตติฯ  
</li>
  
<li>
จกฺขุ  
โสตญฺจ ฆานญฺจ, ชิวฺหา กาโย จ วตฺถุ จ;  
  
ภาโว จาติ หิ สตฺตนฺนํ, ทสกานํ วสา ปนฯ  
</li>
  
<li>
พฺรหฺมานํ รูปินํ จกฺขุ-โสตวตฺถุวสา ปน;  
  
ทสกานิ จ ตีเณว, นวกํ ชีวิตสฺส จฯ  
</li>
  
<li>
จตุนฺนํ ตุ กลาปานํ, วเสน ปน รูปินํ;  
  
จตฺตาลีเสว รูปานิ, เอกูนานิ ภวนฺติ หิฯ  
</li>
  
<li>
ชีวิตนวเกเนว  
, อสญฺญุปฺปตฺติ ทีปิตา;  
  
ชจฺจนฺธพธิราฆาน-รหิเต ตุ นปุํสเกฯ  
</li>
  
<li>
วตฺถุโน กายชิวฺหานํ, วสา ติํสาวกํสโต;  
  
อุกฺกํสสฺสาวกํสสฺส, อนฺตเร อนุรูปโตฯ  
</li>
  
<li>
ปริปุณฺณานํ รูปานํ, วเสน ปน ปาณินํ;  
  
รูปานํ ตุ สมุปฺปตฺติ, เวทิตพฺพา วิภาวินาฯ  
</li>
  
<li>
สตฺตวีสติ รูปานิ, กามาวจรเทหิโน;  
  
อปฺปวตฺตนโต โหนฺติ, ทฺวินฺนํ ภาวานเมกโตฯ  
</li>
  
<li>
ฆานํ ชิวฺหา จ กาโย จ, ตถา ภาวทฺวยมฺปิ จ;  
  
พฺรหฺมานํ ปน รูปีนํ, ปญฺจ รูปา น วิชฺชเรฯ  
</li>
  
<li>
จตุสนฺตติ กามสฺมิํ, รูเป โหนฺติ ติสนฺตติ;  
  
ทฺวิสนฺตติ อสเญฺญสุ, พหิทฺธา เอกสนฺตติฯ  
</li>
  
<li>
รูปํ  
นิพฺพตฺตมานํ ตุ, สเพฺพสํ ปน ปาณินํ;  
  
ปฐมํ กมฺมโตเยว, นิพฺพตฺตติ น สํสโยฯ  
</li>
  
<li>
คพฺภเสยฺยกสตฺตานํ, ปฎิสนฺธิกฺขเณ ปน;  
  
ตญฺจ โข สนฺธิจิตฺตสฺส, อุปฺปาเทเยว ชายเรฯ  
</li>
  
<li>
ยเถว ตสฺส อุปฺปาเท, ติํส รูปานิ ชายเร;  
  
ตเถว ฐิติภเงฺคสุ, ติํส ติํเสว ชายเรฯ  
</li>
  
<li>
สพฺพาเนตานิ รูปานิ, รูปกฺขโนฺธติ สญฺญิโต;  
  
อนิโจฺจ อทฺธุโวนตฺตา, ทุกฺขกฺขโนฺธว เกวโลฯ  
</li>
  
<li>
โรคโต คณฺฑโต รูปํ, ปรโต จ ปโลกโต;  
  
ทิสฺวาน ทุกฺขโต รูปํ, รูเป ฉนฺทํ วิราชเยฯ  
</li>
  
<li>
คนฺตุํ ปนิเจฺฉ ปิฎเกภิธเมฺม,  
  
โย ธมฺมเสนาปตินา สมตฺตํ;  
  
หิตตฺถินา  
เตน จ ภิกฺขุนายํ,  
  
สกฺกจฺจ สมฺมา ปน สิกฺขิตโพฺพฯ  
</li>
  
อิติ อภิธมฺมาวตาเร รูปวิภาโค นาม  
</li>
  
ทสโม ปริเจฺฉโทฯ  
</li>
  
  
  
  
  