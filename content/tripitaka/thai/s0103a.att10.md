<h1>๑๑. ทสุตฺตรสุตฺตวณฺณนา</h1>
<p>     นฺติ ทสุตฺตรสุตฺตํฯ ตตฺรายํ อปุพฺพปทวณฺณนา – ติ สาวกานํ อาลปนเมตํฯ พุทฺธา หิ ปริสํ อามนฺตยมานา ‘ภิกฺขเว’ติ วทนฺติฯ สาวกา สตฺถารํ อุจฺจฎฺฐาเน ฐเปสฺสามาติ สตฺถุ อาลปเนน อนาลปิตฺวา อาวุโสติ อาลปนฺติฯ ติ เต ธมฺมเสนาปติํ ปริวาเรตฺวา นิสินฺนา ภิกฺขูฯ เก ปน เต ภิกฺขูติ? อนิพทฺธวาสา ทิสาคมนียา ภิกฺขูฯ พุทฺธกาเล เทฺว วาเร ภิกฺขู สนฺนิปตนฺติ – อุปกฎฺฐวสฺสูปนายิกกาเล จ ปวารณกาเล จฯ อุปกฎฺฐวสฺสูปนายิกาย ทสปิ วีสติปิ ติํสมฺปิ จตฺตาลีสมฺปิ ปญฺญาสมฺปิ ภิกฺขู วคฺคา วคฺคา กมฺมฎฺฐานตฺถาย อาคจฺฉนฺติฯ ภควา เตหิ สทฺธิํ สโมฺมทิตฺวา กสฺมา, ภิกฺขเว, อุปกฎฺฐาย วสฺสูปนายิกาย วิจรถาติ ปุจฺฉติฯ อถ เต ‘‘ภควา กมฺมฎฺฐานตฺถํ อาคตมฺห, กมฺมฎฺฐานํ โน เทถา’’ติ ยาจนฺติฯ</p>


<p>สตฺถา เตสํ จริยวเสน ราคจริตสฺส อสุภกมฺมฎฺฐานํ เทติฯ โทสจริตสฺส เมตฺตากมฺมฎฺฐานํ, โมหจริตสฺส อุเทฺทโส ปริปุจฺฉา – ‘กาเลน ธมฺมสฺสวนํ, กาเลน ธมฺมสากจฺฉา, อิทํ ตุยฺหํ สปฺปาย’นฺติ อาจิกฺขติฯ วิตกฺกจริตสฺส อานาปานสฺสติกมฺมฎฺฐานํ เทติฯ สทฺธาจริตสฺส ปสาทนียสุตฺตเนฺต พุทฺธสุโพธิํ ธมฺมสุธมฺมตํ สงฺฆสุปฺปฎิปตฺติญฺจ ปกาเสติฯ ญาณจริตสฺส อนิจฺจตาทิปฎิสํยุเตฺต คมฺภีเร สุตฺตเนฺต กเถติฯ เต กมฺมฎฺฐานํ คเหตฺวา สเจ สปฺปายํ โหติ, ตเตฺถว วสนฺติฯ โน เจ โหติ, สปฺปายํ เสนาสนํ ปุจฺฉิตฺวา คจฺฉนฺติฯ เต ตตฺถ วสนฺตา เตมาสิกํ ปฎิปทํ คเหตฺวา ฆเฎตฺวา วายมนฺตา โสตาปนฺนาปิ โหนฺติ สกทาคามิโนปิ อนาคามิโนปิ อรหโนฺตปิฯ</p>


<p>ตโต วุตฺถวสฺสา ปวาเรตฺวา สตฺถุ สนฺติกํ คนฺตฺวา ‘‘ภควา  อหํ ตุมฺหากํ สนฺติเก กมฺมฎฺฐานํ คเหตฺวา โสตาปตฺติผลํ ปโตฺต…เป.… อหํ อคฺคผลํ อรหตฺต’’นฺติ ปฎิลทฺธคุณํ อาโรเจนฺติฯ ตตฺถ อิเม ภิกฺขู อุปกฎฺฐาย วสฺสูปนายิกาย อาคตาฯ เอวํ อาคนฺตฺวา คจฺฉเนฺต ปน  ภิกฺขู  ภควา อคฺคสาวกานํ สนฺติกํ เปเสติ, ยถาห ‘‘อปโลเกถ ปน, ภิกฺขเว, สาริปุตฺตโมคฺคลฺลาเน’’ติฯ ภิกฺขู จ วทนฺติ ‘‘กิํ นุ โข มยํ, ภเนฺต, อปโลเกม สาริปุตฺตโมคฺคลฺลาเน’’ติ (สํ. นิ. ๓.๒)ฯ อถ เน ภควา เตสํ ทสฺสเน อุโยฺยเชสิฯ ‘‘เสวถ, ภิกฺขเว, สาริปุตฺตโมคฺคลฺลาเน; ภชถ, ภิกฺขเว, สาริปุตฺตโมคฺคลฺลาเนฯ ปณฺฑิตา ภิกฺขู อนุคฺคาหกา สพฺรหฺมจารีนํฯ เสยฺยถาปิ, ภิกฺขเว, ชเนตา เอวํ สาริปุโตฺตฯ เสยฺยถาปิ ชาตสฺส อาปาเทตา เอวํ โมคฺคลฺลาโนฯ สาริปุโตฺต, ภิกฺขเว, โสตาปตฺติผเล วิเนติ, โมคฺคลฺลาโน อุตฺตมเตฺถ’’ติ (ม. นิ. ๓.๓๗๑)ฯ</p>


<p>ตทาปิ ภควา อิเมหิ ภิกฺขูหิ สทฺธิํ ปฎิสนฺถารํ กตฺวา เตสํ ภิกฺขูนํ อาสยํ อุปปริกฺขโนฺต ‘‘อิเม ภิกฺขู สาวกวิเนยฺยา’’ติ อทฺทสฯ  นาม เย พุทฺธานมฺปิ ธมฺมเทสนาย พุชฺฌนฺติ สาวกานมฺปิฯ  ปน สาวกา โพเธตุํ น สโกฺกนฺติฯ สาวกวิเนยฺยภาวํ ปน เอเตสํ ญตฺวา กตรสฺส ภิกฺขุโน เทสนาย พุชฺฌิสฺสนฺตีติ โอโลเกโนฺต สาริปุตฺตสฺสาติ ทิสฺวา เถรสฺส สนฺติกํ เปเสสิฯ เถโร เต ภิกฺขู ปุจฺฉิ ‘‘สตฺถุ สนฺติกํ คตตฺถ อาวุโส’’ติฯ ‘‘อาม, คตมฺห สตฺถารา ปน อเมฺห ตุมฺหากํ สนฺติกํ เปสิตา’’ติฯ ตโต เถโร ‘‘อิเม ภิกฺขู มยฺหํ เทสนาย พุชฺฌิสฺสนฺติ, กีทิสี นุ โข เตสํ เทสนา วฎฺฎตี’’ติ จิเนฺตโนฺต ‘‘อิเม ภิกฺขู สมคฺคารามา, สามคฺคิรสสฺส ทีปิกา เนสํ เทสนา วฎฺฎตี’’ติ สนฺนิฎฺฐานํ กตฺวา ตถารูปํ เทสนํ เทเสตุกาโม ติอาทิมาหฯ ตตฺถ ทสธา มาติกํ ฐเปตฺวา วิภโตฺตติ ทสุตฺตโร, เอกกโต ปฎฺฐาย ยาว ทสกา คโตติปิ ทสุตฺตโร, เอเกกสฺมิํ ปเพฺพ ทส ทส ปญฺหา วิเสสิตาติปิ ทสุตฺตโร, ตํ ติ กเถสฺสามิฯ นฺติ สุตฺตํฯ ติ นิพฺพานปฎิลาภตฺถายฯ ติ สกลสฺส วฎฺฎทุกฺขสฺส ปริยนฺตกรณตฺถํฯ นฺติ อภิชฺฌากายคนฺถาทีนํ สพฺพคนฺถานํ ปโมจนํฯ</p>


<p>อิติ เถโร เทสนํ อุจฺจํ กโรโนฺต  ภิกฺขูนํ ตตฺถ เปมํ ชเนโนฺต เอวเมตํ อุคฺคเหตพฺพํ ปริยาปุณิตพฺพํ ธาเรตพฺพํ วาเจตพฺพํ มญฺญิสฺสนฺตีติ จตูหิ ปเทหิ วณฺณํ กเถสิ, ‘‘เอกายโน อยํ, ภิกฺขเว, มโคฺค’’ติอาทินา นเยน เตสํ เตสํ สุตฺตานํ ภควา วิยฯ</p>


<h3>เอกธมฺมวณฺณนา</h3>
<p> (ก) ตตฺถ  ติ พหูปกาโรฯ</p>


<p>(ข) ติ  วเฑฺฒตโพฺพฯ</p>


<p>(ค) ติ ตีหิ ปริญฺญาหิ ปริชานิตโพฺพฯ</p>


<p>(ฆ) ติ ปหานานุปสฺสนาย ปชหิตโพฺพฯ</p>


<p>(ง) ติ อปายคามิปริหานาย สํวตฺตนโกฯ</p>


<p>(จ) ติ วิเสสคามิวิเสสาย สํวตฺตนโกฯ</p>


<p>(ฉ) ติ ทุปฺปจฺจกฺขกโรฯ</p>


<p>(ช) ติ นิปฺผาเทตโพฺพฯ</p>


<p>(ฌ) ติ ญาตปริญฺญาย อภิชานิตโพฺพฯ</p>


<p>(ญ) ติ ปจฺจกฺขํ กาตโพฺพฯ</p>


<p>เอวํ สพฺพตฺถ มาติกาสุ อโตฺถ เวทิตโพฺพฯ อิติ อายสฺมา สาริปุโตฺต ยถา นาม ทโกฺข เวฬุกาโร สมฺมุขีภูตํ เวฬุํ เฉตฺวา นิคฺคณฺฐิํ กตฺวา ทสธา ขเณฺฑ กตฺวา เอกเมกํ ขณฺฑํ หีรํ หีรํ กโรโนฺต ผาเลติ, เอวเมว เตสํ ภิกฺขูนํ สปฺปายํ เทสนํ อุปปริกฺขิตฺวา ทสธา มาติกํ ฐเปตฺวา เอเกกโกฎฺฐาเส เอเกกปทํ วิภชโนฺต ‘‘กตโม เอโก ธโมฺม พหุกาโร, อปฺปมาโท กุสเลสุ ธเมฺมสูติ’’ติอาทินา นเยน เทสนํ วิตฺถาเรตุํ อารโทฺธฯ</p>


<p>ตตฺถ ติ สพฺพตฺถกํ อุปการกํ อปฺปมาทํ กเถสิฯ อยญฺหิ อปฺปมาโท นาม สีลปูรเณ, อินฺทฺริยสํวเร, โภชเน มตฺตญฺญุตาย, ชาคริยานุโยเค, สตฺตสุ สทฺธเมฺมสุ, วิปสฺสนาคพฺภํ คณฺหาปเน, อตฺถปฎิสมฺภิทาทีสุ, สีลกฺขนฺธาทิปญฺจธมฺมกฺขเนฺธสุ, ฐานาฎฺฐาเนสุ, มหาวิหารสมาปตฺติยํ, อริยสเจฺจสุ, สติปฎฺฐานาทีสุ, โพธิปกฺขิเยสุ, วิปสฺสนาญาณาทีสุ อฎฺฐสุ วิชฺชาสูติ สเพฺพสุ อนวชฺชเฎฺฐน กุสเลสุ ธเมฺมสุ พหูปกาโรฯ</p>


<p>เตเนว   นํ ภควา ‘‘ยาวตา, ภิกฺขเว, สตฺตา อปทา วา…เป.… ตถาคโต เตสํ อคฺคมกฺขายติฯ เอวเมว โข, ภิกฺขเว, เย เกจิ กุสลา ธมฺมา, สเพฺพเต อปฺปมาทมูลกา อปฺปมาทสโมสรณา, อปฺปมาโท เตสํ ธมฺมานํ อคฺคมกฺขายตี’’ติอาทินา (สํ. นิ. ๕.๑๓๙) นเยน หตฺถิปทาทีหิ โอปเมฺมหิ โอปเมโนฺต    นานปฺปการํ โถเมติฯ ตํ สพฺพํ เอกปเทเนว สงฺคเหตฺวา เถโร อปฺปมาโท กุสเลสุ ธเมฺมสูติ อาหฯ  อปฺปมาทวเคฺคนาปิสฺส พหูปการตา ทีเปตพฺพาฯ อโสกวตฺถุนาปิ ทีเปตพฺพา –</p>


<p>(ก) อโสกราชา หิ นิโคฺรธสามเณรสฺส ‘‘อปฺปมาโท อมตปท’’นฺติ คาถํ สุตฺวา เอว ‘‘ติฎฺฐ, ตาต, มยฺหํ ตยา เตปิฎกํ พุทฺธวจนํ กถิต’’นฺติ สามเณเร ปสีทิตฺวา จตุราสีติวิหารสหสฺสานิ กาเรสิฯ อิติ ถามสมฺปเนฺนน ภิกฺขุนา อปฺปมาทสฺส พหูปการตา ตีหิ ปิฎเกหิ ทีเปตฺวา กเถตพฺพาฯ ยํกิญฺจิ สุตฺตํ วา คาถํ วา อปฺปมาททีปนตฺถํ อาหรโนฺต ‘‘อฎฺฐาเน ฐตฺวา อาหรสิ, อติเตฺถน ปกฺขโนฺท’’ติ น วตฺตโพฺพฯ ธมฺมกถิกเสฺสเวตฺถ ถาโม จ พลญฺจ ปมาณํฯ</p>


<p>(ข) ติ อานาปานํ จตุอิริยาปโถ สติสมฺปชญฺญํ ทฺวตฺติํสากาโร จตุธาตุววตฺถานํ ทส อสุภา นว สิวถิกา จุณฺณิกมนสิกาโร เกสาทีสุ จตฺตาริ รูปชฺฌานานีติ เอตฺถ อุปฺปนฺนสติยา เอตํ อธิวจนํฯ ติ ฐเปตฺวา จตุตฺถชฺฌานํ อญฺญตฺถ สาตสหคตา โหติ สุขสมฺปยุตฺตา, ตํ สนฺธาเยตํ วุตฺตํฯ</p>


<p>(ค) ติ อาสวานเญฺจว อุปาทานานญฺจ ปจฺจยภูโตฯ อิติ เตภูมกธมฺมเมว นิยเมติฯ</p>


<p>(ฆ) ติ รูปาทีสุ อสฺมีติ มาโนฯ</p>


<p>(ง) ติ อนิเจฺจ นิจฺจนฺติอาทินา นเยน ปวโตฺต อุปฺปถมนสิกาโรฯ</p>


<p>(จ) วิปริยาเยน  เวทิตโพฺพฯ</p>


<p>(ฉ)   ติ อญฺญตฺถ มคฺคานนฺตรํ ผลํ อานนฺตริโก เจโตสมาธิ นาม ฯ อิธ ปน วิปสฺสนานนฺตโร มโคฺค วิปสฺสนาย วา อนนฺตรตฺตา อตฺตโน วา อนนฺตรํ ผลทายกตฺตา อานนฺตริโก เจโตสมาธีติ อธิเปฺปโตฯ</p>


<p>(ช) นฺติ อญฺญตฺถ ผลปญฺญา อกุปฺปญาณํ นามฯ อิธ ปจฺจเวกฺขณปญฺญา อธิเปฺปตาฯ</p>


<p>(ฌ) ติ ปจฺจยฎฺฐิติกาฯ ติ เยน ปจฺจเยน ติฎฺฐนฺติ, อยํ เอโก ธโมฺม ญาตปริญฺญาย อภิเญฺญโยฺยฯ</p>


<p>(ญ)   ติ อรหตฺตผลวิมุตฺติฯ</p>


<p>อิมสฺมิํ วาเร อภิญฺญาย ญาตปริญฺญา กถิตาฯ ปริญฺญาย ตีรณปริญฺญาฯ ปหาตพฺพสจฺฉิกาตเพฺพหิ ปหานปริญฺญาฯ ติ เอตฺถ ปน มโคฺค กถิโตฯ ติ ผลํ กถิตํ, มโคฺค เอกสฺมิํเยว ปเท ลพฺภติฯ ผลํ ปน อเนเกสุปิ ลพฺภติเยวฯ</p>


<p>ติ สภาวโต วิชฺชมานาฯ ติ ยาถาวาฯ ติ ยถา วุตฺตา ตถาสภาวาฯ ติ ยถา วุตฺตา น ตถา น โหนฺติฯ ติ วุตฺตปฺปการโต น อญฺญถาฯ ติ ตถาคเตน โพธิปลฺลเงฺก นิสีทิตฺวา เหตุนา การเณน สยเมว อภิสมฺพุทฺธา ญาตา วิทิตา สจฺฉิกตาฯ อิมินา เถโร ‘‘อิเม ธมฺมา ตถาคเตน อภิสมฺพุทฺธา, อหํ ปน ตุมฺหากํ รโญฺญ เลขวาจกสทิโส’’ติ ชินสุตฺตํ ทเสฺสโนฺต โอกปฺปนํ ชเนสิฯ</p>

</p>


<h3>เทฺวธมฺมวณฺณนา</h3>
<p> (ก) ติ อิเม เทฺว สติสมฺปชญฺญา ธมฺมา สีลปูรณาทีสุ อปฺปมาโท วิย สพฺพตฺถ อุปการกา หิตาวหาฯ</p>


<p>(ข)    ติ อิเม เทฺว สงฺคีติสุเตฺต โลกิยโลกุตฺตรา กถิตาฯ อิมสฺมิํ ทสุตฺตรสุเตฺต ปุพฺพภาคา กถิตาฯ</p>


<p>(ฉ) ติ อโยนิโส มนสิกาโร เหตุ เจว ปจฺจโย จ สตฺตานํ สํกิเลสาย, โยนิโส มนสิกาโร วิสุทฺธิยาฯ ตถา โทวจสฺสตา ปาปมิตฺตตา สํกิเลสาย; โสวจสฺสตา กลฺยาณมิตฺตตา วิสุทฺธิยาฯ ตถา ตีณิ อกุสลมูลานิ; ตีณิ กุสลมูลานิฯ จตฺตาโร โยคา จตฺตาโร วิสํโยคาฯ ปญฺจ เจโตขิลา ปญฺจินฺทฺริยานิฯ ฉ อคารวา ฉ คารวาฯ สตฺต อสทฺธมฺมา สตฺต สทฺธมฺมาฯ อฎฺฐ กุสีตวตฺถูนิ อฎฺฐ อารมฺภวตฺถูนิฯ นว อาฆาตวตฺถูนิ นว อาฆาตปฺปฎิวินยาฯ ทส อกุสลกมฺมปถา ทส กุสลกมฺมปถาติ เอวํ ปเภทา อิเม เทฺว ธมฺมา ทุปฺปฎิวิชฺฌาติ เวทิตพฺพาฯ</p>


<p>(ฌ) ติ ปจฺจเยหิ กตา ปญฺจกฺขนฺธาฯ อสงฺขตา ธาตูติ ปจฺจเยหิ อกตํ นิพฺพานํฯ</p>


<p>(ญ) ติ เอตฺถ ติ ติโสฺส วิชฺชาฯ ติ อรหตฺตผลํฯ</p>


<p>อิมสฺมิํ วาเร อภิญฺญาทีนิ เอกกสทิสาเนว, อุปฺปาเทตพฺพปเท  ปน มโคฺค กถิโต, สจฺฉิกาตพฺพปเท ผลํฯ</p>

</p>


<h3>ตโยธมฺมวณฺณนา</h3>
<p> (ฉ) นฺติ เอตฺถ นฺติ อนาคามิมโคฺค อธิเปฺปโตฯ โส หิ สพฺพโส กามานํ นิสฺสรณํฯ นฺติ เอตฺถ อารุเปฺปปิ อรหตฺตมโคฺคฯ ปุน อุปฺปตฺตินิวารณโต สพฺพโส รูปานํ นิสฺสรณํ นามฯ   นฺติ อิธ อรหตฺตผลํ นิโรโธติ  อธิเปฺปตํฯ อรหตฺตผเลน หิ นิพฺพาเน ทิเฎฺฐ ปุน อายติํ สพฺพสงฺขารา น โหนฺตีติ อรหตฺตํ สงฺขตนิโรธสฺส ปจฺจยตฺตา นิโรโธติ วุตฺตํฯ</p>


<p>(ช) นฺติ อตีตํสารมฺมณํ ญาณํ อิตเรสุปิ เอเสว นโยฯ</p>


<p>อิมสฺมิมฺปิ วาเร อภิญฺญาทโย เอกกสทิสาวฯ ทุปฺปฎิวิชฺฌปเท ปน มโคฺค กถิโต, สจฺฉิกาตเพฺพ ผลํฯ</p>

</p>


<h3>จตฺตาโรธมฺมวณฺณนา</h3>
<p> (ก) ติ เอตฺถ  นาม ทารุจกฺกํ, รตนจกฺกํ, ธมฺมจกฺกํ, อิริยาปถจกฺกํ, สมฺปตฺติจกฺกนฺติ ปญฺจวิธํฯ ตตฺถ ‘‘ยํ ปนิทํ สมฺม, รถการ, จกฺกํ ฉหิ มาเสหิ นิฎฺฐิตํ, ฉารตฺตูเนหี’’ติ (อ. นิ. ๓.๑๕) อิทํ ทารุจกฺกํฯ ‘‘ปิตรา ปวตฺติตํ จกฺกํ อนุปฺปวเตฺตตี’’ติ (อ. นิ. ๕.๑๓๒) อิทํ รตนจกฺกํฯ ‘‘ปวตฺติตํ จกฺก’’นฺติ (ม. นิ. ๒.๓๙๙) อิทํ ธมฺมจกฺกํฯ ‘‘จตุจกฺกํ นวทฺวาร’’นฺติ (สํ. นิ. ๑.๒๙) อิทํ อิริยาปถจกฺกํฯ ‘‘จตฺตาริมานิ, ภิกฺขเว, จกฺกานิ, เยหิ สมนฺนาคตานํ เทวมนุสฺสานํ จตุจกฺกํ ปวตฺตตี’’ติ (อ. นิ. ๔.๓๑) อิทํ สมฺปตฺติจกฺกํฯ อิธาปิ เอตเทว อธิเปฺปตํฯ</p>


<p>ติ ยตฺถ จตโสฺส ปริสา สนฺทิสฺสนฺติ, เอวรูเป อนุจฺฉวิเก เทเส วาโสฯ ติ พุทฺธาทีนํ สปฺปุริสานํ อวสฺสยนํ เสวนํ ภชนํฯ ติ อตฺตโน สมฺมา ฐปนํ, สเจ ปน ปุเพฺพ อสฺสทฺธาทีหิ สมนฺนาคโต โหติ, ตานิ ปหาย สทฺธาทีสุ ปติฎฺฐาปนํฯ ติ ปุเพฺพ อุปจิตกุสลตาฯ อิทเมเวตฺถ ปมาณํฯ เยน หิ ญาณสมฺปยุตฺตจิเตฺตน กุสลํ กตํ โหติ, ตเทว กุสลํ ตํ ปุริสํ ปติรูปเทเส  อุปเนติ, สปฺปุริเส ภชาเปสิ ฯ โส เอว จ ปุคฺคโล อตฺตานํ สมฺมา ฐเปติฯ จตูสุ  อาหาเรสุ ปฐโม โลกิโยวฯ เสสา ปน ตโย สงฺคีติสุเตฺต โลกิยโลกุตฺตรมิสฺสกา กถิตาฯ อิธ ปุพฺพภาเค โลกิยาฯ</p>


<p>(จ) ทโย อนาคามิมคฺคาทิวเสน เวทิตพฺพาฯ</p>


<p>(ฉ) ทีสุ ปฐมสฺส ฌานสฺส ลาภี กามสหคตา สญฺญามนสิการา สมุทาจรนฺติ  สมาธิฯ ตทนุธมฺมตา สติ สนฺติฎฺฐติ  สมาธิฯ วิตกฺกสหคตา สญฺญามนสิการา สมุทาจรนฺติ  สมาธิฯ นิพฺพิทาสหคตา สญฺญามนสิการา สมุทาจรนฺติ วิราคูปสญฺหิโต  สมาธีติ อิมินา นเยน สพฺพสมาปตฺติโย วิตฺถาเรตฺวา อโตฺถ เวทิตโพฺพฯ วิสุทฺธิมเคฺค ปนสฺส วินิจฺฉยกถา กถิตาวฯ</p>


<p>อิมสฺมิมฺปิ วาเร อภิญฺญาทีนิ เอกกสทิสาเนวฯ อภิญฺญาปเท ปเนตฺถ มโคฺค กถิโตฯ สจฺฉิกาตพฺพปเท ผลํฯ</p>

</p>


<h3>ปญฺจธมฺมวณฺณนา</h3>
<p> (ข) ปีติผรณตาทีสุ ปีติํ ผรมานา อุปฺปชฺชตีติ ทฺวีสุ ฌาเนสุ ปญฺญา  นามฯ สุขํ ผรมานํ อุปฺปชฺชตีติ ตีสุ ฌาเนสุ ปญฺญา  นามฯ ปเรสํ เจโต ผรมานา อุปฺปชฺชตีติ เจโตปริยปญฺญา  นามฯ อาโลกผรเณ อุปฺปชฺชตีติ ทิพฺพจกฺขุปญฺญา  นามฯ ปจฺจเวกฺขณญาณํ  นามฯ วุตฺตมฺปิ เจตํ ‘‘ทฺวีสุ ฌาเนสุ ปญฺญา ปีติผรณตา, ตีสุ ฌาเนสุ ปญฺญา สุขผรณตาฯ ปรจิเตฺต ปญฺญา เจโตผรณตา, ทิพฺพจกฺขุ อาโลกผรณตาฯ ตมฺหา ตมฺหา สมาธิมฺหา วุฎฺฐิตสฺส ปจฺจเวกฺขณญาณํ ปจฺจเวกฺขณนิมิตฺต’’นฺติ (วิภ. ๘๐๔)ฯ</p>


<p>ตตฺถ ปีติผรณตา สุขผรณตา เทฺว ปาทา วิยฯ เจโตผรณตา อาโลกผรณตา เทฺว หตฺถา  วิยฯ อภิญฺญาปาทกชฺฌานํ มชฺฌิมกาโย วิย ฯ ปจฺจเวกฺขณนิมิตฺตํ สีสํ วิยฯ อิติ อายสฺมา สาริปุตฺตเตฺถโร ปญฺจงฺคิกํ สมฺมาสมาธิํ องฺคปจฺจงฺคสมฺปนฺนํ ปุริสํ กตฺวา ทเสฺสสิฯ</p>


<p>(ช) ติอาทีสุ อรหตฺตผลสมาธิ อธิเปฺปโตฯ โส หิ อปฺปิตปฺปิตกฺขเณ สุขตฺตา  ปุริโม ปุริโม ปจฺฉิมสฺส  ปจฺฉิมสฺส สมาธิสุขสฺส ปจฺจยตฺตา อายติํ </p>


<p>กิเลเสหิ อารกตฺตา  กามามิสวฎฺฎามิสโลกามิสานํ อภาวา  พุทฺธาทีหิ มหาปุริเสหิ เสวิตตฺตา  องฺคสนฺตตาย อารมฺมณสนฺตตาย สพฺพกิเลสทรถสนฺตตาย จ  อตปฺปนียเฎฺฐน  กิเลสปฎิปฺปสฺสทฺธิยา ลทฺธตฺตา กิเลสปฎิปฺปสฺสทฺธิภาวํ วา ลทฺธตฺตา  ปฎิปฺปสฺสทฺธํ ปฎิปฺปสฺสทฺธีติ หิ อิทํ อตฺถโต เอกํฯ ปฎิปฺปสฺสทฺธกิเลเสน วา อรหตา ลทฺธตฺตา ปฎิปฺปสฺสทฺธลโทฺธฯ เอโกทิภาเวน อธิคตตฺตา เอโกทิภาวเมว วา อธิคตตฺตา  อปฺปคุณสาสวสมาธิ วิย สสงฺขาเรน สปฺปโยเคน จิเตฺตน ปจฺจนีกธเมฺม นิคฺคยฺห กิเลเส วาเรตฺวา อนธิคตตฺตา  ตญฺจ สมาธิํ สมาปชฺชโนฺต ตโต วา วุฎฺฐหโนฺต สติเวปุลฺลปตฺตตฺตาฯ  ยถาปริจฺฉินฺนกาลวเสน วา สโต สมาปชฺชติ สโต วุฎฺฐหติฯ ตสฺมา ยเทตฺถ ‘‘อยํ สมาธิ ปจฺจุปฺปนฺนสุโข เจว อายติญฺจ สุขวิปาโก’’ติ เอวํ ปจฺจเวกฺขมานสฺส ปจฺจตฺตํเยว อปรปฺปจฺจยํ ญาณํ อุปฺปชฺชติ, ตํ เอกมงฺคํฯ เอส นโย เสเสสุปิฯ เอวมิเมหิ ปญฺจหิ ปจฺจเวกฺขณญาเณหิ อยํ สมาธิ ‘‘ปญฺจญาณิโก สมฺมาสมาธี’’ติ วุโตฺตฯ</p>


<p>อิมสฺมิํ วาเร วิเสสภาคิยปเท มโคฺค กถิโตฯ สจฺฉิกาตพฺพปเท ผลํฯ เสสํ ปุริมสทิสเมวฯ</p>


<h3>ฉธมฺมวณฺณนา</h3>
<p> ฉเกฺกสุ สพฺพํ อุตฺตานตฺถเมวฯ ทุปฺปฎิวิชฺฌปเท ปเนตฺถ มโคฺค กถิโตฯ เสสํ ปุริมสทิสํฯ</p>


<h3>สตฺตธมฺมวณฺณนา</h3>
<p> (ญ)    ติ เหตุนา นเยน วิปสฺสนาญาเณน สุทิฎฺฐา โหนฺติฯ ติ วตฺถุกามา จ กิเลสกามา จ, เทฺวปิ สปริฬาหเฎฺฐน องฺคารกาสุ วิย สุทิฎฺฐา โหนฺติฯ นฺติ นิพฺพานนินฺนํฯ นฺติ นินฺนเสฺสตํ เววจนํฯ นฺติ นิยติภูตํฯ นิตฺตณฺหนฺติ อโตฺถฯ กุโต? สพฺพโส อาสวฎฺฐานีเยหิ ธเมฺมหิ เตภูมกธเมฺมหีติ อโตฺถฯ อิธ ภาเวตพฺพปเท มโคฺค กถิโตฯ เสสํ ปุริมสทิสเมวฯ</p>


<h3>อฎฺฐธมฺมวณฺณนา</h3>
<p> (ก) ติ สิกฺขตฺตยสงฺคหสฺส มคฺคพฺรหฺมจริยสฺส อาทิภูตาย ปุพฺพภาเค ตรุณสมถวิปสฺสนาปญฺญาย ฯ อฎฺฐงฺคิกสฺส วา มคฺคสฺส อาทิภูตาย สมฺมาทิฎฺฐิปญฺญายฯ นฺติ พลวํฯ นฺติ หิรี จ โอตฺตปฺปญฺจฯ นฺติ เคหสฺสิตเปมํฯ ติ ครุจิตฺตภาโวฯ ครุภาวนียญฺหิ อุปนิสฺสาย วิหรโต กิเลสา นุปฺปชฺชนฺติ โอวาทานุสาสนิํ ลภติฯ ตสฺมา ตํ นิสฺสาย วิหาโร ปญฺญาปฎิลาภสฺส ปจฺจโย โหติฯ</p>


<p>(ฉ) อกฺขเณสุ ยสฺมา เปตา อสุรานํ อาวาหนํ คจฺฉนฺติ, วิวาหนํ คจฺฉนฺติ, ตสฺมา เปตฺติวิสเยเนว อสุรกาโย คหิโตติ เวทิตโพฺพฯ</p>


<p>(ช) ติ เอตฺถ ปจฺจยอปฺปิโจฺฉ, อธิคมอปฺปิโจฺฉ, ปริยตฺติอปฺปิโจฺฉ, ธุตงฺคอปฺปิโจฺฉติ จตฺตาโร อปฺปิจฺฉาฯ ตตฺถ ปจฺจยอปฺปิโจฺฉ พหุํ เทเนฺต อปฺปํ คณฺหาติ, อปฺปํ เทเนฺต อปฺปตรํ วา คณฺหาติ, น วา คณฺหาติ, น อนวเสสคาหี โหติฯ อธิคมอปฺปิโจฺฉ มชฺฌนฺติกเตฺถโร วิย อตฺตโน อธิคมํ อเญฺญสํ ชานิตุํ น เทติฯ ปริยตฺติอปฺปิโจฺฉ เตปิฎโกปิ สมาโน น พหุสฺสุตภาวํ ชานาเปตุกาโม โหติ สาเกตติสฺสเตฺถโร วิยฯ ธุตงฺคอปฺปิโจฺฉ ธุตงฺคปริหรณภาวํ อเญฺญสํ ชานิตุํ น เทติ เทฺวภาติกเตฺถเรสุ เชฎฺฐกเตฺถโร วิยฯ วตฺถุ วิสุทฺธิมเคฺค กถิตํฯ ติ เอวํ สนฺตคุณนิคูหเนน จ ปจฺจยปฎิคฺคหเณ  มตฺตญฺญุตาย จ อปฺปิจฺฉสฺส ปุคฺคลสฺส อยํ นวโลกุตฺตรธโมฺม สมฺปชฺชติ, โน มหิจฺฉสฺสฯ เอวํ สพฺพตฺถ โยเชตพฺพํฯ</p>


<p>ติ  จตูสุ ปจฺจเยสุ ตีหิ สโนฺตเสหิ สนฺตุฎฺฐสฺสฯ ติ กายจิตฺตอุปธิวิเวเกหิ วิวิตฺตสฺสฯ ตตฺถ  นาม คณสงฺคณิกํ วิโนเทตฺวา อฎฺฐอารมฺภวตฺถุวเสน เอกีภาโวฯ เอกีภาวมเตฺตน ปน กมฺมํ น นิปฺผชฺชตีติ กสิณปริกมฺมํ กตฺวา อฎฺฐ สมาปตฺติโย นิพฺพเตฺตติ, อยํ  นามฯ สมาปตฺติมเตฺตเนว กมฺมํ น นิปฺผชฺชตีติ ฌานํ ปาทกํ กตฺวา สงฺขาเร สมฺมสิตฺวา สห ปฎิสมฺภิทาหิ อรหตฺตํ ปาปุณาติ, อยํ  นามฯ เตนาห ภควา – ‘‘กายวิเวโก จ วิเวกฎฺฐกายานํ เนกฺขมฺมาภิรตานํฯ จิตฺตวิเวโก จ ปริสุทฺธจิตฺตานํ ปรมโวทานปฺปตฺตานํฯ อุปธิวิเวโก จ นิรุปธีนํ ปุคฺคลานํ วิสงฺขารคตาน’’นฺติ (มหานิ. ๔๙)ฯ</p>


<p>ติ  คณสงฺคณิกาย เจว กิเลสสงฺคณิกาย จ รตสฺสฯ ติ กายิกเจตสิกวีริยวเสน อารทฺธวีริยสฺสฯ ติ จตุสติปฎฺฐานวเสน อุปฎฺฐิตสติสฺสฯ ติ เอกคฺคจิตฺตสฺสฯ ติ กมฺมสฺสกตปญฺญาย ปญฺญวโตฯ ติ วิคตมานตณฺหาทิฎฺฐิปปญฺจสฺสฯ</p>


<p>อิธ ภาเวตพฺพปเท มโคฺค กถิโตฯ เสสํ ปุริมสทิสเมวฯ</p>


<h3>นวธมฺมวณฺณนา</h3>
<p> (ข) ติ วิสุทฺธิํ ปาเปตุํ สมตฺถํ จตุปาริสุทฺธิสีลํฯ นฺติ ปริสุทฺธภาวสฺส ปธานงฺคํฯ ติ วิปสฺสนาย ปทฎฺฐานภูตา อฎฺฐ ปคุณสมาปตฺติโยฯ ติ สปจฺจยนามรูปทสฺสนํฯ ติ ปจฺจยาการญาณํฯ อทฺธตฺตเยปิ หิ ปจฺจยวเสเนว ธมฺมา ปวตฺตนฺตีติ ปสฺสโต กงฺขํ วิตรติฯ ติ โอภาสาทโย น มโคฺค, วีถิปฺปฎิปนฺนํ อุทยพฺพยญาณํ มโคฺคติ เอวํ มคฺคามเคฺค ญาณํฯ ติ รถวินีเต วุฎฺฐานคามินิวิปสฺสนา กถิตา, อิธ ตรุณวิปสฺสนาฯ ติ รถวินีเต มโคฺค กถิโต, อิธ วุฎฺฐานคามินิวิปสฺสนาฯ เอตา ปน สตฺตปิ วิสุทฺธิโย วิตฺถาเรน  วิสุทฺธิมเคฺค กถิตาฯ ติ อรหตฺตผลปญฺญาฯ  อรหตฺตผลวิมุตฺติเยวฯ</p>


<p>(ฉ) นฺติ จกฺขาทิธาตุนานตฺตํ ปฎิจฺจ จกฺขุสมฺผสฺสาทินานตฺตํ อุปฺปชฺชตีติ อโตฺถฯ ติ จกฺขุสมฺผสฺสาทินานตฺตํ ปฎิจฺจ ฯ นฺติ  จกฺขุสมฺผสฺสชาทิเวทนานานตฺตํฯ ติ กามสญฺญาทินานตฺตํ ปฎิจฺจฯ นฺติ กามสงฺกปฺปาทินานตฺตํฯ นฺติ สงฺกปฺปนานตฺตตาย รูเป ฉโนฺท สเทฺท ฉโนฺทติ เอวํ ฉนฺทนานตฺตํ อุปฺปชฺชติฯ นฺติ ฉนฺทนานตฺตตาย รูปปริฬาโห สทฺทปริฬาโหติ เอวํ ปริฬาหนานตฺตํ อุปฺปชฺชติฯ นฺติ ปริฬาหนานตฺตตาย รูปปริเยสนาทินานตฺตํ อุปฺปชฺชติฯ นฺติ ปริเยสนานานตฺตตาย รูปปฎิลาภาทินานตฺตํ อุปฺปชฺชติฯ</p>


<p>(ช) สญฺญาสุ ติ มรณานุปสฺสนาญาเณ สญฺญาฯ ติ อาหารํ ปริคฺคณฺหนฺตสฺส อุปฺปนฺนสญฺญาฯ ติ สพฺพสฺมิํ วเฎฺฎ อุกฺกณฺฐนฺตสฺส อุปฺปนฺนสญฺญาฯ เสสา เหฎฺฐา กถิตา เอวฯ อิธ พหุการปเท มโคฺค กถิโตฯ เสสํ ปุริมสทิสเมวฯ</p>


<h3>ทสธมฺมวณฺณนา</h3>
<p> (ฌ) ติ นิชฺชรการณานิฯ ติ อยํ เหฎฺฐา วิปสฺสนายปิ นิชฺชิณฺณา เอว ปหีนาฯ กสฺมา ปุน คหิตาติ อสมุจฺฉินฺนตฺตาฯ วิปสฺสนาย หิ กิญฺจาปิ ชิณฺณา, น ปน สมุจฺฉินฺนา, มโคฺค ปน อุปฺปชฺชิตฺวา ตํ สมุจฺฉินฺทติ, น ปุน วุฎฺฐาตุํ เทติฯ ตสฺมา ปุน คหิตาฯ เอวํ สพฺพปเทสุ นโย เนตโพฺพฯ</p>


<p>เอตฺถ จ สมฺมาทิฎฺฐิปจฺจยา จตุสฎฺฐิ ธมฺมา ภาวนาปาริปูริํ คจฺฉนฺติฯ กตเม จตุสฎฺฐิ? โสตาปตฺติมคฺคกฺขเณ อธิโมกฺขเฎฺฐน สทฺธินฺทฺริยํ ปริปูเรติ, ปคฺคหเฎฺฐน วีริยินฺทฺริยํ ปริปูเรติ, อนุสฺสรณเฎฺฐน สตินฺทฺริยํ ปริปูเรติ, อวิเกฺขปเฎฺฐน สมาธินฺทฺริยํ ปริปูเรติ, ทสฺสนเฎฺฐน ปญฺญินฺทฺริยํ ปริปูเรติ, วิชานนเฎฺฐน  มนินฺทฺริยํ, อภินนฺทนเฎฺฐน โสมนสฺสินฺทฺริยํ, ปวตฺตสนฺตติอธิปเตยฺยเฎฺฐน ชีวิตินฺทฺริยํ ปริปูเรติ…เป.… อรหตฺตผลกฺขเณ อธิโมกฺขเฎฺฐน สทฺธินฺทฺริยํ, ปวตฺตสนฺตติอธิปเตยฺยเฎฺฐน ชีวิตินฺทฺริยํ ปริปูเรตีติ เอวํ จตูสุ  มเคฺคสุ จตูสุ ผเลสุ อฎฺฐ อฎฺฐ หุตฺวา จตุสฎฺฐิ ธมฺมา ปาริปูริํ คจฺฉนฺติฯ อิธ อภิเญฺญยฺยปเท มโคฺค กถิโตฯ เสสํ ปุริมสทิสเมวฯ</p>


<p>อิธ ฐตฺวา ปญฺหา สโมธาเนตพฺพาฯ ทสเก สตํ ปญฺหา กถิตาฯ เอกเก จ นวเก จ สตํ , ทุเก จ อฎฺฐเก จ สตํ, ติเก จ สตฺตเก จ สตํ, จตุเกฺก จ ฉเกฺก จ สตํ, ปญฺจเก ปญฺญาสาติ อฑฺฒฉฎฺฐานิ ปญฺหสตานิ กถิตานิ โหนฺติฯ</p>


<p>‘‘อิทมโวจ อายสฺมา สาริปุโตฺต, อตฺตมนา เต ภิกฺขู อายสฺมโต สาริปุตฺตสฺส ภาสิตํ อภินนฺทุ’’นฺติ สาธุ, สาธูติ อภินนฺทนฺตา สิรสา สมฺปฎิจฺฉิํสุฯ ตาย จ ปน อตฺตมนตาย อิมเมว สุตฺตํ อาวชฺชมานา ปญฺจสตาปิ เต ภิกฺขู สห ปฎิสมฺภิทาหิ อคฺคผเล อรหเตฺต ปติฎฺฐหิํสูติฯ</p>

</p>

</p>

</p>

</p>


<h3>นิคมนกถา</h3>
<p>เอตฺตาวตา   จ –</p>


<p>
อายาจิโต  
สุมงฺคล, ปริเวณ  
นิวาสินา ถิรคุเณน;  
  
ทาฐานาคสงฺฆเตฺถเรน,  
เถรวํสนฺวเยนฯ  
</p>
  
<p>
ทีฆาคมวรสฺส  
ทสพล, คุณคณปริทีปนสฺส อฎฺฐกถํ;  
  
ยํ อารภิํ  
สุมงฺคล, วิลาสินิํ  
นาม นาเมนฯ  
</p>
  
<p>
สา หิ มหาฎฺฐกถาย, สารมาทาย นิฎฺฐิตา;  
  
เอสา เอกาสีติปมาณาย, ปาฬิยา ภาณวาเรหิฯ  
</p>
  
<p>
เอกูนสฎฺฐิมโตฺต,  
วิสุทฺธิมโคฺคปิ  
ภาณวาเรหิ;  
  
อตฺถปฺปกาสนตฺถาย, อาคมานํ กโต ยสฺมาฯ  
</p>
  
<p>
ตสฺมา เตน สหา’ยํ, อฎฺฐกถา ภาณวารคณนาย;  
  
สุปริมิตปริจฺฉินฺนํ, จตฺตาลีสสตํ โหติฯ  
</p>
  
<p>
สพฺพํ จตฺตาลีสาธิกสต, ปริมาณํ ภาณวารโต เอวํ;  
  
สมยํ ปกาสยนฺติํ, มหาวิหาเร นิวาสินํฯ  
</p>
  
<p>
มูลกฎฺฐกถาสาร, มาทาย มยา อิมํ กโรเนฺตน;  
  
ยํ ปุญฺญมุปจิตํ เตน, โหตุ สโพฺพ สุขี โลโกติฯ  
</p>
  
<p>ปรมวิสุทฺธสทฺธาพุทฺธิวีริยปฎิมณฺฑิเตน สีลาจารชฺชวมทฺทวาทิคุณสมุทยสมุทิเตน สกสมยสมยนฺตรคหนโชฺฌคาหณสมเตฺถน ปญฺญาเวยฺยตฺติยสมนฺนาคเตน ติปิฎกปริยตฺติปฺปเภเท สาฎฺฐกเถ สตฺถุสาสเน อปฺปฎิหตญาณปฺปภาเวน มหาเวยฺยากรเณน กรณสมฺปตฺติชนิตสุขวินิคฺคตมธุโรทารวจนลาวณฺณยุเตฺตน ยุตฺตมุตฺตวาทินา วาทีวเรน มหากวินา ปภินฺนปฎิสมฺภิทาปริวาเร ฉฬภิญฺญาทิปฺปเภทคุณปฎิมณฺฑิเต อุตฺตริมนุสฺสธเมฺม สุปฺปติฎฺฐิตพุทฺธีนํ  เถรวํสปฺปทีปานํ เถรานํ มหาวิหารวาสีนํ วํสาลงฺการภูเตน วิปุลวิสุทฺธพุทฺธินา ติ ครูหิ คหิตนามเธเยฺยน เถเรน กตา อยํ  นาม ทีฆนิกายฎฺฐกถา –</p>


<p>
ตาว  
ติฎฺฐตุ โลกสฺมิํ, โลกนิตฺถรเณสินํ;  
  
ทเสฺสนฺตี กุลปุตฺตานํ, นยํ ทิฎฺฐิวิสุทฺธิยาฯ  
</p>
  
<p>
ยาว พุโทฺธติ นามมฺปิ, สุทฺธจิตฺตสฺส ตาทิโน;  
  
โลกมฺหิ โลกเชฎฺฐสฺส, ปวตฺตติ มเหสิโนติฯ  
</p>
  
สุมงฺคลวิลาสินี นาม  
</p>
  
ทีฆนิกายฎฺฐกถา นิฎฺฐิตาฯ  
</p>
  
  
  
  
  