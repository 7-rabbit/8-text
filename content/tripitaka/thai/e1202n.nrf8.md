<h1>ตทตฺถทีปนตฺถํ อยมนุปุพฺพกถา</h1>
<p> เทวานมฺปิยติสฺส รโญฺญ กิร ทุติยภาติโก อุปราชา มหานาโค นาม อโหสิฯ อถ รโญฺญ เทวี อตฺตโน ปุตฺตสฺส รชฺชํ อิจฺฉนฺติ ตรจฺฉนาวา วาปิํ กโรนฺตสฺส อุปราชสฺสวิเสน อมฺพํ โยเชตฺวา อมฺพมตฺถเก ฐเปตฺวา เปเสสิ เทวิยิ ปุเตฺต, อุปราเชน สทฺธิํ คโต ภาชเน วิวเฎ สยเมว อมพํ คเหตฺวา ขาทิตฺวา กาลมกาสิ อุปราชา ตํ การณํ ญตฺวา เทวิยา ภีโต ตโตเยว อตฺตโน เทวิญฺจ พลวาหนญฺจ คเหตฺวา โรหณํ อคมาสิฯ ตสฺส อคฺคมเหสิ อนฺตรามเคฺค ยฎฺฎาลวิหาเร นาม ปุตฺตํ วิชายิ ตสฺส ติโสฺสติ ภาตุนาม’มกํสิฯ</p>


<p>โส ตโต คนฺตฺวา มหาคาเม วสโนฺต โรหเณ รชฺชํ กาเรสิ ตสฺส อจฺจเยน ตสฺส ปุโตฺต ยฎฺฎาลติโสฺส มหาคาเมเยว รชฺชํ กาเรสิฯ ตสฺส อจฺจเยน ตสฺสาปิ ปุโตฺต โคฐาภโย นาม ตเตฺถว รชฺชํ กาเรสิฯ โคฐาภยสฺส ปุโตฺต กากวณฺณติโสฺส นาม ตเตฺถว รชฺชํ กาเรสิฯ กากวณฺณติสฺส รโญฺญ กิร กลฺยาณิติสฺส รโญฺญ ธีตา วิหารมหาเทวี นาม อคฺคมเหสิ อโหสิ สา รโญฺญ ปิยา อโหสิ มนาปาฯ ราชา ตาย สทฺธิํ สมคฺควาสํ วสโนฺต ปุญฺญานิ กโรโนฺต วิหาสิฯ อเถกทิวสํ เทวี ราชเคเหเยว ภิกฺขุสงฺฆสฺส มหาทานํ ทตฺวา สายณฺหสมเย  คณฺธมาลาทีนิ คาหาเปตฺวา ธมฺมํ โสตุํ วิหารํคตา, ตตฺถ นิปนฺนํ พาฬฺหคิลานํ อาสนฺนมรณํ สีลวนฺตํ สามเณรํ ทิสฺวา คณฺธมาลาทีหิ ปูเชตฺวา อตฺตโน สมฺปตฺติํ วเณฺณตฺวา มม ปุตฺตภาวํ ปเตฺถถ ภเนฺตติ ยาจิฯ</p>


<p>โส น อิจฺฉิ, ยาปิ ปุนปฺปุน ยาจิเยวฯ สามเณโรปิ เอวํ สเนฺต สาสนานุคฺคหํ กาตุํ สกฺกาติสมฺปฎิจฺฉิตฺวา คตินิมิตฺตวเสน อุปฎฺฐิตมฺปิ เทวโลกํ ฉเฑฺฑตฺวา นิกนฺติวเสน สุวณฺณ สิวิกาย คจฺฉนฺติยา เทวิยา กุจฺฉิมฺหิ ปฎิสณฺธิํ คณฺหิฯ</p>


<p>สา ทสมาสจฺจเยน ปุตฺตํ วิชายิฯ ตสฺส คามณิ อภโยติ นามํ กริํสุฯ อปรภาเค อปรมฺปิ ตสฺส ติโสฺสติ นามํ กริํสุฯ คามณิ กุมาโร กเมน วเฑฺฒโนฺต โสฬส วสฺสิโก หุตฺวา หตฺถสฺส ถรา สิเปฺปสุ โกวิโท เตโชพล ปรกฺกม สมฺปโนฺน อโหสิฯ อถ โข กากวณฺณติสฺส ราชา นณฺธิมิโตฺต-สุรนิมฺมโล-มหาเสโน-โคฐยิมฺพโร-เถรปุตฺตาภ- โย-ภรโณ-เวฬุสุมโน-ขญฺจเทโว-ผุสฺสเทโว-ลภิยฺยวสโภติ อิเม ทสามหาโยเธ ปุตฺตสฺส สนฺติเก ฐเปตฺวา วาเสสิฯ</p>


<p>เตสํ อุปฺปตฺติกถา มหาวํสโต คเหตพฺพา ราชา ทสมหาโยธานํ ปุตฺตสฺส สกฺการสมํสกฺการํ กาเรสิ ติสฺสกุมารํ ชนปท รกฺขนตฺถาย ทีฆวาปิยํ ฐเปสิ อเถกทิวสํ คามิณี กุมาโร อตฺตโน พลวาหน สมฺปตฺติํ ทิสฺวา ทมิเฬหิ สทฺธิํ ยุชฺฌสฺสามีติ รโญฺญ กถาเปสิฯ ราชา ปุตฺตํ อนุรกฺขโนฺต อลํ โอรคงฺคนฺติ นิวาเรสิฯ โส ยาว ตติยํ กถาเปสิ ราชา กุชฺฌิตฺวา เหมสงฺขลิกํ กโรถ พณฺธิตฺวา รกฺขิสฺสามีติฯ อภโย ปิตุ รโญฺญ กุชฺฌิตฺวา ปลายิตฺวา มลยํ อคมาสิ ตโต ปฎฺฐาย ปิตริ ทุฎฺฐตฺตา ทุฎฺฐคามณีติ ปญฺญาโต ราชา ปุตฺตานํ กลหฎฺฐานํ อาคมนตฺถาย โยเธหิ สปถํ กาเรสิฯ</p>


<p>อถ กากวณฺณติสฺส ราชา จตุสฎฺฐิวิหาเร กาเรตฺวา จตุสฎฺฐิ สํวจฺฉราเนว ฐตฺวา กาลมกาสิ ติสฺสกุมาโร ปิตุกาลกตภาวํ สุตฺวา ทีฆวาปิโต อาคนฺตฺวา ปิตุ สรีรกิจฺจํ กาเรตฺวา มาตรํ - กณฺฑุล หตฺถิญฺจ คเหตฺวา ภาตุ ภยา ทีฆวาปิํ อคมาสิฯ อมจฺจา สนฺนิปติตฺวา ตํ ปวตฺติํ วตฺวา ทุฎฺฐคามณิติสฺส สนฺติกํ เปเสสุํฯ โส ตํ สาสนํ สุตฺวา ภุตฺตสาลํ อาคมฺม ภาตุ สนฺติกํ ทูเต เปเสตฺวา ตโต มหาคามํ อาคนฺตฺวา อภิเสกํ ปตฺวา มาตรํ กณฺฑุลหตฺถิญฺจ เปเสตูติ ยาว ตติยํ ภาตุ สนฺติกํ เลขา เปเสตฺวา อเปสน ภาวํ ญตฺวา ยุทฺธาย นิกฺขมิฯ กุมาโรปิ ยุทฺธสโชฺชหุตฺวานิกฺขมิฯ จุฬงฺคณิย ปิฎฺฐิยํ ทฺวินฺนํ ภาตูนํ มหายุทฺธํ อโหสิฯ</p>


<p>เต  กิร โยธา สปถสฺส กตตฺตา เตสํ ยุเทฺธ สหายา น ภวิํสุฯ ตทา รโญฺญ อเนกสหสฺส มนุสฺสา มริํสุฯ ราชา ปรชฺชิตฺวา ติสฺสามจฺจํ ทิฆตุณิกํ วฬวญฺจ คเหตฺวา ปลายิฯ กุมาโร ปจฺฉโต ปจฺฉโต อนุพณฺธิฯ อนฺตเร ภิกฺขุ ปพฺพตํ มาเปสุํฯ ตํ ทิสฺวา กุมาโร ภิกฺขุสงฺฆสฺส กมฺมนฺติ ญตฺวา นิวตฺติ ราชา ปลายิตฺวา กปฺปณฺทกร นทิยา ชลมาลติตฺถํ นาม คนฺตฺวํ ฉาโตมฺหิติ อาหฯ อมโจฺจ สุวณฺณสรเก ปกฺขิตฺตภตฺตา นิหริตฺวา อทาสิฯ</p>


<p>ราชา กาลํ สลฺลเกฺขตฺวา สงฺฆสฺส ทตฺวา ภุญฺชามิติ สงฺฆสฺส-อมจฺจสฺส-วฬวาย-อตฺตโน จาติ จตุภาคํ กตฺวา กาลา โฆสาเปสิ ตทา ปิยงฺคุทิปโต กุฎุมฺพิยติสฺสเตฺถโร นาม อาคนฺตฺวา ปุรโต อฎฺฐาสิฯ ราชา เถรํ ทิสฺวา ปสนฺนมานโส สงฺฆสฺส ฐปิตภาคํ อตฺตโน ภาคญฺจ เถรสฺส ปเตฺต ปกฺขิปิํ อมโจฺจปิ อตฺตโน ภาคํ ปกฺขิปิ วฬวาปิ ทาตุกามา อโหสิฯ ตสฺสาภิปฺปายํ ญตฺวา อมโจฺจ ตสฺสาปิ ภาคํ ปเตฺต ปกฺขิปิฯ</p>


<p>อิติ โส ราชา เถรสฺส ปริปุณฺณ ภตฺตปตฺตํ อทาสิฯ เถโร ปตฺตํ คเหตฺวา คนฺตฺวา โคตมเตฺถรสฺส นาม อทาสิฯ โส ปญฺจสต ภิกฺขุ โภเชตฺวา ปุน ตโต ลเทฺธหิ ภาเคหิ ปตฺตปูเรตฺวา อากาเส ขิปิ ปโตฺต คนฺตฺวา รโญฺญ ปุรโต อฎฺฐาสิ ติโสฺส ปตฺตํ คเหตฺวา ราชานํ โภเชตฺวา ตโต สยํ ภุญฺชิตฺวา วฬวํ โภเชสิฯ ตโต ราชา สนฺนาหํ จุมฺพฎกํ กตฺวา ปตฺตํ วิสฺสเชฺชสิฯ ตโต คนฺตฺวา เถรสฺส หเตฺถ ปติฎฺฐาสิ, ราชา ปุน มหาคามํ อาคนฺตฺวา เสนํ สงฺกฑฺฑิโว สฎฺฐิสหสฺสพลา คเหตฺวา ปุน ภาตรา สทฺธิํ ยุชฺฌิ ตทา กุมารสฺส อเนก สหสฺสํ มนุสฺสา ปติํสุฯ</p>


<p>กุมาโร ปลายิตฺวา วิหารํ ปวิสิตฺวา มหาเถรสฺส เคหํ ปาวิสิฯ</p>


<p>ราชา ปจฺฉโต ปจฺฉโต อนุพณฺธโนฺต วิหารํ ปวิฎฺฐภาวํ ญตฺวา นิวตฺติ ปจฺฉา เถรา เต อุโภ ภาตโร อญฺญมญฺญํ ขมาเปสุํฯ ตทา ราชา สสฺสกมฺมานิ กาเรตุํ ติสฺสกุมารํ ทีฆวาปิเมว ปหิณิตฺวา สยมฺปิ เภรํ จราเปตฺวา สสฺสกมฺมานิ กาเรสิฯ อถ มหาชนสฺส สงฺคหํกตฺวา กุเนฺต ธาตุํ นิธาเปตฺวา พลวาหน ปริวุโต ติสฺสารามํ คนฺตฺวา สงฺฆํ วณฺทิตฺวา ภเนฺต สาสนํ โชเตตุํ ปารคงฺคํ คมิสฺสามิ สกฺกาเรตุํ อเมฺหหิ สหคามิโน ภิกฺขุ เทถาติ อาหฯ</p>


<p>สโงฺฆ ปญฺจสตภิกฺขุ อทาสิฯ ราชา ภิกฺขุสงฺฆํ คเหตฺวา กณฺฑุลหตฺถิมารุยฺห โยเธหิ ปริวุโต มหตา พลกาเยน ยุทฺธาย  นิกฺขมิตฺวา มหิยงฺคณํ อาคนนฺตฺวา ตตฺถ ทมิเฬหิ สทฺธิํ ยุชฺฌโนฺต มหิยงฺคเณ กญฺจุก ถูปํ กาเรสิฯ ตสฺส ถูปสฺส วิภาวนตฺถํ อยมานุปุพฺพกถาฯ</p>


<p> ภควา กิร โพธิเต นวเม มาเส อิมํ ทีปมาคนฺตฺวา คงฺคาตีเร ติโยชนายเต โยชนวิตฺถเต มหานาควนุยฺยาเน ยกฺขสมาคมํ อาคนฺตฺวา เตสํ ยกฺขานํ อุปริภาเค มหิยงฺคณ ถูปสฺส ฐาเน เวหาสยํ ฐิโต วุฎฺฐิ วาตณฺธการาทีหิ ยเกฺข สนฺตาเสตฺวา เตหิ อภยํ ยาจิโต ตุมฺหากํ อภยํ ทสฺสามิ ตุเมฺห สมคฺคา มยฺหํ นิสีทนฎฺฐานํ เทถาติ อาหฯ</p>


<p>ยกฺขา, มาริส เต อิมํ สกลทีปํ เทมิฯ อภยํ โน เทหีติ อาหํสุฯ ตโต ภควา เตสํ ภยํ อปนุทิตฺวา เตหิ ทินฺนภภูมิยํ จมฺมขณฺฑํ ปตฺถริตฺวา ตตฺถ นิสิโนฺน เตโชกสิณํ สมาปชฺชิตฺวา จมฺมขณฺฑํ สมนฺตโต ชาเลตฺวา วเฑฺฒสิฯ เต จมฺมขเณฺฑน อภิภูนา สมนฺตโต สาคร ปริยเนฺต ราสิภูตา อเหสุํ ภควา อิทฺธิพเลน คิริทีปํ นาม อิธาเนตฺวา ตตฺถ ยเกฺข ปเวเสตฺวา ทีปํ ยถาฎฺฐาเน ฐเปตฺวา จมฺมขณฺฑํ สงฺขิปิ ตทา เทวตา สมาคโม อโหสิฯ ตสฺมิํ สมาคเม ภควา ธมฺมํ เทเสสิ-ตทาฯ</p>


<p>
‘‘เนเกสํ ปาณโกฎีนํ-ธมฺมาภิสมโย อหู,  
  
สรเณสุ จ สีเลสุ-ฐิตา อาสุํ อสงฺขิยา;  
</p>
  
<p>
โสตาปตฺติผลํ ปตฺวา-เสเล สุมนกูฎเก,  
  
มหาสุมน เทวิโณฺท-ปูชิยํ ยาจิ ปูฉิยํ;  
</p>
  
<p>
สิรํ ปรามสิตฺวาน-นิลามลสิโรรุเห,  
  
ปาณิมเตฺต อทา เกเส ตสฺส ปาณิหิโต ชิโน;  
</p>
  
<p>โส ตํ สุวณฺณิจโงฺคฎํ-จเรนาทาย สตฺถุโน, นิสินฺนฎฺฐาน รจิเต-นานารตนสญฺจเยฯ</p>


<p>
อุจฺจโต สตฺตรตเน-ฐเปตฺวาน สิโรรุเห,  
  
ตํ อิณฺทนีล ถูเปน-ปิทเหสิ นมสฺสิ จ’’;  
</p>
  
<p>ปรินิพฺพุเต ปน ภควติ ธมฺมเสนาปติ สาริ ปุตฺตเตฺถรสฺส อเนฺตวาสิโก สรภู นาเมโก เถโร จิตกโต คีวฎฺฐิธาตุ คเหตฺวา ภิกฺขุ สงฺฆปริวุโต อาคนฺตฺวา ตสฺมิํเยว เจติเย ปติฎฺฐาเปตฺวา เมฆวณฺณปาสาเณหิ ฉาเทตฺวา ทฺวาทส หตฺถุเพฺพธํ ถูปํ กาเรตฺวา ปกฺกามิฯ อถ เทวานมฺปิยติสฺส รโญฺญ ภาตา จูฬาภโย นาม ตํ อพฺภุตํ เจติยํ ทิสฺวา ติํสหตฺถุเพฺพธํ เจติยํ กาเรสิฯ อิทานิ ทุฎฺฐคามณีปิ อภยราชา มหิยงฺคณํ อาคนฺตฺวา ตตฺถ ทมิเฬ มทฺทโนฺต อสิติหตฺถุเพฺพธํ กญฺจุกเจติยํ กาเรตฺวา ปูชมกาสิฯ</p>


<p>เอวมจฺจายิกํ  กมฺมํ-กโรนฺตาปิ คุณากรา, กโรนฺติ ปุญฺญํ สปฺปญฺญา-สํสารภส ภีรุกาติฯ</p>





