<div class='block'>
<div class='line'>𒀯𒇻𒅂𒊕𒍑 𒀸 𒊮 𒀯𒍣𒁀𒉌𒌈</div>
<div class='line'>𒀸 𒉺𒀭 𒀯𒄈𒋰 𒌑𒍪𒊻𒍪</div>
<div class='line'>𒌌𒌅 𒀯𒍣𒁀𒉌𒌈</div>
<div class='line'>𒀀𒈾 𒊮 𒀯𒄈𒋰 𒅋𒋃</div>
<div class='line'>𒅆𒌨 𒋗𒌑</div>
<div class='line'>𒀀𒈾 𒈗 𒁁𒉌𒅀 𒀠𒋰𒊏</div>
<div class='line'>𒌓 𒄰 𒌓 𒅆𒌨𒅅</div>
<div class='line'>𒌈 𒌋 𒅆𒅁𒂅</div>
<div class='line'>𒈗 𒁁𒉌 𒆍 𒆷 𒊻𒍮</div>
<div class='line'>𒈠𒊍𒇡𒋾 𒃻 𒊏𒈠𒉌𒋙</div>
<div class='line'>𒆷𒉺𒀭 𒋛𒄭 𒌋 𒁀𒅈𒋾 𒇷𒄑𒀫</div>
<div class='line'>𒀀𒁲 𒌌𒌅 𒊮 𒀯𒄈𒋰</div>
<div class='line'>𒊻𒍮𒌑</div>
<div class='line'>𒆠𒄿 𒉺𒀭 𒈗 𒈤𒊒 𒉿𒅆𒅕𒋗</div>
<div class='line'>𒋙 𒀀𒈾 𒈗 𒇻𒍑𒁓</div>
<div class='line'>𒌑 𒇻𒍑𒄙𒈠</div>
<div class='line'>𒆷</div>
<div class='line'>𒀭𒂗 𒌋 𒀭𒀝 𒀀𒈾 𒈗 𒁁𒉌𒅀 𒌨𒊒𒁍</div>
<div class='line'>𒈗 𒁁𒉌𒀀 𒇷𒁀𒀠𒀖𒀭𒉌</div>
<div class='line'>𒋾 𒀸 𒌋𒅗 𒄑𒍎𒅀</div>
<div class='line'>𒌌 𒊍𒍣𒄑</div>
<div class='line'>𒈲𒆠𒉡 𒀀𒈾𒆪</div>
<div class='line'>𒀀𒂵𒀀 𒌑𒍪𒍝𒆪𒈠</div>
<div class='line'>𒂗𒉣 𒃻 𒈗 𒁁𒉌𒅀 𒀀𒈾𒍝𒊑</div>
<div class='line'>𒃻 𒁹𒌇𒅆𒀭 𒀴 𒃻 𒈗 𒅆𒌋</div>
</div>