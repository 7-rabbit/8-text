<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒅎𒈬𒉽</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀭𒀝 𒀭𒀫𒌓</div>
<div class='line'>𒀀𒈾 𒈗 𒁁𒉌𒅀 𒌨𒊒𒁍</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒊮𒁉 𒈠𒊑𒄑 𒀀𒆗𒌋𒌋</div>
<div class='line'>𒊭 𒀸 𒍢𒄭𒊑𒅀 𒀭𒉌𒂊</div>
<div class='line'>𒊮𒁉 𒅖𒉈𒌋𒉌 𒀀𒆠𒂊</div>
<div class='line'>𒉌𒁍𒍑 𒇻𒌑 𒊭 𒉺𒁕𒀀𒊑</div>
<div class='line'>𒅆𒄿 𒈪𒋻 𒈠𒋾𒄿𒅗</div>
<div class='line'>𒇻𒌑 𒋫𒁷 𒇻 𒋰𒂅𒊏𒀾𒅆</div>
<div class='line'>𒈪𒄿𒉡 𒉌𒁍𒍑 𒈗 𒁁𒉌</div>
<div class='line'>𒌋𒌆𒇻 𒊭 𒀀𒈾 𒂊𒉺𒀀𒊺</div>
<div class='line'>𒆷 𒅋𒇻𒆪𒌑𒉌 𒋗𒌑</div>
<div class='line'>𒅇 𒊭 𒈗 𒁁𒉌 𒅅𒁍𒌋𒉌</div>
<div class='line'>𒀸 𒌋𒅗 𒌉𒈨 𒂗𒈨𒅗 𒈠𒀀</div>
<div class='line'>𒄿𒃻𒌅 𒆗𒌅 𒊭 𒌋𒌋𒉌</div>
<div class='line'>𒋫𒆗𒀭𒉌 𒀀𒈾𒆪𒈠</div>
<div class='line'>𒀸 𒌗𒋛𒌋𒌋𒉌 𒀀𒈾 𒈗</div>
<div class='line'>𒁁𒉌𒅀 𒀀𒉺𒅁𒊏</div>
<div class='line'>𒉡𒊌 𒊮𒁀𒅗 𒂟𒋫</div>
<div class='line'>𒃮𒇷𒂊𒅗 𒊒𒆪𒊻</div>
<div class='line'>𒆷𒀀 𒀸 𒁀𒍪𒃻𒉡𒌋𒀀</div>
<div class='line'>𒀀𒈾 𒈗 𒁁𒉌𒅀 𒀾𒁍𒊏</div>
<div class='line'>𒂗 𒀭𒀝 𒀀𒈾 𒈗 𒁁𒉌𒅀</div>
<div class='line'>𒇻𒁄𒇷𒂅 𒀜𒋫𒈠</div>
<div class='line'>𒀜𒋙𒉡 𒀜𒋫 𒋡𒉌</div>
<div class='line'>𒌅𒊐𒁀𒋙𒉡 𒊮</div>
<div class='line'>𒌷𒀏𒆠</div>
<div class='line'>𒂍𒊑𒁺𒋼</div>
<div class='line'>𒁉</div>
<div class='line'>𒀀</div>
<div class='line'>𒆷 𒅅</div>
<div class='line'>𒁲</div>
<div class='line'>𒀭 𒁺𒌦𒄣 𒈝𒉡</div>
<div class='line'>𒁁𒉌𒅀 𒀀𒋛𒈨 𒀜𒋫𒀠𒅗</div>
</div>