<div class='block'>
<div class='line'>𒀀𒈾 𒈗 𒆳𒆳 𒁁𒉌𒄿𒉌</div>
<div class='line'>𒀴𒈨𒌍𒅗 𒁹𒀭𒂗𒆤𒁀𒉌</div>
<div class='line'>𒁹𒀭𒊹𒂗𒇲𒅔 𒅇 𒇽𒂗𒆤𒆠𒈨𒌍</div>
<div class='line'>𒀭𒂗𒆤 𒌋 𒀭𒊩𒌆𒆤 𒀭𒈦 𒌋 𒀭𒉺𒌆</div>
<div class='line'>𒀀𒈾 𒈗 𒆳𒆳 𒂗𒄿𒉌 𒌨𒊒𒁍</div>
<div class='line'>𒃻 𒈗 𒂗𒀀𒉌 𒅖𒁓𒀭𒈾𒅆</div>
<div class='line'>𒌝𒈠 𒌅 𒀀𒈾</div>
<div class='line'>𒋗𒉡 𒈗 𒂗𒀀𒉌 𒄿𒁲</div>
<div class='line'>𒆠𒄿 𒌌𒌅 𒌋𒅗 𒀸 𒂗𒉣𒄿𒉌</div>
<div class='line'>𒈗 𒂗𒀀𒉌 𒅁𒆠𒁕𒀭𒈾𒅆</div>
<div class='line'>𒂗𒉣𒀀𒉌 𒉡𒈦𒅆𒊒 𒌋 𒀸 𒂗𒉣𒄿𒉌</div>
<div class='line'>𒌋𒌋𒇻𒌑 𒆕𒋡𒊑 𒀸 𒉺𒉌𒄿𒉌</div>
<div class='line'>𒊏𒉺𒀾 𒐊 𒈥𒁲𒋾 𒆕𒋡𒊒</div>
<div class='line'>𒐏 𒍑𒁉 𒊑𒂍 𒂗𒉣</div>
<div class='line'>𒃻 𒀲𒆳𒊏𒈨𒌍</div>
<div class='line'>𒀉𒋾 𒂟𒈨𒌍 𒄑𒉼 𒋗𒌑</div>
<div class='line'>𒌋 𒀀𒁲 𒈫𒋙 𒐈𒋙 𒀀𒈾 𒌋𒅗</div>
<div class='line'>𒀲𒆳𒊏𒈨𒌍 𒀀𒈾 𒂍𒂗𒈨𒌍𒂊𒉌</div>
<div class='line'>𒉌𒅋𒋫𒌓 𒀀𒁺𒌑 𒀸 𒂟𒈨𒌍 𒄑𒉼</div>
<div class='line'>𒉌𒉆𒇡 𒌋 𒀭𒈨𒌍 𒃻 𒈗 𒂗𒄿𒉌 𒉡𒉌𒆷</div>
<div class='line'>𒀀𒈾 𒌋𒅗 𒁹𒀭𒀝𒋗𒈫𒍝𒁁 𒌋 𒁹𒀭𒌓𒃻</div>
<div class='line'>𒈗 𒂗𒀀𒉌 𒅖𒁓𒀭𒈾𒅆 𒌝𒈠</div>
<div class='line'>𒌷𒃻𒊏𒄀𒋾 𒀸</div>
<div class='line'>𒀀𒋫𒀀 𒄿𒋼𒁉𒊒𒉌</div>
<div class='line'>𒂗𒉣𒄿𒉌</div>
<div class='line'>𒃻</div>
<div class='line'>𒈗 𒂗𒀀𒉌 𒅅𒁍𒌑 𒌝𒈠</div>
<div class='line'>𒌌 𒀀𒈾 𒂗𒆤𒆠 𒅋𒇷𒅗𒀀</div>
<div class='line'>𒀭𒈨𒌍 𒃻 𒈗 𒀸 𒌋𒅗 𒉺𒉌𒅔𒉌</div>
<div class='line'>𒀀𒁲 𒌋𒅗 𒃻 𒂗𒈾 𒀸 𒆕𒃼𒄿𒉌</div>
<div class='line'>𒀸 𒂗𒉣𒄿𒉌 𒌌 𒅔𒈾𒂇</div>
<div class='line'>𒌋 𒅆𒈬𒌓𒋢 𒌌 𒌋𒌋𒈬</div>
<div class='line'>𒀀𒁺𒌑 𒂗𒉣 𒃻 𒈗 𒂗𒀀𒉌</div>
<div class='line'>𒅁𒆠𒁕𒀭𒈾𒅆</div>
<div class='line'>𒉌𒉆𒇡 𒌋 𒀭𒈨𒌍 𒃻 𒈗 𒂗𒄿𒉌 𒉡𒉌𒆷</div>
</div>