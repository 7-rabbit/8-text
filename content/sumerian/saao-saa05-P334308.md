<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀸𒋩𒊑𒍮𒌋𒀀</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒐊 𒂗𒉆𒈨𒌍 𒊭 𒆳𒌵𒀀𒀀</div>
<div class='line'>𒀸 𒊮 𒌷𒌑𒂊𒋛 𒂊𒋻𒁍</div>
<div class='line'>𒁹𒋛𒋾𒉡 𒂗𒉆 𒊭 𒁍𒌅𒉌</div>
<div class='line'>𒁹𒆕𒋡𒁕𒉡 𒊭 𒁍𒌅</div>
<div class='line'>𒆳𒌑𒅗𒀀𒀀 𒁹𒊓𒆪𒀀𒋫𒀀</div>
<div class='line'>𒊭 𒆳𒋡𒉌𒌦 𒁹𒋛𒅁𒇷𒀀</div>
<div class='line'>𒊭 𒆳𒀠𒍣 𒁹𒂅𒆠</div>
<div class='line'>𒊭 𒆳𒌒𒂇𒀀𒇷𒌋</div>
<div class='line'>𒀭𒉡𒋼 𒈬𒈨𒌍𒋙𒉡</div>
<div class='line'>𒋬 𒐈 𒂗𒌓𒊑</div>
<div class='line'>𒀸 𒊮𒁉 𒌷𒌑𒂊𒋛</div>
<div class='line'>𒂊𒋻𒁍 𒌑𒈠𒀀</div>
<div class='line'>𒄿𒁕𒌅𒋗𒉡</div>
<div class='line'>𒌌𒇻𒀀𒋼 𒆳 𒌑𒌅𒇷𒌋</div>
<div class='line'>𒂊𒈬𒆥 𒄿𒆗𒇻𒌋</div>
<div class='line'>𒈗 𒋬 𒊮 𒌷𒂅𒌨𒍑𒉺𒀀</div>
<div class='line'>𒄿𒌅𒍢</div>
<div class='line'>𒀸 𒊮 𒌷𒄩𒍝𒌦</div>
<div class='line'>𒄿𒊑𒋃</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒁕𒀀𒀀𒇷 𒋗𒁓</div>
<div class='line'>𒀀𒈾 𒈫𒋙 𒀀𒊓𒌓</div>
<div class='line'>𒄿𒋛𒉡𒋼 𒄿𒊑𒆪𒉌</div>
<div class='line'>𒁲𒅁𒁉 𒀭𒉡𒋼 𒅅𒄭𒁍𒉌</div>
<div class='line'>𒄿𒋛𒉡𒋼𒈠 𒌑𒁲𒈾</div>
<div class='line'>𒆷 𒌑𒍮𒉌</div>
</div>