<div class='block'>
<div class='line'>𒀀𒈾 𒈗 𒆳𒆳 𒁁𒉌𒅀</div>
<div class='line'>𒀴𒅗 𒁹𒀭𒂗𒆤𒁀𒉌</div>
<div class='line'>𒀭𒂗𒆤 𒀭𒊩𒌆𒅁 𒌋 𒀭𒉺𒌆</div>
<div class='line'>𒀀𒈾 𒈗 𒆳𒆳 𒂗𒅀 𒌨𒊒𒁍</div>
<div class='line'>𒀀𒈾 𒌋𒅗 𒉈𒂊𒈬 𒃻 𒁹𒂗𒋙𒉡 𒂍𒇽𒁕𒆪𒊏𒀀𒀀</div>
<div class='line'>𒃻 𒈗 𒂗𒀀 𒅖𒁍𒊏 𒇽𒀀𒆥 𒃻 𒀀𒈾 𒉺𒉌𒋙</div>
<div class='line'>𒀾𒁍𒊒 𒌌 𒌑𒋻𒊑𒄑𒈠 𒀉𒋾𒋙 𒌌 𒀉𒁍𒌒</div>
<div class='line'>𒆠𒄿 𒀾𒈬𒌑 𒄑𒍝𒁁𒋢</div>
<div class='line'>𒁹𒈬𒋧𒈾 𒃻 𒈗 𒂗𒀀 𒀀𒈾 𒇽𒃻𒌆𒌑𒋾 𒃻 𒀫𒁕𒆠</div>
<div class='line'>𒅖𒁍𒊏𒋙 𒀀𒁺𒌑 𒀸 𒂗𒆤𒆠 𒀸 𒉺𒉌𒐊 𒋗𒌑</div>
<div class='line'>𒌌𒌅 𒆳𒁕𒃰 𒅆𒌓𒂊𒋾 𒈠𒀪𒁲𒂊𒋾</div>
<div class='line'>𒌋</div>
<div class='line'>𒀀𒈾 𒆪𒈪𒋙𒉡</div>
<div class='line'>𒌋𒌆𒆷𒋙𒉡 𒅁𒁍𒋗 𒀀𒈾 𒈗 𒄿𒉆𒁲𒉡</div>
<div class='line'>𒈗 𒂗𒀀 𒇻𒌑 𒄿𒁲</div>
<div class='line'>𒀴 𒌋 𒂗 𒂗𒉣 𒃻 𒈗 𒂗𒐊 𒀀𒃶𒈾 𒀀𒈾𒆪</div>
<div class='line'>𒌋 𒅴𒈨𒌍 𒈠𒀪𒁕𒀀𒋾 𒀸 𒂗𒆤𒆠 𒀸 𒄑𒈪 𒈗 𒂗𒐊</div>
<div class='line'>𒅆𒌓𒋾 𒈗 𒌑𒊩𒇴 𒌋 𒀉𒋾𒋙𒉡</div>
<div class='line'>𒀀𒁳𒁍𒌒 𒁹𒀭𒊹𒂗𒋳𒆥 𒇽𒊕𒉡 𒃻 𒀀𒈾</div>
<div class='line'>𒃻 𒀀𒈾 𒋗𒌅𒄣𒋾 𒃻 𒌦𒋡𒀀𒋾 𒌋 𒇽𒀀𒆥 𒃻 𒈗</div>
<div class='line'>𒀸 𒂗𒆤𒆠 𒄷𒁺 𒁹 𒌋𒅗 𒌦𒋡𒀀𒋾 𒌋 𒀴𒈨𒌍</div>
<div class='line'>𒃻 𒈗 𒃻 𒅋𒆷𒆪𒉏𒈠 𒐈 𒌓𒈬 𒐉 𒌓𒈬 𒀸 𒂗𒆤𒆠</div>
<div class='line'>𒀾𒁍𒈠 𒆷 𒄿𒌋𒌋𒄖𒊒𒈠 𒆷 𒌑𒋃𒋾𒅅𒋙𒉡𒌓</div>
<div class='line'>𒁹 𒌋𒅗𒄭 𒀉𒋾𒋙 𒆠𒄿 𒀜𒁍𒁍</div>
<div class='line'>𒌝𒈠𒀀 𒇽𒂗𒆤𒆠𒈨𒌍 𒌋 𒆳 𒃮𒁉</div>
<div class='line'>𒄣𒆷𒇷𒅀 𒅋𒋳𒉡</div>
<div class='line'>𒋗𒈫𒍪 𒀀𒈾 𒌋𒅗𒄭𒐊</div>
<div class='line'>𒌝𒈠 𒊕𒁺𒅗 𒀀𒁁𒋳𒈠 𒀸 𒋾𒅅𒆠</div>
</div>