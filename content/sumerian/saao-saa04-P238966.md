<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒄑𒉢𒈬𒄀𒈾 𒌉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒄿𒈾 𒊮 𒈬𒀭𒈾 𒉈𒋾 𒋡𒀜 𒂗 𒃲𒄿 𒀭𒀫𒌓</div>
<div class='line'>𒄿𒈾 𒊮𒁉𒌷𒆠 𒇷𒄑𒁁𒈠 𒀀𒈾 𒄿𒈾 𒉺𒀭 𒀭𒂗</div>
<div class='line'>𒀀𒈾 𒆍𒀭𒊏𒆠 𒇸𒌨 𒌋𒅗 𒀭𒋾𒅗 𒃲𒋾</div>
<div class='line'>𒅇 𒌋𒅗 𒀭𒂗 𒃲𒄿 𒀭𒀫𒌓 𒄭𒂵</div>
<div class='line'>𒉺𒀭 𒀭𒋾𒅗 𒃲𒋾 𒅇 𒉺𒀭 𒀭𒂗 𒃲𒄿</div>
<div class='line'>𒀭𒀫𒌓 𒈠𒄭𒄿𒊑 𒀭𒌓𒅗 𒃲𒋾 𒍪𒂊</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑</div>
<div class='line'>𒋡𒁉𒄿 𒆪𒌦 𒅆𒊏 𒅆𒈥 𒊺𒈬𒌑 𒊺𒂊</div>
<div class='line'>𒂊𒍦 𒃻 𒁲𒅔 𒌓𒈨 𒉈𒄿 𒁶 𒄭𒂵 𒁶 𒄩𒂅𒌑 𒌓 𒋙𒁍 𒀀𒀭 𒋩</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒌓 𒇻𒌑 𒀀𒈾 𒅆 𒀬𒀬 𒄃𒈨𒌍</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌅 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒆳 𒆗𒋙 𒊩𒈠 𒇻𒀪𒌑</div>
<div class='line'>𒅥 𒅘 𒋁𒋙 𒆪𒌦 𒋗 𒁄𒌑 𒍑𒉿𒈝</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒆗𒃻𒆪 𒌑𒇻 𒋫𒁁</div>
<div class='line'>𒄿𒈾 𒅗𒅀 𒌒𒋻𒊑𒁺 𒇻𒌑 𒍣𒈨𒌍 𒇻𒌑 𒁇𒈨𒌍</div>
<div class='line'>𒀀𒊩𒅗 𒀭𒌓 𒂗 𒃲𒌑 𒆠𒄿 𒁹𒀭𒄑𒉢𒈬𒄀𒈾</div>
<div class='line'>𒌉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒈾 𒊮 𒈬𒀭𒈾 𒉈𒋾</div>
<div class='line'>𒋡𒀜 𒂗 𒃲𒄿 𒀭𒀫𒌓 𒄿𒈾 𒊮𒌷 𒄿𒂟𒁁𒌑𒈠</div>
<div class='line'>𒄿𒈾 𒉺𒀭 𒀭𒂗 𒁺𒆪𒈠 𒌋𒅗 𒀭𒂗 𒃲𒄿 𒀭𒀫𒌓 𒄭𒂵𒄿</div>
<div class='line'>𒉺𒀭 𒂗 𒃲𒄿 𒀭𒀫𒌓 𒈤𒊒 𒄿𒈾 𒊮 𒇻𒀴 𒉈𒄿</div>
<div class='line'>𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁</div>
<div class='line'>𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾</div>
<div class='line'>𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
<div class='line'>𒌗𒁈 𒌓 𒌋𒌋𒐈𒆚 𒅆𒈨 𒁹𒈠𒊑𒆷𒆸 𒀸 𒂍𒊑𒁺𒋾</div>
</div>