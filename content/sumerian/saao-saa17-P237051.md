<div class='block'>
<div class='line'>𒀴𒅗 𒁹𒃻𒁀𒀭𒀫𒌓 𒀀𒈾 𒁲𒈾𒀭 𒈗𒌑𒆥 𒈗 𒁷𒌁𒆠</div>
<div class='line'>𒈗 𒆳𒆳 𒈗 𒆗𒉡 𒁁𒉌𒐊 𒈜𒌨 𒀭𒀝 𒅇 𒀭𒀫𒌓</div>
<div class='line'>𒀀𒈾 𒈗𒌑𒆥 𒈗 𒁷𒌁𒆠 𒈗 𒆳𒆳 𒈗 𒆗𒉡</div>
<div class='line'>𒁁𒉌𒐊 𒌨𒊒𒁍 𒌝𒈠𒀀 𒀀𒈾 𒈗 𒁁𒉌𒅀𒀀𒈠</div>
<div class='line'>𒅗𒋛𒋃𒄣 𒃻 𒁹𒀭𒌍𒂦 𒁹𒀭𒀝𒈬𒃻𒌦</div>
<div class='line'>𒅇 𒇽𒁾𒊬𒋙𒉡 𒀸 𒁷𒌁𒆠</div>
<div class='line'>𒅖𒂅𒊒𒈠 𒀀𒈾 𒈗 𒁁𒉌𒐊 𒅖𒁍𒊒</div>
<div class='line'>𒅇 𒉿𒄭𒄑 𒄿𒈾 𒊮𒁉</div>
<div class='line'>𒀝𒅗𒀪𒄿 𒊩𒈠 𒀸 𒋗𒈫</div>
<div class='line'>𒇻𒍑𒈨 𒅇 𒇻𒌑 𒁄𒁕𒆪</div>
<div class='line'>𒃻 𒆬𒄀 𒀸 𒈠𒄩𒍣 𒆷 𒅅𒇻𒌑</div>
<div class='line'>𒆠𒄿 𒅖𒂅𒊒</div>
<div class='line'>𒌌𒌅 𒌋𒅗</div>
<div class='line'>𒀀𒂵𒀀 𒃻𒄭𒀀</div>
<div class='line'>𒃻 𒁹𒀭𒀝𒈬𒃻𒌦</div>
<div class='line'>𒊩𒈠 𒃻 𒇽𒊮𒌓</div>
<div class='line'>𒈪𒉆𒈠 𒃻</div>
<div class='line'>𒊩𒈠 𒃻 𒀉𒋾𒐊 𒀉</div>
<div class='line'>𒀀𒈾 𒌋𒅗𒄭𒋙 𒊍𒍝𒁁</div>
<div class='line'>𒌝𒈠 𒀀𒈾 𒉺𒀭 𒈗 𒀠𒋃𒈠</div>
<div class='line'>𒀀𒈾 𒈗 𒀀𒃮𒁉𒋙 𒌅𒁕𒀀𒈠 𒀀𒈾 𒆪𒊑𒇷</div>
<div class='line'>𒀉𒋼𒄭𒄑 𒁹𒀭𒀝𒈬𒃻𒌦 𒀀𒈾 𒁹𒀭𒌍𒁺𒊑</div>
<div class='line'>𒄿𒃮𒁉 𒌝𒈠 𒀀𒁺𒌋 𒇽𒊮𒌓𒈬𒌑𒋾 𒄠𒈤𒄯</div>
<div class='line'>𒌋𒌋𒈠 𒇽𒊮𒌓 𒀉𒋾𒅗 𒆷 𒄿𒊕𒃶 𒀾𒃻 𒈗</div>
<div class='line'>𒁁𒉌𒀀 𒇽𒊮𒌓𒌑𒋾 𒀉𒁲𒈾 𒁹𒀭𒌍𒁺𒊑</div>
<div class='line'>𒀀𒈾 𒁹𒀭𒀝𒈬𒃻𒌦 𒄿𒃮𒁉 𒌝𒈠</div>
<div class='line'>𒋫𒄠𒈥 𒈪𒉡𒌋 𒁹𒃻𒁀𒅀 𒅁𒁍𒍑</div>
<div class='line'>𒀴𒈨𒌍 𒃻 𒈗 𒆠𒄿 𒄿𒁺𒌑 𒆠𒄿 𒇽𒊮𒌓𒌑𒋾</div>
<div class='line'>𒆠𒈠 𒇽𒊮𒌓𒈨𒌍 𒃮𒁉 𒋗𒉡 𒃻 𒈗</div>
<div class='line'>𒇽𒃻𒌆𒌑𒋾 𒈗 𒇻𒌑 𒀉𒁲𒉡</div>
</div>