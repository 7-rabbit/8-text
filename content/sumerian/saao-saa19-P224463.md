<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒄥𒁲𒀸𒋩𒅆</div>
<div class='line'>𒅗𒉌𒆪 𒀭𒉌𒌓 𒆳𒌒𒈪𒌓</div>
<div class='line'>𒁹𒀭𒉺𒊺𒍦 𒋬 𒊮𒁉 𒌷𒀫𒊑</div>
<div class='line'>𒌑𒋛𒁉𒆷 𒈠𒀀 𒀸 𒂍𒃲</div>
<div class='line'>𒇻𒊺𒁉𒇻𒅆 𒀸 𒂍𒃲</div>
<div class='line'>𒌑𒋛𒁉𒆷𒊺</div>
<div class='line'>𒁹𒄭𒊒𒈬 𒑱 𒂊𒄣</div>
<div class='line'>𒊭 𒂍𒀭𒉌𒈨𒌍𒋙</div>
<div class='line'>𒊭 𒊕 𒌷𒍢𒁺𒌋𒉌</div>
<div class='line'>𒄿𒋾𒆧 𒑱 𒈠𒀀 𒀀𒈾 𒌷𒀫𒊑</div>
<div class='line'>𒆷𒀭𒌓𒄴 𒀀𒊓𒌓</div>
<div class='line'>𒌑𒊓𒀝𒇷𒌑𒋙</div>
<div class='line'>𒂊𒄣 𒑱 𒊭 𒄿𒆠𒋢𒌋𒉌</div>
<div class='line'>𒀸 𒄊 𒆳𒂊 𒋗𒌓</div>
<div class='line'>𒄩𒉌𒆥</div>
<div class='line'>𒁹𒀭𒉺𒊺𒍦 𒄿</div>
<div class='line'>𒁹𒄭𒊒𒈬 𒀸 𒋗𒈫</div>
<div class='line'>𒀴𒈨𒌍𒋙 𒄿𒌓𒋻</div>
<div class='line'>𒀭𒉡𒋆 𒋼 𒀭𒉡𒌓</div>
<div class='line'>𒌑𒋛𒍢</div>
<div class='line'>𒄷𒌒𒌓 𒊭 𒀀𒈾 𒌷𒅎𒈪𒄿𒄩</div>
<div class='line'>𒅋𒆷𒅗𒀀𒉌 𒑱 𒇻𒉆𒈪𒃻</div>
<div class='line'>𒇸𒇷𒅗 𒊺𒆰𒈨𒌍𒋙𒉡</div>
<div class='line'>𒀀𒊑𒅖 𒀸 𒌋𒅗</div>
<div class='line'>𒅔𒃲𒇷𒋙𒉡</div>
<div class='line'>𒇸𒇷𒆪𒌑𒉌</div>
</div>