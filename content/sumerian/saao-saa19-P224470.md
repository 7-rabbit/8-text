<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀸𒋩𒆗𒀭𒉌</div>
<div class='line'>𒇻𒌋 𒁲𒈬 𒀀𒈾 𒈗 𒂗𒅀</div>
<div class='line'>𒀀𒈾 𒈗 𒂗𒅀 𒀀𒋫𒄩𒊏</div>
<div class='line'>𒉡𒊌 𒆷𒀾𒋙 𒆷 𒄿𒃻𒈬𒌋𒉌</div>
<div class='line'>𒋧𒈬 𒄭𒁕𒀀𒀀 𒉺𒀭 𒈗 𒂗𒅀</div>
<div class='line'>𒈗 𒂗 𒇷𒁺𒃶𒉌</div>
<div class='line'>𒀀𒋫𒀀 𒀭𒉡𒋾 𒄿𒁺𒆪𒌋𒉌</div>
<div class='line'>𒈗 𒂗 𒄭𒈬 𒄿𒊓𒀝𒈾𒀭𒉌</div>
<div class='line'>𒈠𒀀 𒆳𒊏𒈨𒌍 𒅗𒀀𒀀𒈠𒉡𒋼 𒈬𒄷𒊒</div>
<div class='line'>𒀀𒈾 𒁹𒁕𒁲𒄿 𒁲𒄿𒉌 𒈠𒀀 𒆳𒊏</div>
<div class='line'>𒊭 𒈗 𒈬𒄷𒊒 𒂗𒌷 𒊭 𒌷𒆠𒊓𒋛</div>
<div class='line'>𒈠𒁕𒀪𒌓 𒑱 𒈾𒍝 𒑱 𒈬𒊬𒆠𒊓𒀀𒉌</div>
<div class='line'>𒀸 𒅆𒅀 𒂊𒊏𒁀 𒐈𒄷𒋛𒅀 𒀀𒉺𒅁𒊏𒋙 𒉡𒊌 𒀠𒅗</div>
<div class='line'>𒀸 𒉺𒉌𒅀 𒅆𒁉 𒈠𒁕𒀪𒌓 𒉌𒌨</div>
<div class='line'>𒉌𒄷𒊒 𒉡𒊌 𒋧𒈬 𒀸 𒉺𒉌𒅗</div>
<div class='line'>𒆷𒇷𒅗 𒇻𒌋𒅆𒁉 𒈠𒁕𒀪𒌓</div>
<div class='line'>𒉌𒄷𒊒 𒋗𒌋 𒄿𒉺𒅁𒊏 𒈠𒀀 𒈠𒁕𒀪𒌓</div>
<div class='line'>𒊭 𒈗 𒀜𒋫 𒈬𒄷𒊒</div>
<div class='line'>𒈠𒀀 𒀀𒈾𒆪 𒅗𒀀𒀀𒈠𒉡𒋼</div>
<div class='line'>𒀀𒈾 𒋫𒀀𒀀𒌒𒋼 𒀀𒆷𒄣𒌓</div>
<div class='line'>𒀀𒈠𒄩𒊏 𒌑𒈠𒀀 𒌉𒋙</div>
<div class='line'>𒅀</div>
<div class='line'>𒀀𒋫𒀀</div>
<div class='line'>𒊏𒁉𒂊</div>
<div class='line'>𒈪𒉭𒋙</div>
<div class='line'>𒆪</div>
<div class='line'>𒊭 𒅖𒈬𒌋𒉌 𒄿𒆷𒄣𒌓</div>
<div class='line'>𒀸 𒄑𒈿 𒄿𒍝𒁉𒇻𒋙 𒌉𒈨𒌍𒋙</div>
<div class='line'>𒀸 𒉺𒈾𒌓𒌋𒀀 𒄿𒃻𒌓 𒅗𒀀𒀀𒈠𒉡𒋼</div>
<div class='line'>𒊭 𒈗 𒆷 𒄿𒈠𒄷𒊒 𒀀𒈾 𒂗𒌷𒈨𒌍</div>
<div class='line'>𒄭𒈬 𒄿𒃻𒃶 𒈠𒀀 𒊮𒁉 𒂟𒋫</div>
<div class='line'>𒆷 𒋫𒈠𒄣𒋫 𒀀𒉺𒅁𒊏𒋙</div>
<div class='line'>𒉡𒊌 𒃲𒈠𒁕𒀪𒋾 𒇷𒇷𒅗</div>
<div class='line'>𒆷𒀾𒀪𒆷 𒈠𒀀 𒆷 𒀴𒅗</div>
<div class='line'>𒋗𒌋 𒈠𒀀 𒀀𒋫𒀀 𒀸 𒉺𒉌𒅗 𒄿𒆷𒅗</div>
<div class='line'>𒌑𒈠𒀀 𒋗𒌓𒈠 𒄴𒌓𒊒𒁍</div>
<div class='line'>𒀸 𒌋𒅗 𒋼𒀀𒍢𒅀 𒀸 𒌋𒅗 𒈗 𒂗𒅀</div>
<div class='line'>𒄿𒉺𒅁𒊏 𒀀𒆠𒈠 𒀀𒋫𒋃 𒂍 𒈗</div>
<div class='line'>𒅖𒁓𒀭𒉌𒉌 𒌋𒌆𒇷 𒂊𒋫𒉺𒀾</div>
<div class='line'>𒉺𒀭 𒈗 𒂗𒅀 𒉌𒆷𒅗 𒀀𒈾𒆪</div>
<div class='line'>𒋗𒌋 𒅆𒈫 𒀸 𒊮𒁉 𒅆𒈫 𒉺𒀭 𒈗 𒂗𒐊</div>
<div class='line'>𒉌𒁕𒁍𒁍 𒀸 𒌋𒅗 𒆳𒊏𒈨𒌍</div>
<div class='line'>𒅆𒂟𒈨𒌍𒋼 𒊭 𒉽 𒊭 𒀀𒈠𒄯𒌋𒉌</div>
<div class='line'>𒋗𒌋 𒆠𒄿 𒉽 𒄿𒋛𒅀 𒄿𒄫</div>
<div class='line'>𒀸 𒌋𒅗 𒋡𒀪 𒄴𒌓𒊒𒁍</div>
<div class='line'>𒋼𒀀𒍢𒅀 𒄿𒆗 𒆳𒊏𒈨𒌍 𒊭 𒉽</div>
<div class='line'>𒀀𒈾 𒉺𒀭 𒈗 𒂗𒅀 𒌑𒁀𒆷</div>
<div class='line'>𒅗𒀀𒀀𒈠𒉡𒋼 𒊭 𒈗𒈠</div>
<div class='line'>𒀸 𒅗𒀀𒊑 𒄿𒈠𒄯</div>
<div class='line'>𒀀𒈾 𒅆 𒈗 𒂗𒐊 𒌑𒁀𒆷</div>
<div class='line'>𒌋𒌆𒇷𒉌</div>
<div class='line'>𒂗𒄿𒉌</div>
<div class='line'>𒈗 𒄭𒈬 𒄿𒊓𒀝𒈾𒉌 𒈠𒀀 𒅗𒁉𒋢</div>
<div class='line'>𒀭𒅀 𒋧𒈬 𒆷 𒀀𒆗𒌋𒌋 𒌑𒅗𒁀𒁺𒋗𒉌</div>
</div>