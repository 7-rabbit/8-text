<div class='block'>
<div class='line'>𒀸𒋩 𒀭𒌓 𒀭𒂗 𒀭𒉺 𒀀𒈾 𒈗</div>
<div class='line'>𒂗𒐊 𒌨𒊒𒌒 𒁹𒉺𒊒𒂅</div>
<div class='line'>𒌣𒆬𒄀 𒊭 𒂍 𒊩𒂍𒃲</div>
<div class='line'>𒆠𒄿 𒈗 𒌉𒈗 𒌉𒆍𒀭𒆠</div>
<div class='line'>𒀸 𒊮𒁉 𒆬𒌓 𒄿𒋛𒆥 𒀸 𒂍 𒊏𒈪𒉌𒋙</div>
<div class='line'>𒌑𒋛𒅆𒅁𒋙 𒅎𒁍𒁕</div>
<div class='line'>𒀸 𒊮𒁉 𒀀𒅆𒁍𒋼 𒀀𒈾 𒌉𒋙</div>
<div class='line'>𒅅𒄭𒁉 𒍜𒈨𒌍 𒄿𒁀𒀾𒅆</div>
<div class='line'>𒊭 𒁀𒊒𒌋𒋼 𒊌𒊑𒇷𒈬𒋙</div>
<div class='line'>𒇷𒅅𒋼 𒊭 𒁹 𒌓𒀀𒈾𒀭𒂗𒆤</div>
<div class='line'>𒄿𒁀𒀾𒅆 𒇻 𒂊𒋫𒈥</div>
<div class='line'>𒄿𒈾 𒉺𒉌 𒊭 𒈗 𒂗𒐊</div>
<div class='line'>𒀸 𒌋𒅗 𒁕𒁀𒁉 𒀭𒉌𒂊</div>
<div class='line'>𒈗 𒁁𒉌 𒀀𒈾 𒀴𒋙 𒇺𒁍𒊏</div>
<div class='line'>𒃻</div>
<div class='line'>𒁹𒊓𒋛𒄿</div>
<div class='line'>𒄑𒉌𒇻𒈠𒀀𒉌 𒉌𒌓𒆠𒃻𒁺</div>
<div class='line'>𒊕𒁺𒉺𒍪𒍝𒀀𒉌 𒀸 𒊕𒋙</div>
<div class='line'>𒄿𒁀𒀾𒅆 𒌑𒊬𒄣𒌒</div>
<div class='line'> 𒇻𒊓𒉌𒆥 𒇻𒊺𒍢𒀀</div>
<div class='line'>𒈗 𒁁𒉌 𒉈𒂊𒈬 𒇺𒆲</div>
<div class='line'>𒆠𒈠 𒄭𒀉𒁺 𒂊𒋾𒆥𒅆</div>
<div class='line'>𒇷𒁲𒉡𒌋𒉌 𒃻𒁕𒀀𒉌</div>
<div class='line'>𒊭 𒆷 𒌋𒌋𒉌 𒄭𒀉𒁺 𒄿𒁕𒉡𒌋𒉌</div>
<div class='line'>𒊭 𒈗 𒁁𒉌 𒀀𒈾 𒀴𒋙 𒅖𒁓𒀭𒉌</div>
<div class='line'>𒈠𒀀 𒌋𒌋𒉡 𒆷𒈠𒀀𒉡 𒈠𒀪𒁺</div>
<div class='line'>𒌑𒆗𒇴𒅗 𒇷𒈠𒃵 𒀀𒈾 𒌋𒌋</div>
<div class='line'>𒂗𒐊 𒆷 𒀾𒌓 𒃻𒋾𒅆</div>
<div class='line'>𒁍𒌋𒇻 𒀸 𒌋𒅗 𒈜𒁉 𒀀𒊓𒃶</div>
<div class='line'>𒉡𒊌 𒀀𒆠𒂊 𒇻𒆤𒄭𒊑</div>
<div class='line'>𒀴𒅗 𒊒𒊒</div>
<div class='line'>𒈗 𒁁𒉌 𒇷𒄴𒁶 𒀸 𒌓 𒐉𒄰 𒌓</div>
<div class='line'>𒈗 𒁁𒉌 𒆠 𒈠𒍢 𒄴𒊒 𒅆𒈫𒈨𒌍</div>
</div>