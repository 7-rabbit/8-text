<div class='block'>
<div class='line'>𒇽𒀀𒁀 𒊭𒆠𒉡𒌋𒉌</div>
<div class='line'>𒉌𒄴𒋾𒀜 𒀸 𒁁𒋫𒋫𒀀𒀀 𒌒𒋫𒊑𒄑</div>
<div class='line'>𒀸 𒌋𒅗 𒈗 𒁁𒉌𒐊 𒀀𒊓𒀊𒊏</div>
<div class='line'>𒌋𒌋𒐈 𒈠𒈾 𒆬𒄀 𒀸 𒊭 𒌓𒀸 𒀀𒁺 𒊺𒇻𒀀𒋾</div>
<div class='line'>𒉡𒍢𒅀𒁲 𒌑𒊏𒄣𒄣 𒀀𒁺 𒈨𒄿𒉡</div>
<div class='line'>𒊭 𒈗 𒁁𒉌 𒄿𒃮𒁍𒉌 𒄩𒊏𒈠𒈠</div>
<div class='line'>𒄿𒊓𒆠𒊒𒋙 𒄘𒌦 𒌋𒑆 𒈠𒈾 𒆬𒄀 𒀸 𒌷𒈠</div>
<div class='line'>𒊭 𒉌𒌓𒌓𒀸 𒊭 𒀸 𒂍𒃻𒂵 𒊭 𒀭𒌍</div>
<div class='line'>𒀀𒁺 𒊺𒇻𒀀𒋾 𒃮𒁍</div>
<div class='line'>𒅇 𒌋𒐍 𒈠𒈾 𒐋𒋢 𒆬𒄀 𒌋𒌋𒁹 𒈠𒈾 𒆬𒌓</div>
<div class='line'>𒀀𒈾 𒈠𒇡 𒊭 𒄞𒈨𒌍 𒀬𒈨𒌍 𒊭 𒉺𒈾𒀜 𒈗</div>
<div class='line'>𒄑𒋛𒌋𒌋 𒀸 𒂍𒈾𒃶𒋾 𒊭 𒂍𒀭𒌍 𒊭𒆠𒅔</div>
<div class='line'>𒈫 𒉡𒌋𒌋𒈨𒌍 𒆗𒈨𒌍 𒐐 𒉡 𒆪𒊑𒁉 𒉡 𒅎𒈨𒌍 𒆬𒌓</div>
<div class='line'>𒐈 𒋛𒅁𒉿 𒆬𒌓 𒁹 𒊿𒄣 𒆬𒌓</div>
<div class='line'>𒉽 𒀭𒉌𒌋 𒌋𒌆𒈝 𒅁𒋙</div>
<div class='line'>𒐊 𒄘𒌦𒋫𒀭 𒌋𒈫 𒈠𒈾 𒇲 𒆬𒌓</div>
<div class='line'>𒆠𒇲𒋙𒉡 𒊭 𒈗 𒁁𒉌</div>
<div class='line'>𒀀𒈾 𒂍𒋞𒈨𒌍 𒊭 𒀜𒈨𒉌 𒊭 𒀭𒊩𒌆𒃲</div>
<div class='line'>𒂊𒁍𒋗𒌋𒉌 𒀸 𒂍𒈾𒃶𒋾 𒊭 𒀭𒊩𒌆𒃲</div>
<div class='line'>𒊭𒆠𒅔 𒅇 𒁹 𒄘𒌦 𒆬𒌓 𒀸 𒆗𒋼</div>
<div class='line'>𒈪𒅅𒇷 𒉌𒌓𒈩 𒊭 𒁹𒀭𒌍𒄿 𒃲𒌣𒆬𒄀</div>
<div class='line'>𒀸 𒌋𒅗𒄭 𒈠𒀀 𒋬 𒊮 𒂠𒃼𒅀 𒋗𒌑</div>
<div class='line'>𒂠𒃼 𒈨𒈨𒉌 𒀸 𒉺𒉌𒋙 𒆷𒀀𒋙 𒈪𒄿𒉌</div>
<div class='line'>𒊭 𒈗 𒁁𒉌 𒄿𒃮𒁍𒌋𒉌</div>
<div class='line'>𒆬𒌓 𒀭𒉌𒌋 𒊭 𒀀𒈾 𒈗 𒁁𒉌𒐊</div>
<div class='line'>𒀾𒁓𒀭𒉌 𒊭 𒅕𒁉 𒋗𒌑 𒆷 𒋡𒇷 𒆷 𒈠𒋛</div>
<div class='line'>𒅇 𒀸 𒌋𒅗 𒋳𒆪𒊻𒋛 𒊭 𒀭𒋗𒊑𒅔𒉌</div>
<div class='line'>𒊭 𒈗 𒁁𒉌 𒅅𒁍𒌋𒉌 𒈠𒀀 𒀀𒋆𒈪</div>
<div class='line'>𒈠𒀀 𒊏𒌋𒌋𒊭 𒋫𒀜𒁳 𒂄𒈬 𒀀𒆗𒌋𒌋</div>
<div class='line'>𒈗 𒁁𒉌 𒆷 𒄭𒅁𒁍 𒆷𒀀 𒆥𒈝</div>
<div class='line'>𒅇 𒆷 𒄭𒅁𒍮 𒀸 𒊮𒁉𒊭</div>
<div class='line'>𒆠𒄿 𒆥𒈝 𒂊𒉺𒋗𒌋𒉌 𒄿𒁕𒀠𒄷</div>
<div class='line'>𒂊𒋰𒋗 𒋻𒁉𒌅 𒉺𒅁𒇷𒌅 𒆷 𒈭𒇻𒌌</div>
</div>