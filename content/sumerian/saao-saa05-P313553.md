<div class='block'>
<div class='line'>𒅕𒋫</div>
<div class='line'>𒅔𒌅𒀀𒋫</div>
<div class='line'>𒀭𒈨𒌍𒉌 𒊭 𒈗 𒂗𒅀 𒇻 𒌑𒁺𒌋 𒋧𒈬</div>
<div class='line'>𒇯𒇻 𒀭𒉌𒌑 𒆷</div>
<div class='line'>𒋧𒈬 𒉌𒋛𒀜</div>
<div class='line'>𒈗 𒁁𒉌 𒄿</div>
<div class='line'>𒂊𒋫𒉺𒀾</div>
<div class='line'>𒅇 𒀴 𒊭 𒈗 𒂗𒅀</div>
<div class='line'>𒀀𒈾𒆪 𒆠𒄿</div>
<div class='line'>𒆠𒄿 𒀭𒈨𒌍 𒂊𒉺𒋗𒌋𒉌 𒀀𒈾𒆪</div>
<div class='line'>𒀸 𒉿𒋾 𒇷𒁍𒍑</div>
<div class='line'>𒆪𒈠𒀀𒀀 𒊭 𒀸 𒉺𒉌𒋾 𒀀𒈾 𒈗 𒂗𒅀</div>
<div class='line'>𒄴𒄷𒊒𒉌 𒄑𒋢𒄴𒊒𒉌 𒀸 𒌋𒅗𒄭𒅀</div>
<div class='line'>𒀉𒊑𒆪𒉌 𒈠𒀀 𒌷𒆪𒌝𒈬 𒃮𒁉𒋙</div>
<div class='line'>𒆥𒂊𒁍 𒆷 𒄿𒈾𒅆𒌑 𒈠𒀀 𒀀𒉌𒉡𒈠</div>
<div class='line'>𒉌𒈾𒅆 𒈠𒀀 𒁍𒌅𒄷 𒈾𒍝𒉌</div>
<div class='line'>𒁹𒀸𒋩𒊑𒍮𒌋𒀀 𒅅𒄭𒁉 𒈠𒀀 𒐉 𒂟𒈨𒌍 𒋗𒉡</div>
<div class='line'>𒇻𒊺𒇷𒌑 𒌓𒈨𒌍 𒊭 𒀭𒈾𒅗 𒀀𒈾𒆪𒉌</div>
<div class='line'>𒉺𒈾𒌅𒌋𒀀 𒇻 𒆷 𒅋𒇻𒆪 𒆳 𒄿𒁕𒆠𒌋</div>
<div class='line'>𒄿𒁀𒅆 𒅅𒄭𒁉𒀀 𒈠𒀀 𒀸 𒅆𒅗 𒇻 𒋗𒉡</div>
<div class='line'>𒃻𒈨𒌍 𒇷𒆰 𒀀𒈨𒌍 𒇷𒄑𒋛𒌋 𒆠𒄿 𒋛𒌋𒌋</div>
<div class='line'>𒇷𒇷𒌋 𒌑𒈠𒀀 𒋧𒈬 𒆷</div>
<div class='line'>𒈠𒀀 𒇻 𒅗𒆷𒀪 𒁲𒅁𒁉 𒄭𒂵𒈨𒌍</div>
<div class='line'>𒄑𒋛𒋙𒉡 𒀖𒁍𒁍 𒆥𒂊𒁍</div>
<div class='line'>𒂟𒈨𒌍 𒇻 𒆷 𒄿𒆗𒇷𒌑</div>
<div class='line'>𒅋𒌨𒌋𒉌</div>
</div>