<div class='block'>
<div class='line'>𒀴𒅗 𒁹𒀀𒈾𒀭𒀝𒋳𒋃</div>
<div class='line'>𒀀𒈾 𒁲𒈾𒀭 𒈗 𒆧𒆳</div>
<div class='line'>𒁁𒉌𒅀 𒈜𒌨 𒌝𒈠𒀀</div>
<div class='line'>𒀀𒈾 𒈗 𒁁𒉌𒅀𒀀𒈠 𒂄𒈬</div>
<div class='line'>𒀀𒈾 𒁹𒀭𒀝𒂗𒈬𒈨𒌍 𒀴 𒃻 𒈗 𒁁𒉌𒅀</div>
<div class='line'>𒂄𒈬 𒀀𒈾 𒊩𒁇𒋛𒉿𒋾</div>
<div class='line'>𒀀𒈾 𒆳 𒂊𒈬𒄣 𒌋 𒀴𒈨𒌍 𒃻 𒈗</div>
<div class='line'>𒁁𒉌𒅀 𒂄𒈬 𒀀𒈾 𒆳𒄖𒍪𒌝𒈠𒉌</div>
<div class='line'>𒁳𒁉 𒆳 𒁕𒀀𒁀 𒂗𒉣 𒃻 𒈗</div>
<div class='line'>𒄿𒈾 𒌓𒈬 𒅇 𒈬𒃻 𒈠𒀪𒁹 𒆗𒈾𒀜</div>
<div class='line'>𒅇 𒉌𒄿𒉡 𒌋 𒀴𒈨𒌍 𒃻 𒈗 𒁁𒉌𒅀</div>
<div class='line'>𒋗𒌌𒆷𒀀𒉡 𒃻 𒈗 𒁁𒉌𒀀 𒅖𒁍𒊏</div>
<div class='line'>𒌝𒈠 𒈪𒉆𒈠 𒌌𒌅 𒊑𒌍𒋢</div>
<div class='line'>𒀀𒁲 𒀀𒃶𒈾 𒀀𒈾 𒐊𒋙 𒀀𒈾 𒐋𒋙</div>
<div class='line'>𒅆𒌓𒋫𒅗 𒄠𒈥 𒅇 𒂗𒈾</div>
<div class='line'>𒌌𒌅 𒂍 𒊩𒁇𒋛𒉿𒋾</div>
<div class='line'>𒀀𒈾 𒉺𒉌𒆪𒉡 𒊑𒇷𒅗 𒁹𒂗</div>
<div class='line'>𒇽𒀀𒈨𒊑𒆪𒉡 𒀀𒋫𒈥 𒀸 𒌓 𒁹𒆚</div>
<div class='line'>𒃻 𒌗𒍩 𒊩𒁇𒋛𒉿𒋫 𒌋 𒁹𒀭𒀝𒈬𒋧</div>
<div class='line'>𒀀𒈾 𒉺𒉌𒉌 𒄿𒌁𒁍𒉌 𒌓 𒌋𒐋𒆚 𒃻 𒌗𒍩</div>
<div class='line'>𒆜𒈫 𒀀𒈾 𒄊𒈫 𒃻 𒇽𒀀𒆥𒈨𒌍 𒃻 𒈗</div>
<div class='line'>𒁁𒉌𒐊 𒀠𒋫𒃶 𒅇 𒇽𒀀𒆥𒈨𒌍𒀀𒉌</div>
<div class='line'>𒀉𒋾𒋙𒉡 𒀀𒈾 𒂄𒈬 𒈗 𒁁𒉌𒅀</div>
<div class='line'>𒀠𒋰𒊏 𒀠𒆷 𒀀𒈾 𒌋𒅗𒄭</div>
<div class='line'>𒌋 𒀭𒀝</div>
<div class='line'>𒌌 𒁹𒀭𒀝𒂗𒈬𒈨𒌍</div>
<div class='line'>𒈗</div>
<div class='line'>𒀀</div>
<div class='line'>𒀀𒈾</div>
<div class='line'>𒌝𒈠 𒄠𒈨𒉌</div>
<div class='line'>𒌋𒌆𒇻</div>
<div class='line'>𒄿𒁍𒍑</div>
<div class='line'>𒉌 𒀀𒇉𒁀𒉌𒋾 𒌋𒅗𒄭</div>
<div class='line'>𒍢𒁍𒌑 𒃻 𒌉 𒁁𒉌𒉌</div>
<div class='line'>𒀭𒈾𒅆 𒌋 𒆗 𒆳𒈨𒌍 𒃮𒁉</div>
<div class='line'>𒈗 𒁁𒉌𒀀 𒄿𒈾𒀪𒁺</div>
<div class='line'>𒂍𒁹𒁕𒆳 𒄿𒈾</div>
<div class='line'>𒌑 𒉈𒂊𒈬</div>
<div class='line'>𒁹𒀭𒀝𒈬𒋧 𒀸 𒉺𒉌</div>
<div class='line'>𒉌𒄴𒋫𒈬 𒀭𒊹 𒀭𒂗 𒌋 𒀭𒀝 𒀭𒉡 𒃻 𒈗</div>
<div class='line'>𒁁𒉌𒐊 𒆠𒄿 𒌑𒊩𒇷𒈬 𒆳𒈨𒌍 𒃮𒁉</div>
<div class='line'>𒀀𒈾 𒈗 𒁁𒉌𒅀 𒄑𒊓𒀭𒄣𒉡</div>
<div class='line'>𒉈𒂊𒈬 𒃻 𒌉𒁹𒅀𒁺 𒌓 𒐈𒆚 𒃻 𒌗𒍩</div>
<div class='line'>𒀀𒈾 𒆳𒉏𒈠𒆠 𒄿𒌁𒁍</div>
</div>