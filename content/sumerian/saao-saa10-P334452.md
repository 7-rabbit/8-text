<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒅎𒈬𒉽</div>
<div class='line'>𒇻𒌋 𒁲𒈬 𒀀𒈾 𒈗 𒂗𒐊</div>
<div class='line'>𒀭𒀝 𒀭𒀫𒌓 𒁹 𒈗 𒂗𒐊</div>
<div class='line'>𒌨𒊒𒁍 𒊭 𒈗 𒁁𒉌</div>
<div class='line'>𒅖𒁓𒀭𒉌 𒈠 𒁕𒁀𒀀</div>
<div class='line'>𒈠 𒁹𒀸𒋩𒁺𒁄𒈨𒌍𒅀</div>
<div class='line'>𒀀𒈾 𒉺𒉌𒅀 𒇷𒇷𒅀</div>
<div class='line'>𒈠 𒁹𒀭𒌍𒉭𒁺𒅔 𒄑𒋛𒋙</div>
<div class='line'>𒇷𒇷𒀀 𒋗𒌑 𒄑𒊓𒄭𒅖</div>
<div class='line'>𒈠 𒇷𒍣𒄑𒍣 𒌓𒋢</div>
<div class='line'>𒄑𒊓𒄭𒅖𒈠 𒇷𒇻𒌋𒉌</div>
<div class='line'>𒌗𒄞 𒌨𒄷 𒁕𒀀𒁍 𒋗𒌋</div>
<div class='line'>𒌓𒈨𒌍𒋙 𒄭𒂵𒈨𒌍 𒈠𒀪𒁕</div>
<div class='line'>𒄊𒈫 𒀭 𒋫𒀜𒌅𒄴</div>
<div class='line'>𒁕𒀀𒁀 𒀀𒆗𒌋𒌋 𒁹 𒂊𒇷𒂊</div>
<div class='line'>𒀸 𒉺𒀭 𒈗 𒁁𒉌𒅀</div>
<div class='line'>𒈗 𒁁𒉌 𒄠𒊒</div>
<div class='line'>𒊭 𒀭𒈨𒌍 𒃲𒈨𒌍 𒋗𒌋</div>
<div class='line'>𒄑𒈪 𒃻 𒈗 𒂗𒐊</div>
<div class='line'>𒀸 𒌋𒅗 𒃮𒁉 𒁲𒅅</div>
<div class='line'>𒋗𒉡 𒇷𒂊𒇻𒌋𒉌</div>
<div class='line'>𒀸 𒄑𒈪 𒄭𒂵 𒁕𒀭𒆥</div>
<div class='line'>𒊭 𒈗 𒂗𒐊 𒇷𒁺𒇻</div>
<div class='line'>𒉌𒈨𒂖𒋙𒉡 𒈗 𒁁𒉌</div>
<div class='line'>𒇷𒂊𒄯 𒌉𒌉𒈨𒌍𒋙𒉡</div>
<div class='line'>𒆠𒄿 𒀭𒉌𒅎𒈠 𒀸 𒉺𒀭</div>
<div class='line'>𒈗 𒁁𒉌𒅀 𒇷𒁺𒇻</div>
<div class='line'>𒊭 𒋡𒁍𒌋𒉌 𒄠𒈨𒌑</div>
<div class='line'>𒈠𒀀 𒄑𒈪 𒀭 𒀀𒈨𒇻</div>
<div class='line'>𒌋 𒄑𒈪 𒇽𒀀𒈨𒇷𒂊</div>
<div class='line'>𒀀𒈨𒇻 𒑱 𒈗 𒑱 𒋗𒌑</div>
<div class='line'>𒆗 𒈬𒍑𒋗𒇷 𒃻 𒀭</div>
</div>