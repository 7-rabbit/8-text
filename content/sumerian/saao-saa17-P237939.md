<div class='block'>
<div class='line'>𒀴𒅗 𒁹𒀭𒀝𒌑𒊩𒅆</div>
<div class='line'>𒀀𒈾 𒁲𒈾𒀭 𒈗 𒁁𒉌𒐊 𒈜𒌨</div>
<div class='line'>𒌝𒈠𒀀 𒀀𒈾 𒈗 𒁁𒉌𒐊𒀀𒈠</div>
<div class='line'>𒀾𒋙 𒇽𒀀𒊏𒈬 𒃻 𒈗</div>
<div class='line'>𒁁𒉌𒐊 𒅖𒁍𒊏</div>
<div class='line'>𒀸 𒊮𒁍𒌑 𒇽𒀀𒊏𒈬</div>
<div class='line'>𒃻 𒌌𒌅 𒀕𒆠 𒌑𒍮𒌑</div>
<div class='line'>𒀀𒁺𒌑 𒀸 𒄘 𒀀𒇉𒄯𒊑</div>
<div class='line'>𒃻 𒁹𒀭𒀫𒌓𒌉𒍑𒋧𒈾</div>
<div class='line'>𒋙𒉡 𒀸 𒊮𒁍𒌑𒋙𒉡</div>
<div class='line'>𒄿𒋼𒀉𒄣</div>
<div class='line'>𒀉𒊑𒆪</div>
<div class='line'>𒌑𒈦𒋛𒈠</div>
<div class='line'>𒃻 𒁹𒁀𒋆𒀭</div>
<div class='line'>𒈨𒌍</div>
<div class='line'>𒁹𒂗 𒀸 𒊮𒁉𒋙𒉡</div>
<div class='line'>𒆷 𒄴𒇷𒃵𒈠</div>
<div class='line'>𒀀𒈾 𒉺𒀭 𒈗 𒁁𒉌𒐊</div>
<div class='line'>𒆷 𒅋𒌨 𒀭𒈨𒌍</div>
<div class='line'>𒃻 𒈗 𒁁𒉌𒐊 𒆠𒄿 𒈠𒆷</div>
<div class='line'>𒇽𒀀𒈨𒂁𒋾 𒃻 𒁵𒄭𒀀</div>
<div class='line'>𒃻 𒌉𒁹𒅀𒆠𒉌 𒅋𒄭𒈬</div>
<div class='line'>𒃻𒇷𒅔𒁺 𒀸 𒉿𒄿𒋙</div>
<div class='line'>𒊑𒋼𒈬𒌑 𒈗 𒁁𒉌</div>
<div class='line'>𒇷𒄑𒈽𒋙𒉡𒋾𒈠</div>
<div class='line'>𒊮𒁉 𒆳 𒇻𒌑 𒄭𒂵</div>
<div class='line'>𒇽𒀴𒈨𒌍 𒃻 𒈗 𒁁𒉌𒐊</div>
<div class='line'>𒆷 𒌑𒆳𒆷𒁍𒌑</div>
<div class='line'>𒆷 𒆠𒉌𒂊 𒋙𒉡</div>
</div>