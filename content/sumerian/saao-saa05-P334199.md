<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒈗𒂊𒄯𒀭𒉌</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒊭 𒈗 𒂗 𒅖𒁓𒀭𒉌</div>
<div class='line'>𒈠𒀀 𒀀𒋫𒀀 𒋫𒄩𒊒𒁍</div>
<div class='line'>𒌅𒈾𒈨𒊺 𒈠𒀀 𒀸 𒅆 𒂗𒉆</div>
<div class='line'>𒊭 𒌷𒇹𒄩 𒆷 𒋫𒀜𒄢</div>
<div class='line'>𒀀𒈾 𒂗𒉆 𒊭 𒌷𒇹𒄩</div>
<div class='line'>𒆜 𒄠𒈨𒌑 𒋼𒀀𒈠𒋗 𒀀𒆗𒌋𒌋</div>
<div class='line'>𒋬 𒌷𒍝𒉼 𒌑𒈾𒈠𒀾</div>
<div class='line'>𒀀𒈾 𒃻𒀠𒊺 𒀸 𒊮𒁉 𒋗𒌋</div>
<div class='line'>𒀭𒉌𒌑 𒆜 𒀀𒈾 𒆳𒌓𒋢𒀀</div>
<div class='line'>𒀠𒋃 𒀀𒆷𒁉𒅀 𒁀𒋛 𒄩𒉌𒂊</div>
<div class='line'>𒋗𒌑 𒄴𒌓𒊒𒁍 𒀀𒈾 𒌷𒄵𒋼</div>
<div class='line'>𒂊𒋼𒇷 𒀸 𒆳𒉌𒌓𒁹𒈠</div>
<div class='line'>𒀀𒈾𒆪 𒋗𒌑 𒁍𒌓 𒄩𒉌𒂊</div>
<div class='line'>𒄿</div>
<div class='line'>𒀲𒆳𒊏𒈨𒌍</div>
<div class='line'>𒀸 𒌷𒄬𒍮 𒆷 𒌑𒊏𒈠</div>
<div class='line'>𒍝𒆪𒌑 𒀸 𒋗𒈫𒅀 𒀀𒍝𒁁</div>
<div class='line'>𒀀𒈾 𒆳𒍝𒈬𒌋𒀀 𒌑𒊏𒁕</div>
<div class='line'>𒂊𒍝𒁺 𒂊𒍢𒁲 𒀸 𒅆 𒀀𒆥</div>
<div class='line'>𒊭 𒈗 𒂗𒅀 𒀀𒁕𒃲</div>
<div class='line'>𒈨𒉡 𒊭 𒈗 𒂗 𒄿𒋡𒁍𒉌</div>
<div class='line'>𒆠 𒈠𒍢𒂗 𒈗 𒂗 𒄿𒆥𒁍𒉌</div>
<div class='line'>𒈠𒀀 𒌉 𒁹𒂗𒋧𒈾 𒄿𒋛𒅗</div>
<div class='line'>𒇸𒇷𒆠 𒋗𒌋 𒋬 𒂟𒈨𒌍𒉌</div>
<div class='line'>𒇸𒇷𒆠 𒁹𒀭𒉺𒄩𒆳𒌋𒀀</div>
<div class='line'>𒀀𒈾𒅗 𒇷𒈥𒆪 𒌋𒌆𒇻</div>
<div class='line'>𒊭 𒈗 𒂗𒅀 𒇷𒁍𒋗</div>
<div class='line'>𒁁𒄣 𒊭 𒌷𒄬𒍮𒈨𒌍 𒊭 𒈗 𒂗𒐊</div>
<div class='line'>𒌨𒍮𒊒</div>
</div>