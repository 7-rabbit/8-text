<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒌷𒂦𒀭𒂗𒆤 𒄵𒌅 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒃻 𒄿𒈾 𒌋𒅗 𒋫𒄷𒈬</div>
<div class='line'>𒃻 𒆳𒌋𒌋𒈾𒀀𒀀 𒈾𒁺𒈠 𒇽𒌋𒌋𒈾𒀀𒀀 𒁳𒈨𒌍𒈠 𒀀𒈾 𒃻 𒉘𒉌𒋙𒌦 𒌑𒌁𒊒𒍑</div>
<div class='line'>𒀀𒁲 𒂟𒈨𒌍 𒀲𒆳𒊏𒈨𒌍 𒂊𒈬𒄣 𒈠𒀠 𒊮𒁀𒋙 𒌒𒇻</div>
<div class='line'>𒀀𒈾 𒍝𒁀𒀀𒋫 𒌷 𒃻𒀀𒋙 𒌷𒂦𒀭𒂗𒆤 𒇸𒇷𒆪 𒇻𒌑 𒀸 𒆕𒌍</div>
<div class='line'>𒄑𒆪 𒉠 𒌋 𒀞 𒇻𒌑 𒄿𒈾 𒅗 𒄭𒂵 𒅇 𒊓𒆷𒈪 𒂅𒌒𒁀𒀀𒋾</div>
<div class='line'>𒇻𒌑 𒄿𒈾 𒉌𒅅𒋛 𒉿𒅋𒋙 𒇻𒌑 𒄿𒈾 𒁍𒁍𒋾 𒇻𒌑 𒄿𒈾 𒈪𒆪𒋾</div>
<div class='line'>𒃻 𒂟𒈨𒌍 𒃻 𒊮 𒌷 𒇻𒌑 𒄿𒈾 𒄑𒄿𒁳 𒂦</div>
<div class='line'>𒇻𒇷𒈪𒋾 𒇻𒌑 𒄿𒈾</div>
<div class='line'>𒇻𒌑 𒄿𒈾 𒊩𒈠 𒅆𒌓 𒉌𒆸𒋾 𒃻 𒍝𒁁 𒌷</div>
<div class='line'>𒋛𒀀 𒅅𒌑 𒂊𒈬𒄣 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒌷 𒃻𒀀𒋙 𒌷𒂦𒀭𒂗𒆤</div>
<div class='line'>𒄿𒂟𒁀𒌅𒌑 𒋗𒋙𒉡 𒄿𒁉𒃻𒀀𒁕 𒀀𒈾 𒋡𒋾𒋙𒌦 𒅎𒌋𒌋𒉌𒄿</div>
<div class='line'>𒀸 𒁲𒁴 𒀸 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒋡𒁉𒄿 𒆪𒌦 𒀀𒈨𒊒 𒅎𒈠𒀀𒊏 𒊺𒈬𒌑 𒄿𒋆𒈨𒂊</div>
<div class='line'>𒂊𒍦 𒃻 𒁲𒅔 𒌓𒈪 𒉈𒄿 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒇻𒀪𒌋 𒇻𒀪𒌋𒌅 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒀸 𒆠 𒀭𒉌𒄿 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒈨𒌍 𒌑𒇻 𒀀𒈾 𒅆 𒇻 𒀬𒀬 𒄃𒈨𒌍𒆪</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒃻𒀀𒋾 𒆗𒋙</div>
<div class='line'>𒊩𒈠 𒇻𒀪𒌑 𒅥 𒅘 𒋁𒋙 𒆪𒌦 𒋡𒋾 𒁄𒌑 𒍑𒉿𒇻</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒂊𒈬𒄣 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒀀𒈾 𒍝𒁀𒀀𒋫 𒌷𒂦𒀭𒂗𒆤 𒄵𒌅 𒃻 𒄿𒈾 𒌋𒅗 𒋫𒄷𒈬 𒃻 𒆳𒌋𒌋𒈾𒀀𒀀</div>
<div class='line'>𒈾𒁕𒌅 𒅋𒆷𒆪𒉏𒈠 𒌷 𒃻𒀀𒋙 𒌷𒂦𒀭𒂗𒆤 𒀀𒈾 𒋡𒋾𒋙𒌦 𒋃𒌑</div>
<div class='line'>𒄿𒈾 𒊮 𒇻𒀴 𒉈𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒁁 𒈠 𒆠𒋫 𒅆𒈨𒌍 𒁁 𒋗𒋛 𒅁𒂍</div>
<div class='line'>𒁁 𒌋 𒄯 𒉠 𒁼𒍝 𒁇 𒁁 𒆕𒍠 𒂊𒁉 𒁁 𒊮𒆸𒆸 𒌋𒐋 𒅆𒋾</div>
<div class='line'>𒁁 𒈠 𒁁 𒁲 𒃻𒅔 𒁁 𒄿𒈾 𒐖𒌍 𒍢 𒀭𒋫 𒄊 𒆠𒋫 𒃮</div>
<div class='line'>𒁁 𒃻𒈨𒌍 𒁁 𒉠𒌈 𒁼𒍝 𒁇</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
</div>