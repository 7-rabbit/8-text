<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀭𒌓𒂗𒉽</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀸 𒌋𒅗 𒌷𒈨𒌍 𒊭 𒆳𒄩𒀀𒌑</div>
<div class='line'>𒊭 𒁹𒆠𒈲𒀸𒋩 𒀸 𒅆 𒈗 𒂗𒅀</div>
<div class='line'>𒅅𒁍𒌋𒉌 𒈠𒀀 𒈫 𒈨 𒀀𒊮 𒊭</div>
<div class='line'>𒀸 𒋡𒉌 𒑱 𒇷𒁲𒉡𒌋𒉌</div>
<div class='line'>𒌷𒈨𒌍𒉌 𒊭 𒆳𒋛𒊒𒊏</div>
<div class='line'>𒐊 𒌷𒈨𒌍𒉌 𒊭 𒂍 𒋃</div>
<div class='line'>𒀭𒂗 𒊭 𒋗𒈫 𒃲𒊕</div>
<div class='line'>𒌑 𒀸 𒅆 𒁹𒆠𒈲𒀸𒋩</div>
<div class='line'>𒌷𒈨𒌍</div>
<div class='line'>𒌑𒈠𒀀 𒁹𒆠𒈲𒀸𒋩</div>
<div class='line'>𒄿𒋡𒁉 𒈠𒀀 𒋡𒉌 𒌷𒌨𒍪𒄭𒈾</div>
<div class='line'>𒅇 𒀸 𒌷𒂦𒋫𒇷𒋾</div>
<div class='line'>𒆷 𒀀𒈾𒅆 𒈠𒀀 𒌷𒈨𒌍𒉌𒈠</div>
<div class='line'>𒊭 𒀸 𒅆 𒈗 𒀀𒋡𒁍𒌋𒉌</div>
<div class='line'>𒇻 𒋙𒉡 𒄿𒈾𒅆𒌑 𒀭𒉡𒋆</div>
<div class='line'>𒅋𒆪 𒊭 𒆳𒄩𒀀𒌑</div>
<div class='line'>𒀸 𒌋𒅗 𒌷𒈨𒌍𒉌 𒀭𒉡𒋼</div>
<div class='line'>𒄿𒆷𒆪𒌋𒉌 𒑱 𒀀𒊓𒋻 𒀸 𒌋𒅗 𒈗 𒂗𒅀</div>
<div class='line'>𒌑𒋛𒁉𒆷 𒈨𒄿𒉡 𒃻 𒈗 𒁁𒉌</div>
<div class='line'>𒄿𒋡𒁍𒌋𒉌</div>
</div>