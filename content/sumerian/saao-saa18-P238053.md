<div class='block'>
<div class='line'>𒀀𒈾 𒂼𒈗 𒁁𒉌𒅀 𒀴𒅗</div>
<div class='line'>𒁹𒈾𒀉𒀭𒀫𒌓 𒇻𒌑 𒂄𒈬</div>
<div class='line'>𒀀𒈾 𒂼𒈗 𒁁𒉌𒅀 𒀭𒊹 𒀭𒌓</div>
<div class='line'>𒅇 𒀭𒀫𒌓 𒈗 𒁁𒉌𒀀 𒇻𒁄𒇷𒂅</div>
<div class='line'>𒂅𒌒 𒊮𒁉 𒃻 𒂼𒈗 𒁁𒉌𒐊</div>
<div class='line'>𒌨𒁍𒌑 𒌌𒌅 𒆳𒉏𒈠𒆠</div>
<div class='line'>𒀀𒈾 𒌋𒅗𒄭𒉌 𒅋𒇷𒆪𒉌𒈠 𒄀𒅖𒊒</div>
<div class='line'>𒄑𒁀𒌅 𒆠𒄿 𒃻 𒅋𒇷𒆪𒉌</div>
<div class='line'>𒀀𒈾 𒂼𒈗 𒁁𒉌𒐊 𒀠𒋰𒊏 𒂗𒈾</div>
<div class='line'>𒄀𒅖𒊒 𒅁𒋫𒀜𒊒 𒅇 𒄀𒀀𒈠𒋼</div>
<div class='line'>𒃻 𒄀𒅖𒊒 𒄿𒈾 𒇻𒅗𒉡𒌝𒈠</div>
<div class='line'>𒅅𒋼𒇻𒌑 𒌌 𒌑𒈦𒅆𒊒𒅆𒈾𒋾</div>
<div class='line'>𒌌 𒉌𒄿𒁲 𒅋𒆷𒆪𒉌𒄿 𒅀𒉡𒌋</div>
<div class='line'>𒆠𒄿 𒀉𒊑𒆪𒉌 𒀀𒈾 𒂼𒈗 𒁁𒉌𒐊</div>
<div class='line'>𒀀𒉺𒅁𒉺𒊏 𒁁𒉌 𒂊𒈬𒄣 𒌨𒆃𒁕𒀀𒈾𒅆</div>
<div class='line'>𒌉𒋙 𒃻 𒁹𒀭𒊩𒌆𒃲𒋧𒈾 𒀀𒈾 𒈗 𒆳𒉏𒈠𒆠</div>
<div class='line'>𒅇 𒀀𒈾 𒁹𒄷𒁀𒉌𒂵𒀾 𒅋𒋫𒌓 𒌝𒈠</div>
<div class='line'>𒈗 𒆳𒀸𒋩 𒅇 𒈠𒁖𒋾</div>
<div class='line'>𒋗𒌑 𒂼𒈗 𒁁𒉌𒅀 𒄿𒁲</div>
<div class='line'>𒆠𒄿 𒁳𒁉 𒅗𒀀𒀀𒈠𒉡𒋼 𒋙𒉡 𒅇</div>
<div class='line'>𒌋𒌋𒈠 𒄿𒈾 𒇽𒆗𒁕𒀀𒉡 𒀊𒂍𒁴𒈠</div>
<div class='line'>𒅋𒋰𒊏 𒀭𒈨𒌍 𒃻 𒈗 𒁁𒉌𒐊 𒆠𒄿</div>
<div class='line'>𒇽𒀀𒆥 𒃻 𒈗 𒆳𒉏𒈠𒆠 𒅆𒌓𒂊𒋾</div>
<div class='line'>𒆷 𒅖𒌑𒈠 𒀀𒈾 𒉺𒉌𒐊 𒄿𒊒𒁀 𒅇</div>
<div class='line'>𒀀𒈬𒊒𒍑 𒅇 𒌋𒌋𒈠 𒅆𒌓𒋫𒋙</div>
<div class='line'>𒅁𒌅𒌑 𒀀𒁲 𒄴𒄭𒋢 𒅋𒇷𒆪</div>
<div class='line'>𒌓 𒈫𒆚 𒃻 𒌗𒉈 𒇽𒀀𒆥𒋙 𒀀𒈾 𒌋𒅗 𒈪𒄑𒊒</div>
<div class='line'>𒀀𒈾 𒉺𒉌𒐊 𒀉𒊑𒅗 𒀀𒈾 𒆪𒊑𒇷</div>
<div class='line'>𒌌𒈭𒄭𒄑𒋢 𒅇 𒇽𒀀𒆥𒐊</div>
<div class='line'>𒀀𒈾 𒂍𒃲 𒀠𒋰𒊏 𒁁𒉌 𒇻𒌑</div>
<div class='line'>𒄿𒁲 𒆠𒄿 𒊮𒁀𒀀 𒀉𒋾</div>
<div class='line'>𒂍𒁁𒉌𒅀 𒄖𒌝𒈬𒊒</div>
</div>