<div class='block'>
<div class='line'>𒀀𒈾 𒈗 𒋙 𒁁𒉌𒅀</div>
<div class='line'>𒀴𒅗 𒁹𒀭𒀝𒅅𒁉</div>
<div class='line'>𒀭𒀝 𒌋 𒀭𒀫𒌓 𒀀𒈾 𒈗 𒆳𒆳</div>
<div class='line'>𒁁𒉌𒅀 𒌨𒊒𒁍</div>
<div class='line'>𒀀𒈾𒆪 𒀀𒃶𒈾 𒈠𒊍𒇡𒋾</div>
<div class='line'>𒃻 𒈗 𒁁𒉌𒅀 𒀀𒈾𒊍𒊒</div>
<div class='line'>𒁹𒀀𒃻𒊑𒁺 𒇽𒃻𒌆</div>
<div class='line'>𒃻 𒄘𒃮𒀀𒆠 𒂍𒀜𒅀</div>
<div class='line'>𒀀𒈾 𒇽𒈾𒀀𒀀𒇻 𒀉𒋫𒁷</div>
<div class='line'>𒅇 𒋀𒈨𒌍𒂊𒀀 𒌌𒌅 𒂍𒋙𒉡</div>
<div class='line'>𒌌𒋼𒍢 𒋀𒌑𒀀</div>
<div class='line'>𒀀𒈾 𒄘𒃮𒀀𒆠 𒆠𒄿 𒀉𒄷𒌑</div>
<div class='line'>𒄿𒈾 𒄊𒈫𒋙 𒃻 𒀀𒈾 𒆪𒋼𒂊</div>
<div class='line'>𒅀 𒅅𒋫𒁉</div>
<div class='line'>𒌝𒈠 𒆳 𒃻 𒋀𒅗 𒀸 𒊮𒁉</div>
<div class='line'>𒀾𒁍 𒀉𒋾𒆪𒉡</div>
<div class='line'>𒀀𒍣𒂊𒊑 𒂗𒈨𒌍</div>
<div class='line'>𒁲𒉌𒅀 𒃻 𒐐 𒈠𒈾 𒆬𒌓</div>
<div class='line'>𒁹 𒈠𒈾 𒆬𒄀 𒌌𒌅 𒂍𒀜𒅀</div>
<div class='line'>𒅖𒋗𒌑 𒂄𒈠𒉡</div>
<div class='line'>𒆷𒉺𒀭 𒂗𒈨𒌍 𒁲𒉌𒅀</div>
<div class='line'>𒀉𒋫𒆗 𒅇 𒂗𒈨𒌍</div>
<div class='line'>𒁲𒉌𒅀 𒀸 𒋡𒀭𒉌𒋙</div>
<div class='line'>𒅋𒋫𒃶 𒄑𒊬𒅀</div>
<div class='line'>𒆠𒄿 𒅖𒋗𒌑 𒀀𒈾 𒌉𒋀𒋙</div>
<div class='line'>𒀉𒋫𒁷 𒈗 𒆳𒆳</div>
<div class='line'>𒆠𒄿 𒃻 𒉺𒉌𒋙</div>
<div class='line'>𒈤𒊒 𒇷𒁍𒍑</div>
</div>