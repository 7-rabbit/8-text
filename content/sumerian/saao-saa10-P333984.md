<div class='block'>
<div class='line'>𒀀𒈾 𒈗 𒁁𒇷𒉌</div>
<div class='line'>𒀴𒈨𒌍𒅗 𒁹𒌋𒐊𒈬𒄰𒌍</div>
<div class='line'>𒁹𒀭𒅎𒈬𒉽 𒁹𒀭𒀫𒌓𒃻𒈬</div>
<div class='line'>𒇻 𒂄𒈬 𒀀𒈾 𒈗 𒂗𒉌</div>
<div class='line'>𒀭𒀝 𒌋 𒀭𒀫𒌓</div>
<div class='line'>𒀀𒈾 𒈗 𒂗𒉌 𒌨𒊒𒁍</div>
<div class='line'>𒌓 𒌋𒐍𒆚 𒀭𒂗 𒀀𒁲 𒀭𒈨𒌍</div>
<div class='line'>𒊭 𒄑𒋛𒋙 𒀸 𒌷𒆷𒀊𒁀𒈾𒀜</div>
<div class='line'>𒂄𒈬 𒀀𒆗𒌋𒌋 𒁹𒂗𒌷𒁀</div>
<div class='line'>𒁹𒀭𒌋𒄥𒊩𒅆 𒇽𒀴𒈨𒌍</div>
<div class='line'>𒊭 𒂍 𒌉𒌋𒌋 𒊭 𒋗𒈫 𒇽𒂗𒉆</div>
<div class='line'>𒊭 𒌷𒀭𒃻𒈦𒉽𒅕</div>
<div class='line'>𒀸 𒌋𒅗 𒀲𒆳𒊏 𒆗𒉌</div>
<div class='line'>𒊭 𒊑𒈜𒌓 𒊭 𒆳𒆪𒌋𒋛</div>
<div class='line'>𒊑𒈜𒌋𒉌 𒀀𒈾 𒂊𒊐 𒌷</div>
<div class='line'>𒀀𒈾 𒌷𒆷𒀊𒁀𒈾𒀜</div>
<div class='line'>𒄿𒍝𒍪𒌋𒉌</div>
<div class='line'>𒁹𒌋𒄥𒊩𒅆 𒄊𒈫</div>
<div class='line'>𒊭 𒁹𒂗𒌷𒁀 𒄑𒍝𒁁</div>
<div class='line'>𒀸 𒌋𒅗 𒀲𒆳𒊏</div>
<div class='line'>𒊻𒊓𒅈𒄒𒋙</div>
<div class='line'>𒂊𒋫𒄠𒊒 𒄑𒂟𒌅𒌋𒌋𒋙</div>
<div class='line'>𒊻𒊓𒀭𒉌𒄣𒋙</div>
<div class='line'>𒈠𒀀 𒀭𒂗 𒀭𒇡𒉺𒉌𒌈</div>
<div class='line'>𒄑𒊓𒀊𒊒𒌋𒉌</div>
<div class='line'>𒈠𒀀 𒆍𒀭𒊏𒆠</div>
<div class='line'>𒀸 𒌋𒅗 𒀾𒇷</div>
<div class='line'>𒄽𒌅 𒊭 𒁹𒆪𒊑𒃲𒍣</div>
<div class='line'>𒁹𒇽𒐈𒄷𒋛</div>
<div class='line'>𒊭 𒃲 𒄿𒁕𒁍𒌒</div>
<div class='line'>𒈠𒀀 𒀀𒈾𒆪 𒌑𒁕</div>
<div class='line'>𒌓𒊑𒍮𒋾 𒋗𒉡</div>
<div class='line'>𒀸 𒌷𒂦𒆪𒊑𒃲𒍣</div>
<div class='line'>𒌑𒋡𒌑 𒈪𒄿𒉡</div>
<div class='line'>𒊭 𒈗 𒄿𒃮𒁍𒌋𒉌</div>
</div>