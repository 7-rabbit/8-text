<div class='block'>
<div class='line'>𒈗 𒁁𒉌𒅀</div>
<div class='line'>𒀀𒈾 𒈗</div>
<div class='line'>𒅇 𒀸 𒊮𒁉 𒌌 𒄴𒁲 𒆷</div>
<div class='line'>𒌌 𒄑𒇷 𒉈𒂊𒈠</div>
<div class='line'>𒈗 𒂗𒀀 𒄿𒁲 𒌌𒌅 𒌋𒅗 𒃻</div>
<div class='line'>𒀸 𒉺𒉌 𒈗 𒂗𒅀 𒌑𒂟𒁉𒌅</div>
<div class='line'>𒁹𒃻𒀭𒀝𒋗𒌑</div>
<div class='line'>𒋀𒈨𒌍 𒃻 𒁹𒂊𒊑𒋙</div>
<div class='line'>𒀀𒆠 𒄭𒂅 𒃻 𒀀𒈾 𒈗 𒂗𒐊 𒄴𒂅𒌑</div>
<div class='line'>𒌌𒋼𒄀𒇷 𒌋 𒄿</div>
<div class='line'>𒌦𒈨𒌍𒋙𒉡 𒃻 𒀸 𒄭𒂅 𒈤𒊑𒄿</div>
<div class='line'>𒀸 𒉺𒉌 𒀜𒀜𒅗 𒀀𒈾 𒇽</div>
<div class='line'>𒈾𒀜𒉡 𒀀𒄩𒈨𒌍 𒆠𒄿</div>
<div class='line'>𒀸 𒆍 𒂍𒃲 𒃻 𒈗 𒀉𒋫𒅆𒍪</div>
<div class='line'>𒆥 𒀸 𒌷 𒀀𒈾 𒌋𒅗𒄭𒅀</div>
<div class='line'>𒄿𒁳𒁍𒁍 𒀀𒈾 𒂍 𒁹𒀭𒀝𒋼𒀀𒅕</div>
<div class='line'>𒌉𒋙 𒃻 𒁹𒂊𒊑𒋙 𒌋 𒁹𒄭𒂵𒄑𒈪𒈗</div>
<div class='line'>𒇽𒃻𒅆𒂍𒃲 𒃻 𒌉𒈗 𒅕𒊒𒁍</div>
<div class='line'>𒀸 𒊮𒁉 𒌒𒈭𒄩𒊒 𒌋 𒌌𒋫𒀜𒁀𒁍</div>
<div class='line'>𒁍𒄴𒊒 𒌋 𒋗𒌓𒁍𒁍</div>
<div class='line'>𒁲𒅁𒁉 𒃻 𒂍𒂗𒈨𒌍𒂊𒀀</div>
<div class='line'>𒌦𒈨𒌍 𒀀𒂵𒉡𒌓 𒌌 𒀾𒁍𒌓</div>
<div class='line'>𒋙𒉡 𒃻 𒋗𒈫 𒇽𒂗𒉆𒈨𒌍𒋙𒉡</div>
<div class='line'>𒈗 𒂗𒀀 𒈗 𒃻 𒈗𒈨𒌍</div>
<div class='line'>𒋗𒌑 𒀭𒈨𒌍 𒃲𒈨𒌍 𒇷𒀪𒌑𒋾</div>
<div class='line'>𒁲</div>
</div>