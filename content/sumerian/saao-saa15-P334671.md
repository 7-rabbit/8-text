<div class='block'>
<div class='line'>𒊭 𒈾 𒁹𒂊𒉈𒊒</div>
<div class='line'>𒅇 𒁹𒋧𒉽𒈨𒌍 𒆥𒁉</div>
<div class='line'>𒅇 𒋧𒈠 𒀸 𒌓𒄒𒉣𒆠 𒅋𒆷𒅗</div>
<div class='line'>𒁹𒂊𒉈𒊒 𒅇 𒁹𒋧𒉽𒈨𒌍 𒌨𒁍𒌋𒌋𒋙</div>
<div class='line'>𒈠𒀀 𒋗𒈬 𒊭 𒌓𒄒𒉣𒆠</div>
<div class='line'>𒄿𒁄𒈛 𒄿𒋫𒀊𒁉</div>
<div class='line'>𒈠𒀀 𒅋𒋃 𒀸 𒊮𒁉</div>
<div class='line'>𒈠 𒀀𒁍𒌓 𒀭𒉌𒌓 𒆠𒄿</div>
<div class='line'>𒆷 𒌑𒊺𒇷𒀀 𒆷 𒀀𒋡𒁀𒀾𒋙</div>
<div class='line'>𒀸 𒌋𒅗𒅀 𒈾𒍮𒌋𒌋𒋙 𒀀𒈾𒆪 𒁹</div>
<div class='line'>𒀸 𒉿𒀉𒋾 𒁲𒅁𒁉 𒊭 𒈗 𒄑𒋛𒋙</div>
<div class='line'>𒉌𒀉𒁺𒁍𒌒 𒉡𒊌 𒊭</div>
<div class='line'>𒀸 𒊮 𒁹𒂗 𒌷𒊺𒈨𒌍𒅀 𒇻𒈨</div>
<div class='line'>𒀸 𒊮𒁉 𒀭𒉡𒋾 𒆷</div>
<div class='line'>𒉌 𒀀𒁁 𒈗 𒅆𒄿 𒉡𒊌</div>
<div class='line'>𒂊𒍝𒁕𒅗 𒂊𒍢𒁲</div>
<div class='line'>𒈠𒀀 𒁹𒉌𒆷𒀀𒀀</div>
<div class='line'>𒅇 𒋀𒈨𒌍𒋙 𒊭 𒀸 𒌋𒅗</div>
<div class='line'>𒈠𒀀 𒌉𒁹𒅀𒆠𒉌 𒌋 𒈠𒀀</div>
<div class='line'>𒁹𒀭𒉺𒀉𒃲 𒌉 𒁹𒀭𒉺𒋳𒋃</div>
<div class='line'>𒄑𒋛𒋙 𒀀𒈾 𒁈𒉺𒇻𒆠</div>
<div class='line'>𒅇 𒀸 𒌋𒅗 𒋀𒈨𒌍𒋙</div>
<div class='line'>𒌒𒋫𒆰𒋙 𒉈𒂊𒈬 𒊭 𒈗 𒆳𒉏𒈠𒆠</div>
<div class='line'>𒄑𒋢𒄴𒊒 𒀉𒋫𒋃</div>
<div class='line'>𒇽𒉈𒌅</div>
<div class='line'>𒄿𒋫𒀊𒁉𒌑 𒅇</div>
<div class='line'>𒀭𒈾𒅗 𒄑𒊓𒃶</div>
<div class='line'>𒀸 𒌓𒄒𒉣𒆠 𒌑𒋛𒉈</div>
</div>