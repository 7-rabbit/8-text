<div class='block'>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒀀𒈾 𒉿𒆤𒌅𒌑𒋾</div>
<div class='line'>𒃻 𒄿𒈾 𒉌𒀪𒀀𒊏 𒀭𒈾𒀀 𒃻𒀜𒊏𒀜𒌅 𒇷𒅁𒆥𒋢</div>
<div class='line'>𒆠𒈠 𒅁𒋼𒅅𒁺𒍑</div>
<div class='line'>𒄿𒊏𒀪𒀀𒈠𒋙</div>
<div class='line'>𒆷𒉺𒀭 𒋛𒄭 𒄭𒃻</div>
<div class='line'>𒈠𒊍𒇡𒋫𒋙 𒃻 𒊩𒊩𒌨𒀀 𒆠𒄿 𒊏𒈠𒉌𒋗</div>
<div class='line'>𒄿𒈾𒊍𒍝𒀀𒊏 𒉿𒍝</div>
<div class='line'>𒀭𒌓𒅗 𒃲𒋾 𒍪𒂊 𒄿𒈾 𒁲𒁴 𒀸 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦𒄿 𒅆𒊒 𒅆𒊏 𒊺𒂵𒌑 𒊺𒂵𒂊</div>
<div class='line'>𒂊𒍦 𒃻 𒁲𒅔 𒌓 𒉈𒄿 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒇻 𒀬𒀬 𒋳𒈨𒌍 𒌑𒇻 𒁹 𒅆 𒀬𒀬 𒄃𒈨𒌍</div>
<div class='line'>𒂊𒍦 𒃻 𒆠 𒈧 𒇻𒀪𒌑 𒇻𒀪𒌑𒌓 𒁳𒈨𒌍𒈠 𒌑𒇷𒀪𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒃻𒀀𒋾 𒆗𒋙</div>
<div class='line'>𒊩𒈠 𒇻𒀪𒌑 𒅥 𒅘𒌑 𒋁𒋙</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒇽 𒃻 𒈬𒋙 𒄿𒈾 𒉌𒀪𒀀𒊏 𒀭𒈾𒀀 𒆳𒊒𒌑𒈠 𒄿𒈾 𒅆</div>
<div class='line'>𒀭𒋾𒅗 𒃲𒋾 𒃻𒌦 𒁹𒀭𒀸𒋩𒋀𒋧𒈾 𒈗 𒆳𒀸𒋩 𒀀𒈾 𒉿𒆤𒌅𒌑𒋾</div>
<div class='line'>𒃻 𒄿𒈾 𒉌𒀪𒀀𒊏 𒀭𒈾𒀀 𒆳𒊏𒀜𒌅 𒄿𒉺𒆥𒁺𒋙𒈠</div>
<div class='line'>𒄿𒊏𒀪𒀀𒈬𒋙</div>
<div class='line'>𒃻 𒆷𒉺𒀭 𒀀𒈠𒌅 𒆷 𒁕𒀊𒌅 𒆷 𒅆𒂟𒌅</div>
<div class='line'>𒈠𒊍𒇡𒋫𒋙 𒃻 𒊩𒊩𒌨𒀀 𒀀𒆠 𒊏𒈠𒉌𒋙</div>
<div class='line'>𒄿𒈾𒊍𒍝𒊒 𒉿𒍝</div>
<div class='line'>𒁹𒈾𒁲𒉡 𒌗𒇯𒆬 𒌓 𒐈𒆚</div>
</div>