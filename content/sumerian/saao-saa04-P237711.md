<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇷𒄑𒆸 𒇷𒅅𒂍𒈠</div>
<div class='line'>𒀀𒈾 𒌋𒅗 𒂟𒈨𒌍 𒃻 𒄿𒈾 𒌷𒅗𒆗𒋾 𒃻 𒄿𒈾 𒋫𒄷𒈪 𒃻 𒆳𒊕𒉡 𒇻𒊏𒀜𒁲𒈠</div>
<div class='line'>𒂗𒉣 𒄿𒈾 𒅆 𒇽𒉽 𒇷𒄑𒀫𒊒 𒋫 𒌓 𒉈𒄿 𒌓 𒆚 𒃻 𒌗 𒉈𒄿 𒌗𒄞 𒂗 𒌓 𒆚 𒃻</div>
<div class='line'>𒌗𒋞 𒃻 𒈬𒀭𒈾 𒉈𒋾 𒀀𒈾 𒐏 𒌓𒈨𒌍 𒐏 𒈪𒈨𒌍 𒅆𒆥 𒀀𒆗𒉌 𒆕𒌍𒋾 𒁀𒊒𒋾 𒄿𒈾 𒅆𒆥 𒀀𒆗𒉌 𒉈𒋾</div>
<div class='line'>𒇻𒌑 𒁹𒅗𒀾𒋫𒊑𒋾 𒀀𒁲 𒂟𒈨𒌍𒋙 𒇻𒌑 𒂟𒈨𒌍 𒇽𒄀𒂇𒊏𒀀𒀀 𒇻𒌑 𒂟𒈨𒌍 𒇽𒌋𒌋𒈾𒀀𒀀</div>
<div class='line'>𒇻𒌑 𒂟𒈨𒌍 𒇽𒈠𒁕𒀀𒀀 𒇻𒌑 𒇽𒉽 𒋛𒀀 𒅅𒈨𒌍𒌋 𒄿𒇡𒊑𒈬𒌑 𒄿𒆏𒉿𒁺𒌑</div>
<div class='line'>𒇻𒌑 𒄿𒈾 𒆕𒌍 𒄑𒆪 𒉠 𒌋 𒀞 𒇻𒌑 𒄿𒈾 𒋛𒀪𒌑𒌅 𒇻𒌑 𒄿𒈾 𒁕𒈾𒈾</div>
<div class='line'>𒇻𒌑 𒄿𒈾 𒁍𒁍𒋾 𒇻𒌑 𒄿𒈾 𒉈𒅆 𒄑𒄿𒁳 𒇻𒌑 𒄿𒈾 𒄑𒀀𒊏𒄠𒈠</div>
<div class='line'>𒇻𒌑 𒄿𒈾 𒄑𒋗𒁉𒄿 𒇻𒌑 𒄿𒈾 𒅗 𒄭𒂵 𒅇 𒊓𒅆 𒂅𒌒𒁀𒀀𒋾</div>
<div class='line'>𒇻𒌑 𒄿𒈾 𒊩𒈠 𒅆𒌓 𒉌𒆸𒋾 𒃻 𒁳 𒌷 𒋛𒀀 𒅅𒌑 𒌷𒅗𒆗𒋾 𒁳𒈨𒌍𒌑</div>
<div class='line'>𒀀𒈾 𒊮𒁉 𒌷 𒄯𒌓 𒌷𒅗𒆗𒋾 𒌅𒈨𒌍𒌑 𒌷 𒄯𒌓 𒌷𒅗𒆗𒋾</div>
<div class='line'>𒋗𒋢𒌦 𒄿𒁉𒃻𒀀𒁺 𒀀𒈾 𒋡𒋾𒋙𒌦 𒅎𒌋𒌋𒉌𒄿</div>
<div class='line'>𒀭𒌓𒅗 𒃲𒋾 𒍪𒂊 𒍝𒁀𒀀𒋫 𒌷 𒄯𒌓 𒌷𒅗𒆗𒋾 𒄿𒈾 𒋗𒈫 𒇽𒉽 𒋛𒀀</div>
<div class='line'>𒅅𒈨𒌍𒌑 𒋫 𒌓 𒉈𒄿 𒂗 𒌓 𒅆𒆥 𒊑𒅀 𒄿𒈾 𒁲𒁴</div>
<div class='line'>𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒋡𒁉𒄿 𒆪𒌦 𒅆𒊒 𒅆𒊏 𒊺𒂵𒌋 𒊺𒂵𒂊</div>
<div class='line'>𒂊𒍦 𒃻 𒀀𒈾 𒂕 𒀀𒆗𒉌𒅀</div>
<div class='line'>𒂊𒍦 𒃻 𒄷𒁍𒌓 𒂔 𒄿𒆸𒁀𒌅 𒁲𒅅𒌅 𒄿𒂁𒆪</div>
<div class='line'>𒂊𒍦 𒃻 𒆠 𒊮𒁉𒋙𒌦 𒄿𒁳𒁍𒁍𒈠 𒄥𒈠 𒁇𒈨𒌍</div>
<div class='line'>𒂊𒍦 𒃻 𒁲𒅔 𒌓 𒉈𒄿 𒁶 𒄭𒂵 𒁶 𒄩𒂅𒌑</div>
<div class='line'>𒀀𒈾 𒌋𒅗 𒂟𒈨𒌍 𒃻 𒄿𒈾 𒌷𒅗𒆗𒋾</div>
<div class='line'>𒌑𒊏𒀜𒁺𒌑𒈠 𒂗𒉣 𒄿𒈾 𒅆 𒇽𒉽 𒄿𒈾𒊍𒍮𒊒 𒋫 𒌓 𒉈𒄿 𒌓 𒆚</div>
<div class='line'>𒃻 𒌗 𒀭𒉌𒄿 𒌗𒄞 𒂗 𒌓 𒆚 𒃻 𒌗𒋞 𒃻 𒈬 𒉈𒋾</div>
<div class='line'>𒇻𒌑 𒁹𒅗𒀾𒋫𒊑𒋾 𒂗 𒂟𒈨𒌍𒋙 𒇻𒌑 𒂟𒈨𒌍 𒇽𒄀𒂇𒊏𒀀𒀀</div>
<div class='line'>𒇻𒌑 𒂟𒈨𒌍 𒇽𒈠𒁕𒀀𒀀 𒇻𒌑 𒂟𒈨𒌍 𒇽𒌋𒌋𒈾𒀀𒀀 𒇻𒌑 𒇽𒉽 𒋛𒀀 𒅅𒈨𒌍𒌑</div>
<div class='line'>𒀀𒈾 𒊮𒁉 𒌷 𒄯𒌓 𒌷𒅗𒊑𒅁𒋾 𒌅𒈨𒌍𒌑 𒌷 𒄯𒌓 𒌷𒅗𒊑𒅁𒋾</div>
<div class='line'>𒋗𒈫𒋢𒌦 𒄿𒁉𒃻𒁺 𒀀𒈾 𒋡𒋾𒋙𒌦 𒅎𒌋𒌋𒉌𒄿 𒀸 𒊮 𒇻𒀴 𒀭𒉌𒄿</div>
<div class='line'>𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴</div>
<div class='line'>𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
<div class='line'>𒁁 𒊕 𒈾 𒃮 𒄈 𒈫𒈠 𒀭𒋫𒌑</div>
<div class='line'>𒁁 𒆠𒋫𒌈 𒁺 𒁁 𒄩𒋛𒋛 𒃻</div>
<div class='line'>𒁁 𒈾 𒄈 𒁲 𒃻𒈨𒌍 𒃮</div>
<div class='line'>𒁁 𒉠 𒂔 𒌋 𒉠</div>
<div class='line'>𒁁 𒆕𒍠𒂵 𒌋𒐊 𒌋 𒐖𒌍 𒈾𒁇𒋻 𒌋 𒀸 𒉠</div>
<div class='line'>𒁁 𒈩𒈨𒌍 𒇲𒈨𒌍 𒊮𒆸𒆸 𒐖𒌍 𒋰𒈨𒌍 𒌋</div>
<div class='line'>𒁹𒈾𒍢𒊒 𒌋 𒁹𒀭𒀫𒌓𒈬𒌑𒀫</div>
</div>