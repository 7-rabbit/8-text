<div class='block'>
<div class='line'>𒁹 𒀯𒉌𒁁𒀀𒉡 𒐌 𒌗𒈨𒌍 𒀸 𒊮 𒀯𒈦𒋰𒁀𒃲𒃲</div>
<div class='line'>𒀉𒋫𒋃 𒊒</div>
<div class='line'>𒆪𒉡</div>
<div class='line'>𒁍𒌒</div>
<div class='line'>𒀸 𒊮𒁉 𒀉𒋾𒅅</div>
<div class='line'>𒈗 𒀀𒆠 𒃻 𒄿𒇷𒀪𒌋 𒇷𒁍𒍑</div>
<div class='line'>𒌋 𒐈𒋙 𒀀𒈾 𒈗 𒀠𒋰𒊏</div>
<div class='line'>𒌝𒈠 𒁳𒁉 𒀭𒉡𒌓 𒁹 𒋡𒁉𒂊</div>
<div class='line'>𒀴𒅗 𒃻 𒁵𒅗 𒄿𒈾𒍝𒊒 𒌋 𒄿𒊏𒈬𒅗 𒁹𒆪</div>
<div class='line'>𒊮𒁀𒀀 𒁹 𒌋𒅗𒄭𒅗 𒄿𒆏𒉽𒀭𒉌</div>
<div class='line'>𒈠 𒉿𒄑𒊓𒋾</div>
<div class='line'>𒅆𒌨𒋙 𒌌 𒅔𒈾𒀸 𒊮𒁉</div>
<div class='line'>𒊑𒄿𒁍 𒀸 𒈤𒊒𒋾 𒃻 𒄿𒊒𒁍</div>
<div class='line'>𒉽 𒌌 𒅋𒇷𒄰𒈠 𒆳 𒌌</div>
<div class='line'>𒅆𒁾 𒀸 𒊮𒁉 𒉿𒄑𒊓𒋾</div>
<div class='line'>𒀭𒈪 𒃻 𒌍 𒃻 𒀸 𒌗𒀳 𒅖𒆪𒉡 𒀸 𒅎𒆳𒊏</div>
<div class='line'>𒌌𒌁𒊑 𒅆𒌨 𒃻 𒆳𒋢𒂔 𒈪𒉡𒌋 𒄭𒂅</div>
<div class='line'>𒂕𒋙 𒀯𒊕𒈨𒃻 𒐈𒋙 𒁹 𒊮 𒌍 𒄿𒋼𒊒𒌒</div>
<div class='line'>𒈪𒉡𒌋 𒅔𒉌𒁍𒍑𒈠 𒅆𒌨𒋙 𒄿𒋾𒅅</div>
<div class='line'>𒀸 𒋙 𒐈𒋙 𒌍 𒌓 𒌋𒐋𒆚 𒆠 𒀭𒌓 𒀉𒆗𒈥</div>
<div class='line'>𒌗𒇯 𒌗𒀳 𒌗𒃶 𒌍 𒀸 𒋫𒈥𒋾𒋙</div>
<div class='line'>𒆕 𒌓 𒁹𒆚 𒆠𒈠 𒃻 𒆷 𒅔𒉆𒊒 𒂵𒂇</div>
<div class='line'>𒃻 𒁹𒀭𒂗𒈬𒃻𒌦 𒇽𒍑𒆪</div>
</div>