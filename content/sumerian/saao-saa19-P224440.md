<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒌓𒆕𒀀𒀀 𒁹𒀭𒉺𒂟𒅕</div>
<div class='line'>𒇻 𒁲𒈬 𒀀𒈾 𒈗 𒁁𒉌𒅀</div>
<div class='line'>𒀭𒉺 𒀭𒀫𒌓 𒀀𒈾 𒈗 𒁁𒉌𒐊 𒌨𒊒𒁍</div>
<div class='line'>𒌓 𒌋𒌋𒐍𒆚 𒀀𒈾 𒁷𒌁𒆠 𒉌𒀉𒋫𒋃</div>
<div class='line'>𒉺𒀭 𒆍𒃲 𒈥𒂁 𒉌𒀉𒋾𒋾𒍣</div>
<div class='line'>𒋬 𒌉𒁷𒌁𒆠 𒉌𒀉𒁺𒁍𒌒</div>
<div class='line'>𒁹𒍝𒋛𒉡 𒀴 𒊭 𒁹𒁺𒆰</div>
<div class='line'>𒆕𒁕𒀀𒀀 𒄿𒁀𒀾𒅆 𒄿𒋛𒂊𒋗</div>
<div class='line'>𒀉𒌅𒍮𒌋𒉌 𒋬 𒌉𒁷𒌁𒆠𒈨𒌍</div>
<div class='line'>𒉺𒀭 𒆍𒃲 𒄿𒍝𒍪 𒀀𒉌𒉌 𒆠 𒀭𒉌𒄿</div>
<div class='line'>𒀀𒈾 𒌉𒁷𒌁𒆠𒈨𒌍 𒉌𒅅𒄭𒁉</div>
<div class='line'>𒈠𒀀 𒈗 𒀸 𒌋𒅗𒄭𒆪𒉡 𒄿𒊓𒀊𒊏𒈾𒅆</div>
<div class='line'>𒈠𒀀 𒀸 𒅗𒆪𒉡 𒋬 𒌉𒁷𒌁𒆠𒈨𒌍</div>
<div class='line'>𒆠 𒀭𒉌𒄿 𒆷𒀜𒁍𒌒 𒈠𒀀</div>
<div class='line'>𒀀𒈾 𒁺𒊏𒊑 𒊭 𒁷𒌁𒆠 𒅇</div>
<div class='line'>𒆠𒁲𒉡𒌓𒆪𒉡 𒆷𒀾𒆪𒌦</div>
<div class='line'>𒀀𒈾 𒁷𒌁𒆠 𒀠𒆷𒅗 𒁳𒁉 𒈠𒀪𒁺𒋾</div>
<div class='line'>𒄿𒋛𒋙𒉡 𒉌𒀉𒁺𒁍𒌒 𒂟𒈨𒌍 𒆗𒈨𒌍</div>
<div class='line'>𒂟𒈨𒌍 𒌋 𒄿𒁀𒀾𒅆 𒆷 𒄿𒈠𒄖𒊒</div>
<div class='line'>𒆷 𒌑𒍮𒌋𒉌 𒄿𒋛𒉌 𒆷 𒄿𒁕𒁍𒁍</div>
<div class='line'>𒄿𒊓𒀮𒉺𒊒𒈾𒅆 𒀀𒉌𒉌</div>
<div class='line'>𒉌𒅅𒄭𒁀𒋙𒉡 𒈠𒀀 𒆍𒃲 𒉿𒋾𒅀</div>
<div class='line'>𒀀𒈾 𒁷𒌁𒆠 𒉌𒊒𒌒 𒆷 𒄿𒈠𒃵</div>
<div class='line'>𒈠𒀀 𒀀𒈾 𒅗𒈾𒋙𒉡 𒀀𒈾 𒁷𒌁𒆠</div>
<div class='line'>𒉡𒋛𒊑𒅁𒆪𒉡 𒈠𒀀 𒆠𒈠</div>
<div class='line'>𒈗𒈠 𒀉𒊑𒅗 𒈪𒄿𒉡</div>
<div class='line'>𒀀𒈾 𒈗 𒀀𒃮𒁉 𒆠𒈠</div>
<div class='line'>𒈗 𒀉𒊑𒅗 𒆍𒃲 𒄿𒉻𒋾𒌑</div>
<div class='line'>𒆷 𒄿𒆥𒁍 𒊭 𒈗 𒅋𒋃𒌋𒉌</div>
<div class='line'>𒆠𒄿 𒀭𒉌𒄿 𒉌𒅅𒄭𒁀𒋙𒉡</div>
<div class='line'>𒈠𒀀 𒁹𒋀𒅇 𒀴𒈨𒌍</div>
<div class='line'>𒊭 𒁹𒁺𒆰 𒇻 𒄷𒁺𒉌𒆪𒉡</div>
<div class='line'>𒀀𒁲 𒂍 𒈗 𒅋𒆷𒅗𒀭𒉌</div>
<div class='line'>𒀀𒉌𒉌 𒀸 𒌷𒋼𒀀𒀭𒌋𒄥𒈠 𒉌𒄑𒄯</div>
<div class='line'>𒆠𒄿 𒀭𒉌𒈠 𒋬 𒌉𒁷𒌁𒆠 𒉌𒁕𒁍𒌒</div>
<div class='line'>𒈪𒄿𒉡 𒊭 𒉈𒂗𒊭𒉡𒉡 𒀲 𒌓𒌑</div>
<div class='line'>𒀀𒈾 𒈗 𒁁𒉌𒅀 𒉌𒉺𒅁𒉺𒊏</div>
<div class='line'>𒇷𒋫𒈠𒀀𒀀 𒄿𒊓𒀊𒊒𒈾𒅆</div>
<div class='line'>𒈠𒀀 𒀴𒈨𒌍 𒊭 𒈗 𒀀𒉌𒉌 𒈠𒀀 𒌓 𒌍𒆚</div>
<div class='line'>𒉌𒅋𒆷𒅗 𒄿𒋛𒆪𒉡 𒉌𒁳𒁍𒌒</div>
<div class='line'>𒅇 𒊕𒆗𒈨𒌍𒋼𒉌 𒀸 𒌋𒅗 𒈗 𒅋𒇻𒆪</div>
<div class='line'>𒆠𒈠 𒀉𒊑𒆪𒌋𒉌 𒉺𒀭 𒈗 𒁁𒉌𒅀</div>
<div class='line'>𒉡𒌒𒁀𒆷𒋙𒉡 𒉈𒂊𒈬 𒊭 𒌷𒀸𒁁𒆠</div>
<div class='line'>𒋗𒌅𒈠 𒋗𒌋 𒊭 𒈗 𒁁𒉌 𒅖𒁓𒀭𒉌</div>
<div class='line'>𒁹𒁺𒆰</div>
<div class='line'>𒀀𒉌𒉌</div>
<div class='line'>𒀀𒈾</div>
<div class='line'>𒉌</div>
<div class='line'>𒉌𒄯𒊏𒍝 𒀀𒈾 𒈗 𒁁𒉌𒅀 𒉌𒉺𒅁𒉺𒊏</div>
</div>