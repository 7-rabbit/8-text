<div class='block'>
<div class='line'>𒇻𒌑 𒄿𒈾 𒈪𒆪𒋾 𒇻𒌑 𒄿𒈾</div>
<div class='line'>𒇻𒌑 𒄿𒈾 𒄑𒀀𒊏𒄠𒈠 𒇻𒌑 𒄿𒈾 𒄑𒋗𒁉𒄿 𒇻𒌑 𒄿𒈾</div>
<div class='line'>𒋢𒌦𒄣 𒄷𒋚𒄩 𒅇 𒁍𒁍𒋾</div>
<div class='line'>𒌷𒈗𒅅𒁉 𒄿𒈾 𒁍𒈛𒋾𒋙𒌦 𒄿𒁉𒃻𒁺𒈠 𒂊𒈬𒄣</div>
<div class='line'>𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒈾 𒊩𒈠 𒅆𒌓 𒉌𒆸𒋾</div>
<div class='line'>𒃻 𒁳𒁁 𒌷 𒈠𒀠 𒁀𒋙𒌑 𒂟𒈨𒌍 𒆳𒌋𒌋𒈾𒀀𒀀 𒋫 𒊮𒁉 𒌑𒊺𒍮𒌑</div>
<div class='line'>𒌷 𒃻𒀀𒋙 𒌷𒈗𒅅𒁉 𒄿𒂟𒁀𒌅𒌑 𒌷 𒃻𒀀𒋙 𒌷𒈗𒅅𒁉</div>
<div class='line'>𒀀𒈾 𒋡𒋾𒋙𒌦 𒋃𒈨𒌍𒄿 𒀭𒌓𒅗 𒃲𒋾 𒍪𒂊</div>
<div class='line'>𒀀𒈪𒊑 𒅎𒈠𒀀𒊏 𒊺𒈬𒌋 𒄿𒋆𒈨𒂊</div>
<div class='line'>𒂊𒍦 𒃻 𒁲𒅔 𒌓𒈬 𒀭𒉌𒂊 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆠 𒈧 𒇻𒀪𒌑 𒇻𒀪𒌑𒋾 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒄿𒈾 𒆠 𒀭𒉌𒄿 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒁹 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒆳 𒆗𒋙</div>
<div class='line'>𒊩𒈠 𒇻𒀪𒌑 𒅥 𒅘 𒋁𒋙 𒆪𒌦 𒋗𒈫 𒁄𒌑 𒍑𒉿𒇻</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒂟𒈨𒌍 𒆳𒌋𒌋𒈾𒀀𒀀 𒄿𒇡𒊑𒈬</div>
<div class='line'>𒄿𒆏𒁍𒁺</div>
<div class='line'>𒌷 𒃻𒀀𒋙 𒌷𒈗𒅅𒁉 𒄿𒂟𒁀𒌅</div>
</div>