<div class='block'>
<div class='line'>𒀀𒈾 𒈗 𒁁𒈝𒉌 𒀴𒈨𒌍𒅗</div>
<div class='line'>𒁹𒀭𒂗𒅅𒁉 𒅇 𒇽𒆳𒃵𒁍𒆷𒀀𒀀</div>
<div class='line'>𒀭𒈦 𒌋 𒀭𒄖𒆷 𒋗𒈝 𒂅𒌒 𒊮𒁉</div>
<div class='line'>𒂅𒌒 𒍜 𒃻 𒈗 𒂗𒉌 𒀀𒈾 𒁕𒊑𒅖</div>
<div class='line'>𒌨𒁍𒌑 𒌨𒆪𒈨𒌍 𒈪𒌅𒌅 𒀀𒉌𒉌</div>
<div class='line'>𒈗 𒂗 𒌒𒊑𒀖𒀭𒈾𒅆 𒌑𒈬 𒁀𒆷𒂅</div>
<div class='line'>𒀀𒈾 𒈾𒄭𒊑𒉌 𒅋𒋫𒃶</div>
<div class='line'>𒌷𒀀𒁕𒊑𒄭𒋾 𒀸 𒆳𒍝𒀀𒈨</div>
<div class='line'>𒈗 𒆠𒄿 𒄿𒁍𒆪 𒀸 𒊮𒁉 𒀀𒅆𒁍𒌅</div>
<div class='line'>𒌌𒋼𒇷𒀭𒈾𒅆 𒅇 𒆠𒄿 𒀭𒉌𒄿</div>
<div class='line'>𒅅𒋫𒁍𒈾𒅆 𒌝𒈠 𒀴𒈨𒌍</div>
<div class='line'>𒃻 𒈗 𒀜𒌅𒉡 𒌷𒄵𒋾</div>
<div class='line'>𒈠𒆷𒉌 𒆕𒃼𒋙 𒅇</div>
<div class='line'>𒌌 𒀉𒁷𒀭𒈾𒅆</div>
<div class='line'>𒅅𒋫𒁍𒌑 𒆠𒄿 𒉌</div>
<div class='line'>𒅕𒊑</div>
<div class='line'>𒀭</div>
<div class='line'>𒉌</div>
<div class='line'>𒋾 𒀸 𒊮𒁉 𒉌𒄬𒌨</div>
<div class='line'>𒆪 𒌝𒈠 𒀠𒅗𒈠</div>
<div class='line'>𒀀𒈾 𒆳𒄿 𒃻 𒆳𒉼𒉌𒅆 𒄿𒃻𒉌</div>
<div class='line'>𒀀𒈾 𒆳𒄿 𒃻 𒆳𒉼𒉌𒅆 𒆠𒄿 𒉌𒇻𒌑</div>
<div class='line'>𒋀𒈨𒌍𒉌 𒀸 𒊮𒁉 𒁲𒄿𒆪 𒂟𒈨𒌍 𒃻 𒋀𒈨𒌍𒉌</div>
<div class='line'>𒄿𒁺𒆪 𒉡𒂟𒁉𒋫 𒀀𒈾 𒉺𒉌 𒇽𒂗𒉆</div>
<div class='line'>𒉌𒋰𒅗 𒄯𒃻𒀭 𒀉𒋾𒋙𒉡</div>
<div class='line'>𒆠𒄿 𒉌𒅋𒇷𒆪 𒀸 𒄑𒈪 𒃻 𒈗</div>
<div class='line'>𒉌𒄑𒍝𒅗𒀪 𒀸 𒌋𒅗𒄭 𒊕𒁺</div>
<div class='line'>𒄩𒀾𒆷𒉌 𒅇 𒂟𒈨𒌍 𒅅𒈨𒉌</div>
<div class='line'>𒈗 𒂗 𒆷 𒄿𒃮𒁉 𒌝𒈠 𒈪𒉆𒈠</div>
<div class='line'>𒀸 𒆷 𒀀𒃻𒁀 𒃻 𒇽𒂗𒉆 𒊑𒇷𒅗𒉌</div>
<div class='line'>𒌌𒌅 𒋗𒌑 𒀾𒁍 𒈫𒋙 𒆠𒄿 𒉌𒅋𒇷𒅗</div>
<div class='line'>𒌌𒌅 𒆜𒈫 𒌉𒊏𒉌 𒌋 𒂍𒈨𒌍𒉌</div>
<div class='line'>𒍮𒌒𒁍𒋫𒉌 𒂗𒈾 𒀸 𒄑𒈪</div>
<div class='line'>𒃻 𒈗 𒈗 𒂗𒉌 𒉌𒄑𒍝𒍝</div>
<div class='line'>𒆷 𒉌𒄬𒌨</div>
</div>