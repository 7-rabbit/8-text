<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒄀𒅖𒇻</div>
<div class='line'>𒀭𒀝 𒌋 𒀭𒀫𒌓 𒌓𒈬 𒌒𒆪𒋾</div>
<div class='line'>𒃻 𒂅𒌒 𒊮𒁉 𒈬𒀭𒈾𒈨𒌍</div>
<div class='line'>𒈠𒁕𒀀𒋾 𒃻 𒌌𒍮</div>
<div class='line'>𒄭𒁕𒀀𒋾 𒅇 𒊑𒃻𒀀𒋾</div>
<div class='line'>𒃻 𒈗 𒂗𒐊 𒌨𒁍𒌑 𒀀𒁲 𒆷</div>
<div class='line'>𒈗 𒂗𒀀 𒀀𒈾 𒌷𒋩𒈥𒀀𒋾</div>
<div class='line'>𒄿𒊩𒅗𒋢 𒁳𒁉𒋗𒌦</div>
<div class='line'>𒆠𒄿 𒀾𒈬𒌑 𒌓𒈬 𒃻 𒀾𒈬𒌑</div>
<div class='line'>𒀸 𒅆𒌓𒋾 𒆠𒄿 𒀠𒂅𒊒</div>
<div class='line'>𒀀𒈾 𒇽𒁕𒀀𒀀𒇻 𒇽𒃲𒁕𒀀𒀀𒇻</div>
<div class='line'>𒇽𒁾𒊬𒌷 𒇽𒃻𒌋𒅗𒄭𒌷</div>
<div class='line'>𒇽𒄩𒍝𒀭𒉡 𒌋 𒇽𒃲𒆠𒈲</div>
<div class='line'>𒀀𒈾 𒈗 𒂗𒐊 𒄴𒂅𒌑 𒄭𒂅𒌑𒀀</div>
<div class='line'>𒌌 𒄿𒁺 𒐌 𒈬𒀭𒈾 𒀀𒂵 𒍦𒋾 𒅆𒉡</div>
<div class='line'>𒂟𒋫𒆪 𒃻 𒆷 𒈗 𒂍𒀀 𒈾𒀀𒋙</div>
<div class='line'>𒃻𒋃𒅀 𒄷𒌓𒂅𒌑 𒀸 𒁍𒁀𒀀𒋾</div>
<div class='line'>𒃻 𒃻𒄭𒀀 𒄿𒈾 𒍦𒋾𒐊 𒀀𒈠𒀀𒌅</div>
<div class='line'>𒈠𒁺𒌑𒌅 𒃻 𒀀𒈾 𒈗 𒂗𒐊 𒄴𒂅𒌑</div>
<div class='line'>𒌋 𒈗 𒊑𒂊𒈬 𒅖𒆪𒈾𒀾𒋙𒉡𒁴𒈠</div>
<div class='line'>𒍣𒈨𒌍𒋙𒉡 𒄿𒊑𒂗𒋙𒉡𒋾𒈠</div>
<div class='line'>𒋗𒊌𒇻𒌑 𒁍𒊌𒋻 𒀀𒈾 𒇧𒂅</div>
<div class='line'>𒀀𒈾𒆪 𒌌 𒃻 𒄭𒂅 𒌌 𒂊𒄫 𒈝𒉡</div>
<div class='line'>𒀸 𒁍𒁍𒌑𒌅 𒀸 𒍦𒋾𒐊 𒆷 𒀀𒈠𒌅</div>
<div class='line'>𒂗 𒈗𒈨𒌍 𒈜𒆠𒆗𒉡 𒀀𒈾 𒇧𒂅</div>
</div>