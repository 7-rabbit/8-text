<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒉺𒌑𒉌𒆷</div>
<div class='line'>𒇻 𒁲𒈬 𒀀𒈾 𒈗 𒁁𒉌𒅀</div>
<div class='line'>𒐈 𒂟𒈨𒌍 𒆗𒉡𒋾 𒋙𒉡</div>
<div class='line'>𒊭 𒆪𒌝𒈠𒀀𒀀</div>
<div class='line'>𒄿𒊑𒆪𒉌 𒀸 𒉺𒉌𒅀</div>
<div class='line'>𒀸 𒉺𒀭 𒁹𒌉𒀭𒌋𒐊 𒄥𒁍𒋾</div>
<div class='line'>𒄿𒋾𒋾𒋢</div>
<div class='line'>𒆠 𒀭𒉌𒂊 𒅅𒄭𒁍𒌑𒉌</div>
<div class='line'>𒈠𒀀 𒌦𒈨𒌍𒉌 𒂍 𒈗</div>
<div class='line'>𒅅𒁍𒌑𒉌 𒇸𒇷𒆪</div>
<div class='line'>𒈠 𒀀𒈾 𒈾𒅆 𒀀𒆥𒅗</div>
<div class='line'>𒀸 𒂍𒃲 𒇻𒁉𒆷𒈾𒅆</div>
<div class='line'>𒈠 𒀀𒁍𒌓 𒅆𒄿</div>
<div class='line'>𒊭 𒆳 𒃻𒉌𒋾</div>
<div class='line'>𒀸 𒉺𒀭 𒈗 𒉌𒋡𒁉</div>
<div class='line'>𒈠 𒅗 𒊭 𒄊𒈫</div>
<div class='line'>𒆷𒀀 𒉌𒋡𒁀𒅗</div>
<div class='line'>𒈠 𒀀𒈾 𒄥𒁍𒋾𒈠</div>
<div class='line'>𒆷𒀀 𒉌𒋡𒁉</div>
<div class='line'>𒈠𒀀 𒌑𒆷𒀀 𒀸 𒂍𒃲</div>
<div class='line'>𒆷 𒌓𒁉𒆷𒈾𒀀𒅆</div>
<div class='line'>𒈠𒀀 𒀸 𒅆𒀀𒊑</div>
<div class='line'>𒀸 𒇷𒁲𒅖</div>
<div class='line'>𒀸 𒉺𒀭 𒈗 𒉌𒋡𒁉</div>
<div class='line'>𒈠𒀀 𒉺𒀭 𒂗𒉆</div>
<div class='line'>𒉺𒀭 𒄥𒁍𒋾</div>
<div class='line'>𒉌𒅅𒄭𒁉 𒈠𒀀 𒆷 𒅎𒈠𒃵</div>
<div class='line'>𒀸 𒂍𒃲 𒆷𒀀 𒌑𒁀𒇻𒈾𒅆</div>
<div class='line'>𒈪𒄿𒉡 𒊭 𒈗 𒁁𒇷</div>
<div class='line'>𒄿𒋡𒁍𒉌</div>
</div>