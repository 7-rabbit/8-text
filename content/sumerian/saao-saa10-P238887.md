<div class='block'>
<div class='line'>𒀀𒈾 𒈗 𒁁𒉌𒅀 𒀴𒅗 𒁹𒀭𒂗𒌑𒊺𒍦</div>
<div class='line'>𒀭𒂗 𒀭𒀝 𒌋 𒀭𒌓 𒀀𒈾 𒈗 𒁁𒉌𒅀 𒌨𒊒𒁍</div>
<div class='line'>𒀸 𒌗𒍩 𒌓 𒐉𒆚</div>
<div class='line'>𒌓 𒌋𒐉𒆚 𒌍 𒆠 𒀭𒌓 𒅆𒅕</div>
<div class='line'>𒁹 𒌓 𒌋𒐉𒆚 𒌍 𒌋 𒌋𒌋 𒆠 𒀀𒄩𒈨𒌍 𒅆𒈨𒌍</div>
<div class='line'>𒅗 𒄀𒈾 𒊮 𒆳 𒄭𒀊 𒀭𒈨 𒆳𒌵𒆠</div>
<div class='line'>𒁹 𒅆𒂟 𒄿𒄩𒊓𒋢 𒄷𒌓 𒊮 𒌦𒈨 𒃻𒀭</div>
<div class='line'>𒊮 𒈗 𒄭𒀊 𒁍𒌌 𒆳𒌵𒆠 𒌓𒂵𒌋𒌋</div>
<div class='line'>𒀸 𒂔 𒄿𒊐𒁉𒍮</div>
<div class='line'>𒁹 𒌍 𒌋 𒌋𒌋 𒋃𒄣𒇻 𒀜𒈬𒌑 𒆠𒄿𒉡</div>
<div class='line'>𒀸 𒅗 𒌦𒈨𒌍 𒃻𒀭 𒈗 𒀸𒋼 𒌀𒁇</div>
<div class='line'>𒀀</div>
<div class='line'>𒀭𒊹 𒀜𒌅</div>
<div class='line'>𒈠𒄭𒅕 𒂗 𒈗𒈨 𒇸𒆳 𒃻 𒉿𒄿𒋙 𒇺𒈨</div>
<div class='line'>𒆠𒄿 𒇽𒁾𒊬 𒇷𒀪𒌑 𒋗𒌑</div>
<div class='line'>𒀸 𒊮𒁉 𒈫 𒄀𒁾𒁀𒈨𒌍 𒃻 𒀜𒋙</div>
<div class='line'>𒄿𒌋𒌋𒉡𒌋𒌋𒋙 𒂗 𒈗𒈨𒌍 𒇽𒃲𒁾𒊬</div>
<div class='line'>𒇺𒀠 𒀀𒈾 𒍪𒌦𒉌𒄿 𒌌 𒁕𒀀𒁉</div>
<div class='line'>𒆠𒄿 𒉺𒀭 𒈗 𒁁𒉌𒅀 𒈤𒊒 𒇽𒁾𒊬𒂍𒌑𒌓</div>
<div class='line'>𒀖𒁲𒈾𒀾𒋙 𒅇 𒈗 𒂗𒉣𒋫𒋙</div>
<div class='line'>𒇷𒆠𒉺𒀾𒋙 𒀀𒈾 𒈭𒋀𒋾 𒀀𒈾 𒈗</div>
<div class='line'>𒂗𒅀 𒀠𒋰𒊏 𒂗 𒈗𒈨𒌍 𒆠𒄿 𒃻</div>
<div class='line'>𒄿𒇷𒀪𒌑 𒇷𒁍𒍑</div>
<div class='line'>𒃻 𒁹𒀭𒀝𒈗𒁺</div>
<div class='line'>𒐉 𒅎𒈨𒌍 𒀀𒈾 𒈗 𒁁𒉌𒅀</div>
<div class='line'>𒀸 𒌋𒅗 𒇽𒃻𒅆𒂍𒃲 𒀠𒋰𒊏</div>
<div class='line'>𒆠𒄿 𒈗 𒅖𒈬𒌑 𒌌 𒄿𒁲</div>
</div>