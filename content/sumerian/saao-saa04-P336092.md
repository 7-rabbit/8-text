<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒀀𒈨𒇻 𒊭 𒈬𒋙 𒄿𒈾 𒊮𒁉 𒉌𒀪𒊑 𒀭𒉌𒂊 𒃻𒀜𒊒𒌑𒈠</div>
<div class='line'>𒄿𒈾 𒈠𒄯 𒀭𒋾𒅗 𒃲𒋾 𒃻𒀝𒉡</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒈾 𒉺𒉌𒂊𒋙 𒇻𒊭𒍣𒄑𒋢</div>
<div class='line'>𒀀𒁲 𒋛𒀀 𒌓𒈨𒌍 𒊭 𒄿𒈾 𒉺𒈾 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒍣𒍪 𒀀𒈠𒌓</div>
<div class='line'>𒆷 𒁕𒀊𒌓 𒆷 𒁲𒅅𒌓 𒀀𒆳 𒇷𒄷𒄭𒋾 𒃻 𒋛𒄭 𒁇𒋾 𒈾𒁄𒃰𒋾</div>
<div class='line'>𒀀𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒋫 𒊮𒁉𒋙 𒄿𒁕𒁍𒌒</div>
<div class='line'>𒂊𒉺𒀾𒃻 𒌑𒊺𒉺𒀾𒃻 𒄿𒋡𒁉𒄿 𒌑𒃻𒋡𒁀𒀀</div>
<div class='line'>𒌑𒃻𒁕𒁀𒀀𒁀 𒌑𒃻𒀭𒄩𒊍𒍝</div>
<div class='line'>𒇻𒌑 𒉺𒉌𒂊𒋙 𒀀𒈾 𒊮 𒍝𒄿𒊏𒉌𒂊𒋙 𒄿𒃻𒃶𒈾</div>
<div class='line'>𒀭𒌓𒅗 𒃲𒋾 𒍪𒂊</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒋡𒁉𒄿 𒆪𒌦 𒅆𒊒 𒅆𒊏 𒊺𒈬𒌑 𒊺𒂊</div>
<div class='line'>𒂊𒍦 𒃻 𒁲𒅔 𒌓𒈨 𒀭𒉌𒂊 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒈨𒌍 𒌑𒇻 𒉺𒀭 𒀬𒀬 𒄃𒈨𒌍𒆪</div>
<div class='line'>𒂊𒍦 𒃻 𒄿𒈾 𒆠 𒀭𒉌𒂊 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒅈𒃻𒀀𒋼 𒈜𒋙</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒊩𒈠 𒇻𒀪𒌑 𒅥 𒅘 𒋁𒋙</div>
<div class='line'>𒆪𒌦 𒋡𒋾 𒁄𒌑 𒍑𒉿𒇻 𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒀀𒈨𒇻 𒃻 𒈬𒋙 𒄿𒈾 𒊮𒁉 𒉌𒀪𒊑 𒀭𒉌𒂊 𒃻𒀜𒊒𒌑𒈠</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒈾 𒉺𒉌𒂊𒋙 𒌑𒊓𒍣𒄑𒋢</div>
<div class='line'>𒀀𒁲 𒋛𒀀 𒌓𒈨𒌍 𒃻 𒄿𒈾 𒉺𒀭 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒍣𒍪</div>
<div class='line'>𒋛𒄷 𒁇𒌅 𒄿𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒂊𒁍𒋗 𒌑𒊺𒉿𒋙</div>
<div class='line'>𒌑𒃻𒀭𒄩𒍮 𒌑𒃻𒁕𒁀𒁍 𒄿𒈾 𒊮 𒇻𒀴 𒉈𒄿 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾</div>
<div class='line'>𒉻𒉆𒈠 𒇻𒄯 𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒄯𒍗 𒇷𒋰𒁄</div>
<div class='line'>𒁁 𒈾 𒌇𒅆 𒁁 𒄈 𒁲 𒃻𒈨𒌍 𒁁 𒐖𒌍 𒍢 𒃮 𒁹 𒅆𒋙 𒅎𒋩 𒁁 𒋗𒋛 𒅁𒂍</div>
<div class='line'>𒌋𒐊 𒅅 𒅆𒌑</div>
<div class='line'>𒁁 𒃮 𒐖𒌍 𒈫 𒁁 𒆠𒋫</div>
<div class='line'>𒋢 𒋛𒇲</div>
</div>