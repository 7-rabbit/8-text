<div class='block'>
<div class='line'>𒊭 𒁹𒀭𒌍𒉽𒈨𒌍𒋢 𒌋𒌋 𒆳𒀸𒋩𒆠 𒂗𒆪𒉡</div>
<div class='line'>𒅖𒆪𒈾𒅗𒉡𒉌 𒀀𒁍𒌓 𒆷 𒁲𒅅𒌓 𒋫𒌑𒈠𒀀𒉌</div>
<div class='line'>𒆷 𒋫𒃮𒁀𒀀𒉌 𒀀𒈾 𒁹𒀭𒌍𒉽𒈨𒌍𒋢 𒌋𒌋 𒆳𒀸𒋩𒆠 𒂗𒆪𒉡</div>
<div class='line'>𒆷 𒋫𒋃𒀀𒉌𒉌 𒊮𒁀𒆪𒉡 𒀀𒈾 𒈗 𒂗𒆪𒉡 𒆷 𒂵𒄯𒌋𒉌</div>
<div class='line'>𒋳𒈠 𒁹𒀸𒋩𒉽𒀸 𒌉𒌋𒌋 𒃲 𒊭 𒂍𒍑𒋾 𒅇 𒊑𒄴𒋼 𒌉𒈨𒌍𒈗 𒊭 𒁹𒀭𒌍𒉽𒈨𒌍𒋢</div>
<div class='line'>𒌋𒌋 𒆳𒀸𒋩𒆠 𒌑𒆗𒅆𒌑𒅗𒉡𒉌 𒆷 𒋫𒈾𒇡𒃻𒉡𒉌</div>
<div class='line'>𒀸𒋩 𒀭𒊩𒌆𒆤 𒀭𒊺𒊒𒌋𒀀 𒀭𒌍 𒀭𒊩𒌆𒃲 𒀭𒌓 𒀭𒀀𒀀</div>
<div class='line'>𒀭𒀀𒉏 𒀭𒌈 𒀭𒂗𒆤 𒀭𒅎 𒀭𒊭𒆷 𒀭𒄒𒉻𒆳</div>
<div class='line'>𒀭𒌋𒐊 𒊭 𒀭𒂊 𒀭𒌋𒐊 𒊭 𒌷𒀏𒆠 𒀭𒌋𒐊 𒊭 𒌷𒇹𒀭𒆠</div>
<div class='line'>𒀭𒌋𒐊 𒀸𒋩𒄿𒌓 𒀭𒍝𒂷𒂷 𒀭𒁀𒌑 𒀭𒈦 𒀭𒉺𒌆</div>
<div class='line'>𒀭𒈨𒌍 𒃻 𒂍𒀉𒆠𒀉 𒅈𒋥 𒆷 𒀮𒋩 𒈠𒊒𒍑𒌅</div>
<div class='line'>𒇷𒊒𒊒𒆪𒉡 𒀸 𒌷𒀭𒀸𒋩 𒌨</div>
<div class='line'>𒂟 𒀸 𒊮𒁉𒋙</div>
<div class='line'>𒀸𒋩 𒀭𒊩𒌆𒆤 𒀭𒊺𒊒𒌋𒀀 𒀭𒌍 𒀭𒊩𒌆𒃲 𒀭𒌓 𒀭𒀀𒀀</div>
<div class='line'>𒀭𒀀𒉏 𒀭𒌈 𒀭𒂗𒆤 𒀭𒅎 𒀭𒊭𒆷 𒀭𒃵𒆳 𒀭𒌋𒐊 𒃻 𒀭𒂊</div>
<div class='line'>𒀭𒌋𒐊 𒊭 𒀏𒆠 𒀭𒌋𒐊 𒃻 𒇹𒀭𒆠 𒀭𒌋𒐊 𒀸𒋩𒄿𒌓 𒀭𒍝𒂷𒂷 𒀭𒁀𒌑</div>
<div class='line'>𒀭𒂍𒀀 𒀭𒈤 𒀭𒁮𒆠𒈾 𒀭𒂵𒂵 𒀭𒌋𒄥 𒀭𒈨𒌍 𒊭 𒂍𒀉𒆠𒀉</div>
<div class='line'>𒅈𒋥 𒆷 𒀮𒋩 𒈠𒊒𒍑𒌅 𒇷𒊒𒊒𒆪𒉡</div>
<div class='line'>𒆪𒉡 𒀸 𒀮𒄯 𒆳𒆳</div>
<div class='line'>𒀸 𒂍𒀉𒆠𒀉</div>
</div>