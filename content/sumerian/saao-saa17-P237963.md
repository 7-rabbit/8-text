<div class='block'>
<div class='line'>𒀴𒅗 𒀀𒈾 𒁲𒈾𒀭 𒇽𒆹𒆗𒇻</div>
<div class='line'>𒁁𒉌𒅀 𒈜𒌨</div>
<div class='line'>𒀭𒀝 𒌋 𒀭𒀫𒌓 𒀀𒈾 𒁁𒉌𒐊 𒌨𒊒𒁍</div>
<div class='line'>𒌝𒈠𒀀 𒀀𒈾 𒁁𒉌𒅀𒀀𒈠</div>
<div class='line'>𒁁𒉌 𒆷 𒄿𒃮𒁉 𒌝𒈠 𒈪𒉆𒈠</div>
<div class='line'>𒅎𒈠𒁴𒈠 𒉈𒂗𒋙 𒆷 𒀾𒈪</div>
<div class='line'>𒅇 𒅆𒌓𒋫𒋙 𒆷 𒀀𒄯</div>
<div class='line'>𒌌𒌅 𒈬𒀭𒈾 𒈫𒋫 𒂟𒋫𒆪</div>
<div class='line'>𒌋 𒂗𒈾 𒃻 𒀊𒉻𒊒 𒉈𒈠𒀀 𒌌 𒊍𒁁</div>
<div class='line'>𒆠𒄿 𒀊𒉻𒊒 𒀭𒂗 𒌋 𒀭𒀝</div>
<div class='line'>𒀀𒈾 𒁀𒆳 𒍣𒈨𒌍 𒃻 𒈗 𒁁𒉌𒅀</div>
<div class='line'>𒅇 𒃻 𒇽𒆹𒆗𒇻 𒌑𒉌𒇷</div>
<div class='line'>𒌝𒈠 𒅎𒈠𒋾 𒈗 𒁁𒉌𒀀</div>
<div class='line'>𒅋𒆷𒆚𒈠 𒆠𒁲𒉡𒋾</div>
<div class='line'>𒃻 𒁷𒌁𒆠 𒄿𒊕𒃶</div>
<div class='line'>𒌓𒈬𒊻𒋢 𒇽𒁷𒌁𒆠𒈨𒌍 𒃮𒁉</div>
<div class='line'>𒊏𒄴𒍮 𒂗𒈾 𒅎𒈠𒋾 𒇽𒊕𒉡 𒌌𒌅</div>
<div class='line'>𒂍𒁹𒁕𒆪𒊑 𒌑𒍢 𒁷𒌁𒆠 𒃮𒁉</div>
<div class='line'>𒅁𒋫𒀠𒄷 𒌝𒈠 𒀀𒈾 𒋗𒈫 𒌨𒆪𒈨𒌍</div>
<div class='line'>𒈲𒋗𒊏𒉌 𒄠𒈨𒉌 𒁷𒌁𒆠 𒃮𒁉</div>
<div class='line'>𒋗𒈫𒋢𒉡 𒀀𒈾 𒁁𒉌𒅀 𒄿𒁲𒅅𒆪𒌑</div>
<div class='line'>𒌋 𒁁𒉌 𒊓𒆠𒀉 𒃻 𒀭𒀫𒌓 𒀉𒁕𒀾𒋳𒈠</div>
<div class='line'>𒊩𒈬𒋙 𒀉𒋰𒋙𒌑 𒂄𒈠𒉌 𒉽𒁀𒉡𒌑</div>
<div class='line'>𒀀𒈾 𒀭𒂗 𒄿𒉆𒁷 𒂄𒈠𒉌 𒃻 𒄿𒉆𒁲𒉡</div>
<div class='line'>𒆠𒄿 𒁷𒌁𒆠𒄿 𒆠𒄿 𒀸 𒉺𒀭 𒀭𒂗 𒁀𒉡𒌑</div>
<div class='line'>𒄠𒈨𒉌 𒁷𒌁𒆠 𒄴𒆸𒉿 𒌋 𒁁𒉌 𒊓𒆠𒀉</div>
<div class='line'>𒀭𒌓 𒌋 𒀭𒀫𒌓 𒀀𒈾 𒀊𒁍𒌓 𒃻 𒆳𒀸𒋩𒆠</div>
<div class='line'>𒅋𒋳𒉡𒅗 𒈗 𒉻𒉿𒀉𒈠</div>
<div class='line'>𒇸𒇷𒆚𒈠 𒁷𒌁𒆠 𒀀𒈾 𒀭𒀫𒌓</div>
<div class='line'>𒇻𒍠𒆠 𒈬𒆪𒉡 𒀀𒈾 𒁕𒊏𒀀𒋾</div>
<div class='line'>𒀸 𒂍𒊕𒅍 𒌋 𒂍𒍣𒁕 𒇺𒆲</div>
</div>