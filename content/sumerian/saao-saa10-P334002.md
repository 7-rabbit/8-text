<div class='block'>
<div class='line'>𒀀𒈾 𒈗 𒂗𒐊</div>
<div class='line'>𒀴𒅗 𒁹𒀝𒆰𒆷𒉡</div>
<div class='line'>𒇻𒌋 𒂄𒈬 𒀀𒈾 𒈗 𒂗𒐊</div>
<div class='line'>𒀭𒀝 𒌋 𒀭𒀫𒌓</div>
<div class='line'>𒀀𒈾 𒈗 𒂗𒐊 𒌨𒊒𒁍</div>
<div class='line'>𒂄𒈬 𒊭 𒈗 𒂗𒐊</div>
<div class='line'>𒅇 𒂅𒌒 𒍜𒈨𒌍𒋙</div>
<div class='line'>𒀸 𒊮 𒃮𒊑 𒂊𒄈𒋾𒐊</div>
<div class='line'>𒆷𒀾𒈨</div>
<div class='line'>𒀸 𒌋𒅗 𒋫𒈥𒋾 𒌍 𒌋 𒌋𒌋</div>
<div class='line'>𒀭𒉌𒌋 𒉿𒊺𒅕𒋙</div>
<div class='line'>𒁹 𒀸 𒌗𒀊 𒌓 𒌋𒐉𒆚</div>
<div class='line'>𒀭𒌍 𒆠 𒀭𒌓 𒉡 𒅆𒅕</div>
<div class='line'>𒍗𒈨𒌍 𒃻𒈨𒌍 𒀭 𒅥</div>
<div class='line'>𒆍𒃲𒈨𒌍 𒇽𒉽 𒄿𒈾𒃼</div>
<div class='line'>𒌓 𒌋𒐊𒆚 𒅆𒇲𒈠 𒅆𒌨 𒆳𒌵𒆠</div>
<div class='line'>𒅆𒂟 𒆳𒉏 𒌋 𒆳𒈥</div>
<div class='line'>𒁹 𒀸 𒌗𒀊 𒅎𒂂 𒅅𒌉</div>
<div class='line'>𒀭𒈪 𒆳𒆳</div>
<div class='line'>𒀸 𒌋𒅗 𒇻𒀬𒈨𒌍 𒊭 𒈗</div>
<div class='line'>𒊭 𒀸 𒅗𒉡𒉌 𒅔𒉌𒉺𒀾𒀀𒉌</div>
<div class='line'>𒀠𒆷𒅗 𒀀𒍝𒍝 𒀸 𒅆 𒇻𒀬𒈨𒌍</div>
<div class='line'>𒌑𒆷𒀀 𒀭𒈾𒅗 𒁹𒆪</div>
<div class='line'>𒈪𒄿𒉡 𒊭 𒈗 𒄿𒃮𒁍𒉌</div>
<div class='line'>𒈗 𒁁𒉌 𒄿𒃮𒁉 𒌋</div>
<div class='line'>𒈠𒀀 𒀀𒋫𒀀</div>
<div class='line'>𒆷 𒌅𒋚𒋛𒊓𒀀𒉌</div>
</div>