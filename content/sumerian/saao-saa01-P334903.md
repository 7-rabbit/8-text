<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒋳𒋃𒀀𒈾𒂗</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀸 𒌋𒅗 𒁹𒀭𒉿𒅀𒉽 𒇽𒉺𒇻</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒋬 𒌋𒅗 𒃲𒆠𒈲𒌑𒋼</div>
<div class='line'>𒌅𒌒𒋫𒋾𒋗 𒈠𒀀 𒀀𒋫𒀀 𒋳𒁀𒀾𒋗</div>
<div class='line'>𒈠𒀀 𒁹 𒄘𒌦 𒆬𒌓 𒊻𒄩 𒆷𒀾𒋗</div>
<div class='line'>𒆷𒀀 𒌑𒉻𒋾𒋗 𒇽𒃲𒆠𒈲 𒋗𒌑</div>
<div class='line'>𒁹𒁺𒄢𒅆𒀭 𒀸 𒅆 𒈗 𒂗𒐊 𒈗 𒁁𒉌</div>
<div class='line'>𒇺𒀠𒋗 𒋧𒈬 𒆷𒀀 𒇽𒃲𒆠𒈲 𒋗𒌓𒉌</div>
<div class='line'>𒆠𒄿 𒁹𒁺𒄢𒅆𒀭 𒀀𒈾 𒄀𒍣 𒅋𒌨𒌋𒉌</div>
<div class='line'>𒋗𒌑𒌓 𒂠𒃼𒋗 𒌒𒋫𒅀𒄑</div>
<div class='line'>𒀀𒈾 𒄀𒍣 𒆷 𒂊𒊒𒌒 𒄴𒋾𒌨 𒀸 𒊮</div>
<div class='line'>𒀸 𒊮𒁉 𒂍𒆳 𒀉𒋾𒀉𒍣 𒀀𒊓𒀊𒊏</div>
<div class='line'>𒊻𒋛𒊑𒁺𒉌𒌍𒋗 𒉡𒊌 𒂠𒃼𒅗</div>
<div class='line'>𒇻𒊑𒈠𒅗 𒉡𒊌 𒂟𒈨𒌍 𒄿𒍝 𒀠𒅗</div>
<div class='line'>𒌋𒌆𒈝 𒀸 𒌷𒂦𒌋𒌋𒁺 𒂊𒁍𒍑</div>
<div class='line'>𒈨𒌍𒇷 𒇽𒂟𒈨𒌍 𒈾𒍝 𒈨𒌍𒇻𒈠 𒆷 𒈾𒍝</div>
<div class='line'>𒉿𒅋𒅗𒋗𒉡 𒈾𒈥𒆪 𒀝𒁲𒁀𒀾𒋗𒉡</div>
<div class='line'>𒉡𒊌 𒀀𒋫𒀀 𒉿𒅋𒅗𒆪𒉡 𒈾𒈥𒆪</div>
<div class='line'>𒅇 𒊺𒅔𒉡 𒄀𒀊𒉺𒊒 𒊭 𒌋𒌆𒇷</div>
<div class='line'>𒆷 𒋫𒁲𒈾</div>
<div class='line'>𒈠𒀀 𒌋𒌋𒉡</div>
<div class='line'>𒌑𒈠𒀀 𒀭𒉡𒋆 𒀀𒈾 𒈗 𒂗𒐊</div>
<div class='line'>𒀀𒊓𒀊𒊏 𒋧𒈬 𒀀𒈾 𒄷𒊒 𒈨𒈨𒉌</div>
<div class='line'>𒌋𒌆𒈝 𒌑𒊏𒄠𒈠 𒈗 𒁁𒉌 𒇷𒅕𒌑𒁀𒋗𒉡</div>
<div class='line'>𒌋𒌆𒈝 𒇷𒁍𒋗 𒆠𒈠 𒌋𒌆𒇻 𒂊𒋰𒋗</div>
<div class='line'>𒄑𒋛𒋙𒉡 𒇻𒆠𒉡𒉌</div>
<div class='line'>𒉌 𒋫 𒉺𒉌𒋗𒉡 𒀜𒋾𒅆</div>
<div class='line'>𒃲𒆠𒈲 𒊭 𒇽𒊩𒋢𒇀𒈨𒌍</div>
<div class='line'>𒌋𒌆𒈝 𒌨𒋫𒈨</div>
<div class='line'>𒄩𒈩 𒀸 𒌷𒀏</div>
<div class='line'>𒄰𒈬𒊻</div>
<div class='line'>𒉡𒊌 𒅗 𒆪𒌨𒊒</div>
<div class='line'>𒆠𒈠 𒀸 𒅆 𒈗 𒂗𒐊 𒀜𒊑𒅗</div>
<div class='line'>𒄑𒋛𒋗 𒇻𒆠𒉡𒉌</div>
</div>