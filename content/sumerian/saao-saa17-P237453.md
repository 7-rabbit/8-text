<div class='block'>
<div class='line'>𒀀𒈾 𒁹𒇧𒇻𒂅 𒆠𒁉𒈠</div>
<div class='line'>𒌝𒈠 𒈗𒈠 𒂄𒈬 𒅀𒀀𒅆</div>
<div class='line'>𒈜𒁀𒅗 𒇻𒌑 𒁕𒀊𒅗</div>
<div class='line'>𒁹𒀭𒂗𒁀𒃻 𒇽𒊮𒌓 𒁳𒁉𒅗</div>
<div class='line'>𒄭𒂵𒈨𒌍 𒄿𒈾 𒉺𒉌𒅀</div>
<div class='line'>𒄿𒁳𒁍𒌒 𒅇 𒅎𒈠𒁴𒈠</div>
<div class='line'>𒄿𒈾 𒉺𒉌𒅀 𒀉𒍣𒄑𒈠</div>
<div class='line'>𒋾</div>
<div class='line'>𒂗𒈾 𒀀𒁺𒌑 𒀠𒋰𒊩𒅗</div>
<div class='line'>𒀀𒁺𒌑 𒇽𒀀𒆠𒄿</div>
<div class='line'>𒈠𒀪𒁲𒂊</div>
<div class='line'>𒅇 𒁹𒀭𒂗𒁀𒃻 𒇽𒊮𒌓</div>
<div class='line'>𒆠𒄿 𒀭𒀸𒋩 𒀭𒂗 𒅇 𒀭𒀝</div>
<div class='line'>𒀭𒈨𒌍𒅀</div>
<div class='line'>𒅗𒍝𒊒</div>
<div class='line'>𒆷𒉺𒀭 𒇽𒀀𒆥𒅗</div>
<div class='line'>𒋻𒁮𒈠 𒄩𒀭𒁹</div>
<div class='line'>𒀀𒈾</div>
<div class='line'>𒇸𒇷𒅗</div>
<div class='line'>𒅇 𒁾𒉺𒅗 𒀀𒈾</div>
<div class='line'>𒇺𒋗𒉏𒈠 𒆍 𒀀𒈾 𒂊𒈬𒆠𒅀</div>
<div class='line'>𒉿𒋫𒈠 𒆠𒄿 𒀭𒉌𒋾</div>
<div class='line'>𒇻𒌑 𒂵𒄠𒊏𒌅𒉡 𒌋𒌋𒁲𒂊𒈠</div>
<div class='line'>𒋫𒃮𒁉 𒌝𒈠 𒆷𒉺𒀭 𒈨𒁲</div>
<div class='line'>𒈾𒋻𒌅 𒊏𒃻𒀀𒉌</div>
<div class='line'>𒀀𒈾 𒂊𒈬𒆠𒅀 𒈜</div>
<div class='line'>𒀭𒀸𒋩 𒀭𒂗 𒅇 𒀭𒀝 𒀭𒈨𒌍𒅀</div>
<div class='line'>𒆠𒄿 𒄭𒁕𒆪𒉡 𒀸 𒉺𒉌𒅀</div>
<div class='line'>𒄿𒁀𒀾𒋗𒌋</div>
<div class='line'>𒉌</div>
<div class='line'>𒀭𒀸𒋩 𒀭𒂗 𒌋 𒀭𒀝</div>
<div class='line'>𒊏𒌋𒌋𒆪𒉡</div>
<div class='line'>𒆷 𒌅𒄬𒆷𒋡</div>
<div class='line'>𒌋𒌋𒁲𒂊𒈠 𒀭𒂗 𒌋 𒀭𒀝</div>
<div class='line'>𒈨𒁲𒆪𒉡 𒅅𒋫𒁍𒌑</div>
<div class='line'>𒀉𒋾𒋙𒈠 𒋫𒄬𒇷𒋡</div>
<div class='line'>𒀀𒈾𒆪 𒌑𒁲𒅀𒈠 𒇻𒌑</div>
<div class='line'>𒁳𒁉 𒈠𒆷 𒁹𒀭𒂗𒁀𒃻 𒇽𒊮𒌓</div>
<div class='line'>𒄿𒉺𒅁𒉺𒊩𒅗</div>
<div class='line'>𒃮𒁉 𒃻 𒉿𒅀</div>
</div>