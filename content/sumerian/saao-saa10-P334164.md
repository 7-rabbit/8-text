<div class='block'>
<div class='line'>𒀀𒈾 𒇽𒀳 𒂗𒅀</div>
<div class='line'>𒀴𒅗 𒁹𒀭𒉺𒆰𒋛𒁲</div>
<div class='line'>𒇻 𒁲𒈬 𒀀𒈾 𒂗𒅀</div>
<div class='line'>𒀭𒀝 𒌋 𒀭𒀫𒌓 𒀀𒈾 𒂗𒅀</div>
<div class='line'>𒈬𒀭𒈾𒈨𒌍 𒈠𒀪𒁕𒋼 𒌨𒊒𒁍</div>
<div class='line'>𒅆𒁾𒈨𒌍 𒇻𒌋 𒃻 𒀭𒂊 𒇻 𒃻 𒆠𒁴</div>
<div class='line'>𒇻𒌋 𒊭 𒁁𒄑𒁉 𒄠𒈥 𒅆𒈾𒉌</div>
<div class='line'>𒀀𒊓𒋻 𒀸 𒁀𒀜𒋫𒋫𒀀𒀀</div>
<div class='line'>𒈠𒄯 𒀭𒌓 𒌑𒊓𒀜𒁉𒅁𒋙𒉡</div>
<div class='line'>𒀸 𒃾 𒅘𒌑 𒀸 𒀀𒈨𒌍 𒋗𒉀</div>
<div class='line'>𒀸 𒉌𒈨𒌍 𒋁𒈨𒌍𒋙 𒄷𒈨𒌍 𒄠𒈬𒋼</div>
<div class='line'>𒌑𒊓𒀊𒅆𒅋 𒌑𒊓𒆸𒋙𒉡</div>
<div class='line'>𒈗 𒁍𒌋𒄭 𒃻 𒆳𒌵𒆠 𒅆𒁾𒈨𒌍</div>
<div class='line'>𒀉𒈭𒊏𒀭𒉌 𒄿𒋛𒋛</div>
<div class='line'>𒈠𒀀 𒈨𒄿𒉡 𒅆𒁾 𒆷𒀊𒌅</div>
<div class='line'>𒀸 𒊮𒁉𒋗 𒈗 𒁍𒌋𒄭 𒌅𒊺𒅆𒁀</div>
<div class='line'>𒅇 𒄿𒁕𒁍𒌒 𒈠𒀀</div>
<div class='line'>𒀸 𒅆 𒇽𒀳 𒆥𒄿𒁉</div>
<div class='line'>𒈠𒀀 𒀸 𒁀𒀀𒁲 𒊭 𒌓 𒆚</div>
<div class='line'>𒈠𒀀 𒃾 𒉌𒋛𒋾</div>
<div class='line'>𒁕𒀪𒋫𒀀𒋾</div>
<div class='line'>𒁹𒉌𒆷𒀀𒀀 𒀀𒈾 𒁹𒀭𒉺𒌑𒉌𒇷</div>
<div class='line'>𒀴𒋙 𒀉𒋾𒁷 𒀸 𒊮𒁉</div>
<div class='line'>𒀸 𒌋𒅗 𒁹𒀭𒊩𒌆𒃲𒋧𒈾</div>
<div class='line'>𒀸 𒌋𒅗 𒁹𒀭𒌓𒅁𒉌</div>
<div class='line'>𒀸 𒌋𒅗 𒁹𒄿𒀭𒈥𒂁</div>
<div class='line'>𒄿𒊓𒀠 𒈠𒀀 𒀸 𒌋𒅗 𒃻𒁄𒆪𒋼</div>
<div class='line'>𒊭 𒈠𒀀𒋾 𒄿𒁺𒁍𒌒</div>
<div class='line'>𒈠𒀀 𒂍𒂦𒈨𒌍 𒀸 𒁁𒋫𒋫𒀀𒀀</div>
<div class='line'>𒂟𒁉𒋫 𒈠𒀀 𒈾𒊍𒊒 𒋗𒌋</div>
<div class='line'>𒀸 𒉺𒀭 𒇽𒀳 𒇻𒌋 𒆷 𒄿𒍝𒊍</div>
<div class='line'>𒈠𒀀 𒀀𒈾 𒁹𒀭𒉺𒌑𒉌𒇷 𒀴𒋙</div>
<div class='line'>𒇺𒌑𒇻 𒈠𒀀 𒋗𒌋 𒃮𒁍</div>
<div class='line'>𒄿𒁕𒁍𒌒</div>
</div>