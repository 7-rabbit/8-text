<div class='block'>
<div class='line'>𒀀𒈾 𒂗 𒈗𒀀𒉡 𒂗𒅀 𒀴𒅗</div>
<div class='line'>𒁹𒀭𒈗𒆕 𒌓𒈬𒌓𒋢 𒀭𒅁 𒌋 𒀭𒊩𒌆𒂍𒃲</div>
<div class='line'>𒀀𒈾 𒁷 𒍣𒈨𒌍 𒁍𒁕 𒌓𒈬𒈨𒌍 𒈠𒁺𒌅</div>
<div class='line'>𒆲𒉡 𒁼 𒄑𒄖𒍝 𒈗𒌑𒋾</div>
<div class='line'>𒃻 𒈗 𒂗𒅀 𒌑𒉌𒇷 𒌌𒌅 𒊮𒁉</div>
<div class='line'>𒁹𒄑𒆪𒋾𒌉𒍑𒂍𒊹𒊏 𒈗 𒆳𒀸𒋩𒆠</div>
<div class='line'>𒀜𒈨𒌍𒀀 𒂗𒉣𒋾 𒃻 𒈗𒈨𒌍 𒃻 𒆳𒀸𒋩𒆠</div>
<div class='line'>𒀉𒋫𒊍𒊒 𒁹𒀭𒂗𒈬𒃻𒌦 𒀜𒀜𒐊</div>
<div class='line'>𒃻 𒁹𒀭𒌍𒋀𒈨𒌍𒋢 𒀜𒅗 𒅁𒆠𒁺</div>
<div class='line'>𒋾 𒃻 𒀸 𒁁𒆠 𒀉𒋫</div>
<div class='line'>𒂗𒉣 𒁹𒀭𒌍𒋀𒈨𒌍𒋢 𒌋 𒁹𒀸𒋩𒋀𒋧𒈾</div>
<div class='line'>𒆠𒄿 𒄑𒍮𒊒 𒂍 𒁮𒄣 𒀸</div>
<div class='line'>𒄿𒋼𒁍𒍑 𒀸 𒉡𒉽𒋾 𒃻 𒁹𒀭𒄑𒉢𒈬𒁺</div>
<div class='line'>𒁹𒀭𒊹𒆕𒀀 𒁵𒄭𒀀 𒌌𒇷𒋾 𒃻</div>
<div class='line'>𒀜𒀜𒐊 𒄿𒁍𒋗 𒆠𒄿 𒄴𒋢𒋢</div>
<div class='line'>𒋙 𒈠𒆷 𒁀𒋗𒌑 𒂟𒈨𒌍</div>
<div class='line'>𒃻 𒁹𒀭𒊹𒆕𒌉𒍑</div>
<div class='line'>𒇽𒃲𒊕</div>
<div class='line'>𒈗 𒅋𒋰𒊏𒀭𒉌 𒌝𒈠</div>
<div class='line'>𒋾 𒀀𒈾 𒌷𒈨𒌍𒅀 𒅇</div>
<div class='line'>𒀜𒋫𒁲 𒈗 𒂗𒀀 𒅅𒋫𒁀𒀀</div>
<div class='line'>𒌝𒈠 𒀭𒈨𒌍 𒀸 𒋗𒈫𒐊 𒌌𒊑𒇷𒈬</div>
<div class='line'>𒌉𒈨𒌍𒅗 𒌑𒊓𒇷𒅗</div>
<div class='line'>𒀀𒈾 𒋗𒈪𒅀 𒋼𒅁𒁍𒋙 𒈝𒉡</div>
<div class='line'>𒊺𒂊 𒅗𒂍 𒌝𒈠</div>
<div class='line'>𒁍𒁀𒀀𒌈 𒃻 𒃻𒄭𒀀 𒀀𒈾𒆪</div>
<div class='line'>𒇽𒊕𒉡𒋾 𒃻 𒌷𒁍𒄣𒁺</div>
<div class='line'>𒌑 𒂍𒈨𒌍 𒅇 𒀀𒊮𒈨𒌍</div>
<div class='line'>𒌆𒈨𒌍 𒆠𒈾𒀜𒋾</div>
<div class='line'>𒊓𒀪𒁲 𒅇</div>
<div class='line'>𒅋𒇷𒅗 𒀀𒈾 𒃮𒁉</div>
<div class='line'>𒄑 𒀀𒈾𒆪 𒀉𒋾𒋙</div>
<div class='line'>𒈗 𒆳𒀸𒋩𒆠 𒈠𒆷 𒀀𒈾</div>
<div class='line'>𒋼 𒀭𒈨𒌍𒅗 𒆠𒄿𒈠𒁲𒂊</div>
<div class='line'>𒉺𒉌 𒃻 𒈗 𒂗𒐊 𒄠𒈠𒊒</div>
<div class='line'>𒋗 𒌗𒍩 𒃻 𒀠𒇷𒆚𒈠</div>
<div class='line'>𒀸 𒄑𒈿 𒆷 𒈾𒀠</div>
<div class='line'>𒀸 𒁍𒁀𒀀𒌈 𒃻 𒃻𒄭𒀀 𒌋 𒀸 𒍮𒌝𒈨𒂊</div>
<div class='line'>𒃻 𒀀𒈨𒌍 𒀀𒆳 𒅆 𒇽𒍑𒈨𒌍 𒀀𒁖𒃲</div>
<div class='line'>𒇺𒈬𒌑 𒌷 𒃮𒁍</div>
<div class='line'>𒌅𒌅 𒃻 𒁹𒉺𒀭𒀭</div>
<div class='line'>𒌅 𒀸 𒁍𒈛𒋾</div>
</div>