<div class='block'>
<div class='line'>𒀀𒈾 𒈗 𒂗𒅀 𒀴𒅗</div>
<div class='line'>𒁹𒁀𒆷𒋛𒄿 𒇻 𒁲𒈬</div>
<div class='line'>𒀀𒈾 𒈗 𒂗𒅀 𒀭𒉺 𒀭𒀫𒌓</div>
<div class='line'>𒀀𒈾 𒈗 𒂗𒅀 𒌨𒊒𒁍</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒀸 𒌷𒄩𒊑𒈝𒁀</div>
<div class='line'>𒈠𒀀 𒄿𒃻𒌓 𒋬 𒀭𒂊</div>
<div class='line'>𒋫𒀜𒌅𒊌𒋫 𒀀𒊮𒈨𒌍</div>
<div class='line'>𒊭 𒆳𒀾𒋗𒊏𒀀𒀀 𒋫𒋫𒆗</div>
<div class='line'>𒈗 𒀀𒋫𒀀 𒌑𒁀𒀪𒀀</div>
<div class='line'>𒀸 𒂍 𒇽𒋡𒁷𒉌 𒈗</div>
<div class='line'>𒀀𒋫𒀀 𒌑𒁀𒀪𒀀𒈠</div>
<div class='line'>𒅆𒌨 𒀸 𒊮 𒂍𒃲 𒆷 𒈨𒈨𒉌</div>
<div class='line'>𒈗 𒀸 𒌷𒄩𒊑𒈝𒁀</div>
<div class='line'>𒅎𒈠𒋼 𒅋𒌨𒈠</div>
<div class='line'>𒌑𒈠𒀀 𒋳𒈠 𒀸 𒊮 𒂍𒃲</div>
<div class='line'>𒄿𒁀𒀾𒅆 𒅆𒌨 𒈨𒆤𒋾</div>
<div class='line'>𒄿𒃻𒋾 𒇸𒇷𒆪</div>
<div class='line'>𒀸 𒊮𒁉 𒇷𒁍𒋗</div>
<div class='line'>𒋳𒈠 𒈗 𒁁𒉌</div>
<div class='line'>𒄿𒃮𒁉 𒈠𒀀</div>
<div class='line'>𒀀𒆠𒂊 𒋡𒁉</div>
<div class='line'>𒀀𒊮 𒈜𒁉 𒌷 𒇻𒌋</div>
<div class='line'>𒋡𒀭𒉌 𒌷 𒀭𒅎 𒅕𒄭𒄑</div>
<div class='line'>𒇻 𒁲𒁉𒄴 𒈠𒂵𒅈𒊑</div>
<div class='line'>𒅖𒆲 𒇻𒌋 𒄿𒃻𒋾</div>
<div class='line'>𒈨𒅎𒈠 𒌑𒋡𒀠𒇷</div>
<div class='line'>𒀀𒈨𒇻 𒋗𒌋 𒐈 𒈬𒀭𒈾𒈨𒌍</div>
<div class='line'>𒀸 𒆪𒌑𒊑 𒌋 𒉌𒄑𒊓𒋼</div>
<div class='line'>𒀉𒋫𒈾𒀠𒆷𒀝</div>
<div class='line'>𒀀𒈾 𒊭 𒀀𒊮 𒄿𒊒𒋗𒌋𒉌</div>
<div class='line'>𒋡𒁉 𒀸 𒌋𒅗 𒁕𒊏𒊑</div>
<div class='line'>𒊭 𒌗 𒊭 𒈗 𒅖𒁓𒀭𒉌</div>
<div class='line'>𒈬𒀭𒈾 𒁲𒊑 𒅆𒄿</div>
<div class='line'>𒆠𒈠 𒀯𒊕𒈨𒃻</div>
<div class='line'>𒀉𒋫𒈥 𒀀𒈾 𒈗 𒂗𒅀</div>
<div class='line'>𒀀𒉺𒅁𒉺𒊏 𒀸 𒉺𒉌</div>
<div class='line'>𒀀𒁕𒃲 𒌗 𒀭𒉌𒄿𒌑</div>
<div class='line'>𒌑𒃵𒈠𒊏 𒀀𒆠𒂊</div>
<div class='line'>𒅆𒋾𒄿𒉌</div>
<div class='line'>𒀸 𒊮𒁉 𒉌𒅎𒈥</div>
<div class='line'>𒅎𒈠𒋼 𒉌𒁕𒊏𒊒𒉌</div>
</div>