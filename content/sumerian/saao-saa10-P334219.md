<div class='block'>
<div class='line'>𒀀𒈾 𒈗 𒂗𒐊 𒀴𒅗</div>
<div class='line'>𒁹𒌉𒀭𒌋𒐊 𒇻𒌋 𒁲𒈬 𒀀𒈾 𒌋𒌋</div>
<div class='line'>𒂗𒐊 𒀭𒉺 𒌋 𒀭𒀫𒌓 𒀀𒈾 𒌋𒌋</div>
<div class='line'>𒂗𒐊 𒌨𒊒𒁍 𒌓𒈨 𒌒𒆪𒋼</div>
<div class='line'>𒂅𒌒 𒍜 𒌋 𒄷𒌓 𒊮𒁉</div>
<div class='line'>𒀭𒈨𒌍 𒃲𒈨𒌍 𒀀𒈾 𒌋𒌋 𒂗𒐊 𒇺𒊒𒆪</div>
<div class='line'>𒂗𒉆 𒊭 𒌷𒂦𒊬𒊒𒆪</div>
<div class='line'>𒀸 𒉺𒉌𒋾 𒉌𒌓𒈩𒂊𒀀 𒅁𒋼𒋼</div>
<div class='line'>𒌋 𒈠𒈾 𒆬𒌓 𒁹𒅆 𒐉𒈨 𒇻𒈨𒌍</div>
<div class='line'>𒌋𒐊 𒄞𒈨𒌍 𒊭 𒀭𒅆𒄿𒈠𒇻𒌋𒀀</div>
<div class='line'>𒅇 𒀭𒈝𒈝 𒀉𒋾𒅆</div>
<div class='line'>𒀀𒈾 𒊭 𒄿𒋛𒂊𒋙</div>
<div class='line'>𒀉𒋾𒁷 𒀀𒈾𒆪</div>
<div class='line'>𒉌𒌓𒈩𒂊𒀀</div>
<div class='line'>𒉆𒈨𒌍</div>
<div class='line'>𒊭 𒉺𒈾𒌅𒍑𒋙</div>
<div class='line'>𒈨𒈨𒂊𒉌 𒋬 𒂍𒀭𒈨𒌍</div>
<div class='line'>𒆷 𒅖𒅆𒄿𒌋 𒌑𒈠𒀀</div>
<div class='line'>𒋗𒌋 𒄿𒋛𒅀𒀜 𒂍𒅘𒄰𒋾</div>
<div class='line'>𒊭 𒀭 𒅇 𒈗 𒂗𒐊</div>
<div class='line'>𒅁𒋼𒋼 𒆬𒌓 𒀉𒋾𒅆</div>
<div class='line'>𒆠𒈠 𒃻𒆳 𒂗𒉆</div>
<div class='line'>𒊭 𒌷𒀏 𒌋 𒌷𒇹𒀭</div>
<div class='line'>𒆬𒌓 𒋬 𒂍𒀭𒈨𒌍 𒀉𒋫𒍮</div>
<div class='line'>𒋗𒌋 𒇺𒅆 𒅘𒃶𒌅</div>
<div class='line'>𒊭 𒀭 𒅇 𒌋𒌋 𒂗𒐊 𒅆𒄿</div>
<div class='line'>𒀀𒋫𒀀 𒌑𒁀𒁺𒁺 𒌋𒌋 𒁁𒉌</div>
<div class='line'>𒄥𒁍𒌓 𒋳𒇻 𒇺𒁍𒊏</div>
<div class='line'>𒇺𒀠 𒇻𒍢𒍢 𒇽 𒊭 𒀀𒈾</div>
<div class='line'>𒂗𒉆 𒌑𒆳𒁉𒁍𒌋𒉌</div>
<div class='line'>𒅆𒅁𒂅 𒀸 𒊮𒁉𒋙 𒇺𒆪𒉡</div>
<div class='line'>𒇻𒁲𒄿𒌋 𒌨𒊒𒊒 𒌑𒆷𒀀</div>
<div class='line'>𒃻𒂵 𒊭 𒂍𒆳𒈨𒌍 𒃮𒁍</div>
<div class='line'>𒉆𒈨𒌍 𒌑𒉺𒄉𒂅𒊒</div>
<div class='line'>𒌋𒌋 𒁁𒉌 𒇻𒌋 𒌑𒁲</div>
</div>