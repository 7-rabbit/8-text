<div class='block'>
<div class='line'>𒅎 𒁹𒌝𒌋𒌋𒀠𒁕𒋛 𒈗 𒆳𒉏𒈠𒆠</div>
<div class='line'>𒀀𒈾 𒁹𒀭𒊹𒆕𒀀 𒈗 𒆳𒀭𒊹𒆠 𒇻𒌋 𒁲𒈬</div>
<div class='line'>𒀀𒈾 𒋀𒅀 𒋬 𒊕 𒇽𒈥𒋼𒈾𒀀𒀀</div>
<div class='line'>𒄴𒋾𒀉𒂅𒌑𒊩𒌨𒅗 𒁹𒀭𒉺𒂗𒈬𒈨𒌍</div>
<div class='line'>𒀀𒈾 𒀀𒄷𒆷 𒈾𒊍𒍮𒌋𒉌 𒄵𒋾 𒆳𒀭𒊹𒆠</div>
<div class='line'>𒄵𒋾 𒆳𒉏𒈠𒆠 𒊻𒊓𒀭𒄭𒄑𒍮</div>
<div class='line'>𒀉𒁕𒀀𒋼 𒀜𒋫 𒌨𒉺𒅁𒊏 𒈠𒀀 𒁹𒀭𒉺𒂗𒈬𒈨𒌍</div>
<div class='line'>𒊺𒁉𒆷 𒊍𒍝𒁁 𒁹𒀭𒉺𒂗𒈬𒈨𒌍 𒊻𒋛𒉈𒅗</div>
<div class='line'>𒇽𒈥𒋼𒈾𒀀𒀀 𒊭 𒋬 𒊕 𒁹𒀭𒉺𒂗𒈬𒈨𒌍</div>
<div class='line'>𒀀𒈾 𒆳𒉏𒈠𒆠 𒈾𒊍𒍮𒌑𒊩𒌆𒉌 𒄑𒆤𒊒𒉌</div>
<div class='line'>𒌦𒈨𒌍𒅀 𒄿𒁀𒀾𒅆 𒃻 𒀸 𒌋𒅗 𒀀𒈨𒌍 𒄰𒈬𒋢𒉌</div>
<div class='line'>𒀸 𒊮 𒉿𒈫𒈨𒌍𒋙𒉡 𒂊𒋻𒁍 𒑳 𒀉𒊑𒆪</div>
<div class='line'>𒀸 𒌷𒆷𒄭𒊑 𒀉𒈭𒍮 𒌑𒈠𒀀</div>
<div class='line'>𒌦𒈨𒌍 𒄿𒁀𒀾𒅆 𒂗𒋫𒄷𒈨𒋙𒉡</div>
<div class='line'>𒀀𒉺𒅁𒌓 𒀸 𒌋𒅗𒄭𒋙𒉡 𒀴𒈨𒌍𒅀</div>
<div class='line'>𒃻 𒄴𒂅𒌑𒊩𒌆𒉌 𒀸 𒋗𒈫𒋙𒉡 𒌑𒁀𒀪𒌋</div>
<div class='line'>𒋳𒈠 𒀸 𒆳𒅀 𒋗𒉡 𒁹𒆪 𒀸 𒋗𒈫𒋙𒉡 𒌑𒁀𒀪</div>
<div class='line'>𒅇 𒋳𒈠 𒀀𒇉 𒂊𒋰𒊒 𒀜𒋫 𒊑𒄿𒁍</div>
<div class='line'>𒀸 𒊮𒁉𒋙𒉡 𒊑𒄿𒁀 𒅇 𒆠𒈠 𒈾𒊍𒍮𒉌</div>
<div class='line'>𒅁𒆳 𒀴𒈨𒌍 𒊭 𒀸 𒌋𒅗 𒋫𒄷𒈨</div>
<div class='line'>𒁺𒈬 𒌑𒃻𒀭𒄷𒍮</div>
<div class='line'>𒇽𒌉𒆥𒈨𒌍𒀀𒉌𒉌</div>
<div class='line'>𒄑𒊓𒀮𒌓𒌋𒉌</div>
<div class='line'>𒊓𒈨𒅅𒌓 𒍝𒄴𒌓</div>
<div class='line'>𒀸 𒊮𒁉𒅀 𒆷𒀾𒋙</div>
<div class='line'>𒀀𒋾 𒀸 𒅆𒅗</div>
<div class='line'>𒀜𒋫 𒋡𒆷𒀀𒅗</div>
<div class='line'>𒀜𒋫 𒌅𒌋𒁕</div>
<div class='line'>𒀀𒈾𒆪𒈠 𒆷 𒌑𒁕</div>
<div class='line'>𒅗 𒂊𒋰𒋗 𒆷 𒌑𒁕𒈠</div>
<div class='line'>𒄷 𒂊𒋰𒋗</div>
<div class='line'>𒊮𒁉𒋙𒉡</div>
<div class='line'>𒌗𒋗 𒌓 𒌋𒌋𒐋𒆚 𒅆𒈬</div>
<div class='line'>𒁹𒀭𒉺𒌋𒌋𒉽𒈨𒌍𒋙</div>
</div>