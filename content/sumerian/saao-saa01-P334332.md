<div class='block'>
<div class='line'>𒀀𒈾 𒈗 𒂗𒉌</div>
<div class='line'>𒀴𒈨𒌍𒅗 𒁹𒅎𒉣𒂍𒊹𒊏</div>
<div class='line'>𒁹𒄿𒀭</div>
<div class='line'>𒇻 𒁲𒈬 𒀀𒈾 𒈗 𒂗𒉌</div>
<div class='line'>𒊭 𒈗 𒂗𒉌 𒅖𒁓𒀭𒈾𒅆𒉌</div>
<div class='line'>𒈠𒀀 𒆠𒄿 𒀭𒈾𒅗 𒀜𒋫𒉡𒉌</div>
<div class='line'>𒈠𒀀 𒉈𒂊𒈬 𒀀𒊓𒃶𒆪𒉡</div>
<div class='line'>𒈠𒀀 𒈭𒊒𒁀 𒀀𒈾 𒌷𒇻𒊑𒋛𒋼</div>
<div class='line'>𒊑𒆷𒅗 𒈠𒀀 𒄑𒃡𒈨𒌍</div>
<div class='line'>𒆗𒂵𒈨𒌍 𒅆𒂟𒈨𒌍 𒋫𒈥</div>
<div class='line'>𒈠𒀀 𒄩𒊏𒈠𒈠 𒈾𒆠𒋢𒋼</div>
<div class='line'>𒌓𒊺𒊏𒁕 𒀸 𒊮𒁉 𒄿𒈾𒆠𒋢</div>
<div class='line'>𒈗 𒂗𒉌 𒉈𒂊𒈬 𒄿𒊓𒃶𒈾𒅆</div>
<div class='line'>𒆠𒄿 𒀸 𒊮𒁉 𒌷𒀸𒋩</div>
<div class='line'>𒉌𒌨𒀀𒉌 𒃲𒊕</div>
<div class='line'>𒋬 𒈨𒈫 𒂟𒈨𒌍</div>
<div class='line'>𒊒𒊒</div>
<div class='line'>𒀀𒈾 𒌷𒋢𒊑𒈥𒋥</div>
<div class='line'>𒃻𒈠 𒊓𒄩𒊒</div>
<div class='line'>𒈠𒀀 𒐍𒂊 𒌓𒈨𒌍 𒂟𒈨𒌍</div>
<div class='line'>𒇻𒌋 𒋡𒇻 𒇻𒌋 𒄰𒈬𒋢</div>
<div class='line'>𒂟𒈨𒌍 𒉡𒋛𒊑𒁲</div>
<div class='line'>𒄿𒈾𒆠𒋢</div>
<div class='line'>𒀀𒈾 𒊮𒁉 𒋫𒄷𒈨</div>
<div class='line'>𒊭 𒈗 𒁁𒉌 𒅖𒆲𒈾𒈾𒅆𒉌</div>
<div class='line'>𒉌𒈾𒆠𒄑 𒉌𒅋𒋃</div>
<div class='line'>𒄑𒃡𒈨𒌍 𒅆𒂟𒈨𒌍 𒀸 𒄑𒉠𒈨𒌍</div>
<div class='line'>𒉡𒊏𒄠𒈠</div>
<div class='line'>𒉌𒆷𒅗</div>
</div>