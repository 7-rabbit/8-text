<div class='block'>
<div class='line'>𒀸 𒌋𒅗𒄭𒐊 𒄿𒊑𒅗</div>
<div class='line'>𒈠𒀀 𒊭 𒈗 𒁁𒉌𒉌</div>
<div class='line'>𒂙𒈨𒌍𒉌𒉌 𒉡</div>
<div class='line'>𒁍𒇷𒅀 𒀸 𒉺𒉌𒋗</div>
<div class='line'>𒀉𒋫𒋃 𒁹𒍝𒆷𒀀𒀭 𒄿𒃮𒁍𒌋𒌋𒋙</div>
<div class='line'>𒋬 𒊮𒁉𒋙𒉡 𒋗𒌑 𒑱 𒋗𒌑</div>
<div class='line'>𒂗 𒊭 𒁕𒁍𒁉𒋗𒉡 𒈠𒀀</div>
<div class='line'>𒀸 𒌋𒅗 𒁹𒀭𒅀𒁕𒀪 𒉌𒅅𒈪𒋛</div>
<div class='line'>𒉌𒅋𒌨 𒁹𒂗 𒋫 𒊮𒁉 𒋀𒈨𒌍𒋙</div>
<div class='line'>𒀀𒈾 𒆍𒀭𒆠 𒀀𒈾 𒉺𒀭 𒌉𒁹𒅀𒁺</div>
<div class='line'>𒀉𒋫𒋃 𒈠𒀀 𒂟𒈨𒌍 𒀸 𒌋𒅗 𒆳𒀸𒋩</div>
<div class='line'>𒉺𒉌𒋗𒉡 𒄿𒊕𒉡 𒈠𒀀</div>
<div class='line'>𒊭 𒈗 𒁁𒉌</div>
<div class='line'>𒈬𒊌 𒀸 𒊮𒁉 𒌷𒁹𒋼 𒊭</div>
<div class='line'>𒀉𒋫𒋃 𒌷 𒂊𒋫𒈥</div>
<div class='line'>𒄿𒋢𒄴𒊒 𒋫 𒋀𒈨𒌍𒋙 </div>
<div class='line'>𒊭 𒀸 𒌋𒅗 𒀀𒇉𒌉𒉡 𒀉𒌅𒅆𒁉</div>
<div class='line'>𒀀𒆥𒈨𒌍𒋙 𒀸 𒌋𒅗 𒌅𒀪𒈠𒈾𒀀𒀀</div>
<div class='line'>𒊭 𒀸 𒄩𒊑𒆷 𒄰𒈠𒋢𒉌 𒄿𒉺𒅁𒊏</div>
<div class='line'>𒈠𒀀 𒈗 𒁁𒉌 𒀀𒈾 𒂍𒅀 𒌑𒍝</div>
<div class='line'>𒈠𒀀 𒀜𒌅𒉡 𒀉𒋡𒉌 𒀀𒈾 𒉺𒉌𒐊 𒀠𒅗𒉌</div>
<div class='line'>𒀀𒆥𒈨𒌍𒋙 𒊭 𒅖𒁓𒌋𒉌 𒌑𒁲𒉌</div>
<div class='line'>𒆷 𒄿𒊓𒄩𒊒𒉌 𒆠𒈠 𒄿𒋢𒄴𒊒𒉌</div>
<div class='line'>𒈪𒄿𒉡 𒉈𒂗𒊭𒉡𒉌</div>
</div>