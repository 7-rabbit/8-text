<div class='block'>
<div class='line'>𒀀𒁲𒂊 𒊭 𒁹𒀭𒌍𒌋𒌋𒃻𒌦 𒌋𒌋 𒆳𒀸𒋩𒆠</div>
<div class='line'>𒌉 𒁹𒀭𒊹𒆕𒀀 𒌋𒌋 𒋙 𒌋𒌋 𒆳𒀸𒋩𒆠</div>
<div class='line'>𒋬 𒁹𒀭𒀝𒀀𒋧𒈾</div>
<div class='line'>𒋬 𒁹𒌗𒀊𒀀𒀀</div>
<div class='line'>𒋬 𒁹𒀝𒊑</div>
<div class='line'>𒄿𒈾 𒈠𒄯 𒀭𒊕𒈨𒃻 𒀭𒀸𒁁</div>
<div class='line'>𒈬 𒀭𒊹 𒂗 𒍢𒄿𒊑</div>
<div class='line'>𒊭 𒀀𒀀𒁉 𒊏𒅎𒀀𒉡 𒊭 𒆠𒉡𒋾</div>
<div class='line'>𒊭 𒈗 𒉘𒌑𒉌 𒍝𒅀𒊏𒀭𒋙 𒌑𒄬𒇷𒄣𒉌</div>
<div class='line'>𒌋𒌋𒉡 𒊭 𒁕𒉽 𒁾𒉿 𒀭𒉌𒂊 𒂊𒉡𒌋𒉌</div>
<div class='line'>𒀀𒁲𒂊 𒀭𒈨𒌍 𒃲𒈨𒌍 𒄿𒉺𒂅𒌋𒉌</div>
<div class='line'>𒃻 𒀭𒂊 𒌋 𒆠𒁴 𒅈𒋥 𒆷 𒀮𒋗𒊑</div>
<div class='line'>𒈪𒉭𒌓 𒇷𒊑𒅎𒋙𒉡 𒂊𒇺 𒄿𒈾 𒋾𒆷𒈨𒌍</div>
<div class='line'>𒇷𒋢𒄴𒋙𒉡 𒉺𒅁𒇺 𒄿𒈾 𒆠𒁴 𒂊𒁶𒈠𒋙𒉡</div>
<div class='line'>𒀀𒈨𒌍 𒇻𒌋𒍝𒄠𒈨 𒀭𒌍 𒀭𒋀𒆠 𒀭𒂊 𒌋 𒆠𒁴</div>
<div class='line'>𒅖𒊒𒁍 𒆠𒈠 𒈾𒄴𒆗𒋾 𒇻𒌋𒄬𒈜𒋙𒉡</div>
<div class='line'>𒈠𒍝𒊓𒋗𒉡 𒋬 𒊮 𒂍𒆳 𒂍𒃲 𒇻𒄬𒌨</div>
<div class='line'>𒆰𒈨𒌍𒋙𒉡 𒍝𒇴𒀀𒉌𒋙𒉡 𒄿𒈾 𒉈 𒄿𒋼𒀀𒊒𒊒</div>
<div class='line'>𒁲𒉺𒊏𒋙𒉡 𒄿𒈾 𒀀𒈨𒌍 𒌑𒁄𒇻𒌑</div>
</div>