<div class='block'>
<div class='line'>𒌑𒄫𒈠 𒁹𒁇𒁲𒄿</div>
<div class='line'>𒋬 𒅆 𒁹𒂗𒌋𒌋𒉽 𒀸 𒊮𒁉</div>
<div class='line'>𒐊 𒈦 𒈠𒈾 𒆬𒌓 𒀸 𒁹 𒈠𒈾 𒊭 𒌋𒌋</div>
<div class='line'>𒅋𒆠 𒆜𒁍 𒃵𒄯 𒋫𒁷</div>
<div class='line'>𒂍 𒆕𒆥𒊑 𒁍𒍢𒂊 𒋗𒀀𒌓</div>
<div class='line'>𒇡𒁍 𒆷𒆥𒌋 𒌅𒀀𒊒</div>
<div class='line'>𒁲𒂊𒉡 𒅗𒅗 𒆷𒀾𒋙</div>
<div class='line'>𒌋𒌋𒉡 𒊭 𒀸 𒌨𒆧 𒀸 𒈠𒋼𒈠</div>
<div class='line'>𒇻 𒁹𒂗𒌋𒌋𒉽 𒇻 𒌉𒈨𒌍𒋙</div>
<div class='line'>𒇻 𒌉𒌉𒈨𒌍𒋙 𒇻 𒉽𒈨𒌍𒋙</div>
<div class='line'>𒇻 𒌉𒉽𒈨𒌍𒋙 𒊭 𒁲𒉡</div>
<div class='line'>𒅗𒅗 𒋫 𒁹𒁇𒁲𒄿</div>
<div class='line'>𒌉𒈨𒌍𒋙 𒌋 𒌉𒌉𒈨𒌍𒋙</div>
<div class='line'>𒌒𒋫𒀪𒌋𒉌</div>
<div class='line'>𒁹 𒈠𒈾 𒆬𒌓 𒈛𒌑 𒁹 𒈠𒈾</div>
<div class='line'>𒆬𒄀 𒊕𒊒 𒀸 𒁓𒆠 𒀭𒅖𒋻</div>
<div class='line'>𒌷𒀏 𒃻𒀭 𒆜𒁍 𒀀𒈾 𒌋𒈨𒌍𒋙</div>
<div class='line'>𒀀𒈾 𒂗𒈨𒌍𒋙 𒌑𒋫𒊏</div>
<div class='line'>𒀸 𒁲𒉌𒋙 𒅗𒅗𒈠</div>
<div class='line'>𒆷 𒄿𒋃𒆠</div>
<div class='line'>𒅆 𒁹𒁲𒈬𒉽𒈨𒌍 𒋋</div>
<div class='line'>𒅆 𒁹𒌨𒁺 𒍑𒁇</div>
<div class='line'>𒅆 𒁹𒀭𒌓𒀖𒀀𒉌 𒑱</div>
<div class='line'>𒅆 𒁹𒊏𒈠𒉡𒌋 𒇽𒁮𒃼 𒌷𒆧𒋡𒀀𒀀</div>
<div class='line'>𒅆 𒁹𒀀𒀀 𒑱 𒑱</div>
<div class='line'>𒅆 𒁹𒆰 𒑱 𒅆 𒁹𒊩𒂍𒃲</div>
</div>