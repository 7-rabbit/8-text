<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒌋𒄥𒋼𒀀𒅕</div>
<div class='line'>𒇻𒌑 𒁲𒈬 𒀀𒈾 𒈗 𒁁𒉌𒐊</div>
<div class='line'>𒀭𒀝 𒌋 𒀭𒀫𒌓 𒀀𒈾 𒈗</div>
<div class='line'>𒁁𒉌𒅀 𒌨𒊒𒁍</div>
<div class='line'>𒐋 𒈬𒀭𒈾 𒂗𒉣</div>
<div class='line'>𒃻 𒁹𒀸𒋩𒂊𒌀𒀭𒆠𒋾𒆷𒁉</div>
<div class='line'>𒀜𒋫𒇡 𒂄𒈬</div>
<div class='line'>𒀭𒂗 𒌋 𒀭𒀝 𒅋𒋳𒉡</div>
<div class='line'>𒃻 𒁁𒉌𒀀</div>
<div class='line'>𒁹𒆪</div>
<div class='line'>𒀭𒂗 𒅇 𒀭𒀝</div>
<div class='line'>𒀭𒈨𒌍𒅗 𒈗 𒁁𒉌𒀀</div>
<div class='line'>𒊑𒈠𒉡 𒋗𒌑 𒈗 𒇽𒄥𒁍𒌓</div>
<div class='line'>𒀉𒋾𒅀 𒇺𒁓𒈠</div>
<div class='line'>𒈜𒌨𒈠 𒋀𒌑𒀀 𒇻𒊺𒍝𒀀</div>
<div class='line'>𒅇 𒃻𒋃𒅀 𒇻𒍑𒃻𒀀</div>
<div class='line'>𒄩𒀭𒁹 𒈜𒌨 𒈜𒇷𒅗</div>
<div class='line'>𒌌 𒀸 𒆳𒋙 𒆠𒄿 𒀾𒁀𒆪</div>
<div class='line'>𒀸 𒆳𒅀𒋗𒁍 𒃻 𒌉𒋙</div>
<div class='line'>𒃻 𒁹𒉽𒇷 𒇻 𒁀 𒄷</div>
<div class='line'>𒋗𒌑 𒈪𒉆𒈠</div>
<div class='line'>𒀸 𒌋𒅗 𒇽𒀴𒈨𒌍</div>
<div class='line'>𒆳 𒀀𒁺𒌑 𒇽𒃲𒂍𒋙</div>
<div class='line'>𒈗 𒇺𒀠 𒃮𒁍 𒄿𒁲</div>
</div>