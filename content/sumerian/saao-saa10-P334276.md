<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀭𒉺𒉽𒈨𒌍𒋢</div>
<div class='line'>𒇻 𒂄𒈬 𒀀𒈾 𒈗 𒂗𒅀</div>
<div class='line'>𒀭𒉺 𒀭𒀫𒌓 𒀀𒈾 𒈗</div>
<div class='line'>𒂗𒅀 𒌨𒊒𒁍</div>
<div class='line'>𒀸 𒌋𒅗 𒉌𒅁𒄭 𒊭 𒀭𒃻𒈦</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒀀𒆠 𒀭𒉌𒂊 𒋡𒁉</div>
<div class='line'>𒁹 𒌓𒈬 𒈽𒈨𒌍𒋙</div>
<div class='line'>𒍣𒈬𒋙</div>
<div class='line'>𒆠𒈠 𒋻𒊑 𒀸 𒅆 𒈬</div>
<div class='line'>𒄣𒌓𒊑 𒃻𒀜𒋾</div>
<div class='line'>𒀭𒅎 𒊏𒄑</div>
<div class='line'>𒁹 𒌓𒈬 𒀀𒋛𒀀𒈠 𒅎𒋛𒁲</div>
<div class='line'>𒊏𒄒 𒌑𒆰𒋾 𒀭𒌋𒄥</div>
<div class='line'>𒁍𒌌 𒌉𒅕</div>
<div class='line'>𒌓𒈬 𒀭𒃻𒈦</div>
<div class='line'>𒀭𒃻𒈦 𒀸 𒊏𒁉𒋙</div>
<div class='line'>𒀸 𒅆𒀀𒊑</div>
<div class='line'>𒀸 𒊏𒁉𒂊</div>
<div class='line'>𒆷 𒉌𒅎𒈠𒊏</div>
<div class='line'>𒀸 𒊮 𒀭𒄣𒌌𒇷𒂊</div>
<div class='line'>𒄿𒊐𒁉</div>
<div class='line'>𒀀𒃻𒀭𒃻𒋼𒂊</div>
<div class='line'>𒄑𒍮𒁕</div>
<div class='line'>𒋢𒀪𒈬𒌋 𒆷𒄫</div>
<div class='line'>𒊑𒄴𒋾 𒁲𒅁𒁉</div>
<div class='line'>𒄠𒄯 𒀀𒈾 𒈗</div>
<div class='line'>𒂗𒅀 𒀀𒉺𒅁𒉺𒊏</div>
<div class='line'>𒀭𒃻𒈦 𒀸 𒆜 𒋗𒌓 𒀭𒀀𒉏</div>
<div class='line'>𒃻𒊒𒊑𒋙 𒈠𒀝𒌓</div>
<div class='line'>𒈝𒉡 𒊭 𒆳𒉏𒈠𒆠</div>
<div class='line'>𒀀𒆠 𒀭𒉌𒂊 𒋡𒁉</div>
<div class='line'>𒀭𒃻𒈦 𒀸 𒆜 𒋗𒌓 𒀭𒀀𒉏</div>
<div class='line'>𒅁𒁍𒄩𒄠𒈠</div>
<div class='line'>𒋳𒋻 𒃻𒊒𒊒𒋙</div>
<div class='line'>𒌑𒆠𒅎𒈠 𒀀𒆗𒉡</div>
<div class='line'>𒆳𒉏𒈠𒆠 𒅗𒍝𒋾𒅖</div>
<div class='line'>𒅋𒈬𒌦</div>
<div class='line'>𒀸 𒆜 𒋗𒌓 𒀭𒀀𒉏</div>
<div class='line'>𒈝𒉡 𒊭 𒆳𒉏𒈠𒆠</div>
<div class='line'>𒋗𒌋</div>
<div class='line'>𒀸 𒃻𒅆𒊏𒋾 𒀸 𒉌𒅁𒄭𒋗 𒅎𒍇𒇻</div>
<div class='line'>𒀉𒋫𒆷𒀝 𒌑𒈠𒀀 𒅎𒋛𒁲 𒅋𒋃</div>
</div>