<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒇽𒀀𒆥 𒃻 𒁹𒈬𒃲𒇻 𒆳𒈪𒇷𒁕𒀀𒀀 𒁹 𒅆 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒁹 𒍝𒁁 𒀀𒁲𒂊 𒅖𒁍𒉘𒈠 𒀭𒌓𒅗 𒃲𒋾 𒍪𒌑</div>
<div class='line'>𒁶 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒅇 𒌍𒁇𒅗 𒊩𒈬</div>
<div class='line'>𒇽𒀀𒆥 𒋗𒀀𒌓 𒃻 𒁹 𒅆 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒀸 𒀀𒆳 𒁹𒈬𒃲𒇻 𒆳𒈪𒇷𒁕𒀀𒀀 𒅋𒇷𒅗</div>
<div class='line'>𒁹𒈬𒃲𒇻 𒆳𒈪𒇷𒁕𒀀𒀀 𒈠𒀠</div>
<div class='line'>𒁳𒁉𒋙𒉌 𒄿𒊩𒇷𒈬𒌑 𒅆𒊒 𒅆𒊏 𒊺𒌑 𒊺𒂊</div>
<div class='line'>𒂊𒍦 𒃻 𒀸 𒉺𒀀𒋾 𒄿𒁳𒁍𒁍 𒌑𒇻 𒄿𒁳𒁍𒁍</div>
<div class='line'>𒂊𒍦 𒃻 𒁹𒈬𒃲𒇻 𒆳𒈪𒇷𒁕𒀀𒀀</div>
<div class='line'>𒂊𒍦 𒃻 𒅅𒆗 𒁲𒉏 𒌓𒈬 𒉈𒄿 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒁍𒌓 𒇻𒀴 𒌆 𒄀𒉌𒂊𒋙 𒌒𒃻𒌓 𒆗𒋙</div>
<div class='line'>𒂊𒍦 𒃻 𒀀𒈾𒆪 𒌉 𒇽𒄬 𒀴𒅗 𒌆 𒄀𒉌𒂊𒀀 𒌒𒃻𒌓 𒆗𒃻𒆪</div>
<div class='line'>𒀸 𒊮 𒇻𒀴 𒉈𒄿 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒅗 𒀭𒋾𒅗 𒃲𒋾</div>
<div class='line'>𒃻𒄠𒈠 𒇻𒄯</div>
<div class='line'>𒁁 𒈾 𒄈 𒁲 𒃻𒈨𒌍 𒈧</div>
<div class='line'>𒁁 𒀭𒋫𒌈 𒌒𒁍𒋗</div>
<div class='line'>𒆕𒍠𒂵 𒆬 𒈤𒊒</div>
<div class='line'>𒁁 𒈾 𒌇 𒄈 𒌋𒐊 𒁺𒁍𒊻</div>
<div class='line'>𒁁 𒀭𒋫𒌈 𒁺𒅅</div>
<div class='line'>𒆕𒍠𒂵 𒂊𒁉 𒊮𒆸𒆸</div>
<div class='line'>𒁹𒋗𒈠𒀀 𒁹𒀭𒂗𒌑𒊩𒅆</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌋 𒇸𒌨𒈠 𒆥 𒇷𒋰𒁄</div>
</div>