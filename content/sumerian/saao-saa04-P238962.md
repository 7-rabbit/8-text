<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒊹𒆕𒌉𒍑 𒈗 𒆳𒀭𒊹 𒃻 𒄿𒈾𒀭𒈾 𒈪𒉭</div>
<div class='line'>𒄑𒆤𒆜𒋳𒈠 𒀭𒌓𒅗 𒃲𒋾 𒍪𒌑 𒁶 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒌋 𒌍𒁇𒅗 𒊩𒈬 𒂗𒈬𒈬 𒉈𒄿</div>
<div class='line'>𒁹𒀭𒊹𒆕𒌉𒍑 𒈗 𒆳𒀭𒊹 𒄿𒈾 𒈪𒉭𒋙 𒀭𒈾𒀀 𒃻 𒄿𒆤𒊏𒋙</div>
<div class='line'>𒁷𒂅 𒁲𒈬 𒋼𒀀𒅕 𒍑𒋼𒍣𒁉 𒍑𒋼𒍢𒄿</div>
<div class='line'>𒀭𒌓𒅗 𒃲𒋾 𒍪𒂊 𒁷 𒍣𒈨𒌍</div>
<div class='line'>𒌋 𒂵𒈠𒇻 𒃻 𒁹𒀭𒊹𒆕𒌉𒍑 𒈗 𒆳𒀸𒋩</div>
<div class='line'>𒄿𒈾 𒈪𒉭𒋙 𒀭𒉌𒄿 𒃻 𒄑𒆤𒆜𒋙 𒄿𒈾 𒁲𒁴</div>
<div class='line'>𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑</div>
<div class='line'>𒋡𒁉𒄿 𒆪𒉌𒄿 𒅆𒊒 𒅆𒈥 𒊺𒈬𒌑 𒄿𒋆𒈨𒂊</div>
<div class='line'>𒂊𒍦 𒃻 𒁲𒉏 𒌓𒈬 𒀭𒉌𒄿 𒆠𒄿 𒄭𒂵 𒆠𒄿 𒄩𒂅𒌋</div>
<div class='line'>𒂊𒍦 𒃻 𒆬 𒇻𒀪𒌑 𒇻𒀪𒌑𒌅 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒄿𒈾 𒆠 𒀭𒉌𒄿 𒇻𒀪𒄿 𒈧 𒈧𒌑</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌅 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃲𒋾 𒃻 𒁹 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒆳 𒆗𒋙</div>
<div class='line'>𒊩𒈠 𒇻𒀪𒌑 𒅥 𒅘 𒋁𒋙 𒆪𒌦 𒋗𒈫 𒁄 𒋛𒀀 𒍑𒉈𒇻</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒌒𒆳 𒆗𒃻𒆪 𒄿𒈾 𒈪</div>
<div class='line'>𒄀𒀖𒌅 𒉿𒈩𒋾 𒅆𒊒 𒌑𒇻 𒋫𒁁 𒄿𒈾 𒅗𒈬</div>
<div class='line'>𒌒𒋻𒊑𒁺 𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒁹𒀭𒊹𒆕𒌉𒍑 𒈗 𒆳𒀸𒋩 𒄿𒈾 𒈪𒉭𒋙 𒀭𒈾𒀀</div>
<div class='line'>𒃻 𒄿𒆤𒆜𒋙 𒁷𒂅 𒁲𒈬 𒋼𒀀𒊒 𒍑𒋼𒄑𒂊𒁍</div>
<div class='line'>𒍑𒋼𒍮 𒄿𒈾 𒊮 𒇻𒀴 𒀭𒉌𒄿 𒁺𒍝𒄠𒈠 𒀭𒈾 𒄀𒈾</div>
<div class='line'>𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍</div>
<div class='line'>𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑</div>
<div class='line'>𒇸𒌨𒈠 𒆥 𒇷𒋰𒁄</div>
</div>