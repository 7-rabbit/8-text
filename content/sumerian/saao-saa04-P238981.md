<div class='block'>
<div class='line'>𒄿𒈾 𒅆𒆥 𒀀𒆗𒉌 𒋗𒀀𒋾 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒃻 𒋫𒀭𒉌 𒋾𒄑𒈬𒊒𒈠</div>
<div class='line'>𒀭𒌓𒅗 𒃲𒋾 𒍪𒌋</div>
<div class='line'>𒌷 𒋗𒀀𒋾</div>
<div class='line'>𒇻𒌑 𒀸 𒍝</div>
<div class='line'>𒌷 𒋗𒀀𒋾</div>
<div class='line'>𒂊𒈬𒄣 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒁉𒃻𒀀𒁕</div>
<div class='line'>𒅆𒊒 𒅆𒊏 𒊺𒌑 𒊺𒂊 𒀭𒌓𒅗 𒃲𒋾 𒍪𒂊</div>
<div class='line'>𒂊𒍦 𒃻 𒂕 𒀀𒆗𒉌𒅀</div>
<div class='line'>𒂊𒍦 𒃻 𒀸 𒉺𒀀𒋾 𒄿𒁳𒁍𒁍</div>
<div class='line'>𒂊𒍦 𒃻 𒁲𒅔 𒌓𒈬 𒉈𒄿 𒁶 𒄭𒂵 𒁶 𒄩𒂅𒌑 𒇻𒀪𒌑 𒇻 𒀬𒀬 𒋳𒈨𒌍</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒁹 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒆳 𒆗𒋗</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒌒𒆳 𒆗𒃻𒆪</div>
<div class='line'>𒆪𒌦 𒋗 𒁄𒌑 𒍑𒉿𒇻 𒇻𒌑 𒍣𒈨𒌍 𒇻𒌑 𒁇𒈨𒌍</div>
<div class='line'>𒀀𒊩𒅗 𒀭𒌓 𒂗 𒃲𒌑 𒆠𒄿 𒋫 𒌓 𒉈𒄿 𒌓 𒆚 𒃻 𒌗 𒉈𒄿 𒌗𒃻 𒈬𒀭𒈾 𒉈𒋾</div>
<div class='line'>𒂗 𒌓 𒌋𒌋𒐈𒆚 𒃻 𒌗𒀳 𒃻 𒈬𒀭𒈾 𒉈𒋾 𒀸 𒌓𒈨𒌍 𒈪𒈨𒌍 𒅆𒆥 𒀀𒆗𒉌𒅀</div>
<div class='line'>𒌷 𒃻 𒀸 𒈾𒀀𒀀𒊒 𒀭𒉌𒄿 𒆳𒊒𒈠 𒀸 𒅆 𒀭𒋾𒅗 𒃲𒋾 𒃻𒌦 𒂟𒈨𒌍</div>
<div class='line'>𒌋 𒀉𒆗 𒃻 𒆳𒀭𒊹</div>
<div class='line'>𒇻𒌑 𒀸 𒂊𒈬𒄣 𒇻𒌑 𒀸</div>
<div class='line'>𒇻𒌑 𒀸 𒊩𒈠 𒅆𒌓 𒉌𒆸𒋾 𒃻 𒁳 𒌷 𒋛𒀀 𒅅𒌑</div>
<div class='line'>𒌷 𒋗𒀀𒋾</div>
<div class='line'>𒁹 𒃻 𒉎𒋙𒉡 𒌑𒋫𒊒</div>
<div class='line'>𒀸 𒊮𒁉 𒇻𒀴 𒉈𒄿 𒁺𒍝𒄠𒈠</div>
</div>