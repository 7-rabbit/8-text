<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇷𒄑𒆸 𒌨𒉿𒀉𒈠 𒇽𒂗𒉆 𒆳</div>
<div class='line'>𒀀𒁲 𒂟𒈨𒌍 𒀲𒆳𒊏𒈨𒌍 𒂊𒈬𒄣 𒈠𒀠 𒊮𒁀𒋙 𒌒𒇻 𒇷𒀉𒆠</div>
<div class='line'>𒀀𒈾 𒂊𒋛𒅕 𒌋𒌋𒁕𒀜𒋾 𒃻 𒀲𒆳𒊏𒈨𒌍 𒇺𒁓𒈠</div>
<div class='line'>𒋫 𒌷𒉺𒅗 𒀀𒈾 𒌷𒀭𒁯𒉺𒋾𒀀𒉡</div>
<div class='line'>𒀀𒁲 𒂍𒁵 𒇸𒇷𒆪 𒋫 𒌌𒇷𒄿</div>
<div class='line'>𒉌 𒀀𒈾 𒆳𒋼𒀀𒍣𒋫𒇷</div>
<div class='line'>𒀀𒈾 𒂍 𒁹𒋫𒀜𒋾𒄿</div>
<div class='line'>𒌷𒋼𒀀𒍣𒋫𒇷</div>
<div class='line'>𒁹𒂊𒉺𒌒𒈾 𒈠𒆷 𒅅𒈨𒌍</div>
<div class='line'>𒅖𒃶𒁕 𒃻 𒅖𒄭𒀀</div>
<div class='line'>𒆠𒄿 𒅋𒋰𒊒 𒅋𒆷𒆪𒉌 𒀀𒁲 𒈠𒀠 𒌓𒈨𒌍 𒊮𒁀𒋙𒉡</div>
<div class='line'>𒌒𒇻 𒁺𒁺𒈨𒌍𒆪 𒀲𒆳𒊏𒈨𒌍 𒄑𒋛𒊒 𒄿𒈾 𒋗𒈫 𒂟𒈨𒌍</div>
<div class='line'>𒂟𒈨𒌍 𒇽𒈠𒁕𒀀𒀀 𒄿𒈾 𒋗𒈫 𒂟𒈨𒌍 𒇽𒊓𒁇𒁕𒀀𒀀 𒀸 𒋗𒈫 𒂟𒈨𒌍 𒇽</div>
<div class='line'>𒄿𒈾 𒋗𒈫 𒇽𒉽 𒈠𒀠 𒁀𒋙𒌑 𒄿𒋃𒌅𒌋 𒋼𒀀𒈨𒌍𒌑</div>
<div class='line'>𒋾𒌋 𒄿𒊩𒇷𒈬𒌑 𒁷𒊻𒋢𒌦 𒀸 𒁲𒁴 𒄥𒈨𒌍𒉌𒄿 𒆠𒁴 𒆳𒀸𒋩 𒄿𒆏𒁀𒋢𒌑</div>
<div class='line'>𒀭𒌓𒅗 𒃲𒋾 𒍪𒂊 𒀀𒈪𒊒 𒅎𒈠𒀀𒊏 𒊺𒈬𒌑 𒄿𒋆𒈪𒂊</div>
<div class='line'>𒂊𒍦 𒃻 𒂗𒈬𒈬 𒉈𒄿 𒁹𒀭𒀸𒋩𒋀𒋧𒈾 𒈗 𒆳𒀸𒋩 𒊒</div>
<div class='line'>𒂊𒍦 𒃻 𒁲𒅔 𒌓𒈬 𒀭𒉌𒄿 𒁶 𒄭𒂵 𒁶 𒄩𒂅𒌑</div>
<div class='line'>𒁲𒅆</div>
<div class='line'>𒂊𒍦 𒃻 𒆠 𒈧 𒇻𒀪𒌑 𒇻𒀪𒄿𒋾 𒁳𒈨𒌍𒈠 𒌑𒇷𒀪𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒁷𒊻𒋢𒌦 𒄿𒈾 𒁲𒁴 𒄥𒈨𒌍𒉌 𒆠𒁴 𒆳𒀸𒋩</div>
<div class='line'>𒄿𒆏𒁀𒋢 𒀸 𒊮𒁉 𒇻𒀴 𒀭𒉌𒄿 𒁺𒍝𒄠𒈠 𒀭𒈾 𒄀𒈾</div>
<div class='line'>𒄑𒄯𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴</div>
<div class='line'>𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
<div class='line'>𒁁 𒋗𒋛 𒅁𒂍 𒁁 𒉠𒌈 𒁼𒍝 𒁇 𒁁 𒆕𒍠𒂵</div>
<div class='line'>𒌇𒅆 𒁁 𒃻𒋰 𒆏𒍝𒀜𒈠 𒄈 𒀸 𒊮𒃻 𒃻𒅔 𒁁 𒁲 𒃻</div>
<div class='line'>𒁁 𒄑𒄯 𒆪𒊑𒌈 𒄿𒃻𒊕 𒄑𒈩 𒁁 𒊕 𒂔 𒐖𒌍 𒋗𒋛 𒃮 𒁁 𒀭𒋫𒌈 𒁺𒅅</div>
<div class='line'>𒁁 𒆕𒍠𒂵 𒂊𒁉 𒁁 𒊮𒆸𒆸 𒌋𒐊 𒍣𒈨𒌍 𒌋 𒄥𒈨𒌍 𒌋𒐋 𒋃𒋙𒉡 𒊮 𒇻𒀴 𒃻𒅆 𒂕𒌈</div>
<div class='line'>𒁁 𒉠 𒄈 𒉺𒀾𒁕 𒁁 𒆗 𒉡 𒃻𒅔 𒁁 𒍢 𒈾𒄴𒆳 𒁁 𒄈 𒐖𒌍 𒍢 𒃻𒅔 𒁁 𒂔</div>
<div class='line'>𒁁 𒌓𒃻𒄣 𒃻𒈨𒌍 𒁁 𒀖 𒐖𒌍 𒃻𒈨𒌍 𒁁 𒉠𒌈 𒁼𒍝 𒁇 𒁁 𒆕𒍠𒂵 𒂊𒁉 𒁁 𒊮𒆸𒆸</div>
<div class='line'>𒊮 𒇻𒀴 𒃻𒅆 𒐈𒋾</div>
</div>