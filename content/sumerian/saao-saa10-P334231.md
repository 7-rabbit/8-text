<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒁀𒆷𒋛𒄿</div>
<div class='line'>𒇻𒌋 𒁲𒈬 𒀀𒈾 𒈗</div>
<div class='line'>𒂗𒅀 𒀭𒉺 𒀭𒀫𒌓</div>
<div class='line'>𒀀𒈾 𒈗 𒂗𒅀</div>
<div class='line'>𒌨𒊒𒁍 𒀸 𒌋𒅗 𒉿𒅖𒊑</div>
<div class='line'>𒊭 𒋗𒈨 𒊭 𒈗 𒁁𒉌</div>
<div class='line'>𒅖𒁓𒀭𒉌 𒈠𒀀 𒈗</div>
<div class='line'>𒀉𒋾 𒆏𒌅𒋾𒋙</div>
<div class='line'>𒄿𒃲𒇸 𒈨𒄿𒉡</div>
<div class='line'>𒈠𒀀 𒈬𒁲𒂊</div>
<div class='line'>𒅖𒊕𒆪𒉡</div>
<div class='line'>𒉿𒅖𒊏𒀀𒋼</div>
<div class='line'>𒃻 𒋗𒈨 𒊭 𒌗𒈨𒌍</div>
<div class='line'>𒆠𒄿 𒄩𒀭𒉌𒄿𒂊</div>
<div class='line'>𒁹𒂗 𒀀𒈾 𒃻𒉌𒂊</div>
<div class='line'>𒆷 𒈬𒋗𒌌</div>
<div class='line'>𒀸 𒁁𒋫𒋫𒀀𒀀</div>
<div class='line'>𒉿𒅖𒊏𒋼𒋙𒉡</div>
<div class='line'>𒅋𒇻𒆪 𒌑𒈠𒀀 𒋗𒌋</div>
<div class='line'>𒋳𒈠 𒄿𒃲𒇸</div>
<div class='line'>𒉿𒊺𒅕𒋙 𒊑𒄿𒁍 𒋗𒌋</div>
<div class='line'>𒌑𒁲𒋙 𒅕𒌅𒀊</div>
<div class='line'>𒈝𒉡 𒋗𒌋 𒌋𒌆𒇻</div>
<div class='line'>𒃻 𒊑𒄿𒁉 𒇷𒁍𒋙</div>
<div class='line'>𒀭𒈨𒌍𒅗 𒌑𒊺𒌅𒄣</div>
<div class='line'>𒂊𒁍𒍑 𒀭𒂍𒀀 𒅁𒋩</div>
<div class='line'>𒀭𒂍𒀀 𒊭 𒊑𒄿𒁍</div>
<div class='line'>𒄿𒁍𒋗𒌋𒉌 𒋗𒌅𒈠</div>
<div class='line'>𒉆𒁔𒁉 𒂊𒋫𒉺𒀾</div>
<div class='line'>𒀸 𒊮 𒀜𒈨𒌍𒋗 𒀜𒀜𒈨𒌍𒋗</div>
<div class='line'>𒃻 𒈗 𒊑𒄿𒁍𒌋</div>
<div class='line'>𒆷𒀾𒋙 𒀀𒈾𒆪</div>
<div class='line'>𒆠𒄿 𒋡𒀠𒆷𒆪𒉌</div>
<div class='line'>𒊑𒄿𒁀𒉌𒂊</div>
<div class='line'>𒆷 𒀀𒄯 𒀭 𒋗𒌋</div>
<div class='line'>𒊻𒉌 𒃻 𒈗</div>
<div class='line'>𒌒𒋫𒀜𒋾</div>
<div class='line'>𒈠𒀀 𒌒𒉌𒋙 𒀀𒈾 𒀭 𒈜𒋾 𒈠𒀀</div>
<div class='line'>𒉆𒁔𒁉 𒇷𒁍𒍑 𒈠𒀀 𒇻 𒂊𒋾𒅅</div>
</div>