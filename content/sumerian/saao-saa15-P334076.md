<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒌋𒌋𒉡𒆠𒄿𒌷𒉌𒉡𒀀</div>
<div class='line'>𒇻 𒂄𒈬 𒀀𒈾 𒈗 𒁁𒉌𒅀</div>
<div class='line'>𒂄𒈬 𒀀𒈾 𒆳 𒊭 𒈗 𒁁𒉌𒀀</div>
<div class='line'>𒆳𒀀𒀀 𒊭 𒁁𒋼𒁁𒋼𒂊𒉌</div>
<div class='line'>𒉌𒂊𒄷 𒅇 𒀀𒉌𒂊𒉡</div>
<div class='line'>𒌋𒌆𒇷𒅔𒉌 𒉌𒉺𒀾</div>
<div class='line'>𒊭 𒈗 𒁁𒉌 𒅖𒁓𒀭𒉌 𒈠𒀀 𒀸 𒅕𒋾</div>
<div class='line'>𒁹𒌋𒌋𒅆𒀀𒉌 𒀀𒌨 𒈠𒀀 𒌉 𒁹𒇻𒁺𒌑</div>
<div class='line'>𒄿𒉺𒆥𒉌𒌓𒅗 𒈠𒀀 𒆰 𒇽𒌑𒌓</div>
<div class='line'>𒇻 𒆷 𒂊𒈥𒋙 𒀀𒁺 𒀀𒈾 𒌷𒋼𒀀𒁹𒌋𒌋𒁺</div>
<div class='line'>𒌅𒊺𒊏𒁍𒋙𒌋𒉌 𒀀𒁺 𒊮 𒉌𒊑𒁉</div>
<div class='line'>𒀸 𒅕𒋾𒋙 𒀜𒋫𒋃 𒌉 𒁹𒇻𒁺𒌑</div>
<div class='line'>𒅁𒋫𒀝𒁕 𒈨𒈨𒉌 𒆷 𒂊𒄯𒋙</div>
<div class='line'>𒀀𒁺 𒀀𒈾 𒌷𒋼𒀀𒁹𒌋𒌋𒁺 𒌑𒊺𒊑𒁍𒋙𒉌</div>
<div class='line'>𒅇 𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒀸 𒌋𒅗 𒁹𒇻𒁺𒌑 𒋗𒌒𒊒</div>
<div class='line'>𒈠𒀀 𒋫 𒂍𒃲 𒀸 𒌋𒅗 𒄿𒊓𒀊𒊒𒉌</div>
<div class='line'>𒅕𒌅𒌑𒁍𒌋𒉌 𒈠𒀀</div>
<div class='line'>𒀸 𒌷𒆠𒈥 𒆪𒊒 𒋗</div>
<div class='line'>𒃮𒁍 𒉌𒂊𒄷 𒌋𒌆𒆷𒀾𒋙𒉡</div>
<div class='line'>𒂊𒁍𒋙 𒀸 𒌋𒅗 𒌦𒈨𒌍 𒊭 𒁹</div>
<div class='line'>𒊭 𒈗 𒁁𒉌 𒅖𒁓𒀭𒉌 𒀀𒉺𒅁𒊏</div>
<div class='line'>𒀸 𒌋𒅗 𒌉 𒁹𒅕𒌇𒅗𒀀𒉡 𒋧𒈠</div>
<div class='line'>𒌦𒈨𒌍 𒌑𒋛𒁉𒆷 𒀸 𒌋𒅗 𒈗 𒁁𒉌𒀀</div>
<div class='line'>𒌑𒊺𒁀𒆷𒀾𒋙𒉡 𒌑𒆷𒀀</div>
<div class='line'>𒈪𒄿𒉌 𒅆𒋾𒉌 𒀀𒈾 𒈗 𒁁𒉌𒀀</div>
<div class='line'>𒀀𒉺𒅁𒉺𒊏 𒀸 𒌋𒅗 𒊺𒂊𒁍𒊑</div>
<div class='line'>𒊭 𒈗 𒁁𒉌 𒅖𒁓𒀭𒉌 𒈠𒀀 𒈨𒉌</div>
<div class='line'>𒅆𒋾𒉌 𒀀𒋫𒀀 𒆷 𒋫𒀾𒁍𒊏</div>
<div class='line'>𒊺𒂊𒁍𒊒 𒁍𒊒𒀪 𒃶𒉡</div>
<div class='line'>𒈠𒄭𒄑 𒀀𒆗𒌋𒌋 𒁕𒅀𒆥 𒈬</div>
<div class='line'>𒅇 𒀀𒀭𒈨𒌍 𒆪𒁍𒌑 𒀀</div>
<div class='line'>𒅗𒀀𒀀𒈠𒉡 𒄿𒍝𒉡𒌦𒉡</div>
</div>