<div class='block'>
<div class='line'>𒀸 𒌋𒅗 𒂟𒈨𒌍 𒊭 𒀀𒁁𒊬𒊏𒀀𒋼 𒄿𒍠𒅗𒊒𒌋𒉌</div>
<div class='line'>𒈗 𒁁𒉌 𒇻 𒆷 𒌑𒆪𒍑 𒂟𒈨𒌍</div>
<div class='line'>𒇷𒇷𒆪𒌋𒉌 𒇷𒅅𒁉𒌑 𒀸 𒁲𒂊𒉌𒋙𒉡 𒈗</div>
<div class='line'>𒇷𒊒𒌒 𒀀𒁍𒌓 𒊭 𒀸 𒅆 𒈗 𒈤𒊏𒌅𒌋𒉌</div>
<div class='line'>𒀸 𒋗𒈫𒋙 𒇷𒍢𒁁 𒊭 𒀸 𒅆 𒈗 𒂗𒐊 𒆷 𒈤𒊏𒌅𒌋𒉌</div>
<div class='line'>𒈗 𒁁𒉌 𒇻𒊏𒄠𒈪 𒋧𒈠 𒀴 𒊭 𒈗 𒋗𒌋 𒀸 𒌋𒅗</div>
<div class='line'>𒊕𒉌𒋗 𒀸 𒌋𒅗 𒉆𒋙 𒅅𒄭𒁉 𒄵𒋾 𒅆𒈫</div>
<div class='line'>𒊭 𒊕𒉌𒋗 𒀸 𒌋𒅗𒄭𒋙 𒇻𒈠𒁲𒁺 𒋧𒈠 𒌨𒁺</div>
<div class='line'>𒊭 𒀸𒋩𒀀𒀀 𒄵𒋼 𒅆𒈫𒋙 𒊭 𒂗𒋙 𒇻𒈠𒁲𒁺</div>
<div class='line'>𒈠𒀀 𒀸 𒊮𒁉 𒈗 𒄿𒋾𒄿𒆷 𒈠𒀀 𒈨𒈨𒉌 𒄿𒋛𒋙</div>
<div class='line'>𒇻 𒆷 𒄿𒁕𒁍𒌒 𒈠𒀀 𒀸 𒊮𒁉 𒂊𒆠𒀉 𒆷 𒋫𒊏𒁲</div>
<div class='line'>𒇻 𒆷𒀀 𒌑𒁉 𒈗 𒁁𒉌 𒂟𒈨𒌍𒋙 𒌑𒂵𒈥 𒄿𒋢𒊑</div>
<div class='line'>𒄿𒋃 𒀀𒈾 𒈨𒄴𒊑𒋗 𒄿𒋡𒁉 𒈠𒀀 𒀸 𒅆 𒈗𒈠</div>
<div class='line'>𒆷𒋡𒁉 𒌑𒆷 𒈗 𒁁𒉌 𒄵𒋼 𒅆𒈫𒈨𒌍 𒊭 𒃲𒈨𒌍</div>
<div class='line'>𒀸 𒌋𒅗𒄭 𒇻𒈠𒁲𒁺 𒁉𒄑 𒄿𒌑𒈨𒌑 𒌦𒈨𒌍</div>
<div class='line'>𒈠𒀪𒁺𒋼 𒄿𒆷𒆪𒌋𒉌 𒍝𒄭𒀉𒌓 𒊭 𒈗 𒂗𒐊</div>
<div class='line'>𒀸 𒁕𒁀𒁉 𒈠𒀪𒁲 𒋫𒈾𒈥 𒀸 𒌋𒅗 𒆬𒄀 𒊭 𒀀𒈾</div>
<div class='line'>𒈗 𒂗𒐊 𒀾𒁓𒀭𒉌 𒉡𒊌 𒋳𒈠 𒉈𒂊𒈬 𒊭</div>
<div class='line'>𒀭𒉌𒂊 𒀸 𒅆 𒈗 𒂗𒐊 𒂊𒋫𒊐 𒉡𒊌 𒈗 𒁁𒉌</div>
<div class='line'>𒀀𒈾 𒀴𒋙 𒇺𒁍𒊏 𒀀𒋫𒀀 𒈗</div>
<div class='line'>𒋧𒈠 𒈗 𒁁𒉌 𒀸 𒌋𒅗 𒁕𒁀𒁉 𒀭𒉌𒂊</div>
<div class='line'>𒋼𒂊𒉌 𒀀𒈾 𒊬𒁷𒉌</div>
<div class='line'>𒊭 𒌷𒄯𒄩𒊏 𒈗 𒁁𒉌</div>
<div class='line'>𒅆𒈫𒋙𒉡 𒇻 𒀸 𒌋𒅗𒄭𒋙</div>
</div>