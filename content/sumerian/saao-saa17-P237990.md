<div class='block'>
<div class='line'>𒀀𒈾 𒁹𒀭𒌍𒋧𒈾 𒆠𒁉𒈠</div>
<div class='line'>𒌝𒈠 𒈗𒈠 𒂄𒈬 𒅀𒀀𒅆 𒊮𒁀𒅗</div>
<div class='line'>𒇻𒌑 𒁕𒀊𒅗 𒃻 𒂍𒀭 𒃻𒄭𒀀 𒇻𒌑</div>
<div class='line'>𒁉𒊕 𒇻𒌑 𒁕𒀀𒁉 𒂗𒉣 𒋀𒀕𒆠</div>
<div class='line'>𒂍𒀭𒈨𒌍𒂊𒀀 𒈠𒀪𒁕 𒇻𒌑 𒆗𒈾𒀜</div>
<div class='line'>𒊩𒈠 𒈠𒆷 𒀸 𒅆𒌓𒋾𒅗 𒌨𒁍𒊏</div>
<div class='line'>𒃻 𒌨𒁍𒊏 𒌝𒈠 𒆠𒄿</div>
<div class='line'>𒅅𒋫𒌅𒌑 𒀀𒁲 𒁹𒀭𒀫𒌓𒀀𒈬</div>
<div class='line'>𒉌𒅋𒆷𒀀 𒀀𒁺𒌑</div>
<div class='line'>𒀠𒋼𒉏𒈠 𒅇</div>
<div class='line'>𒀭𒊹 𒀭𒂗 𒌋 𒀭𒀝 𒀭𒈨𒌍𒂊𒀀</div>
<div class='line'>𒆠𒄿 𒂵𒅈 𒃻𒁍𒋙</div>
<div class='line'>𒃻 𒌨𒁍𒊏 𒌝𒈠 𒇽𒅴𒈨𒌍 𒄿𒁀𒀾𒅆</div>
<div class='line'>𒀀𒈾 𒈗 𒅗 𒀀𒈾 𒉺𒉌𒋙 𒅋𒋃𒀀𒉌</div>
<div class='line'>𒌝𒈠 𒆠𒄿 𒅆 𒈗 𒈤𒊒 𒀸 𒊮 𒋛𒅁𒊑</div>
<div class='line'>𒆳𒌒𒈠𒀀𒀀 𒇻𒊻𒉿𒅕𒈠 𒀀𒈾 𒈗</div>
<div class='line'>𒇻𒊺𒁉𒆷 𒈪𒉆𒈠 𒀸 𒅆𒌓𒋾</div>
<div class='line'>𒀝𒅗𒁕𒀜𒌅 𒆷 𒋫𒆳𒋻𒈠</div>
<div class='line'>𒆷 𒌅𒈨𒁉𒆷 𒆤𒋫 𒅆𒌓𒌅</div>
<div class='line'>𒃻 𒀸 𒊮𒁉 𒋫𒆳𒁕𒊒</div>
<div class='line'>𒆠𒄿 𒉿𒄿 𒀀𒃶𒉌𒁴𒈠 𒄿𒁕𒀜</div>
<div class='line'>𒇻𒌑 𒊕𒈾𒀜 𒅇 𒀾𒋙 𒁹𒌑𒁇𒄯𒊏𒉌</div>
<div class='line'>𒃻 𒌨𒁍𒊏 𒀀𒈾 𒆳𒉺𒋾 𒀠𒋫𒌓</div>
<div class='line'>𒆠𒄿 𒃻 𒀉𒋼𒄴𒊓</div>
<div class='line'>𒇺𒀠𒋙𒈠 𒄿𒃮𒁉</div>
<div class='line'>𒁳𒁉𒋙 𒄿</div>
<div class='line'>𒃻 𒊩𒈠 𒈾𒋻𒌅</div>
<div class='line'>𒊮𒁀𒅗 𒈠𒀪𒁹 𒇻𒌑 𒁕𒀀𒁉</div>
<div class='line'>𒂗𒉣𒅗 𒌑𒀫</div>
<div class='line'>𒆷 𒋫𒋻𒇷</div>
</div>