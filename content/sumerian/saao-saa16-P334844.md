<div class='block'>
<div class='line'>𒀸 𒌋𒅗 𒀀𒁉𒋾 𒃻 𒁹𒀭𒉺𒅂𒉽𒈨𒌍𒋙</div>
<div class='line'>𒃻 𒀸 𒉺𒉌𒋾 𒀀𒈾 𒈗 𒂗𒐊</div>
<div class='line'>𒌑𒃻𒀾𒈬𒌑𒉌 𒀀𒋫𒀀 𒈗 𒁁𒉌 𒀀𒁕𒅗𒀭𒉌</div>
<div class='line'>𒆷 𒅖𒀠 𒆷 𒌑𒍢𒍢 𒀀𒁍𒌅𒌋 𒍇𒇷𒋢</div>
<div class='line'>𒅆𒄿 𒈗 𒁁𒉌 𒀀𒈾 𒀀𒁉𒀉 𒀭𒉌𒋼 𒈗 𒁁𒉌</div>
<div class='line'>𒇻 𒆷 𒄿𒅆𒅀𒁕 𒁉𒄑 𒈗 𒁁𒉌 𒌋𒌆𒆷𒉌𒋙</div>
<div class='line'>𒇷𒁍𒍑 𒀭𒉡𒋆 𒌗𒍩 𒌗𒊺 𒂊𒋻𒁍𒌋𒉌</div>
<div class='line'>𒌗𒈨𒌍 𒄭𒂵𒈨𒌍 𒋗𒉡 𒀀𒈾 𒌋𒌆𒆷𒀀𒉌 𒂊𒉺𒅆</div>
<div class='line'>𒁕𒀀𒁀 𒁾𒊬𒊒𒌓 𒀭𒉌𒌓 𒀀𒈾 𒈪𒄿𒉌</div>
<div class='line'>𒌑𒌋𒌋𒈾 𒀀𒈾 𒋗𒋼𒌅𒆥𒂊 𒃻 𒈝𒈾𒀀𒉌</div>
<div class='line'>𒃻 𒀀𒋼 𒃻 𒄭𒁕𒀀𒋼 𒃻 𒆷 𒁕𒁀𒋼 𒅁𒆳</div>
<div class='line'>𒃻 𒀭𒂍𒀀 𒄿𒁀𒀾𒅆</div>
<div class='line'>𒃻 𒀭𒂍𒀀 𒄿𒁀𒀾𒅆𒄿 𒈗 𒁁𒉌</div>
<div class='line'>𒀸 𒌋𒅗 𒄿</div>
<div class='line'>𒇷 𒃻 𒉌𒆥𒀉𒋼 𒋗𒌋</div>
<div class='line'>𒃻𒉌𒅀𒌝𒈠 𒉺𒉌𒅀𒌝𒈠</div>
<div class='line'>𒈗 𒁁𒉌 𒇷𒃻𒀠 𒁕𒁀𒁍 𒃻𒉌𒅀𒌝𒈠</div>
<div class='line'>𒄿𒁕𒋼 𒀀𒈾 𒈗 𒂗𒐊 𒀀𒋡𒁉 𒀭𒉡𒋆</div>
<div class='line'>𒁹𒄩𒄠𒈾𒀀𒉡 𒋃 𒃻 𒁹𒊓𒋛𒄿 𒋬 𒋡𒀭𒉌𒈠</div>
<div class='line'>𒌑𒊏𒈬𒃻𒉡𒌋𒉌 𒄿𒋛𒉌 𒀸 𒅆 𒃲𒈨𒌍</div>
<div class='line'>𒆷 𒄿𒍣𒋢𒌋𒉌 𒀭𒉡𒋼𒄠𒈠 𒈗 𒁁𒉌</div>
<div class='line'>𒇷𒃻𒀠 𒈠𒀀 𒀀𒆠𒂊 𒊏𒈬𒌋𒀀𒆪𒉡</div>
<div class='line'>𒈫 𒐈 𒉈𒈠𒉌 𒀸 𒋗𒈫𒐊 𒇺𒇷𒈬 𒁉𒄑</div>
<div class='line'>𒅆𒅀 𒄿𒄯𒊑𒁲 𒋬 𒊑𒄷𒌋𒋼 𒀀𒁕𒁍𒁍</div>
<div class='line'>𒈠 𒇻 𒂊𒈬𒆥𒅀 𒋬 𒈠𒀪𒁺𒋼</div>
<div class='line'>𒈗 𒁁𒉌 𒀀𒈾 𒀴𒋙 𒅖𒁍𒊏</div>
<div class='line'>𒅕𒌅𒁺𒌋𒉌</div>
<div class='line'>𒀸 𒊮𒁉 𒂍𒃲</div>
<div class='line'>𒇷𒊒𒌒 𒇻𒍢</div>
<div class='line'>𒀀𒈾𒆪𒌋𒉌</div>
<div class='line'>𒊮𒁉 𒇷𒁲𒁀𒀭𒉌</div>
</div>