<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒄭𒂵𒉣𒂍𒊹𒊏</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀸𒋩 𒀭𒊩𒌆𒆤 𒀀𒈾 𒈗 𒂗𒅀</div>
<div class='line'>𒌨𒊒𒁍</div>
<div class='line'>𒁹𒀭𒉺𒂗𒈬𒈨𒌍</div>
<div class='line'>𒇽𒆥𒂊𒁍 𒊭 𒌷𒁉𒋥</div>
<div class='line'>𒌓 𒐌𒆚 𒄿𒈾 𒌷𒊮𒌷</div>
<div class='line'>𒂊𒋻𒁀 𒀀𒊓𒀪𒀠𒋗</div>
<div class='line'>𒈬𒊌 𒀀𒋫𒀀 𒀀𒃶𒉌</div>
<div class='line'>𒋫𒇷𒅗 𒈠𒀀 𒀀𒁁 𒈗</div>
<div class='line'>𒀸 𒌋𒅗𒄭𒅀 𒋫𒊑𒅗</div>
<div class='line'>𒈠𒀀 𒀀𒋫𒀀 𒇽𒂗𒌷𒈨𒌍</div>
<div class='line'>𒃮𒁍 𒅋𒇷𒆪𒌋𒉌</div>
<div class='line'>𒄿𒈾 𒉺𒉌𒅀 𒄿𒍣𒍪</div>
<div class='line'>𒈠𒀀 𒀜𒋫 𒆷 𒋫𒇷𒅗</div>
<div class='line'>𒈠𒀀 𒄿𒋛𒌋𒌋 𒈠𒀀 𒀀𒋫𒀀</div>
<div class='line'>𒆳𒌒𒉺𒀀𒀀 𒄷𒌒𒌅</div>
<div class='line'>𒊭 𒌷𒋛𒌓 𒄴𒁍𒌓𒉌</div>
<div class='line'>𒈠𒀀 𒀀𒋫𒀀 𒀜𒋫</div>
<div class='line'>𒀀𒁲 𒇽𒀴𒈨𒌍𒅗 𒆷</div>
<div class='line'>𒌅𒌋𒍢 𒋫𒁍𒊌𒋙𒉡</div>
<div class='line'>𒈠𒀀 𒀸 𒌋𒅗 𒀀𒁉𒋼</div>
<div class='line'>𒀭𒉌𒋼 𒀊𒋫𒆷𒄴</div>
<div class='line'>𒀀𒋫𒀠𒅗</div>
</div>