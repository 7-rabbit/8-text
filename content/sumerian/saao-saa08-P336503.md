<div class='block'>
<div class='line'>𒁹 𒀯 𒋩𒈠 𒍢𒊑𒅕𒋙 𒁶 𒌓𒁕 𒈾𒂇</div>
<div class='line'>𒀸 𒍝𒊏𒊑𒋙 𒁶 𒉆𒈦𒋾 𒄈𒋰 𒆲 𒃻𒅔</div>
<div class='line'>𒅆𒁾 𒅆𒄿 𒅆𒂟 𒌌 𒃻 𒂗𒂍𒈠 𒊭 𒆳 𒅗𒆷𒃻</div>
<div class='line'>𒁁𒈠 𒁁𒂗𒉡 𒀸 𒆳 𒆕𒀀𒁉 𒅅𒅆</div>
<div class='line'>𒊩𒄖 𒄩𒀀 𒆤𒌅 𒅅𒅆 𒆗𒉡 𒄿𒊬𒊑</div>
<div class='line'>𒃻𒌇 𒇳𒁺 𒂗𒂍 𒁉 𒆠𒈫 𒈗 𒁉</div>
<div class='line'>𒀸 𒆤𒋾𒋙 𒁺𒊍 𒌨𒈬𒌋 𒁲𒈬 𒀸 𒆳 𒅅</div>
<div class='line'>𒀭𒉌𒌋 𒊭 𒅖𒅗𒊑</div>
<div class='line'>𒁹 𒀯𒃲 𒌌𒌅 𒋾𒅁 𒅎𒋛𒁲</div>
<div class='line'>𒀀𒈾 𒋾𒅁 𒅎𒍇𒇻 𒋩𒈠</div>
<div class='line'>𒈪𒅆𒄴𒋙 𒁶 𒉆𒈦𒋾 𒄈𒋰 𒆲</div>
<div class='line'>𒃻𒆥 𒋫𒊑𒌅</div>
<div class='line'>𒇷𒅔𒉌𒁲𒅕</div>
<div class='line'>𒀭𒂗𒆤 𒈠𒇷𒆪</div>
<div class='line'>𒀭𒉌𒌋 𒊭 𒉿𒄿 𒌝𒈠𒉌</div>
<div class='line'>𒆠𒄿 𒁹𒀭𒉺𒆪𒂉𒉽 𒆳𒉏𒈠𒆠 𒄴𒁍𒌋𒉌</div>
<div class='line'>𒁹 𒀯𒇻𒅂 𒀸 𒌗𒋗 𒅆𒇲 𒍗𒈨𒌍 𒅅𒈨𒌍</div>
<div class='line'>𒁹 𒀯𒂗𒋼𒈾𒁇𒈝 𒀸 𒌓𒁺𒋙 𒀯𒇻𒄴</div>
<div class='line'>𒋛𒁲 𒂙 𒆠𒇴 𒄀𒈾</div>
<div class='line'>𒀭𒉡𒋾 𒊭 𒀭𒄞𒌓</div>
<div class='line'>𒊭 𒁹𒀭𒉺𒈬𒊺𒍢</div>
</div>