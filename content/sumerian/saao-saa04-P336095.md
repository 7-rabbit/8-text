<div class='block'>
<div class='line'>𒀀𒈨𒇻 𒃻 𒈬𒋙 𒄿𒈾 𒉌𒅀𒀀𒊑 𒀭𒈾𒀀 𒆳𒊒𒈠 𒀀𒈾 𒅆 𒀭𒋾𒅗 𒃲𒋾 𒃻𒌦</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒀀𒈾 𒉿𒆤𒌅𒌑𒋾 𒃻 𒄿𒈾 𒊮𒁉 𒉌𒅀𒀀𒊑</div>
<div class='line'>𒀭𒈾𒀀 𒃻𒀜𒋥𒌓 𒇷𒅁𒆥𒋢 𒁶 𒅁𒋳𒁺𒍑 𒀀𒁲 𒌓𒈨𒌍 𒋛𒀀 𒉿𒆥𒌅𒌑𒌅 𒋗𒀀𒌅 𒅁𒁍𒋙</div>
<div class='line'>𒋛𒄷 𒄭𒃻 𒄿𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒅇 𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒋾</div>
<div class='line'>𒂊𒉺𒀾𒃻 𒌑𒊺𒉺𒀾𒃻 𒄿𒋡𒁉𒄿 𒌑𒃻𒋡𒁀𒀀 𒄿𒁳𒁍𒌑𒁍</div>
<div class='line'>𒌑𒆳𒁀𒀊𒁀 𒌑𒃻𒀭𒄩𒊍𒍝 𒇻𒌑 𒈠𒄠𒈠 𒌑𒆳𒁀𒀊𒋙</div>
<div class='line'>𒇻𒌑 𒋙𒌑 𒄿𒃻𒈨𒂊 𒀀𒈾 𒇲 𒃻𒈨𒂊 𒅆𒈨𒌍𒋙 𒅖𒊕𒅗𒀀𒈾</div>
<div class='line'>𒇻𒌑 𒋗𒈫𒋢 𒀀𒈾 𒅆𒌨𒁴 𒄿𒈾 𒊮𒁉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒅇 𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒋾 𒌒𒁀𒀀𒀠</div>
<div class='line'>𒀭𒌓𒅗 𒃲𒋾 𒍪𒂊</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑</div>
<div class='line'>𒋡𒁉𒄿 𒆪𒌦 𒅆𒊒 𒅆𒊏 𒊺𒂵𒌑 𒊺𒂵𒂊</div>
<div class='line'>𒂊𒍦 𒃻 𒁲𒅔 𒌓𒈨 𒀭𒉌𒂊 𒁶 𒄭𒂵 𒁶 𒄩𒂅𒌑</div>
<div class='line'>𒌗𒁈 𒌓 𒄰 𒀸 𒌷</div>
<div class='line'>𒁹𒀭𒉺𒊩𒅆</div>
<div class='line'>𒁹𒀭𒉺</div>
</div>