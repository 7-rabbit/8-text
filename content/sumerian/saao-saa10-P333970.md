<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒀫𒌓𒃻𒈬</div>
<div class='line'>𒇻𒌋 𒁲𒈬 𒀀𒈾 𒈗 𒂗𒅀</div>
<div class='line'>𒀭𒉺 𒌋 𒀭𒀫𒌓 𒀀𒈾 𒈗 𒂗𒐊</div>
<div class='line'>𒌨𒊒𒁍 𒀸 𒌋𒅗 𒌋𒌆𒇷 𒊭 𒈗</div>
<div class='line'>𒀸 𒋾𒈠𒇷 𒅅𒁍𒌋𒉌</div>
<div class='line'>𒈠 𒀀𒈾 𒌓 𒌋𒌋𒐉𒆚 𒅁𒃻</div>
<div class='line'>𒆷𒀾𒋙 𒆷 𒉡𒃻𒀭𒍝</div>
<div class='line'>𒁾𒉺𒀀𒉌 𒈠𒀪𒁺𒋾 𒋗𒉡</div>
<div class='line'>𒅎𒈠𒋾 𒄿𒆳𒂅𒊒</div>
<div class='line'>𒅇 𒃻𒊍𒁍𒌓 𒃻 𒉡𒈨𒌍𒉌</div>
<div class='line'>𒊭 𒈗 𒂊𒄯𒌋𒉌 𒀸 𒊮 𒌓𒈨𒌍</div>
<div class='line'>𒐊 𒐋 𒊑𒂊𒋙 𒉌𒀉𒋾𒅆</div>
<div class='line'>𒌑𒈠𒀀 𒋳𒈬 𒈗 𒁁𒉌 𒄿𒃮𒁉</div>
<div class='line'>𒀸 𒌗𒀊 𒀀𒈾 𒅜𒁔𒊒𒁕𒀀𒉌</div>
<div class='line'>𒂊𒉺𒊺 𒁕𒀀𒁀 𒀸 𒊮𒁉</div>
<div class='line'>𒌉𒌋𒌋 𒇷𒁍𒍑 𒅇 𒌦𒈨𒌍</div>
<div class='line'>𒊭 𒈗 𒂗𒐊 𒀸 𒊮𒁉𒈠</div>
<div class='line'>𒇷𒁍𒋙 𒈪𒄿𒉡 𒄭𒂅</div>
<div class='line'>𒅇 𒀸 𒌋𒅗 𒋗𒈨𒊏𒉌</div>
<div class='line'>𒊭 𒅜𒁔𒊒𒁕𒀀𒉌</div>
<div class='line'>𒊭 𒈗 𒁁𒉌 𒅅𒁍𒌋𒉌</div>
<div class='line'>𒈠𒀀 𒋗𒁓 𒋬 𒀏𒆠</div>
<div class='line'>𒇻𒁉𒇻𒉌 𒁹𒋧𒉽𒈨𒌍</div>
<div class='line'>𒆷𒀾𒁓 𒇸𒌨 𒇻𒁉𒆷</div>
<div class='line'>𒅇 𒁾𒉺𒀀𒉌 𒄠𒈬𒋾</div>
<div class='line'>𒊭 𒂠𒃼 𒈪𒄴𒊑</div>
<div class='line'>𒄑𒋛𒋙𒈠 𒇻𒁉𒆷</div>
<div class='line'>𒀀𒈾 𒌓 𒈫𒆚 𒊭 𒌗𒀊</div>
<div class='line'>𒈗 𒇷𒁍𒍑 𒌓 𒐉𒆚</div>
<div class='line'>𒌉𒌋𒌋 𒇷𒁍𒍑 𒌓 𒐋𒆚</div>
<div class='line'>𒌦𒈨𒌍 𒇷𒁍𒋙 𒌑𒆷𒀀</div>
<div class='line'>𒌑𒈠𒀀𒋾 𒃻𒉌𒀀𒋾</div>
<div class='line'>𒉌𒅁𒉺𒀾 𒋳𒈬 𒈠𒊑𒄑</div>
<div class='line'>𒀸 𒉺𒉌 𒆷 𒂊𒉺𒋆𒈠</div>
<div class='line'>𒃻𒆠𒅔</div>
</div>