<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒋫 𒌓 𒀭𒉌𒄿 𒌓 𒐉𒆚 𒃻 𒌗 𒀭𒉌𒄿 𒌗𒀀𒁲 𒌓 𒌋𒁹𒆚 𒃻 𒌗𒋞</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒋫 𒌓𒈪 𒀭𒉌𒄿 𒌓 𒐉𒆚 𒃻 𒌗 𒀭𒉌𒄿 𒌗𒀀𒁲 𒌓 𒌋𒁹𒆚 𒃻 𒌗𒋞</div>
<div class='line'>𒃻 𒈬𒀭𒈾 𒀭𒉌𒋾 𒁹𒅗𒀾𒋫𒊑𒋾 𒂗𒌷 𒃻 𒌷𒋼𒀀𒁉𒅆𒄿</div>
<div class='line'>𒀀𒁲 𒂊𒈬𒆠𒋙 𒇻𒌑 𒂟𒈨𒌍 𒇽𒈠𒁕𒀀𒀀 𒇻𒌑 𒂟𒈨𒌍 𒇽𒌋𒌋𒈾𒀀𒀀</div>
<div class='line'>𒇻𒌑 𒂟𒈨𒌍 𒇽𒄀𒂇𒊏𒀀𒀀 𒇻𒌑 𒇽𒉽 𒈠𒀠 𒀉𒋾𒋙</div>
<div class='line'>𒀀𒈾 𒁳𒁁 𒌷𒍮𒁀𒊏 𒃻 𒄿𒈾 𒋫𒄷𒈬 𒃻 𒆳𒊓𒉺𒅈𒁕</div>
<div class='line'>𒅋𒆷𒆪𒉏𒈠 𒌷 𒋙𒀀𒌅 𒌷𒍮𒁀𒊏 𒄿𒂟𒁀𒌅</div>
<div class='line'>𒋗𒈫𒋢𒌦 𒄿𒁉𒃻𒁺 𒀀𒈾 𒋡𒋾𒋙𒌦 𒅎𒌋𒌋𒉡𒌑</div>
<div class='line'>𒄿𒈾 𒊮 𒇻𒀴 𒀭𒉌𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒄭𒀊 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
<div class='line'>𒁁 𒈾 𒌇𒅆 𒁁 𒄈 𒈫𒈠 𒀭𒋫𒌑 𒆪𒊑 𒁁 𒀸 𒉠 𒃻𒋰</div>
<div class='line'>𒁁 𒋗𒋛 𒅁𒂍 𒁁 𒆠𒋫𒌈 𒁺𒅅</div>
<div class='line'>𒁁 𒊮 𒇻𒀴 𒃻𒅆</div>
<div class='line'>𒁁 𒊕 𒈾 𒍪𒆳 𒁁 𒄈 𒈫𒈠 𒁁 𒀭𒋫𒌑 𒆪𒊑</div>
<div class='line'>𒁁 𒀸 𒉌𒊑 𒉈𒃻 𒃻𒅔 𒁁 𒆠𒋫𒌈 𒁺𒅅</div>
</div>