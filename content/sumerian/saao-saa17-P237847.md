<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒁀𒁕𒀀</div>
<div class='line'>𒇻𒌑 𒋗𒈝 𒁹 𒈗 𒁁𒉌𒅀</div>
<div class='line'>𒌝𒈠𒀀 𒀀𒈾 𒈗 𒁁𒉌𒅀𒀀𒈠</div>
<div class='line'>𒀠𒆷 𒆳𒆳 𒃮𒁉</div>
<div class='line'>𒈗 𒁁𒉌𒀀 𒁵𒄭𒀀 𒄿𒁳𒋗</div>
<div class='line'>𒋗𒈠𒀀 𒀸 𒄑𒈪 𒈗 𒁁𒉌𒐊</div>
<div class='line'>𒅁𒋫𒉌 𒁵𒄭𒀀 𒃻 𒈗 𒁁𒉌𒀀</div>
<div class='line'>𒄿𒁍𒍑 𒀀𒈾 𒈗 𒁁𒉌𒅀</div>
<div class='line'>𒌅𒊏 𒀀𒁕𒁍𒌒</div>
<div class='line'>𒃻 𒀸 𒄑𒈪</div>
<div class='line'>𒌨𒋾</div>
<div class='line'>𒆠𒄿 𒈗 𒁁𒉌𒀀 𒄿𒃮𒁉</div>
<div class='line'>𒌝𒈠</div>
<div class='line'>𒌨𒅗</div>
<div class='line'>𒋗𒌦</div>
<div class='line'>𒆷 𒈠</div>
<div class='line'>𒈗 𒁁𒉌𒀀</div>
<div class='line'>𒄩𒀭𒁹 𒁹𒀭𒀝</div>
<div class='line'>𒀸 𒆗𒇷𒂊 𒇺𒁍𒉘𒈠</div>
<div class='line'>𒀉𒋾 𒀴𒈨𒌍𒅀</div>
<div class='line'>𒀖𒁍𒌒 𒇻𒊬𒄭𒄑𒋢𒉡𒋾</div>
<div class='line'>𒉠 𒃻 𒁹𒀀𒃼𒀭𒂗𒇻𒄯</div>
<div class='line'>𒇷𒅕𒆪𒊻 𒇻</div>
<div class='line'>𒀴𒈨𒌍𒅀 𒀀𒈾 𒉺𒉌𒋙 𒈜𒆤</div>
<div class='line'>𒅇 𒋗𒌑 𒇸𒇷𒆚𒈠</div>
<div class='line'>𒈗 𒁁𒉌𒀀 𒈜𒈛</div>
<div class='line'>𒌋𒌋𒈠 𒀀𒆳 𒃻 𒈗 𒁁𒉌𒅀</div>
<div class='line'>𒆠𒄿 𒅀𒀀𒅆 𒌌 𒄿𒉆𒁷</div>
<div class='line'>𒀠𒆷 𒁹𒀀𒃼𒀭𒂗𒇻𒄯</div>
<div class='line'>𒋗𒌑 𒊩𒈠 𒃻 𒈗 𒆠𒄑𒁍</div>
<div class='line'>𒅁𒁍𒍑𒈠 𒀀𒈾 𒈗 𒁁𒉌𒐊</div>
<div class='line'>𒄿𒉆𒁷 𒆠𒄿 𒈾𒋻𒋾</div>
<div class='line'>𒀀𒁲 𒐌𒋙 𒀀𒈾 𒈗 𒁁𒉌𒐊</div>
<div class='line'>𒀠𒋰𒊏</div>
<div class='line'>𒂟𒈨𒌍 𒈠𒆷 𒀜𒈨𒌍𒋙𒉡</div>
<div class='line'>𒈪𒄿𒌅 𒂍𒈨𒌍𒋙𒉡</div>
<div class='line'>𒀀𒈾 𒌉𒈨𒌍𒋙𒉡</div>
<div class='line'>𒈗 𒁁𒉌 𒀉𒋫𒁷 𒂗𒈾 𒀭𒉡𒋾 𒀴𒈨𒌍</div>
<div class='line'>𒇽𒋢𒈠𒀝𒋫𒊏𒀀𒋾 𒃻 𒆠𒄿 𒊮𒁉 𒃻 𒈗</div>
<div class='line'>𒇽𒀴𒈨𒌍𒋙 𒆷 𒌑𒈦𒊬 𒂍 𒃻 𒀴 𒃻 𒈗</div>
<div class='line'>𒆷 𒌑𒄭𒅁𒉿</div>
</div>