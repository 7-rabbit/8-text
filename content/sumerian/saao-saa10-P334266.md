<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀴𒀭𒈾𒈾𒀀</div>
<div class='line'>𒇻𒌋 𒁲𒈬 𒀜𒆗𒌋𒌋 𒀜𒆗𒌋𒌋</div>
<div class='line'>𒀀𒈾 𒈗 𒂗𒅀 𒀭𒈦 𒌋 𒀭𒄖𒆷</div>
<div class='line'>𒂅𒌒 𒊮𒁉 𒂅𒌒 𒍜</div>
<div class='line'>𒀀𒈾 𒈗 𒂗𒅀 𒀖𒁲𒉡</div>
<div class='line'>𒅗𒀀𒀀𒈠𒉡 𒈗 𒁁𒉌</div>
<div class='line'>𒄿𒃮𒁉𒅀 𒈠𒀀 𒀀𒋫𒀀</div>
<div class='line'>𒅆𒆠𒅔 𒈪𒉭𒅀 𒀭𒉌𒅀𒌋</div>
<div class='line'>𒆷 𒋫𒈥 𒇧𒁲𒂊𒋙 𒆷 𒋼𒉺𒀾</div>
<div class='line'>𒀸 𒉺𒉌𒋾 𒀸 𒉺𒀭 𒈗 𒀝𒁲𒁉</div>
<div class='line'>𒊓𒈪𒉭𒆠𒂊𒋙 𒆷 𒌑𒃻𒄴𒆠𒈨</div>
<div class='line'>𒌑𒈠𒀀 𒀭𒉡𒋆 𒂊𒄈𒌓</div>
<div class='line'>𒀝𒋫𒅘 𒊻𒋛𒁉𒆷</div>
<div class='line'>𒀸 𒉺𒀭 𒈗 𒇷𒋛𒅀𒌑</div>
<div class='line'>𒀀𒈾 𒈗 𒂗𒅀 𒇻𒆤𒆠𒈬</div>
<div class='line'>𒋳𒈠 𒀸 𒉺𒀭 𒈗 𒁁𒉌𒅀</div>
<div class='line'>𒈠𒄭𒅕 𒇽𒄬𒈨𒌍</div>
<div class='line'>𒌋𒌆𒇻 𒀸 𒌋𒅗𒄭 𒇷𒁍𒋙</div>
<div class='line'>𒈥𒄷𒍮 𒀭𒉌𒅀𒌋</div>
<div class='line'>𒈗 𒇷𒁍𒋙 𒄿𒋢𒌨𒊑</div>
<div class='line'>𒄷𒌦𒂅 𒀭𒉌𒅀𒌋 𒋫 𒉺𒀭</div>
<div class='line'>𒈗 𒁁𒉌𒅀 𒅁𒉺𒋻</div>
<div class='line'>𒈥𒄷𒍮 𒋗𒌑 𒊭 𒉌𒄑𒈨𒌍</div>
<div class='line'>𒈫𒋙 𒐈𒋙 𒀀𒈾 𒈗 𒁁𒉌𒅀</div>
<div class='line'>𒂊𒋫𒉺𒀾 𒈗 𒌑𒁕𒋙</div>
<div class='line'>𒋳𒈠 𒈗 𒄿𒃮𒁉 𒀸 𒅆𒅀𒀀𒊑</div>
<div class='line'>𒇷𒁍𒍑 𒋗𒌑 𒄯𒍮𒌝𒈠</div>
<div class='line'>𒄿𒈾𒊬 𒆠𒈠 𒍢𒅋𒁀𒉌</div>
<div class='line'>𒀸 𒉺𒀭 𒈗 𒌑𒊺𒊐𒌋𒉌</div>
<div class='line'>𒆠𒄿 𒊭 𒈠𒀀𒆷 𒈫𒋙 𒂊𒁍𒋗𒌋𒉌</div>
<div class='line'>𒉺𒊑𒅅𒌓 𒈜𒊑𒆪</div>
<div class='line'>𒇷𒊒𒁀 𒇻𒃻𒄴𒆠𒅎</div>
<div class='line'>𒄿𒋢𒌨𒊑 𒍪𒌑𒌓 𒈗</div>
<div class='line'>𒄿𒋼𒀀𒊏𒊏 𒀸 𒈜𒁉</div>
<div class='line'>𒈨𒂊𒇷 𒋗𒉡 𒀀𒈾 𒈗 𒂗𒐊</div>
<div class='line'>𒊻𒋛𒁉𒆷 𒈗 𒀸 𒍜𒄘𒋙</div>
<div class='line'>𒌨𒊒𒌨 𒀮𒊩𒌓</div>
<div class='line'>𒄿𒋛𒌋𒌋 𒊻𒋛𒁉𒆷</div>
<div class='line'>𒌓𒈬 𒊭 𒂊𒁕𒉌𒋙</div>
<div class='line'>𒈗 𒇷𒉿𒅆𒅖</div>
</div>