<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀴𒀭𒄖𒆷</div>
<div class='line'>𒇻𒌋 𒁲𒈬 𒀀𒈾 𒈗 𒁁𒉌𒅀 𒀀𒆗𒌋𒌋</div>
<div class='line'>𒀭𒉺 𒀭𒀫𒌓 𒀀𒈾 𒈗 𒁁𒉌𒅀</div>
<div class='line'>𒀀𒆗𒌋𒌋 𒀀𒆗𒌋𒌋 𒌨𒊒𒁍</div>
<div class='line'>𒀸 𒌋𒅗 𒉌𒉿𒊺 𒊭 𒌗𒉈</div>
<div class='line'>𒊭 𒈗 𒁁𒉌 𒅅𒁍𒌋𒉌</div>
<div class='line'>𒈠𒀀 𒅁𒃻 𒀀𒈾 𒌓𒈨 𒉌𒉺𒀾</div>
<div class='line'>𒇽 𒊭 𒀸 𒌋𒅗 𒉿𒄿 𒃻 𒂗𒈨𒌍𒋙</div>
<div class='line'>𒄿𒁺𒇻𒌑𒉌 𒀭𒈨𒌍 𒊺𒂊𒁺</div>
<div class='line'>𒅆𒂟 𒋧𒈨𒌍𒋙 𒆜𒈫 𒅆𒂟 𒅕𒊏𒁲𒋙</div>
<div class='line'>𒈗 𒁕𒀊𒌅𒋙</div>
<div class='line'>𒋬 𒊮𒁉𒉌 𒆷 𒉌𒁕𒁍𒌒</div>
<div class='line'>𒆤𒌓 𒉈𒂊𒈬 𒇺𒆪𒉡</div>
<div class='line'>𒅗𒀀𒀀𒈠𒉌 𒇻𒊺𒊑𒁍𒈾𒅆</div>
<div class='line'>𒀸 𒌋𒅗 𒊭 𒈗 𒁁𒉌 𒅅𒁍𒌋𒉌</div>
<div class='line'>𒈠𒀀 𒌋𒌋𒉡 𒇽𒈦𒈦𒈨𒌍 𒄑𒋛𒆪𒉡</div>
<div class='line'>𒄿𒁀𒀾𒅆 𒁹𒀭𒉺𒍪𒌓 𒌉𒋙</div>
<div class='line'>𒅇 𒀀𒈾𒆪 𒑱 𒌑𒈠𒀀 𒁹𒀭𒅎𒈬𒉽</div>
<div class='line'>𒀸 𒌋𒅗𒄭𒉌 𒅋𒆷𒅗 𒌋𒌆𒇷𒉌</div>
<div class='line'>𒂊𒈥 𒌑𒋚𒄰𒈾𒅆</div>
<div class='line'>𒋡𒀭𒉌 𒀀𒄭𒅖 𒉌𒍝𒊍</div>
<div class='line'>𒉌𒉺𒀾 𒀀𒈾𒆪 𒀸 𒌋𒅗 𒀭𒉌𒄿</div>
<div class='line'>𒋗𒌋 𒀀𒈾 𒈗 𒂗𒐊 𒀀𒊓𒌓𒊏</div>
<div class='line'>𒁹𒀭𒉺𒍪𒌓 𒌉𒋙 𒌑𒁲𒋙𒉡</div>
<div class='line'>𒋳𒈠 𒃻𒀠𒈨 𒆷 𒃻𒀠𒈨</div>
<div class='line'>𒌋𒌋𒉡 𒌑𒅗𒀭𒋙𒉡 𒌋 𒀀𒈾𒆪</div>
<div class='line'>𒀀𒋫𒈥 𒌉𒋙 𒀭𒉌𒄿</div>
<div class='line'>𒀸 𒊮 𒁀𒊏𒅈 𒍝𒄷𒊏𒉡𒌓 𒋙𒌋</div>
<div class='line'>𒄑𒋛𒋙𒉡 𒀀𒍝𒍝 𒌋𒌆𒇻 𒉡𒊩𒇴</div>
<div class='line'>𒉌𒉺𒀾 𒌑𒊏𒈠𒋙𒉡𒌋 𒌑𒁲𒋙𒉡𒉌</div>
</div>