<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀭𒌍𒉽𒈨𒌍𒋢</div>
<div class='line'>𒇻 𒂄𒈬 𒀀𒈾 𒈗 𒂗𒅀</div>
<div class='line'>𒂄𒈬 𒀀𒈾 𒆳𒀸𒋩𒆠</div>
<div class='line'>𒂄𒈬 𒀀𒈾 𒂍𒆳𒈨𒌍</div>
<div class='line'>𒂄𒈬 𒀀𒈾 𒌷𒁉𒋥 𒊭 𒈗 𒃮𒁍</div>
<div class='line'>𒊮𒁍 𒊭 𒈗 𒂗𒅀 𒀀𒆗𒌋𒌋 𒇻 𒄭𒂵</div>
<div class='line'>𒈤𒈨𒌍𒉌 𒆳𒆪𒈬𒄩𒀀𒀀</div>
<div class='line'>𒀉𒊑𒆪𒉌 𒈠𒁕𒌓 𒈾𒍮𒉌</div>
<div class='line'>𒐌 𒌑𒊏𒋼 𒊭 𒀲𒆪𒁷 𒄑𒋛𒌋𒌋</div>
<div class='line'>𒈾𒍮𒌋𒉌 𒈠𒁕𒌓 𒋬 𒀲𒆪𒁷</div>
<div class='line'>𒂍 𒁹𒆳𒆪𒈬𒄩𒀀𒀀 𒉺𒀝𒁺</div>
<div class='line'>𒈤𒈨𒌍𒉌 𒀸 𒊮𒁉𒋗 𒋗𒉡</div>
<div class='line'>𒃻𒈨𒌍 𒊭 𒊏𒈨𒉌𒋙𒉡 𒂊𒆰</div>
<div class='line'>𒄿𒈠𒋫𒄷𒉌𒂊 𒀀𒈾 𒌷𒆍𒀭𒊏</div>
<div class='line'>𒌑𒁀𒇻𒉌 𒌑𒆷𒀀 𒀭𒈾𒅗</div>
<div class='line'>𒄿𒈠𒄩𒊒𒋗𒉡 𒀀𒆠 𒊭 𒈗 𒂗</div>
<div class='line'>𒄿𒋡𒁍𒌋𒉌 𒌒𒌓 𒇺𒉺𒊒𒉌</div>
<div class='line'>𒋠𒈨𒌍 𒈝𒈝𒈨𒌍 𒄑𒋛𒌋𒌋 𒈾𒍮𒌋𒉌</div>
<div class='line'>𒁮𒃼𒈨𒌍 𒅅𒄭𒁍𒌋𒉌</div>
<div class='line'>𒈠𒀀 𒐌 𒄘𒌦 𒋬 𒊮𒁉 𒉌𒅁𒋾𒅈</div>
<div class='line'>𒈠𒀀 𒆳𒆪𒈬𒄩𒀀𒀀 𒆷 𒅎𒈠𒃵</div>
<div class='line'>𒈠𒀀 𒈠𒀪𒀜𒌓𒉡 𒆷 𒋫𒁉𒊏</div>
<div class='line'>𒈠𒀀 𒇻𒁉𒇻 𒊩𒍑𒁇𒈨𒌍𒋼</div>
<div class='line'>𒊭 𒈗 𒄠𒈠𒄰𒈠 𒇷𒁉𒂊𒊒</div>
<div class='line'>𒈗 𒂗 𒇺𒁍𒊏 𒀀𒈾 𒈠𒀭𒉌</div>
<div class='line'>𒄿𒁕𒉡𒅆𒈾𒀀𒉌</div>
</div>