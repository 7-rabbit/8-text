<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀭𒌋𒄥𒌋𒌋𒀀𒉌</div>
<div class='line'>𒇻𒌋 𒁲𒈬 𒀀𒈾 𒈗 𒂗𒅀</div>
<div class='line'>𒀭𒉺 𒅇 𒀭𒀫𒌓</div>
<div class='line'>𒀀𒈾 𒈗 𒂗𒅀 𒌨𒊒𒁍</div>
<div class='line'>𒀸 𒅆𒄿𒀀𒊑 𒌓 𒐉𒆚 𒀀𒈾 𒁀𒀀𒁲</div>
<div class='line'>𒀭𒉺 𒅇 𒀭𒌨𒈨𒌈</div>
<div class='line'>𒀸 𒂍𒄑𒈿 𒅕𒊒𒁍</div>
<div class='line'>𒌓 𒐊𒄰 𒊭𒆪𒋢 𒊭 𒈗</div>
<div class='line'>𒌑𒃻𒆪𒇻 𒇽𒄩𒍝𒉡 𒍑𒉺𒅁</div>
<div class='line'>𒊕𒁺 𒌨𒈤 𒄑𒊑𒆷𒀝𒆪</div>
<div class='line'>𒀀𒈾 𒂍𒃲 𒌒𒁍𒇻</div>
<div class='line'>𒋬 𒊮 𒌓 𒐊𒄰</div>
<div class='line'>𒀀𒁲 𒌓 𒌋𒄰</div>
<div class='line'>𒀭𒈨𒌍𒉌 𒀸 𒂍𒄑𒈿 𒋗𒉡</div>
<div class='line'>𒅇 𒇽𒄩𒍝𒉡</div>
<div class='line'>𒄰𒈬𒊻</div>
<div class='line'>𒌓 𒌋𒁹𒆚 𒀭𒀝 𒊻𒍝𒀀</div>
<div class='line'>𒄊𒋙 𒄿𒉺𒀾𒊬</div>
<div class='line'>𒀀𒈾 𒄠𒁀𒊍𒋛 𒅋𒋃</div>
<div class='line'>𒊑𒈠𒀀𒉌 𒄿𒁺𒀝</div>
<div class='line'>𒂖𒇷 𒀸 𒊒𒋾𒋙 𒍑𒉺𒅁</div>
<div class='line'>𒀀𒈾 𒈗 𒂗𒅀</div>
<div class='line'>𒅇 𒂍𒋙 𒄿𒋼𒀀𒊐</div>
<div class='line'>𒀀𒈾 𒈗 𒂗𒅀 𒊍𒉺𒅁𒊏</div>
<div class='line'>𒈗 𒁁𒉌 𒇻𒌋𒁲</div>
</div>