<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒄭𒅎𒀸𒋩</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀸 𒌋𒅗 𒉋𒆠 𒊭 𒂗𒉆</div>
<div class='line'>𒊭 𒌷𒆗𒄩 𒊭 𒈗 𒁁𒉌</div>
<div class='line'>𒅖𒁓𒀭𒉌 𒈠𒀀 𒀀𒋫𒀀</div>
<div class='line'>𒂗𒉆 𒊭 𒌷𒇹𒄩</div>
<div class='line'>𒈨𒌍𒇷 𒆍𒃲 𒀸 𒅆𒋙 𒌑𒊏𒄠𒈨</div>
<div class='line'>𒀸 𒊮 𒌓 𒐈𒄰 𒆠𒄿 𒀸 𒌋𒅗 𒂦</div>
<div class='line'>𒂊𒋾𒄣𒉌 𒀉𒊑𒆪𒉌 𒅅𒄭𒁍𒉌</div>
<div class='line'>𒈠𒀀 𒀠𒅗 𒉋𒅗𒉌𒉌</div>
<div class='line'>𒀸 𒄵𒌅𒉌 𒅗𒅔 𒀜𒋫𒋃</div>
<div class='line'>𒊌𒋫𒅔 𒀸 𒄵𒌅𒋙𒉡</div>
<div class='line'>𒄿𒋢𒊑 𒈗 𒁁𒉌 𒄿𒃮𒁉</div>
<div class='line'>𒈠𒀀 𒀸 𒌋𒅗 𒈪𒉌</div>
<div class='line'>𒊭 𒂗𒉆 𒊭 𒌷𒆗𒄩 𒋬 𒊮</div>
<div class='line'>𒉋𒆠𒋙 𒊭 𒂦 𒀀𒁲</div>
<div class='line'>𒋼 𒆍𒃲 𒊭 𒈾𒈨𒊑 𒌦𒈨𒌍</div>
<div class='line'>𒂊𒋻𒁀 𒅇 𒊭 𒂗𒉆</div>
<div class='line'>𒊭 𒌷𒇹𒄩 𒋬 𒊮 𒐍 𒈨 𒐐</div>
<div class='line'>𒉋𒆠𒋙 𒊭 𒂦 𒀀𒁲 𒋼 𒆍𒃲</div>
<div class='line'>𒊭 𒈾𒈨𒊑 𒌦𒈨𒌍 𒂊𒋻𒁀</div>
<div class='line'>𒂦 𒀭𒉌𒌋 𒋬 𒊮 𒆍𒃲 𒌑𒋫𒇷</div>
<div class='line'>𒊑𒄴𒋾 𒆍𒃲 𒋞𒈨𒌍 𒀭𒌅𒉡</div>
<div class='line'>𒐈 𒋗𒈫𒈨𒌍 𒀀𒈾 𒂗𒉆 𒊭 𒌷𒇹𒄩</div>
<div class='line'>𒀀𒋾𒁷 𒁹 𒋡𒋾 𒀀𒈾 𒂗𒉆</div>
<div class='line'>𒊭 𒌷𒆗𒄩 𒀸 𒈬𒍝𒇷𒈠</div>
<div class='line'>𒀀𒋾𒁷 𒌑𒁲𒉌</div>
<div class='line'>𒌦𒆥 𒈗 𒀸 𒌋𒅗𒄭𒅀</div>
<div class='line'>𒆷 𒋫𒃼𒊑𒁀𒉌</div>
<div class='line'>𒅇 𒂗𒉆 𒊭 𒌷𒆗𒄩</div>
<div class='line'>𒆷 𒌑𒁕 𒆠𒄿 𒉋𒆪𒋙 𒊭 𒂦</div>
<div class='line'>𒀀𒁲 𒋼 𒆍𒃲 𒂊𒊒𒁍𒌋𒉌</div>
<div class='line'>𒀸 𒌋𒅗𒄭 𒋙𒌋 𒅅𒄭𒁉</div>
<div class='line'>𒈠𒀀 𒉋𒆪 𒀸 𒌋𒅗𒅀</div>
<div class='line'>𒅔𒋾𒀪𒁲 𒌑𒈠𒀀 𒀊𒋫𒊏𒊍 𒀸 𒄵𒌅𒋙𒉡</div>
<div class='line'>𒅀𒄷𒄭𒌓 𒉋𒆪𒋙 𒂊𒉺𒀾</div>
</div>