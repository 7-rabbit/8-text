<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒈗𒅆𒇲𒉌</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀸 𒌋𒅗 𒃾𒈨𒌍 𒊭 𒈗</div>
<div class='line'>𒁁𒉌 𒅖𒁓𒀭𒉌</div>
<div class='line'>𒈠𒀀 𒈫 𒈨 𒀲 𒃾𒈨𒌍</div>
<div class='line'>𒀀𒈾 𒈠𒇡𒋼 𒌑𒇷</div>
<div class='line'>𒀀𒈥 𒊭 𒈗 𒁁𒉌</div>
<div class='line'>𒅖𒁓𒀭𒉌 𒌑𒋫𒇷</div>
<div class='line'>𒀸 𒌋𒅗 𒁹𒆬𒆍𒊓𒋻</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒀸 𒉿𒄿 𒄭𒂵</div>
<div class='line'>𒄿𒋛𒋙 𒁺𒌒𒁍</div>
<div class='line'>𒉿𒄿𒅀𒀀𒈠 𒆷 𒉺𒋼</div>
<div class='line'>𒆠𒄿 𒊭 𒈗 𒁁𒉌</div>
<div class='line'>𒅖𒁓𒀭𒉌</div>
<div class='line'>𒀸 𒉿𒄿 𒄭𒂵𒈠</div>
<div class='line'>𒉺𒀭</div>
<div class='line'>𒀸 𒉺𒉌𒅀 𒄿𒍝</div>
<div class='line'>𒌑𒈠𒀀 𒀀𒊓𒌓</div>
<div class='line'>𒋻𒄖𒈠𒉡 𒀸</div>
<div class='line'>𒀀𒈥 𒀀𒈾 𒈗 𒁁𒉌𒅀</div>
<div class='line'>𒀀𒈾𒅆𒀀 𒌑𒊺𒁄</div>
<div class='line'>𒀸 𒌋𒅗 𒂗𒌷𒀀𒉌</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒋳𒈠 𒄿𒊑𒆪𒌋𒉌</div>
<div class='line'>𒀸 𒉺𒉌𒅗 𒈠𒀀 𒄿𒍝</div>
<div class='line'>𒀸 𒌋𒅗𒄭𒅀 𒊺𒁉𒆷</div>
<div class='line'>𒀭𒈨𒌍𒉌 𒊭 𒈗 𒇷𒁍𒋙</div>
<div class='line'>𒌉𒆍𒀭𒊏𒆠</div>
<div class='line'>𒀸 𒌋𒅗 𒈗 𒁁𒉌𒅀</div>
<div class='line'>𒄿𒊑𒆪𒌋𒉌 𒀀𒈾 𒈠𒄭𒅕𒋼</div>
<div class='line'>𒆠𒄿 𒁺𒊏𒊒</div>
<div class='line'>𒈗 𒁁𒉌 𒅖𒆲𒌋𒉌</div>
<div class='line'>𒌦𒈨𒌍 𒋬 𒉺𒉌𒋙𒉡</div>
<div class='line'>𒈠𒀀𒀪𒁺</div>
<div class='line'>𒌑𒋛𒍢𒀀</div>
<div class='line'>𒈗 𒁁𒉌 𒀀𒁍𒌓</div>
<div class='line'>𒇷𒆥𒁍𒉌𒋙𒉡 𒋫 𒅆 𒂵𒇷𒋼 𒇷𒄀𒊒𒊒</div>
</div>