<div class='block'>
<div class='line'>𒀀𒈾 𒈗 𒂗𒐊 𒀴𒅗</div>
<div class='line'>𒁹𒀸𒋩𒂗𒇻 𒁲𒈬 𒀀𒈾 𒈗</div>
<div class='line'>𒂗𒐊 𒀀𒆗𒌋𒌋 𒀀𒆗𒌋𒌋</div>
<div class='line'>𒌨𒄷 𒀀𒉌𒌑 𒈗 𒂗 𒀀𒈾 𒆳𒌵</div>
<div class='line'>𒂊𒇷 𒀸𒋩 𒀭𒌓 𒌷𒂅𒊒𒍑𒉺𒀀</div>
<div class='line'>𒀸 𒋗𒈫 𒈗 𒂗𒐊 𒄑𒊓𒅗𒉡𒈠</div>
<div class='line'>𒈗 𒂗 𒆜𒋙 𒀀𒈾 𒆳𒌵 𒇺𒆲</div>
<div class='line'>𒌷𒂅𒊒𒍑𒉺𒀀 𒇷𒅅𒋗𒁺</div>
<div class='line'>𒈗 𒂗 𒋗𒌦𒋙 𒀀𒈾 𒁕𒊏𒀀𒋾</div>
<div class='line'>𒇺𒆲 𒄿𒋢𒊑 𒈗 𒂗 𒄯𒁀𒈾𒋼</div>
<div class='line'>𒊭 𒌑𒊓𒄯 𒄿𒁕𒈾</div>
<div class='line'>𒉌𒌓𒌦𒆥 𒈗 𒊭 𒀸 𒌋𒅗𒄭𒅀 𒈗</div>
<div class='line'>𒂗 𒅖𒁓𒀀𒉌 𒀀𒋫𒄯 𒀜𒋫𒋃</div>
<div class='line'>𒀀𒈾 𒁹𒉺𒅈𒉌𒀠𒁲𒂊</div>
<div class='line'>𒀀𒊓𒀠 𒊭 𒈗 𒂗 𒉈𒈬 𒅖𒆲𒀭𒉌</div>
<div class='line'>𒋗𒄴 𒀀𒆥𒈨𒌍 𒊭 𒆳𒀸𒋩</div>
<div class='line'>𒊭 𒀀𒈾 𒆳𒌵 𒅋𒇷𒆪𒌋𒉌</div>
<div class='line'>𒁹𒁉</div>
<div class='line'>𒀀𒉡𒋼 𒀀𒆥𒈨𒌍 𒉺𒉌𒅀𒌋𒋼</div>
<div class='line'>𒁹𒉺𒅈𒉌𒀠𒁲𒂊 𒀀𒆥𒋙</div>
<div class='line'>𒊭 𒁹𒐊𒁕𒆷𒉌𒁉𒄿 𒁹𒍢𒊏𒀀</div>
<div class='line'>𒀀𒉡𒌑𒋼 𒀀𒆥𒈨𒌍 𒌨𒆠𒌑𒋼</div>
<div class='line'>𒐉 𒋙𒉡 𒀀𒆥𒈨𒌍 𒊭 𒀀𒈾 𒆳𒌵</div>
<div class='line'>𒂊𒇷𒌑𒉌 𒀀𒆥𒈨𒌍 𒊭 𒆳𒌵</div>
<div class='line'>𒄿𒋛𒋙𒉡 𒄿𒊑𒆪𒉌 𒄿𒈾 𒂍</div>
<div class='line'>𒁹𒅀𒋫𒀀𒅀 𒃲𒌷𒈨𒌍𒋙</div>
<div class='line'>𒄿𒋛𒊑𒁍𒋙𒉡 𒀸 𒌑𒋡𒆷𒀀𒋼</div>
<div class='line'>𒃻𒈨𒌍 𒀀𒈨𒌍 𒄿𒋫𒉡𒉌𒋙𒉡 𒀀𒁲 𒂍</div>
<div class='line'>𒄑𒄩𒊒𒉌 𒀀𒈾 𒆳𒌵 𒂊𒇻𒌋𒉌</div>
<div class='line'>𒁹𒉺𒅈𒉌𒀠𒁲𒂊 𒀴𒅗</div>
<div class='line'>𒄿𒁕𒁍𒁍 𒄿𒋢𒊑 𒀀𒈾𒆪</div>
<div class='line'>𒆷 𒆤𒌓 𒀸 𒅆 𒈗 𒂗𒐊 𒀝𒄭𒁉</div>
<div class='line'>𒈗 𒂗 𒀀𒈾 𒆳𒊒𒊑𒅀𒀀𒂊 𒇺𒁓</div>
<div class='line'>𒁹𒉺𒅈𒈾𒀠𒁲𒂊 𒁕𒆸𒄷𒈨𒌍𒋙</div>
<div class='line'>𒇻𒊺𒁉𒆷 𒈗 𒂗 𒇷𒅖𒀠𒋙</div>
<div class='line'>𒈠𒀀 𒀀𒈾 𒈨𒄿𒉌 𒄷𒈨𒌍 𒌑𒁕𒁍𒉌</div>
<div class='line'>𒂗𒉆 𒋬 𒃲𒈨𒌍𒋙</div>
<div class='line'>𒋫𒈨𒌓 𒋬 𒀴𒈨𒌍𒉌</div>
<div class='line'>𒊭 𒁹𒀸𒋩𒂗𒉽 𒄿𒊓𒃶</div>
<div class='line'>𒀸 𒌋𒅗 𒁺𒀀𒆠𒅀 𒄿𒁕𒁍𒁍</div>
<div class='line'>𒈗 𒂗 𒇻𒌑𒁕</div>
</div>