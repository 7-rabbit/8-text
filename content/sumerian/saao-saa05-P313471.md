<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒈗𒅆𒇲𒉌</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒁲𒈬 𒀀𒈾 𒌷𒄬𒍮𒈨𒌍</div>
<div class='line'>𒀀𒈾 𒆳 𒊭 𒈗 𒂗𒅀</div>
<div class='line'>𒁲𒅁𒁉 𒄠𒈬𒌋𒋼</div>
<div class='line'>𒊭 𒀸 𒋗𒈫 𒁹𒀭𒉺𒉽𒉽</div>
<div class='line'>𒄥𒁍𒌓 𒈗 𒁁𒉌</div>
<div class='line'>𒀸 𒌋𒅗𒄭𒉌 𒅖𒁓𒀭𒉌</div>
<div class='line'>𒈠𒀀 𒆠𒄿 𒄩𒀭𒉌𒄿</div>
<div class='line'>𒀸 𒌋𒅗 𒌉 𒁹𒅔𒂟𒊑</div>
<div class='line'>𒊒𒊏 𒆠𒄿 𒁹𒀭𒉺𒉽𒉽</div>
<div class='line'>𒅅𒆗𒀭𒉌</div>
<div class='line'>𒀸 𒊮𒁉 𒌓𒈨𒅎𒈠</div>
<div class='line'>𒁹𒀭𒌓𒁺𒅔</div>
<div class='line'>𒇽 𒋳𒇻 𒌑𒈬𒊒</div>
<div class='line'>𒊭 𒁳𒁉 𒄿𒆷𒌋𒉌</div>
<div class='line'>𒊭 𒃲𒄵𒋼</div>
<div class='line'>𒁳𒁉 𒆠𒄿 𒊭 𒈗</div>
<div class='line'>𒁁𒉌 𒅖𒁓𒀭𒉌</div>
<div class='line'>𒀸 𒉿𒄿 𒀀𒆥</div>
<div class='line'>𒊭 𒃲𒄵𒋼 𒉌𒊓𒃶</div>
<div class='line'>𒌓 𒐉𒆚 𒀉𒌅𒊻𒍢</div>
<div class='line'>𒀀𒈾 𒌷𒄿𒆰𒋼 𒀉𒋫𒋃</div>
<div class='line'>𒁶 𒄑𒈽𒊏 𒈨𒉡</div>
<div class='line'>𒊭 𒄿𒃮𒁀𒈾𒅆𒉌</div>
<div class='line'>𒀸 𒌋𒅗 𒈗 𒂗𒅀</div>
<div class='line'>𒀀𒉺𒅁𒉺𒊏</div>
</div>