<div class='block'>
<div class='line'>𒂍 𒀲 𒀀𒊮 𒊑</div>
<div class='line'>𒋦 𒆜 𒊭 𒀀𒈾 𒌷𒁀𒈾</div>
<div class='line'>𒅋𒆷𒆪𒉌 𒋦 𒆜 𒊭 𒀸 𒊮𒁉𒌷 𒅋𒆷𒆪𒉌</div>
<div class='line'>𒌷𒊺 𒊭 𒁹𒄷𒉌𒄿</div>
<div class='line'>𒋦 𒈬𒍮𒀪 𒊭 𒁹𒀭𒅎𒉽𒅕</div>
<div class='line'>𒋦 𒁹𒀭𒌋𒄥𒉽𒉽 𒋦 𒁹𒀭𒌍𒀳𒌍</div>
<div class='line'>𒈨𒌍 𒋦 𒁹𒄷</div>
<div class='line'>𒋦 𒊭 𒁹𒉽𒆷𒈦𒅆</div>
<div class='line'>𒈗 𒅀𒀀</div>
<div class='line'>𒀜𒊑𒈨𒌍 𒂍 𒑑</div>
<div class='line'>𒋦 𒆜𒌋𒌋 𒋦 𒆜</div>
<div class='line'>𒉽 𒐕𒌋𒌋 𒀀𒊮 𒐈 𒂍𒈨𒌍 𒐈 𒀜𒊑𒈨𒌍 𒄑𒊬 𒇥 𒋰𒊑𒌋</div>
<div class='line'>𒊭 𒇽𒈨𒌍𒂊 𒀭𒉡𒋼</div>
<div class='line'>𒌑𒄫𒈠 𒊩𒀀𒄭𒋻𒇷 𒊩𒃻𒌓 𒊭 𒉠𒌷</div>
<div class='line'>𒊭 𒌷𒉌𒉡𒀀</div>
<div class='line'>𒀸 𒁀𒆷𒁲 𒊭 𒈗 𒀸 𒊮𒁉 𒐋 𒈠𒈾 𒆬𒌓 𒅋𒆥</div>
<div class='line'>𒆜𒁍 𒂵𒄯 𒋫𒁷 𒀀𒊮𒈨𒌍 𒂍𒈨𒌍 𒀜𒊑𒈨𒌍</div>
<div class='line'>𒄑𒊬 𒇥 𒋰𒊑𒀪 𒋗𒀀𒌓 𒍝𒆗𒁍 𒆷𒆥𒀪</div>
<div class='line'>𒌅𒀀𒊒 𒁲𒂊𒉡 𒅗𒅗 𒆷𒀾𒋙</div>
<div class='line'>𒌋𒌋𒉡 𒊭 𒀸 𒌨𒆧𒅆 𒀸 𒈠𒋼𒈠 𒇻𒌋 𒇽𒈨𒌍 𒀭𒉡𒋼</div>
<div class='line'>𒇻𒌋 𒌉𒈨𒌍𒋙𒉡 𒇻𒌋 𒌉𒌉𒈨𒌍𒋙𒉡 𒃻 𒁲𒂊𒉡 𒅗𒅗</div>
<div class='line'>𒋬 𒊩𒃻𒋼 𒌒𒋫𒀪𒌋𒉌</div>
<div class='line'>𒆜𒁍 𒀀𒈾 𒌋𒈨𒌍 𒀀𒈾 𒂗𒈨𒌍𒋙 𒄥𒊏</div>
</div>