<div class='block'>
<div class='line'>𒀀𒈾 𒈗 𒁁𒉌𒅀 𒀴𒅗</div>
<div class='line'>𒁹𒀴𒀭𒄖𒆷 𒇻𒌋 𒁲𒈬 𒀀𒈾 𒈗</div>
<div class='line'>𒁁𒉌𒅀 𒀭𒈨𒌍 𒄠𒈥 𒊭 𒌓𒈬 𒀭𒉌𒌑</div>
<div class='line'>𒈗 𒁁𒉌 𒅁𒈛𒌑𒉌 𒀸 𒁲𒉌 𒊭 𒈗</div>
<div class='line'>𒁹𒀸𒋩𒆕𒌉𒍑 𒅇 𒁹𒀭𒄑𒉡𒈬𒄀𒈾</div>
<div class='line'>𒀀𒆗𒌋𒌋 𒀀𒆗𒌋𒌋 𒇷𒄑𒍣𒄑𒍪</div>
<div class='line'>𒌋𒌆𒇻 𒀭𒉌𒌑 𒃮𒁉𒋙 𒄠𒈥 𒈗</div>
<div class='line'>𒌓 𒌋𒌋𒈫𒆚 𒅇 𒌓𒈬 𒀭𒉌𒌑 𒂊𒁍𒋗𒌋𒉌</div>
<div class='line'>𒀀𒉌𒅔𒉡 𒃮𒁍 𒉡𒊻𒊓𒊍𒂍</div>
<div class='line'>𒅇 𒁾𒉺𒀀𒉌 𒄑𒋛𒌋𒌋 𒉌𒄑𒊓𒋻</div>
<div class='line'>𒋗𒌑 𒋬 𒅆 𒈠𒂵𒁲 𒅇 𒁀𒍝𒀀𒊑</div>
<div class='line'>𒀸 𒌋𒅗 𒈪𒈪𒂊𒉌 𒆷𒀀 𒅅𒊑𒅁</div>
<div class='line'>𒅇 𒌓 𒌋𒌋𒈫𒆚 𒆠𒄿 𒈗 𒅕𒌑𒁍𒌋𒉌</div>
<div class='line'>𒀀𒉌𒅔𒉡 𒊭 𒉺𒅁𒆷 𒀭 𒉌</div>
<div class='line'>𒊭 𒈬𒌑𒀀𒋼 𒋬 𒊮𒁉𒉌 𒉌𒁺𒁍𒌒</div>
<div class='line'>𒅇 𒋗𒌑 𒀸 𒂍 𒀸 𒅆</div>
<div class='line'>𒊑𒉌 𒃾</div>
<div class='line'>𒆷</div>
<div class='line'>𒋗𒉌</div>
<div class='line'>𒌆𒄖𒍦𒉿 𒉺𒉌𒄿𒌑𒋼</div>
<div class='line'>𒊭 𒌓 𒌋𒌋𒈫𒆚 𒅇 𒊭 𒌑𒈠𒀀 𒂊𒊒𒁍𒌋𒉌</div>
<div class='line'>𒌆𒄢𒅆𒈫 𒌆𒃰 𒌆𒈠𒀝𒇷𒇷</div>
<div class='line'>𒋙 𒄠𒈥 𒃮𒁍𒌦𒉌</div>
<div class='line'>𒄿𒈾𒀾𒅆 𒆷𒀀 𒀀𒈾 𒇽𒃲𒈦𒈦</div>
<div class='line'>𒆷 𒀀𒈾 𒁹𒀭𒅎𒈬𒉽 𒄑𒋛𒋙 𒌑𒆗𒇴</div>
<div class='line'>𒅇 𒀀𒉌𒂗𒉡 𒋬 𒀀𒄭𒅔𒉌 𒊏𒀝𒋼</div>
<div class='line'>𒉌𒋫𒇷𒀀 𒁁𒄣 𒊭 𒌆𒄖𒍦𒉿𒉌</div>
<div class='line'>𒀸 𒊮 𒈪𒄿𒉌 𒉌𒅅𒀫 𒋬 𒀀𒀀𒅗</div>
<div class='line'>𒉌𒅖𒅆𒀀 𒅅𒊑𒂊 𒊭 𒄠𒈥 𒇽𒌉𒋙</div>
<div class='line'>𒀀𒉌𒉡 𒆷 𒈠𒊍𒍝𒉌𒉌 𒅇 𒈗 𒌑𒁕</div>
<div class='line'>𒆠𒄿 𒈨𒄴𒊑𒂊𒋙 𒀀𒉌𒂗𒉡𒉌</div>
<div class='line'>𒌑𒁲𒀀𒉌 𒋬 𒉺𒉌𒂊𒋙</div>
<div class='line'>𒁹𒁀𒆷𒋢 𒁹𒌉𒍑𒅀 𒀸 𒊮 𒀜𒋙 𒊭 𒈗</div>
<div class='line'>𒀀𒈾 𒅇 𒁹𒀭𒅎𒈬𒉽 𒀉𒋾𒋾𒋢</div>
<div class='line'>𒋙𒉡 𒌑</div>
<div class='line'>𒋬 𒀀𒄭𒅔𒉌 𒊏𒀝𒋼 𒋬</div>
<div class='line'>𒌋 𒀸 𒊮𒁉𒋙 𒆷𒀾𒋙</div>
</div>