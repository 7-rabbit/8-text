<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀀𒆗𒄩𒀭𒌓</div>
<div class='line'>𒇻 𒂄𒈬 𒀀𒈾 𒈗 𒂗𒅀</div>
<div class='line'>𒁹𒀀𒋻𒄩𒄠 𒁮𒃼 𒂍 𒌨𒆷𒋙</div>
<div class='line'>𒀸 𒆳𒆸𒊒𒊑 𒋗𒌑 𒌓𒈬</div>
<div class='line'>𒊭 𒀸 𒉺𒈾𒌓𒌋𒀀 𒄩𒊑𒅁 𒀸 𒌷𒄯𒄀</div>
<div class='line'>𒅋𒋃 𒆜𒁍𒋙 𒀸 𒊮𒁉</div>
<div class='line'>𒌑𒃻𒁕𒀭</div>
<div class='line'>𒀸 𒊮𒁉 𒂊𒋰𒋗 𒀀𒍝𒁀𒋢</div>
<div class='line'>𒈬𒊌 𒆷 𒌉𒈗 𒂗𒉌</div>
<div class='line'>𒆠𒄿 𒀭𒉌𒄿 𒈠𒀀 𒈨𒈨𒉌</div>
<div class='line'>𒉚𒈨𒌍 𒀀𒈾 𒅗𒀀𒊑 𒇻𒌋 𒆷 𒌑𒅆𒆷</div>
<div class='line'>𒀀𒋫𒀀 𒀜𒋫 𒉚𒈨𒌍</div>
<div class='line'>𒀸 𒈠𒈾𒀀𒀀 𒌓𒊺𒇷</div>
<div class='line'>𒃻𒁖𒁲𒅖 𒁉𒀉 𒈗 𒂗</div>
<div class='line'>𒆷𒀀 𒌑𒅆𒁍𒌋𒉌</div>
<div class='line'>𒉚 𒀀𒈾 𒌷𒅗𒀀𒊑</div>
<div class='line'>𒌑𒋛𒇷 𒈗 𒂗 𒀸 𒋡𒋾𒋙</div>
<div class='line'>𒇻𒁀𒀪 𒀀</div>
<div class='line'>𒁹𒊭 𒋗𒈫 𒁹𒍝𒈪</div>
<div class='line'>𒁹𒀪 𒀴 𒊭 𒁹</div>
<div class='line'>𒁹𒄠 𒊭 𒋗𒈫 𒁹𒄯𒈪</div>
<div class='line'>𒐈 𒁮𒃼𒈨𒌍 𒀭𒉡𒌓 𒋗𒉡</div>
<div class='line'>𒅆𒈨𒌍𒅀 𒀸 𒊮 𒆷 𒄥𒁍𒉌</div>
<div class='line'>𒆠𒄿 𒁹𒀀𒋻𒄩𒄠 𒁮𒃼</div>
<div class='line'>𒈨𒌍 𒂊𒇻𒌋𒉌</div>
<div class='line'>𒁹𒆸𒋛 𒋗𒌋 𒌋𒅗 𒁹𒁲𒈬𒂗</div>
<div class='line'>𒈫𒌋 𒐞𒂍𒃲 𒀀𒉺𒅁𒊏</div>
<div class='line'>𒆠𒈠 𒉌𒊒𒁍</div>
<div class='line'>𒄿𒌓𒍢𒀀 𒁹𒇻𒄣</div>
<div class='line'>𒁹𒄠 𒄿𒊓𒄭𒅖</div>
<div class='line'>𒀸 𒅆 𒈗 𒂗𒅀 𒌑𒁄</div>
<div class='line'>𒈗 𒂗 𒇺𒀪𒀠𒋙𒉡</div>
<div class='line'>𒆠𒄿 𒀭𒉌𒂊 𒀀𒋛𒈨</div>
<div class='line'>𒈠𒀀 𒁹𒆸𒋛 𒁹𒀭𒀫𒌓𒀖𒉌</div>
<div class='line'>𒀸 𒌷𒇹𒀭 𒋗𒉡</div>
</div>