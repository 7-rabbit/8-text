<div class='block'>
<div class='line'>𒁹 𒀯𒊕𒈨𒃻 𒀸 𒌗𒋞 𒌑𒃼𒆗𒈠</div>
<div class='line'>𒀀𒊬 𒀭𒌓 𒌌𒋫𒉺𒀀 𒁺𒄑</div>
<div class='line'>𒁀𒀪𒅋 𒍣𒈬𒋙 𒋛𒀀</div>
<div class='line'>𒆳𒋙 𒆠𒈠 𒆳 𒀭𒌓 𒂵𒂇</div>
<div class='line'>𒀭𒈨𒌍 𒍣𒉡𒋾 𒁹 𒆳𒌵𒆠 𒁲𒈨𒌍</div>
<div class='line'>𒀀𒀭 𒃮𒁲 𒀀𒆗 𒋛𒀉𒊒𒋾</div>
<div class='line'>𒀸 𒆳𒌵𒆠 𒅅𒈨𒌍 𒊺 𒌋 𒊺𒄑𒉌 𒄿𒈠𒀉𒈠</div>
<div class='line'>𒆠𒇴 𒁹 𒋡𒋫𒀀𒀭 𒀀𒈾 𒁹 𒄥 𒋧𒅔</div>
<div class='line'>𒀭𒈨𒌍 𒀸 𒀭𒂊 𒀸 𒌋𒌋𒉌𒋾𒋙𒉡 𒁺𒈨𒌍</div>
<div class='line'>𒁈𒈨𒌍𒋙𒉡 𒃮𒁺 𒅆𒈨𒌍</div>
<div class='line'>𒁹 𒀯𒊕𒈨𒃻 𒀸 𒊺𒅕𒋾 𒅅𒌅𒌦</div>
<div class='line'>𒈗𒈨𒌍 𒉽𒈨𒌍 𒁲𒈨𒌍</div>
<div class='line'>𒁹 𒀯𒊕𒈨𒃻 𒊺𒅕𒍣 𒅍𒅆</div>
<div class='line'>𒈗 𒃻𒅆 𒊮𒁉 𒆳 𒄭𒀊</div>
<div class='line'>𒁹 𒀯𒊕𒈨𒃻 𒁀𒀪𒅋</div>
<div class='line'>𒈗 𒀀𒊭𒊑𒁺𒌓 𒁺𒀝</div>
<div class='line'>𒁹 𒀭𒆛 𒊺𒅕𒍣 𒅍 𒁼 𒀸𒋼 𒁺𒀭</div>
<div class='line'>𒁹 𒀭𒊕𒈨𒃻 𒀸 𒆜 𒋗𒌓 𒀭𒀀𒉏 𒅆</div>
<div class='line'>𒀀𒆗 𒅅𒈠 𒂙 𒆳 𒋛𒁲</div>
<div class='line'>𒊭 𒁹𒁍𒌌𒇻𒂅</div>
</div>