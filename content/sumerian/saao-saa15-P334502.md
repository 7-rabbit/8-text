<div class='block'>
<div class='line'>𒀀𒈾 𒈗 𒁁𒉌𒅀 𒀴𒅗 𒁹𒀭𒌋𒐊𒂦</div>
<div class='line'>𒇻𒌋 𒁲𒈬 𒀀𒈾 𒈗 𒁁𒉌𒅀</div>
<div class='line'>𒀸 𒌋𒅗 𒊩𒋢𒋼 𒊭 𒃲𒊕</div>
<div class='line'>𒊭 𒈗 𒁁𒉌 𒅖𒁓𒀭𒉌 𒈠𒀀 𒇻 𒍝𒆪𒌑</div>
<div class='line'>𒈠𒀀 𒄿𒋛𒋙𒉡 𒈨𒈨𒉌 𒇻 𒆷 𒄿𒁕𒁍𒌒</div>
<div class='line'>𒊺𒉡𒊓𒄭𒋙𒉡 𒈨𒈨𒉌 𒇻 𒆷 𒄿𒈾𒊓𒄩</div>
<div class='line'>𒃲𒆠𒈲𒈨𒌍 𒅇 𒊩𒋢𒋼</div>
<div class='line'>𒌉𒈨𒌍𒋙𒌋𒉌</div>
<div class='line'>𒋙𒉡 𒄿𒊓𒀭𒉌 𒌉𒈨𒌍𒋙𒉡</div>
<div class='line'>𒍝𒆪𒌑 𒊑𒄴𒋾</div>
<div class='line'>𒄈𒊑 𒊭 𒈗 𒂗𒐊</div>
<div class='line'>𒀸 𒋾𒈠𒇷 𒀸 𒊩𒅆 𒌓𒈨</div>
<div class='line'>𒄴𒄯𒌋𒉌 𒈗 𒁁𒉌</div>
<div class='line'>𒊭 𒀀𒈾 𒈗 𒂗𒐊 𒄴𒄯𒌋𒉌 𒈠𒀀 𒀀𒉌𒉡 𒍝𒅗𒉌</div>
<div class='line'>𒈠𒀀 𒋀𒈨𒌍𒂊𒉌 𒀸 𒌷𒂦𒌋𒌋𒁺</div>
<div class='line'>𒀀𒈾 𒌑𒊏𒋢𒋼 𒌑𒋛𒍢𒌑 𒌋𒌋𒉡</div>
<div class='line'>𒊩𒋢 𒊭 𒋀𒋙 𒋧𒈠 𒌉𒋀𒀜𒋙</div>
<div class='line'>𒌑𒊺𒍢𒌑 𒋗𒉡 𒀀𒈾 𒈗 𒂗𒐊</div>
<div class='line'>𒅅𒁲𒁉𒌋 𒈠𒀀 𒅔𒉡𒌑 𒌑𒋛𒍢𒌋</div>
<div class='line'>𒀸 𒊮 𒀭𒉌𒅎𒈠 𒈗 𒁁𒉌 𒆤𒌓 𒇷𒄯</div>
<div class='line'>𒌷𒂦𒌋𒌋𒁺 𒇷𒈬𒊒 𒋧𒈠 𒄿𒁀𒅆</div>
<div class='line'>𒊩𒋢 𒁹𒂗 𒊭 𒆏 𒀸 𒊮𒁉𒋙𒉡 𒈗 𒁁𒉌</div>
<div class='line'>𒀀𒈾 𒇺𒀠 𒋧𒈠 𒀸 𒌋𒅗𒄭𒋙𒉡 𒉈𒂊𒈬</div>
<div class='line'>𒆷 𒀾𒆪𒉡𒉌 𒄵𒋼 𒅆𒈫 𒆷 𒌑𒈠𒁲𒁺𒌋𒉌</div>
<div class='line'>𒈬𒊌 𒈨𒈨𒉌 𒄿𒋛𒋙𒉡 𒆷 𒄿𒁕𒁍𒌒</div>
<div class='line'>𒀸 𒆍𒋙𒉡 𒇻 𒆷 𒂊𒋾𒆥</div>
<div class='line'>𒁹𒌋𒄥 𒊩𒋢</div>
<div class='line'>𒁹𒀭𒀫𒌓𒋧𒈾</div>
<div class='line'>𒁹𒀭𒌓𒋤𒀀𒀀</div>
</div>