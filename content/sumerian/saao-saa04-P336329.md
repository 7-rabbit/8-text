<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇷𒄑𒆸 𒌨𒂍𒈠 𒇽𒃲𒈨𒌍 𒇽𒉆𒈨𒌍</div>
<div class='line'>𒀀𒁲 𒇽𒂟𒈨𒌍 𒀲𒆳𒊏𒈨𒌍 𒀉𒆗𒈨𒌍 𒋛𒀀 𒊮𒁀𒋗𒌦 𒌒𒇻</div>
<div class='line'>𒄿𒈾 𒌋𒅗 𒁹𒅗𒊍𒋫𒊑𒋾 𒆳𒋼𒀀𒁉𒃻𒀀𒀀 𒀀𒁲 𒇽𒂟𒈨𒌍 𒋛𒀀 𒀉𒋾𒋙</div>
<div class='line'>𒀀𒈾 𒆕𒌍 𒄑𒆪 𒉠 𒀞 𒀀𒈾 𒌷𒅗𒊓𒋢 𒇺𒁓 𒁶 𒅅𒋰𒁺𒈠 𒅋𒋰𒊒</div>
<div class='line'>𒇽𒃲𒈨𒌍 𒇽𒉆𒈨𒌍 𒀉𒆗𒈨𒌍 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒌷 𒄯𒌓</div>
<div class='line'>𒄿𒁉𒃻𒁺𒌑 𒀀𒁲 𒋛𒀀 𒌓𒈨 𒊭 𒄿𒈾 𒈾𒄀𒂊 𒃻 𒆳𒋼𒀀𒅗𒅆𒂊 𒀀𒊬</div>
<div class='line'>𒊮𒁀𒋙𒌦 𒌒𒇻 𒁺𒁺𒈨𒌍𒆪 𒄿𒈾 𒋗𒈫 𒇽𒂟𒈨𒌍 𒆳𒀀𒀀 𒄿𒈾 𒋗𒈫 𒇽𒂟𒈨𒌍 𒆳𒀀𒀀</div>
<div class='line'>𒄿𒈾 𒋗𒈫 𒇽𒂟𒈨𒌍 𒆳𒌋𒌋𒈾𒀀𒀀 𒄿𒈾 𒋗𒈫 𒇽𒉽 𒅅𒁺 𒋛𒀀 𒁀𒋗𒌑</div>
<div class='line'>𒄿𒊺𒌅𒌑 𒋾𒌑 𒄿𒊩𒇷𒈬𒌑 𒋼𒀀𒈨𒌍𒊒𒌑 𒋗𒈫𒋗𒌦 𒍑𒋼𒍣𒁍𒌑</div>
<div class='line'>𒍑𒋼𒍮𒌑 𒊩𒈨𒌍 𒄿𒈾 𒈾𒄀𒂊 𒊭 𒆳𒋼𒀀𒅗𒅆𒂊 𒄿𒊻𒍮𒉌𒂊</div>
<div class='line'>𒍝𒁍𒋢𒌦 𒄿𒁉𒊭𒁺𒌑 𒋼𒋙𒌦</div>
<div class='line'>𒋫 𒌑𒇷𒂊 𒁄𒂅𒊻𒋢𒌦 𒄥𒈨𒌍𒉌𒂊 𒆠 𒆳𒀸𒋩𒆠 𒄿𒆏𒁀𒋢𒌑</div>
<div class='line'>𒄿𒈾 𒉺𒀭 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒁺𒈨𒌍𒆪𒉌𒂊 𒀭𒌓𒅗 𒃲𒋾 𒍪𒂊</div>
<div class='line'>𒅆𒊒 𒅎𒈠𒊏 𒊺𒈬𒌑 𒄿𒋆𒈨𒂊</div>
<div class='line'>𒌑𒇻</div>
<div class='line'>𒂊𒍦 𒃻 𒄿𒈾 𒆠 𒀭𒉌𒄿 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒅈𒃻𒋾 𒆗𒋙</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒅈𒃻𒋾 𒆗𒃻𒆪 𒊩𒈠 𒇻𒀪𒌑 𒅥 𒅘𒌑 𒋁𒋙</div>
<div class='line'>𒈨𒄴𒄷 𒍥𒆳𒂷 𒀀𒈨𒌍 𒋻𒁍 𒉈 𒋳𒈨𒌍 𒆪𒌦 𒋗 𒁄𒌑 𒍑𒉿𒇻</div>
<div class='line'>𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺 𒇻𒌑 𒍣𒈨𒌍 𒇻𒌑 𒁇𒈨𒌍</div>
<div class='line'>𒀀𒊩𒅗 𒀭𒌓 𒂗 𒃲𒌑 𒆠𒄿 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒇽𒃲𒈨𒌍 𒇽𒉆𒈨𒌍 𒀀𒁲 𒂊𒈬𒆥 𒋛𒀀 𒀉𒋾𒋙𒌦</div>
<div class='line'>𒄿𒈾 𒈾𒄀𒂊 𒊭 𒆳𒋼𒀀𒁉𒅆𒂊 𒄿𒉺𒅁𒉺𒊒 𒄿𒈾 𒋗𒈫 𒇽𒂟𒈨𒌍</div>
<div class='line'>𒆳𒀀𒀀 𒄿𒈾 𒋗𒈫 𒇽𒂟𒈨𒌍 𒆳𒀀𒀀 𒄿𒈾 𒋗𒈫 𒇽𒂟𒈨𒌍</div>
<div class='line'>𒆳𒄿𒈾 𒄿𒈾 𒈾𒄀𒂊 𒃻 𒆳𒋼𒀀𒅗𒅆𒂊</div>
<div class='line'>𒀀𒊬 𒊮𒁀𒋙𒌦 𒌒𒇻 𒁺𒁺𒈨𒌍𒆪 𒋫 𒌑𒇷𒂊 𒁄𒂅𒊻𒋢𒌦</div>
<div class='line'>𒄥𒈨𒌍𒉏𒈠 𒆠 𒆳𒀸𒋩𒆠 𒄿𒆏𒁀𒋢 𒄿𒈾 𒊮 𒇻𒀴 𒉈𒄿 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍</div>
<div class='line'>𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯 𒌋𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
</div>