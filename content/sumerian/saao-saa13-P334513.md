<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒁕𒁲𒄿</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀭𒀝 𒀭𒀫𒌓 𒀀𒈾 𒈗 𒂗𒅀</div>
<div class='line'>𒌨𒊒𒁍 𒈫 𒄞 𒌋𒌋 𒇻𒈨𒌍</div>
<div class='line'>𒀬𒈨𒌍 𒊭 𒊮 𒌋𒌋 𒊭 𒌷𒁲𒄣𒆥𒈾</div>
<div class='line'>𒆷 𒈾𒍮𒌑𒉌 𒈗 𒁁𒇷</div>
<div class='line'>𒀸 𒌋𒅗𒄭 𒇺𒀠 𒐈 𒇻𒀴𒈨𒌍</div>
<div class='line'>𒊭 𒂍𒀭𒁕𒂵𒀭</div>
<div class='line'>𒊭 𒌷𒀮𒋾𒉌</div>
<div class='line'>𒀭𒉡𒋆 𒈬𒀭𒈾𒈨𒌍</div>
<div class='line'>𒆷 𒌑𒁀𒇻𒌑𒉌</div>
<div class='line'>𒁀𒀜𒇻 𒄿𒊓𒀝𒉡</div>
<div class='line'>𒈗 𒁁𒇷</div>
<div class='line'>𒇽𒂟𒈨𒌍𒋙</div>
<div class='line'>𒁍</div>
<div class='line'>𒌋𒌋 𒇻𒈨𒌍</div>
<div class='line'>𒋫 𒈨𒌍 𒊭 𒌗𒍩</div>
<div class='line'>𒇽𒋃 𒃻 𒀸𒋩 𒂊𒆗</div>
<div class='line'>𒀸 𒃻𒁖𒁹 𒀸 𒌋𒅗𒄭</div>
<div class='line'>𒀀𒈾 𒈗 𒂗𒅀 𒊍𒀊𒊏</div>
<div class='line'>𒈗 𒁁𒇷 𒄑𒊓𒀊𒊏</div>
<div class='line'>𒈠𒀀 𒀸 𒂍 𒍜𒈨𒁲𒇷</div>
<div class='line'>𒉿𒆤𒁲 𒀊𒋾𒆥𒁲</div>
<div class='line'>𒌑𒈠𒀀 𒇽𒀀𒁀 𒂍𒀭</div>
<div class='line'>𒄿𒋡𒁉𒀀 𒈠𒀀 𒀀𒈾</div>
<div class='line'>𒊩𒃻𒄯𒋾 𒊭 𒌷𒊮𒌷</div>
<div class='line'>𒁲𒄿𒉌 𒀭𒉡𒋆</div>
<div class='line'>𒀀𒈾 𒈗 𒂗𒅀</div>
<div class='line'>𒊍𒊓𒀊𒊏 𒈪𒄿𒉡</div>
<div class='line'>𒊭 𒈗 𒁁𒇷 𒄿𒋡𒁍𒌑𒉌</div>
</div>