<div class='block'>
<div class='line'>𒃻 𒈗 𒁁𒉌𒀀 𒀀𒈾 𒈠𒊍𒇡𒋫</div>
<div class='line'>𒌑𒃻𒊍𒍣𒍪𒋙𒉡𒋾</div>
<div class='line'>𒉺𒉌𒋙𒉡 𒀀𒈾 𒌋𒅗 𒈗 𒂗𒐊</div>
<div class='line'>𒌑𒂟𒁀𒌅 𒌋 𒌷 𒄿𒆏𒁀𒋢𒈠</div>
<div class='line'>𒀸 𒊮𒁉𒋙𒉡 𒀭𒄑𒉢𒈬𒁺</div>
<div class='line'>𒈫𒋙 𒐈𒋙 𒌋𒌆𒇻 𒃻 𒀸 𒌋𒅗</div>
<div class='line'>𒇽𒁷𒌁𒆠𒈨𒌍 𒄿𒁳𒋗𒈠</div>
<div class='line'>𒄿𒋼𒀉𒇻𒅆𒈠 𒆠𒄿</div>
<div class='line'>𒀭𒄑𒉢𒈬𒁺 𒅅𒋫𒁀𒀾𒋙𒉡𒌓</div>
<div class='line'>𒌝𒈠 𒅇 𒋀𒈨𒌍𒆪𒉡 𒃻 𒄿𒈾</div>
<div class='line'>𒌋 𒀀𒈾 𒋻𒍢𒆪𒉡</div>
<div class='line'>𒌑𒋻𒊒𒋙𒉡𒋾𒈠</div>
<div class='line'>𒉌 𒄑𒋗𒈫 𒄿𒉆𒁺𒋙𒉡𒌓</div>
<div class='line'>𒀭𒄑𒉢𒈬𒄀𒈾</div>
<div class='line'>𒋙𒉡 𒀸 𒌋𒅗 𒁷𒌁𒆠</div>
<div class='line'>𒊏</div>
<div class='line'>𒁷𒌁𒆠</div>
<div class='line'>𒋙𒉡</div>
<div class='line'>𒀀𒄭</div>
<div class='line'>𒉌𒋙𒉡</div>
<div class='line'>𒅇 𒌦𒈨𒌍</div>
<div class='line'>𒊑𒋙𒉡</div>
<div class='line'>𒀀𒆳 𒉽𒁀𒉌𒋾</div>
<div class='line'>𒆠 𒇷𒊒𒁍𒌑𒈠</div>
<div class='line'>𒇷𒁍𒍑</div>
<div class='line'>𒌝𒈠 𒊮𒁍𒌑</div>
<div class='line'>𒋙𒉡𒋾𒈠</div>
<div class='line'>𒊑𒈬 𒂗𒈾</div>
<div class='line'>𒅁𒁍𒋗𒈠</div>
<div class='line'>𒁹𒀭𒂗𒁕 𒇽𒃻𒌆𒋙𒉡</div>
<div class='line'>𒅋𒋫𒀝𒈾</div>
<div class='line'>𒋾 𒈠𒇻𒌑</div>
<div class='line'>𒋾 𒉈𒂗𒋙𒉡</div>
<div class='line'>𒀀𒈾 𒁷𒌁𒆠 𒌌 𒄿𒊒𒌒 𒌌 𒌑𒍝𒀀</div>
<div class='line'>𒌋𒌆𒆷 𒄿𒁍𒋗 𒋙𒉡 𒌌 𒄿𒁍𒋗𒀪</div>
<div class='line'>𒄿𒃮𒁍𒌑 𒌝𒈠 𒆠𒄿</div>
<div class='line'>𒀭𒄑𒉢𒈬𒁺 𒌑𒂟𒁉𒋫𒈠</div>
<div class='line'>𒊻𒂟𒁉𒌅 𒀀𒈾</div>
<div class='line'>𒂟𒈨𒌍𒋙𒉡 𒃻 𒀀𒈾</div>
<div class='line'>𒃻𒋙 𒄿𒍣𒄑𒍪</div>
<div class='line'>𒋙 𒅇 𒋃𒋾 𒁷𒌁𒆠</div>
<div class='line'>𒌑 𒄑 𒀀𒈾 𒌋𒅗 𒀀𒆳𒄿𒉌</div>
<div class='line'>𒅖𒁍𒅗𒈠 𒋙𒉡𒈠</div>
<div class='line'>𒃻 𒅗𒆳</div>
<div class='line'>𒅇 𒆠𒄿 𒉻𒊒𒈠</div>
<div class='line'>𒈗𒌑𒌅 𒅇 𒁹𒀭𒂗𒅁𒉌</div>
<div class='line'>𒄿𒁳𒁍𒁍𒈠</div>
</div>