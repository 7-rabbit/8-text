<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒅅𒅗𒊒</div>
<div class='line'>𒇻𒌋 𒁲𒈬 𒀀𒈾 𒈗 𒁁𒉌𒅀</div>
<div class='line'>𒀀𒆗𒌋𒌋 𒀀𒆗𒌋𒌋 𒀭𒉺 𒀭𒀫𒌓</div>
<div class='line'>𒀀𒈾 𒈗 𒁁𒉌𒅀 𒌨𒊒𒁍</div>
<div class='line'>𒀭𒂗 𒀭𒉺 𒀭𒁁𒀖𒋾𒆷 𒂅𒌒 𒊮𒁉</div>
<div class='line'>𒂅𒌒 𒍜𒈨𒌍 𒀀𒈾 𒈗 𒁁𒉌𒅀</div>
<div class='line'>𒀖𒁲𒉡 𒀮𒊩𒀀𒋾 𒋻𒉺𒈨𒌍</div>
<div class='line'>𒈨𒌋𒅗𒈨𒌍 𒈦𒆠𒀀𒋾 𒐈𒋙</div>
<div class='line'>𒀀𒈾 𒈗 𒁁𒉌𒅀 𒊻𒋛𒁉𒆷</div>
<div class='line'>𒋳𒈠 𒌑𒋛𒊑𒁍 𒀸 𒉺𒀭 𒈗 𒂗𒅀</div>
<div class='line'>𒋳𒈠 𒆷 𒌑𒊺𒆗𒁍 𒆷 𒌑𒁕</div>
<div class='line'>𒆷 𒃮𒊑 𒂊𒄈𒋾 𒀀𒈥</div>
<div class='line'>𒆷 𒁲𒈬 𒃻 𒈗 𒁁𒉌𒐊 𒀾𒄠𒈨</div>
<div class='line'>𒈗 𒁁𒉌 𒆠𒄿 𒌉𒈗 𒋗𒌅𒌋𒉌</div>
<div class='line'>𒀸 𒁹𒀭𒉺𒌋𒀀 𒅋𒌨𒌋𒉌</div>
<div class='line'>𒆠𒄿 𒊭 𒈗𒈠 𒄷𒌦𒂅</div>
<div class='line'>𒀸 𒊮 𒂊𒈾𒀀𒋼 𒊌𒋾𒂖</div>
<div class='line'>𒁹𒆏𒋾𒄿</div>
<div class='line'>𒁲𒅋𒉿𒋙</div>
<div class='line'>𒁹𒀭𒀫𒌓𒁲𒉽𒈨𒌍</div>
<div class='line'>𒌓 𒃻𒉈</div>
<div class='line'>𒀸 𒊮𒁉</div>
<div class='line'>𒌑𒈠𒀀</div>
<div class='line'>𒌓 𒃻𒉈</div>
<div class='line'>𒀸𒋩 𒀸 𒊮𒁉 𒆷 𒌑𒉺𒅁</div>
<div class='line'>𒁲𒅋𒉿𒂊 𒄿𒁀𒀾𒅆</div>
<div class='line'>𒀀𒈾 𒆠𒉌𒅖 𒅋𒋃𒌋𒉌</div>
<div class='line'>𒄑𒋢𒊑 𒈗 𒁁𒉌 𒄿𒃮𒁉</div>
<div class='line'>𒈠𒀀 𒌓𒈨𒌍 𒇡𒄷 𒄠𒈥 𒀸 𒉺𒀭</div>
<div class='line'>𒈗 𒁁𒉌𒅀 𒈠𒄭𒅕𒌋𒉌 𒀸 𒊮𒁉</div>
<div class='line'>𒇻𒅆𒁍 𒁹𒀭𒄑𒉢𒈬𒄀𒈾</div>
<div class='line'>𒁲𒈬 𒀀𒆗𒌋𒌋 𒀀𒆗𒌋𒌋 𒈜𒁍</div>
<div class='line'>𒃻 𒈗 𒁁𒉌𒐊 𒇻 𒄭𒂵 𒋬 𒊮 𒌓 𒌋𒌋𒈫𒆚</div>
<div class='line'>𒁕𒈬 𒊭 𒃻𒋼𒂊 𒀜𒁕𒀭</div>
<div class='line'>𒐈 𒌓𒈨𒌍 𒄿𒆳𒋾 𒐈𒈠 𒌓𒈨𒌍</div>
<div class='line'>𒊭 𒀀𒈾 𒂍𒀀𒉌 𒀜𒆗</div>
<div class='line'>𒀭𒂗 𒀭𒉺 𒀭𒁁𒀖𒋾𒆷</div>
<div class='line'>𒍜 𒃻 𒁹𒀭𒄑𒉡𒈬𒄀𒈾</div>
<div class='line'>𒀉𒁲𒅁𒁉 𒆷𒀠𒇷𒅗</div>
<div class='line'>𒉺𒉌 𒃻 𒈗 𒁁𒉌𒐊 𒆷𒀀𒄯</div>
<div class='line'>𒆠𒈠 𒈗 𒁁𒉌 𒆷 𒄿𒃮𒁉</div>
<div class='line'>𒆷𒊍𒄷𒊏 𒆷𒀠𒇷𒅗</div>
</div>