<div class='block'>
<div class='line'>𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒋾</div>
<div class='line'>𒃻 𒈨𒌍𒋾 𒌗 𒀀𒈾 𒌗 𒄿𒈾 𒈠𒄯 𒀭𒋾𒅗 𒃲𒋾 𒀭𒌓</div>
<div class='line'>𒂗 𒃲𒌑 𒌓𒈬 𒌋 𒈪 𒄿𒉆𒍣𒍪𒈠 𒀭𒌓𒅗 𒃲𒋾 𒍪𒌋</div>
<div class='line'>𒁶 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒅇 𒌍𒁇𒅗</div>
<div class='line'>𒊩𒈬 𒂗𒈬𒈬 𒉈𒄿 𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒋾</div>
<div class='line'>𒇻𒌑 𒀀𒈾 𒃻𒀀𒋙 𒇻𒌑 𒀀𒈾 𒁹𒀭𒀸𒋩𒋀𒋧𒈾 𒀜𒋙 𒇻𒌑 𒋗𒈫 𒀭</div>
<div class='line'>𒇻𒌑 𒋗𒈫 𒀭𒌋𒐊 𒇻𒌑 𒋗𒈫 𒀭𒋙𒌦 𒇻𒌑 𒋗𒈫 𒀭𒌋𒐊𒋙𒌦</div>
<div class='line'>𒇻𒌑 𒋗𒈫 𒀭 𒌷𒋙𒌦 𒇻𒌑 𒋗𒈫 𒀭𒌋𒐊 𒌷𒋙𒌦</div>
<div class='line'>𒇻𒌑 𒋗𒈫 𒀭 𒁈𒌋𒌆𒁺𒈨𒌍𒋙𒌦 𒋾𒈠</div>
<div class='line'>𒀾𒋥 𒀭𒈨𒌍𒋙 𒇺𒋼𒀪 𒅅𒆗𒋙𒌦 𒈨𒊕𒋾 𒀭 𒌋 𒀭𒌋𒐊</div>
<div class='line'>𒈨𒆳 𒀭 𒅇 𒀭𒌋𒐊 𒀀𒈾 𒁹𒀭𒀸𒋩𒆕𒌉𒍑 𒌉𒈗 𒃻</div>
<div class='line'>𒂍𒊑𒁺𒋾 𒅇 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒀜𒋙 𒆷 𒄿𒁲𒄴𒄭𒂊</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒋡𒁉𒄿 𒆪𒌦𒌑 𒅆𒊒 𒅆𒈥 𒊺𒂵𒌑 𒊺𒂵𒂊</div>
<div class='line'>𒂊𒍦 𒃻 𒁲𒅔 𒌓𒈬 𒀭𒉌𒂊 𒁶 𒄭𒂵 𒁶 𒄩𒂅𒌑</div>
</div>