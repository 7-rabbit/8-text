<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒊩𒈠 𒃻 𒄿𒈾 𒉌𒀀𒊑 𒀭𒈾𒀀 𒆳𒊒𒈠 𒄿𒈾 𒅆 𒀭𒋾𒅗 𒃲𒋾 𒃻𒌦</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀭𒀀𒇳𒊬𒆠</div>
<div class='line'>𒈠 𒀊𒉿𒀉𒋾 𒇷𒁍𒌑𒋙</div>
<div class='line'>𒌋𒅗 𒀭𒋾𒅗 𒃲𒋾 𒄭𒂵𒄿</div>
<div class='line'>𒉺𒀭 𒀭𒋾𒅗 𒃲𒋾 𒈠𒄭𒄿𒊑</div>
<div class='line'>𒀭𒋾𒅗 𒃲𒋾 𒍪𒂊</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑</div>
<div class='line'>𒋡𒁉𒄿 𒆪𒌦𒌑 𒅆𒊒 𒅆𒈥 𒊺𒂵𒌑 𒊺𒂵𒂊</div>
<div class='line'>𒂊𒍦 𒃻 𒁲𒂊𒉌 𒌓𒈨 𒀭𒉌𒂊 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒈨𒌍 𒌑𒇻 𒀀𒈾 𒅆 𒀬𒀬 𒄃𒈨𒌍</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌓 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒊭 𒈗 𒀀𒈾 𒁹𒀸𒋩𒈬𒉽 𒁹𒀸𒋩𒈬𒆠𒅔</div>
<div class='line'>𒌋𒉌 𒈠𒀀 𒊏𒈬𒌋𒌓 𒇻𒊏𒄠𒈨𒌑</div>
<div class='line'>𒀸 𒌋𒅗 𒁹𒋫𒅈𒄣𒌋</div>
<div class='line'>𒂊𒍦 𒃻 𒄿𒈾 𒆠 𒀭𒉌𒂊 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒅈𒃻𒀀𒋾 𒆗𒋙</div>
<div class='line'>𒊩𒈠 𒇻𒀪𒌑 𒅥 𒅘𒌑 𒋁𒋙 𒆪𒌦 𒋡𒋾 𒁄𒌑 𒍑𒉿𒇻</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍𒄩 𒇻𒌑 𒁇𒈨𒌍𒊏 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒊩𒈠 𒃻 𒄿𒈾 𒉌𒀀𒊑 𒀭𒈾𒀀 𒆳𒊒𒈠 𒄿𒈾 𒅆 𒀭𒋾𒅗 𒃲𒋾 𒃻𒌦</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀭𒀸𒋩𒆠 𒀊𒉿𒀉𒋾 𒅁𒁍𒋙</div>
<div class='line'>𒌋𒅗 𒀭𒋾𒅗 𒃲𒋾 𒄭𒂵 𒄿𒈾 𒊮 𒇻𒀴 𒀭𒉌𒂊 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒁁 𒈾 𒄈 𒃻𒈨𒌍 𒆗 𒁲 𒄈 𒐖𒌍 𒍢 𒆏𒍮 𒐖𒌍 𒍢</div>
<div class='line'>𒆠𒋫 𒁺 𒌋𒊕 𒌋𒅗 𒊓𒋾 𒄷𒋛𒈠 𒈨𒉺𒋙 𒃮</div>
<div class='line'>𒆕𒍠𒂵 𒂊𒁉 𒊮𒆸𒆸 𒌋𒐉 𒊮 𒇻 𒁲 𒋛𒇲 𒁁 𒈾</div>
<div class='line'>𒄑𒆪 𒉈𒉿 𒃻 𒊕 𒌋 𒃮</div>
<div class='line'>𒌋𒐊𒃻 𒁇 𒐖𒌍𒃻 𒃮 𒐖𒌍 𒄯 𒆕𒍠𒂵</div>
</div>