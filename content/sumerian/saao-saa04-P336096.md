<div class='block'>
<div class='line'>𒋛𒄷 𒁇𒌓 𒀀𒈾 𒌋𒅗 𒁹𒀭𒀸𒋩𒋀𒋧𒈾 𒅇 𒁹𒀭𒀸𒋩𒆕𒌉𒍑</div>
<div class='line'>𒌉𒈗 𒃻 𒂍𒍑𒋾 𒅁𒁍𒋙 𒌑𒊺𒉺𒀾𒃻 𒄿𒋡𒁉𒄿 𒌑𒃻𒋡𒁀𒀀</div>
<div class='line'>𒄿𒁕𒁍𒌑𒁍 𒌑𒃻𒀜𒁀𒀀𒁀 𒌑𒃻𒀭𒄩𒊍𒍝 𒇻𒌑</div>
<div class='line'>𒈠𒄠𒈬 𒌑𒆳𒁀𒀊𒋙𒌑 𒇻𒌑 𒋙𒌑 𒄿𒃻𒈨𒂊 𒀀𒈾 𒇲 𒃻𒈨𒂊</div>
<div class='line'>𒅆𒈨𒌍𒋙 𒅖𒊕𒅗𒀀𒈾 𒇻𒌑 𒋗𒈫𒋢 𒀀𒈾 𒅆𒌨𒁴</div>
<div class='line'>𒀀𒈾 𒊮𒁉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒅇 𒁹𒀭𒀸𒋩𒆕𒌉𒍑 𒌉𒈗 𒃻 𒂍𒍑𒋾</div>
<div class='line'>𒌒𒁀𒀀𒀠 𒀭𒌓𒅗 𒃲𒋾 𒍪𒂊 𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦 𒅆𒊒 𒅆𒊏 𒊺𒂵𒌑 𒊺𒂵𒂊</div>
<div class='line'>𒂊𒍦 𒃻 𒁲𒂊𒉌 𒌓𒈨 𒀭𒉌𒂊 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍𒄩 𒇻𒌑 𒁇𒈨𒌍𒊏 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒇽 𒃻 𒈬𒋙 𒄿𒈾 𒉌𒀀𒊑 𒀭𒈾𒀀 𒆳𒊒𒈠 𒀀𒈾 𒅆 𒀭𒋾𒅗</div>
<div class='line'>𒃲𒋾 𒃻𒀭 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒀀𒈾 𒉿𒆤𒌅𒌑𒋾</div>
<div class='line'>𒃻 𒄿𒈾 𒉌𒀀𒊑𒂊𒈠 𒀭𒈾𒀀 𒆳𒋥𒌓 𒄿𒉺𒆥𒁺𒋙𒈠</div>
<div class='line'>𒋛𒄷 𒄭𒃻 𒀀𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒅇 𒁹𒀭𒀸𒋩𒆕𒌉𒍑</div>
<div class='line'>𒌉𒈗 𒃻 𒂍𒍑𒋾 𒅁𒁍𒋙 𒌑𒊺𒉿𒋙 𒋗𒈫𒋢 𒀀𒈾 𒅆𒌨𒁴</div>
<div class='line'>𒀀𒈾 𒊮𒁉𒋗𒌦 𒌒𒁄𒇻 𒄿𒈾 𒊮 𒇻𒀴 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍</div>
<div class='line'>𒁹𒀭𒀫𒌓𒈬𒉽 𒁹𒈾𒍢𒊒</div>
<div class='line'>𒁹𒀭𒉺𒋀𒋾 𒁹𒁀𒉌𒅀</div>
<div class='line'>𒌗𒊺 𒌓 𒈫𒆚 𒀸 𒌷</div>
<div class='line'>𒀀𒈾 𒄷</div>
</div>