<div class='block'>
<div class='line'>𒄑𒈿 𒄿𒋼𒀀𒊒𒊒 𒋳𒅆𒌅 𒌑𒆗𒇻𒈬</div>
<div class='line'>𒄊𒈫 𒄿𒈠𒊍𒋛𒌑</div>
<div class='line'>𒍣𒅅𒌅 𒊭 𒄀 𒄭𒂵 𒊓𒀊𒇻 𒉌𒈨𒌍 𒄭𒂵</div>
<div class='line'>𒊩𒂍𒄄𒀀 𒄊𒈫 𒋫𒈠𒊍𒋛</div>
<div class='line'>𒐈𒋙 𒋫 𒄑𒈿 𒋫𒆗𒁉𒀀</div>
<div class='line'>𒄊𒈫 𒋫𒈾𒋝 𒋫𒀠𒆷𒅗 𒌅𒍑𒉺𒅁</div>
<div class='line'>𒄑𒌷𒉡 𒋫𒊬𒊐 𒀸 𒃾 𒌅𒁄𒆷</div>
<div class='line'>𒈜𒁍 𒊭 𒇻𒀴 𒀸 𒍥𒋰𒉿𒉌 𒃻𒀭</div>
<div class='line'>𒀸 𒉠 𒊭 𒀩 𒋫𒃻𒃶</div>
<div class='line'>𒃾𒈨𒌍 𒋫 𒊮𒁉 𒉌𒌓𒀭𒍝𒄢𒈨 𒀀𒈾 𒆕𒆠𒊑</div>
<div class='line'>𒄿𒋰𒁍𒆪 𒉌𒌓𒀭𒍝𒄢𒈨 𒀸 𒌋𒅗 𒄑𒀀𒈠𒊑</div>
<div class='line'>𒊭 𒄑𒈿 𒄿𒈥𒊒𒄣</div>
<div class='line'>𒈫 𒂁𒈬𒊓𒈛𒀀𒋼 𒄿𒄭𒄣</div>
<div class='line'>𒀸 𒅆 𒀭𒌓 𒄿𒋰𒁍𒆪 𒀸 𒌋𒅗 𒄊𒈫 𒋫𒈠𒋻</div>
<div class='line'>𒌓𒈬 𒊭 𒄑𒈿𒋙 𒄿𒅗𒊏𒊒𒌋𒉌</div>
<div class='line'>𒌓𒈬 𒊭 𒊬𒌒𒌅 𒄿𒊬𒊐𒌋𒉌</div>
<div class='line'>𒀀𒈨𒌍 𒉌𒈨𒌍 𒃻𒄷𒌝𒁉𒍮𒌅 𒌑𒃼𒊒𒁍</div>
<div class='line'>𒄑𒀀𒉡𒌅 𒌑𒊺𒍮𒉌 𒋳𒅆𒌅 𒌑𒆗𒇴</div>
<div class='line'>𒄊𒈫 𒄿𒈠𒋛𒌋 𒍣𒅅𒌅 𒊭 𒄀 𒄭𒂵</div>
<div class='line'>𒋫𒈾𒀾𒅆 𒐈𒋙 𒋫 𒄑𒈿 𒋫𒆗𒁉</div>
<div class='line'>𒄊𒈫 𒋫𒈾𒋝 𒄑𒌷𒉡 𒋫𒊬𒊐</div>
<div class='line'>𒀸 𒃾 𒌅𒁄𒆷 𒈜𒁍 𒊭 𒇻𒀴</div>
<div class='line'>𒀸 𒍥𒋰𒉿𒉌 𒃻𒀭 𒀸 𒉠 𒊭 𒀩 𒋫𒃻𒃶</div>
<div class='line'>𒃾𒈨𒌍 𒋫 𒊮𒁉 𒉌𒌓𒀭𒍝𒄢𒈨</div>
<div class='line'>𒀀𒈾 𒆕𒆠𒊑 𒄿𒋰𒁍𒆪</div>
<div class='line'>𒉌𒌓𒀭𒍝𒄢𒈨 𒀸 𒌋𒅗 𒊕𒁺 𒄑𒀀𒈠𒊑</div>
<div class='line'>𒊭 𒄑𒈿 𒄿𒈥𒊒𒄣</div>
<div class='line'>𒋫 𒄖𒂵𒄠𒇷 𒐈𒋙 𒄿𒆗𒁉𒌑</div>
<div class='line'>𒌉𒊩 𒊺𒊓𒀀 𒋫𒍝𒅈𒊒 𒂁𒋡𒁍𒌅</div>
<div class='line'>𒄑𒈢𒈨𒌍 𒄿𒊏𒆪𒋢 𒋫 𒄖𒂵𒄠𒇷</div>
<div class='line'>𒐈𒋙 𒌑𒊩𒁍𒉌 𒄿𒈥𒊒𒄣</div>
<div class='line'>𒁵 𒀸 𒅆 𒀭𒌓 𒀸 𒌋𒅗 𒄑𒀀𒉡𒋼 𒄿𒅗𒊒𒊒</div>
<div class='line'>𒈬𒃻 𒄿𒍝𒆪𒊒 𒄿𒃻𒌅 𒌝𒈬𒁺</div>
<div class='line'>𒆠𒈠 𒄿𒃻𒌅 𒅅𒋰𒋢 𒍜𒋾 𒍜𒍠</div>
<div class='line'>𒑆 𒁹𒈫 𒋡 𒃻𒋛𒉿 𒃻𒅗𒈠𒉡 𒊭 𒍣𒍣</div>
<div class='line'>𒂁𒆗𒇻 𒊭 𒍥𒁕 𒂁𒆗𒇻 𒊭 𒊺𒊓𒀀</div>
<div class='line'>𒊭 𒀀𒇉 𒀸 𒊮𒁉 𒂊𒍢𒊒𒉌</div>
<div class='line'>𒄑𒈣 𒊭 𒍥𒁕𒈨𒌍 𒄈 𒊺𒈪𒉭 𒀀𒁍 𒄿𒆸𒉿𒌋</div>
<div class='line'>𒉌𒈨𒌍 𒋭𒈨𒌍 𒀸 𒊮𒁉 𒄿𒋰𒁍𒆪</div>
<div class='line'>𒊩𒂍𒃲𒈨𒌍 𒄿𒊏𒂵𒈠 𒈠𒀀 𒀠𒅗𒉌</div>
<div class='line'>𒊩𒂍𒃲 𒌉𒊩 𒆠𒈾𒋾 𒋡𒀊𒁉𒊏</div>
<div class='line'>𒀸 𒁁𒈨𒌍 𒊭 𒀊𒉿 𒊭 𒂗𒋫𒋛𒀀𒋾 𒃮𒁍 𒄿𒅗𒉡𒆪</div>
<div class='line'>𒄑𒍎 𒀸 𒅆 𒀭𒌈 𒃲𒋼 𒄑𒍎 𒀸 𒅆 𒀭𒄑𒂆𒈦</div>
<div class='line'>𒄑𒍎 𒀸 𒅆 𒇽𒈣𒁻𒈨𒌍 𒄿𒊏𒆪𒋢</div>
<div class='line'>𒀀𒈨𒌍 𒉌𒈨𒌍 𒄿𒃼𒊑𒁍 𒂁𒈠𒋛𒌅 𒊭 𒁉𒈨𒌍</div>
<div class='line'>𒂁𒈠𒋛𒌅 𒊭 𒃾𒈨𒌍 𒀸 𒅆 𒀭𒌈 𒃲𒁴</div>
<div class='line'>𒀸 𒅆 𒀭𒄑𒂆𒈦 𒄿𒅗𒊒𒊒 𒋫 𒊮𒁉 𒌑𒍝𒊒𒊒</div>
<div class='line'>𒆠𒈠 𒅗𒈨𒄑 𒀸 𒉺𒀭 𒀭𒃻𒈦</div>
<div class='line'>𒈠𒀀 𒄑𒄩𒀜 𒉺𒀜𒊏𒀜</div>
<div class='line'>𒈠𒀀 𒈨𒄿𒉡 𒄑𒄩𒀜 𒉺𒀜𒋥 𒈠𒀀 𒀭𒈨𒌍𒉌𒃻 𒁄𒄷</div>
<div class='line'>𒈠𒀀 𒀀𒈾 𒈗 𒆰𒋙 𒆳𒁉</div>
</div>