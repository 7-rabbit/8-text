<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀴𒀭𒉺</div>
<div class='line'>𒇻𒌋 𒂄𒈬 𒀀𒈾 𒈗 𒂗𒐊</div>
<div class='line'>𒀸𒋩 𒀭𒌍 𒀭𒌓 𒀭𒀫𒌓</div>
<div class='line'>𒀭𒇡𒉺𒉌𒌈 𒀭𒉺 𒀭𒌨𒈨𒌈</div>
<div class='line'>𒀭𒌋𒐊 𒃻 𒀏𒆠 𒀭𒌋𒐊 𒃻 𒌷𒇹𒀭</div>
<div class='line'>𒀭𒈨𒌍 𒀭𒉡𒋼 𒃲𒈨𒌍</div>
<div class='line'>𒊏𒀪𒄿𒈬𒋾 𒊬𒊒𒋾𒅗</div>
<div class='line'>𒁹 𒈨 𒈬𒀭𒈾𒈨𒌍 𒀀𒈾 𒈗 𒂗𒐊</div>
<div class='line'>𒇻𒁄𒇷𒂅 𒅆𒁍𒌅 𒀖𒌅𒌅</div>
<div class='line'>𒀀𒈾 𒈗 𒂗𒐊 𒇻𒉺𒅁𒁉𒌑</div>
<div class='line'>𒈠𒇡 𒂄𒈨 𒁀𒆷𒁲</div>
<div class='line'>𒋬 𒈗 𒂗𒅀 𒈜𒆥𒁺</div>
<div class='line'>𒀭𒆘 𒁺𒌦𒆠 𒀭𒇴 𒁺𒌦𒆠</div>
<div class='line'>𒄿𒁕𒌓𒊌𒅗 𒇻𒆠𒅔𒉡</div>
<div class='line'>𒀸 𒌋𒅗 𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒀀𒋫𒀀 𒀀𒈾 𒌷𒊮𒌷 𒆷 𒊑𒌨</div>
<div class='line'>𒋫𒌓𒀀𒊏 𒆷 𒀠𒋃 𒈥𒍝𒆪</div>
<div class='line'>𒈬𒊌 𒀠𒋃 𒀸 𒋃𒁲 𒆜 𒀀𒈬𒀜</div>
<div class='line'>𒈗 𒄿𒃮𒁉𒀀 𒈠𒀀 𒌋𒌋𒉡 𒀜𒋫</div>
<div class='line'>𒊭 𒆷 𒄿𒁕𒃲𒀭𒉌</div>
<div class='line'>𒀸𒋩 𒀭𒅗 𒇻𒌋 𒌑𒁲</div>
<div class='line'>𒁁</div>
<div class='line'>𒄿</div>
<div class='line'>𒈗 𒁁𒉌 𒇷𒅖𒀠</div>
<div class='line'>𒆠𒄿 𒃻 𒀀𒁁𒌋𒉌 𒀀𒈾 𒈗 𒂗𒅀 𒌨𒁉𒌋</div>
<div class='line'>𒇽𒀴𒈨𒌍 𒊭 𒈗 𒄿𒃮𒁍𒌋𒉌</div>
<div class='line'>𒈠𒀀 𒈗 𒈬𒄷𒌨 𒀀𒌨 𒊏𒌋𒌋𒅗 𒁀𒀖</div>
<div class='line'>𒈬𒊌 𒉺𒉌 𒊭 𒈗 𒂗𒅀</div>
<div class='line'>𒀀𒆠𒂊 𒅁𒋙 𒌅𒊏 𒀀𒈾𒆪 𒆷𒄴𒄯𒋙</div>
<div class='line'>𒌑𒈠𒀀 𒋬 𒋗𒈫 𒂗𒅀 𒇻𒌋 𒆷 𒂊𒇷</div>
<div class='line'>𒁹𒂗 𒇽𒈦𒈦 𒁹𒂗 𒇽𒀀𒍪</div>
<div class='line'>𒀸 𒅆𒅀 𒈜𒆤𒈠 𒆠𒄿 𒀀𒄩𒈨𒌍</div>
<div class='line'>𒌋𒌆𒇷 𒇷𒁍𒋗</div>
<div class='line'>𒆷𒀊𒆳</div>
</div>