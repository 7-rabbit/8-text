<div class='block'>
<div class='line'>𒀸 𒌷𒁹𒀊𒁲𒆪𒁍𒁉</div>
<div class='line'>𒊩𒋙 𒈫 𒌉𒈨𒌍𒋙 𒉽 𒐉 𒍣𒈨𒌍</div>
<div class='line'>𒊭 𒁹𒄩𒊒𒊏𒀀𒉡 𒅇 𒁹𒊓𒇷𒆷𒀀𒉡</div>
<div class='line'>𒌑𒄫𒈠 𒁹𒌉𒍑𒀀𒀀 𒋬 𒋗𒈫𒋙𒉡</div>
<div class='line'>𒀸 𒊮 𒈠𒈾 𒆬𒌓 𒅋𒆠 𒆜𒁍 𒃵𒄯</div>
<div class='line'>𒋫𒁷 𒌷𒄿𒋛𒌓 𒀀𒁲 𒀀𒊮𒂵𒈨𒌍</div>
<div class='line'>𒁹𒀊𒁲𒆪𒁍𒁉 𒀀𒁲 𒌦𒈨𒌍𒋙</div>
<div class='line'>𒀊𒇻 𒇡𒁍 𒋃𒆠 𒌅𒀀𒊒 𒅗𒅗 𒆷𒀾𒋙</div>
<div class='line'>𒌋𒌋𒉡 𒃻 𒀸 𒆳𒂊𒈠 𒀸 𒂕 𒌓𒈨</div>
<div class='line'>𒃻 𒂊𒆷𒀭𒉌 𒇻𒌋 𒁹𒄩𒊒𒊏𒀀𒉡</div>
<div class='line'>𒇻𒌋 𒁹𒊓𒇷𒆷𒀀𒉡 𒇻𒌋 𒋙𒉡</div>
<div class='line'>𒇻𒌋 𒌉𒈨𒌍𒋙𒉡 𒇻𒌋 𒌉𒌉𒈨𒌍𒋙𒉡</div>
<div class='line'>𒇻𒌋 𒉽𒈨𒌍𒋙𒉡 𒇻𒌋 𒌉𒋀𒋙𒉡</div>
<div class='line'>𒇻𒌋 𒇽𒃻𒉡 𒇻𒌋 𒇽𒃻𒉿𒊒</div>
<div class='line'>𒇻𒌋 𒊩𒈠 𒂗𒅋𒆠𒋙𒉡</div>
<div class='line'>𒃻 𒂊𒆷𒀀𒉌 𒁲𒂊𒉡 𒅗𒅗</div>
<div class='line'>𒋬 𒁹𒌉𒍑𒀀𒀀 𒅇 𒌉𒈨𒌍𒋙</div>
<div class='line'>𒄿𒃻𒊒𒌋𒉌 𒄿𒃮𒁍𒌋𒉌</div>
<div class='line'>𒈠𒀀 𒆜𒁍 𒆷 𒃵𒄯 𒆷 𒋫𒀜𒁷</div>
<div class='line'>𒄿𒋛𒌓 𒀀𒁲 𒀀𒊮𒂵𒈨𒌍 𒁹𒀊𒁲𒆪𒁍𒁉</div>
<div class='line'>𒀀𒁲 𒌦𒈨𒌍𒋙 𒆷 𒀊𒇻 𒆷 𒇡𒁍</div>
<div class='line'>𒆷 𒋃𒆠𒌋 𒆷</div>
<div class='line'>𒁹 𒈠𒈾 𒋢𒋰𒁀 𒅥 𒄠𒈥</div>
<div class='line'>𒂁𒀀𒃶𒉌 𒆳𒊒 𒅘 𒌉𒍑𒋙 𒀀𒈾 𒀭𒌍</div>
<div class='line'>𒋙𒀾 𒌉𒊩𒋢 𒃲𒌓 𒋬 𒑑 𒁁𒂞</div>
<div class='line'>𒀀𒈾 𒁁𒀖𒀭𒂔 𒄿𒊬𒊐</div>
<div class='line'>𒆜𒁍 𒄴𒄯 𒀀𒈾 𒌋𒈫𒀀𒋫𒀭</div>
<div class='line'>𒀀𒈾 𒂗𒈨𒌍𒋙 𒄥𒊏 𒀸 𒁲𒉌𒋙</div>
<div class='line'>𒅗𒅗𒈠 𒆷 𒄿𒋃𒆠</div>
<div class='line'>𒅆 𒁹𒀭𒌋𒄥𒊩𒅆𒀀𒉌 𒇽</div>
<div class='line'>𒅆 𒁹𒀭𒃲𒈨𒋛 𒇽𒊩𒋢</div>
<div class='line'>𒅆 𒁹𒀭𒅎𒅗𒋓 𒇽</div>
<div class='line'>𒅆 𒁹𒀭𒀫𒌓𒈬𒀸 𒇽</div>
<div class='line'>𒅗 𒁍</div>
</div>