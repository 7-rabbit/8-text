<div class='block'>
<div class='line'>𒀀𒈾 𒈗 𒂗𒐊</div>
<div class='line'>𒀴𒅗 𒁹𒂗𒂦</div>
<div class='line'>𒈗 𒁁𒉌 𒉈𒈬 𒄑𒊓𒃶</div>
<div class='line'>𒈠𒀀 𒂗𒉆𒈨𒌍 𒃮𒁍</div>
<div class='line'>𒃻𒈨 𒆠𒋢𒌓 𒋬 𒌷𒈨𒌍 𒆳𒁇</div>
<div class='line'>𒄿𒋛𒆪𒉡 𒇷𒅔𒌓𒄷</div>
<div class='line'>𒈠𒀀 𒁹𒌋𒆠𒅀 𒁹𒂗𒄑</div>
<div class='line'>𒀀𒈾 𒁹𒀜𒄑 𒇻𒃻𒆠𒇻</div>
<div class='line'>𒆷𒀀 𒄿𒈠𒃵 𒆷𒀀 𒄿𒃻𒈪</div>
<div class='line'>𒀀𒋫𒀀 𒅔𒉡𒋼 𒈠𒀀 𒌷𒈨𒌍𒉌</div>
<div class='line'>𒀸 𒆳𒁇 𒊭 𒂗𒉆𒈨 𒃮𒁉𒋙𒉡</div>
<div class='line'>𒌷𒈨𒌍 𒀸 𒊮 𒀀𒄭𒅆 𒉺𒉡𒄖</div>
<div class='line'>𒈗 𒁁𒉌 𒇺𒁍𒊏 𒌷𒈨𒋙𒉡</div>
<div class='line'>𒊭 𒆳𒁇 𒇺𒂅𒊒</div>
<div class='line'>𒋬 𒂍 𒀲𒀀𒍝𒁍 𒈗 𒁁𒉌</div>
<div class='line'>𒋬 𒆳𒄩𒈠𒋼 𒄑𒋢𒄷𒌋𒉌</div>
<div class='line'>𒀀𒈾𒆪 𒀀𒈾𒆪𒈠</div>
<div class='line'>𒋗𒌑 𒋙𒉡𒌑𒈠 𒋙𒉡</div>
<div class='line'>𒄿𒅆𒀀𒊑 𒈗 𒁁𒉌</div>
<div class='line'>𒄿𒁺𒅗𒀀𒉌 𒈠𒀀</div>
<div class='line'>𒆷 𒂊𒉿𒋙𒋼 𒀜𒌓𒉡</div>
<div class='line'>𒀭𒉌𒌑 𒃻𒈨𒌍 𒆠𒋢𒌓</div>
<div class='line'>𒊭 𒁹 𒌗 𒌓𒈨 𒐊 𒀲 𒆠𒋢𒌓</div>
<div class='line'>𒁹 𒈨 𒌋𒌋𒐈 𒀲 𒃻𒈨𒌍 𒉽 𒁹 𒈨 𒌋𒌋𒐍 𒀲</div>
<div class='line'>𒁹𒀭𒌓𒉽𒀸 𒐕𒌋𒐊 𒀲 𒆠𒋢𒌓</div>
<div class='line'>𒌋𒐊 𒀲 𒃻𒈨𒌍 𒉽 𒐕𒌍 𒀲 𒁹𒀜𒄑</div>
<div class='line'>𒐋 𒈨 𒊭 𒈫 𒅆 𒍝𒆪𒂊</div>
<div class='line'>𒊭 𒆳𒆪𒈬𒄩𒀀𒀀</div>
<div class='line'>𒉽 𒑆 𒈨 𒌋𒐍 𒀲 𒊭 𒁹 𒌗</div>
<div class='line'>𒂍 𒀭𒉌𒌑 𒈗 𒁁𒉌 𒌑𒁕</div>
<div class='line'>𒀸 𒊮𒁉 𒈥𒁲𒀀𒋼 𒐈 𒈥𒁲𒌓</div>
<div class='line'>𒀭𒉌𒉡 𒉌𒈠𒋫𒄩 𒋙𒉡</div>
<div class='line'>𒋗𒈾𒀀𒀀 𒄿𒈠𒌓𒄷</div>
<div class='line'>𒌑𒈠𒀀 𒈗 𒁁𒉌 𒇻 𒌑𒁕</div>
<div class='line'>𒋙𒉡 𒄿𒁄𒆪𒌅</div>
<div class='line'>𒀭𒉌𒉡</div>
</div>