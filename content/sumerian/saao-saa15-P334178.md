<div class='block'>
<div class='line'>𒀀𒈾 𒈗 𒁁𒉌𒐊</div>
<div class='line'>𒀴𒅗 𒁹𒀸𒋩𒂗𒉽</div>
<div class='line'>𒇻 𒂄𒈬 𒀀𒈾 𒈗 𒂗𒅀</div>
<div class='line'>𒊭 𒈗 𒂗𒇷 𒅖𒁓𒀭𒉌</div>
<div class='line'>𒈠𒀀 𒂊𒈬𒆥𒅗 𒋫 𒈠𒁕𒋾𒅗</div>
<div class='line'>𒉆𒈪𒅖 𒀠𒅗 𒈪𒉡</div>
<div class='line'>𒈬𒋡𒀀𒀀 𒂊𒈬𒆥 𒋫 𒈠𒁕𒋼</div>
<div class='line'>𒌑𒉆𒈠𒊭 𒁹𒆪 𒁹𒀉 𒄑𒇀</div>
<div class='line'>𒊭 𒄑𒋛𒅀 𒋫𒇷𒆪𒌋𒉌</div>
<div class='line'>𒋫 𒉺𒀭 𒆪𒌒𒉿 𒀸 𒆳𒂍𒄩𒉼</div>
<div class='line'>𒌨𒋫𒈪 𒈗 𒌑𒁕 𒆪𒁍𒌋</div>
<div class='line'>𒁕𒀀𒈾 𒀀𒆗𒌋𒌋 𒄑𒋛𒌋𒌋 𒊩𒋢𒈨𒌍</div>
<div class='line'>𒀀𒅆𒂟𒈨𒌍 𒂟𒈨𒌍𒈗𒋙𒉡 𒃮𒁍</div>
<div class='line'>𒊭 𒈠𒁕𒌅 𒅖𒁕𒁺𒉌𒉌</div>
<div class='line'>𒌍 𒀲𒆳𒊏𒈨𒌍 𒊭 𒈠𒁕𒋼</div>
<div class='line'>𒉡 𒀲𒁁𒄬𒋙</div>
<div class='line'>𒊭 𒈗 𒀸 𒌋𒅗𒄭𒐊</div>
<div class='line'>𒂟𒈗𒈠 𒋙𒉡</div>
<div class='line'>𒌑𒁷𒉌</div>
<div class='line'>𒌷𒆍𒀭 𒋙𒉡</div>
<div class='line'>𒀭𒉌</div>
<div class='line'>𒈠𒁕𒌅</div>
<div class='line'>𒌋𒌋 𒀲𒆳𒊏𒈨𒌍</div>
<div class='line'>𒄑𒉺𒅁𒊏 𒈠𒀀</div>
<div class='line'>𒊮𒁉 𒆠𒈲𒂊 𒄿𒁀𒀾𒅆</div>
<div class='line'>𒌑𒊺𒊏𒁕 𒀀𒈾 𒀭𒈾𒅗</div>
<div class='line'>𒄿𒆷𒆥𒌋𒉌 𒄿𒊓𒄯𒊏 𒁁𒄣𒋙</div>
<div class='line'>𒄿𒅗𒍝𒊏 𒀲𒆪𒁷𒈨𒌍 𒀭𒉡𒋼</div>
<div class='line'>𒊭 𒈗 𒀸 𒌋𒅗𒄭𒅀 𒅖𒆪𒉡𒌋𒉌</div>
<div class='line'>𒀸 𒂍𒅗𒊑 𒀀𒉺𒅁𒉺𒊏</div>
<div class='line'>𒌑𒁀𒌑 𒆷𒋙 𒀸 𒌋𒅗 𒂊𒈬𒆥</div>
<div class='line'>𒊭 𒈗 𒅖𒁓𒀭𒉌 𒈠𒀀 𒄑𒋛𒅗</div>
<div class='line'>𒇷𒇷𒆪 𒁹𒆪 𒀭𒉡𒋆</div>
<div class='line'>𒌑𒉆𒈠𒊭 𒀀𒈾 𒃲𒂍</div>
<div class='line'>𒉈𒂊𒈬 𒀀𒊓𒃶𒈾 𒄿𒁕𒌅𒌋𒀀</div>
<div class='line'>𒈠𒀀𒁖𒌅 𒌑𒉆𒈠𒀾</div>
<div class='line'>𒀸 𒌋𒅗 𒄿𒌅𒀪𒀀𒀀</div>
<div class='line'>𒀸 𒊮 𒂊𒄈𒋾 𒆷𒋗</div>
<div class='line'>𒀀𒈾 𒂗𒉣𒂊 𒊭 𒆳𒈾𒄀𒂊</div>
<div class='line'>𒀭𒉌𒂊 𒄿𒍝𒍪</div>
<div class='line'>𒌑𒆷𒀀 𒄿𒁀𒀾𒅆</div>
<div class='line'>𒇷𒇷𒆪𒉌𒂊</div>
<div class='line'>𒄑𒋛𒅀</div>
<div class='line'>𒈗 𒇺𒁓𒊏</div>
</div>