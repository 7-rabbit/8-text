<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒅀𒁕𒀪 𒇻𒌋 𒁲𒈬</div>
<div class='line'>𒀀𒈾 𒈗 𒁁𒉌𒅀 𒁲𒈬 𒀀𒈾 𒈠𒀀𒋼</div>
<div class='line'>𒅇 𒌷𒄬𒍮𒈨𒌍 𒊭 𒈗 𒁁𒉌𒐊</div>
<div class='line'>𒊮𒁍 𒊭 𒈗 𒁁𒉌𒐊 𒇻 𒄭𒂵𒋙</div>
<div class='line'>𒉈𒂊𒈬 𒊭 𒁹𒀭𒀫𒌓𒀀𒀸</div>
<div class='line'>𒌓 𒐊𒆚 𒊭 𒌗</div>
<div class='line'>𒋬 𒄘𒃮𒀀𒆠 𒀉𒌅𒍢 𒌓 𒆚</div>
<div class='line'>𒀸 𒉺𒀭 𒍣𒋡</div>
<div class='line'>𒂊𒋻𒁀 𒋬</div>
<div class='line'>𒊏𒄿𒁉 𒆷</div>
<div class='line'>𒅖𒁓𒀭𒉌</div>
<div class='line'>𒁍𒊑𒂅</div>
<div class='line'>𒀭𒉡𒋆 𒁹</div>
<div class='line'>𒊭 𒈗 𒁁𒉌</div>
<div class='line'>𒈠𒀀 𒁹𒀭𒀫𒌓𒀀𒀸</div>
<div class='line'>𒀸 𒄘𒃮𒀀𒆠</div>
<div class='line'>𒈠𒀀 𒋬 𒄘𒃮𒀀𒆠</div>
<div class='line'>𒀸 𒌋𒅗𒄭 𒀀𒇉</div>
<div class='line'>𒀀𒈾𒇡 𒈠𒀀</div>
<div class='line'>𒀸 𒄘𒃮𒀀𒆠</div>
<div class='line'>𒀭𒉡𒋆 𒀸 𒉺𒀭 𒈗 𒁁𒉌𒐊</div>
<div class='line'>𒀀𒊓𒌓𒋙 𒈗 𒁁𒉌 𒇺𒀪𒀠𒋙</div>
</div>