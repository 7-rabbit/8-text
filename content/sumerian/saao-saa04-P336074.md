<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇷𒄑𒆸 𒌨𒂍𒈠</div>
<div class='line'>𒂟𒈨𒌍 𒀲𒆳𒊏𒈨𒌍 𒀉𒆗𒈨𒌍 𒋛𒀀 𒊮𒁀𒋙 𒌒𒇻</div>
<div class='line'>𒀀𒈾 𒈾𒄀𒂊 𒀀𒈾 𒌷𒈨𒌍𒉌</div>
<div class='line'>𒃻 𒄿𒈾 𒉌𒀪𒀀𒊏 𒀭𒈾𒀀 𒆳𒊒𒌑𒈠</div>
<div class='line'>𒄿𒈾 𒈠𒄯 𒀭𒋾𒅗 𒃲𒋾 𒃻𒀭</div>
<div class='line'>𒇺𒁓𒈠 𒇸𒇷𒆪𒌑</div>
<div class='line'>𒀀𒈾 𒌋𒅗 𒀭𒋾𒅗 𒃲𒋾 𒄭𒂵𒄿</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦𒌑</div>
<div class='line'>𒂊𒍦 𒃻 𒁲𒅔 𒌓𒈬 𒀭𒉌𒄿 𒁶 𒄭𒀊 𒁶 𒄩𒂅𒌑 𒌓 𒋙𒁍</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒌓 𒇻𒌋 𒀀𒈾 𒉺𒀭 𒀬𒀬 𒄃𒆪</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌓 𒆠 𒈧 𒁳𒈨𒌍𒄣𒈠 𒌑𒇷𒀪𒌑</div>
<div class='line'>𒁹𒀭𒀫𒌓𒈬𒉽 𒂊𒋰𒋙</div>
<div class='line'>𒌗𒌓 𒌋𒐌𒆚</div>
<div class='line'>𒂊𒍦 𒃻 𒄿𒈾 𒆠 𒀭𒉌𒄿 𒇻𒀪𒂊 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒅈𒆳 𒆗𒋙</div>
<div class='line'>𒊩𒈠 𒇻𒀪𒌑 𒄿𒆪𒇻 𒅘𒌑 𒋁𒋙 𒆪𒌦 𒋡𒋾 𒁄𒌑 𒍑𒉿𒈝</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇽𒂟𒈨𒌍 𒀲𒆳𒊏𒈨𒌍 𒀉𒆗𒈨𒌍</div>
<div class='line'>𒋛𒀀 𒊮𒁀𒋙 𒌒𒇻 𒀀𒈾 𒈾𒄀𒂊 𒀀𒈾 𒌷𒈨𒌍𒉌</div>
<div class='line'>𒃻 𒄿𒈾 𒉌𒀪𒀀𒊏 𒀭𒈾𒀀 𒆳𒊒𒈠 𒄿𒈾 𒈠𒄯 𒀭𒋾𒅗 𒃲𒋾 𒃻𒌦</div>
<div class='line'>𒄿𒉺𒅁𒉺𒊒𒈠 𒅋𒆷𒆪 𒄿𒈾 𒊮 𒇻𒀴 𒀭𒉌𒂊 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒁴 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍</div>
<div class='line'>𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
<div class='line'>𒌨𒁉 𒆏𒍝𒀜</div>
<div class='line'>𒋗𒋛 𒅁𒂍 𒉈</div>
<div class='line'>𒋗𒋛𒄯 𒉠𒌓 𒁄𒀜</div>
<div class='line'>𒆕𒍠𒂵 𒂊𒁉 𒊮𒆸𒆸 𒌋𒐉</div>
</div>