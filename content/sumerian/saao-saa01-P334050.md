<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒄭𒅎𒀸𒋩</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒂊𒄈𒌓 𒊭 𒁹𒀸𒋩𒊑𒍮𒌋𒀀</div>
<div class='line'>𒀸 𒌋𒅗𒄭𒅀 𒋫𒊑𒅗</div>
<div class='line'>𒆠𒄿 𒀭𒉌𒄿 𒀸 𒊮𒁉 𒃻𒁲𒅕</div>
<div class='line'>𒈠𒀀 𒀀𒆥 𒊭 𒊌𒅗𒀀𒀀</div>
<div class='line'>𒀀𒈾 𒆳𒌵 𒀉𒋫𒋃</div>
<div class='line'>𒀸 𒂍𒃲 𒂊𒄈𒌓 𒀸 𒌋𒅗𒄭</div>
<div class='line'>𒄿𒊓𒌓 𒅇 𒄿𒁕𒀜 𒂊𒄈𒋼</div>
<div class='line'>𒀭𒉌𒋼 𒌓 𒐋𒄰 𒀀𒈾 𒁀𒀀𒁲</div>
<div class='line'>𒂊𒄈𒌓𒋙 𒀭𒉌𒌓</div>
<div class='line'>𒀸 𒌋𒅗𒄭𒅀 𒄿𒊓𒀊𒊏</div>
<div class='line'>𒈠𒀀 𒊌𒅗𒀀𒀀 𒀸 𒌋𒅗</div>
<div class='line'>𒁹𒀀𒊑𒂊 𒄿𒁲𒈨 𒀉𒋫𒋃</div>
<div class='line'>𒀸 𒌋𒅗𒄭𒋙 𒌷 𒋙𒌋</div>
<div class='line'>𒊭 𒊌𒅗𒀀𒀀</div>
<div class='line'>𒀀𒈾 𒉌𒊑𒁉 𒊭 𒌷𒆪𒌝𒈨</div>
<div class='line'>𒌷𒂖𒄑𒆠 𒄿𒋡𒁍𒉌𒋙</div>
<div class='line'>𒊌𒅗𒀀𒀀 𒀸 𒅕𒋾 𒁹𒀀𒊑𒂊</div>
<div class='line'>𒀸 𒊮𒁉 𒀉𒊑𒅗 𒀀𒄩𒅖</div>
<div class='line'>𒀸 𒊮𒁉 𒄰𒈬𒋢 𒆠𒄿 𒀭𒉌𒄿</div>
<div class='line'>𒅅𒄭𒁀𒋙 𒈠𒀀 𒂊𒋾𒅅 𒀀𒈾 𒀀𒌨</div>
<div class='line'>𒈠𒀀 𒋧𒈬 𒄞𒀴 𒋧𒈬 𒇻𒀴</div>
<div class='line'>𒋧𒈬 𒄷𒍣𒊒 𒋙𒌋 𒄿𒁕𒈾𒅗</div>
<div class='line'>𒄿𒍝 𒄿𒋢𒊑 𒄿𒅆𒀀𒊑</div>
<div class='line'>𒄿𒅆𒀀𒊒𒈠 𒈠𒀀</div>
<div class='line'>𒊌𒅗𒀀𒀀 𒆷</div>
<div class='line'>𒋙 𒆠𒄿 𒁲𒅁𒁉</div>
<div class='line'>𒀭𒉡𒋼 𒀾𒈬𒉌 𒀀𒆥</div>
<div class='line'>𒀝𒋫𒆷 𒀀𒁲 𒈗 𒁁𒉌</div>
<div class='line'>𒊭 𒉿𒄿 𒂊𒄈𒋼 𒀭𒉌𒋼</div>
<div class='line'>𒄿𒃻𒈬𒉌 𒈪𒉡 𒅆𒋾𒉌</div>
<div class='line'>𒄿𒉺𒅁𒉺𒊒𒉌</div>
</div>