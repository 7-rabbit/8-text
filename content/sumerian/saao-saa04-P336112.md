<div class='block'>
<div class='line'>𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒌑𒋾</div>
<div class='line'>𒌑𒈬 𒀭𒈾𒀀 𒃻 𒄿𒈾 𒅆 𒀭𒋾𒅗 𒃲𒋾 𒃻𒌦 𒇷𒅋𒋾𒈠</div>
<div class='line'>𒄿𒈾 𒃻𒆠𒂊 𒌑𒈨 𒀭𒈾𒀀 𒄿𒋃𒄿 𒋼𒀀𒊑 𒁷𒂅</div>
<div class='line'>𒄿𒊩𒇷𒈨 𒄿𒃻𒆷 𒍑𒋼𒍣𒁉 𒍑𒋼𒍢𒄿</div>
<div class='line'>𒈪𒉭 𒋢𒋙 𒃮𒀀 𒌓𒁺𒀀 𒀭𒌓𒅗 𒃲𒋾 𒍪𒂊</div>
<div class='line'>𒋗𒍪𒌒𒋙 𒃻𒇴 𒍣𒈨𒌍𒋙</div>
<div class='line'>𒃻 𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒌑𒋾 𒄿𒈾 𒃻𒆠𒂊 𒌑𒈨 𒀭𒈾𒀀</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑</div>
<div class='line'>𒋡𒁉𒄿 𒆪𒌦𒄿 𒅆𒊒 𒅆𒊏 𒊺𒈬𒌑 𒅖𒈨𒂊</div>
<div class='line'>𒂊𒍦 𒃻 𒉌𒅖 𒀭 𒌋𒅗𒋙</div>
<div class='line'>𒂊𒍦 𒃻 𒅅𒈨𒌍</div>
<div class='line'>𒂊𒍦 𒃻 𒁲𒅔 𒌓𒈨 𒉈𒄿 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒈨𒌍 𒌑𒇻 𒁹 𒅆 𒀬𒀬 𒄃𒈨𒌍𒆪</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌓 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒀸 𒆠 𒀭𒉌𒄿 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒅈𒃻𒀀𒋼 𒆗𒋙 𒊩𒈠 𒇻𒀪𒌑 𒅥</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒆪𒌦 𒋗𒈫 𒁄𒌑 𒍑𒉿𒇻 𒇻𒌑 𒍣𒈨𒌍𒄩 𒇻𒌑 𒁇𒈨𒌍𒊏</div>
<div class='line'>𒀀𒊩𒅗 𒀭𒌓 𒂗 𒃲𒌑 𒆠𒄿 𒌑𒈬 𒀭𒈾𒀀 𒃻 𒄿𒈾𒀭𒈾</div>
<div class='line'>𒄿𒈾 𒅆 𒀭𒋾𒅗 𒃲𒋾 𒃻𒉡 𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒋼 𒅘𒈠</div>
<div class='line'>𒄿𒈾 𒃻𒆠𒂊 𒌑𒈨 𒀭𒈾𒀀 𒃻𒇻 𒍑𒋼𒍣𒁍</div>
<div class='line'>𒍑𒋼𒍮𒌑 𒄿𒈾 𒊮 𒇻𒀴 𒀭𒉌𒂊 𒁺𒍝𒄠𒈠</div>
</div>