<div class='block'>
<div class='line'>𒀴𒅗 𒁹𒀭𒀫𒌓𒋀𒅕</div>
<div class='line'>𒀀𒈾 𒁲𒈾𒀭 𒇽𒈛 𒁁𒉌𒐊</div>
<div class='line'>𒈜𒌨 𒀭𒀀𒉏 𒌋 𒀭𒅖𒋻</div>
<div class='line'>𒀀𒈾 𒇽𒈛 𒁁𒉌𒐊 𒌨𒊒𒁍</div>
<div class='line'>𒌝𒈠𒀀 𒀀𒈾 𒇽𒈛 𒁁𒉌𒅀𒀀𒈠</div>
<div class='line'>𒌓 𒌋𒐈𒆚 𒃻 𒌗𒋗 𒀀𒋃𒋾</div>
<div class='line'>𒃻 𒌷𒆷𒄭𒊒 𒋼𒋼𒆷𒀀</div>
<div class='line'>𒌉𒈨𒌍 𒃻 𒁹𒀸𒄗𒋼𒀀𒅕</div>
<div class='line'>𒌉 𒁹𒍮𒇻𒇻 𒋠𒄭𒀀</div>
<div class='line'>𒅋𒋾 𒌷𒂍𒁹𒅎𒁉𒅀</div>
<div class='line'>𒌌𒋼𒄵𒌑𒉡</div>
<div class='line'>𒌝𒈠 𒀀𒁺𒌑</div>
<div class='line'>𒇽𒂈𒂍𒃲 𒌋 𒂊𒈬𒄣</div>
<div class='line'>𒃻 𒉏𒈠𒆠 𒂊𒇷𒉌𒋾</div>
<div class='line'>𒃮𒁉 𒀸 𒌷𒂍𒁹𒅎𒁉𒅀</div>
<div class='line'>𒀸 𒀀𒇉𒀀𒁀𒉌 𒉌𒁉𒊒</div>
<div class='line'>𒌑𒄩𒁺𒌑 𒉈𒂊𒈬</div>
<div class='line'>𒀀𒈾 𒋻𒍮 𒇽𒈛 𒁁𒉌𒐊</div>
<div class='line'>𒀠𒋰𒊏 𒀸 𒂍𒃲</div>
<div class='line'>𒁁𒉌 𒌨𒁉𒈠 𒂊𒈬𒄣</div>
<div class='line'>𒀀𒈾 𒋻𒍢𒋙𒉡</div>
<div class='line'>𒀸 𒌷𒁲𒂊𒊒</div>
<div class='line'>𒇷𒄑𒍣</div>
<div class='line'>𒀀𒁲 𒈗 𒍢𒁍𒊻𒋢</div>
<div class='line'>𒄿𒅗𒃻𒁺</div>
</div>