<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒈗𒅆𒇲𒉌</div>
<div class='line'>𒇻 𒁲𒈬 𒀀𒈾 𒈗 𒁁𒉌𒅀</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒋧𒈠 𒀲𒆳𒊏𒈨𒌍</div>
<div class='line'>𒀀𒈬𒋼 𒊭 𒉿𒄿𒋼 𒈾𒈨𒁲</div>
<div class='line'>𒀸 𒋗𒈫𒅗 𒄿𒌇𒌅𒌋𒉌</div>
<div class='line'>𒈠𒀀 𒄿𒍝 𒊺𒁉𒆷𒀾𒋙𒉡</div>
<div class='line'>𒇽𒁮𒃼𒈨𒌍 𒆳𒆪𒈨𒊓𒀀𒀀</div>
<div class='line'>𒄿𒋫𒀾𒊒 𒀸 𒌋𒅗 𒀀𒄭𒅖</div>
<div class='line'>𒁁𒉌</div>
<div class='line'>𒀀𒁕𒃲 𒀸 𒉺𒉌𒋙𒉡</div>
<div class='line'>𒆠 𒈠𒍢𒅔 𒀸 𒌋𒅗𒄭𒅀</div>
<div class='line'>𒆷𒀀 𒄿𒌨𒌋𒉌𒉌</div>
<div class='line'>𒀀𒊓𒌓 𒀴𒈨𒌍𒉌</div>
<div class='line'>𒊭 𒈗 𒁁𒉌𒅀</div>
<div class='line'>𒌷𒆠𒁀𒀜𒆠</div>
<div class='line'>𒅅𒋫𒀠𒁺</div>
<div class='line'>𒌦𒈨𒌍 𒉿𒄿 𒄈 𒀭𒁇</div>
<div class='line'>𒄿𒊓𒀝𒉡</div>
<div class='line'>𒆠𒄿 𒌷𒆠𒁀𒀜𒆠</div>
<div class='line'>𒅅𒆷𒁺𒌋𒉌</div>
<div class='line'>𒅁𒋫𒀠𒄷</div>
<div class='line'>𒄿𒊓𒉺𒊒𒌋𒉌</div>
<div class='line'>𒀸 𒌋𒅗𒄭𒅀 𒂊𒁕𒉡</div>
<div class='line'>𒀀𒊓𒃶𒋙𒉡</div>
<div class='line'>𒋧𒈠 𒄿𒊑𒆪𒉌</div>
<div class='line'>𒈾𒍮𒌋𒉌 𒀸 𒌋𒅗 𒈗 𒌑𒊺𒁄𒋙𒉡</div>
<div class='line'>𒆠 𒊭 𒈗 𒀀𒋫𒍝</div>
</div>