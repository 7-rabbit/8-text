<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒁀𒆷𒋛𒄿</div>
<div class='line'>𒇻𒌋 𒁲𒈬 𒀀𒈾 𒈗 𒂗𒅀</div>
<div class='line'>𒀭𒉺 𒀭𒀫𒌓 𒀀𒈾 𒈗 𒂗𒅀</div>
<div class='line'>𒌨𒊒𒁍 𒊭 𒈗 𒁁𒉌</div>
<div class='line'>𒅖𒁍𒊏𒀭𒉌 𒈠𒀀</div>
<div class='line'>𒀸 𒄩𒊏𒄠𒈨 𒀸 𒁍𒌅𒌋𒀀</div>
<div class='line'>𒋫𒋾𒋾𒊓 𒈠𒀀 𒀀𒁍𒌓</div>
<div class='line'>𒄿𒁀𒀾𒅆 𒀸 𒉿𒄿𒆪𒉡</div>
<div class='line'>𒀀𒁍𒌅 𒆷𒀾𒋗</div>
<div class='line'>𒀭𒈨𒌍 𒃲𒈨𒌍 𒊭 𒀭𒂊 𒆠𒁴</div>
<div class='line'>𒌓𒈨𒌍 𒋾𒆷 𒁍𒁕𒈨𒌍</div>
<div class='line'>𒀀𒈾 𒈗 𒂗𒅀 𒀖𒁲𒉡</div>
<div class='line'>𒊭 𒈗 𒄩𒊍𒊓𒈾𒅆𒉌</div>
<div class='line'>𒊭 𒆠 𒈠𒍢 𒀸 𒌓𒈨</div>
<div class='line'>𒀭𒉌𒄿𒂊 𒈗</div>
<div class='line'>𒆷 𒉌𒈬𒊒𒉌</div>
<div class='line'>𒀸 𒌋𒅗𒄭 𒋗𒌋</div>
<div class='line'>𒀸 𒁍𒌓 𒈗</div>
<div class='line'>𒉌𒋾𒋾𒍣 𒋬 𒌋𒌋𒉌</div>
<div class='line'>𒄴𒄯 𒂊𒉌𒉌 𒃻𒀝𒈾</div>
<div class='line'>𒀀𒈾 𒌋𒌋𒉌 𒄿𒁀𒀾𒅆</div>
<div class='line'>𒁵 𒆠𒄿 𒅀𒅆 𒈗</div>
<div class='line'>𒂊𒁍𒍑 𒊭 𒀸 𒅆 𒌉𒌋𒌋</div>
<div class='line'>𒋰𒆠𒁕𒀭𒉌𒈠</div>
<div class='line'>𒌝𒈠𒀭𒋙 𒀀𒈾𒆪𒉌</div>
<div class='line'>𒇷𒄀𒅔𒉡 𒀀𒋡𒁀𒋗𒉌</div>
<div class='line'>𒁲𒅁𒁉 𒄠𒈬𒋼 𒅆𒂟𒈨𒌍</div>
<div class='line'>𒊭 𒈗 𒂗𒅀 𒀭𒋾𒅆𒄿</div>
<div class='line'>𒌅𒌑𒊏 𒀀𒈾 𒀀𒈠𒊑</div>
<div class='line'>𒃻 𒈗 𒂗𒅀 𒌑𒉺𒋡</div>
</div>