<div class='block'>
<div class='line'>𒈛𒌓 𒁉𒈩𒋾 𒅆𒊒 𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒇽 𒃻 𒈬𒋙 𒄿𒈾 𒉌𒀀𒊏 𒀭𒈾𒀀 𒆳𒊒𒈠 𒄿𒈾 𒅆 𒀭𒋾𒅗 𒃻𒌦</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒀀𒈾 𒉿𒆠𒌅𒌅 𒃻 𒄿𒈾 𒉌𒀀𒊏𒅎𒈠 𒀭𒈾𒀀 𒆳𒋥𒌓</div>
<div class='line'>𒄿𒉺𒆠𒁺𒋙𒈠 𒀀𒁲 𒌓𒈨𒌍 𒋛𒀀 𒉿𒆠𒌅𒌅 𒀭𒉌𒋾</div>
<div class='line'>𒅁𒁍𒋙 𒋛𒄷 𒄭𒃻 𒄿𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒅇 𒁹𒀭𒀸𒋩𒆕𒌉𒍑</div>
<div class='line'>𒌉𒈗 𒃻 𒂍𒊑𒁺𒋼 𒅁𒁍𒍑 𒌑𒊺𒉿𒋙 𒌑𒁳𒁍𒁍 𒌑𒆳𒁀𒁍</div>
<div class='line'>𒄿𒋆𒈬𒌑 𒉺𒉌𒋙 𒀀𒈾 𒆷 𒃻𒈨𒂊 𒄿𒊕𒅗𒌦</div>
<div class='line'>𒇻𒌑 𒄿𒈾 𒌋𒅗 𒁕𒀀𒅗 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇻𒌑</div>
<div class='line'>𒅗𒋙 𒆠 𒊭𒉆𒈠 𒃻𒌦 𒄿𒈾 𒊮 𒇻𒀴 𒀭𒉌𒄿</div>
<div class='line'>𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍</div>
<div class='line'>𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒃻𒀜𒈠 𒄑𒆪 𒊑𒍢 𒃻 𒁲 𒃻𒅔</div>
<div class='line'>𒄿𒈾 𒉠 𒁁 𒆕𒍠𒂵 𒂊𒁉 𒊮𒆸𒆸 𒌋𒐉 𒅆𒌈</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
</div>