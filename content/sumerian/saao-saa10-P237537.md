<div class='block'>
<div class='line'>𒀀𒈾 𒈗 𒆳𒆳 𒁁𒉌𒅀 𒀴𒅗 𒁹𒀭𒂗𒌑𒊺𒍦</div>
<div class='line'>𒀭𒂗 𒀭𒀝 𒌋 𒀭𒌓 𒀀𒈾 𒈗 𒁁𒉌𒅀 𒌨𒊒𒁍</div>
<div class='line'>𒁹 𒀭𒌍 𒌓 𒁹𒆚 𒅆𒇲 𒅗 𒁺𒀭 𒊮 𒆳 𒄭𒀊</div>
<div class='line'>𒁹 𒌓𒈬 𒀸 𒋃𒈨𒌍𒋙 𒁍𒁕 𒁄𒂊 𒌓𒈨𒌍 𒁍𒁕𒈨𒌍</div>
<div class='line'>𒁹 𒌍 𒀸 𒅆𒇲𒋙 𒂇 𒀀𒌓 𒈗 𒊕𒆗𒌓 𒁺𒀝</div>
<div class='line'>𒁹𒈾𒀉𒀭𒀫𒌓 𒌉 𒁹𒅀𒆠𒉡 𒇽𒄩𒍝𒀭𒉡 𒁷𒌁𒆠 𒀀𒈾 𒌋𒅗𒄭</div>
<div class='line'>𒋢𒉌𒋙 𒊮𒁀𒋙 𒆠𒄿 𒅖𒄭𒂅 𒄿𒈾 𒉺𒉌𒋙</div>
<div class='line'>𒀭 𒌉𒋙 𒃻 𒁹𒀭𒂗𒆤𒆰𒅁𒉌 𒄿𒈾 𒉺𒉌𒋙</div>
<div class='line'>𒂊𒋙 𒋗𒌑 𒅅𒋫𒁀𒀾𒋙 𒌝𒈠</div>
<div class='line'>𒋾 𒅇 𒀀𒈾 𒂍𒆸𒇷 𒇷𒄑𒋢𒆪𒋙𒉡𒌓</div>
<div class='line'>𒀭 𒄿𒃮𒁉 𒌝𒈠 𒀀𒈾 𒌋𒅗𒄭</div>
<div class='line'>𒈗</div>
<div class='line'>𒄿𒊑</div>
<div class='line'>𒀀𒈾 𒌋𒅗𒄭 𒉈𒂊𒈬 𒃻 𒁹𒀭𒂗</div>
<div class='line'>𒉌𒀭𒈨𒌍 𒁹𒀭𒅎𒈬𒋀 𒋀 𒁹𒀭𒀝𒆰𒋛𒁲</div>
<div class='line'>𒂗 𒈗𒈨𒌍 𒇽𒃲𒌑𒊏𒌅 𒇺𒀠 𒆠𒄿 𒀀𒈾 𒉺𒀭 𒈗 𒈤𒊒</div>
<div class='line'>𒇽𒈦𒈦𒌑𒋾 𒇷𒅁𒆤𒋢 𒀀𒈾𒆪 𒊭 𒈭𒋀𒋾 𒀀𒈾</div>
<div class='line'>𒈗 𒁁𒉌𒅀 𒀠𒋰𒊏 𒅇 𒂗 𒈗𒈨𒌍 𒆠𒄿 𒃻 𒄿𒇷𒀪𒌑 𒇷𒁍𒋙</div>
<div class='line'>𒌨𒆪 𒃻 𒈗 𒂗𒅀 𒀀𒈾𒆪 𒊩𒈠 𒈠𒆷 𒀀𒋆𒈬𒌑 𒀀𒈾 𒈗 𒁁𒉌𒐊</div>
<div class='line'>𒌑𒊺𒌍𒈨 𒅇 𒂗 𒈗𒈨𒌍 𒆠𒄿 𒇷𒀪𒌑𒋾𒋙 𒇷𒁍𒍑</div>
<div class='line'>𒌋𒌋𒉡 𒆠𒄿 𒈗 𒁁𒉌𒅀 𒄿𒇷𒀪</div>
</div>