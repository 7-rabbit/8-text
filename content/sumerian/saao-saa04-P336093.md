<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒀀𒈨𒇻 𒃻 𒈬𒋙 𒄿𒈾 𒉌𒅀𒀀𒊑 𒀭𒈾𒀀 𒃻𒀜𒊒𒌑𒈠</div>
<div class='line'>𒀀𒈾 𒅆 𒀭𒋾𒅗 𒃲𒋾 𒃻𒌦 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒀀𒈾 𒉿𒆤𒌅𒌑𒋾 𒃻 𒄿𒈾 𒊮𒁉 𒉌𒅀𒊑𒅎𒈠</div>
<div class='line'>𒀭𒈾𒀀 𒃻𒀜𒋥𒌓 𒇷𒅁𒆥𒋢 𒁶 𒅁𒋳𒁺𒍑</div>
<div class='line'>𒀀𒁲 𒌓𒈨𒌍 𒋛𒀀 𒉿𒆥𒌅𒌑𒌓 𒋗𒀀𒌓 𒅁𒁍𒋙</div>
<div class='line'>𒋛𒄷 𒄭𒃻 𒀀𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒅇 𒁹𒀭𒀸𒋩𒆕𒌉𒍑</div>
<div class='line'>𒌉𒈗 𒃻 𒂍𒊑𒁺𒌑𒋼 𒅁𒁍𒋙</div>
<div class='line'>𒌑𒊺𒉺𒀾𒃻 𒄿𒋡𒁉𒄿 𒌑𒃻𒋡𒁀𒀀</div>
<div class='line'>𒄿𒁕𒁍𒌒 𒌑𒆳𒁀𒁀 𒌑𒃻𒀭𒄩𒀀𒍝</div>
<div class='line'>𒇻𒌑 𒈠𒄠𒈠 𒌑𒆳𒁀𒀊𒋙 𒌑𒇻𒌑 𒋗𒌑 𒄿𒋆𒈨𒂊</div>
<div class='line'>𒀀𒈾 𒇲 𒃻𒈨𒂊 𒅆𒈨𒌍𒋙 𒅖𒊕𒅗𒈾</div>
<div class='line'>𒇻𒌑 𒋗𒈫𒋢 𒀀𒈾 𒅆𒌨𒁴 𒄿𒈾 𒊮𒁉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒅇 𒁹𒀭𒀸𒋩𒆕𒌉𒍑 𒌉𒈗 𒃻 𒂍𒊑𒁺𒋾 𒌒𒁀𒀀𒀠</div>
<div class='line'>𒀭𒌓𒅗 𒃲𒋾 𒍪𒂊</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦 𒅆𒊒 𒅆𒊏 𒊺𒈬𒌑 𒄿𒋆𒈨𒂊</div>
<div class='line'>𒂊𒍦 𒃻 𒁲𒅔 𒌓𒈨 𒉈𒄿 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒇻 𒀬𒀬 𒋳𒈨𒌍𒌓 𒌑𒇻 𒁹 𒅆 𒀬𒀬 𒄃𒈨𒌍𒆪</div>
<div class='line'>𒂊𒍦 𒃻 𒇻𒀪𒌑 𒇻𒀪𒌓 𒆠 𒈧 𒁳𒈨𒌍 𒌑𒇷𒀪𒌑</div>
<div class='line'>𒂊𒍦 𒃻 𒄿𒈾 𒆠 𒀭𒉌𒂊 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒃻𒀀𒋼 𒆗𒋙</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒌑𒇻 𒆪𒌦 𒋡𒋾 𒁄𒌑 𒍑𒉿𒇻 𒇻𒌑 𒍣𒈨𒌍𒄩 𒇻𒌑 𒁇𒈨𒌍𒊏</div>
<div class='line'>𒀀𒊩𒅗 𒀭𒌓 𒂗 𒃲𒌑 𒆠𒄿 𒀀𒈨𒇻 𒃻 𒈬𒋙 𒄿𒈾 𒉌𒅀𒀀𒊑 𒀭𒈾𒀀</div>
<div class='line'>𒆳𒊒𒌑𒈠 𒄿𒈾 𒅆 𒀭𒋾𒅗 𒃲𒋾 𒃻𒌦</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒀀𒈾 𒉿𒆤𒌓𒌑𒋾</div>
<div class='line'>𒃻 𒄿𒈾 𒊮𒁉 𒉌𒅀𒀀𒊑𒅎𒈠 𒀭𒈾𒀀 𒃻𒀜𒋥𒌓 𒄿𒉺𒆥𒁺𒋙𒈠</div>
<div class='line'>𒋛𒄷 𒄭𒃻 𒀀𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒅇 𒁹𒀭𒀸𒋩𒆕𒌉𒍑</div>
<div class='line'>𒌉𒈗 𒃻 𒂍𒊑𒁺𒌑𒋾 𒅁𒁍𒋙 𒌑𒊺𒉿𒋙</div>
<div class='line'>𒋗𒈫𒋢 𒀀𒈾 𒅆𒌨𒁴 𒄿𒈾 𒊮𒁉𒋙𒌦 𒌒𒁄𒇻</div>
<div class='line'>𒄿𒈾 𒊮 𒇻𒀴 𒉈𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁</div>
<div class='line'>𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌋 𒇸𒌨𒈠 𒄯𒍗 𒇷𒋰𒁄</div>
<div class='line'>𒁁 𒈾 𒆸𒆸𒈠 𒁹 𒄑𒆪 𒄥𒌫 𒀸 𒌋𒐊 𒈾 𒌋 𒊒 𒄈 𒆗 𒃻𒈨𒌍 𒃮 𒐖𒌍 𒈫𒈠 𒆠𒋫𒌋 𒁼 𒋗𒋛 𒅆 𒀸 𒊕 𒂔 𒐖𒌍 𒌋 𒄑𒆪 𒀭 𒅆</div>
<div class='line'>𒀭𒋫 𒁺𒅅 𒉠𒌓 𒁼𒍝 𒁇 𒀸 𒄫𒁉𒉌 𒌋𒊕 𒄯 𒄊 𒃻𒀜 𒆕𒍠𒂵 𒂊𒁉 𒊮𒆸𒆸 𒌋𒐋</div>
<div class='line'>𒁁 𒆕𒋾 𒃻 𒌋𒐊 𒌋 𒐖𒌍 𒁹𒋫𒀀𒀭 𒄬𒋡</div>
<div class='line'>𒌗𒍩 𒌓 𒌋𒐍𒆚</div>
<div class='line'>𒆕𒌍 𒀸 𒂍𒃲 𒌍𒊺𒋼 𒀸 𒌷</div>
</div>