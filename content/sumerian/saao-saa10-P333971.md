<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒀫𒌓𒃻𒈬</div>
<div class='line'>𒇻𒌋 𒁲𒈬 𒀀𒈾 𒈗 𒂗𒐊</div>
<div class='line'>𒀭𒉺 𒌋 𒀭𒀫𒌓 𒀀𒈾 𒈗 𒂗𒐊</div>
<div class='line'>𒌨𒊒𒁍 𒀸 𒌋𒅗 𒅗𒊏𒊑</div>
<div class='line'>𒊭 𒉣𒇷𒁀𒀀𒉌 𒊭 𒈗</div>
<div class='line'>𒁁𒉌 𒅅𒁍𒌋𒉌 𒈠𒀀 𒍝𒊑𒄴</div>
<div class='line'>𒀀𒆗𒌋𒌋 𒇻 𒍝𒊑𒄴</div>
<div class='line'>𒀀𒉌𒅔𒉡𒈠 𒁀𒋛 𒈨𒄿𒉌</div>
<div class='line'>𒉌𒅁𒉺𒀾 𒆷𒀀 𒋗𒌓</div>
<div class='line'>𒍮𒌨𒄭𒂊 𒈠𒀀 𒍪𒌑𒌓</div>
<div class='line'>𒀸 𒊮𒁉 𒇷𒅅𒊒𒊏</div>
<div class='line'>𒆪𒍮𒌝𒈠 𒀀𒋫𒀀</div>
<div class='line'>𒄿𒍝𒁁𒋢 𒆷 𒄯𒉿𒄿</div>
<div class='line'>𒋗𒉡</div>
<div class='line'>𒀭𒉌𒄿 𒆷 𒁁𒄯 𒋗𒌋</div>
<div class='line'>𒋗𒌑 𒀭𒈨𒌍𒉌 𒂊𒁍𒋙</div>
<div class='line'>𒅇 𒀸 𒌋𒅗 𒄙𒊑</div>
<div class='line'>𒊭 𒈗 𒁁𒉌 𒅅𒁍𒉌</div>
<div class='line'>𒁲𒀪𒅅 𒀀𒆗𒌋𒌋</div>
<div class='line'>𒆷𒀀 𒀸 𒆳𒈾𒆠𒊑𒂊</div>
<div class='line'>𒀀𒈾 𒈗 𒂗𒅀 𒀝𒁉</div>
<div class='line'>𒈬𒊌 𒆷 𒋛𒈠𒀀𒋾</div>
<div class='line'>𒊭 𒆳𒀸𒋩𒆠 𒅆𒈾</div>
<div class='line'>𒌑𒈠𒀀 𒀸 𒁍𒌓 𒄑𒄯𒈨𒌍</div>
<div class='line'>𒊭 𒀭𒈨𒌍 𒀀𒈾 𒈗 𒂗𒐊</div>
<div class='line'>𒀉𒁲𒉡𒉌 𒆠𒄿 𒄩𒀭𒉌𒄿</div>
<div class='line'>𒉡𒅗𒀀𒆷</div>
<div class='line'>𒂊𒋫𒅗𒀀𒉌</div>
<div class='line'>𒀀𒈾 𒈗 𒂗𒅀</div>
<div class='line'>𒊍𒉺𒅁𒊏</div>
</div>