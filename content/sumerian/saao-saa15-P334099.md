<div class='block'>
<div class='line'>𒀀𒈾 𒈗 𒂗𒅀 𒀴𒅗</div>
<div class='line'>𒁹𒀭𒌓𒋳𒋃 𒇻 𒂄𒈬</div>
<div class='line'>𒀀𒈾 𒈗 𒂗𒅀 𒊭 𒈗 𒂗</div>
<div class='line'>𒅖𒁓𒀭𒉌 𒈠𒀀 𒉌𒁍</div>
<div class='line'>𒊭 𒀲𒆳𒊏𒈨𒌍𒅗 𒊭</div>
<div class='line'>𒊭 𒈠𒀝𒌅𒋾 𒋗𒄙</div>
<div class='line'>𒊺𒁉𒆷 𒀲𒆳𒊏 𒈠𒀝𒌅𒋼</div>
<div class='line'>𒊭 𒈬𒅎𒈠 𒀀𒈾 𒈗 𒂗𒅀</div>
<div class='line'>𒌨𒋫𒄠𒈪 𒊭 𒈬𒀭𒈾</div>
<div class='line'>𒀭𒉌𒋾 𒐌 𒀲𒆳𒊏𒈨𒌍</div>
<div class='line'>𒀉𒌇𒌅𒉌 𒌋 𒊭 𒈗 𒂗</div>
<div class='line'>𒅖𒁓𒀭𒉌 𒈠𒀀 𒂟𒈨𒌍𒅗</div>
<div class='line'>𒀲𒆳𒊏𒈨𒌍</div>
<div class='line'>𒈬𒊬𒆧𒈨𒌍 𒆳𒀀</div>
<div class='line'>𒂊𒉌</div>
<div class='line'>𒀸 𒉺</div>
<div class='line'>𒈨𒌍 𒀸 𒉺𒀭</div>
<div class='line'>𒊕𒉌𒋙𒉡</div>
<div class='line'>𒊭 𒈬𒊹𒆧𒈨𒌍</div>
<div class='line'>𒅇 𒊭 𒀀𒁀</div>
<div class='line'>𒄵𒋾 𒅆𒈫𒈨𒌍𒋙𒉡</div>
<div class='line'>𒈗 𒂗 𒇻𒈠𒁲𒀉</div>
<div class='line'>𒂟𒈨𒌍 𒅇 𒀲𒆳𒊏𒈨𒌍</div>
<div class='line'>𒀸 𒌋𒅗𒄭𒅀 𒇻𒁉𒇻𒌋𒉌</div>
<div class='line'>𒈬𒊬𒆠𒋢 𒁹𒂗</div>
<div class='line'>𒇻 𒆷 𒄿𒈥𒆪 𒂟𒈨𒌍 𒅇</div>
<div class='line'>𒀲𒆳𒊏𒈨𒌍 𒌒𒌓 𒀸 𒌋𒅗𒄭𒅀</div>
<div class='line'>𒇻𒁉𒇻𒌋𒉌</div>
<div class='line'>𒋬 𒌷𒄵𒋼</div>
<div class='line'>𒀀𒈾 𒀀𒄷𒆷 𒀀𒇉</div>
<div class='line'>𒂟𒈨𒌍 𒄑𒋛𒂊𒀀 𒆷𒀾𒋙</div>
<div class='line'>𒀸 𒆳 𒄿𒋫𒈥𒆪𒌋</div>
<div class='line'>𒂗𒉣𒅔 𒉌𒈾𒇡</div>
<div class='line'>𒊮 𒊭 𒈗 𒂗𒅀</div>
<div class='line'>𒇻𒌋 𒄭𒂵</div>
</div>