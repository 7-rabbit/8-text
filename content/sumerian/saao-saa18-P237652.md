<div class='block'>
<div class='line'>𒀀𒈾 𒈗 𒆳𒆳 𒂗𒐊 𒀴𒅗</div>
<div class='line'>𒁹𒀭𒂗 𒌋 𒀭𒀝 𒁀𒆳 𒌓𒈨</div>
<div class='line'>𒁍𒁕𒈨𒌍 𒃻 𒂅𒌒 𒊮𒁉</div>
<div class='line'>𒁕𒈗𒌑𒋾 𒌋 𒆷𒁇 𒄑𒄖𒍝</div>
<div class='line'>𒃻 𒈗 𒂗𒅀 𒁹 𒌓𒈨 𒁕𒊒𒋾 𒌨𒁍𒌑</div>
<div class='line'>𒁹 𒌋𒅗 𒁲𒅁𒁉 𒃻 𒈗 𒂗 𒅖𒁓</div>
<div class='line'>𒌝𒈠 𒀸 𒉿 𒌋𒌋𒉌 𒌨𒈪 𒁹𒍝𒄫</div>
<div class='line'>𒃻 𒌉 𒂊𒈨𒋙</div>
<div class='line'>𒃻 𒁹𒅅𒋫𒁀𒀀</div>
<div class='line'>𒁕𒁀𒁍 𒅈𒆪𒌑 𒌋 𒈤𒊒𒌑</div>
<div class='line'>𒃻 𒀀𒈾 𒈗 𒂗𒐊 𒀾𒁓</div>
<div class='line'>𒀸 𒉿 𒇽𒃻𒌆 𒃻 𒆧𒆠 𒌋 𒁹𒍝𒄫</div>
<div class='line'>𒀠𒋼𒈨 𒃻 𒉿𒋙𒉡 𒁹 𒈗 𒂗𒐊</div>
<div class='line'>𒀠𒋰𒊏 𒆠𒄿 𒈗 𒂗 𒍢𒁍𒌑</div>
<div class='line'>𒁹𒉣𒆷𒀀 𒇻𒍑𒈨</div>
<div class='line'>𒇻𒊻𒋛𒅅𒈠</div>
<div class='line'>𒁹𒀭𒀫𒌓𒉽𒅕 𒌋 𒁹𒍝𒄫</div>
<div class='line'>𒋙 𒁹 𒈗 𒌨𒁍𒌑</div>
<div class='line'>𒆷 𒄿𒃻𒀪𒀠𒋙</div>
<div class='line'>𒆷 𒄿𒂵𒌒𒊒</div>
<div class='line'>𒆷 𒄿𒈾𒊍𒇡𒋙</div>
<div class='line'>𒁹𒀭𒂗𒆕𒍑 𒌋 𒁹𒀭𒂗𒁷𒀉</div>
<div class='line'>𒇽𒌷𒀸𒁁𒆠𒌑𒀀 𒁹𒆰𒌑𒋾𒐊</div>
<div class='line'>𒄿𒋰𒁉𒋙𒉡𒋾</div>
<div class='line'>𒈗 𒃻 𒉿𒋙𒉡 𒌌 𒅖𒈨 𒌋 𒁹𒉣𒆷𒀀</div>
<div class='line'>𒀸 𒉌𒆸𒌈 𒁹 𒌷𒀸𒁁𒆠 𒌓𒌁𒋙𒉡𒋾</div>
<div class='line'>𒌝𒈠 𒂟𒈨 𒃻 𒄑𒉼 𒁲𒅗𒀀𒉌 𒆠𒄿</div>
<div class='line'>𒋙𒉡 𒂟𒈨 𒄑𒉼 𒆷 𒀉𒁲𒆪𒉌 𒌋𒌋𒈠𒀀</div>
<div class='line'>𒆠𒄿 𒅀𒀀𒀪𒉡𒌝𒈠 𒆷 𒄿𒁲𒅅𒅗𒀀</div>
<div class='line'>𒂟𒈨 𒃻 𒁹 𒌋𒅗𒄭𒋙 𒅋𒇷𒆪𒉌 𒁹 𒆪𒊑𒇻</div>
<div class='line'>𒌑𒋚𒄩𒊍 𒌝𒈠 𒁳𒁉𒐊</div>
<div class='line'>𒆷 𒌑𒃻𒀾𒈬𒌑 𒌋 𒇽𒈬𒆥𒉌𒐊</div>
<div class='line'>𒀀𒃶𒈾 𒆷 𒄑𒍝𒊍𒍣 𒁹𒆰𒌑𒋾𒐊</div>
<div class='line'>𒈗 𒇺𒀪𒀠 𒁹 𒌋𒅗 𒈪𒉌𒄿 𒄿𒁍𒁉𒋙𒉡𒋾</div>
<div class='line'>𒁹𒀭𒂗𒋀𒈨𒀭𒀫𒌓 𒇽𒂗𒁲𒄿𒉡 𒃻 𒁹𒀭𒂗𒈬</div>
<div class='line'>𒁹𒆰𒌑𒋾𒅀 𒄿𒋰𒁉𒋙 𒌋𒌋𒈠 𒁹 𒁲𒄿𒉡</div>
<div class='line'>𒌌 𒌑𒊺𒍝𒀾𒋙 𒁹𒉣𒆷𒀀 𒅅𒋫𒁀𒊍</div>
<div class='line'>𒈗 𒇺𒀪𒀠𒋙 𒁹 𒌋𒅗 𒈪𒉌𒄿</div>
<div class='line'>𒅋𒇷𒅗</div>
<div class='line'>𒌋 𒁹𒆪 𒀮𒃻𒋾𒐊 𒁹 𒈗 𒂗𒐊</div>
<div class='line'>𒇻𒌑 𒉺𒀝𒁕 𒃮𒁉 𒈾𒀀𒅆</div>
<div class='line'>𒌑𒋗𒈫𒋼𒂊𒈠 𒀸 𒌇𒅗𒀀𒋾</div>
<div class='line'>𒄿𒁕𒀀𒆠 𒁹 𒌋𒅗 𒃻 𒑱 𒃻𒋃𒐊</div>
<div class='line'>𒅖𒋙𒌑 𒈠𒆷 𒀉𒁲𒈾</div>
<div class='line'>𒀀𒋡𒁀𒀾𒋙</div>
<div class='line'>𒂟𒈨</div>
<div class='line'>𒄿𒃮𒁉</div>
<div class='line'>𒌝𒈠 𒁹 𒌋𒅗𒄭𒋙 𒊻 𒅗</div>
</div>