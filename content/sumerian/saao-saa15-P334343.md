<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒅀𒁕𒀪</div>
<div class='line'>𒇻𒌑 𒁲𒈬 𒀀𒈾 𒈗 𒁁𒉌𒅀</div>
<div class='line'>𒁲𒈬 𒀀𒈾 𒈠𒀀𒋼 𒅇</div>
<div class='line'>𒌷𒄬𒍮𒈨𒌍 𒊭 𒈗 𒁁𒉌𒅀</div>
<div class='line'>𒊮𒁍 𒊭 𒈗 𒁁𒉌𒅀</div>
<div class='line'>𒇻 𒄭𒂵𒋙 𒋀𒈨𒌍</div>
<div class='line'>𒊭 𒁹𒆪𒋫𒀀𒀀 𒌉 𒁹𒋛𒀪𒁲</div>
<div class='line'>𒄿𒋢𒋡𒀀𒀀 𒋙𒉡</div>
<div class='line'>𒋬 𒈾𒅗 𒋬 𒁹𒅀𒋢𒈬</div>
<div class='line'>𒀀𒈾 𒌷𒌒𒊏𒉡</div>
<div class='line'>𒀉𒊑𒅗 𒌑𒈠𒀀</div>
<div class='line'>𒄿𒁀𒀾𒋙 𒌋 𒋬 𒊮𒁉𒋙𒉡</div>
<div class='line'>𒋬 𒊮𒁉 𒌷𒌒𒊏𒉡</div>
<div class='line'>𒀸 𒉺𒉌𒅀 𒀉𒊑𒆪𒉌</div>
<div class='line'>𒄿𒁉𒄑𒋢𒉌</div>
<div class='line'>𒄿𒁺𒁍𒁍 𒈠𒀀</div>
<div class='line'>𒊑𒄴𒋾 𒋀𒈨𒌍𒉌</div>
<div class='line'>𒊭 𒄠𒈠𒅗 𒈠𒀀</div>
<div class='line'>𒄿𒁀𒀾𒋙 𒋬 𒊮𒁉𒋙𒉡</div>
<div class='line'>𒀴𒈨𒌍 𒊭 𒂍 𒂈𒂍𒃲</div>
<div class='line'>𒈠𒀀 𒈬 𒀭 𒊺𒆷𒀭𒈾𒋙</div>
<div class='line'>𒋧𒈠 𒋫𒆗𒀭𒈾𒋙</div>
<div class='line'>𒈠𒀀 𒉌𒅋𒌨 𒋀𒈨𒌍𒉌</div>
<div class='line'>𒉌𒅅𒈨𒋛 𒉌𒅋𒌨</div>
<div class='line'>𒋧𒈠 𒈗 𒁁𒉌 𒄿𒃮𒁉</div>
<div class='line'>𒈬 𒀭 𒇻𒊺𒆷𒀾𒋙𒉡</div>
<div class='line'>𒌨𒆠𒋾 𒆠𒄿 𒊭 𒈗</div>
<div class='line'>𒁁𒉌 𒄿𒆷𒌋𒉌 𒇷𒁍𒋙</div>
<div class='line'>𒉈𒂊𒈬 𒊭 𒌉𒁹𒆰𒄿</div>
<div class='line'>𒂊𒈬𒆥𒋙 𒀸 𒌷𒆧𒆠</div>
<div class='line'>𒋙𒌑 𒆍𒀭𒊏𒆠</div>
<div class='line'>𒅗𒈬𒋢</div>
</div>