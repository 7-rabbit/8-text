<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒄭𒂵𒉣𒂍𒊹𒊏</div>
<div class='line'>𒇻 𒁲𒈬 𒀀𒈾 𒈗 𒂗𒐊</div>
<div class='line'>𒀸𒋩 𒀭𒊩𒌆𒆤 𒀀𒈾 𒈗 𒂗𒐊 𒌨𒊒𒁍</div>
<div class='line'>𒀭𒉆𒊏𒉌 𒍏</div>
<div class='line'>𒆠𒆷𒇷 𒈠𒍝𒋢𒋙𒉡</div>
<div class='line'>𒁮𒋡𒀜 𒀀𒆗𒌋𒌋</div>
<div class='line'>𒌋𒌆𒆷𒋙𒉡 𒄿𒁀𒅆 𒊭 𒁮𒈬𒆥</div>
<div class='line'>𒂊𒁍𒍑 𒌑𒁕𒈬𒄣</div>
<div class='line'>𒀸 𒌋𒅗 𒂍𒄑𒈨𒌍 𒊭 𒅗𒉡𒉌 𒀭𒁇</div>
<div class='line'>𒊭 𒀸 𒂍𒃲 𒊭 𒌷𒊮𒌷 𒊭 𒈗 𒂗 𒅖𒁓𒉌</div>
<div class='line'>𒀀𒈾 𒄩𒍝𒈾𒋼</div>
<div class='line'>𒀀𒈾 𒌑𒊏𒋛 𒀊𒁀𒈨𒌍</div>
<div class='line'>𒀀𒊓𒀠 𒈠𒀀 𒃲𒉋𒅗𒉌</div>
<div class='line'>𒌑𒉺𒋻 𒄿𒊏𒍦</div>
<div class='line'>𒈠𒀀 𒌉 𒊩𒆳𒂍𒃲</div>
<div class='line'>𒁁𒄣 𒄿𒅗𒀫</div>
<div class='line'>𒈠𒀀 𒌑𒊑 𒄿𒋛𒊒𒋙</div>
<div class='line'>𒈠𒀀 𒋧𒈬 𒄑𒃡</div>
<div class='line'>𒅗𒋛𒅁 𒈠𒀀</div>
<div class='line'>𒌑𒊏𒋛 𒊭 𒌷𒊮𒌷</div>
<div class='line'>𒁁𒄣 𒄿𒅗𒀫</div>
<div class='line'>𒌑𒈠𒀀 𒀀𒈾 𒃲𒉋𒅗𒉌</div>
<div class='line'>𒈬𒆪 𒉺𒄭𒅕 𒊑𒍦 𒆷𒀀 𒄿𒈠𒃵</div>
<div class='line'>𒈠𒀀 𒆷𒀀 𒋙</div>
<div class='line'>𒄑𒃡𒈨𒌍𒋙 𒊭 𒅗𒊓𒁍𒉌</div>
<div class='line'>𒁁𒄣 𒀀𒅗𒇡 𒈬𒀭𒈾</div>
<div class='line'>𒀭𒉌𒌅 𒇻𒌋 𒋼𒋾𒆥</div>
<div class='line'>𒈗 𒂗 𒀀𒈾 𒌗𒍩</div>
<div class='line'>𒁺𒅗 𒌑𒅗𒈾</div>
</div>