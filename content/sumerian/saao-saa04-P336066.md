<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒀸𒋩𒆕𒌉𒍑 𒌉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇷𒄑𒆸 𒌨𒂍𒈠</div>
<div class='line'>𒁹𒃻𒀭𒉺𒋙𒌑 𒇽𒃲𒊕𒈨𒌍 𒀀𒁲 𒇽𒂟𒈨𒌍 𒀲𒆳𒊏𒈨𒌍 𒀉𒆗𒈨𒌍 𒋛𒀀 𒊮𒁀𒋙 𒌒𒇻</div>
<div class='line'>𒀀𒈾 𒌷𒃻 𒄿𒈾 𒈾𒄀𒂊 𒊭 𒆳𒅋𒇷𒉿 𒇺𒁓𒈠 𒇸𒇷𒆪</div>
<div class='line'>𒁶 𒅅𒋰𒁺𒈠 𒅋𒋰𒊒 𒄿𒈾 𒌋𒅗 𒌷𒈠𒁖𒌓 𒃻𒌦 𒅇 𒄿𒈾 𒈾𒄀𒂊</div>
<div class='line'>𒃻 𒆳𒅋𒇷𒉿 𒀀𒊬 𒊮𒁀𒋙 𒌒𒇻 𒈠𒁖𒌓 𒅋𒋫𒅘𒃶𒌦</div>
<div class='line'>𒁹𒃻𒀭𒉺𒋙𒌑 𒇽𒃲𒊕𒈨𒌍 𒀀𒁲 𒀉𒆗𒈨𒌍 𒋛𒀀 𒀉𒋾𒋙 𒄿𒈾 𒋗𒈫 𒇽𒂟𒈨𒌍 𒆳𒅋𒇷𒉺𒀀𒀀</div>
<div class='line'>𒄿𒈾 𒋗𒈫 𒂟𒈨𒌍 𒇽𒀀𒀀 𒄿𒈾 𒋗𒈫 𒂟𒈨𒌍 𒇽𒈠𒋫𒀀𒀀 𒄿𒈾 𒋗𒈫 𒇽𒂟𒈨𒌍</div>
<div class='line'>𒇽𒄀𒂇𒊏𒀀𒀀 𒄿𒈾 𒋗𒈫 𒇽𒉽 𒋛𒀀 𒅅𒌑 𒄿𒋃𒌅𒌑 𒋼𒀀𒌑 𒋾𒌑</div>
<div class='line'>𒄿𒊩𒇷𒈬𒌑 𒇻𒌑 𒋫 𒋗𒈫𒋗𒌦 𒍑𒋼𒍣𒁍𒌑 𒍑𒋼𒍮𒌑</div>
<div class='line'>𒇻𒌑 𒇷𒄿𒌅 𒁕𒈾𒉡 𒄿𒊕𒅗𒉡 𒇽𒃲𒊕𒈨𒌍 𒀀𒁲 𒀉𒆗𒈨𒌍 𒋛𒀀 𒀉𒋾𒋙</div>
<div class='line'>𒄿𒈾 𒁲𒁴 𒄥𒈨𒌍𒌑𒈠 𒈪𒈲 𒆳𒀸𒋩𒆠 𒄿𒅗𒁀𒋢𒌑</div>
<div class='line'>𒀭𒌓𒅗 𒃲𒋾 𒍪𒂊 𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦𒄿 𒅆𒊒 𒅆𒊏 𒊺𒌑 𒊺𒂊</div>
<div class='line'>𒂊𒍦 𒃻 𒄿𒈾 𒆠 𒀭𒉌𒂊 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒆳 𒆗𒋙 𒊩𒈠 𒇻𒀪𒌑 𒅥 𒅘𒌑 𒋁𒋙</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒆪𒌦 𒋗𒈫 𒁄𒌑 𒍑𒉿𒇻 𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑 𒆠𒄿 𒁹𒀸𒋩𒆕𒌉𒍑 𒌉 𒁹𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒁹𒃻𒀭𒉺𒋙𒌑 𒇽𒃲𒊕𒈨𒌍 𒀀𒁲 𒇽𒂟𒈨𒌍 𒀲𒆳𒊏𒈨𒌍 𒀉𒆗𒈨𒌍 𒋛𒀀 𒊮𒁀𒋙 𒌒𒇻</div>
<div class='line'>𒀀𒈾 𒌷 𒄯𒌓 𒌷𒃻 𒄿𒈾 𒈾𒄀𒂊 𒃻 𒆳𒅋𒇷𒉿 𒄿𒉺𒅁𒉺𒊒𒈠</div>
<div class='line'>𒄿𒈾 𒌋𒅗 𒌷 𒄯𒌓 𒈠𒁖𒌓 𒄿𒊕𒅗𒉡 𒇽𒃲𒊕𒈨𒌍</div>
<div class='line'>𒀀𒁲 𒇽𒂟𒈨𒌍 𒀲𒆳𒊏𒈨𒌍 𒀉𒆗𒈨𒌍 𒋛𒀀 𒀉𒋾𒋙</div>
<div class='line'>𒄿𒈾 𒁲𒁴 𒄥𒈨𒌍𒈠 𒈪𒈲 𒆳𒀸𒋩𒆠 𒄿𒆏𒁀𒋢</div>
<div class='line'>𒉠 𒂔 𒌋 𒌋𒐊 𒌋 𒃮 𒁼 𒂔 𒌋 𒉠 𒃮</div>
<div class='line'>𒋗𒋛𒄯 𒉠 𒋼𒀀𒅎 𒊮𒆸𒆸 𒌋𒐉 𒊮 𒇻 𒁲</div>
<div class='line'>𒄿𒈾 𒊮 𒇻𒀴 𒀭𒉌𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍</div>
<div class='line'>𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
</div>