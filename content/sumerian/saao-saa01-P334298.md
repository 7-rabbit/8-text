<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒄭𒅎𒀸𒋩</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒌓 𒁹𒄰 𒊭 𒋬 𒂍𒃲 𒉡𒍮𒉌</div>
<div class='line'>𒀸 𒌷𒌑𒁀𒋛𒂊 𒁉𒁕𒉌</div>
<div class='line'>𒄑𒈣𒈨𒌍 𒁲𒈬 𒌓 𒈫𒄰</div>
<div class='line'>𒀭𒈨𒌍 𒊭 𒈗 𒄿𒈾𒀫 𒀸 𒊭𒇷𒅔𒋼</div>
<div class='line'>𒀸 𒌷𒊮𒌷 𒉌𒃼𒆗</div>
<div class='line'>𒃼𒁀𒋼𒅀 𒌑𒈠𒈠𒉌 𒆬𒄀</div>
<div class='line'>𒀸 𒂍𒀸𒋩 𒌑𒊺𒊐</div>
<div class='line'>𒈨𒌍𒉌</div>
<div class='line'>𒌋𒋼</div>
<div class='line'>𒁍</div>
<div class='line'>𒅇 𒇯𒇻 𒊭 𒄑𒈿</div>
<div class='line'>𒄿𒁀𒅆 𒊭 𒄑𒈿</div>
<div class='line'>𒀀𒈾 𒁕𒈬𒆥</div>
<div class='line'>𒀀𒈾 𒈠𒋛𒂊</div>
<div class='line'>𒅗𒊏𒆠</div>
<div class='line'>𒋧𒈬 𒈗 𒁁𒉌 𒄿𒋡𒁉</div>
<div class='line'>𒀸 𒂍𒀸𒋩 𒉡𒊺𒊑𒅁𒅆</div>
<div class='line'>𒇯𒇷𒉌 𒆠𒄿 𒀀𒄩𒅖</div>
<div class='line'>𒉌𒅅𒊑𒅅 𒉌𒁍𒍑</div>
<div class='line'>𒅗𒄣𒊒 𒄿𒁀𒅆</div>
<div class='line'>𒅇 𒀀𒈾 𒂗𒉣𒉌 𒅆𒂟</div>
<div class='line'>𒄿𒋢𒊑 𒈗 𒁁𒉌 𒄿𒋡𒁉</div>
<div class='line'>𒈠𒀀 𒀀𒀀𒅗 𒄑𒈿 𒋼𒊐</div>
<div class='line'>𒀸 𒂍 𒅆𒁾 𒊭 𒂍𒀸𒋩 𒊭 𒀭𒈨𒌍</div>
<div class='line'>𒊭 𒌷𒂦𒌋𒌋𒁺 𒀸 𒊮𒁉 𒄰𒈬𒋢𒉌</div>
<div class='line'>𒀭𒉡𒋆 𒃼𒁀𒋼𒅀 𒌑𒈠𒈠𒉌</div>
<div class='line'>𒌑𒊺𒊐 𒅇 𒄑𒈿 𒀸 𒌋𒅗 𒀀𒇉𒈠</div>
<div class='line'>𒈬𒋙 𒀭𒉌𒌋 𒀸 𒊮 𒄑𒈣 𒋫𒁉𒀜</div>
<div class='line'>𒀀𒉌𒉡 𒀸 𒌋𒅗 𒀀𒇉𒈠 𒉌𒁉𒀜</div>
<div class='line'>𒂗𒉣𒃻 𒉌𒈾𒇡 𒀀𒁲 𒈪𒉡</div>
<div class='line'>𒊭 𒈗 𒁁𒉌 𒄿𒉺𒅁𒌓𒀭𒉌</div>
<div class='line'>𒉈𒂊𒈬 𒀀𒈾 𒀀𒆥 𒇺𒆲</div>
<div class='line'>𒇷𒋾𒋡 𒇸𒇷𒅗</div>
<div class='line'>𒀸 𒅆𒋙 𒀀𒁕𒃲</div>
<div class='line'>𒄑𒈿 𒌑𒊺𒊐</div>
</div>