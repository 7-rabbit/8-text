<div class='block'>
<div class='line'>𒁹 𒀯𒉌𒈝𒈬𒌑 𒀸 𒆜 𒋗𒌓 𒀭𒀀𒉡 𒅆</div>
<div class='line'>𒊒𒁴 𒉏𒈠𒆠 𒀸 𒄑𒆪 𒅅𒅆</div>
<div class='line'>𒁹 𒀭𒌓 𒀸 𒉌𒁲 𒆳𒄩 𒌍𒈫 𒄑𒁁𒈠 𒄑𒆪</div>
<div class='line'>𒅍𒅆 𒑱 𒌍𒈫 𒑱 𒊬𒊑</div>
<div class='line'>𒀯𒊕𒈨𒃻 𒁹 𒌋𒅗𒄭 𒀀𒆗𒉌𒋙 𒌗 𒁺𒈠</div>
<div class='line'>𒀯𒊕𒈨𒃻 𒁹 𒀭𒌓𒋙𒀀 𒁳𒅅 𒆳 𒊒𒋾</div>
<div class='line'>𒉌𒄴𒋾 𒆪𒀊</div>
<div class='line'>𒀯𒊕𒈨𒃻 𒁹 𒌋𒅗𒄭 𒀀𒆗𒉌𒋙 𒌗 𒁺𒈠</div>
<div class='line'>𒁹 𒌗𒀳 𒌗 𒃻 𒈗 𒁁𒉌𒅀 𒋗𒌑</div>
<div class='line'>𒁹 𒀭𒌍 𒌓 𒁹𒆚 𒅆𒇲 𒅗 𒄀𒈾 𒊮𒁉 𒆳 𒄭𒀊</div>
<div class='line'>𒁹 𒌓𒈬 𒁹 𒋃𒈨𒌍𒋙 𒁍𒁕 𒁄 𒌓𒈬 𒁍𒁕</div>
<div class='line'>𒌓 𒁹𒆚 𒀭𒌍 𒅆𒇲𒈠</div>
<div class='line'>𒄠𒋾 𒃻 𒈗 𒁁𒉌𒅀 𒁹 𒆳𒌵𒆠 𒌌 𒄭 𒊏 𒀀</div>
<div class='line'>𒆷 𒀾𒁀𒆪 𒈭𒋼𒌨 𒈗 𒁁𒉌𒀀</div>
<div class='line'>𒇷𒁍𒊌𒌋𒌋𒋳𒈠 𒀖𒁲𒉡𒉡</div>
<div class='line'>𒃻 𒁹𒀭𒂗𒁕 𒌉 𒁹𒂊𒄀𒁉 𒇽𒈦𒈦</div>
</div>