<div class='block'>
<div class='line'>𒀀𒈾 𒈗 𒁁𒉌𒐊</div>
<div class='line'>𒀴𒅗 𒁹𒈗𒅆𒇲𒀀𒉌</div>
<div class='line'>𒇻 𒁲𒈬 𒀀𒈾 𒈗 𒂗𒐊</div>
<div class='line'>𒁲𒈬 𒀀𒈾 𒌷𒄵𒋼</div>
<div class='line'>𒆗𒁕𒀀𒀀 𒋗𒌋</div>
<div class='line'>𒇷𒃻𒉡 𒀸 𒌷𒆷𒊩𒅗</div>
<div class='line'>𒁹𒄩𒀀𒀀𒌑 𒄑𒉺𒅁𒊏</div>
<div class='line'>𒌷𒆷𒊩𒅗𒀀𒀀 𒄿𒂟𒌅𒉌𒋙</div>
<div class='line'>𒀸 𒅆𒅀 𒈾𒍮𒉌𒋗</div>
<div class='line'>𒀀𒊓𒀪𒀠𒋙 𒈮 𒊭 𒀀𒀀𒆍</div>
<div class='line'>𒀜𒋫 𒈠𒀀 𒌉𒆍𒀭𒊏𒆠</div>
<div class='line'>𒀀𒈾 𒌷𒆷𒊩𒅗 𒄑𒉺𒅁𒊏𒉌</div>
<div class='line'>𒈠𒀀 𒉺𒊑𒍮 𒋗𒌓</div>
<div class='line'>𒈠𒀀 𒄿𒊓𒈾𒇷</div>
<div class='line'>𒈠𒀀 𒀀𒉌𒉌</div>
<div class='line'>𒉡𒁕𒋗 𒈠𒀀</div>
<div class='line'>𒂗𒆤𒆠𒀀𒀀</div>
<div class='line'>𒀭𒉡𒋆 𒀸 𒅆 𒈗 𒂗𒐊</div>
<div class='line'>𒌑𒁀𒇻𒉌𒋙 𒈗 𒁁𒉌</div>
<div class='line'>𒇺𒀪𒀠𒋙 𒀀𒈾𒆪</div>
<div class='line'>𒀀𒊓𒀪𒀠𒋙 𒈮 𒌉𒁹𒆰𒄿</div>
<div class='line'>𒀀𒀀𒅗 𒈠𒀀 𒀸 𒌷𒄭𒌑𒊑</div>
<div class='line'>𒊭 𒆳𒁍𒄣𒁲 𒃻𒆠𒉌</div>
<div class='line'>𒋃 𒊭 𒌷𒌑𒀫𒀭𒅎</div>
<div class='line'>𒊑𒄩𒀀𒋼 𒊭 𒅆 𒀭𒈨𒌍</div>
<div class='line'>𒈾𒀀𒍝 𒀸 𒅆 𒈗 𒂗𒐊</div>
<div class='line'>𒀉𒊑𒅗</div>
</div>