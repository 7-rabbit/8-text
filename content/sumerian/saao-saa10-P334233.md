<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒅎𒈬𒌑𒀫</div>
<div class='line'>𒇻𒌋 𒁲𒈬 𒀀𒈾 𒈗 𒁁𒉌𒅀</div>
<div class='line'>𒀭𒉺 𒀭𒀫𒌓 𒀀𒈾 𒈗 𒁁𒉌𒅀</div>
<div class='line'>𒌨𒊒𒁍 𒊭 𒈗 𒁁𒉌</div>
<div class='line'>𒅖𒁓𒀭𒉌 𒈠𒀀 𒀀𒋫𒀀</div>
<div class='line'>𒃮𒊑 𒂊𒄈𒋾 𒆷 𒌨𒁓𒊏</div>
<div class='line'>𒀸 𒊮 𒂍𒃲 𒀀𒈾 𒇻𒀴𒈨𒌍 𒋙𒉡</div>
<div class='line'>𒊭 𒇽𒃲𒈬 𒌑𒊺𒍝𒀭𒉌</div>
<div class='line'>𒌑𒋛𒇷 𒄑𒍪 𒀸 𒂍 𒋙𒌋</div>
<div class='line'>𒌑𒈠𒀀 𒀭𒉡𒋆 𒄑𒍪</div>
<div class='line'>𒀀𒈥 𒉿𒂡𒋗 𒀀𒈾𒊓𒄩</div>
<div class='line'>𒀸 𒌋𒅗 𒌋𒌆𒇷 𒊭 𒊑𒄿𒁉</div>
<div class='line'>𒀀𒊓𒋛</div>
<div class='line'>𒆟𒈨𒌍 𒀀𒈾 𒀭𒂍𒀀</div>
<div class='line'>𒌋 𒀭𒍂𒇽𒄭 𒆠𒄿 𒀭𒉌𒄿</div>
<div class='line'>𒋫𒊑𒄑 𒀸 𒌋𒅗 𒉿𒆤𒌓</div>
<div class='line'>𒊭 𒂍 𒁹𒀴𒀭𒁕𒄖𒈾</div>
<div class='line'>𒆷𒀀 𒅅𒁍𒌋𒉌</div>
<div class='line'>𒆠𒄿 𒀸 𒊮𒁉 𒀀𒈾𒆪𒌋𒉌</div>
<div class='line'>𒀀𒃶𒉌 𒂊𒋫𒊐 𒍜</div>
<div class='line'>𒀀𒋫𒈥𒈠 𒄿𒁀𒀾𒅆𒄿</div>
<div class='line'>𒇽𒌉 𒃻 𒆠𒄿 𒄩𒀭𒉌𒄿</div>
<div class='line'>𒆷 𒅔𒉌𒉺𒀾𒌋𒉌</div>
<div class='line'>𒌑𒈠𒀀 𒋳𒈠 𒀸 𒅆 𒈗</div>
<div class='line'>𒁁𒉌𒐊 𒈠𒆟 𒀸 𒊺𒀀𒊑</div>
<div class='line'>𒆷𒀠𒌨 𒆷𒀀𒄯</div>
<div class='line'>𒀀𒁺 𒌋𒌆𒇷 𒆷𒀾𒄷𒊏</div>
</div>