<div class='block'>
<div class='line'>𒀀𒈾 𒋗𒍪𒌒 𒍣𒈨𒌍𒋙 𒁹 𒌷𒉌𒁁𒋾𒌋𒌋 𒂊𒊒𒌒 𒂕𒋙 𒋫𒅈𒋼𒁲</div>
<div class='line'>𒄤𒈨𒌍𒋙 𒋫𒁺𒀝 𒄑𒇀𒋙 𒂍𒄬𒇻𒋙 𒀞 𒋼𒁶𒋙</div>
<div class='line'>𒄿𒈾 𒆠𒆗 𒌷𒋙 𒁁𒄷𒍮 𒋫𒊓𒃶 𒁲𒅅𒌅 𒀸 𒆍𒃲𒋙 𒋫𒁺𒀝 𒄑𒊬𒈨𒌍𒋙 𒋫𒀝𒋃</div>
<div class='line'>𒈫𒈨𒐐𒐋 𒌷𒈨𒌍𒉌 𒃻 𒇷𒈨𒌓𒋙 𒋫𒋫𒁄 𒋫𒋫𒃼 𒀸 𒉈 𒋫𒊓𒊐</div>
<div class='line'>𒊭 𒌨𒁍𒊏𒀭𒉌 𒈠 𒀀𒈾 𒌷𒁲𒂊𒊑 𒀜𒋫𒋃 𒈠𒀀 𒌷𒁲𒂊𒊒 𒈠𒄩𒍪 𒃲𒀀</div>
<div class='line'>𒊭 𒆠𒈠 𒆠𒈲 𒆳𒂊 𒋩𒋗𒁕 𒁼𒈨𒌍𒋙 𒈠𒀀</div>
<div class='line'>𒈠𒀀 𒌷 𒋙𒀀𒌈 𒀠𒋼𒈨 𒀝𒋫𒆳 𒈠𒀀 𒀭𒈨𒌍 𒀀𒅆𒁍𒌓 𒌷𒁲𒂊𒊑</div>
<div class='line'>𒀀𒁲 𒃻𒂵𒋙𒉡 𒈠𒀪𒁲 𒈠𒀀 𒃻𒂵 𒂍𒃲</div>
<div class='line'>𒄑𒈿 𒌋𒌋𒋾𒋗 𒉌𒈲𒋾 𒂍𒃲𒋙 𒊩𒋝𒊑𒋾𒋙 𒌉𒈨𒌍𒋙 𒌉𒊩𒈨𒌍𒋙</div>
<div class='line'>𒈠𒀀 𒌍𒅆 𒊩𒆷𒋢𒉡 𒈠𒀀 𒄞𒈨𒌍𒋙𒉡 𒍢𒉌𒋙𒉡 𒀸 𒆷 𒈨𒉌 𒀀𒊓𒇲</div>
<div class='line'>𒈠𒀀 𒐉𒈨𒐕𒌋𒐋 𒌷𒈨𒌍𒉌 𒃻 𒇷𒈨𒌓𒋙 𒈠𒀀 𒀜𒋫𒁄 𒀜𒋫𒃼 𒀸 𒉈 𒀀𒊓𒊐</div>
<div class='line'>𒀸 𒉿𒄿 𒀭𒋾𒅀 𒃲𒋾 𒀉𒌇𒋫 𒀀𒈾 𒌷𒁲𒂊𒊑 𒋫𒀜𒊑𒋃</div>
<div class='line'>𒌷𒁲𒂊𒊑 𒈠𒄩𒍪 𒃲𒀀 𒊭 𒆠𒈠 𒆠𒈲 𒆳𒂊 𒋩𒋗𒁕 𒁼𒈨𒌍𒋙</div>
<div class='line'>𒌷 𒋙𒀀𒌈 𒋫𒀠𒋾𒈨 𒋫𒀝𒋫𒆳 𒀭𒈨𒌍 𒀀𒅆𒁍𒌓 𒌷𒁲𒂊𒊑</div>
<div class='line'>𒀀𒁲 𒃻𒂵𒋙𒉡 𒈠𒀪𒁲 𒃻𒂵 𒂍𒃲</div>
<div class='line'>𒄑𒉌𒆳𒋾 𒌋𒌋𒋾𒋗 𒉌𒈲𒋾 𒂍𒃲𒋙 𒊩𒋝𒊑𒋾𒋙 𒌉𒈨𒌍𒋙</div>
<div class='line'>𒌉𒊩𒈨𒌍𒋙 𒌍𒅆 𒊩𒆷𒋢𒉡 𒄞𒈨𒌍𒋙𒉡 𒍢𒉌𒋙𒉡 𒀸 𒆷 𒈨𒉌 𒋫𒊓𒇲</div>
<div class='line'>𒐉𒈨𒐕𒌋𒐋 𒌷𒈨𒌍𒉌 𒊭 𒇷𒈨𒌓𒋙</div>
<div class='line'>𒋫𒋫𒁄 𒋫𒋫𒃼 𒀸 𒉈 𒋫𒊓𒊐</div>
<div class='line'>𒊭 𒌨𒁍𒊏𒀭𒉌 𒈠𒀀 𒌦𒈨𒌍</div>
<div class='line'>𒈠𒀀 𒋬 𒉺𒀭 𒈾𒄯𒋥 𒀸𒋩</div>
<div class='line'>𒅁𒆷𒄷𒈠 𒈠𒀀 𒌷𒈨𒌍𒉌𒋙𒉡 𒌑𒈦𒊺𒊒𒈠 𒀀𒈾 𒋗𒍪𒌒</div>
<div class='line'>𒍣𒈨𒌍𒋙𒉡 𒈠 𒀀𒈾 𒆳𒉏𒈠𒆠 𒉺𒉌𒋙𒉡 𒅖𒆪𒉡 𒋬 𒌷𒌓𒊓𒈦</div>
<div class='line'>𒈠𒀀 𒀀𒁲 𒌷𒂍𒁍𒈾𒆠 𒊭 𒈪𒈲</div>
<div class='line'>𒈠𒀀 𒄤𒈨𒌍𒋙𒉡 𒄿𒁺𒆪 𒈠𒀀 𒊩𒆷𒋢𒉡</div>
<div class='line'>𒄞𒈨𒌍𒋙𒉡 𒍢𒉌𒋙𒉡 𒌑𒋼𒊒𒉌 𒈠𒀀 𒌷𒈨𒌍𒉌 𒊭 𒇷𒈨𒋾𒋙𒉡</div>
<div class='line'>𒅁𒁍𒇻 𒅅𒄣𒊒 𒀸 𒉈 𒅖𒊒𒁍</div>
<div class='line'>𒀸 𒉿𒄿 𒀭𒋾𒅀 𒃲𒋾 𒀉𒌇𒋫 𒌦𒈨𒌍</div>
<div class='line'>𒋬 𒈾𒄯𒋥 𒀸𒋩 𒅁𒆷𒄷𒈠 𒌷𒈨𒌍𒋙𒉡 𒌑𒈦𒊺𒊒𒌋𒈠</div>
<div class='line'>𒀀𒈾 𒋗𒍪𒌒 𒍣𒈨𒌍𒋙𒉡 𒀀𒈾 𒆳𒉏𒈠𒆠 𒉺𒉌𒋙𒉡</div>
<div class='line'>𒅖𒆪𒉡 𒋬 𒌷𒌓𒊓𒈦 𒀀𒁲 𒌷𒂍𒁍𒈾𒆠 𒃻 𒈪𒈲</div>
<div class='line'>𒄤𒈨𒌍𒋙𒉡 𒄿𒁺𒆪 𒊩𒆷𒋢𒉡</div>
<div class='line'>𒄞𒈨𒌍𒋙𒉡 𒍢𒉌𒋙𒉡 𒌑𒋼𒊒𒉌</div>
</div>