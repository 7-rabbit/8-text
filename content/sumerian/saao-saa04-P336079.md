<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒃻 𒄿𒉈𒀭𒈾</div>
<div class='line'>𒈥𒍮𒈠 𒋗𒈫 𒀭𒄿𒈾 𒈧 𒅖𒊕𒃶𒀾𒋙</div>
<div class='line'>𒆠𒄿 𒋗𒈫 𒀭𒄿𒈾 𒈧 𒃻𒋙</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦𒄿</div>
<div class='line'>𒂊𒍦 𒃻 𒁲𒅔 𒌓𒈪 𒀭𒉌𒂊 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒈨𒌍𒌓 𒌑𒇻 𒉺𒀭 𒀬𒀬 𒄃𒈨𒌍𒆪</div>
<div class='line'>𒂊𒍦 𒃻 𒄿𒈾 𒆠 𒀭𒉌𒄿 𒇻𒀪𒌑 𒈧 𒈧𒌑</div>
<div class='line'>𒋗𒈫 𒀭𒄿𒈾 𒈧 𒅖𒊕𒃶𒀾𒋙</div>
<div class='line'>𒄿𒈾 𒊮 𒇻𒀴 𒀭𒉌𒄿 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴</div>
<div class='line'>𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒄯𒍗 𒇷𒋰𒁄</div>
<div class='line'>𒅆𒈬 𒁹𒀭𒉺𒂗𒉽 𒀸 𒂍𒃲𒈠𒊬𒋼 𒌷𒆗𒄩</div>
</div>