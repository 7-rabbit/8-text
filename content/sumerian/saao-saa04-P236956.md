<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒁇𒋫𒌅𒀀 𒈗 𒃻 𒆳𒅖𒆪𒍝 𒃻 𒄿𒈾𒀭𒈾 𒌉𒈨𒌍𒈨𒊑𒋙</div>
<div class='line'>𒀀𒈾 𒉺𒀭 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒈾 𒌋𒅗 𒌉𒊩𒈗</div>
<div class='line'>𒅖𒁍𒊏 𒁶 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒌉𒊩𒈗</div>
<div class='line'>𒀀𒈾 𒀾𒋗𒌑𒌅 𒀉𒆗𒈾𒀾𒋙</div>
<div class='line'>𒁹𒁇𒋫𒌅𒀀 𒈗 𒃻 𒆳𒅖𒆪𒍝 𒀉𒋾 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒁳𒁉 𒆠𒉡𒌑𒌅 𒃻𒀠𒈬𒌅 𒃻 𒋗𒈝𒈪𒂊 𒄿𒈾 𒆤𒋾𒋙</div>
<div class='line'>𒄿𒁳𒁍𒌑𒁍 𒀀𒁲𒂊 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒄿𒈾𒊍𒍝𒀀𒊏 𒊩𒈠 𒃻 𒀀𒈾 𒌋𒅗 𒁹𒀭𒀸𒋩𒋀𒋧𒈾 𒈗 𒆳𒀸𒋩 𒁕𒀀𒁍</div>
<div class='line'>𒅁𒁍𒌑𒋙 𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒋡𒁉𒄿 𒆪𒉌𒄿</div>
<div class='line'>𒀀𒈪𒊑 𒅎𒈥𒊏 𒊺𒈬𒌑 𒄿𒋆𒈪𒂊</div>
<div class='line'>𒂊𒍦 𒃻 𒁲𒅔 𒌓𒈬 𒀭𒉌𒄿 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆠 𒈧 𒇻𒀪𒌑 𒇻𒀪𒌑𒌅 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒃻𒀀𒋾 𒆗𒋗</div>
<div class='line'>𒊩𒈠 𒇻𒀪𒌑 𒅥 𒅘𒌑 𒋁𒋙 𒌑𒇻 𒆪𒌦 𒋡𒋾 𒁄𒌑 𒍑𒉿𒇻</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒌉𒊩𒈗 𒀀𒈾 𒁹𒁇𒋫𒌅𒀀</div>
<div class='line'>𒈗 𒃻 𒆳𒅖𒆪𒍝 𒀀𒈾 𒀾𒋙𒌑𒌅 𒀉𒋫𒀭𒉡</div>
<div class='line'>𒁹𒁇𒋫𒌅𒀀 𒀀𒁲𒂊 𒃻 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒄿𒈾𒊍𒍝𒊒</div>
<div class='line'>𒌑𒊩𒆷𒈬 𒄿𒈾 𒆤𒋾𒋙 𒁳𒁉 𒃻𒀠𒈬𒌅 𒃻 𒋗𒈝𒈪𒂊 𒀉𒋾 𒁹𒀭𒀸𒋩𒋀𒈬</div>
<div class='line'>𒈗 𒆳𒀸𒋩𒆠 𒄿𒁳𒁍𒁍 𒅇 𒊩𒈠 𒃻 𒀀𒈾 𒌋𒅗 𒁹𒀭𒀸𒋩𒋀𒋧𒈾</div>
<div class='line'>𒈗 𒆳𒀸𒋩𒆠 𒁕𒀀𒁀 𒅁𒁍𒋙 𒄿𒈾 𒊮𒁉 𒇻𒀴 𒀭𒉌𒄿 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴</div>
<div class='line'>𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒄯𒍗 𒇷𒋰𒁄</div>
<div class='line'>𒁁 𒉠 𒈾 𒉺𒀾𒁕 𒁁 𒄈 𒌋𒐊 𒌋 𒐖𒌍 𒉺 𒌇𒅆 𒁁 𒆗 𒃻𒅔 𒁁 𒁲 𒌋𒐊 𒌋 𒐖𒌍 𒃻𒅔 𒁁 𒀸 𒐖𒌍 𒍢 𒃮 𒁹 𒄊 𒆟𒄑 𒂔 𒅆</div>
<div class='line'>𒁁 𒄈 𒐖𒌍 𒍢 𒃻𒅔 𒁁 𒊒𒀸𒋼 𒃻𒅔 𒁁 𒊕 𒂔 𒌋𒐊 𒋗𒋛 𒆠𒋫𒈠 𒃮 𒁁 𒀸 𒂔 𒌋 𒉠 𒍜 𒍣𒊒</div>
<div class='line'>𒁁 𒄑𒆪 𒈧 𒁹 𒐖𒌍 𒍣𒁉 𒁁 𒀭𒋫𒌈 𒁺𒅅 𒁁 𒉠𒌈 𒁼𒍝 𒁇 𒁁 𒆕𒍠𒂵 𒂊𒁉 𒊮𒆸𒆸 𒌋𒐋</div>
<div class='line'>𒅆𒋾</div>
<div class='line'>𒁁 𒈾 𒌇𒅆 𒁁 𒄈 𒃻𒅔 𒁁 𒆗 𒃻 𒁁 𒁲 𒃻𒅔 𒁁 𒊒𒀸𒋼 𒃻𒅔 𒁁 𒀸 𒁼 𒂔 𒌋 𒉠 𒄊 𒃻𒄉</div>
<div class='line'>𒁁 𒀭𒋫𒌈 𒁺𒅅 𒁁 𒄩𒋛𒋛 𒃻𒅔 𒁁 𒉠𒌈 𒁼𒍝 𒁇 𒁁 𒆕𒍠𒂵 𒂊𒁉</div>
<div class='line'>𒁁 𒊮𒆸𒆸 𒌋𒐉 𒊮𒁉 𒇻𒀴 𒃻𒅆 𒂕𒋾</div>
</div>