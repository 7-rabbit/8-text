<div class='block'>
<div class='line'>𒀀𒈾 𒈗 𒁁𒉌𒐊</div>
<div class='line'>𒀴𒅗 𒁹</div>
<div class='line'>𒇻𒌋 𒁲𒈬 𒀀𒈾 𒈗 𒂗𒅀</div>
<div class='line'>𒊭 𒈗 𒁁𒉌 𒀸 𒊮𒁉 𒌦𒆥</div>
<div class='line'>𒌑𒊺𒁄𒀀𒉌 𒀀𒈾𒆪</div>
<div class='line'>𒁹𒌋𒐊𒂦 𒄥𒁍𒌓</div>
<div class='line'>𒁲𒅁𒁉 𒄠𒈥 𒅋𒇷𒁉𒉌</div>
<div class='line'>𒉌𒁺𒁀𒀾𒋙𒉡 𒌦𒄣</div>
<div class='line'>𒊭 𒀸 𒌋𒅗𒄭𒋙𒉡 𒊑𒇷𒃶𒉌</div>
<div class='line'>𒉡𒊓𒃻𒈨𒋙𒉡 𒄿𒁕𒁍𒁍</div>
<div class='line'>𒈠𒀀 𒋧𒈠 𒈗 𒁁𒉌𒄿𒉌 𒁁𒉌 𒊭 𒃮𒁉</div>
<div class='line'>𒋗𒌑 𒈠𒀀 𒀀𒉌𒉡 𒈪𒉡 𒉌𒋡𒁉</div>
<div class='line'>𒈠𒀀 𒆪𒈠𒀀𒀀𒂊 𒄠𒈥 𒀸 𒆳𒆳𒈨𒌍</div>
<div class='line'>𒂍𒈨𒌍 𒌑𒆗𒇻𒌋𒉌</div>
<div class='line'>𒈗 𒁁𒉌 𒂍 𒁕𒁍𒌋𒉌</div>
<div class='line'>𒇻𒁉𒇷 𒅇 𒆪𒈠𒀀𒀀𒂊</div>
<div class='line'>𒁕𒅀𒀀𒇷 𒊭 𒋬 𒌷𒆪𒈨</div>
<div class='line'>𒀀𒈾 𒈾𒃵𒌓 𒅋𒇷𒆪𒌋𒉌</div>
<div class='line'>𒌑𒁲𒉌 𒆷 𒅋𒆷𒆪𒌋𒉌</div>
<div class='line'>𒄠𒈠𒅗𒈠 𒋙𒉡 𒈗 𒁁𒉌</div>
<div class='line'>𒇺𒀠 𒇻𒍢𒍢 𒄿𒋢𒊑</div>
<div class='line'>𒋡𒉌 𒄠𒈬𒋼</div>
<div class='line'>𒌑𒃻𒂵𒇻𒋙𒉡</div>
<div class='line'>𒈗 𒁁𒉌 𒀸 𒌷𒆪𒈨</div>
<div class='line'>𒇻𒊓𒄭𒅕𒋙𒉡</div>
<div class='line'>𒈗 𒁁𒉌 𒌑𒁕 𒀀𒆠</div>
<div class='line'>𒋬 𒊮 𒆳𒌵 𒁁𒄣𒉌</div>
<div class='line'>𒀸 𒆳𒀸𒋩 𒀀𒈾 𒈾𒃵𒋼 𒋙𒉡𒉌</div>
<div class='line'>𒀸 𒌋𒅗 𒄑𒍨𒉿 𒊭 𒈗 𒁁𒉌</div>
<div class='line'>𒅖𒁍𒊏𒉌 𒆪𒌒𒁍</div>
<div class='line'>𒃼𒄷 𒆗𒀭 𒌑𒁲𒉌</div>
<div class='line'>𒇷𒈠𒌓𒄷 𒊕𒁺 𒀭 𒉋</div>
<div class='line'>𒊭 𒌗𒊺 𒀸 𒌷𒂦𒁹𒈗𒄀𒈾</div>
<div class='line'>𒄿𒈠𒌓𒄷 𒌑𒁍𒇻</div>
<div class='line'>𒀠𒆷𒅗 𒉈𒈨 𒌑𒋫𒊏</div>
</div>