<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒋫 𒌓 𒆚 𒃻 𒌗 𒀭𒉌𒂊 𒌗𒄞 𒂗 𒌓 𒁹𒆚 𒃻 𒌗 𒌅𒁉 𒃻 𒌗𒋞𒂵 𒃻 𒈬𒀭𒈾 𒀭𒉌𒋾</div>
<div class='line'>𒌓𒈨𒌍 𒈪𒈨𒌍 𒅆𒆥 𒀀𒆗𒉌 𒆕𒌍𒋾 𒁀𒊒𒋾 𒄿𒈾 𒅆𒆥 𒀀𒆗𒉌 𒄯𒌓</div>
<div class='line'>𒇻𒌑 𒄿𒈾 𒇽𒃻𒊕𒈨𒌍 𒃻𒍨𒉌 𒌋𒌋𒍝𒊍𒉺𒉌 𒈗 𒇻𒌑 𒄿𒈾 𒋀𒈨𒌍𒋙 𒋀𒈨𒌍𒀜𒋙</div>
<div class='line'>𒆥𒉌𒋙 𒆰 𒂍𒀜𒋙 𒇻 𒆰𒈗 𒂕𒈨𒌍 𒇻 𒇽𒐈𒄷𒋛 𒇽𒈬𒆸𒋢𒉺𒈨𒌍 𒇽𒀀𒋝𒈨𒌍</div>
<div class='line'>𒇻𒌑 𒇽𒈬𒊬𒆧𒈨𒌍 𒇻𒌑 𒇽𒃻𒈨𒌍 𒍠𒆠𒂊 𒇻𒌑 𒇽𒃻𒈨𒌍 𒁁𒄬 𒇻𒌑 𒇽𒄥𒁍𒋾 𒇻 𒇽𒃻𒄊𒈫</div>
<div class='line'>𒇻𒌑 𒇽𒉌𒃮𒈨𒌍 𒃻 𒂍𒀀𒉌 𒇻𒌑 𒇽𒉌𒃮 𒃻 𒋡𒀭𒉌 𒇻 𒇽𒊕𒈨𒌍 𒊩𒆪𒌑𒋾</div>
<div class='line'>𒇻𒌑 𒇽𒇻𒌑 𒇽𒃻𒅆𒂍𒃲𒈨𒌍 𒇽𒃻𒄑𒉺𒈨𒌍 𒇽𒃻𒂗𒉣𒈨𒌍 𒇻 𒇽𒆗𒆗𒈨𒌍 𒇽𒍑𒄒𒊓𒉌</div>
<div class='line'>𒇻𒌑 𒇽𒃻𒂍𒈫𒂊 𒇽𒅗𒆟𒈨𒌍 𒇽𒁉𒈜𒈨𒌍 𒇽𒈬𒈨𒌍 𒇽𒋧𒃻𒈨𒌍 𒇽𒃻𒈨𒌍 𒇽𒆤𒆠𒌅𒌑 𒃮𒁍</div>
<div class='line'>𒇻𒌑 𒇽𒄿𒌅𒀪𒀀𒀀 𒇽𒉏𒈠𒀀𒀀 𒇽𒄑𒉼𒋳𒂵𒈨𒌍 𒇻 𒇽𒉺𒋫𒀀𒀀 𒇻 𒇽𒄥𒊏𒀀𒀀 𒇻 𒄴𒇲𒈬𒌑 𒇻𒌑</div>
<div class='line'>𒇻𒌑 𒇽𒄀𒂇𒊏𒀀𒀀 𒇻 𒆳𒉿𒇷𒄑𒋫𒀀𒀀 𒇻𒌑 𒆳𒆪𒊓𒀀𒀀 𒆳𒈬𒊻𒊏𒀀𒀀 𒇻 𒆳𒃻𒁍𒋡𒀀𒀀</div>
<div class='line'>𒇻𒌑 𒇽𒊕𒈨𒌍 𒃻 𒌀𒇷 𒅍𒈨𒌍𒌑𒉌 𒇻𒌑 𒃻𒍨𒉌 𒃻 𒌀𒇷 𒅍𒌑𒉌 𒀀𒈾 𒂗𒉣 𒃻 𒈗 𒁺𒈨𒌍𒌑𒉌</div>
<div class='line'>𒇻𒌑 𒄿𒈾 𒍠𒆠𒂊 𒃮𒁍 𒇽𒂟𒈨𒌍 𒃻 𒄿𒈾 𒌋𒅗 𒋛𒄭 𒄭𒃻 𒀉𒁲𒁍𒌒𒌋𒉌 𒇻 𒋀𒈨𒌍𒋙𒌦 𒌉𒈨𒌍𒋙𒌦</div>
<div class='line'>𒌉𒋀𒈨𒌍𒋙𒌦 𒇻𒌑 𒂗𒁵𒈨𒌍𒋙𒌦 𒂗𒃻𒈨𒌍𒋙𒌦 𒇻 𒃻 𒄑𒋛𒋙𒌦 𒅖𒈬𒌑𒉌 𒌑𒁺𒌑𒉌</div>
<div class='line'>𒇻 𒇽𒉽 𒇻 𒁲𒈬 𒋛𒀀 𒃲𒌑 𒇻 𒍑 𒅇 𒇻 𒊩 𒋛𒀀 𒈬 𒈾𒁍𒌑</div>
<div class='line'>𒊏𒈨𒋙𒌦 𒇻 𒄿𒈾 𒆗𒌓𒈨 𒇻 𒀸 𒆳𒈪 𒇻 𒄿𒈾 𒌷</div>
<div class='line'>𒇻 𒄿𒈾 𒀀𒊮 𒇻 𒄿𒈾 𒄑𒄖𒍝 𒀀𒊬 𒀾𒁍 𒇻 𒄿𒈾 𒌋𒌋𒍝𒀠𒋾𒋙 𒇻 𒄿𒈾 𒇯𒁺 𒌑</div>
<div class='line'>𒇻𒌑 𒄿𒈾 𒀀𒊬 𒊮𒋙 𒌒𒇻 𒌓𒁺𒌑𒉌</div>
<div class='line'>𒋙 𒇻 𒄿𒈾 𒀀𒈨𒌍 𒅘 𒇻 𒄿𒈾 𒅥 𒃻𒈨𒌍</div>
<div class='line'>𒆰 𒉆𒇽𒍇𒇻 𒋛𒀀 𒅅𒌑 𒋛𒄷 𒄭𒃻 𒀀𒈾 𒌋𒅗 𒁹𒀭𒀸𒋩𒆕𒌉𒍑</div>
<div class='line'>𒌉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒅁𒁍𒋗𒌑 𒋗𒈫𒋢𒌦 𒃻 𒅆𒌨𒁴 𒀀𒈾 𒊮𒋙 𒌒𒁀𒇻𒌑</div>
<div class='line'>𒆕𒌍 𒋛𒄷 𒄭𒃻 𒀀𒈾 𒌋𒅗 𒁹𒀭𒀸𒋩𒆕𒌉𒍑 𒌉 𒁹𒀸𒋩𒋀𒋧𒈾 𒈗 𒆳𒀸𒋩𒆠 𒄿𒈾 𒁲𒁴</div>
<div class='line'>𒄿𒈾 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒋡𒁉𒄿 𒆪𒌦𒄿 𒅆𒊒 𒅆𒊏 𒊺𒂵𒌑 𒊺𒂵𒂊</div>
<div class='line'>𒂊𒍦 𒃻 𒁲𒅔 𒌓𒈬 𒉈𒄿 𒁶 𒄭𒂵 𒁶 𒄩𒂅𒌑 𒆬 𒇻𒀪𒌑 𒀬𒀬 𒋳𒈨𒌍𒌓 𒌑𒇻 𒀀𒈾 𒅆 𒀬𒀬 𒄃𒈨𒌍</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌅 𒀀𒊬 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒄿𒈾 𒆠 𒀭𒉌𒂊 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒀀𒈾 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒄿𒈾 𒅗 𒌉𒇽𒄬 𒀴𒅗 𒋫𒁁 𒌒𒋻𒊑𒁺 𒇻𒌑 𒍣𒈨𒌍 𒇻𒌑 𒁇𒈨𒌍</div>
<div class='line'>𒀀𒊩𒅗 𒀭𒌓 𒂗 𒃲𒌑 𒆠𒄿 𒋫 𒌓 𒆚 𒃻 𒌗 𒀭𒉌𒂊 𒌗𒄞 𒂗 𒌓 𒁹𒆚 𒃻 𒌗 𒌅𒁉 𒌗𒋞</div>
<div class='line'>𒃻 𒈬𒀭𒈾 𒉈𒋾 𒋛𒄷 𒄭𒃻 𒀀𒈾 𒌋𒅗 𒁹𒀭𒀸𒋩𒆕𒌉𒍑 𒌉 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒅁𒁍𒋗 𒋗𒈫𒋢𒌦 𒃻 𒅆𒌨𒁴 𒀀𒈾 𒊮𒋙 𒌒𒁀𒇻 𒄿𒈾 𒊮 𒇻𒀴 𒀭𒉌𒂊 𒁺𒍝𒄠𒈠</div>
<div class='line'>𒀭𒈾 𒄀𒈾 𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁</div>
<div class='line'>𒅆𒂟𒈨𒌍 𒁲𒈨𒌍 𒃻 𒁲𒋾 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒄯𒍗 𒇷𒋰𒁄</div>
<div class='line'>𒊒𒁲 𒐖𒌍 𒍢 𒍝𒅂 𒂔 𒌋𒐊 𒌋 𒃮𒈠 𒁹 𒌋𒐊 𒁹 𒆠𒋫 𒁍 𒌋𒅗 𒈧 𒁇𒈠 𒃮 𒆠𒋫 𒁺𒅅</div>
<div class='line'>𒄯 𒌋𒐊 𒃮 𒀸 𒐖𒌍 𒃮 𒄊 𒆕𒍠𒂵 𒂊𒁉 𒊮𒆸𒆸 𒐖𒌍 𒄥𒈨𒌍 𒌋𒐋 𒋃𒈨𒌍𒋙𒉡 𒊮 𒇻 𒁲𒅎</div>
<div class='line'>𒁹𒁹𒈾𒍢𒊒 𒂗 𒌉𒈨𒌍𒋙𒉡 𒁹𒀀𒃼𒀀𒀀</div>
</div>