<div class='block'>
<div class='line'>𒀀𒈾 𒈗 𒂗𒉌 𒀴𒈨𒌍𒅗</div>
<div class='line'>𒁹𒀭𒉺𒉽𒈨𒌍𒋢 𒁹𒁀𒆷𒋛𒄿</div>
<div class='line'>𒇻 𒂄𒈬 𒀀𒈾 𒈗 𒂗𒉌</div>
<div class='line'>𒀭𒉺 𒀭𒀫𒌓 𒀀𒈾 𒈗</div>
<div class='line'>𒂗𒉌 𒌨𒊒𒁍</div>
<div class='line'>𒀸 𒌋𒅗 𒀀𒄀𒂊 𒊭 𒈗</div>
<div class='line'>𒂗𒉌 𒅖𒁓𒀭𒉌</div>
<div class='line'>𒉌𒌓𒅆𒈫𒈨𒌍 𒊭 𒌑𒆗𒇷𒈬𒌦𒈾𒅆𒉌</div>
<div class='line'>𒁮𒋡 𒀀𒆗𒌋𒌋</div>
<div class='line'>𒀭𒉺 𒂗 𒆳𒆳 𒀀𒈾 𒈗</div>
<div class='line'>𒂗𒉌 𒌨𒊒𒌒</div>
<div class='line'>𒌓𒈨𒌍 𒊭 𒈗 𒂗𒉌 𒇻𒌨𒊑𒅅</div>
<div class='line'>𒉌𒈬𒇻 𒊭 𒌉𒈗</div>
<div class='line'>𒊭 𒋀𒈨𒌍𒋙 𒀭𒉺</div>
<div class='line'>𒀀𒈾 𒈗 𒂗𒉌 𒇻𒆗𒇷𒅎</div>
<div class='line'>𒊭 𒈗 𒂗𒉌 𒅖𒁓𒀭𒈾𒅆𒉌</div>
<div class='line'>𒈠𒀀 𒉌𒌓𒅗 𒂊𒋫𒀜𒊏</div>
<div class='line'>𒋳𒈠 𒅆𒈫𒈨𒌍</div>
<div class='line'>𒈬𒁲𒂊</div>
<div class='line'>𒉌𒌓𒅆𒈫𒈨𒌍</div>
<div class='line'>𒀸 𒊮𒁉 𒇷𒁍𒌋𒋙</div>
<div class='line'>𒋳𒈠 𒃻𒀭𒁾𒁍</div>
<div class='line'>𒈬𒁲𒂊</div>
<div class='line'>𒉌𒌓𒃻𒀭𒁾𒁍</div>
<div class='line'>𒀸 𒊮𒁉 𒇷𒁍𒌋𒋙</div>
<div class='line'>𒋳𒈠 𒌓𒊒 𒋗𒌋</div>
<div class='line'>𒇻𒊏𒄠𒈨𒌋</div>
</div>