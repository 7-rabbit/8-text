<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀴𒀭𒈾𒈾𒀀</div>
<div class='line'>𒇻 𒂄𒈬 𒀜𒆗𒌋𒌋 𒀜𒆗𒌋𒌋</div>
<div class='line'>𒀀𒈾 𒈗 𒂗𒅀 𒀭𒈦 𒌋 𒀭𒄖𒆷</div>
<div class='line'>𒄭𒌒 𒊮𒁉 𒄭𒌒 𒍜𒈨𒌍</div>
<div class='line'>𒀀𒈾 𒈗 𒂗𒅀 𒀖𒁲𒉡</div>
<div class='line'>𒁲𒈬 𒀜𒆗𒌋𒌋 𒀀𒈾 𒁹𒀸𒋩𒂊𒌀𒇻𒀭𒆠𒋾𒁉</div>
<div class='line'>𒀸 𒌋𒅗 𒇷𒅁𒉿</div>
<div class='line'>𒊭 𒆰 𒌑𒈥𒋫𒆗</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒊭 𒀀𒈾 𒁁 𒅗 𒉺𒊏𒋛</div>
<div class='line'>𒀀𒆠 𒀭𒉌𒂊 𒂊𒁍𒋙</div>
<div class='line'>𒄿𒈥𒊒𒄣 𒀸 𒁁 𒄑𒂞</div>
<div class='line'>𒄿𒄭𒄣 𒀸 𒋠𒋰𒊑𒂊𒁉</div>
<div class='line'>𒄿𒋼𒀀𒊑𒆪 𒋙𒀭</div>
<div class='line'>𒀸 𒌋𒅗 𒄿𒌋𒌋𒉌𒌋</div>
<div class='line'>𒀸 𒈾𒄭𒊑 𒄿𒊕𒆪𒉡</div>
<div class='line'>𒆥</div>
<div class='line'>𒌋</div>
<div class='line'>𒉌𒌓𒅗𒄀𒈾𒁳𒁀</div>
<div class='line'>𒄿𒈾𒊍𒋢𒆪</div>
<div class='line'>𒊭 𒋆𒁄</div>
<div class='line'>𒋙𒀭 𒀸 𒌋𒅗 𒄿𒌋𒌋𒉌𒌋</div>
<div class='line'>𒀸 𒈾𒄭𒊑 𒄿𒊕𒆪𒉡</div>
<div class='line'>𒅖 𒃻 𒋢𒆥 𒅕𒂍𒋼</div>
<div class='line'>𒃻 𒀜𒆗𒌋𒌋</div>
<div class='line'>𒀸 𒉌𒅁𒋙 𒄿𒋼𒀀𒊑𒆪</div>
<div class='line'>𒋙𒀭 𒀸 𒌋𒅗 𒄿𒌋𒌋𒉌𒌋 𒀸 𒈾𒄭𒊑</div>
<div class='line'>𒄿𒊕𒆪𒉡 𒆰 𒌑𒈥𒋫𒆗</div>
<div class='line'>𒈨 𒃻 𒆷 𒄿𒈠𒊩𒌋𒉌</div>
<div class='line'>𒀀𒆠 𒃻 𒋗𒌓𒌋𒉌</div>
<div class='line'>𒋙𒀭 𒀸 𒌋𒅗 𒄿𒌋𒌋𒉌𒌋</div>
<div class='line'>𒀸 𒉌𒅁𒋙 𒄿𒋼𒀀𒊑𒆪</div>
<div class='line'>𒀸 𒉿𒄿 𒈾𒄭𒊑 𒄿𒊕𒆪𒉡</div>
<div class='line'>𒀸 𒁍𒌓 𒂷𒁲𒊑</div>
<div class='line'>𒊭 𒌑𒊺𒉈𒀭𒉌</div>
<div class='line'>𒂊𒁍𒋙</div>
</div>