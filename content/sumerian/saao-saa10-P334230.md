<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒁀𒆷𒋛𒄿</div>
<div class='line'>𒇻𒌋 𒁲𒈬 𒀀𒈾 𒈗</div>
<div class='line'>𒂗𒅀 𒀭𒉺 𒀭𒀫𒌓</div>
<div class='line'>𒀀𒈾 𒈗 𒂗𒅀 𒌨𒊒𒁍</div>
<div class='line'>𒀸 𒌋𒅗 𒌉𒈗 𒊭 𒈗 𒁁𒉌</div>
<div class='line'>𒅖𒁓𒀭𒉌 𒈠𒀀 𒅅𒁲𒁍𒉌</div>
<div class='line'>𒈠𒀀 𒌓 𒁹𒆚 𒆍 𒉡 𒌓𒁺</div>
<div class='line'>𒌓 𒈫𒆚 𒋗𒌑 𒀸 𒊮𒁉 𒋡𒁉</div>
<div class='line'>𒀸 𒌋𒅗 𒌓 𒁹𒆚 𒌓 𒐉𒆚</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒀀𒄿𒌑 𒅖𒅆</div>
<div class='line'>𒆠𒄿𒇲𒇷𒂊 𒃻𒀠𒈬𒋾</div>
<div class='line'>𒋗𒉡 𒌓 𒐉𒆚 𒌓𒈬 𒉋</div>
<div class='line'>𒉌𒃮𒁀𒀾𒋗 𒅖𒊺𒅖</div>
<div class='line'>𒌓𒈬 𒌍𒋗 𒆠𒄿 𒊕𒁺 𒌗</div>
<div class='line'>𒂊𒉿𒌍 𒁕𒀀𒁀</div>
<div class='line'>𒊭 𒅅𒁍𒌋𒉌</div>
<div class='line'>𒀀𒈾 𒈗 𒈠𒀀</div>
<div class='line'>𒌓 𒁹𒆚 𒆍 𒉡 𒌓𒁺</div>
<div class='line'>𒌉𒈗 𒌑𒈠𒀀 𒀸 𒆍𒂊</div>
<div class='line'>𒃻 𒋡𒀭𒉌 𒌑𒍝 𒈗</div>
<div class='line'>𒈠𒀀 𒌉𒈗 𒀸 𒉺𒉌𒅀</div>
<div class='line'>𒇷𒊒𒁀 𒂊𒊏𒁍</div>
<div class='line'>𒀸 𒊮 𒌑𒍢𒂊 𒈨𒄿𒉡</div>
<div class='line'>𒄥𒁍 𒀸 𒌋𒅗 𒁹𒀸𒋩𒈬𒆥𒁄𒅀</div>
<div class='line'>𒊭 𒈗 𒁁𒉌 𒅅𒁍𒌋𒉌</div>
<div class='line'>𒌓 𒐉𒆚 𒁕𒀀𒁀 𒇸𒇷𒅗</div>
<div class='line'>𒀯𒇻𒅂𒄞𒌓 𒌉𒈗</div>
<div class='line'>𒋗𒌑 𒁀𒀪𒅋</div>
<div class='line'>𒃻𒊒𒊑 𒈾𒀀𒅆</div>
<div class='line'>𒋬 𒅆 𒈨𒄿𒉌 𒆷 𒅋𒆷𒅗</div>
<div class='line'>𒀭𒌍 𒀸 𒌗 𒀭𒉌𒄿𒂊</div>
<div class='line'>𒌓𒈬 𒊻𒊓𒅆</div>
</div>