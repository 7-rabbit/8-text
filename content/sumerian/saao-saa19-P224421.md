<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒈦𒀭𒀀𒀀</div>
<div class='line'>𒇻 𒁲𒈬 𒀀𒈾 𒈗 𒁁𒉌𒅀</div>
<div class='line'>𒇽𒈠𒀝𒌅 𒉺𒉌𒌑</div>
<div class='line'>𒊭 𒀀𒈾 𒂍𒃲 𒌑𒊺𒁉𒇻𒉌</div>
<div class='line'>𒅅𒄭𒁉𒀀 𒈠𒀀 𒌋𒌋 𒂟𒈨𒌍</div>
<div class='line'>𒊌𒋫𒅆𒁺𒌑𒉌</div>
<div class='line'>𒀀𒁲 𒋡𒀭𒉌 𒌷𒈠</div>
<div class='line'>𒀸 𒆗𒆷𒈠𒊑 𒅎𒈠𒋫𒄭</div>
<div class='line'>𒀲𒆳𒊏𒈨𒌍 𒄿𒁕𒌅𒋙𒉡</div>
<div class='line'>𒀀𒊓𒌓 𒆷 𒌑𒃻𒀭𒍢𒌋</div>
<div class='line'>𒆷 𒅅𒋗𒁺𒋙𒉡</div>
<div class='line'>𒀉𒊑𒆪𒌋𒉌</div>
<div class='line'>𒀸 𒂍𒃲</div>
<div class='line'>𒊭</div>
<div class='line'>𒊺𒂙𒋙𒉡</div>
<div class='line'>𒊭 𒇽𒂈𒂍𒃲</div>
<div class='line'>𒄞𒈨𒌍 𒆷𒀾𒋙 𒀭𒉡𒋆</div>
<div class='line'>𒊭 𒁹𒀭𒌋𒄥𒌑𒁄𒀖 𒈫𒂊</div>
<div class='line'>𒀭𒈾𒅗 𒌨𒁍𒉌𒋙𒉡</div>
<div class='line'>𒄞𒈨𒌍𒋙𒉡 𒇸𒌨𒌑𒉌</div>
<div class='line'>𒊺𒂙𒋙𒉡 𒇻𒁺𒊑𒋢</div>
<div class='line'>𒇷𒅔𒌅𒄷 𒀸 𒊮 𒌷</div>
<div class='line'>𒇻𒊺𒊑𒁍</div>
<div class='line'>𒇽𒂗𒉣𒈨𒌍𒋙𒉡 𒀸 𒅆 𒊺𒂙</div>
<div class='line'>𒄑𒍝𒍪 𒄞𒈨𒌍</div>
<div class='line'>𒀸 𒅆𒋙𒉡 𒆷𒀾𒋙</div>
</div>