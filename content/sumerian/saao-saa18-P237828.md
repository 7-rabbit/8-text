<div class='block'>
<div class='line'>𒀀𒈾 𒈗 𒆳𒆳 𒁁𒉌𒐊</div>
<div class='line'>𒀴𒅗 𒁹𒀭𒀝𒈬𒋛𒁲</div>
<div class='line'>𒀭𒀝 𒌋 𒀭𒀫𒌓 𒌓𒈨𒌍 𒁍𒁕𒈨𒌍</div>
<div class='line'>𒈬𒀭𒈾𒈨𒌍 𒁕𒊏𒀀𒋾</div>
<div class='line'>𒄑𒃻𒉺 𒄿𒊬𒌅 𒄑𒄖𒍝</div>
<div class='line'>𒁕𒊒𒌑 𒀀𒈾 𒈗 𒆳𒆳</div>
<div class='line'>𒁁𒉌𒅀 𒀖𒁲𒉡</div>
<div class='line'>𒀀𒈾 𒌋𒅗 𒃻 𒈗 𒁁𒉌𒀀</div>
<div class='line'>𒉈𒂊𒈨 𒅖𒆲𒀭𒉌</div>
<div class='line'>𒌝𒈠 𒉈𒅎 𒃻 𒇽𒅈𒀀𒁉</div>
<div class='line'>𒈠𒆷 𒋫𒋆𒈬𒌑</div>
<div class='line'>𒊒𒊏 𒀀𒋃𒋾 𒅆𒄿</div>
<div class='line'>𒌌𒌅 𒇽𒉌𒁀𒀪𒀀𒋾</div>
<div class='line'>𒆠𒄿 𒌅𒍝𒀀 𒁹𒀭𒀀𒀀𒅗𒁀𒊒</div>
<div class='line'>𒌉𒋙 𒃻 𒁹𒄠𒈨𒀪𒋫𒀪</div>
<div class='line'>𒇽𒈦𒀪𒀀𒀀 𒀀𒈾 𒌋𒅗𒄭𒋙𒉡</div>
<div class='line'>𒆠𒄿 𒀉𒁍𒌑 𒂟𒈨𒌍 𒀉𒂁</div>
<div class='line'>𒅇 𒄴𒋫𒁁 𒁹𒂗 𒀸 𒊮𒁉𒋙𒉡</div>
<div class='line'>𒆠𒄿 𒌑𒊺𒍣𒁍</div>
<div class='line'>𒀀𒈾 𒊮𒁉 𒌷 𒃻 𒈗 𒄿𒌁𒁀</div>
<div class='line'>𒀀𒁺𒌑 𒀀𒈾 𒈗 𒁁𒉌𒅀</div>
<div class='line'>𒀠𒋰𒆜𒋙 𒈗</div>
<div class='line'>𒃻 𒉿𒄿𒋙 𒇺𒈪</div>
</div>