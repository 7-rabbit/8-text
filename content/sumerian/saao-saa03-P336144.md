<div class='block'>
<div class='line'>𒂗 𒆠𒄿 𒀭𒂗 𒀀𒀀𒁉𒋙 𒅅𒈬𒌋</div>
<div class='line'>𒈗 𒃻 𒀀𒈾 𒇥 𒁺𒆪 𒀸 𒌋𒅗 𒇥 𒁺𒍪 𒌋𒌆𒇻 𒀸 𒇥 𒂊𒁍𒋗𒉌</div>
<div class='line'>𒀭𒀫𒌓 𒃻 𒅲 𒁹 𒀭𒂗𒆤 𒀸 𒍪𒀊 𒊒𒋗 𒁹 𒀭𒀀𒉣𒈾𒆠 𒅁𒆠𒁺𒋗</div>
<div class='line'>𒄿𒃻𒌅 𒊭 𒄿𒋡𒁺𒉌 𒀭𒀫𒌓 𒋗𒌑 𒊭 𒀸 𒌉𒄿𒋙</div>
<div class='line'>𒇽𒃲𒈨𒌍 𒃻 𒆧𒆠𒆷𒋼 𒄿𒈤𒄩𒍮 𒀭𒈨𒌍 𒀜𒈨𒌍𒋙 𒋀𒈨𒌍𒋙 𒋗𒉡 𒆠𒄿 𒅖𒈬𒌋</div>
<div class='line'>𒈗 𒊭 𒆠 𒈠𒄯 𒀭𒈨𒌍 𒌑𒈾𒀾𒃻𒄣 𒀭𒀫𒌓 𒋗𒌑</div>
<div class='line'>𒊭 𒀭𒊩𒌆𒆤 𒀸 𒌉𒄿𒋙 𒅍𒈠 𒌑𒈾𒃻𒄣𒋗</div>
<div class='line'>𒆠𒉈 𒊭 𒀸 𒅆 𒀭𒊩𒌆𒆤 𒆳𒄩 𒇻𒀴 𒀸 𒌋𒅗 𒆠𒉈 𒊒𒌑</div>
<div class='line'>𒀭𒉈𒄀 𒄿𒋡𒈬𒋙 𒀭𒆥𒄖 𒋗𒌑 𒆠𒄿 𒀸 𒉈 𒄿𒋡𒈬𒌑</div>
<div class='line'>𒄑𒍣𒋡𒀀𒋼 𒊭 𒋬 𒊮 𒆠𒉈 𒌑𒃻𒀭𒈠𒊒 𒀯𒀯𒇷 𒆷 𒉺𒁺𒋼</div>
<div class='line'>𒊭 𒄑𒅖𒉻 𒀭𒂗 𒊭 𒀸 𒃻𒆷𒀪𒋙𒉡 𒋛𒀀𒌑 𒁍𒈛𒌓</div>
<div class='line'>𒀸 𒈠𒄩𒍢𒋙𒉡 𒆗𒉡 𒄿𒉌𒊒 𒁁𒈨𒌍 𒅇 𒌓𒋗 𒍢𒁍𒌑</div>
<div class='line'>𒄿𒊩𒆷𒄷 𒆳𒈨𒌍 𒆳𒆳 𒀭𒈨𒌍 𒀜𒈨𒌍𒋙 𒋀𒈨𒌍𒋙 𒀭𒈨𒌍 𒅆𒌨𒈨𒌍</div>
<div class='line'>𒀭𒍪𒌑 𒀭𒀀𒊕𒆪 𒀸 𒊮𒋙𒉡 𒇲𒌑</div>
<div class='line'>𒈗 𒊭 𒁺𒈠𒆠 𒀸 𒌋𒅗𒄭𒋙 𒅍𒌑 𒇻𒊩𒀾𒃼𒈨𒌍 𒄿𒋡𒇻𒌑</div>
<div class='line'>𒀭𒀫𒌓 𒋗𒌋 𒊭 𒄑𒌀𒈨𒌍𒋙 𒀸 𒌋𒅗𒄭𒋙 𒅍𒌋 𒌉𒈨𒌍 𒀭𒁁 𒀭𒁹 𒀸 𒄑𒁇 𒅅𒇻𒌑</div>
<div class='line'>𒈗 𒊭 𒄩𒊑𒌑 𒀸 𒇷𒄑𒉌 𒄿𒁁𒌅𒌋 𒀭𒀫𒌓 𒃻 𒀸 𒌑𒊭𒊑𒋙 𒊩𒋾𒊩𒆳 𒅅𒈬𒌑</div>
<div class='line'>𒈗 𒊭 𒃻𒅗𒈠𒉡 𒇽𒋃 𒀉𒋾𒋙 𒌑𒊬𒋡𒁺 𒀭𒀫𒌓 𒀭𒀝 𒋗𒌑</div>
<div class='line'>𒊭 𒀭𒀀𒉏 𒇲𒋙𒈠 𒅖𒄵𒋙 𒈗 𒊭 𒀸 𒈠𒍝𒋛 𒁺𒍪</div>
<div class='line'>𒊮 𒁹𒂗 𒀸 𒋗 𒈗 𒃻𒉡 𒇽𒈜 𒀭𒈾𒄯𒊑𒌅 𒄿𒍝𒄯 𒀭𒀫𒌓 𒋗𒌑</div>
<div class='line'>𒊭 𒄑𒉼𒋙 𒀸 𒋗𒋙 𒀭𒂍𒀀 𒊒𒌋 𒀯𒀸𒁁 𒀸 𒅆𒋙 𒄃𒌑</div>
<div class='line'>𒃻𒅗𒈠𒉡𒌑 𒊭 𒌑𒊬𒋡𒁺 𒊮 𒀭𒁹 𒋗𒈠 𒆠𒄿 𒅖𒁺𒁺 𒀸 𒋗𒈫𒋙 𒄿</div>
<div class='line'>𒄑𒇀𒈨𒌍 𒊭 𒋾𒅖𒆑𒁕 𒌑𒃻𒀾𒆑𒌋𒉌𒉌 𒇽𒐈𒄷𒋛 𒃻 𒄑𒈠𒄭𒌓 𒀸 𒋗𒈫</div>
<div class='line'>𒈗 𒃻𒉡 𒊭 𒋗𒋢 𒁳𒁁 𒀸 𒅆 𒀭 𒌑𒊺𒊐𒋙 𒄑𒈠𒄭𒌓 𒁹 𒀭 𒌋 𒈗 𒌑𒆗𒇴𒌋𒉌</div>
<div class='line'>𒀭𒀝 𒋗𒈠 𒊭 𒁹 𒀭𒁁 𒄿𒋻𒊏𒁺𒋗 𒇲𒋗 𒀭𒌋𒄥 𒋗𒋢 𒄑𒁀𒌅</div>
<div class='line'>𒀸 𒂍𒊕𒆸 𒌅𒈠 𒄑𒆪 𒋗𒈫𒋙 𒀀𒈾 𒀭𒀫𒌓 𒈗 𒀭𒈨𒌍 𒌋 𒀭𒇡𒉺𒉌𒌈</div>
<div class='line'>𒌑𒆗𒅆𒈠 𒌑𒈾𒀾𒃻𒄣𒋙𒈠 𒄿𒋼𒀀𒊏𒁍𒋙</div>
<div class='line'>𒇽𒆳𒃻𒊏𒈨𒌍 𒊭 𒌅𒃻𒊑 𒄿𒈠𒇷𒇻 𒈨𒅋𒄷 𒄿𒂷𒆷𒄷</div>
<div class='line'>𒆧𒆠𒆷𒋼 𒄿𒈤𒄩𒍮 𒅀𒊒𒊏𒋼 𒌑𒆤𒄩𒊒</div>
<div class='line'>𒃻 𒀀𒄩𒈨𒌍 𒄿𒆳𒈭𒌋𒈠 𒌑𒃻𒊍𒁀𒊒</div>
<div class='line'>𒀭𒈨𒌍𒂊 𒋗𒉡𒈠 𒊭 𒀸 𒌋𒅗 𒀭𒁁 𒀭𒁹 𒊑𒅅𒈬 𒅖𒆪𒉡</div>
<div class='line'>𒈨𒇴𒈨𒋙𒉡 𒀸 𒌋𒅗𒄭𒋙𒉡 𒀉𒁍𒆪 𒄿</div>
<div class='line'>𒈨𒌍𒋙𒉡 𒌑𒁁𒋾𒄣 𒀀𒈾 𒍪𒀊 𒊒𒋙𒉡</div>
<div class='line'>𒀭𒊓𒊏𒉡 𒊭 𒀸 𒅆 𒀭𒅖𒋻 𒊭 𒈗</div>
<div class='line'>𒋫𒉡 𒊭 𒀭𒈨𒌍 𒌑</div>
<div class='line'>𒀭𒌋 𒀭𒌋𒄥 𒋗𒉡𒈠 𒃻 𒀉</div>
<div class='line'>𒊭 𒀭𒈦</div>
<div class='line'>𒄑𒁍𒋻𒌓 𒋠𒍚 𒋢𒄩𒋾𒋙</div>
<div class='line'>𒉠𒈨𒌍𒋙</div>
<div class='line'>𒄑𒋆𒋀 𒉌𒇻𒋙 𒊓𒀀 𒁁𒈨𒌍𒋙</div>
<div class='line'>𒆬𒄀 𒊑𒄷𒋢 𒌑𒄭𒀀𒄑𒊬 𒌓𒆷𒋙</div>
<div class='line'>𒋗𒋛 𒆠 𒈦</div>
<div class='line'>𒀸 𒄑𒈾𒀯𒇷 𒌑𒈠𒋫𒄷</div>
<div class='line'>𒌌𒇻𒋙𒉡 𒅆𒇲𒈨𒌍 𒅆𒈨𒌍 𒀸 𒅗 𒌦𒈨𒌍 𒆠𒄿 𒅗𒂵𒌑</div>
<div class='line'>𒍑 𒉺𒀭 𒀭𒂗𒆤𒇲𒋾 𒀭𒁹𒋾 𒀸 𒊮𒁉 𒆠</div>
<div class='line'>𒅆𒂠𒊏𒁉𒁶 𒃮𒊑 𒄑𒍪 𒀏𒆠 𒀊𒊬𒈠 𒁀𒀭𒌓𒁺</div>
<div class='line'>𒌑𒅋𒋾 𒁹𒆠𒈲𒀭𒉺 𒊭 𒀭𒀝 𒌇𒆳𒋢</div>
<div class='line'>𒌉 𒁹𒀭𒌓𒆕 𒇽𒈦𒈦 𒂍𒀭𒊹</div>
</div>