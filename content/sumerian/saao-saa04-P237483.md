<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒉆 𒄀𒈾 𒀀𒁄𒀭𒉌</div>
<div class='line'>𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒇷𒄑𒆸 𒌨𒂍𒈠 𒂗 𒂟𒄭𒀀𒋙 𒅇 𒆠𒆘𒋙</div>
<div class='line'>𒌨𒄩 𒆜 𒇷𒄑𒁁𒈠 𒀀𒈾 𒈾𒄀𒄿 𒃻 𒆳𒈪𒈲 𒀀𒊬 𒊮𒁀𒋙 𒌒𒇻 𒇸𒌨𒈠</div>
<div class='line'>𒀉𒋾 𒁹𒋫𒅈𒄣𒌑 𒈗 𒃻 𒆳𒆪𒌑𒋙 𒂗 𒂟𒈨𒌍 𒋛𒀀 𒀉𒋾𒋙 𒄑𒆪 𒉠 𒀞</div>
<div class='line'>𒇷𒁍𒍑 𒁶 𒀉𒊑𒆪 𒀉𒋾 𒁹𒋫𒅈𒄣𒌑 𒈗 𒃻 𒆳𒆪𒌑𒋙 𒀀𒁲 𒂟𒈨𒌍 𒋛𒀀 𒆠𒋙</div>
<div class='line'>𒄿𒈾 𒆕𒌍 𒄑𒆪 𒉠 𒀞 𒄑𒆪 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒂗 𒂊𒈬𒆠𒋙 𒌋𒅗 𒄑𒆪 𒁹𒋫𒅈𒄣𒌑 𒈗 𒃻 𒆳𒆪𒌑𒋙 𒂗 𒂟𒈨𒌍 𒋛𒀀 𒆠𒋙</div>
<div class='line'>𒄿𒈥𒊑𒊒𒌑 𒄿𒆗𒊩𒌆𒌑 𒁍𒋙𒌦 𒋾𒌑 𒆤𒄯𒋙𒌦 𒋾𒄿 𒅆𒅆𒋙𒌦 𒉺𒈨𒌍𒌑</div>
<div class='line'>𒈨𒌍𒌑 𒄿𒈾 𒇷𒋾 𒇷𒀪𒌑𒌅 𒁕𒈾𒈾 𒌋 𒆳𒋾 𒋗</div>
<div class='line'>𒌋𒅗𒋙𒌦 𒁺𒆪𒌑 𒇷𒄿 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒋾𒊻𒋢 𒄥𒄠𒈠 𒈪𒈲 𒆳𒀸𒋩𒆠 𒄿𒆏𒁀𒀀𒊓 𒀭𒌓𒅗 𒃲𒋾 𒍪𒂊</div>
<div class='line'>𒈾𒁄𒆐𒋾 𒃻 𒁹𒋫𒅈𒄣𒌑</div>
<div class='line'>𒈗 𒃻 𒆳𒆪𒌑𒋙 𒂗 𒂟𒈨𒌍 𒋛𒀀 𒆠𒋙 𒆷𒉺𒀭 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠</div>
<div class='line'>𒄿𒈾 𒁲𒁴 𒄿𒈾 𒅗 𒀭𒋾𒅗 𒃲𒋾</div>
<div class='line'>𒀭𒌓 𒂗 𒃲𒌑 𒋡𒁉𒄿 𒆪𒌦 𒅆𒊒 𒅆𒈥 𒊺𒈬𒌑 𒊺𒂊</div>
<div class='line'>𒅥𒋙 𒍑𒋙</div>
<div class='line'>𒅔𒋙</div>
<div class='line'>𒉺 𒊩</div>
<div class='line'>𒃻</div>
<div class='line'>𒂊𒍦 𒃻 𒁲𒅔 𒌓𒈨 𒀭𒉌𒄿 𒁶 𒄭𒂵 𒁶 𒄩𒂅𒌑</div>
<div class='line'>𒂊𒍦 𒃻 𒆬 𒇻𒀪𒌑 𒀬𒀬 𒋳𒈨𒌍 𒌑𒇻 𒁹 𒅆 𒀬𒀬 𒄃𒈨𒌍</div>
<div class='line'>𒂊𒍦 𒃻 𒇻𒀪𒌑 𒇻𒀪𒌑𒌅 𒆠 𒈧 𒁳𒁳𒈠 𒌑𒇷𒀪𒌑</div>
<div class='line'>𒂊𒍦 𒃻 𒄿𒈾 𒆠 𒀭𒉌𒄿 𒇻𒀪𒌑 𒈧 𒈧𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒁹 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒊕𒆠 𒇻𒀴 𒌆 𒄀𒉌𒂊𒋙 𒌒𒆳 𒆗𒋙 𒊩𒈠 𒇻𒀪𒌑</div>
<div class='line'>𒅥 𒅘 𒋁𒋙 𒆪𒌦 𒋗 𒁄𒌑 𒍑𒉿𒈝</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒌒𒆳 𒆗𒃻𒆪 𒄿𒈾 𒈪 𒈛𒌓</div>
<div class='line'>𒉿𒈩𒋾 𒅆𒊒 𒌑𒇻 𒋫𒁁 𒄿𒈾 𒅗𒅀 𒌒𒋻𒊑𒁺</div>
<div class='line'>𒇻𒌑 𒍣𒈨𒌍 𒇻𒌑 𒁇𒈨𒌍 𒀀𒊩𒅗 𒀭𒌓 𒂗 𒃲𒌑</div>
<div class='line'>𒆠𒄿 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒂗 𒂟𒄭𒀀𒋙 𒅇 𒆠𒆘𒋙 𒌨𒄩 𒆜 𒁳𒌅𒈠</div>
<div class='line'>𒀀𒈾 𒈾𒄀𒄿 𒃻 𒆳𒈪𒈲 𒀀𒊬 𒊮𒋙 𒌒𒇻 𒁺𒆪𒈠 𒀉𒋾 𒁹𒋫𒅈𒄣𒌑</div>
<div class='line'>𒈗 𒃻 𒆳𒆪𒌑𒋙 𒂗 𒂟𒈨𒌍 𒋛𒀀 𒀉𒋾𒋙 𒄑𒆪 𒉠 𒀞 𒅁𒁍𒋙𒌑</div>
<div class='line'>𒄿𒈾 𒆕𒌍 𒄑𒆪 𒉠 𒀞 𒄑𒆪 𒁹𒀭𒀸𒋩𒋀𒋧𒈾 𒈗 𒆳𒀸𒋩𒆠 𒂗 𒂊𒈬𒆠𒋙</div>
<div class='line'>𒌋𒅗 𒄑𒆪 𒁹𒋫𒅈𒄣𒌑 𒈗 𒆳𒆪𒌑𒋙 𒀀𒁲 𒂟𒈨𒌍 𒋛𒀀 𒀉𒋾𒋙 𒄿𒈥𒊑𒊒</div>
<div class='line'>𒄿𒆗𒉌𒉡 𒁍𒋙𒌦 𒁀𒌅𒆤𒄯𒋙𒌦 𒌅 𒀀𒁉𒅅𒋫𒋙𒌦 𒃻𒈨𒌍</div>
<div class='line'>𒄿𒈾 𒇷𒋾 𒇷𒀪𒌑𒋾 𒁕𒈾𒈾 𒅇 𒆳𒋾 𒌋𒅗𒋙𒌦 𒁺𒆪</div>
<div class='line'>𒁹𒀸𒋩𒋀𒋧𒈾 𒈗 𒆳𒀸𒋩𒆠 𒁷𒊻𒋢 𒄥𒄠𒈠</div>
<div class='line'>𒈪𒈲 𒆳𒀸𒋩𒆠 𒄿𒆏𒁀𒋢 𒄿𒈾 𒊮 𒇻𒀴 𒉈𒄿 𒁺𒍝𒄠𒈠 𒀭𒈾 𒄀𒈾</div>
<div class='line'>𒄑𒄯𒈨𒌍 𒁲𒈨𒌍 𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾</div>
<div class='line'>𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
</div>