<div class='block'>
<div class='line'>𒀀𒈾 𒈗 𒋙 𒁁𒉌𒅀</div>
<div class='line'>𒀴𒅗 𒁹𒀭𒀝𒅅𒁉</div>
<div class='line'>𒀭𒀝 𒌋 𒀭𒀫𒌓 𒀀𒈾 𒈗 𒆳𒆳</div>
<div class='line'>𒁁𒉌𒅀 𒌨𒊒𒁍</div>
<div class='line'>𒆠𒄿 𒀀𒈾𒆪 𒀀𒃶𒈾</div>
<div class='line'>𒈠𒊍𒇡𒋾 𒃻 𒈗 𒁁𒉌𒅀</div>
<div class='line'>𒀀𒈾𒊍𒍝𒊒 𒁹𒀀𒃻𒊑𒁺</div>
<div class='line'>𒇽𒃻𒌆 𒃻 𒄘𒃮𒀀𒆠</div>
<div class='line'>𒂍𒀜𒅀 𒀀𒈾 𒇽𒈾𒀀𒀀𒇻</div>
<div class='line'>𒄿𒉆𒁷 𒅇 𒃻𒋃𒅀</div>
<div class='line'>𒃮𒁉 𒀀𒈾 𒉺𒉌𒋙 𒌑𒋫𒊒</div>
<div class='line'>𒈠𒈾 𒆬𒌓 𒀜𒌅𒌑𒀀</div>
<div class='line'>𒀜𒌅𒌑𒀀</div>
<div class='line'>𒂅 𒃻 𒅖</div>
<div class='line'>𒋗 𒈫 𒄞𒈨𒌍</div>
<div class='line'>𒅈𒊒 𒈾</div>
<div class='line'>𒆳𒆠𒈬𒄩𒀀𒀀</div>
<div class='line'>𒀀𒈾 𒆪𒈬 𒌋𒐊 𒈠𒈾</div>
<div class='line'>𒊻𒂟𒂍 𒀀𒈾</div>
<div class='line'>𒀀𒃮𒁉𒈠 𒌋𒌋𒈠 𒌌 𒄿𒋆𒌋𒌋𒉌</div>
<div class='line'>𒈠𒈾 𒍏</div>
<div class='line'>𒇻𒊌</div>
<div class='line'>𒆠𒄿 𒉺𒀭 𒈗 𒁁𒉌𒅀 𒈤𒊒</div>
<div class='line'>𒈗 𒁁𒉌𒀀 𒇷𒅁𒆤𒈠</div>
<div class='line'>𒃻𒋃𒅀 𒇺𒅆𒋙𒉏𒈠</div>
<div class='line'>𒀖𒁲𒉡𒉌 𒀀𒈾 𒋗𒈬</div>
<div class='line'>𒃻 𒈗 𒁁𒉌𒐊 𒀭𒂊 𒌋 𒆠𒁴</div>
<div class='line'>𒄿𒉡𒍑𒋙 𒁁𒉌 𒈗𒈨𒌍</div>
<div class='line'>𒆷 𒌑𒈦𒊬𒀭𒉌𒈠</div>
<div class='line'>𒌦𒈨𒌍𒅀 𒀸 𒂍 𒇽𒁮𒃼</div>
<div class='line'>𒆷 𒄿𒄷𒄭𒌅 𒈗 𒆳𒆳</div>
<div class='line'>𒆠𒄿 𒃻 𒉺𒉌𒋙 𒈤𒊑</div>
<div class='line'>𒇷𒁍𒍑</div>
</div>