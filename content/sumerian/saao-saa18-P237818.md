<div class='block'>
<div class='line'>𒀀𒈾 𒈗 𒋙 𒁁𒉌𒅀</div>
<div class='line'>𒀴𒅗 𒁹𒀀𒃼𒀭𒂗𒇻𒄯</div>
<div class='line'>𒀭𒀝 𒌋 𒀭𒀫𒌓 𒀀𒈾 𒈗 𒋙</div>
<div class='line'>𒁁𒉌𒅀 𒌨𒊒𒁍</div>
<div class='line'>𒀭𒌓 𒌋 𒀭𒀫𒌓 𒂅𒌒 𒊮𒁉</div>
<div class='line'>𒌋 𒂅𒌒 𒅆𒄿𒊑</div>
<div class='line'>𒃻 𒈗 𒁁𒉌𒅀 𒇷𒅅𒁍𒌑</div>
<div class='line'>𒌉𒁹𒁕𒆪𒊒 𒃻𒋃𒈨𒌍𒅀</div>
<div class='line'>𒄴𒋼𒀉𒂅 𒂼𒀀</div>
<div class='line'>𒌋 𒋀𒈨𒌍𒂊𒀀</div>
<div class='line'>𒀸 𒁍𒁍𒋾 𒀉𒁺𒊌</div>
<div class='line'>𒅆𒉿𒅕𒋾</div>
<div class='line'>𒀀𒈾 𒌋𒅗𒄭𒋙</div>
<div class='line'>𒀀𒈾 𒈗 𒁁𒉌𒅀</div>
<div class='line'>𒆠𒄿 𒀾𒁍𒊒</div>
<div class='line'>𒂵𒁀𒊒𒌑</div>
<div class='line'>𒌌 𒀀𒄯</div>
<div class='line'>𒀊𒋫𒆷𒄴</div>
<div class='line'>𒈗 𒄿𒁲 𒀀𒃶𒈾</div>
<div class='line'>𒌌 𒋗𒍮𒁍𒋫𒅗</div>
<div class='line'>𒂍𒀀 𒌋 𒇽𒋡𒀠𒆷𒀀</div>
<div class='line'>𒅀𒀪𒉡 𒌋 𒀸 𒆍𒀭𒆠</div>
<div class='line'>𒅎𒈬𒌑𒀀 𒃻 𒀸 𒉺𒀭</div>
<div class='line'>𒂼𒅀 𒌋 𒋀𒈨𒌍𒂊𒀀</div>
<div class='line'>𒀝𒇻𒌑 𒌉𒁹𒁕𒆪𒊒</div>
<div class='line'>𒄴𒋼𒀉𒂅</div>
<div class='line'>𒀀𒁲 𒈫𒋙 𒁕𒀠𒄩𒀝</div>
<div class='line'>𒀸 𒉿𒄿𒅗 𒂖𒇻</div>
<div class='line'>𒃻 𒀭𒌓 𒌋 𒀭𒀫𒌓</div>
<div class='line'>𒄿𒋼𒀀𒊏𒁍𒍑</div>
<div class='line'>𒅔𒁕𒀝𒌅</div>
<div class='line'>𒈠𒀀 𒂍𒅗</div>
<div class='line'>𒄿𒊏𒀊𒉿𒅖</div>
<div class='line'>𒂗𒈾 𒀸 𒄑𒈪 𒈗</div>
<div class='line'>𒁁𒉌𒅀 𒇷𒅕𒉿𒅖</div>
</div>