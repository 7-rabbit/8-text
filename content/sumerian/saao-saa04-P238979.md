<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒁹𒀭𒊹𒋀𒋧𒈾 𒈗 𒆳𒀭𒊹 𒃻 𒄿𒈾𒀭𒈾 𒇽𒀀𒆥𒋙</div>
<div class='line'>𒃻 𒊮𒋙 𒌒𒇴 𒀀𒈾 𒁹𒈗 𒆳𒄷𒁍𒍑𒆠𒀀 𒁹 𒆥𒋙𒈠</div>
<div class='line'>𒋾𒄑𒈬𒊒𒈠 𒀭𒌓𒅗 𒃲𒋾 𒍪𒌋</div>
<div class='line'>𒁶 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒅇 𒌍𒁇𒅗 𒊩𒈬</div>
<div class='line'>𒂗𒈬𒈬 𒉈𒄿 𒁹𒀭𒊹𒋀𒋧𒈾 𒈗 𒆳𒀭𒊹 𒇷𒄑𒆸 𒌨𒂍𒈠</div>
<div class='line'>𒇽𒀀𒆥𒋙 𒀀𒈾 𒆳𒄷𒁍𒍑𒆠𒀀 𒇺𒁓 𒁶 𒅅𒋰𒁺𒈠 𒅋𒋰𒊏</div>
<div class='line'>𒇽𒀀𒆥𒋙 𒃻 𒆜 𒆳𒄷𒁍𒍑𒆠𒀀 𒄿𒉺𒅁𒉺𒊒</div>
<div class='line'>𒇻𒌑 𒆳𒌵𒀀𒀀 𒇻𒌑 𒆳𒄀𒂇𒊏𒀀𒀀 𒇻𒌑 𒆳𒌋𒌋𒈾𒀀𒀀</div>
<div class='line'>𒇻𒌑 𒆳𒅖𒆪𒍝𒀀𒀀 𒇻𒌑 𒆳𒀀𒀀 𒇻𒌑 𒇽𒉽 𒁇𒌑</div>
<div class='line'>𒄿𒇡𒊑𒈬𒌋 𒄿𒆏𒉿𒁺𒌑 𒇽𒀀𒆥 𒃻𒀀𒋙 𒄿𒋼𒅁𒁍𒋗𒌑</div>
<div class='line'>𒄿𒂟𒁀𒌅𒌑 𒄿𒂁𒆪𒋗𒌑 𒊮𒁉 𒃻 𒂗𒈬𒈬 𒉈𒄿</div>
<div class='line'>𒁹𒀭𒊹𒋀𒋧𒈾 𒈗 𒆳𒀭𒊹 𒁹 𒌋𒅗𒄭 𒄿𒈥𒊏𒍮 𒄿𒇴𒈨𒉌</div>
<div class='line'>𒀭𒌓𒅗 𒃲𒋾 𒍪𒂊</div>
<div class='line'>𒂊𒍦 𒃻 𒂗𒈬𒈬 𒉈𒄿 𒁹𒀭𒊹𒋀𒋧𒈾 𒈗 𒆳𒀭𒊹 𒉌𒁲</div>
<div class='line'>𒂊𒍦 𒃻 𒈠 𒄿𒋢𒋙 𒂕𒋗</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃻 𒁹 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒁍𒌓 𒇻𒀴 𒌆 𒄀𒉌𒂊𒋙 𒌒𒃻𒋾 𒆗𒋗</div>
<div class='line'>𒂊𒍦 𒃻 𒀀𒈾𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒌒𒃻𒋾 𒆗𒃻𒆪</div>
<div class='line'>𒊩𒈠 𒇻𒀪𒌑 𒀀𒆪𒇻 𒅘𒌑 𒌑𒆗𒉿𒌅 𒆪𒌦 𒋗 𒁄𒌑 𒍑𒉿𒇻</div>
<div class='line'>𒌑𒇻 𒋫𒁁 𒄿𒈾 𒅗𒐊 𒅁𒋻𒊑𒁺 𒇲𒈨𒌍𒌋</div>
<div class='line'>𒇻𒌑 𒍣𒈨𒌍𒄩 𒇻𒌑 𒁇𒈨𒌍 𒂊𒌅𒌑 𒊑𒁺</div>
<div class='line'>𒀀𒊩𒅗 𒀭𒌓 𒂗 𒃲𒌑 𒁶 𒂗𒈬𒈬 𒉈𒄿 𒁹𒀭𒊬𒋀𒋧𒈾 𒈗 𒆳𒀭𒊹</div>
<div class='line'>𒇽𒀀𒆥𒋙 𒆜 𒆳𒄷𒁍𒍑𒆠𒀀 𒅋𒋰𒊒 𒇻 𒄀𒂇𒊏𒀀𒀀</div>
<div class='line'>𒇻𒌑 𒆳𒌵𒀀𒀀 𒇻𒌑 𒆳𒌋𒌋𒈾𒀀𒀀 𒇻𒌑 𒆳𒅖𒆪𒍝𒀀𒀀</div>
<div class='line'>𒇻𒌑 𒆳𒀀𒀀 𒇻𒌑 𒇽𒉽 𒌋𒌋𒈠 𒇽𒀀𒆥 𒃻𒀀𒋙 𒄿𒋼𒅁𒁍𒋗</div>
<div class='line'>𒇽𒀀𒆥 𒄯𒌓 𒁳𒌅 𒄤𒆪 𒄿𒈾 𒊮 𒇻𒀴 𒀭𒉌𒄿</div>
<div class='line'>𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒁺𒅅 𒃻𒋰 𒊒</div>
<div class='line'>𒌋𒅗𒉡 𒊕</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒄯𒍗 𒇷𒋰𒁄</div>
</div>