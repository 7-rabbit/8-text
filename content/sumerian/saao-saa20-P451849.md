<div class='block'>
<div class='line'>𒂊𒁍𒍑𒈠 𒁹𒆪𒋾𒀭𒈦 𒌋𒌋 𒆳𒀸𒋩𒆠 𒌓𒍢 𒀀𒈾 𒀭𒃽𒆳𒂊 𒀭𒈨𒌍𒋙 𒌑𒆥𒈠 𒋧𒅔</div>
<div class='line'>𒂊𒉡𒈠 𒈾𒀀𒂅 𒊭 𒁹𒆪𒋾𒀭𒈦 𒀀𒈾 𒊬𒋥𒆳𒂊 𒀀𒈾 𒂊𒉿𒊺𒄿𒅗</div>
<div class='line'>𒌆𒈦𒆪𒉡 𒀸 𒄘 𒀀𒇉 𒉺𒊍 𒆍𒋙 𒀀𒈾 𒅆 𒀭𒌓 𒃻𒀭 𒄑𒄖𒍝 𒀸 𒄿𒁲 𒌆𒈦𒆠𒉌 𒊒𒁲</div>
<div class='line'>𒋠𒃶𒁁 𒅁𒁍 𒀸 𒌋𒅗𒄭 𒊒𒁲 𒆏𒁍 𒃻 𒉌𒄑 𒄭𒂵 𒋆𒄭𒀀𒈨𒌍 𒋆𒇷 𒉌𒅁𒋙 𒋠𒃶𒁁 𒀸 𒌋𒅗𒄭 𒊒𒁲</div>
<div class='line'>𒄑𒍎 𒀸 𒅆 𒀭𒌓 𒊒𒁲 𒊺𒄴𒌓 𒄑𒂵𒍝𒀀𒋾 𒄑𒉣𒇷𒁀𒉌 𒂕 𒄑𒍎 𒊒𒁲</div>
<div class='line'>𒈫 𒂍𒍮𒊏𒊏𒉌 𒈫 𒂁𒉺𒄀𒇷 𒀸 𒐖𒌍 𒊺𒄴𒋼 𒊒𒁲 𒂁𒋻𒁍 𒃾𒈨𒌍 𒂁𒋻𒁍 𒊭 𒁉𒈨𒌍</div>
<div class='line'>𒂁𒀀𒂵𒉡 𒃾𒈨𒌍 𒂁𒀀𒂵𒉡 𒊭 𒁉𒈨𒌍 𒂕 𒊺𒄴𒋼 𒊒𒁲 𒐈 𒑏 𒐊 𒋡 𒃻𒆳𒊒 𒌋𒐊 𒋡 𒃻𒊑𒉿𒌓 𒌋𒐊 𒋡 𒃻𒆸𒊏𒈨𒌍</div>
<div class='line'>𒐈 𒑏 𒃻𒋛𒂊𒉿 𒐈 𒑏 𒃻𒌉𒌉𒈨𒌍 𒐈 𒑏 𒃻𒅗𒆕𒈨𒌍 𒃻𒈜𒁍 𒈩𒌓</div>
<div class='line'>𒋛𒅋𒋾 𒁺𒇷𒋡𒀀𒋼 𒃻𒈨𒌍 𒂁𒋡𒍠 𒉌𒄑 𒂁𒋡𒍠 𒋭 𒂁𒁓𒍣𒃲 𒊭 𒋆𒇷</div>
<div class='line'>𒐈 𒄑𒉺𒋓𒀀𒋼 𒊭 𒊺𒉻 𒊺𒊓𒀀 𒄑𒉡𒌫𒈠𒈨𒌍 𒐌 𒂁𒀀𒂵𒈾𒋼</div>
<div class='line'>𒊺𒊓𒀀 𒃮𒄭 𒐌 𒂁𒈠𒋛𒀀𒋼 𒊭 𒉌𒄑 𒋭 𒁉 𒃾 𒂵</div>
<div class='line'>𒂁𒄩𒊍𒁍 𒂁𒀀𒁕𒍀 𒋠𒁇𒊒𒌦𒁺 𒋻𒁉 𒄀𒄭𒂵 𒀸 𒊮𒁉 𒃻𒀭</div>
<div class='line'>𒁹 𒈠𒈾 𒀭𒁇 𒁹 𒈠𒈾 𒀀𒁈 𒁹 𒈠𒈾 𒆬𒄀 𒁹 𒈠𒈾 𒆬𒌓 𒁹 𒈠𒈾 𒌓𒅗𒁇 𒁹 𒈠𒈾 𒀭𒈾 𒁹 𒈠𒈾 𒀭𒉈 𒁹 𒈠𒈾 𒋠𒍝𒆳𒈪</div>
<div class='line'>𒁹 𒈠𒈾 𒋠𒍝𒆳 𒁹 𒈠𒈾 𒋠𒃶𒁁 𒀀 𒁕</div>
<div class='line'>𒊮𒁉</div>
<div class='line'>𒌑𒃻𒉺</div>
<div class='line'>𒀮𒍑 𒀭𒂍𒀀</div>
<div class='line'>𒍣𒈬𒋙 𒉆𒊒 𒋫𒍝𒄯</div>
<div class='line'>𒀭𒇡𒁀𒉌𒌓 𒊬𒊏𒌓 𒋫𒍝𒄯 𒂁𒉺𒂵𒀠 𒃾 𒂁𒉺𒂵𒀠 𒀀𒈨𒌍</div>
<div class='line'>𒀸 𒅆 𒀭𒁄𒆠 𒀭𒌋𒐊 𒀜𒋾 𒃲𒌓𒌑 𒄿𒀖𒋾 𒀭𒂊 𒋫𒍝𒄯 𒈠𒅗𒋢 𒀸 𒅆 𒀭𒐊𒁹𒁹 𒃻𒀭</div>
<div class='line'>𒊺𒅕𒄣 𒋫𒃻𒊩 𒁉 𒃾 𒁄𒆠 𒊑𒁕𒉌𒂊 𒁁𒉌𒂊 𒃲𒌋𒋾 𒋫𒍝𒄯 𒈠𒅗𒋢 𒀸 𒅆 𒈠𒀀𒀀𒇷 𒀸 𒅆 𒀭𒀀𒉣𒈾𒆠 𒃻𒀭</div>
<div class='line'>𒊺𒅕𒄣 𒋫𒃻𒊩 𒁉 𒃾 𒁄𒆠 𒋗𒉀 𒀭𒋫𒍝𒄯 𒊺𒅕𒄣</div>
<div class='line'>𒀸 𒅆 𒀭𒀀𒉣𒈾𒆠 𒋫𒃻𒊩 𒈠𒅗𒋢 𒃻𒀭 𒁉 𒃾 𒁄𒆠 𒋫𒍝𒄯 𒊺𒅕𒄣 𒀸 𒅆 𒀭𒌍</div>
<div class='line'>𒋫𒃻𒊩 𒈫𒋙 𒍥𒆳𒂷 𒊒𒁲 𒂁𒉺𒄖𒇻 𒃻 𒃾 𒁄𒆠 𒇻𒀬 𒁄𒆠 𒉌𒄑 𒋭</div>
<div class='line'>𒁉 𒃾 𒁄𒆠 𒁁𒈝 𒈗 𒀭𒋀𒆠 𒀭𒂊 𒆬𒈨𒌍 𒋫𒍝𒄯 𒊺𒅕𒄣 𒀸 𒅆 𒀭𒁁𒀖𒀭𒈨𒌍 𒋫𒃻𒊩</div>
<div class='line'>𒇻𒀬 𒁄𒆠 𒉌𒄑 𒋭 𒁉 𒃾 𒁄𒆠 𒂊𒌀𒆳 𒀸 𒀭𒂊 𒋫𒍝𒄯 𒊺𒅕𒄣 𒀸 𒅆 𒀭𒋫𒃻𒊩</div>
<div class='line'>𒇻𒀬 𒁄𒆠 𒉌𒄑 𒋭 𒁉 𒃾 𒁄𒆠 𒋗𒋢𒆳 𒄭𒅕𒌓 𒃲𒌓 𒋃𒊒𒄴𒌓 𒀭𒌋𒐊 𒋼𒁍𒃻 𒋫𒍝𒄯</div>
<div class='line'>𒇻𒀬 𒀸 𒅆 𒀭𒐊𒁹𒁹 𒀸 𒅆 𒈠𒀀𒀀𒇷 𒁄𒆠 𒊺𒅕𒄣 𒋫𒃻𒊩 𒉌𒄑 𒋭 𒁉 𒃾 𒁄𒆠</div>
<div class='line'>𒉌𒌓</div>
<div class='line'>𒋼 𒊭 𒉺𒉌</div>
<div class='line'>𒉺𒄖𒇻 𒃾 𒀸 𒌋𒅗 𒊕𒁺 𒇻𒀴 𒁄𒆠 𒍥𒆳𒂷 𒀸 𒌋𒅗𒄭 𒊒𒁲</div>
<div class='line'>𒉺𒄖𒇻 𒃻 𒀀𒈨𒌍 𒀸 𒌋𒅗𒄭 𒃻𒀭 𒊮 𒈩𒌓 𒀸 𒋗𒈫𒋙 𒃻𒀭 𒉌𒅁𒊺 𒋠𒃶𒁁</div>
<div class='line'>𒈠 𒋫𒍝𒄯 𒅆𒋫𒉡𒄩𒆪𒌋 𒂗 𒊺𒅕𒍣 𒌑𒊓𒆷 𒋫𒍝𒄯</div>
<div class='line'>𒀭𒀀𒉏 𒀜 𒀭𒈨𒌍 𒁀𒉡𒌋 𒅗𒆷𒈬 𒋫𒍝𒄯 𒀀𒈨𒌍 𒀸 𒋗𒈫 𒀭𒌍 𒊒𒁲 𒊮 𒈩𒌓 𒋫</div>
<div class='line'>𒊮 𒀭𒅗 𒊮 𒉆𒅗 𒋗𒈫 𒀭𒅗 𒀭𒅖𒋻𒅗 𒈜𒉺𒀜𒋛𒀀𒅗 𒋳𒋡𒁉𒈠</div>
<div class='line'>𒊺𒄴𒁲𒋙 𒄿𒃻𒉺 𒅆𒌨𒋙 𒄿𒉺𒋻 𒆰𒋙 𒄿𒅗𒇡 𒊓𒀀𒊑 𒌅𒊺𒋳 𒃻𒋼𒇷𒋛 𒌅𒊺𒋳</div>
<div class='line'>𒋗𒈫 𒋫𒍝𒁁 𒌅𒆳𒁀𒋙 𒆰𒋙 𒄿𒅗𒇡 𒆷 𒈠𒄈𒌓 𒌅𒊺𒍝 𒉌</div>
<div class='line'>𒀀𒈾 𒅀𒅈𒄭 𒊒𒁲 𒀭𒆘 𒂍 𒍣𒉡𒌋 𒁹 𒇽 𒄿𒊓𒀠𒅆</div>
<div class='line'>𒊓𒀠𒄣 𒀸 𒅆 𒀭𒌍 𒌅𒃼𒊐 𒊺𒅕𒄣 𒋫𒃻𒊩 𒉌𒄑 𒋭 𒁄𒆠</div>
<div class='line'>𒀭𒋀𒆠 𒀜𒋫𒀀 𒊏𒀪𒅎 𒀭𒂊 𒈾𒁍𒋾 𒋫𒍝𒄯</div>
<div class='line'>𒊓𒀠𒄣 𒀸 𒅆 𒀭𒁁𒀖𒀭𒈨𒌍 𒌅𒃼𒊐 𒊺𒅕𒄣 𒋫𒃻𒊩 𒉌𒄑 𒋭 𒁉 𒃾 𒁄𒆠</div>
<div class='line'>𒍪𒀊 𒄀𒋓𒌓 𒄭𒋥 𒀭𒂍𒀀 𒆗𒈾𒀜 𒌑𒊏𒀜 𒀀𒈾 𒆠𒁴 𒋫𒍝𒄯</div>
<div class='line'>𒊓𒀠𒄣 𒀸 𒅆 𒀭𒐊𒁹𒁹 𒀸 𒅆 𒈠𒀀𒀀𒇷 𒌅𒃼𒊐 𒊺𒅕𒄣 𒋫𒃻𒊩 𒉌𒄑 𒋭 𒁉 𒃾 𒁄𒆠</div>
<div class='line'>𒆸𒆸 𒈫𒋫 𒆳𒋛𒈾𒀀𒋼 𒀸 𒋼𒍝𒉿 𒃻𒀭 𒂊</div>
<div class='line'>𒀭𒐌𒁉 𒌅𒃻𒆗 𒊓𒀠𒄣 𒀸 𒅆 𒀭𒀀𒉣𒈾𒆠 𒌅𒃼𒊐 𒊺𒅕𒄣 𒋫𒃻𒊩 𒉌𒄑 𒋭 𒁉 𒃾 𒁄𒆠</div>
<div class='line'>𒀭𒐌𒁉 𒀭𒈨𒌍 𒃲𒈨𒌍 𒋫𒍝𒄯 𒂁𒍝</div>
<div class='line'>𒍥𒊺𒊓𒀀</div>
<div class='line'>𒋫𒍝𒄯</div>
<div class='line'>𒋫𒍝𒄯 𒀸 𒂍 𒂊𒊏𒀊</div>
<div class='line'>𒁾𒀝 𒂁𒁓𒍣 𒄿𒃻𒆥𒅆 𒅻𒃻 𒄿𒈾𒋝</div>
<div class='line'>𒈫𒋙 𒌋𒌆𒇻 𒀭𒈾𒀀 𒀸 𒆠𒆗 𒆳𒂊 𒌑𒊩𒇴 𒂊𒉺𒃻 𒆰𒋙 𒄿𒋓</div>
<div class='line'>𒁶 𒌀𒋙 𒊮𒋻𒈠 𒁀𒆸</div>
</div>