<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒉆 𒄀𒈾 𒀀𒁄𒀭𒉌</div>
<div class='line'>𒋫 𒌓 𒀭𒉌𒄿 𒌓 𒐋𒆚 𒃻 𒌗 𒀭𒉌𒄿 𒌗𒄞 𒂗 𒌓 𒌋𒈫𒆚</div>
<div class='line'>𒃻 𒌗 𒀭𒉌𒄿 𒌗𒄞 𒀀𒈾 𒐌 𒌓𒈨𒌍 𒐌 𒈪𒈨𒌍 𒉈𒈨𒌍 𒅆𒆥 𒊑𒅀 𒄿𒈾 𒅆𒆥 𒊑 𒄯𒌓</div>
<div class='line'>𒇻𒌑 𒁹𒅗𒀾𒋫𒊑𒋾 𒀀𒁲 𒂟𒈨𒌍𒋙 𒇻𒌑 𒂟𒈨𒌍 𒇽𒄀𒂇𒊏𒀀𒀀</div>
<div class='line'>𒇻𒌑 𒂟𒈨𒌍 𒇽𒈠𒁕𒀀𒀀 𒇻𒌑 𒂟𒈨𒌍 𒇽𒌋𒌋𒈾𒀀𒀀</div>
<div class='line'>𒇻𒌑 𒂟𒈨𒌍 𒇽𒌋𒌋𒈾𒀀𒀀 𒇻𒌑 𒂟𒈨𒌍 𒇽𒈠𒁕𒀀𒀀 𒇻𒌑 𒇽𒉽 𒋛𒀀</div>
<div class='line'>𒅅𒈨𒌍𒌑 𒌷 𒄯𒌓 𒌷𒌑𒅆𒅆 𒁳𒈨𒌍 𒀀𒈾 𒊮𒁉 𒌷 𒄯𒌓 𒌷𒌑𒅆𒅆</div>
<div class='line'>𒌅𒈨𒌍 𒌷 𒄯𒌓 𒌷𒌑𒅆𒅆 𒋗𒋢𒌦 𒄿𒁉𒃻𒁺 𒁹 𒋡𒋾𒋙𒌦 𒅎𒌋𒌋𒉡𒌑</div>
<div class='line'>𒈪𒉭 𒊒𒈨𒌍 𒁁 𒄿𒈾 𒉌𒊑 𒉈𒃻 𒃻𒅔</div>
<div class='line'>𒁁 𒆠𒋫𒌈 𒁺 𒁁 𒃻𒉿 𒌋𒄯 𒉠</div>
<div class='line'>𒄿𒈾 𒊮 𒇻𒀴 𒉈𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒁲𒁴 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
<div class='line'>𒁹𒈾𒍢𒊒 𒌋 𒁹𒀭𒀫𒌓𒈬𒌑𒀫</div>
</div>