<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒀝𒂗𒁺𒅔</div>
<div class='line'>𒇻𒌋 𒁲𒈬 𒀀𒈾 𒈗 𒁁𒇷𒐊</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒀸 𒌋𒅗 𒇯𒇷 𒊭</div>
<div class='line'>𒄵𒋾 𒅆𒈫𒈨𒌍𒅗 𒌦𒋫𒁲𒀉</div>
<div class='line'>𒈠𒀀 𒆷 𒋫𒌑𒌋𒌋𒉌</div>
<div class='line'>𒊭 𒀀𒈾 𒈗 𒂗𒅀 𒆷 𒀀𒌑𒈬𒉌</div>
<div class='line'>𒀀𒈾 𒌋𒌋𒉌𒈠 𒄴𒄯 𒆷𒀾𒈨</div>
<div class='line'>𒀭𒉡𒋆 𒐈𒋙 𒐉𒋙</div>
<div class='line'>𒈗 𒁁𒉌 𒀀𒆠 𒀭𒉌𒅀𒂊</div>
<div class='line'>𒄿𒃻𒉺𒊏 𒀀𒆠𒂊 𒆷𒀊𒆳</div>
<div class='line'>𒀀𒇷 𒉌𒆤𒋾 𒁕𒈨𒂊𒀀</div>
<div class='line'>𒀸 𒊮𒁉𒅀 𒂊𒋰𒇻</div>
<div class='line'>𒀸 𒋡𒉌 𒈪𒄴𒊑𒂊𒀀</div>
<div class='line'>𒇯𒇻 𒅁𒉺𒀾</div>
<div class='line'>𒆷 𒀀𒃻𒊑𒁺𒌝𒈠</div>
<div class='line'>𒊭 𒊮𒁉𒋙𒉡 𒀀𒈾𒆪</div>
<div class='line'>𒆷 𒈠𒆠𒅀𒌑 𒀀𒈾𒆪</div>
<div class='line'>𒀀𒆠 𒊭 𒋗𒉡 𒅁𒉺𒋙𒌋𒉌</div>
<div class='line'>𒀀𒈾𒆪 𒅁𒉺𒀾</div>
<div class='line'>𒆠 𒈠𒍢 𒀀𒈾 𒈗 𒂗𒅀</div>
<div class='line'>𒆷 𒀀𒌑𒈬𒌋𒉌</div>
<div class='line'>𒄠𒈨𒉌 𒈗 𒁁𒉌 𒌑𒁀𒀪𒀭𒉌</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒀸 𒌷𒀀𒈨𒌍𒌉𒈾 𒇻 𒀜𒋫</div>
<div class='line'>𒂗𒉣 𒌑𒀫 𒀭𒉡𒋆</div>
<div class='line'>𒀸 𒌷𒂦𒀭𒀀𒉡𒉌𒋾 𒄵𒋾</div>
<div class='line'>𒌷𒀀𒈨𒌍𒌉𒈾 𒅇 𒌷𒂦𒂗𒀭𒀀𒀀</div>
<div class='line'>𒀸 𒊺𒅁 𒆳𒄿 𒀀𒈾𒆪 𒂊𒈮𒂊𒀀</div>
<div class='line'>𒀸 𒉺𒉌𒂊𒀀 𒌉𒁹𒅀𒁺</div>
<div class='line'>𒀸 𒆍𒀭𒆠𒈠 𒋙𒌑</div>
<div class='line'>𒆜 𒅗𒊑𒅎 𒀀𒈾𒆪 𒆷 𒀠𒆷𒅗</div>
<div class='line'>𒊑𒌍 𒆜𒅀 𒆷 𒀀𒈾𒀾𒅆</div>
<div class='line'>𒅇 𒂟𒈨𒌍𒌋𒌋𒂊𒀀 𒆷 𒌑𒊏𒄠𒈠</div>
<div class='line'>𒊑𒌍 𒍥𒁕𒆜𒈨𒌍𒋙𒉡</div>
<div class='line'>𒆷 𒄿𒈾𒀾𒅆𒅀𒌑</div>
<div class='line'>𒈪𒉡 𒊭 𒉈𒈬𒌦𒉌</div>
<div class='line'>𒈗 𒁁𒉌 𒇺𒁍𒊏</div>
</div>