<div class='block'>
<div class='line'>𒀀𒈾 𒈗 𒂗𒅀 𒇻𒆗𒇷𒈬</div>
<div class='line'>𒌉𒌉𒈨𒌍𒋙𒉡 𒈗 𒀸 𒋛𒆥𒋙</div>
<div class='line'>𒇷𒅔𒌅𒄷 𒊭 𒈗 𒁁𒉌 𒅅𒁍𒌋𒉌</div>
<div class='line'>𒈠𒀀 𒀜𒋫 𒆷 𒋼𒊏𒁀 𒀸 𒉺𒉌𒅗</div>
<div class='line'>𒆷 𒋼𒅁𒉺𒀾 𒆠𒄿 𒈠𒍢 𒈗 𒁁𒉌</div>
<div class='line'>𒅅𒁍𒌋𒉌 𒇷𒊒𒌒 𒆷𒊍𒍣𒄑</div>
<div class='line'>𒀸 𒉺𒉌𒅀 𒇻 𒋼𒁍𒍑 𒀸 𒌋𒅗 𒆪𒍦𒉿</div>
<div class='line'>𒊭 𒈗 𒁁𒉌 𒅅𒁍𒌋𒉌 𒈠𒀀 𒆪𒍦𒉿 𒀀𒀀𒅗</div>
<div class='line'>𒄿𒊕𒆪𒉡 𒌑𒆷𒀀 𒀸 𒌋𒅗 𒌦𒈨𒌍 𒈠𒀀</div>
<div class='line'>𒀀𒈾 𒈨𒄿𒉌 𒌦𒈨𒌍 𒄑𒍝𒀀𒍪</div>
<div class='line'>𒆪𒍦𒉿𒈠 𒀸 𒋻𒍢 𒀭𒌓 𒇻 𒊕𒉡</div>
<div class='line'>𒀸 𒌋𒅗𒄭 𒉿𒂡𒀀𒋾 𒇻 𒋳𒊒𒌨</div>
<div class='line'>𒅇 𒊩𒋡𒁲𒋢 𒈨𒈨𒉌</div>
<div class='line'>𒄿𒁀𒀾𒅆 𒋼𒅁𒉺𒀾</div>
<div class='line'>𒌦𒈨𒌍 𒇷𒄑𒍣𒍪</div>
<div class='line'>𒌋𒌆𒆷𒋙𒉡 𒇷𒁍𒋙</div>
<div class='line'>𒄿𒁕𒀀𒋾 𒇽𒈦𒈦</div>
<div class='line'>𒅕𒊐 𒀸 𒌋𒅗 𒈬𒈨𒌍 𒊭 𒈗 𒁁𒉌</div>
<div class='line'>𒅅𒁍𒌋𒉌 𒌅𒌋𒊏 𒅀𒌝𒈠</div>
<div class='line'>𒋗𒌑 𒌋𒌆𒇷 𒌑𒆷 𒋗𒈬 𒊭 𒈗</div>
<div class='line'>𒈬𒈨𒌍 𒊭 𒌉𒌋𒌋 𒅇 𒋀𒈨𒌍𒋙 𒃮𒁍</div>
<div class='line'>𒄠𒈥 𒌉𒈨𒌍 𒂗𒅀𒀀𒉌 𒃮𒁍</div>
<div class='line'>𒀀𒈾𒆪 𒀀𒃮𒁀𒀾𒅆 𒋫𒍠𒋼𒀀</div>
<div class='line'>𒅇 𒄿 𒆪𒍦𒉿 𒊭</div>
<div class='line'>𒇻𒁉𒇻</div>
<div class='line'>𒄠𒈥</div>
<div class='line'>𒌑</div>
<div class='line'>𒉌</div>
<div class='line'>𒀸 𒋻𒍢 𒀭𒌓 𒉌𒊕𒃶 𒈗 𒁁𒉌</div>
</div>