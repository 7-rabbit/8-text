<div class='block'>
<div class='line'>𒀀𒁁 𒈗 𒀀𒈾 𒁹𒀭𒉺𒅅𒅆</div>
<div class='line'>𒀸 𒌋𒅗 𒊭 𒌨𒁓𒀭𒉌</div>
<div class='line'>𒈠𒀀 𒈗</div>
<div class='line'>𒌌𒇷 𒆠𒄿 𒃻 𒋬 𒊑𒂊𒊺</div>
<div class='line'>𒊍𒊓𒌓𒀝𒅗</div>
<div class='line'>𒈬𒊌 𒀜𒌓𒉡 𒌋 𒇽𒉆𒈨𒌍</div>
<div class='line'>𒄿𒋾𒄑𒊓 𒌋𒌆𒇻 𒅁𒃻</div>
<div class='line'>𒃻𒈨𒌍 𒄑𒍝𒀀𒉌 𒀝𒀭𒉌𒄿</div>
<div class='line'>𒆷 𒌨𒈨𒀀 𒌑𒈠𒀀 𒀀𒈾 𒈨𒄿𒉌</div>
<div class='line'>𒋳𒁉 𒈠𒀀 𒈨𒄿𒉡 𒄭𒁕𒀀𒀀</div>
<div class='line'>𒆷𒀀 𒄭𒁕𒀀𒅗 𒋙𒌋 𒄭𒀉𒂅</div>
<div class='line'>𒃻 𒆠𒈾𒋫𒋼𒅗 𒇽𒉆𒈨𒌍</div>
<div class='line'>𒃻 𒀀𒉺𒅁𒌓𒀾𒃻𒉡𒌋𒉌</div>
<div class='line'>𒆷 𒅋𒋃𒌋𒊩𒌆𒉌 𒄑𒋛𒆪𒉡</div>
<div class='line'>𒆷 𒄑𒍝𒍪𒌋𒉌 𒌋𒌆𒇻 𒆷 𒂊𒉺𒋙𒉌</div>
<div class='line'>𒌋 𒀸 𒌋𒅗 𒃻 𒋳𒁍𒌋𒉌</div>
<div class='line'>𒈠𒀀 𒈗 𒆷 𒌑𒉘𒈠</div>
<div class='line'>𒋀𒀕𒆠 𒌋 𒇽𒃵𒀀𒋆</div>
<div class='line'>𒋬 𒋗𒈫 𒈗 𒆷 𒂖𒇷𒌑</div>
<div class='line'>𒀀𒆠𒂊 𒄴𒄯 𒅁𒁍𒋙</div>
<div class='line'>𒁹𒆪 𒇷𒁍𒍑</div>
<div class='line'>𒆷 𒀾𒁍𒊏 𒇽𒂗𒉆</div>
<div class='line'>𒆳𒍝𒈬𒀀 𒇽𒃻𒈨</div>
<div class='line'>𒆠𒆪𒉡 𒆷 𒄑𒍮𒊒</div>
<div class='line'>𒆷 𒂊𒉌𒋙𒌋 𒆷 𒈨𒂊𒌓</div>
<div class='line'>𒀸 𒌋𒅗 𒂗𒉣𒆪𒉡 𒆠𒄿</div>
<div class='line'>𒂊𒄯𒌋𒉌 𒂊𒉌𒋗𒌋𒉌</div>
<div class='line'>𒈨𒌓𒌋𒉌 𒊍𒊓𒌓 𒀊𒋫𒋻𒋙𒉡</div>
<div class='line'>𒇽𒂗𒉆 𒌷𒆷𒄭𒊑 𒅇</div>
<div class='line'>𒇽𒂗𒉆 𒌷𒇹𒄩</div>
<div class='line'>𒄑𒋛𒆪𒉡 𒆷 𒀊𒆤 𒌋 𒌑𒈠𒀀</div>
<div class='line'>𒆠𒄿 𒌓𒁷𒈾 𒆷 𒋫𒉺𒅁𒌓𒀭𒉌</div>
<div class='line'>𒁹𒀸𒋩𒋗𒄥𒊏 𒇽𒅆𒁾 𒌋 𒂊𒈮𒆥</div>
<div class='line'>𒄑𒋛𒋙 𒊍𒊓𒌓 𒈨𒄿𒉡 𒃻 𒀀𒈾 𒂊𒉺𒊺</div>
<div class='line'>𒄭𒂵𒌋𒉌 𒅁𒃻 𒁁𒈠 𒀀𒇉𒄯𒊒 𒋝𒊏</div>
<div class='line'>𒋧𒈠 𒌦𒈨𒌍 𒄠𒈬𒋼 𒁺𒊓</div>
<div class='line'>𒌋 𒀉𒁕𒀜 𒂊𒄈𒋼 𒃻 𒌨𒁓𒀭𒉌</div>
<div class='line'>𒁹𒀭𒂗𒋼𒀀𒅕 𒁹𒅈𒁀𒀀𒀀</div>
<div class='line'>𒇽𒃲𒆠𒈲 𒀲𒆳𒊏𒈨𒌍</div>
<div class='line'>𒀸 𒋗𒈫𒋙𒉡 𒈾𒊍𒍮𒌋𒉌</div>
<div class='line'>𒇷𒄑𒍣𒍪 𒄑𒋛𒆪𒉡</div>
<div class='line'>𒌋𒌆𒇻 𒇷𒁍𒋗</div>
</div>