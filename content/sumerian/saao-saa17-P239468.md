<div class='block'>
<div class='line'>𒀀𒈾 𒈗 𒁁𒉌𒅀 𒀴𒅗 𒁹𒆗𒀭𒂗𒇻𒄯</div>
<div class='line'>𒇻𒌑 𒋗𒈝 𒀀𒈾 𒈗 𒁁𒉌𒅀</div>
<div class='line'>𒌝𒈠𒀀 𒀀𒈾 𒈗 𒁁𒉌𒅀𒀀𒈠</div>
<div class='line'>𒋗𒈝 𒀀𒈾 𒌷𒄬𒍮𒈨𒌍 𒌋 𒂊𒈬𒆠 𒃻 𒈗</div>
<div class='line'>𒁁𒉌𒅀 𒊮𒁀 𒃻 𒈗 𒁁𒉌𒅀 𒇻𒌑 𒄭𒂵</div>
<div class='line'>𒀾𒋙 𒉈𒅎 𒃻 𒌉𒁹𒅀𒁺 𒀸 𒁷𒌁𒆠 𒋗𒌑</div>
<div class='line'>𒁮𒋢 𒈪𒋫𒀜</div>
<div class='line'>𒀀𒈾 𒇽𒂗𒉆 𒀠𒋫𒌓</div>
<div class='line'>𒌌 𒀾𒆲 𒀀𒁲 𒀀𒈾</div>
<div class='line'>𒀀𒈾 𒈗 𒁁𒉌𒅀 𒀠𒋫𒌓</div>
<div class='line'>𒃻 𒁹𒀭𒌋𒄥𒋀𒅕 𒅇</div>
<div class='line'>𒆠𒄿 𒅋𒇷𒆪𒉌</div>
<div class='line'>𒀸 𒁷𒌁𒆠 𒀸 𒄘𒃮𒀀</div>
<div class='line'>𒀸 𒊮𒁉 𒌷𒈨𒌍 𒃻 𒉿𒄿</div>
<div class='line'>𒂍𒋢 𒀀𒈾 𒋗𒉺𒇷</div>
<div class='line'>𒀸 𒌋𒅗 𒃻 𒈗 𒁁𒉌𒀀 𒅖𒁍𒊏 𒌝𒈠</div>
<div class='line'>𒋾 𒁹 𒅆 𒂟𒈨𒌍</div>
<div class='line'>𒃻 𒌅𒊺𒁉𒆷</div>
<div class='line'>𒌑</div>
<div class='line'>𒄿𒃮𒁉</div>
<div class='line'>𒉡𒈠</div>
<div class='line'>𒈗 𒁁𒉌𒅀</div>
<div class='line'>𒄿𒈾 𒂅𒁉</div>
<div class='line'>𒈾𒂅𒌑</div>
<div class='line'>𒇽𒁷𒌁𒆠𒈨𒌍</div>
<div class='line'>𒉌 𒀉𒊑𒅗</div>
<div class='line'>𒇻𒁍𒍑 𒈗 𒁁𒉌𒀀</div>
<div class='line'>𒁉𒋙𒉡</div>
<div class='line'>𒈠</div>
<div class='line'>𒆷𒉺𒉌𒅀 𒅋𒋫𒃶</div>
<div class='line'>𒆳 𒀭𒉌𒀉 𒈗 𒁁𒉌𒀀 𒅅𒋫𒆳𒈠</div>
<div class='line'>𒌌𒋼𒍦 𒌝𒈠 𒉘𒈾𒀀 𒇻</div>
<div class='line'>𒌑𒋻𒈠 𒀉𒋾 𒉘𒉌𒅀</div>
<div class='line'>𒉘𒈾𒀀𒀀 𒀉𒆠𒈠 𒌋𒌋𒁲𒂊𒈠</div>
<div class='line'>𒋫𒆪 𒄿𒃮𒁍𒌑 𒌝𒈠</div>
<div class='line'>𒀸 𒂍𒁁𒉌𒋙 𒄿𒁀𒀾𒅆</div>
<div class='line'>𒈨𒌍𒐊 𒌦𒈨𒌍𒅀 𒁮𒈨𒌍𒐊 𒌉𒈨𒌍𒅀</div>
<div class='line'>𒌉𒊩𒈨𒌍𒅀 𒊩𒈬𒌑𒀀 𒈠𒆷 𒁀𒋗𒌑</div>
<div class='line'>𒃻 𒌋𒌆𒇻𒌑𒀀 𒀸 𒄑𒈪 𒈗 𒁁𒉌𒅀 𒀝𒉡𒌑</div>
<div class='line'>𒆸𒌅𒈠 𒄷𒌓𒂅𒈠 𒀀𒈾 𒆳𒉏𒈠𒆠 𒅇</div>
<div class='line'>𒂍𒁹𒅀𒁺 𒈾𒀜𒉡 𒂊𒁺𒋾 𒀸 𒆳𒀸𒋩𒆠</div>
<div class='line'>𒊺𒂍 𒈗 𒁁𒉌𒅀 𒊍𒁀𒌅𒈠 𒀉𒋾 𒂟𒈨𒌍</div>
<div class='line'>𒃻 𒈗 𒁁𒉌𒅀 𒀀𒈬𒌅𒈠 𒀸 𒄑𒈪 𒃻</div>
<div class='line'>𒀭𒈨𒌍 𒃻 𒈗 𒁁𒉌𒅀 𒈾𒀾𒌓𒌅 𒃻 𒈗 𒆠𒄿</div>
<div class='line'>𒌑𒊩𒇷𒈬𒈠 𒈗 𒁁𒉌𒀀 𒌑𒄭𒀀 𒁀𒆷𒁲</div>
<div class='line'>𒀀𒈾 𒉿𒅀 𒅖𒆪𒉡 𒆠𒄿 𒀀𒆳 𒉽𒁀𒉌𒋾 𒀀𒈾</div>
<div class='line'>𒅀𒀀𒅆 𒄿𒃮𒁀𒀀 𒅇 𒃻𒉌𒌓</div>
<div class='line'>𒌝𒈠 𒋫𒃮𒁀 𒌝𒈠 𒂟𒈨𒌍 𒃻 𒀉𒋾</div>
<div class='line'>𒀀𒆠𒄿 𒅀𒀀𒅆 𒆷 𒄿𒉆𒁲𒉡</div>
<div class='line'>𒋙𒉡 𒆠𒄿 𒅀𒀀𒅆 𒈗 𒁁𒉌 𒄿𒁲 𒆠𒄿</div>
<div class='line'>𒀀𒈾𒆪 𒀴 𒃻 𒈗 𒃻 𒌌𒌅 𒉺𒀭</div>
<div class='line'>𒀀𒁲 𒌋𒅗 𒂗𒈾 𒀉𒋾 𒂟𒈨𒌍 𒃻 𒈗</div>
<div class='line'>𒁁𒉌𒅀 𒀀𒈬𒌓 𒌋 𒀊𒇻𒂅 𒌋 𒈗</div>
<div class='line'>𒃮𒁉 𒁵𒄭𒀀 𒄿𒁍𒃻</div>
<div class='line'>𒌌𒌅 𒌋𒅗 𒌓𒈨 𒃻 𒀀𒆳</div>
<div class='line'>𒈠𒀪𒁹 𒀊𒋫𒈛</div>
<div class='line'>𒁳𒁉</div>
<div class='line'>𒀀𒈾 𒅗</div>
<div class='line'>𒀸 𒊮𒁉</div>
<div class='line'>𒀀</div>
<div class='line'>𒉡 𒌦𒈨𒌍𒋙𒉡 𒀀𒈾 𒇽𒈛 𒌌𒋼𒉈</div>
</div>