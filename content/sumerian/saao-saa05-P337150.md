<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀸𒋩𒊑𒍮𒌋𒀀</div>
<div class='line'>𒇻 𒁲𒈬 𒀀𒈾 𒈗 𒁁𒉌𒅀</div>
<div class='line'>𒁹𒁍𒊑𒂊 𒁹𒂊𒍣𒅀𒂊</div>
<div class='line'>𒁹𒂵𒈠𒇻 𒁹𒂊𒄭𒅀𒂊</div>
<div class='line'>𒉽 𒐉 𒊭 𒋗𒈫 𒁹𒀀𒊑𒀀𒍝𒀀</div>
<div class='line'>𒁹𒆪𒈠𒀀𒀀 𒁹𒁉𒊑𒀀𒌦</div>
<div class='line'>𒉽 𒈫 𒊭 𒋗𒈫 𒁹𒀀𒊑𒂊</div>
<div class='line'>𒐋 𒁹𒆪𒈠𒀀𒀀 𒀭𒉡𒋾</div>
<div class='line'>𒅋𒇻𒆪 𒀸 𒊮 𒌷𒁍𒋢𒋛</div>
<div class='line'>𒊭 𒂍 𒃲𒁉𒈜 𒌑𒋗𒁍</div>
<div class='line'>𒌷𒁍𒋢𒊓𒀀𒀀 𒍝𒄭𒋫𒀀𒋼</div>
<div class='line'>𒊭 𒆳𒀸𒋩𒆠 𒋬 𒌷𒆗𒄭</div>
<div class='line'>𒋬 𒌷𒉌𒉡𒀀 𒄿𒋃𒆥𒌋</div>
<div class='line'>𒀀𒈾 𒁹𒆪𒈠𒀀𒀀 𒀭𒉡𒋼</div>
<div class='line'>𒄿𒁺𒉡 𒁹𒆪𒈠𒀀𒀀 𒀭𒉡𒋼</div>
<div class='line'>𒀸 𒊮 𒌷𒀀𒄿𒊏</div>
<div class='line'>𒂍 𒁹𒊕𒁺𒀀𒉌</div>
<div class='line'>𒊭 𒋗𒈫 𒁹𒊓𒉌𒅀𒂊</div>
<div class='line'>𒂗𒌷 𒀴</div>
<div class='line'>𒊭 𒂗𒉆 𒊭 𒌷𒆗𒄭</div>
<div class='line'>𒀸 𒊮𒁉 𒂊𒊒𒁍 𒋬 𒊮𒁉</div>
<div class='line'>𒀸 𒊮𒁉 𒆳𒌵 𒌑𒁍𒇻</div>
<div class='line'>𒋬 𒈠𒀝𒅗 𒍝𒄭𒋫𒀀𒋼</div>
<div class='line'>𒀀𒈾 𒉌𒃻 𒌑𒁀𒀠𒌋𒉌</div>
<div class='line'>𒈗 𒁁𒉌 𒀸 𒌋𒅗 𒁹𒊓𒉌𒅀𒂊</div>
<div class='line'>𒂗𒌷 𒇺𒁓 𒁹𒆪𒈠𒀀𒀀 𒀭𒉡𒋼</div>
<div class='line'>𒇻𒍝𒁉𒀉 𒀸 𒌋𒅗 𒈗 𒁁𒉌𒐊</div>
<div class='line'>𒇻𒊺𒁉𒆷 𒈗 𒁁𒉌 𒇺𒀠𒋙𒉡</div>
<div class='line'>𒍝𒄭𒋫𒀀𒋼 𒀭𒈾𒋼 𒋬 𒀀𒀀𒅗</div>
<div class='line'>𒄿𒈾𒋗𒉌 𒀀𒈾 𒀀𒀀𒃻 𒄿𒁕𒉡𒉌</div>
<div class='line'>𒌋𒌋𒉡 𒋬 𒋗𒈫𒋙𒉡 𒄿𒈠𒄯𒌋𒉌</div>
<div class='line'>𒌋𒌋𒉡 𒌑𒊺𒁇𒊒𒋗𒉡𒌋𒉌</div>
<div class='line'>𒁹𒆪𒈠𒀀𒀀 𒀭𒉡𒋼</div>
<div class='line'>𒄬𒄣𒌋𒋼 𒋗𒉡</div>
<div class='line'>𒋬 𒌷𒆪𒌝𒈨</div>
<div class='line'>𒄬𒄣</div>
</div>