<div class='block'>
<div class='line'>𒆷 𒅔𒈾𒂇 𒅇 𒌓𒈬</div>
<div class='line'>𒆳𒁖𒁹 𒌓 𒌋𒌋𒈫𒆚 𒊭 𒌗𒄞 𒀸 𒊮 𒀯𒋗𒄀</div>
<div class='line'>𒀉𒋫𒈥 𒀸 𒌗𒁈 𒊭 𒈬𒀭𒈾 𒀭𒉌𒋾</div>
<div class='line'>𒌓 𒌋𒌋𒑆𒆚 𒀉𒋫𒁄 𒀯𒊕𒈨𒃻</div>
<div class='line'>𒋧𒈠 𒀀𒈾 𒌋𒌋 𒌓𒈨𒌍 𒋧𒈠 𒀀𒈾 𒌍 𒌓𒈨𒌍</div>
<div class='line'>𒌑𒈠𒀀 𒁹 𒌗 𒐊 𒌓𒈨𒌍 𒀸 𒀭𒂊 𒌑𒌅𒄭𒅕</div>
<div class='line'>𒌓 𒐋𒆚 𒊭 𒌗𒋞 𒀸 𒆕𒃼 𒀯𒉺𒇻𒍣𒀭𒈾</div>
<div class='line'>𒀯𒊕𒈨𒃻 𒀉𒋫𒈥 𒐊 𒌓𒈨𒌍 𒀸 𒌋𒅗 𒂊𒁕𒉌𒄿𒋙</div>
<div class='line'>𒌑𒋛𒋾𒅅 𒆠𒄿 𒀭𒉌𒄿 𒉿𒂡𒋙 𒁹 𒀯𒊕𒈨𒃻</div>
<div class='line'>𒀸 𒌗𒋞 𒅆𒅕 𒊩𒁍𒌓𒋾 𒆳 𒅖𒊕𒃶</div>
<div class='line'>𒊺𒅎 𒅅𒄫 𒁹 𒀯𒊕𒈨𒃻 𒁹 𒀯𒉺𒇻𒍣𒀭𒈾 𒋼</div>
<div class='line'>𒀭 𒅅𒆗 𒁹 𒀯𒊕𒈨𒃻 𒀀𒈾 𒊮 𒀯𒉺𒇻𒍣𒀭𒈾</div>
<div class='line'>𒄿𒊒𒌒 𒀭𒈨𒌍 𒆳 𒅅𒅗𒇻 𒁹 𒀯𒊕𒈨𒃻</div>
<div class='line'>𒀸 𒆜 𒋗𒌓 𒀭𒀀𒉏 𒅆𒅕 𒌉𒈗 𒀜𒋙</div>
<div class='line'>𒄿𒁀𒅈𒈠 𒄑𒄖𒍝 𒄑𒂟𒁁 𒆜 𒋗𒌓 𒀭𒀀𒉏</div>
<div class='line'>𒆳𒉏𒈠𒆠 𒀀𒈾 𒆳𒉏𒈠𒆠 𒀉𒁕𒄀𒅋</div>
<div class='line'>𒅇 𒀀𒈾 𒂗𒉣 𒉆𒁔𒁉𒂊𒋙</div>
<div class='line'>𒇷𒂊𒁍𒋗 𒅇 𒐊 𒌓𒈨𒌍</div>
<div class='line'>𒊭 𒀸 𒌋𒅗 𒂊𒁕𒉌𒄿𒋙 𒌑𒊺𒋾𒄣𒌋𒉌</div>
<div class='line'>𒆠𒈠 𒌑𒌅𒊌𒆧 𒐏 𒌓𒈨𒌍</div>
<div class='line'>𒌦𒊑𒇷 𒆠𒄿 𒀭𒉌𒄿 𒉿𒂡𒋙</div>
<div class='line'>𒁹 𒀯𒉌𒁉𒊒 𒅖𒁺𒌓𒈠 𒀭𒈨𒌍</div>
<div class='line'>𒄿𒍣𒂗𒉡𒌑 𒈨𒊺𒅕 𒅁𒁀𒀾𒅆</div>
<div class='line'>𒉆𒊏𒀀𒋾 𒅖𒃻𒀀 𒍝𒅗𒀀𒋾</div>
<div class='line'>𒀉𒁕𒀠𒆷𒄩 𒀀𒀭𒈨𒌍 𒌋 𒀀𒆗𒈨𒌍</div>
<div class='line'>𒅁𒌓𒊏𒋢 𒌑𒈬 𒅎𒈤𒄩𒊍</div>
<div class='line'>𒆳𒆳 𒀉𒁕𒀠𒆷𒄩 𒀭𒈨𒌍 𒍮𒇷𒂊</div>
<div class='line'>𒌌 𒄿𒊺𒈬𒌑 𒌨𒇷𒋾 𒌌 𒄿𒈤𒄩𒊒</div>
<div class='line'>𒋼𒊑𒂊𒋼 𒄬𒈨𒌍 𒌌 𒄿𒋫𒀮𒉺𒇻</div>
<div class='line'>𒆠𒄿 𒊭 𒀸 𒁾𒉿 𒃻𒋛𒀀𒌋𒉌 𒉿𒂡𒋙</div>
<div class='line'>𒀜𒋫𒊍𒄩 𒀀𒈾 𒌋𒌋 𒂗𒐊 𒌑𒋛𒁉𒆷</div>
<div class='line'>𒀀𒈾 𒀏𒆠</div>
</div>