<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒀝𒈬𒀸</div>
<div class='line'>𒇻 𒁲𒈬 𒀀𒈾 𒈗 𒁁𒉌𒅀</div>
<div class='line'>𒀀𒆗𒌋𒌋 𒀀𒆗𒌋𒌋</div>
<div class='line'>𒀭𒀝 𒀭𒀫𒌓 𒀀𒈾 𒈗</div>
<div class='line'>𒁁𒉌𒅀 𒌨𒊒𒁍</div>
<div class='line'>𒁹 𒈨 𒌋𒌋𒁹 𒆳𒈨𒌍 𒁁𒄬𒇷</div>
<div class='line'>𒁹 𒂄𒇴 𒁁𒄬𒇷</div>
<div class='line'>𒉽 𒁹 𒈨 𒌋𒌋𒈫 𒆳 𒁁𒄬</div>
<div class='line'>𒊭 𒇽𒌉𒋫𒉌</div>
<div class='line'>𒂊𒋻𒁍𒌋𒉌 𒆷 𒃵𒈠𒊒𒉌</div>
<div class='line'>𒐊 𒆳 𒁁𒄬 𒊭 𒂗𒉆</div>
<div class='line'>𒊭 𒌷𒆗𒄭 𒂊𒋻𒁍𒌋𒉌</div>
<div class='line'>𒆷 𒃵𒈠𒊒𒌋𒉌</div>
<div class='line'>𒉽 𒁹 𒈨 𒌋𒌋𒐌 𒆳 𒁁𒄬</div>
<div class='line'>𒌓𒈬 𒀭𒉌𒌋 𒂊𒋻𒁍𒉌</div>
<div class='line'>𒀸 𒌋𒅗 𒀲𒆳𒊏𒈨𒌍</div>
<div class='line'>𒊭 𒉌𒄿𒊑</div>
<div class='line'>𒊭 𒆳𒁇𒄬𒍝</div>
<div class='line'>𒊭 𒌷𒇹𒄩</div>
<div class='line'>𒊭 𒀸 𒋾𒈠𒇷</div>
<div class='line'>𒂊𒊒𒁍𒉌𒉌 𒀀𒈾 𒈗</div>
<div class='line'>𒁁𒉌𒅀 𒀾𒁓𒀭𒉌</div>
<div class='line'>𒀸 𒆗𒆷𒈠𒀀𒊑</div>
<div class='line'>𒀀𒊓𒁲𒅕</div>
<div class='line'>𒀲𒆳𒊏𒈨𒌍 𒊩𒅗𒋢𒋼</div>
<div class='line'>𒈨𒊓𒀀𒀀 𒊭 𒅗𒀀𒀀𒈠𒉌𒌋</div>
<div class='line'>𒌑𒊩𒅗𒋢𒉌</div>
<div class='line'>𒄿𒋛𒌋𒌋𒈠 𒀀𒊓𒁲𒅕</div>
<div class='line'>𒈪𒄿𒉡 𒊭 𒈗</div>
<div class='line'>𒁁𒉌 𒄿𒉺𒅁𒌓𒀭𒉌</div>
<div class='line'>𒌓 𒐊𒆚</div>
</div>