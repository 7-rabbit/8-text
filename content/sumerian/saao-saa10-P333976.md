<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀭𒀫𒌓𒃻𒈬</div>
<div class='line'>𒇻𒌋 𒁲𒈬 𒀀𒈾 𒈗 𒂗𒅀</div>
<div class='line'>𒀭𒉺 𒀭𒀫𒌓 𒀀𒈾 𒈗 𒂗𒅀</div>
<div class='line'>𒌨𒊒𒁍 𒁲𒈬 𒀀𒈾 𒌉𒈗</div>
<div class='line'>𒁲𒈬 𒀀𒈾 𒁹𒀭𒄑𒉢𒈬𒄀𒈾</div>
<div class='line'>𒀸 𒌋𒅗 𒉌𒉿𒊺 𒃻 𒋙𒀭 𒅆𒌨𒅅 𒃶𒈨𒂗</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒀀𒈾 𒀀𒇻𒌋 𒅆𒉡 𒌋 𒀭𒋫𒊒𒁀</div>
<div class='line'>𒈾𒊓𒄭 𒅁𒁍𒋗 𒆠𒈠 𒈪𒄿𒉡</div>
<div class='line'>𒅋𒋫𒉻𒋢 𒇽𒈦𒈦 𒄿𒋰𒁉</div>
<div class='line'>𒉾𒋡𒄤 𒉭 𒄑𒉏</div>
<div class='line'>𒀸 𒈨𒊺𒋾 𒊭 𒆍 𒀪𒄿𒆷</div>
<div class='line'>𒇽𒈦𒈦 𒌆 𒋛𒀀 𒅋𒆗𒄫</div>
<div class='line'>𒌆𒊨 𒋛𒀀 𒅖𒊕𒃶 𒀀𒊑𒁍𒄷</div>
<div class='line'>𒀸 𒍠𒋙 𒊨𒆕𒄷 𒀸 𒆏𒋙</div>
<div class='line'>𒃻𒈾 𒊭 𒐌 𒆍𒈨𒌍</div>
<div class='line'>𒀸 𒌋𒅗𒄭 𒄿𒋼𒀀𒊏𒅈</div>
<div class='line'>𒄿𒍝𒁁 𒍣𒅅𒌅</div>
<div class='line'>𒀸 𒋗𒈫 𒌑𒆗𒆷</div>
<div class='line'>𒀸 𒆥𒈾𒍣 𒄿𒈤𒋻</div>
<div class='line'>𒋙𒀭 𒅆𒌨𒅅 𒃶𒈨𒂗 𒋃𒉡</div>
<div class='line'>𒆠𒈠 𒊌𒁕𒂇 𒇽𒈦𒈦</div>
<div class='line'>𒈫𒄿 𒃻𒈾 𒄀𒉈𒇲</div>
<div class='line'>𒄿𒁕𒌅𒍑𒋗𒉡 𒋬 𒄑𒈿</div>
<div class='line'>𒊭 𒈥𒍢 𒌑𒊩𒁀𒀀</div>
<div class='line'>𒋙𒀭 𒅆𒌨𒂀 𒌓𒁺𒁀𒊏</div>
<div class='line'>𒀀𒁲 𒆍 𒋃𒉡 𒆍 𒌑𒌓𒈠</div>
<div class='line'>𒀀𒁲 𒅔𒈾𒊍𒊓𒄷𒉌</div>
<div class='line'>𒅆𒀀𒊒 𒉡𒁁𒌓 𒅁𒉺𒀾</div>
<div class='line'>𒀸 𒌋𒅗 𒊭 𒌓 𒌋𒐈𒆚 𒀭𒉌𒄿</div>
<div class='line'>𒀭𒌍 𒀭𒌓 𒄑𒊓𒄭𒀪𒅖</div>
<div class='line'>𒅔𒈾𒈨𒊒𒌋𒉌 𒌋𒌆𒇻𒋙</div>
<div class='line'>𒊭 𒂊𒉺𒀀𒊺 𒄿𒁀𒀾𒅆</div>
<div class='line'>𒁹𒀭𒉺𒂵𒅖 𒇸𒇷𒅗</div>
<div class='line'>𒇻𒆤𒆠𒅎𒋙</div>
<div class='line'>𒇷𒁍𒍑</div>
<div class='line'>𒅇 𒀀𒈾 𒁹𒀴𒀭𒐕</div>
<div class='line'>𒋗𒌅𒌑𒈠 𒇷𒁍𒍑</div>
</div>