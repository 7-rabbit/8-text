<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒁀𒆷𒋛𒄿</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀭𒉺 𒀭𒀫𒌓 𒀀𒈾 𒈗</div>
<div class='line'>𒂗𒅀 𒌨𒊒𒁍</div>
<div class='line'>𒀸 𒌋𒅗 𒀯𒀸𒁁</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒅅𒁲𒁍𒌋𒉌</div>
<div class='line'>𒈠𒀀 𒀉𒋫𒈥</div>
<div class='line'>𒊭 𒀀𒈾 𒈗 𒂗𒅀</div>
<div class='line'>𒅖𒁍𒊏𒀭𒉌</div>
<div class='line'>𒀸 𒆷 𒈬𒁕𒉡𒋼</div>
<div class='line'>𒋗𒌑 𒊑</div>
<div class='line'>𒀀𒁕𒀭𒉡</div>
<div class='line'>𒁕𒀀𒀀𒆷𒋼 𒊭 𒀯𒀸𒁁</div>
<div class='line'>𒆷 𒌑𒁕</div>
<div class='line'>𒄿𒂵𒊏𒀜</div>
<div class='line'>𒅅𒁲</div>
<div class='line'>𒀯𒀸𒁁 𒌑𒁲𒈾</div>
<div class='line'>𒆷 𒅔𒈾𒈥𒈠</div>
<div class='line'>𒆠𒈠 𒁕𒁀𒁍 𒀭𒉌𒌋</div>
<div class='line'>𒀀𒈾 𒈗 𒂗𒅀</div>
<div class='line'>𒀀𒉺𒅁𒉺𒊏</div>
<div class='line'>𒀸 𒈬𒅆 𒀭𒉌𒂊</div>
<div class='line'>𒀯𒇻𒅂𒄞𒌓</div>
<div class='line'>𒌑𒁲𒋙 𒉌𒅎𒈥</div>
<div class='line'>𒀯𒀸𒁁 𒆷 𒉌𒅎𒈥</div>
<div class='line'>𒋬 𒊮 𒌓𒈨 𒀭𒉌𒂊</div>
<div class='line'>𒀸 𒉺𒅁𒆷 𒀯𒇽𒂠𒂷</div>
<div class='line'>𒀸 𒁍𒌓 𒀯𒇻𒅂𒊕𒍑</div>
<div class='line'>𒇷𒄑𒄯 𒀯𒇻𒅂𒊕𒍑</div>
<div class='line'>𒀯 𒊭 𒈗</div>
<div class='line'>𒅗𒆪𒁍</div>
<div class='line'>𒋗𒌑 𒊓𒆪𒆪</div>
<div class='line'>𒌋𒌋𒉡 𒋗𒌓 𒉌</div>
<div class='line'>𒀭𒉌𒌑 𒊭 𒀀𒈾 𒈗</div>
<div class='line'>𒂗𒅀 𒅖𒁍𒊏𒀭𒉌</div>
<div class='line'>𒄑𒋢𒊑 𒀸 𒆤𒋾𒋙</div>
<div class='line'>𒀀𒉌𒉡 𒈫</div>
<div class='line'>𒀀𒁺 𒌗 𒁹</div>
<div class='line'>𒀸 𒊮 𒁹𒂗</div>
<div class='line'>𒄑𒋛𒅔</div>
<div class='line'>𒋫𒈥𒌅</div>
<div class='line'>𒊭 𒁹𒂗</div>
<div class='line'>𒊭 𒁹𒂗</div>
<div class='line'>𒌋𒌋𒉡 𒋗𒌅 𒊭</div>
<div class='line'>𒀀𒆠𒂊 𒀀𒈾 𒈗 𒂗𒅀</div>
<div class='line'>𒄿𒉺𒅁𒌓𒌋𒉌</div>
<div class='line'>𒌅𒊏 𒌑𒈠𒀀 𒄵𒋾 𒀯𒄞𒌓</div>
<div class='line'>𒄵𒋾 𒀯𒀸𒁁 𒆷 𒄿𒄩𒁶</div>
</div>