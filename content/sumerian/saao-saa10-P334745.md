<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒀭𒉺𒉽𒈨𒌍𒋢</div>
<div class='line'>𒇻 𒁲𒈬 𒀀𒈾 𒈗 𒂗𒅀</div>
<div class='line'>𒀭𒉺 𒀭𒀫𒌓 𒀀𒈾 𒈗</div>
<div class='line'>𒂗𒅀 𒌨𒊒𒁍</div>
<div class='line'>𒊭 𒀀𒈾 𒈗 𒂗𒅀 𒅖𒁓𒀭𒉌</div>
<div class='line'>𒈠𒀀 𒀯𒀸𒁁 𒉆𒋥</div>
<div class='line'>𒀸 𒌗𒊺 𒉆𒋥</div>
<div class='line'>𒇽𒃲𒇻𒇻 𒇽𒊓𒆪𒆪</div>
<div class='line'>𒇽𒌓𒊑𒍮 𒑰 𒋗𒌑</div>
<div class='line'>𒊭 𒀀𒈾 𒈗 𒂗𒅀 𒅖𒁓𒀭𒉌</div>
<div class='line'>𒈠𒀀 𒀯𒀸𒁁 𒀸 𒊮 𒀯𒇽𒂠𒂷</div>
<div class='line'>𒆳𒈠 𒆷𒀀 𒆤𒌓 𒅆𒄿</div>
<div class='line'>𒀯𒀸𒁁 𒌑𒁲𒈾 𒆷</div>
<div class='line'>𒅔𒈾𒈥 𒀀𒋫𒀀 𒀀𒆠𒂊</div>
<div class='line'>𒆷 𒆤𒌓 𒀭𒉌𒌓 𒀀𒈾 𒈗</div>
<div class='line'>𒂗𒅀 𒄿𒉺𒅁𒉺𒊏</div>
<div class='line'>𒀯𒀸𒁁 𒀸 𒊺𒊑𒂊𒋾</div>
<div class='line'>𒄿𒆲 𒑰 𒀀𒈾 𒃻𒊺𒊏𒀀𒋾</div>
<div class='line'>𒄿𒃮𒁉 𒋳𒈠</div>
<div class='line'>𒄿𒃮𒁉</div>
<div class='line'>𒌑𒈠𒀀 𒀯𒀸𒁁</div>
<div class='line'>𒆷 𒅔𒈾𒈥</div>
<div class='line'>𒌋𒌋𒉡 𒋗𒌅</div>
<div class='line'>𒊭 𒀀𒆠𒂊 𒆷 𒆤𒌓</div>
<div class='line'>𒁲𒅁𒁉 𒀭𒉡𒋾</div>
<div class='line'>𒀀𒈾 𒈗 𒂗𒅀 𒄿𒉺𒅁𒌓𒌋𒉌</div>
<div class='line'>𒀸 𒅆𒀀𒊑 𒀸 𒊮 𒅆𒈫𒅀</div>
<div class='line'>𒇻𒊺𒋾𒅅𒌑𒌋𒌋𒋙𒉡</div>
<div class='line'>𒄠𒈥 𒋗𒉡𒌋𒉌</div>
<div class='line'>𒊭 𒈗 𒁁𒉌 𒅖𒁓𒀭𒉌</div>
<div class='line'>𒈠𒀀 𒌗 𒀭𒉌𒌋 𒈨𒄿𒉡</div>
<div class='line'>𒌅𒆗𒆷 𒑰 𒌗 𒀭𒉌𒌑</div>
<div class='line'>𒌗𒊺 𒉡𒅗𒀀𒆷</div>
<div class='line'>𒌓𒈬 𒀭𒉌𒌋 𒌓 𒌋𒌋𒐌𒆚</div>
<div class='line'>𒌗 𒊭 𒅕𒊐𒀭𒉌</div>
<div class='line'>𒌗𒁈 𒀀𒋫𒀀 𒌋𒌋𒉡 𒀸 𒌋𒅗</div>
<div class='line'>𒄿𒊓𒈾𒀠𒇷</div>
<div class='line'>𒄿𒉺𒄴𒄭𒄑</div>
<div class='line'>𒋳𒈠 𒆷 𒌑𒁕</div>
<div class='line'>𒇻 𒋡𒀀𒆷</div>
<div class='line'>𒈗 𒁁𒉌 𒆷 𒄿𒉪𒊒𒂅</div>
<div class='line'>𒌒𒌓 𒇻𒊐𒁉𒅖</div>
<div class='line'>𒀯𒀸𒁁 𒌑𒁲𒈾</div>
<div class='line'>𒆷 𒅔𒈾𒈥</div>
</div>