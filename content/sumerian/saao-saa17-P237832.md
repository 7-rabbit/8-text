<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒆷𒀭𒊺𒂊</div>
<div class='line'>𒇻 𒁲𒈬 𒀀𒈾 𒈗 𒁁𒉌𒅀</div>
<div class='line'>𒌝𒈠 𒀀𒈾 𒈗 𒁁𒉌𒅀𒀀𒈠</div>
<div class='line'>𒌝𒈠 𒀀𒈾 𒁲𒈬 𒈗 𒁁𒉌𒐊</div>
<div class='line'>𒌑𒈠𒀀 𒀸 𒌋𒅗𒄭 𒂟𒈨𒌍</div>
<div class='line'>𒃻 𒈗 𒁁𒉌𒀀 𒅖𒁓 𒌝𒈠</div>
<div class='line'>𒀴𒈨𒌍 𒃻 𒁹𒆰𒅁𒉌 𒋙𒉡</div>
<div class='line'>𒌝𒈠 𒌁𒊑𒈠 𒅔𒈾𒀾𒋙</div>
<div class='line'>𒀴𒈨𒌍 𒃻 𒁹𒆰𒅁𒉌</div>
<div class='line'>𒀸 𒉺𒉌 𒅀𒀀𒉡 𒆤𒋾</div>
<div class='line'>𒈫 𒂟𒈨𒌍 𒇽𒁕𒈬𒈾𒀀𒀀</div>
<div class='line'>𒀀𒌨 𒉺𒉡𒋫 𒃻 𒈗 𒁁𒉌𒐊</div>
<div class='line'>𒋙𒉡 𒋀𒈨𒋙𒉡</div>
<div class='line'>𒁹𒆰𒅁𒉌 𒀀𒈾</div>
<div class='line'>𒆠𒄿 𒁳𒁍</div>
<div class='line'>𒅇 𒂟𒈨𒌍 𒀀𒃶𒈾</div>
<div class='line'>𒆠𒇲𒇷𒂊 𒅇</div>
<div class='line'>𒂗𒁵𒄭𒀀𒋙𒉡 𒂗</div>
<div class='line'>𒋙𒉡 𒀉𒋾 𒇽𒄩𒀀𒇻</div>
<div class='line'>𒃻 𒀀𒈾 𒇽𒂗𒉆 𒃻</div>
<div class='line'>𒌷𒁺𒌝𒈠𒊕𒋡</div>
<div class='line'>𒀜𒋫𒁷𒋢𒋙𒉡𒌓</div>
<div class='line'>𒆠𒄿 𒉺𒀭 𒈗 𒁁𒉌𒅀</div>
<div class='line'>𒈠𒄯 𒂟𒈨𒌍 𒀀𒆠</div>
<div class='line'>𒌦𒈨𒌍 𒀀𒈾 𒁹𒆰𒅁𒉌</div>
<div class='line'>𒂁𒁷 𒀸 𒌋𒅗𒄭 𒉿𒄿</div>
<div class='line'>𒃻 𒈗 𒁁𒉌𒅀 𒌦𒈨𒌍 𒀀𒆠</div>
<div class='line'>𒌦𒈨𒌍 𒂁𒁷 𒀴𒈨𒌍𒋙</div>
<div class='line'>𒀸 𒉺𒉌𒅀 𒅀𒀀𒉡</div>
</div>