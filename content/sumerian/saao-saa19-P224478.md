<div class='block'>
<div class='line'>𒀀𒁁 𒈗</div>
<div class='line'>𒀀𒈾 𒁹𒀸𒋩𒀖𒀭𒉌</div>
<div class='line'>𒀀𒈾 𒁹𒀭𒉺𒂗𒉽𒈨𒌍𒋙 𒇽𒀀𒁀</div>
<div class='line'>𒄷𒌒𒌅 𒄠𒈥 𒀀𒁲𒈾𒃶𒉌</div>
<div class='line'>𒌅𒃻𒊍𒂍𒌋𒉌</div>
<div class='line'>𒉆𒅗 𒅆𒄿</div>
<div class='line'>𒄞𒈨𒌍𒅗 𒇻𒈨𒌍𒅗 𒀸 𒅆𒅗</div>
<div class='line'>𒃻𒊍𒁍𒋫𒅗</div>
<div class='line'>𒋫𒋫𒄯 𒋬 𒂍𒃲</div>
<div class='line'>𒋼𒋼𒊑𒅖</div>
<div class='line'>𒄷𒌒𒌅 𒄠𒈥 𒋬 𒌓𒈨</div>
<div class='line'>𒀭𒉌𒄿 𒌑𒊺𒁄𒃶𒉌</div>
<div class='line'>𒀸 𒁁𒋾</div>
<div class='line'>𒄠𒈨𒋾 𒊺𒄵 𒀸 𒊮𒁉</div>
<div class='line'>𒌅𒃻𒊍𒁀𒋢𒉡</div>
<div class='line'>𒀸 𒌋𒅗𒄭𒋙𒉡</div>
<div class='line'>𒋬 𒂍𒃲</div>
<div class='line'>𒀀𒈾 𒄷𒌒𒋾</div>
<div class='line'>𒉆𒅗 𒋬 𒊮𒁉</div>
<div class='line'>𒄞𒈨𒌍𒅗 𒇻𒈨𒌍𒅗</div>
<div class='line'>𒀜𒋫 𒋫𒁕𒀭</div>
<div class='line'>𒀀𒈾 𒄷𒌒𒋾 𒊭𒊍𒁍𒋾</div>
<div class='line'>𒀀𒁲 𒐌𒋙 𒆷 𒋫𒅆𒀀𒁕</div>
<div class='line'>𒀸 𒌋𒅗𒄭 𒋫𒈬𒀜</div>
<div class='line'>𒋳𒈬 𒈪𒉭 𒀸 𒄷𒌒𒋾</div>
<div class='line'>𒊭 𒌑𒊺𒁀𒆷𒃶𒉌</div>
<div class='line'>𒋬 𒊮𒁉 𒊑𒆠 𒀀𒁲 𒊮𒁉 𒈠𒁲𒂊</div>
<div class='line'>𒄿𒁀𒅆 𒄿𒈠𒋫𒄷𒌑𒉌</div>
<div class='line'>𒀸 𒉺𒉌𒅗 𒄿𒋼𒀀𒊒𒊒𒋗</div>
<div class='line'>𒀀𒁲 𒋾𒆷𒌋𒉌 𒆪𒍦𒉿 𒊭 𒂟𒈨𒌍</div>
<div class='line'>𒇻𒌋 𒅆𒂟 𒊭 𒄿𒌓𒀪𒀀𒀀</div>
<div class='line'>𒈨𒌍 𒆪𒍦𒉿𒋙𒉡 𒇻𒌋 𒊭𒉌𒌑</div>
<div class='line'>𒄿𒌓𒀪𒀀𒀀 𒀀𒁲 𒉺𒇻𒈨𒌍</div>
<div class='line'>𒊭 𒍠𒈨𒌍</div>
<div class='line'>𒄷𒌒𒋾 𒊭 𒍝𒆪𒌋 𒄿𒁀𒅆</div>
</div>