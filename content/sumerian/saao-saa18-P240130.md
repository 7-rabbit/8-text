<div class='block'>
<div class='line'>𒀀𒈾 𒈗 𒁁𒉌𒅀 𒀴𒅗 𒇽𒄘𒂗𒈾</div>
<div class='line'>𒀭𒂗𒆤 𒀭𒊩𒌆𒅁 𒌋 𒀭𒉺𒌆</div>
<div class='line'>𒀀𒈾 𒈗 𒁁𒉌𒅀 𒌨𒊒𒁍</div>
<div class='line'>𒌝𒈠𒀀 𒀀𒈾 𒈗 𒁁𒉌𒅀𒀀𒈠</div>
<div class='line'>𒋗𒈝 𒀀𒈾 𒂍𒀭𒈨𒌍 𒃻 𒈗 𒁁𒉌𒅀</div>
<div class='line'>𒂗𒉣 𒂍𒆳 𒅇 𒂗𒆤𒆠</div>
<div class='line'>𒈠𒀪𒁹 𒆗𒈾𒀜 𒊮𒁀 𒃻 𒈗</div>
<div class='line'>𒁁𒉌𒅀 𒇻𒌑 𒄭𒂵 𒇽𒆥𒉡</div>
<div class='line'>𒀭𒉡𒌑 𒃻 𒂍𒀜𒋙 𒃻 𒁹𒀭𒂗𒋙𒉡</div>
<div class='line'>𒋙𒉡 𒑱 𒋀𒈨𒌍𒋙𒉡 𒌉𒈨𒌍𒋙𒉡</div>
<div class='line'>𒌉𒈨𒌍 𒊩𒌆𒈨𒌍𒋙𒉡 𒊮𒁀𒋙𒉡</div>
<div class='line'>𒌌 𒅇 𒁇𒋫 𒈠𒀠</div>
<div class='line'>𒀭𒈾 𒃻 𒊮𒁉𒋙𒉡</div>
<div class='line'>𒀸 𒊮𒁉𒋙𒉡</div>
<div class='line'>𒅔</div>
<div class='line'>𒀀𒈾 𒌑𒁲𒂊</div>
<div class='line'>𒀸 𒂗𒆤𒆠 𒄿𒊕𒅗𒉡 𒌝𒈠</div>
<div class='line'>𒌑𒁲𒂊 𒌌𒌅 𒂗𒆤𒆠</div>
<div class='line'>𒌅𒊺𒄑𒍢𒂊𒈠 𒋢</div>
<div class='line'>𒀀𒈾 𒊮𒁉 𒊑𒋃𒈠 𒉌𒊏𒄴𒄷𒊻</div>
<div class='line'>𒀸𒈨𒉌 𒄿𒁷 𒉈𒋫𒀀𒉌 𒉌</div>
<div class='line'>𒃻 𒉿𒄿𒋙𒉡 𒆠𒄿 𒀾𒈬𒌑 𒀀𒈾 𒈗</div>
<div class='line'>𒁁𒉌𒐊 𒀠𒋰𒊏 𒈗 𒁁𒉌𒀀</div>
<div class='line'>𒆠𒄿 𒃻 𒄿𒇷𒀪𒌑 𒇷𒁍𒍑</div>
<div class='line'>𒌋𒌋𒁲𒂊𒈠 𒇻𒌑 𒇽𒉡𒀊𒈨𒌍</div>
<div class='line'>𒇻𒌑 𒇽𒊕𒆗𒈨𒌍 𒃻 𒂗𒆤𒆠</div>
<div class='line'>𒇻𒌑 𒀀𒈾 𒌋𒅗 𒄑𒊒𒁀𒈨𒌍</div>
<div class='line'>𒇻𒌑 𒀀𒈾 𒌋𒅗 𒀀𒊮𒈨𒌍</div>
<div class='line'>𒇻𒌑 𒀀𒈾 𒌋𒅗 𒊩𒈠 𒃻𒉆𒈠</div>
<div class='line'>𒈗 𒁁𒉌𒀀 𒆳 𒆷 𒄿𒌓𒊏𒊍𒈠</div>
<div class='line'>𒀴 𒇽𒌦𒍝𒊏𒄴 𒃻 𒈗</div>
<div class='line'>𒁁𒉌𒐊 𒀀𒈾𒆪 𒋙𒉡 𒀀𒈾 𒈗 𒁁𒉌𒐊 𒀀𒃮𒁍𒌑</div>
</div>