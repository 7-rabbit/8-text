<div class='block'>
<div class='line'>𒀭𒌓 𒂗 𒃲𒌑 𒃻 𒀀𒊩𒇻𒅗 𒀭𒈾 𒄀𒈾 𒀀𒁄𒀭𒉌</div>
<div class='line'>𒌷𒍢𒄑𒍢𒅕𒋾 𒄵𒋾 𒃻 𒇽𒄯𒄯𒀀𒀀 𒃻 𒀸 𒌋𒅗 𒌅𒄷𒈬</div>
<div class='line'>𒃻 𒆳𒅋𒇷𒉿 𒈾𒁺𒈠 𒀭𒌓𒅗 𒃲𒋾 𒍪𒌑</div>
<div class='line'>𒁶 𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒌍𒁇𒅗 𒊩𒈬</div>
<div class='line'>𒌷𒄵𒋾 𒋗𒀀𒌓 𒌷𒍢𒄑𒍢𒅕𒋾 𒇽𒉽 𒄑𒍝𒁁𒋢𒌑</div>
<div class='line'>𒅅𒋫𒆳𒋢𒌑 𒀀𒈾 𒊮𒁉𒋙 𒄿𒋼𒊒𒁍 𒄷𒁍𒊻𒋢 𒋻𒆳𒋢</div>
<div class='line'>𒄴𒋫𒁀𒌅 𒅆𒊒 𒄿𒋫𒈠𒊒 𒊺𒌑 𒅋𒋼𒈨𒂊</div>
<div class='line'>𒀭𒌓𒅗 𒃲𒋾 𒍪𒂊</div>
<div class='line'>𒂊𒍦 𒃻 𒅅𒆗 𒁲𒉏 𒌓𒈬 𒉈𒄿 𒁶 𒄭𒁍 𒁶 𒇲𒌑 𒆬 𒇻𒀪𒌑 𒇻 𒀬 𒋳𒌓 𒌑𒇻 𒁹 𒅆 𒇻 𒀬 𒄃𒈨𒌍</div>
<div class='line'>𒂊𒍦 𒃻 𒀸 𒆠 𒉈𒄿 𒇻𒀪𒄿 𒈧 𒈧𒌑 𒌑𒇻 𒇻𒀪𒌑𒋾 𒁳𒈨𒌍𒈠 𒌑𒆷𒌑</div>
<div class='line'>𒂊𒍦 𒃻 𒇻𒀴 𒀭𒋾𒅗 𒃲𒋾 𒃻 𒁹 𒈧 𒈧𒌑 𒇲𒌑 𒄩𒂅𒌑</div>
<div class='line'>𒂊𒍦 𒃻 𒋳𒀉 𒁍𒌓 𒇻𒀴 𒌆 𒄀𒉌𒂊𒋙 𒌒𒃻𒌅 𒆗𒋙 𒊩𒈠 𒇻𒀪𒌋 𒌑𒆗𒉿𒋾</div>
<div class='line'>𒂊𒍦 𒃻 𒁹𒆪 𒌉𒇽𒄬 𒀴𒅗 𒌆 𒄀𒉌𒂊𒀀 𒌒𒃻𒌓 𒆗𒃻𒆪 𒆪𒌦 𒋗 𒁄𒌋 𒍑𒉿𒇻</div>
<div class='line'>𒌑𒇻 𒋫𒁁 𒀸 𒅗𒅀 𒅁𒋻𒊑𒁺 𒇲𒈨𒌍𒌋 𒇻𒌋 𒍣𒈨𒌍𒄩 𒇻𒌋 𒁇𒈨𒌍</div>
<div class='line'>𒀀𒊩𒅗 𒀭𒌓 𒂗 𒃲𒌑 𒁶 𒌷𒍢𒄑𒍢𒅕𒋾</div>
<div class='line'>𒄵𒋾 𒃻 𒇽𒄯𒄯𒀀𒀀 𒃻 𒀸 𒌋𒅗 𒌅𒄷𒈬</div>
<div class='line'>𒃻 𒆳𒅋𒇷𒉿 𒈾𒁕𒌅 𒇽𒉽 𒄑𒁀𒌅𒍑</div>
<div class='line'>𒅅𒋗𒁺𒍑 𒁹 𒊮𒋙 𒄿𒊒𒁍</div>
<div class='line'>𒁁 𒀸 𒆠 𒁲 𒌋 𒊒 𒁁 𒆠𒋫𒌈 𒁺𒅅 𒅆𒋾</div>
<div class='line'>𒁁 𒀸 𒊕 𒉌𒊑 𒆚𒌈 𒊒𒄉 𒆚𒌈 𒊒𒄉 𒁁 𒌋𒊕 𒌋𒅗 𒊓𒋾 𒄷𒋛𒈠 𒈨𒉺𒋙 𒃮</div>
<div class='line'>𒁁 𒊩𒆷 𒄯 𒌋𒐊 𒃮 𒁁 𒃻𒉌𒋾</div>
<div class='line'>𒁁 𒀸 𒂔 𒌋 𒉠 𒍜 𒍣𒄴 𒁁 𒐖𒌍 𒁁 𒃻𒈜𒋾</div>
<div class='line'>𒀸 𒊮 𒇻𒀴 𒀭𒉌𒄿 𒁺𒍝𒄠𒈠 𒀭𒈾 𒄀𒈾 𒄑𒄯𒈨𒌍 𒁲𒈨𒌍</div>
<div class='line'>𒍜𒈨𒌍 𒋫𒁁 𒅆𒂟𒈨𒌍 𒁲𒈨𒌍 𒃻 𒅗 𒀭𒋾𒅗 𒃲𒋾 𒉻𒉆𒈠 𒇻𒄯</div>
<div class='line'>𒁹𒋗𒈠𒀀 𒁹𒀭𒀝𒌑𒊩𒅆 𒌗𒉈 𒌓 𒌋𒌋𒐋𒆚</div>
<div class='line'>𒌋𒅗 𒀭𒋾𒅗 𒃲𒋾 𒀭𒌓 𒂗 𒃲𒌑 𒇸𒌨𒈠 𒆥 𒇷𒋰𒁄</div>
</div>