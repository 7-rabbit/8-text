<div class='block'>
<div class='line'>𒀀𒈾 𒈗 𒁁𒉌𒅀</div>
<div class='line'>𒀴𒅗 𒁹𒀸𒋩𒂗𒉽 𒇻 𒂄𒈬</div>
<div class='line'>𒀀𒈾 𒈗 𒂗𒅀 𒀸 𒌋𒅗 𒈾𒄯𒋼</div>
<div class='line'>𒊭 𒌗𒀊 𒊭 𒈗 𒂗𒇷 𒅖𒁓𒀭𒉌</div>
<div class='line'>𒈠𒀀 𒈫 𒀲𒆳𒊏𒈨𒌍 𒈫 𒄞𒈨𒌍 𒌋𒌋 𒇻𒈨𒌍</div>
<div class='line'>𒌋𒌋 𒂁𒉺𒅁𒈨𒌍 𒌅𒁀𒆷𒀭𒉌</div>
<div class='line'>𒌓 𒐈𒆚 𒊭 𒌗𒍩 𒂊𒄈𒌅</div>
<div class='line'>𒋫𒋫𒀠𒅗 𒄿𒈠𒋾 𒌑𒃻𒍮𒌋</div>
<div class='line'>𒄑𒋛𒌋𒌋 𒈗 𒌑𒁕 𒄞𒈨𒌍 𒊭 𒈠𒀀𒋼</div>
<div class='line'>𒀭𒉌𒋾 𒍇𒈨𒌍 𒀀𒆗𒌋𒌋 𒀀𒈾𒆪</div>
<div class='line'>𒄞𒈨𒌍𒂊 𒈾𒄯𒌅 𒊭 𒂍𒂗𒈨𒌍𒀀</div>
<div class='line'>𒆷 𒌑𒁕 𒋫 𒈠𒍢 𒈗 𒂗𒇷</div>
<div class='line'>𒅅𒁍𒌋𒉌 𒀀𒈾</div>
<div class='line'>𒈫 𒀲𒆳𒊏𒈨𒌍 𒊭 𒈬</div>
<div class='line'>𒊭 𒈗 𒂗𒇷 𒅖𒁓𒀭𒉌</div>
<div class='line'>𒀸 𒌋𒅗 𒄵𒋾</div>
<div class='line'>𒄿𒁀𒀾𒅆</div>
<div class='line'>𒈠𒆠𒂊 𒆥</div>
<div class='line'>𒅅𒂅𒇻 𒌑𒋛𒁉𒆷</div>
<div class='line'>𒋙𒉡 𒅅𒂅𒇻 𒌑𒁇𒊏</div>
<div class='line'>𒈗𒋾 𒐏 𒄞𒈨𒌍 𒇻𒈨𒌍</div>
<div class='line'>𒊭 𒀀𒈾 𒌷𒆍𒀭𒆠 𒊭 𒈗</div>
<div class='line'>𒀸 𒌋𒅗𒄭𒉌 𒅖𒆲𒉡𒌑𒉌</div>
<div class='line'>𒈬𒅎𒈠 𒀸 𒊮𒁉 𒌗𒁈 𒉌𒋾𒁷𒉌</div>
<div class='line'>𒈗 𒂗𒇷 𒅅𒄭𒁉 𒈠𒀀 𒀸 𒌗𒌋𒌆</div>
<div class='line'>𒁲𒈾 𒌑𒈠𒀀 𒀭𒉡𒋆 𒄞𒈨𒌍 𒇻𒈨𒌍</div>
<div class='line'>𒄥𒊒𒁍 𒋫 𒉺𒀭 𒆪𒌑𒍢</div>
<div class='line'>𒋫 𒉺𒀭 𒀀𒇉𒈨𒌍 𒆷 𒌑𒁉𒇻</div>
<div class='line'>𒀀𒆠𒄿 𒊭 𒈗𒈠 𒅅𒁍𒌋𒉌</div>
<div class='line'>𒀸 𒊮 𒌗𒌋𒌆 𒉌𒁷𒉌 𒌑𒈠𒀀</div>
<div class='line'>𒉡𒊺𒊏𒁕 𒇻𒈨𒌍 𒄿𒈤𒄷𒍮</div>
<div class='line'>𒈪𒉡 𒊭 𒈗 𒂗𒇷 𒄿𒋡𒁍𒌋𒉌</div>
<div class='line'>𒀀𒆠𒈠 𒈗 𒀀𒈾 𒌷𒆍𒀭𒆠</div>
<div class='line'>𒅋𒆷𒅗 𒁹𒆪 𒋫 𒁹𒀉 𒄑𒇀</div>
<div class='line'>𒀀𒈾 𒁲𒈨 𒊭 𒈗</div>
<div class='line'>𒀠𒆷𒅗</div>
</div>