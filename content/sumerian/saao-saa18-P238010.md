<div class='block'>
<div class='line'>𒀀𒈾 𒁹𒀀𒃼𒀀 𒁁𒉌𒋙</div>
<div class='line'>𒀴𒅗 𒁹𒋗𒍪𒁍</div>
<div class='line'>𒀭𒉺 𒌋 𒀭𒀫𒌓 𒀀𒈾 𒁁𒉌𒐊</div>
<div class='line'>𒌨𒊒𒁍 𒁁𒉌 𒌌 𒄿𒁺𒌑</div>
<div class='line'>𒆠𒄿 𒀀𒈾 𒌋𒅗𒄭 𒂍 𒄭𒁍𒌑</div>
<div class='line'>𒌋 𒈾𒁺𒌑 𒅕𒊒𒁍</div>
<div class='line'>𒐋𒈨 𒊺𒁇 𒃻 𒂍𒀜𒉌 𒁹𒋰𒉌𒂊𒀀 𒋀𒌑𒀀</div>
<div class='line'>𒆠𒄿 𒅖𒋗𒌑 𒁶𒊑</div>
<div class='line'>𒊮𒁉 𒀀𒈾 𒌋𒅗𒄭𒋙 𒌋 𒀀𒈾 𒌋𒅗𒄭</div>
<div class='line'>𒋀𒈨𒌍𒋙 𒅅𒁕𒈥</div>
<div class='line'>𒀀𒊮𒈨𒌍 𒀸 𒊮𒁉 𒅎𒋫𒄯</div>
<div class='line'>𒌋 𒊩𒈠 𒀸 𒊮𒁉</div>
<div class='line'>𒌌 𒈤𒊩</div>
<div class='line'>𒌋 𒁁𒉌 𒄿𒁲</div>
<div class='line'>𒆠𒄿 𒆠𒂗𒍮</div>
<div class='line'>𒆷 𒈠𒍝𒀀𒅗</div>
<div class='line'>𒌋 𒍝𒂍 𒋗𒈫𒐊 𒅀𒀀𒉡</div>
<div class='line'>𒂗𒈾 𒀀𒆠 𒃻 𒁁𒉌</div>
<div class='line'>𒄿𒇷𒀪 𒀀𒈾 𒇽𒃻𒌆</div>
<div class='line'>𒁁𒉌 𒈜𒆤𒀭𒉌</div>
<div class='line'>𒆷 𒊮𒁉 𒁁𒉌𒐊 𒆷 𒀪𒅋</div>
<div class='line'>𒁹𒀀𒀀 𒌉𒋙 𒃻 𒁹𒀭𒂗𒇧𒀖</div>
<div class='line'>𒌉 𒁹𒀜𒈾𒀀𒀀 𒊩 𒀸 𒂍 𒉣</div>
<div class='line'>𒍝𒄯𒋫𒅗 𒌦𒁕𒀠𒆷</div>
<div class='line'>𒀸 𒈠𒁖𒋾 𒆠𒄿 𒃲𒌅</div>
<div class='line'>𒄿𒋫𒄷 𒌋 𒇽𒈬𒆥𒉌𒂊</div>
<div class='line'>𒊌𒁷𒉡𒍑 𒌋</div>
<div class='line'>𒀉𒌉𒊒</div>
<div class='line'>𒌋 𒂗𒈾 𒀀𒈾 𒋗𒁄 𒁹𒀭𒂗𒁕 𒄿𒋼𒊒𒌒</div>
<div class='line'>𒀀𒆠𒄿 𒃻 𒁁𒉌 𒄿𒇷𒀪𒌑 𒁁𒉌 𒇷𒁷𒉡𒍑</div>
</div>