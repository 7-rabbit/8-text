<div class='block'>
<div class='line'>𒀀𒈾 𒈗 𒂗𒅀</div>
<div class='line'>𒀴𒅗 𒁹𒃮𒁍𒁹𒀸𒋩</div>
<div class='line'>𒀸 𒌋𒅗 𒉈𒂊𒈨</div>
<div class='line'>𒊭 𒈗 𒂗 𒅖𒆪𒈾𒉌𒉌</div>
<div class='line'>𒀸 𒌋𒅗 𒈠𒇡𒋾</div>
<div class='line'>𒊭 𒆳𒌑𒊏𒅈𒁕𒀀𒀀</div>
<div class='line'>𒋬 𒂍 𒀸 𒌷𒆳𒁀𒀭</div>
<div class='line'>𒂊𒊒𒁍𒌋𒉌</div>
<div class='line'>𒌉𒈨𒊏𒉌𒅀</div>
<div class='line'>𒀸 𒌋𒅗 𒁹𒀭𒉺𒍪</div>
<div class='line'>𒀸 𒌋𒅗 𒁹𒀸𒋩𒂗𒆗𒀭</div>
<div class='line'>𒀸 𒌋𒅗 𒁹𒀸𒋩𒊑𒍮𒌋𒀀</div>
<div class='line'>𒅋𒇻𒆪 𒅋𒆷𒆪𒌋𒉌</div>
<div class='line'>𒅆𒅕𒋗𒈨𒂊</div>
<div class='line'>𒊭 𒇽 𒊭 𒈨𒈨𒉌</div>
<div class='line'>𒆷 𒉌𒍢𒅔 𒅀𒈬𒌓𒌈</div>
<div class='line'>𒌋𒌆𒇻𒋗 𒅁𒉺𒀾</div>
<div class='line'>𒄈𒊒𒌓 𒈨𒈨𒉌 𒆷𒀀𒋙</div>
<div class='line'>𒀀𒆠 𒀭𒉌𒂊</div>
<div class='line'>𒉌𒊓𒉆𒈨</div>
<div class='line'>𒈠𒀀 𒆳𒌑𒊏𒅈𒁕𒀀𒀀</div>
<div class='line'>𒋫 𒊮 𒌷𒂅𒊒𒍑𒉿𒀀</div>
<div class='line'>𒆷 𒌑𒍢𒀀</div>
<div class='line'>𒅇 𒀀𒉌𒉡 𒈠𒇡𒌓</div>
<div class='line'>𒊭 𒈗 𒂗 𒉈𒂊𒈬</div>
<div class='line'>𒅖𒆪𒈾𒉌𒉌</div>
<div class='line'>𒉌𒈾𒇡 𒆷 𒉌𒅆𒀜</div>
<div class='line'>𒌓 𒌋𒐋𒄰 𒊭 𒌗𒋗</div>
<div class='line'>𒀸 𒌷𒆳𒁀𒀭 𒀝𒄭𒆗</div>
<div class='line'>𒌓 𒌋𒌋𒄰 𒊭 𒌗𒉈</div>
<div class='line'>𒂊𒄈𒌓 𒀸 𒌋𒅗 𒈗 𒂗𒅀</div>
<div class='line'>𒀀𒉺𒅁𒊏</div>
</div>