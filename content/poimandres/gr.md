
<h1>ποιμάνδρης</h1>

<ol>
  <li>
    <p>Ἐννοίας μοί ποτε γενομένης περὶ τῶν ὄντων καὶ μετεωρισθείσης μοι τῆς διανοίας σφόδρα͵ κατασχεθεισῶν μου τῶν σωματικῶν αἰσθήσεων͵ καθάπερ οἱ ὕπνῳ βεβαρη μένοι ἐκ κόρου τροφῆς ἢ ἐκ κόπου σώματος͵</p>
    <p>ἔδοξά τινα ὑπερμεγέθη μέτρῳ ἀπεριορίστῳ τυγχάνοντα καλεῖν μου τὸ ὄνομα καὶ λέγοντά μοι͵ Τί βούλει ἀκοῦσαι καὶ θεάσασ θαι͵ καὶ νοήσας μαθεῖν καὶ γνῶναι,</p>
  </li>
  <li>
    <p>φημὶ ἐγώ͵ Σὺ γὰρ τίς εἶ;</p>
    <p>Ἐγὼ μέν͵ φησίν͵ εἰμὶ ὁ Ποιμάνδρης͵ ὁ τῆς αὐθεντίας νοῦς· οἶδα ὃ βούλει͵ καὶ σύνειμί σοι πανταχοῦ.</p>
  </li>
  <li>
    <p>φημὶ ἐγώ͵ Μαθεῖν θέλω τὰ ὄντα καὶ νοῆσαι τὴν τού των φύσιν καὶ γνῶναι τὸν θεόν· πῶς͵ ἔφην͵ ἀκοῦσαι βού λομαι</p>
    <p>. φησὶν ἐμοὶ πάλιν͵ Ἔχε νῷ σῷ ὅσα θέλεις μαθεῖν͵ κἀγώ σε διδάξω.</p>
  </li>
  <li>
    <p>τοῦτο εἰπὼν ἠλλάγη τῇ ἰδέᾳ͵ καὶ εὐθέως πάντα μοι ἤνοικτο ῥοπῇ͵ καὶ ὁρῶ θέαν ἀόριστον͵ φῶς δὲ πάντα γεγε νημένα͵ εὔδιόν τε καὶ ἱλαρόν͵ καὶ ἠράσθην ἰδών.</p>
    <p>καὶ μετ΄ ὀλίγον σκότος κατωφερὲς ἦν͵ ἐν μέρει γεγενημένον͵ φοβε ρόν τε καὶ στυγνόν͵ σκολιῶς ἐσπειραμένον͵ ὡς ὄφει εἰκάσαι με·</p>
    <p>εἶτα μεταβαλλόμενον τὸ σκότος εἰς ὑγρᾶν τινα φύσιν͵ ἀφάτως τεταραγμένην καὶ καπνὸν ἀποδι δοῦσαν͵ ὡς ἀπὸ πυρός͵ καί τινα ἦχον ἀποτελοῦσαν ἀνεκ λάλητον γοώδη·</p>
    <p>εἶτα βοὴ ἐξ αὐτῆς ἀσυνάρθρως ἐξεπέμ πετο͵ ὡς εἰκάσαι φωνῇ πυρός͵</p>
  </li>
  <li>
    <p>ἐκ δὲ φωτὸς ..... λόγος ἅγιος ἐπέβη τῇ φύσει͵ καὶ πῦρ ἄκρατον ἐξεπήδησεν ἐκ τῆς ὑγρᾶς φύσεως ἄνω εἰς ὕψος· κοῦφον δὲ ἦν καὶ ὀξύ͵ δραστικὸν δὲ ἅμα͵</p>
    <p>καὶ ὁ ἀὴρ ἐλαφρὸς ὢν ἠκολούθησε τῷ πνεύματι͵ ἀναβαίνοντος αὐτοῦ μέχρι τοῦ πυρὸς ἀπὸ γῆς καὶ ὕδατος͵ ὡς δοκεῖν κρέμασθαι αὐτὸν ἀπ΄ αὐτοῦ·</p>
    <p>γῆ δὲ καὶ ὕδωρ ἔμενε καθ΄ ἑαυτὰ συμμεμιγμένα͵ ὡς μὴ θεωρεῖσθαι τὴν γῆν ἀπὸ τοῦ ὕδατος· κινούμενα δὲ ἦν διὰ τὸν ἐπιφερόμενον πνευματικὸν λόγον εἰς ἀκοήν.</p>
  </li>
  <li>
    <p>ὁ δὲ Ποιμάνδρης ἐμοί͵ Ἐνόησας͵ φησί. τὴν θέαν ταύτην ὅ τι καὶ βούλεται;</p>
    <p>καὶ͵ Γνώσομαι͵ ἔφην ἐγώ.</p>
    <p>Τὸ φῶς ἐκεῖνο͵ ἔφη͵ ἐγὼ Νοῦς ὁ σὸς θεός͵ ὁ πρὸ φύσεως ὑγρᾶς τῆς ἐκ σκότους φανείσης· ὁ δὲ ἐκ Νοὸς φωτεινὸς Λόγος υἱὸς θεοῦ.</p>
    <p>Τί οὖν; φημί.</p>
    <p>Οὕτω γνῶθι· τὸ ἐν σοὶ βλέπον καὶ ἀκοῦον͵ λόγος κυρίου͵ ὁ δὲ νοῦς πατὴρ θεός. οὐ γὰρ διίστανται ἀπ΄ ἀλλήλων· ἕνωσις γὰρ τούτων ἐστὶν ἡ ζωή.</p>
    <p>Εὐχαριστῶ σοι͵ ἔφην ἔγω.</p>
    <p>Ἀλλὰ δὴ νόει τὸ φῶς καὶ γνώριζε τοῦτο.</p>
  </li>
  <li>
    <p>εἰπόντος ταῦτα ἐπὶ πλείονα χρόνον ἀντώπησέ μοι͵ ὥστε με τρέμειν αὐτοῦ τὴν ἰδέαν·</p>
    <p>ἀνανεύσαντος δέ͵ θεωρῶ ἐν τῷ νοΐ μου τὸ φῶς ἐν δυνάμεσιν ἀναριθμήτοις ὄν͵ καὶ κόσμον ἀπεριόριστον γεγενημένον͵ καὶ περιίσχεσθαι τὸ πῦρ δυνάμει μεγίστῃ͵ καὶ στάσιν ἐσχηκέναι κρατούμενον·</p>
    <p>ταῦτα δὲ ἐγὼ διενοήθην ὁρῶν διὰ τὸν τοῦ Ποιμάνδρου λόγον.</p>
  </li>
  <li>
    <p>ὡς δὲ ἐν ἐκπλήξει μου ὄντος͵ φησὶ πάλιν ἐμοί͵ Εἶδες ἐν τῷ νῷ τὸ ἀρχέτυπον εἶδος͵ τὸ προάρχον τῆς ἀρχῆς τῆς ἀπεράντου· ταῦτα ὁ Ποιμάνδρης ἐμοί.</p>
    <p>Τὰ οὖν͵ ἐγώ φημι͵ στοιχεῖα τῆς φύσεως πόθεν ὑπέστη;</p>
    <p>πάλιν ἐκεῖνος πρὸς ταῦτα͵ Ἐκ βουλῆς θεοῦ͵ ἥτις λαβοῦσα τὸν Λόγον καὶ ἰδοῦσα τὸν καλὸν κόσμον ἐμιμήσατο͵ κοσμοποιη θεῖσα διὰ τῶν ἑαυτῆς στοιχείων καὶ γεννημάτων ψυχῶν.</p>
  </li>
  <li>
    <p>ὁ δὲ Νοῦς ὁ θεός͵ ἀρρενόθηλυς ὤν͵ ζωὴ καὶ φῶς ὑπάρχων͵ ἀπεκύησε λόγῳ ἕτερον Νοῦν δημιουργόν͵ ὃς θεὸς τοῦ πυρὸς καὶ πνεύματος ὤν͵ ἐδημιούργησε διοικητάς τινας ἑπτά͵ ἐν κύκλοις περιέχοντας τὸν αἰσθητὸν κόσμον͵ καὶ ἡ διοίκησις αὐτῶν εἱμαρμένη καλεῖται.</p>
  </li>
  <li>
    <p>ἐπήδησεν εὐθὺς ἐκ τῶν κατωφερῶν στοιχείων [τοῦ θεοῦ] ὁ τοῦ θεοῦ Λόγος εἰς τὸ καθαρὸν τῆς φύσεως δημιούρ γημα͵ καὶ ἡνώθη τῷ δημιουργῷ Νῷ (ὁμοούσιος γὰρ ἦν)͵ καὶ κατελείφθη [τὰ] ἄλογα τὰ κατωφερῆ τῆς φύσεως στοιχεῖα͵ ὡς εἶναι ὕλην μόνην.</p>
  </li>
  <li>
    <p>ὁ δὲ δημιουργὸς Νοῦς σὺν τῷ Λόγῳ͵ ὁ περιίσχων τοὺς κύκλους καὶ δινῶν ῥοίζῳ͵ ἔστρεψε τὰ ἑαυτοῦ δημιουργήματα καὶ εἴασε στρέφεσθαι ἀπ΄ ἀρχῆς ἀορίστου εἰς ἀπέραντον τέλος· ἄρχεται γάρ͵ οὗ λήγει· ἡ δὲ τούτων περιφορά͵ καθὼς ἠθέλησεν ὁ Νοῦς͵</p>
    <p>ἐκ τῶν κατω φερῶν στοιχείων ζῷα ἤνεγκεν ἄλογα (οὐ γὰρ ἐπεῖχε τὸν Λόγον)͵ ἀὴρ δὲ πετεινὰ ἤνεγκε͵ καὶ τὸ ὕδωρ νηκτά· διακε χώρισται δὲ ἀπ΄ ἀλλήλων ἥ τε γῆ καὶ τὸ ὕδωρ͵ καθὼς ἠθέ λησεν ὁ Νοῦς͵ καὶ ἡ γῆ ἐξήνεγκεν ἀπ΄ αὐτῆς ἃ εἶχε ζῷα τετράποδα καὶ ἑρπετά͵ θηρία ἄγρια καὶ ἥμερα.</p>
  </li>
  <li>
    <p>ὁ δὲ πάντων πατὴρ ὁ Νοῦς͵ ὢν ζωὴ καὶ φῶς͵ ἀπε κύησεν Ἄνθρωπον αὐτῷ ἴσον͵ οὗ ἠράσθη ὡς ἰδίου τόκου· περικαλλὴς γάρ͵ τὴν τοῦ πατρὸς εἰκόνα ἔχων· ὄντως γὰρ καὶ ὁ θεὸς ἠράσθη τῆς ἰδίας μορφῆς͵ παρέδωκε τὰ ἑαυτοῦ πάντα δημιουργήματα͵</p>
  </li>
  <li>
    <p>καὶ κατανοήσας δὲ τὴν τοῦ Δημιουργοῦ κτίσιν ἐν τῷ πυρί͵ ἠβουλήθη καὶ αὐτὸς δημιουρ γεῖν͵ καὶ συνεχωρήθη ἀπὸ τοῦ πατρός·</p>
    <p>γενόμενος ἐν τῇ δημιουργικῇ σφαίρᾳ͵ ἕξων τὴν πᾶσαν ἐξουσίαν͵ κατενόησε τοῦ ἀδελφοῦ τὰ δημιουργήματα͵ οἱ δὲ ἠράσθησαν αὐτοῦ͵ ἕκαστος δὲ μετεδίδου τῆς ἰδίας τάξεως·</p>
    <p>καὶ καταμαθὼν τὴν τούτων οὐσίαν καὶ μεταλαβὼν τῆς αὐτῶν φύσεως ἠβου λήθη ἀναρρῆξαι τὴν περιφέρειαν τῶν κύκλων͵ καὶ τὸ κράτος τοῦ ἐπικειμένου ἐπὶ τοῦ πυρὸς κατανοῆσαι.</p>
  </li>
  <li>
    <p>καὶ ὁ τοῦ τῶν θνητῶν κόσμου καὶ τῶν ἀλόγων ζῴων ἔχων πᾶσαν ἐξουσίαν διὰ τῆς ἁρμονίας παρέκυψεν͵ ἀναρ ρήξας τὸ κύτος͵ καὶ ἔδειξε τῇ κατωφερεῖ φύσει τὴν καλὴν τοῦ θεοῦ μορφὴν͵</p>
    <p>ὃν ἰδοῦσα ἀκόρεστον κάλλος καὶ πᾶσαν ἐνέργειαν ἐν ἑαυτῷ ἔχοντα τῶν διοικητόρων τήν τε μορφὴν τοῦ θεοῦ ἐμειδίασεν ἔρωτι͵ ὡς ἅτε τῆς καλλίστης μορφῆς τοῦ Ἀνθρώπου τὸ εἶδος ἐν τῷ ὕδατι ἰδοῦσα καὶ τὸ σκίασμα ἐπὶ τῆς γῆς.</p>
    <p>ὁ δὲ ἰδὼν τὴν ὁμοίαν αὐτῷ μορφὴν ἐν αὐτῇ οὖσαν ἐν τῷ ὕδατι͵ ἐφίλησε καὶ ἠβουλήθη αὐτοῦ οἰκεῖν· ἅμα δὲ τῇ βουλῇ ἐγένετο ἐνέργεια͵</p>
    <p>καὶ ᾤκησε τὴν ἄλογον μορφήν· ἡ δὲ φύσις λαβοῦσα τὸν ἐρώμενον περι επλάκη ὅλη καὶ ἐμίγησαν· ἐρώμενοι γὰρ ἦσαν.</p>
  </li>
  <li>
    <p>καὶ διὰ τοῦτο παρὰ πάντα τὰ ἐπὶ γῆς ζῷα διπλοῦς ἐστιν ὁ ἄνθρωπος͵ θνητὸς μὲν διὰ τὸ σῶμα͵ ἀθάνατος δὲ διὰ τὸν οὐσιώδη ἄνθρωπον·</p>
    <p>ἀθάνατος γὰρ ὢν καὶ πάντων τὴν ἐξουσίαν ἔχων͵ τὰ θνητὰ πάσχει ὑποκείμενος τῇ εἱμαρ μένῃ.</p>
    <p>ὑπεράνω οὖν ὢν τῆς ἁρμονίας ἐναρμόνιος γέγονε δοῦλος ἀρρενόθηλυς δὲ ὤν͵ ἐξ ἀρρενοθήλεος ὢν πατρὸς καὶ ἄϋπνος ἀπὸ ἀΰπνου ..... κρατεῖται.</p>
  </li>
  <li>
    <p>καὶ μετὰ ταῦτα͵ Νοῦς ὁ ἐμός· καὶ αὐτὸς γὰρ ἐρῶ τοῦ λόγου.</p>
    <p>ὁ δὲ Ποιμάνδρης εἶπε͵ Τοῦτό ἐστι τὸ κεκρυμμένον μυστήριον μέχρι τῆσδε τῆς ἡμέρας.</p>
    <p>ἡ γὰρ φύσις ἐπιμιγεῖσα τῷ Ἀνθρώπῳ ἤνεγκέ τι θαῦμα θαυμα σιώτατον· ἔχοντος γὰρ αὐτοῦ τῆς ἁρμονίας τῶν ἑπτὰ τὴν φύσιν͵ οὓς ἔφην σοι ἐκ πυρὸς καὶ πνεύματος͵ οὐκ ἀνέμε νεν ἡ φύσις͵ ἀλλ΄ εὐθὺς ἀπεκύησεν ἑπτὰ ἀνθρώπους͵ πρὸς τὰς φύσεις τῶν ἑπτὰ διοκητόρων͵ ἀρρενοθήλεας καὶ μεταρσίους.</p>
    <p>καὶ μετὰ ταῦτα͵ Ὦ Ποιμάνδρη͵ εἰς μεγάλην γὰρ νῦν ἐπιθυμίαν ἦλθον καὶ ποθῶ ἀκοῦσαι· μὴ ἔκτρεχε.</p>
    <p>καὶ ὁ Ποιμάνδρης εἶπεν͵ Ἀλλὰ σιώπα. οὔπω γάρ σοι ἀνήπλωσα τὸν πρῶτον λόγον.</p>
    <p>Ἰδοὺ σιωπῶ͵ ἔφην ἐγώ.</p>
  </li>
  <li>
    <p>Ἐγένετο οὖν͵ ὡς ἔφην͵ τῶν ἑπτὰ τούτων ἡ γένεσις τοιῷδε τρόπῳ· θηλυκὴ γὰρ γῆ ἦν καὶ ὕδωρ ὀχευτικόν͵ τὸ δὲ ἐκ πυρὸς πέπειρον. ἐκ δὲ αἰθέρος τὸ πνεῦμα ἔλαβε καὶ ἐξήνεγκεν ἡ φύσις τὰ σώματα πρὸς τὸ εἶδος τοῦ Ἀν θρώπου.</p>
    <p>ὁ δὲ Ἄνθρωπος ἐκ ζωῆς καὶ φωτὸς ἐγένετο εἰς ψυχὴν καὶ νοῦν͵ ἐκ μὲν ζωῆς ψυχήν͵ ἐκ δὲ φωτὸς νοῦν͵</p>
    <p>καὶ ἔμεινεν οὕτω τὰ πάντα τοῦ αἰσθητοῦ κόσμου μέχρι περιόδου τέλους καὶ ἀρχῶν γενῶν.</p>
  </li>
  <li>
    <p>ἄκουε λοιπόν͵ ὃν ποθεῖς λόγον ἀκοῦσαι.</p>
    <p>τῆς περιό δου πεπληρωμένης ἐλύθη ὁ πάντων σύνδεσμος ἐκ βουλῆς θεοῦ· πάντα γὰρ ζῷα ἀρρενοθήλεα ὄντα διελύετο ἅμα τῷ ἀνθρώπῳ καὶ ἐγένετο τὰ μὲν ἀρρενικὰ ἐν μέρει͵ τὰ δὲ θηλυκὰ ὁμοίως. ὁ δὲ θεὸς εὐθὺς εἶπεν ἁγίῳ λόγῳ͵</p>
    <p>Αὐξά νεσθε ἐν αὐξήσει καὶ πληθύνεσθε ἐν πλήθει πάντα τὰ κτίσματα καὶ δημιουργήματα͵ καὶ ἀναγνωρισάτω ὁ ἔννους ἑαυτὸν ὄντα ἀθάνατον͵ καὶ τὸν αἴτιον τοῦ θανάτου ἔρωτα͵ καὶ πάντα τὰ ὄντα.</p>
  </li>
  <li>
    <p>τοῦτο εἰπόντος͵ ἡ πρόνοια διὰ τῆς εἱμαρμένης καὶ ἁρμονίας τὰς μίξεις ἐποιήσατο͵ καὶ τὰς γενέσεις κατέ στησε͵ καὶ ἐπληθύνθη κατὰ γένος τὰ πάντα</p>
    <p>καὶ ὁ ἀναγνωρίσας ἑαυτὸν ἐλήλυθεν εἰς τὸ περιούσιον ἀγαθόν͵ ὁ δὲ ἀγαπήσας τὸ ἐκ πλάνης ἔρωτος σῶμα͵ οὗτος μένει ἐν τῷ σκότει πλανώμενος͵ αἰσθητῶς πάσχων τὰ τοῦ θανάτου.</p>
  </li>
  <li>
    <p>Τί τοσοῦτον ἁμαρτάνουσιν͵ ἔφην ἐγώ͵ οἱ ἀγνοοῦντες͵ ἵνα στερηθῶσι τῆς ἀθανασίας;</p>
    <p>Ἔοικας͵ ὦ οὗτος͵ τού των μὴ πεφροντικέναι ὧν ἤκουσας. οὐκ ἔφην σοι νοεῖν;</p>
    <p>Νοῶ καὶ μιμνήσκομαι͵ εὐχαριστῶ δὲ ἅμα.</p>
    <p>Εἰ ἐνόησας͵ εἰπέ μοι͵ διὰ τί ἄξιοί εἰσι τοῦ θανάτου οἱ ἐν τῷ θανάτῳ ὄντες;</p>
    <p>Ὅτι προκατάρχεται τοῦ οἰκείου σώματος τὸ στυγνὸν σκότος͵ ἐξ οὗ ἡ ὑγρὰ φύσις͵ ἐξ ἧς τὸ σῶμα συνέ στηκεν ἐν τῷ αἰσθητῷ κόσμῳ͵ ἐξ οὗ θάνατος ἀρδεύεται.</p>
  </li>
  <li>
    <p>Ἐνόησας ὀρθῶς͵ ὦ οὗτος. κατὰ τί δὲ ὁ νοήσας ἑαυτὸν εἰς αὐτὸν χωρεῖ͵ ὅπερ ἔχει ὁ τοῦ θεοῦ λόγος;</p>
    <p>φημὶ ἐγώ͵ Ὅτι ἐκ φωτὸς καὶ ζωῆς συνέστηκεν ὁ πατὴρ τῶν ὅλων͵ ἐξ οὗ γέγονεν ὁ Ἄνθρωπος.</p>
    <p>Εὖ φῂς λαλῶν· φῶς καὶ ζωή ἐστιν ὁ θεὸς καὶ πατήρ͵ ἐξ οὗ ἐγένετο ὁ Ἄνθρωπος.</p>
    <p>ἐὰν οὖν μάθῃς αὐτὸν ἐκ ζωῆς καὶ φωτὸς ὄντα καὶ ὅτι ἐκ τούτων τυγχάνεις͵ εἰς ζωὴν πάλιν χωρήσεις. ταῦτα ὁ Ποιμάνδρης εἶπεν.</p>
    <p>Ἀλλ΄ ἔτι μοι εἰπέ͵ πῶς εἰς ζωὴν χωρήσω ἐγώ͵ ἔφην͵ ὦ Νοῦς ἐμός; φησὶ γὰρ ὁ θεός· ὁ ἔννους ἄνθρωπος ἀναγνωρισάτω ἑαυτόν.</p>
  </li>
  <li>
    <p>οὐ πάντες γὰρ ἄνθρωποι νοῦν ἔχουσιν;</p>
    <p>Εὐφήμει͵ ὦ οὗτος͵ λαλῶν· παραγίνομαι αὐτὸς ἐγὼ ὁ Νοῦς τοῖς ὁσίοις καὶ ἀγα θοῖς καὶ καθαροῖς καὶ ἐλεήμοσι͵</p>
    <p>τοῖς εὐσεβοῦσι͵ καὶ ἡ παρου σία μου γίνεται βοήθεια͵ καὶ εὐθὺς τὰ πάντα γνωρίζουσι καὶ τὸν πατέρα ἱλάσκονται ἀγαπητικῶς καὶ εὐχαριστοῦσιν εὐλογοῦντες καὶ ὑμνοῦντες τεταγμένως πρὸς αὐτὸν τῇ στοργῇ͵</p>
    <p>καὶ πρὸ τοῦ παραδοῦναι τὸ σῶμα ἰδίῳ θανάτῳ μυσάττονται τὰς αἰσθήσεις͵ εἰδότες αὐτῶν τὰ ἐνεργήματα· μᾶλλον δὲ οὐκ ἐάσω αὐτὸς ὁ Νοῦς τὰ προσπίπτοντα ἐνερ γήματα τοῦ σώματος ἐκτελεσθῆναι. πυλωρὸς ὢν ἀποκλείσω τὰς εἰσόδους τῶν κακῶν καὶ αἰσχρῶν ἐνεργημάτων͵ τὰς ἐνθυμήσεις ἐκκόπτων.</p>
  </li>
  <li>
    <p>τοῖς δὲ ἀνοήτοις καὶ κακοῖς καὶ πονηροῖς καὶ φθονεροῖς καὶ πλεονέκταις καὶ φονεῦσι καὶ ἀσεβέσι πόρρωθέν εἰμι͵ τῷ τιμωρῷ ἐκχωρήσας δαίμονι͵ ὅστις τὴν ὀξύτητα τοῦ πυρὸς προσβάλλων θρώσκει αὐτὸν αἰσθητικῶς καὶ μᾶλλον ἐπὶ τὰς ἀνομίας αὐτὸν ὁπλίζει͵ ἵνα τύχῃ πλείονος τιμωρίας͵ καὶ οὐ παύεται ἐπ΄ ὀρέξεις ἀπλέ τους τὴν ἐπιθυμίαν ἔχων͵ ἀκορέστως σκοτομαχῶν͵ καὶ τοῦ τον βασανίζει͵ καὶ ἐπ΄ αὐτὸν πῦρ ἐπὶ τὸ πλεῖον αὐξάνει.</p>
  </li>
  <li>
    <p>Εὖ μοι πάντα͵ ὡς ἐβουλόμην͵ ἐδίδαξας͵ ὦ Νοῦς͵ ἔτι δέ μοι εἰπὲ περὶ τῆς ἀνόδου τῆς γινομένης.</p>
    <p>πρὸς ταῦτα ὁ Ποιμάνδρης εἷπε͵ Πρῶτον μὲν ἐν τῇ ἀναλύσει τοῦ σώματος τοῦ ὑλικοῦ παραδίδως αὐτὸ τὸ σῶμα εἰς ἀλλοίωσιν͵ καὶ τὸ εἶδος ὃ εἶχες ἀφανὲς γίνεται͵ καὶ τὸ ἦθος τῷ δαί μονι ἀνενέργητον παραδίδως͵ καὶ αἱ αἰσθήσεις τοῦ σώματος εἰς τὰς ἑαυτῶν πηγὰς ἐπανέρχονται͵ μέρη γινόμεναι καὶ πάλιν συνανιστάμεναι εἰς τὰς ἐνεργείας. καὶ ὁ θυμὸς καὶ ἡ ἐπιθυμία εἰς τὴν ἄλογον φύσιν χωρεῖ.</p>
  </li>
  <li>
    <p>καὶ οὕτως ὁρμᾷ λοιπὸν ἄνω διὰ τῆς ἁρμονίας͵</p>
    <p>καὶ τῇ πρώτῃ ζώνῃ δίδωσι τὴν αὐξητικὴν ἐνέργειαν καὶ τὴν μειωτικήν͵</p>
    <p>καὶ τῇ δευτέρᾳ τὴν μηχανὴν τῶν κακῶν͵ δόλον ἀνενέργητον͵</p>
    <p>καὶ τῇ τρίτῃ τὴν ἐπιθυμητικὴν ἀπάτην ἀνενέργητον͵</p>
    <p>καὶ τῇ τετάρτῃ τὴν ἀρχοντικὴν προφανίαν ἀπλεονέκτητον͵</p>
    <p>καὶ τῇ πέμπτῃ τὸ θράσος τὸ ἀνόσιον καὶ τῆς τόλμης τὴν προπέτειαν͵</p>
    <p>καὶ τῇ ἕκτῃ τὰς ἀφορμὰς τὰς κακὰς τοῦ πλού του ἀνενεργήτους͵</p>
    <p>καὶ τῇ ἑβδόμῃ ζώνῃ τὸ ἐνεδρεῦον ψεῦδος.</p>
  </li>
  <li>
    <p>καὶ τότε γυμνωθεὶς ἀπὸ τῶν τῆς ἁρμονίας ἐνερ γημάτων γίνεται ἐπὶ τὴν ὀγδοατικὴν φύσιν͵ τὴν ἰδίαν δύναμιν ἔχων͵ καὶ ὑμνεῖ σὺν τοῖς οὖσι τὸν πατέρα·</p>
    <p>συγχαίρουσι δὲ οἱ παρόντες τῇ τούτου παρουσίᾳ͵ καὶ ὁμοιωθεὶς τοῖς συνοῦσιν ἀκούει καί τινων δυνάμεων ὑπὲρ τὴν ὀγδοατικὴν φύσιν φωνῇ τινι ἡδείᾳ ὑμνουσῶν τὸν θεόν·</p>
    <p>καὶ τότε τάξει ἀνέρχονται πρὸς τὸν πατέρα͵ καὶ αὐτοὶ εἰς δυνάμεις ἑαυ τοὺς παραδιδόασι͵ καὶ δυνάμεις γενόμενοι ἐν θεῷ γίνονται. τοῦτό ἐστι τὸ ἀγαθὸν τέλος τοῖς γνῶσιν ἐσχηκόσι͵ θεω θῆναι.</p>
    <p>λοιπόν͵ τί μέλλεις; οὐχ ὡς πάντα παραλαβὼν καθο δηγὸς γίνῃ τοῖς ἀξίοις͵ ὅπως τὸ γένος τῆς ἀνθρωπότητος διὰ σοῦ ὑπὸ θεοῦ σωθῇ;</p>
  </li>
  <li>
    <p>ταῦτα εἰπὼν ὁ Ποιμάνδρης ἐμοὶ ἐμίγη ταῖς δυνά μεσιν.</p>
    <p>ἐγὼ δὲ εὐχαριστήσας καὶ εὐλογήσας τὸν πατέρα τῶν ὅλων ἀνείθην ὑπ΄ αὐτοῦ δυναμωθεὶς καὶ διδαχθεὶς τοῦ παντὸς τὴν φύσιν καὶ τὴν μεγίστην θέαν͵</p>
    <p>καὶ ἦργμαι κηρύσσειν τοῖς ἀνθρώποις τὸ τῆς εὐσεβείας καὶ γνώσεως κάλλος͵</p>
    <p>Ὦ λαοί͵ ἄνδρες γηγενεῖς͵ οἱ μέθῃ καὶ ὕπνῳ ἑαυτοὺς ἐκδε δωκότες καὶ τῇ ἀγνωσίᾳ τοῦ θεοῦ͵ νήψατε͵ παύσασθε δὲ κραιπαλῶντες͵ θελγόμενοι ὕπνῳ ἀλόγῳ.</p>
  </li>
  <li>
    <p>Οἱ δὲ ἀκούσαντες παρεγένοντο ὁμοθυμαδόν.</p>
    <p>ἐγὼ δέ φημι͵ Τί ἑαυτούς͵ ὦ ἄνδρες γηγενεῖς͵ εἰς θάνατον ἐκδεδώ κατε͵ ἔχοντες ἐξουσίαν τῆς ἀθανασίας μεταλαβεῖν; μετα νοήσατε͵ οἱ συνοδεύσαντες τῇ πλάνῃ καὶ συγκοινωνήσαντες τῇ ἀγνοίᾳ· ἀπαλλάγητε τοῦ σκοτεινοῦ φωτός͵ μεταλάβετε τῆς ἀθανασίας͵ καταλείψαντες τὴν φθοράν.</p>
  </li>
  <li>
    <p>καὶ οἱ μὲν αὐτῶν καταφλυαρήσαντες ἀπέστησαν͵ τῇ τοῦ θανάτου ὁδῷ ἑαυτοὺς ἐκδεδωκότες͵ οἱ δὲ παρεκάλουν διδαχθῆναι͵ ἑαυτοὺς πρὸ ποδῶν μου ῥίψαντες.</p>
    <p>ἐγὼ δὲ ἀνα στήσας αὐτοὺς καθοδηγὸς ἐγενόμην τοῦ γένους͵ τοὺς λόγους διδάσκων͵ πῶς καὶ τίνι τρόπῳ σωθήσονται͵ καὶ ἔσπειρα αὐτοῖς τοὺς τῆς σοφίας λόγους καὶ ἐτράφησαν ἐκ τοῦ ἀμβροσίου ὕδατος.</p>
    <p>ὀψίας δὲ γενομένης καὶ τῆς τοῦ ἡλίου αὐγῆς ἀρχομένης δύεσθαι ὅλης͵ ἐκέλευσα αὐτοῖς εὐχαρι στεῖν τῷ θεῷ καὶ ἀναπληρώσαντες τὴν εὐχαριστίαν ἕκαστος ἐτράπη εἰς τὴν ἰδίαν κοίτην.</p>
  </li>
  <li>
    <p>ἐγὼ δὲ τὴν εὐεργεσίαν τοῦ Ποιμάνδρου ἀνεγρα ψάμην εἰς ἐμαυτόν͵ καὶ πληρωθεὶς ὧν ἤθελον ἐξηυφράνθην. ἐγένετο γὰρ ὁ τοῦ σώματος ὕπνος τῆς ψυχῆς νῆψις͵ καὶ ἡ κάμμυσις τῶν ὀφθαλμῶν ἀληθινὴ ὅρασις͵ καὶ ἡ σιωπή μου ἐγκύμων τοῦ ἀγαθοῦ͵ καὶ ἡ τοῦ λόγου ἐκφορὰ γεννήματα ἀγαθῶν.</p>
    <p>τοῦτο δὲ συνέβη μοι λαβόντι ἀπὸ τοῦ νοός μου͵ τουτέστι τοῦ Ποιμάνδρου͵ τοῦ τῆς αὐθεντίας λόγου. θεό πνους γενόμενος τῆς ἀληθείας ἦλθον. διὸ δίδωμι ἐκ ψυχῆς καὶ ἰσχύος ὅλης εὐλογίαν τῷ πατρὶ θεῷ.</p>
  </li>
  <li>
    <p>ἅγιος ὁ θεὸς καὶ πατὴρ τῶν ὅλων.</p>
    <p>ἅγιος ὁ θεὸς͵ οὗ ἡ βουλὴ τελεῖται ἀπὸ τῶν ἰδίων δυνά μεων.</p>
    <p>ἅγιος ὁ θεός͵ ὃς γνωσθῆναι βούλεται καὶ γινώσκεται τοῖς ἰδίοις.</p>
    <p>ἅγιος εἶ͵ ὁ λόγῳ συστησάμενος τὰ ὄντα.</p>
    <p>ἅγιος εἶ͵ οὗ πᾶσα φύσις εἰκὼν ἔφυ.</p>
    <p>ἅγιος εἶ͵ ὃν ἡ φύσις οὐκ ἐμόρφωσεν.</p>
    <p>ἅγιος εἶ͵ ὁ πάσης δυνάμεως ἰσχυρότερος.</p>
    <p>ἅγιος εἶ͵ ὁ πάσης ὑπεροχῆς μείζων.</p>
    <p>ἅγιος εἶ͵ ὁ κρείττων τῶν ἐπαίνων.</p>
    <p>δέξαι λογικὰς θυσίας ἁγνὰς ἀπὸ ψυχῆς καὶ καρδίας πρὸς σὲ ἀνατεταμένης͵ ἀνεκλάλητε͵ ἄρρητε͵ σιωπῇ φωνού μενε.</p>
  </li>
  <li>
    <p>αἰτουμένῳ τὸ μὴ σφαλῆναι τῆς γνώσεως τῆς κατ΄ οὐσίαν ἡμῶν ἐπίνευσόν μοι καὶ ἐνδυνάμωσόν με͵ καὶ τῆς χάριτος ταύτης φωτίσω τοὺς ἐν ἀγνοίᾳ τοῦ γένους͵ μοῦ ἀδελφούς͵ υἱοὺς δὲ σοῦ.</p>
    <p>διὸ πιστεύω καὶ μαρτυρῶ· εἰς ζωὴν καὶ φῶς χωρῶ. εὐλογητὸς εἶ͵ πάτερ. ὁ σὸς ἄνθρωπος συναγιάζειν σοι βούλεται͵ καθὼς παρέδωκας αὐτῷ τὴν πᾶσαν ἐξουσίαν.</p>
  </li>
</ol>
