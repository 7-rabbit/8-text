༄༅། །བསྐལ་པ་འམ་བསྐལ་པ་སྟོང་ཕྲག་ཏུ། །ཡེ་ཤེས་མངོན་སྦྱོར་གནས་པར་བྱ། །ཞེས་པ་དང། སློབ་མས་དེ་ཡི་ཆ་གཟུང་སྟེ། །པདྨའི་ནང་དུ་སྤྲོ་བར་བྱ། །དེ་ནས་བཅུད་ལེན་སེམས་ཀྱིས་ནི། །བྱང་ཆུབ་སྔོན་དུ་གཟུང་བར་བྱ། །ཞེས་པ་ཤེས་རབ་ཡེ་ཤེས་ཀྱི་མངོན་པར་  
དབང་བསྐུར་བ་སྟེ་ཐུགས་རྡོ་རྗེ་རྣམ་པར་སྤྱོད་པའོ། །དེའི་རྗེས་སུ། ཤེས་རབ་ཡེ་ཤེས་དབང་བསྐུར་གྱིས། །སེམས་ཀྱི་རྡོ་རྗེ་རྣམ་པར་སྦྱངས། །ད་ནི་བདག་ལ་བཞི་པ་ཡང། །འདྲེན་པས་བཀའ་དྲིན་མཛད་དུ་གསོལ། །ཞེས་པ་གསོལ་བ་བཏབ་བ་ཅན་གྱི་སློབ་མ་ལ། སྔར་གྱི་དོན་གྱི་ཡང་དག་  
པའི་དེ་ཁོ་ན་ཉིད་ཚིག་གིས་བསྟན་པར་བྱ་སྟེ། ཇི་སྐད་གསུངས་པའི་ཚིགས་མངོན་སུམ་དུ་གཟུང་བའི་ཤེས་རབ་ཡེ་ཤེས་ཀྱི་དབང་བསྐུར་བ་དེ་བཞིན་དུ་བཞི་པར་མངོན་པར་བརྗོད་ཅིང་འབྲས་བུར་གྱུར་པའི་དབང་བསྐུར་བ་རིན་པོ་ཆེ་བཤད་པར་བྱའོ། །མ་ཡིན་པར་གཞན་དུ་ན་དམ་ཚིག་ཟད་པའི་འཇིགས་  
པ་དེ་ནི་བཅོམ་ལྡན་འདས་ཀྱིས་གསུངས་ཏེ། ཇི་ལྟར་གསུངས་པའི་ཆོ་གས་དབང་བསྐུར་སྦྱིན། །སློབ་མའི་མོས་པའི་ཡིད་ནི་ཡང་དག་བརྟག་རྒྱ་ཆེན་ཟབ་མོའི་ཚུལ་ལ་ལྷག་མོས་ན། །དབང་བསྐུར་རིན་ཆེན་དེ་ཉི་ཚིག་གིས་སྦྱིན། །ཞེས་པ་དག་སླར་ཡང། དབང་བསྐུར་མེད་ན་རྣལ་འབྱོར་བ། །  
རྣལ་འབྱོར་ཉིད་ལ་སླུ་བར་བྱེད། །མཁའ་ལ་ཁུ་ཚུར་བསྣུན་པ་དང། །རི་དགས་སྐོམ་ནི་འཐུང་བའོ། །བྱང་ཆུབ་སེམས་དཔའི་འདུལ་བ་ལ་ཡང་སྔོམ་པ་མེད་ན་ནི་ཐར་བ་འཛིན་པ་མ་ཡིན་ནོ་ཞེས་སོ། །འོ་ན་འདི་ནི་རྒྱ་ཆེན་པོ་ལ་ལྷག་པར་མོས་པའོ་ཞེས་བྱ་བར་ཇི་ལྟར་ཁོང་དུ་ཆུད་པར་བྱ་ཞེ་ན་  
དེ་གསུངས་པ། ཆུ་སྐྱར་ལས་ནི་ཆུ་ཡོད་དང། །དུ་བ་ལས་ནི་མེར་ཤེས་བཞིན། །བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། ཤིན་ཏུ་རབ་དང་ཆུ་སྐྱེས་གདོང། །དགའ་བར་བརྒྱས་ལུས་ལས་སྐྱེས། །དེ་ཉིད་བལྟས་ན་མཁས་བ་ཡིས། །དམ་པའི་  
སློབ་མ་རྗེས་སུ་གཟུང། །ཞེས་སོ། །དེ་ཉིད་ཀྱེའི་རྡོ་རྗེར་ཡང་གསུངས་པ། །དབང་བསྐུར་རྣམ་གསུམ་དབྱེར་མེད་པ། །རྒྱུད་འདི་ལས་ནི་རྣམ་པར་གནས། །སློབ་དཔོན་གསང་བ་ཤེས་རབ་དང། །བཞི་པ་དེ་ཡང་དེ་བཞིན་ནོ། །སྐད་ཅིག་དགོད་དང་ལག་པས་ཐོབ། །དེ་ཡང་འཁྱུད་བ་  
  
།དགོད་པ་དག་ལ་སློབ་དཔོན་ཉིད། །ལྟ་བ་གསང་བ་དེ་བཞིན་ཏེ། །ལག་བཅངས་ལས་ནི་ཤེས་རབ་ཉིད། །གཉིས་གཉིས་འཁྱུད་ལ་དེ་ཡང་ངོ། །དགའ་བ་དང་ནི་མཆོག་དགའ་ཉིད། །དགའ་བྲལ་ལྷན་སྐྱེས་དེ་བཞིན་ཏེ། །སྣ་ཚོགས་དང་ནི་རྣམ་སྨིན་དང། །རྣམ་ཉེད་དེ་བཞིན་མཚན་ཉིད་  
བྲལ། །དབང་གི་རིམ་པའི་ཆོ་ག་ཀུན། །ཤེས་རབ་ཡན་ལག་ཆགས་ལས་སྐྱེས། །དགའ་བའི་བདེ་བ་ཅུང་ཟད་སྐྱེ། །མཆོག་ཏུ་དགའ་བ་དེ་བས་ལྷག་དགའ་བྲལ་བ་ཆགས་བྲལ་ཡིན། །ལྷག་མ་ལྷན་ཅིག་སྐྱེས་དགར་འགྱུར། །དང་པོ་རེག་པར་འདོད་པ་སྟེ། །གཉིས་པ་བདེ་བར་འདོད་པ་ཡིན། །  
གསུམ་པ་འདོད་ཆགས་འཇིགས་པ་ཉིད། །དེ་ནས་བཞི་པ་བསྒོམ་པར་བྱ། །སྣ་ཚོགས་དང་པོའི་དགའ་བ་སྟེ། །རྣམ་སྨིན་ལ་ནི་མཆོག་དགའ་བ། །རྣམ་ཉེད་དགའ་བྲལ་དགའ་བ་ཡིན། །མཚན་བྲལ་ལྷན་ཅིག་སྐྱེས་དགའ་ཉིད། །འཁྱུད་དང་འོ་བྱེད་ལ་སོགས་པ། །སྣ་ཚོགས་རྣམ་པ་སྣ་ཚོགས་  
བརྗོད། །རྣམ་སྨིན་དེ་ལས་བཟློག་པ་སྟེ། །ཡང་དག་བདེ་བའི་ཡེ་ཤེས་སྤྱོད། །རང་ཉིད་བདེ་བ་སྤྱད་པ་ཡི། །གོས་ནི་རྣམ་པར་ཉེད་པར་གསུངས། །མཚན་ཉིད་བྲལ་བ་གསུམ་ལ་གཞན། །ཆགས་དང་ཆགས་བྲལ་རྣམ་པར་སྤངས། །དེ་ཉིད་ཀྱི་ཕྱིར་གསུངས་པ། འདོད་ཆགས་མ་ཡིན་ཆགས་  
བྲལ་མིན། །དབུ་མར་དམིགས་པར་མི་འགྱུར་རོ། །གསུམ་པོ་སྤངས་པ་ཉིད་ཀྱི་ཕྱིར། །ལྷན་ཅིག་སྐྱེས་པ་བྱང་ཆུབ་བརྗོད། །དེ་ཉིད་ནག་པོ་ཞབས་ཀྱིས་གསུངས། །རེག་བ་ལ་སོགས་སྣ་ཚོགས་ཡིན་ཏེ་པདྨར་རྡོ་རྗེ་གནས་པ་གང་ཡིན་དེ་ནི་རྣམ་སྨིན་ནོ། །ཕྱི་ནས་བསྲུབས་པ་ལས་སྐྱེས་  
ཆགས་པའི་མེ་ཡིས་བསྲེགས་ནས་མགྲོན་ལ་ཞེན་པའི་ཕུང་པོ་རྣམ་ཉེད་ཡིན། །དེ་ལ་ཡིད་ནི་འཛིན་པས་རླུང་དག་ལྷན་ཅིག་སྤྱོད་ཅིང་ཆུ་སྐྱེས་ལ་ནི་ལྷག་པར་གྱུར་པའི་མེ། །དེ་འདིར་རྫོགས་པའི་བྱང་ཆུབ་ལམ་སྟེ་མཐའ་དག་རྒྱལ་བའི་སྐུ་ནི་རྣལ་འབྱོར་བགྲོད་བྱ་མཚན་བྲལ་ལོ། །དཱ་རི་ཀ་པའི་ཞབས་  
ཀྱིས་ཀྱང་གསུངས་པ། ནོར་བུའི་རྩ་བར་རབ་ཏུ་གནས་པ་སྣ་ཚོགས་དགའ་བ་ཙམ་ཡིན་ཏེ། །སླར་ཡང་ནོར་བུའི་དབུས་སུ་ལྷག་མའོ་རྣམ་རྟོག་དང་བཅས་གཡོ་བ་དང། །དེ་ལས་སྟེང་དུ་སྤྱི་བོའི་ཐུར་ནི་འཛག་ཅིང་འཕོ་བ་མེད་པའི་གཟུགས། །ལྷན་ཅིག་སྐྱེས་པ་འདམ་སྐྱེས་ལ་གནས་སངས་རྒྱས་  
  
༄༅། །ལས་ནི་གཞན་པ་ཅི། །བི་རཱུ་པ་ཞེས་བྱ་བའི་ཞབས་ཀྱིས་ཀྱང་གསུངས་པ། ཇི་སྙེད་རང་བཞིན་འོད་གསལ་བསིལ་ཟེར་ཅན་གྱི་སྒོ་ལས་ཁྲུ་བ་ལྷུང་བ་མ་ཡིན་པར། །ལྟ་མོའི་པདྨའི་འདབ་མའི་ནང་དུ་རོ་མཉམ་གྱུར་པ་རྒྱལ་བའི་ཚོགས་རྣམས་ཀྱིས། །རྡོ་རྗེའི་སྤྱི་བོའི་རྩེ་མོར་སྤྲོ་ཞིང་སྙིང་རྗེས་མི་  
ཕྱེད་འགྲོ་ལ་མཛད་པ་ཅན། །ཇི་སྙེད་དཔལ་ལྡན་སྙིང་རྗེའི་སྟོབས་ནི་ལྷན་ཅིག་སྐྱེས་པར་ཤེས་བྱ་ཁྱབ་པ་དག་གཟུགས། །ཨིནྡྲ་བཧུ་ཏཱི་ཞབས་ཀྱིས་ཀྱང་གསུངས་པ། ཇི་སྲིད་རྡོ་རྗེ་ནོར་བུར་རྡོ་རྗེ་གསུམ་ནི་བསྲེག་ཅིང་གཡོ་བའི་ཟླ་བ་རླུང་གིས་ནི། །ཆུ་སྐྱེས་གནས་ཀྱི་ལྟེ་བའི་ནང་དུ་འགྲོ་བར་འདོད་པའི་སྐད་ཅེས་  
འདི་ལ་བརྟན་གྱུར་པ། །གང་དུ་རང་དང་གཞན་ལ་སོགས་པའི་རྣམ་རྟོག་བྲལ་གྱུར་བྱ་བ་རྣམས་ནི་དམན་པའི་ཡིད། །ཤེས་པར་བྱ་སྟེ་ལྷན་ཅིག་སྐྱེས་པའི་དེ་བཞིན་ཉིད་ནི་སླར་ཡང་རིག་པར་འགྲོ་བ་གསལ། །གཞན་ཡང། དེ་ཡི་རྩ་བར་མ་ཡིན་པོ་ལའི་སྙིང་པོར་མིན། །པདྨའི་སྦྱོར་བ་མེད་པ་ཡང་ནི་མ་  
ཡིན་ཏེ། །ཇི་སྙེད་རྡོ་རྗེའི་རྩེ་ལས་འཕོ་བ་མེད་གྱུར་པ། །དེ་སྙེད་མཚན་ཉིད་བྲལ་བས་ལྷན་སྐྱེས་མཚན་ཉིད་དོ། །ཞེས་པ་ལ་སོགས་པའོ། །དོན་འདི་ཉིད་དཔལ་གསང་བ་འདུས་པ་ལས་ཀྱང་གསུངས་པ། བསྒྲུབ་བྱ་སྒྲུབ་བྱེད་ཡང་དག་སྦྱོར། །གང་དེ་བསྙེན་པར་གསུངས་པ་དེ། །རྡོ་རྗེ་པདྨ་མཉམ་སྦྱོར་བ། །  
ཉེ་བར་སྒྲུབ་པ་ཞེས་བརྗོད་དོ། །ཧཱུཾ་ཕཊ་ཡི་གེ་ཡང་དག་ལྡན། །སྒྲུབ་པ་ལ་ནི་གཡོ་བར་གསུངས། །ངོ་བོ་ཉིད་ཀྱིས་གང་བདེ་ཞིང། །སྒྲུབ་པ་ཆེན་པོ་ཞེས་བརྗོད་དོ། །བསྒྲུབ་བྱ་ནི་ཤེས་རབ་དང། སྒྲུབ་བྱེད་ནི་ཐབས་ཏེ་དེ་དག་ཡང་དག་པར་སྦྱོར་བ་ནི་བསྙེན་པའོ། །པདྨར་རྡོ་རྗེ་རབ་ཏུ་ཞུགས་པ་ནི་ཉེ་  
བར་སྒྲུབ་པའོ། །གཡོ་བ་ནི་སྒྲུབ་པའོ། །ངོ་བོ་ཉིད་ཀྱིས་རང་ཉིད་བདེ་ཞིང་ཞི་བ་ནི་སྒྲུབ་པ་ཆེན་པོར་གསུངས་སོ། །བསྒྲུབ་བྱ་དང་ནི་སྒྲུབ་བྱེད་དག། རྡོ་རྗེ་རབ་ཞུགས་མཐར་དགའ་བ། །ཤིན་ཏུ་བསྐྱོད་པའི་བྱང་སེམས་ཀྱི། །མཐར་ནི་མཆོག་ཏུ་དགའ་བ་པོ། །འཕོ་བ་ལ་ནི་དགའ་བྲལ་གྱི་དགའ་  
བ་སྟེ། གང་གི་ཚེ་འདི་དག་གི་དབུས་སུ་རང་བདེ་ཞིང་ཞི་བར་གྱུར་པ་དེ་རྗེས་ལྷན་ཅིག་སྐྱེས་པའི་དགའ་བ་ཞེས་པའོ། །དེ་ཉིད་དཔལ་ཀྱཻའི་རྡོ་རྗེར་ཡང་གསུངས་པ། ད་ནི་ཐོག་མ་དབུས་མཐའ་མིན། །སྲིད་མིན་མྱ་ངན་འདས་པ་འང་མིན། །འདི་ནི་མཆོག་གི་བདེ་ཆེན་ཏེ། །གཞན་མིན་  
  
།མཆོག་ཏུ་དགའ་བ་སྲིད་པར་བརྗོད། །དགའ་བྲལ་ལས་ནི་མྱ་ངན་འདས། །དབུ་མ་དགའ་བ་ཙམ་ཉིད་དེ། །འདིས་ནི་ལྷན་ཅིག་སྐྱེས་པའང་སྤངས། །མཆོག་ཏུ་དགའ་བས་ཡང་དག་ཐོབ། །སྣ་ཚོགས་སྤངས་པའི་སྐད་ཅིག་ལ། །སྟོན་པས་གསུངས་པ་སེམས་དཔའ་ཆེ། །  
བདེ་བ་ཆེན་པོ་གཟུང་བར་གྱིས། །ཇི་སྲིད་བྱང་ཆུབ་མཐར་ཐུག་པར། །སེམས་ཅན་དོན་གྱི་རྡོ་རྗེ་འཛིན། །ཞེས་པ་ལ་སོགས་པ་རྒྱ་ཆེར་རོ། །འོ་ན་ཇི་ལྟར་རྣམ་པ་གསུམ་པོ་དེ་དག་དབྱེར་མེད་པར་གསུངས་ཤེ་ན། འབྲས་བུ་རྒྱུ་ལས་གཞན་མིན་ཕྱིར། །རྣམ་གསུམ་མངོན་དུ་རབ་གྲག་སྟེ། །  
དགའ་བྲལ་དགའ་བའི་དབུས་དག་ཏུ། །བཞི་པ་རྣམ་པར་བསལ་ཕྱིར་རོ། །འོ་ན་ཇི་ལྟར་འདི་དག་གི་དབུས་ཉིད་དུ་རབ་ཏུ་གསལ་བར་བཤད་ཅེ་ན། །མཆོག་གི་མཐའ་དང་དགའ་བྲལ་དབུས། །སྟོང་དང་སྟོང་མིན་ཧེ་རུ་ཀ། །ཞེས་པའི་གསུང་ལས་སོ། །སྟོང་དང་སྟོང་མིན་ཞེས་པ་ཇི་ལྟར་  
ཞེ་ན། ཐོག་མ་ཐ་མ་མེད་ཞི་བ། །དངོས་དང་དངོས་མེད་བདག་ཉིད་གཙོ། །རང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ཞེས་བརྗོད་པར་བྱ། །ཞེས་པ་གྲུབ་པའི་མཐའ་ལས་སོ། །འདི་ཉིད་ཐབས་གང་གིས་བསྐྱེད་པར་བྱ་ཞེ་ན། དཀྱིལ་འཁོར་འཁོར་ལོའི་ཐབས་དང་ནི། །རང་བྱིན་  
བརླབ་པའི་རིམ་པ་ཡིས། །བྱང་ཆུབ་སེམས་ནི་བསྐྱེད་པར་བྱ། །ཀུན་རྫོབ་བ་དོན་དམ་གཟུགས་ཅན་ནོ། །འདི་དག་ནི་གང་གིས་བརྗོད་པར་མི་ནུས་ཏེ། གང་དང་གང་གི་ཕྱིར་ཞེ་ན། སོ་སོ་རང་རིག་ཡེ་ཤེས་འདི། །དག་གི་ལས་འདས་སྤྱོད་ཡུལ་ཏེ། །རང་བྱིན་བརླབ་པའི་རིམ་པ་འདིས། །ཀུན་མཁྱེན་  
ཡེ་ཤེས་དེ་རང་བཞིན། །གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་རིམ་པ་ཉེར་བསྟེན་དང། །བདག་ཉིད་བསོད་ནམས་ལས་ཤེས་བྱ། །བླ་མའི་ཞལ་གྱི་བཀའ་དྲིན་དང། །རང་ཉིད་བསོད་ནམས་ཆེ་ལྡན་པ། །འཛིན་པ་ལས་ཀྱི་ཡེ་ཤེས་ནི། །ངག་གི་ལམ་  
འདས་སྤྱོད་ཡུལ་ལོ། །དེ་གསུངས་པ། གང་གིས་འདི་ནི་རྗོད་པར་བྱེད་པའི་ཚེ། །ཐམས་ཅད་མཁྱེན་པའང་ཚིག་གིས་ཕོངས་གྱུར་པ། །བྱེད་པ་དང་བྲལ་འགྲོ་ལ་རྟག་ཏུ་ཤར། །བདེ་བའི་རྒྱལ་པོ་གཅིག་ཉིད་རྒྱལ་གྱུར་ཅིག་ས་ར་ཧ་པའི་ཞབས་ཀྱིས་ཀྱང་གསུངས་པ། །དེ་ཡི་དེ་ཉིད་བླ་མ་ཡི། །  
  
༄༅། །གསུང་ལས་བླ་མས་རྟོགས་པར་འགྱུར། །ལྷན་སྐྱེས་གནས་སྐབས་བདུད་རྩིའི་རོ། །གང་དུ་སྨྲ་ཞིང་ཅི་ལྟར་ཤེས། །སླར་ཡང། འདི་ནི་བློ་ཡི་སྤྱོད་ཡུལ་མ་ཡིན་ཚིག་གི་སྤྱོད་པ་ལས། །རིང་དུ་གྱུར་ཅིང་བླ་མ་དངོས་པོའི་གཏམ་གྱི་འཇུག་པས་སྟོང། །རྒྱུད་ཀྱི་རིམ་པས་སྙིང་རྗེ་ལ་སོགས་  
ཡོན་ཏན་འཇུག་འགྱུར་པ། །རང་ཉིད་དང་དང་ལྡན་པའི་སྙིང་ལ་གོ་འཕང་སྟེར་བར་བྱེད། །འོན་བྱང་ཆུབ་སེམས་ཀྱི་སའི་མཚན་ཉིད་ཅི་ཞེ་ན། དེ་གསུངས་པ། དབང་པོ་རྣམས་ནི་རང་ཉིད་བཞིན། །ཡིད་ནི་ནང་དུ་དུ་ཞུགས་པ་བཞིན། །ཚིག་ནི་ཉམས་པ་བཞིན་དུ་འཇུག་ལུས་ནི་བདེ་བས་ཡང་དག་  
རྒྱས། །དབང་པོའི་ཚོགས་ནི་ཉམས་ཤིང་འཇུག་པ་མེད། །རྣམ་རྟོག་མ་རྫོགས་སྲིད་པའི་ས་བོན་ཏེ། །དགའ་བའི་རང་བཞིན་འདི་ནི་ནམ་མཁའ་ཡི། །མེ་ཏོག་བསིལ་བའི་རོལ་མྱང་བའོ། །དབང་པོའི་ལམ་ནི་རྣམ་པར་ཞི་གྱུར་ཅིང། །ཉམས་པར་གྱུར་པའི་རང་བཞིན་གང་ཡིན་པ། །དེ་ཡི་  
འབྲས་བུ་ལན་ཅིག་སྐྱེས་དགའ་སྟེ། །ལུས་ཀྱི་མེ་ཏོག་བླ་མའི་ཞལ་ལས་དྲིས། །དེ་ཉིད་གསུངས་པ། གང་ཞིག་ཤར་བས་དུས་རྣམས་ཉམས་ཞིང་སྤྱི་བོར་གནས། །ཡུལ་དང་དབང་པོ་མཚུངས་པ་དེ་ལ་ཕྱག་འཚལ་ལོ། །གང་ཡང་མངོན་དགའ་རྒྱལ་པའི་མཛེས་སྐུ་གཅིག་པུ་ཉིད། །སད་གྱུར་  
དེ་ཡང་མཁས་པའི་སྙིང་ལ་བཅང་བར་གྱིས། །སླར་ཡང། བློ་ཡི་རྣམ་རྟོག་རྣམ་པར་བཅོམ་ན་ནི། །གང་འདིར་དམ་པའི་བདེ་བ་སྟོབས་བྱེད་དོ། །བྱ་བ་དེ་ཡང་མཁས་པ་རྣམས་ཀྱིས་བྱ། །གཞན་ཡང། ཕུན་ཚོགས་བསམ་པ་དང་ལྡན་ཉིད། །ཅེས་པ་ལ་སོགས་པ་རྒྱ་ཆེར་རོ། །དེའི་ཕྱིར་ཡང་དག་  
པའི་བླ་མ་དམ་པ་ལ་སློབ་མ་དམ་པས་གུས་པར་བྱ་ཞིང་གསུམ་ལ་འཇུག་པའི་བདེ་བ་ཆེན་པོ་རང་གིས་རིག་པར་བྱའོ་ཞེས་པའོ། །དེའི་རྗེས་ཐོགས་ཉིད་ལ་ཤེས་རབ་མ་དེའི་ལག་པ་སློབ་མའི་ལག་པར་གཏད་ཅིང། མེ་ཏོག་གི་ཕྲེང་བ་བཅིངས་ནས། དེ་གཉིས་རང་གི་ལག་པ་གཡོན་པས་བཟུང་སྟེ་  
རྡོ་རྗེ་དང་བཅས་པའི་ལག་པ་གཡས་པ་སློབ་མའི་མགོ་བོར་བཞག་ལ་དཀྱིལ་འཁོར་གྱི་མདུན་དུ། འདིར་ནི་ཁྱེད་རྣམས་དབང་པོ་ལགས། །བདག་གིས་འདི་ལ་འདི་གཏད་དོ། །ཞེས་དེ་བཞིན་གཤེགས་པ་རྣམས་དབང་པོར་བཅུག་སྟེ། ཐབས་གཞན་གྱིས་ནི་སངས་རྒྱས་མིན། །འགྲོ་གསུམ་འདི་  
  
།དེ་ཕྱིར་འདི་དང་བྲལ་བར་ནི། །ཁྱོད་ཀྱིས་ནམ་ཡང་མ་བྱེད་ཅིག་འདི་དེ་སངས་རྒྱས་ཐམས་ཅད་ཀྱི། །རིག་མའི་བརྟུལ་ཞུགས་བླ་ན་མེད། །རྨོངས་པ་གང་ཞིག་འདའ་བྱེད་པ། །དེ་ལ་མཆོག་གི་དངོས་གྲུབ་མེད། །ཅེས་བརྗོད་ཅིང་རིག་མའི་བརྟུལ་ཞུགས་གཟུང་བར་བྱ་སྟེ། འདི་ནི་  
རིག་མའི་བརྟུལ་ཞུགས་སྦྱིན་པའི་ཆོ་གའོ།། །།དེ་ནས་སློབ་མ་རྡོ་རྗེ་སེམས་དཔའི་གཟུགས་སུ་རྣམ་པར་བསྒོམས་ལ། འདི་དེ་སངས་རྒྱས་ཐམས་ཅད་ཉིད། །རྡོ་རྗེ་སེམས་དཔའི་ཕྱག་ན་གནས། །ཁྱོད་ཀྱིས་ཀྱང་ནི་རྟག་ཏུ་ཟུང། །ཕྱག་ན་རྡོ་རྗེའི་བརྟུལ་ཞུགས་བརྟན། །ཞེས་བརྗོད་ནས་རྡོ་རྗེ་ལག་པ་  
གཡས་པར་སྦྱིན་ཞིང་དེས་ཀྱང། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡེ་ཏིཥྛ་ཨེ་ཥ་སཏཾ་དྷ་ར་ཡ་མི་བཛྲ་སཏ་ཧི། ཧི་ཧི་ཧི་ཧི་ཧཱུཾ་ཞེས་བརྗོད་དེ་གཟུང་བར་བྱའོ། །ཞེས་པ་རྡོ་རྗེའི་བརྟུལ་ཞུགས་སྦྱིན་པའི་ཆོ་གའོ།། །།དེ་ནས་སངས་རྒྱས་ཐོད་པ་དང་བདེ་མཆོག་དང། ཀྱེའི་རྡོ་རྗེ་ལ་སོགས་པ་གང་ཡང་རུང་བའི་  
སྙིང་པོའི་སྔགས་ཀྱིས་ཁ་ཊཱཾ་ག་དང་ཌ་མ་རུ་དང་པདྨའི་སྣོད་རྣམས་ལ་ལན་གསུམ་བཟླས་ལ། རྡོ་རྗེ་སེམས་དཔའི་ཕྱག་རྒྱ་འདི། །ཕྱི་དང་ནང་དུ་ཡང་དག་གནས། །དེ་ནས་ཁ་ཊཱཾ་ཅང་ཏེའུ། །སྣོད་སྦྱིན་དཔའ་བོས་གཟུང་བར་བགྱི། །ཞེས་པའི་ཚིགས་སུ་བཅད་པ་བརྗོད་ཅིང་འཛིན་དུ་གཞུག་གོ་  
ཁ་ཊཱཾ་ག་ལ་སོགས་པ་ལས་གཞན་སྤྱོད་པའི་ཡན་ལག་རྒྱུད་དུ་གསུངས་པ་རྣམས་ཀྱང། དེང་དེའི་འཁོར་ལོའི་དབང་ཕྱུག་གི་སྙིང་པོའི་སྔགས་ཀྱིས་བཟླས་ལ། །རྡོ་རྗེ་སེམས་དཔའ་ཞེས་པ་ལ་སོགས་པས་འཛིན་དུ་བཞུག་གོ། །དེ་ལྟར་ཡང་དཔལ་གསང་བ་འདུས་པ་ལས། །ཐོར་ཚུགས་  
ཅོད་པན་འཛིན་པ་གཟུགས། །ཁ་དོག་དཀར་པོ་ལྟ་བུ་ཆེ། །ཐམས་ཅད་ཆོ་ག་བཞིན་དུ་བྱ། །སྔགས་ཀྱི་སྔོམ་པས་ཡང་དག་བསྡམ། །སྡོང་བུ་རྩ་བ་འབྲས་བུ་སྟེ། །ལོངས་སྤྱོད་ཀུན་ལ་མཉམ་པར་སྤྱད། །ཅེས་པ་ལ་སོགས་པས་རིག་མའི་བརྟུལ་ཞུགས་ཡང་དག་པར་བླངས་ཏེ་སྤྱོད་པའི་བརྟུལ་  
ཞུགས་བྱ་བར་གསུངས་སོ། །གང་ཡང་བཙུན་མོའམ་སྐྱེས་པ་སྤྱོད་པའི་བརྟུལ་ཞུགས་ནི། །དེ་རྣམས་རྡོ་རྗེ་ཕག་མོའི་གཟུགས་སམ་བདག་མེད་མའི་གཟུགས་སམ་མེ་ཏོག་ལྷུང་བ་དང་རྗེས་སུ་མཐུན་བའི་རིགས་ཀྱི་ལྷའི་གཟུགས་དང། སྐྱེས་པ་རྣམས་བདེ་མཆོག་དང་ཀྱེའི་རྡོ་རྗེ་ལ་སོགས་  
  
༄༅། །པ་གང་ཡང་རུང་བའི་གཟུགས་སུ་རྣམ་པར་བསམས་ལ། དེ་དང་དེ་ལ་སྙིང་གའི་ས་བོན་གྱི་འོད་ཟེར་གྱིས་བཀུག་པའི་ཡེ་ཤེས་ཀྱི་ལྷ་རྣམས་གཞུག་ཅིང། འཁོར་ལོའི་གཟུགས་ཀྱིས་མི་བསྐྱོད་པ། རྣ་ཆའི་བདག་ཉིད་འོད་དཔག་མེད། །མགུལ་གྱི་ཕྲེང་བ་རིན་ཆེན་དབང།།  
ལག་པ་རྣམ་པར་སྣང་མཛད་དྲན། །སྐ་རགས་ལ་ནི་དོན་ཡོད་གནས། །ཡན་ལག་ཀུན་ལ་རྡོ་རྗེ་འཛིན། །ཞེས་གསུངས་པས་རིམ་པ་ཇི་ལྟ་བ་བཞིན་དུ་འཁོར་ལོ་དང། རྣ་ཆ་དང། མགུལ་རྒྱན་དང། གདུ་བུ་དང། སྐ་རགས་དང། ཐལ་བ་རྣམས་ལ་མི་བསྐྱོད་པ་དང། འོད་དཔག་མེད་དང། རིན་  
ཆེན་འབྱུང་ལྡན་དང། རྣམ་པར་སྣང་མཛད་དང་དོན་ཡོད་གྲུབ་པ་དང་རྡོ་རྗེ་སེམས་དཔའི་གཟུགས་སུ་སྐད་ཅིག་གིས་བསམས་ཏེ། དེ་དང་དེའི་ཡེ་ཤེས་སེམས་དཔའ་དེ་བཞིན་དུ་སྤྱན་དངས་པ་བཅུག་ནས། མི་བསྐྱོད་པ་ལ་སོགས་པ་ཡོངས་སུ་གྱུར་པ་ལས་འཁོར་ལོ་ལ་སོགས་པའི་ཕྱག་  
མཚན་རྣམས་མི་བསྐྱོད་པ་ལ་སོགས་པའི་རང་བཞིན་ཉིད་དོ་ཞེས་བྱ་བ་ལ་སོགས་པར་ལྷག་པར་མོས་ལ། ཨོཾ་དྷ་ར་དྷ་ར་དྷཱ་ར་ཡ་དྷཱ་ར་ཡ་མ་རྡ་མ་རྡ་བཛྲ་དཧྲྀ་ཀ་ཕཊ་སཱ་ཧཱ། ཞེས་པས་ལན་གསུམ་བཟླས་པའི་འཁོར་ལོ་དེ་དང་དེའི་མགོར་རྡོ་རྗེ་སེམས་དཔའ་ཞེས་པ་ལ་སོགས་པའི་ཚིགས་སུ་བཅད་  
པས་ཏེ། བུད་མེད་ཀྱི་ཕྱོགས་ལ་ནི་དཔའ་བོ་ཞེས་པའི་ཚབ་ཏུ་ལྷ་མོ་ཞེས་པ་བཅུག་ཅིང་བརྗོད་པས་གཞག་པར་བྱའོ། །ཨོཾ་བཛྲ་དྷརྨ་ས་མ་ཡ་སྟྭཾ་ཧུ་ལུ་ཧུ་ལུ་ཨཱ་རོ་ལྀཀ་ཕཊ་སཱ་ཧཱ། ཞེས་པ་ལན་གསུམ་བཟླས་པའི་རྣ་རྒྱན་གཉིས་ནི་རྣ་བ་དག་ལའོ། །ཨོཾ་བཛྲ་སཱུརྱ་ཏ་མོ་བུདྡྷ་མ་ན་ས་མ་ཡ་  
སྟྭཾ་ཨ་རཏྣ་དཧྲྀ་ཀ་ཕཊ་སཱ་ཧཱ། ཞེས་པ་ལན་གསུམ་བཟླས་པའི་མགུལ་རྒྱན་གྱི་ནི་མགྲིན་པར་རོ། །ཨོཾ་ཤཱ་ཤྭ་ཏ་པར་མ་ཤཱ་ཤྭ་ཏ་ཨེ་ཧྱེ་ཧི་ཛི་ན་ཛི་ཀ་ཕཊ་སཱ་ཧཱ། ཞེས་པ་ལན་གསུམ་བཟླས་པའི་ལག་གདུབ་གཉིས་ནི་ལག་པ་དག་ལ་གདུ་བུ་བཞིན་ནོ། །ཨོཾ་ཕུཕུཧི་ཧི་ཧི་པྲཛྙཱ་དཧྲྀ་ཀ་ཕཊ་སཱ་ཧཱ་  
ཞེས་པ་ལན་གསུམ་བཟླས་པའི་སྐ་རགས་ནི་སྐེད་པ་ལའོ། །ཡང་དག་གནས་ཞེས་པའི་རྗེས་ལ། རིམ་པ་ཇི་ལྟ་བ་བཞིན་དུ། འཁོར་ལོ་མི་བསྐྱོད་པ་ཡི་གཟུགས། །ཞེས་པ་དང། རྣ་རྒྱན་གཉིས་ནི་གསུང་རྡོ་རྗེ། །ཞེས་པ་དང། མགུལ་རྒྱན་ཕྲེང་བ་རིན་འབྱུང་ལྡན། །ཞེས་པ་དང། ལག་གདུབ་  
  
།ཞེས་པ་དང། སྐ་རགས་དོན་ཡོད་གྲུབ་པ་ནི། །ཞེས་བཅུག་སྟེ། རྡོ་རྗེ་སེམས་དཔའ་ཞེས་པ་ལ་སོགས་པ་བརྗོད་པར་བྱའོ། །ཨོཾ་བཛྲ་སཏ་ཧཱུཾ་ཞེས་པ་ལན་གསུམ་བཟླས་པའི་ཐལ་བ་ནི་ཡན་ལག་ཐམས་ཅད་ལ་དགོད་པར་བྱའོ། །བུད་མེད་རྣམས་ཀྱིས་ནི་ཐལ་བ་དང་བྲལ་  
བའི་ཕྱག་རྒྱ་གཟུང་བར་བྱ་སྟེ། སྐྱེས་པ་རྣམས་ཀྱིས་ནི་ཐལ་བ་ལྷན་ཅིག་ཕྱག་རྒྱ་དྲུག་གོ། །གང་ཡང་བུད་མེད་སྐྱེས་པ་ལྟ་སྟངས་ལ་སོགས་པའི་ནུས་པ་ཐོབ་པས་གཞན་དོན་དུ་དཔའ་བོའི་བརྟུལ་ཞུགས་བླང་བར་འདོད་ན། དེ་རྣམས་རྡོ་རྗེ་ཕག་མོའི་གཟུགས་དང་བདེ་མཆོག་གི་གཟུགས་ཡེ་  
ཤེས་སེམས་དཔའ་དང་རོ་གཅིག་ཏུ་རྣམ་པར་བསམས་ལ། འཁོར་ལོ་ལ་སོགས་པ་སྔར་བཞིན་དུ་མོས་པ་བྱ་ཞིང། མགོ་བོའི་ཕྲེང་བ་ལ་སོགས་པ་རྣམས་རང་རང་གི་སྔགས་ཀྱིས་ལྷའི་རང་བཞིན་དུ་མོས་ཏེ། ཨོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་སཱ་ཧཱ། ཞེས་པ་ལན་གསུམ་བཟླས་  
ནས་འཁོར་ལོ་ལ་སོགས་པ་དེ་བཞིན་དུ་བསྒོམ་པར་བྱའོ། །སངས་རྒྱས་ལྔའི་བདག་ཉིད་ཀྱི་ཐོད་པ་ཡང་སྟེ། བཻ་རོ་ཙ་ནའི་སྔགས་གང་ཡིན། མགོ་བོར་ཐོད་པས་བརྒྱན་པའོ། །ཞེས་གང་གསུངས་པའོ། །ཐོད་པ་ནི་འདིར་འཁོར་ལོའི་གཟུགས་ཀྱང་ངོ། །ཨོཾ་ཧྲཱྀཧ་ཧ་ཧཱུཾ་ཧཱུཾ་ཕཊ། ཅེས་ལན་  
གསུམ་བཟླས་པའི་རྣ་རྒྱན་གཉིས་ཏེ། ཡི་གེ་བདུན་པའི་གསང་སྔགས་ཀྱིས། །རྣ་རྒྱན་གྱིས་ནི་རྣ་བར་མཛེས། །ཞེས་གང་གསུངས་པའོ། །རྡོ་རྗེ་ཕག་མོའི་རྩ་བའི་སྔགས་སམ། ཨོཾ་སརྦ་བུདྡྷ་ཞེས་པ་ལ་སོགས་པའི་སྔགས་ཀྱིས་ལན་གསུམ་བཟླས་པའི་མགུལ་རྒྱན་ཏེ་  
རྡོ་རྗེ་ཕག་མོའི་སྔགས་གང་ཡིན། མགྲིན་པར་མགུལ་རྒྱན་རྣམ་པར་བརྒྱན། །ཞེས་གང་གསུངས་པའོ། །ཨོཾ་ཧཿ། ན་མ་ཧི། སཱ་ཧཱ་ཧུ། བཽ་ཥ་ཌ་ཧེ། ཧཱུཾ་ཧཱུཾ་ཧོ་ཕཊ་ཧཾ། ཞེས་པ་ལན་གསུམ་བཟླས་པའི་གདུ་བུ་གཉིས་ཏེ། དཔའ་བོའི་གོ་ཆ་དྲུག་གིས་ནི། ཕྱག་རྒྱ་འདི་ནི་ལུས་ལ་མཛས། །  
ཞེས་གང་གསུངས་པའོ། །ཨོཾ་བཾ་ཧོཾ་ཡཾ་ཧྲིཾ་ཧཱུཾ་ཧཱུཾ་ཕཊ་ཕཊ། ཅེས་པ་ལན་གསུམ་བཟླས་པའི་སྐ་རགས་ཏེ། ཧཱུཾ་ཧཱུཾ་ཕཊ་ཕཊ། ཅེས་པ་ལན་གསུམ་བཟླས་པའི་སྐ་རགས་ཏེ། རྣལ་འབྱོར་མ་དྲུག་ཅེས་པ་ཡི། །སྔགས་ཀྱིས་སྐ་རགས་རྒྱན་དུ་བྱ། །ཞེས་གང་གསུངས་པའོ། །ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཕཊ་ཌཱ་ཀི་ནཱི་ཛྭ་ལ་སམྦ་རཾ་སཱ་ཧཱ། ཞེས་པ་ལན་གསུམ་  
  
༄༅། །བཟླས་པའི་མི་མགོ་ལྔ་བཅུའི་ཕྲེང་བ་ནི་མགྲིན་པ་ལ་སྟེ། ལྷ་ཡི་སྙིང་པོའི་སྔགས་ཀྱིས་ནི། །བརྒྱ་ཕྱེད་ཕྲེང་བས་རྣམ་པར་བརྒྱན། །ཞེས་གང་གསུངས་པའོ། །ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་བརྞ་ནཱི་ཡེ་ཧཱུཾ་ཧཱུཾ་ཕཊ་ཕཊ་སཱ་ཧཱ། ཞེས་པ་ལན་གསུམ་བཟླས་པའི་སྟག་གི་པགས་  
པ་ནི་ཤམ་ཐབས་ཀྱི་ཆེད་དུ་སྟེ། སངས་རྒྱས་ཀུན་གྱི་མཁའ་འགྲོ་མས། །པགས་པའི་གོས་ནི་འཛིན་པ་མཆོག་ཅེས་གང་གསུངས་པའོ། །ཨོཾ་པྲ་ཙཎྜེ་ཧཱུཾ་ཧཱུཾ་ཕཊ། ཅེས་པ་ལ་སོགས་པ་ནས། ཨོཾ་རཱུ་པི་ནཱི་ཡེ་ཧཱུཾ་ཧཱུཾ་ཕཊ། ཅེས་པའི་བར་སྔགས་སུམ་ཅུ་རྩ་དྲུག་གིས་ལན་གསུམ་བཟླས་ཤིང། འཆད་  
པར་འགྱུར་བའི་མཚན་ཉིད་ཅན་གྱི་སྔགས་ཀྱིས། གང་བའི་སྣོད་ནི་ལག་པར་ཏེ། །འཁོར་ལོ་ཀུན་གྱི་རྣལ་འབྱོར་མའི། །སྔགས་ཀྱིས་བཏུང་བའི་ཐོད་པའོ། །ཞེས་གང་གསུངས་པའོ། །ཁ་ཊཱཾ་ག་དང་ཌ་མ་རུ། །ན་མོ་བྷ་ག་ཝ་ཏེ་བཱ་རེ་ཤ་ཡ་ཞེས་པ་བཅོམ་ལྡན་འདས་ཀྱི་རྩ་བའི་སྔགས་ཀྱིས་  
ལན་གསུམ་མངོན་པར་བསྔགས་ཏེ། རྡོ་རྗེ་སེམས་དཔའ་ལ་སོགས་པའི་ཚིགས་སུ་བཅད་པས་སོ། །སླར་ཡང་སྔགས་དེ་ཉིད་ཀྱིས་ལན་གསུམ་བཟླས་པའི་ཚངས་སྐུད་དང། མགྲིན་པར་འཕྱང་བའི་དོ་ཤལ་དང། རྡོ་རྗེའི་རྒྱན་དང། རྐུན་མའི་སྐྲ་ལས་བྱས་པའི་ཅོད་པན་དང། སྐོར་གཉིས་པའི་  
སྐ་རགས་དང། ཐལ་བ་དང། དཔུང་རྒྱན་དང། རྐང་གདུབ་དང། གཡེར་ཁ་རྣམས་ནི་རང་རང་གི་གནས་སུ་སྟེ། དཔའ་བོའི་རྩ་བའི་སྔགས་ཀྱིས་ཀྱང། །ཚངས་སྐུད་ལ་སོགས་གནས་སུ་གདགས། །ཞེས་གང་གསུངས་པའོ། །དེ་ལ་ཕྲེང་གཅིག་གིས་ཚངས་སྐུད་བྱའོ། །ཕྲེང་བརྒྱད་  
ཀྱིས་ནི་སྐ་རགས་ཏེ། དེ་ཉིད་བུད་མེད་ཀྱི་རྐེད་པར་བཅུ་དྲུག་གིས་ཏེ། ཉི་ཤུ་རྩ་ལྔས་ནི་དོ་ཤལ་ལོ། །གང་ཡང། སྐུད་པ་གཅིག་གིས་ཚངས་སྐུད་དེ། །སྐུད་པ་བརྒྱད་ཀྱིས་སྐ་རགས་ཉིད། །བུད་མེད་བཅུ་དྲུག་ཤེས་པར་བྱ། །ཉི་ཤུ་རྩ་ལྔའི་ཕྲེང་བ་ཅན། །ཞེས་གསུངས་པའོ། །ཡང་ན་  
མིའི་རྒྱུས་པ་ལས་བྱས་པའམ། སྐྲ་ལས་བྱས་པའི་ཚངས་སྐུད་དོ། །འདིར་འཁོར་ལོ་ལ་སོགས་པ་དང་རྡོ་རྗེའི་རྒྱན་རྣམས་ནི་ཇི་ལྟར་རིགས་པར་མིའི་རུས་པ་ལས་བྱས་པའོ། །དེ་ལ་གཅིག་ནི་སྤྱི་བོར་ཏེ། དེ་སྐད་དུ། ཐོད་པའི་དུམ་བུ་སོ་ལྔ་བར། །བྱས་པའི་ཅོད་པན་འཛིན་པར་བྱེད། །  
  
།དཔའ་བོའི་སྤྱོད་པའི་བརྟུལ་ཞུགས་ཉིད་ལ། རྒྱལ་བུ་གཞོན་ནུའི་བརྟུལ་ཞུགས་ཀྱི་སྤྱོད་པ་དང། རྡོ་རྗེ་ཐོད་པའི་སྤྱོད་པའི་བརྟུལ་ཞུགས་ཞེས་ཀྱང་དཔལ་སམྦུ་ཊའི་རྒྱུད་དུ་གསུངས་སོ། །དེའི་རྗེས་སུ་ཕྱག་རྒྱ་ལྔ་ལ་སོགས་པ་རྟག་ཏུ་མཆོད་པ་བྱའོ་ཞེས་པ་སྤྱོད་པའི་བརྟུལ་ཞུགས་སྦྱིན་པའི་ཆོ་  
གའོ།། །།དེ་ནས་མཆོག་སྦྱིན་བླ་མ་ཡིས། །ཕྱག་རྒྱ་ཡང་དག་ལུང་བསྟན་བྱ། །དེ་ཉིད་དེ་བཞིན་གཤེགས་གྱུར་ནས། །སློབ་མ་རྡོ་རྗེ་འཛིན་བདག་ཉིད། །གཡོན་པས་ཆོས་གོས་འཛིན་པ་དང། གཡས་པས་མཆོག་སྦྱིན་ཕྱག་ལྡན་པས། དེ་བཞིན་གཤེགས་ཀུན་ལྷན་གཅིག་ཏུ། །ཚིགས་བཅད་འདི་  
ཉིད་བརྗོད་པར་བྱ། །སྲིད་པའི་ངན་འགྲོ་ལས་བཏོན་པས། །སྲིད་མཐའ་ཤིན་ཏུ་གྲུབ་བྱའི་ཕྱིར། །རྡོ་རྗེ་སེམས་དཔའ་དེ་བཞིན་གཤེགས། །བདག་གིས་ཁྱོད་འདྲི་ལུང་བསྟན་བགྱི། །ཀྱེའི་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པ་སིདྡྷྱ་ས་མ་ཡ་སྟྭཾ་བཧུ་རྦྷྱ་ཝ་སཞེས་པའི་སྔགས་བརྗོད་ཅིང་  
སློབ་མ་ལུང་བསྟན་པར་བྱ་སྟེ། གང་ཡང་འདི་ལྟར་བསྟན་པ་ལ་དེ་བཞིན་གཤེགས་པ་ཐམས་ཅད་ཀྱིས་དབྱང་གཅིག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་སྟོན་པར་མཛད་དོ་ཞེས་པ་ལུང་བསྟན་པའི་ཆོ་གའོ།། །།རིག་མ་དང་རྡོ་རྗེ་དང་སྤྱོད་པའི་བརྟུལ་ཞུགས་དང། ལུང་བསྟན་  
པ་འདི་རྣམས་ལ་རྒྱུད་ལ་སོགས་པ་ཁ་ཅིག་ཏུ་ནི་དབང་བསྐུར་པ་ཉིད་ཀྱི་ཐ་སྙད་བྱས་སོ། །དེའི་རྗེས་སུ་སློབ་མ་རྣམ་པར་སྣང་མཛད་ལ་སོགས་པའི་གཟུགས་བསམ་གཏན་གྱི་མདུན། འཁོར་ལོ་རིན་ཆེན་དེ་བཞིན་དུ། །པདྨ་དང་ནི་རྡོ་རྗེ་སྟེ། །རྗེས་སུ་གནང་བ་དེ་རྣམས་སྦྱིན། །ཚིགས་སུ་བཅད་པ་  
འདི་རྣམས་སྦྱིན། །སེམས་ཅན་ཀུན་ལ་ཕན་དོན་དུ། །སེམས་ཅན་ཀུན་ལ་ཐམས་ཅད་ནས། །ཇི་ལྟར་སྣ་ཚོགས་འདུལ་བ་ཡི། །ཆོས་ཀྱི་འཁོར་ལོ་རབ་ཏུ་བསྐོར། །ཛཱ་ཡ་ཛཱ་ཡ་སརྦ་ཏ་ཐཱ་ག་ཏ་ཨ་དཧི་པ་ཏི་པྲ་ཝ་རྟ་ཡ་དྷརྨ་ཙཀྲཾ་སེམས་ཅན་ཀུན་ལ་ཕན་དོན་དུ། །ཇི་ལྟར་སྣ་ཚོགས་འདུལ་  
བ་ཡི། །སངས་རྒྱས་རིན་ཆེན་རབ་ཏུ་སྟོན། །ཨོཾ་བཛྲ་རཏྣ་དྷརྨ་བི་ཤུདྡྷ་ཛྙཱ་ན་ཨ་བཧི་ཞེ་ཀ་པཱ་ཏ་ཨོཾ་ཨོཾ་ཨོཾ། །སེམས་ཅན་ཀུན་ལ་ཕན་དོན་དུ། །འཇིག་རྟེན་ཀུན་ལ་ཐམས་ཅད་ནས། །ཇི་ལྟར་སྣ་ཚོགས་འདུལ་བ་ཡི། །འདོད་ཆགས་དག་པ་རབ་ཏུ་སྟོན། །ཨོཾ་བཛྲ་དྷརྨཱ་བི་ཤུདྡྷ་ཛྙཱ་ན་རཱ་ག་པདྨ་  
  
༄༅། །དལ་སཱ་བྷཱ་ཝ་བཛྲི་ཨཱ། སེམས་ཅན་ཀུན་ལ་ཕན་དོན་དུ། །འཇིག་རྟེན་ཀུན་ལ་ཐམས་ཅད་ནས། །ཇི་ལྟར་སྣ་ཚོགས་འདུལ་བ་ཡི། །རྡོ་རྗེའི་མཆོད་པ་རབ་ཏུ་བསྐོར། །བཛྲ་ཀརྨ་བི་ཤུདྡྷ་ཛྙཱ་ན་སརྦ་པཱུ་ཛ་སཱ་བྷཱ་ཝ་ཨཱཋ། སླར་ཡང་ཁྱད་པར་གྱི་རྗེས་སུ་གནང་བ་སྦྱིན་པར་བྱ་སྟེ། ཨོཾ་བཛྲ་བྷ་ཥ་རཾ་  
ཞེས་བརྗོད་ཅིང་ཨ་ཡིག་ལས་སྐྱེས་པའི་དུང་དང། གཡོན་པར་དབྱངས་ཐ་མ་ལས་སྐྱེས་པའི་དྲིལ་བུ་དབྱངས་ཐ་མ་བརྗོད་ཅིང་བྱིན་ལ། སློབ་མ་དྲིལ་བུ་འཁྲོལ་དུ་གཞུག་ཅིང། ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་མཉམ་པར་སྦྱོར་བ་  
ཡིས། །ཀུན་མཆོག་མཉམ་པ་ཉིད་དུ་གསལ། །དེང་ནས་བརྩམས་ཏེ་དང་བཅས་པའི། །སེམས་ནི་བསྐྱེད་པ་ཙམ་གྱིས་ནི། །ཆོས་ཀྱི་འཁོར་ལོ་རབ་ཏུ་བསྐོར། །ཆོས་ཀྱི་དུང་ནི་བླ་མེད་པ། །ཀུན་ནས་ཡོངས་སུ་གང་བར་གྱིས། །ཞེས་པས་སོ། །སླར་ཡང། རྣམ་པ་སྣ་ཚོགས་ལས་བྱས་པའི། །རིན་  
ཆེན་བདུན་ནི་གཏད་པར་བྱ། །གྲི་གུག་དང་ནི་ཁ་ཏཱཾ་ག་བགྲང་ཕྲེང་གླེགས་བམ་ས་བོར། །གྱོ་མོ་རྣལ་འབྱོར་དབྱུག་པ་དང། །ཞེས་བརྗོད་པའི་མཐར། པདྨའི་ལག་པས་ལྷམ་དང་ནི། །རྣལ་འབྱོར་པ་ཡི་སྒོམ་ཐག་རྣམས། །ལེགས་པར་དགའ་བའི་བསམ་པ་ཡིས། །སྔགས་  
ཆེན་དེ་ཡིས་སྦྱིན་པར་བྱ། །ཐེ་ཚོམ་མེད་པའི་བསམ་པ་ཡིས། །ཁྱོད་འདིར་བློ་གྲོས་ངན་མི་བྱ། གསང་སྔགས་སྤྱོད་པའི་ཚུལ་མཆོག་ནི། །མཉམ་མེད་རང་གིས་རང་གསལ་བྱ། །དེ་ལྟར་བྱས་ན་སངས་རྒྱས་ལ། །ཕན་བཏགས་བྱས་པ་གཟོ་བ་ཡིན། །རྡོ་རྗེ་འཛིན་པ་དེ་ཀུན་ཡང། །ཁྱད་  
ལ་རྟག་ཏུ་ཀུན་སྲུང་མཛད། །ཤེས་རབ་ལས་ཀྱི་རང་བཞིན་བདག་ཡིད་བཞིན་ནོར་བུ་ལྟར་མཐོ་བས། །སྐྱེ་མེད་དོགས་དང་བྲལ་བ་ཡིས། །དེ་ལྟར་སེམས་ཅན་དོན་གྱིས་ཤིག་ཅེས་བརྗོད་དོ། །དེས་ཕྱག་བྱས་ལ། གཙོ་བོས་ཇི་ལྟར་བཀའ་བསྒོ་བ། །དེ་བཞིན་དུ་ནི་བདག་གིས་བགྱི།།  
ཞེས་བརྗོད་པར་བྱ་སྟེ་རྗེས་སུ་གནང་བ་སྦྱིན་པའི་ཆོ་གའོ།། །།དེའི་རྗེས་སུ། སྤྱི་བོ་རུ་ནི་གདུགས་བཟུང་ནས། །སྐོར་བ་བྱེད་དུ་བཅུག་ནས་ནི། །དཀྱིལ་འཁོར་སྒོར་ནི་ཐལ་སྦྱོར་བ། །གདུགས་པ་བཅས་དན་བཅིང་འདི་བརྗོད་བྱ། །རྒྱུད་རྣམས་འཛིན་པར་གྱུར་པ་ཡི། སློབ་མ་འདི་ནི་ཕུལ་བ་  
  
།ཞེས་བརྗོད་པས་དེ་ལྟར་དཀྱིལ་འཁོར་གྱི་དབང་ཕྱུག་ལ་གསོལ་བ་བཏབ་ལ། གདུགས་གཞན་དུ་གཞག་ནས་སློབ་མའི་སྙིང་ལ་འབབ་པའི་ཚིག་བརྗོད་པར་བྱ་སྟེ། ད་ནི་ཁྱེད་རྣམས་དཀྱིལ་འཁོར་གྱི། །སློབ་དཔོན་སྔགས་དང་རྒྱུད་འཛིན་པར། །སངས་རྒྱས་བྱང་ཆུབ་སེམས་དཔའ་དང།།  
ལྷ་རྣམས་ཀྱིས་ཀྱང་དགོངས་པར་འགྱུར། །སེམས་ཅན་རྣམས་ལ་བརྩེ་དོན་དུ། །ཁྱེད་ཀྱིས་དཀྱིལ་འཁོར་ཆོ་ག་བཞིན། །རབ་ཏུ་འབད་པས་བྲི་བར་བྱ། །སྒྲུབ་པ་པོ་རྣམས་སྔགས་ལ་སྦྱོར། །མཆོག་ཏུ་གསང་བ་དམ་པ་ཡི། །དཀྱིལ་འཁོར་མཐོང་བཞིན་རབ་ཞུགས་པས། །སྡིག་པ་ཀུན་  
ལས་རྣམ་པར་གྲོལ། །དེ་རིང་ཁྱོད་རྣམས་བདེ་བར་གནས། །བདེ་ཆེན་ཐོག་པ་འདི་ལ་ནི། །ཕྱིན་ཆད་འཆི་བ་ཡོད་མེད་དེ། །སྲིད་པའི་སྡུག་བསྔལ་ལས་ཁྱོད་འདས། །སྲིད་པ་ཤིན་ཏུ་མཐའ་གྲུབ་པོ། །སངས་རྒྱས་རྡོ་རྗེ་ཅན་ཀུན་གྱིས། །དེ་རིང་ཚེ་ལྡན་དཔང་བསྐུར་ཏེ། །ཁམས་གསུམ་གྱི་  
ནི་རྒྱལ་སྲིད་ཆེ། །རྗེ་བོ་ཉིད་དུ་ཁྱོད་ངེས་སོ། །འདོད་ཆགས་བྲལ་བ་ལྟ་བུའི་སྡིག་ཁམས་གསུམ་ན་ནི་གཞན་མེད་དེ། །དེ་བས་འདོད་ལ་ཆགས་བྲལ་ཉིད། །ཁྱོད་ཀྱིས་ནམ་ཡང་མི་བྱའོ། །འདོད་པ་ཀུན་ལ་སྤྱོད་པས་ཁྱོད། །གང་ལ་འཇིགས་པ་མེད་པར་གྱིས། །ཤ་ལྔ་བདུད་རྩི་ལྔ་བཟའ་  
བྱ། །དེ་ལས་གཞན་ཡང་དམ་ཚིག་བསྲུང། །སྲོག་ཆགས་གསད་པར་མི་བྱ་ཞིང། །བུད་མེད་རིན་ཆེན་སྤང་མི་བྱ། །སློབ་དཔོན་སྤང་བར་མི་བྱ་སྟེ། །སྡོམ་པ་ལས་ནི་འདའ་མི་བྱ། །ཤེས་རབ་ཐབས་ཀྱི་བསམ་པ་ཡིས། །མི་བྱ་ཅུང་ཟད་ཡོད་མ་ཡིན། །མ་འཇིགས་ཁྱོད་ལ་སྡིག་པ་མེད། །  
རྡོ་རྗེ་སེམས་དཔའི་གསུང་ཇི་བཞིན། །ཞེས་པའོ། །དབུགས་དབྱུང་བ་སྦྱིན་པའི་ཆོ་གའོ།། །།དབྱུགས་དབྱུང་སྦྱིན་ནས་སློབ་མ་ལ། །བླ་མས་དམ་ཚིག་སྤྱོད་རིགས་བྱ། །རིགས་ལྔ་ལས་ནི་ཡང་དག་བྱུང། །དམ་ཚིག་ལྔ་ནི་མཉན་པར་གྱིས། །སངས་རྒྱས་ཆོས་དང་དགེ་འདུན་ཏེ། །དཀོན་  
མཆོག་གསུམ་ལ་སྐྱབས་སུ་སོང། །འདི་ནི་སངས་རྒྱས་རིགས་དགེ་བའི། །དམ་ཚིག་སྡོམ་པ་ཡིན་པར་འདོད། །རྡོ་རྗེ་དྲིལ་བུའི་ཕྱག་རྒྱ་ཡང། །བློ་ཆེན་ཁྱོད་ཀྱིས་གཟུང་བར་བྱ། །བྱང་ཆུབ་སེམས་གང་དེ་རྡོ་རྗེ། །ཤེས་རབ་དྲིལ་བུ་ཞེས་བྱར་བརྗོད། །སློབ་དཔོན་བརྙས་པར་མི་བྱ་སྟེ། །  
  
༄༅། །བླ་མ་སངས་རྒྱས་ཀུན་དང་མཉམ། །འདི་ནི་རྡོ་རྗེའི་རིགས་དག་པའི། །དམ་ཚིག་སྡོམ་པ་ཡིན་པར་གསུངས། །རིན་ཆེན་རིགས་ལ་དེ་བཞིན་དུ། །ཉིན་དང་མཚན་མོ་ལན་གསུམ་དུ། །ཟང་ཟིང་ཆོས་དང་མི་འཇིགས་བྱམས། །སྦྱིན་པ་རྣམ་བཞི་རབ་ཏུ་སྦྱིན། །ཕྱི་དང་གསང་བ་ཐེག་པ་  
གསུམ། དམ་ཆོས་ཁྱོད་ཀྱིས་གཟུང་བར་བྱ། །འདི་ནི་པདྨའི་རིགས་དག་པའི། །དམ་ཚིག་སྡོམ་པ་མཆོག་ཡིན་ནོ། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་བྱ། །མཆོད་པའི་ལས་ཀྱང་ཅི་ནུས་བགྱིས། །འདི་ལས་གཞན་དུའང་  
བཅུ་བཞི་ནི། །རྡོ་རྗེའི་ཐག་ལ་ཕམ་པར་བཤད། །ཉིན་ལན་གསུམ་དང་མཚན་ལན་གསུམ། །ཉིན་རེ་ཞིང་ནི་བཟླས་པར་བྱ། །བཤེས་གཉེན་རྡོ་རྗེའི་སྤུན་ཟླ་དང། །རྣལ་འབྱོར་མ་རྣམས་བསྙེན་བཀུར་བྱ། །སྤང་བར་མི་བྱ་དོར་མི་བྱ། །ཇི་ལྟར་ནུས་བཞིན་ཡང་དག་སྤྱད། །ཐེག་པ་དམན་  
པ་འདོད་མི་བྱ། །སེམས་ཅན་དོན་ལ་རྒྱབ་ཕྱོགས་མིན། །འཁོར་བ་ཡོངས་སུ་མི་སྤོང་ཞིང། །མྱ་ངན་འདས་ལ་རྟག་དགའ་མིན། །ལྷ་རྣམས་དང་ནི་གསང་བ་པ། །ཁྱོད་ཀྱིས་བརྙས་པར་མི་བྱ་ཞིང། །ཕྱག་རྒྱ་བཞོན་པ་མཚོན་ཆ་དང། །མཚན་མ་འགོམ་པར་མི་བྱའོ། །ཁྱོད་ཀྱིས་  
སྲོག་ཆགས་གསད་མི་བྱ། །མ་བྱིན་པར་ཡང་མོ་བླང་ངོ། །འདོད་པ་ལོག་པར་མི་སྤྱད་ཅིང། །བརྫུན་དུ་སྨྲ་བར་མི་བྱའོ། །སེམས་ཅན་གདུལ་ཕྱིར་མ་གཏོགས་པ། །བྱ་བ་མ་ཡིན་པ་ཐམས་ཅད་སྤངས། །དམ་པ་ཉེ་བར་བསྟེན་བྱ་ཞིང། །རྣལ་འབྱོར་མ་ཀུན་བསྙེན་བཀུར་བྱ། །ལུས་ཀྱི་ལས་ནི་  
རྣམ་གསུམ་དང། །ངག་གི་རྣམ་པ་བཞི་རྣམས་དང། །ཡིད་ཀྱི་རྣམ་པ་གསུམ་དག་ནི། །ཅི་ནུས་པར་ནི་རྗེས་སུ་སྐྱོངས། །འདི་དག་དམ་ཚིག་ཡིན་པར་གསུངས། །ད་ནི་ཁྱོད་ཀྱིས་བསྲུང་བར་བྱ། །དེ་བཞིན་དེས་ཀྱང་བརྗོད་པར་བྱ། །སློབ་དཔོན་བདག་ཉིད་ཆེན་པོ་སྟེ་  
གཙོ་བོས་ཇི་ལྟར་བཀའ་སྩལ་པ། །དེ་བཞིན་དུ་ནི་བདག་གིས་བགྱི། །དེ་ལྟར་ཡིད་ནི་རབ་དང་རྡོ་རྗེ་ཉིད་དུ་གྱིས། །རང་གི་དམ་ཚིག་མི་ཟད་པ་དེ་སྟེར་སྣོད་དུ་གྱིས། །འགྲོ་བ་བདེ་བ་ཉུང་ལས་རྡོ་རྗེ་སེམས་དཔའ་དང། །མཚུངས་པའི་རྟག་པ་ཉིད་དུ་ཕྱིན་པར་འགྱུར། །  
  
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་སྡུག་པའི་བུད་ན་འདྲ་བར་ཐུགས་དང་བས་གསང་སྔགས་པར་དགོངས་པར་མཛད་པ་འདི་ནི་ཆོས་རྣམས་ཀྱི་ཆོས་ཉིད་ཡིན་ནོ་ཞེས་སོ། །དམ་ཚིག་བསྒྲག་  
པའི་ཆོ་གའོ།། །།དེ་ལྟར་མངོན་པར་དབང་བསྐུར་བ་ཐོབ་ཅིང་དབུགས་ཕྱུང་བས་དགའ་བའི་སློབ་མས་ཀྱང། དེ་བཞིན་དུ་བགྱིའོ་ཞེས་པ་དང། དེང་བདག་སྐྱེ་བ་འབྲས་བུར་བཅས། །བདག་གི་གསོན་པའང་འབྲས་བུར་བཅས། །དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་དང་  
བདག་གྱུར། །ཞེས་བརྗོད་པར་བྱའོ། །དེ་ནས་རྗེས་སུ་མཐུན་པའི་ཡིན། །སློབ་མ་ལས་ནི་བླང་བྱ་སྟེ། །དེས་ཀྱང་དཀྱིལ་འཁོར་དེ་ཉིད་ནི། མངོན་དུ་བྱས་ནས་སླར་ཡང་དབུལ། །རྒྱལ་སྲིད་ས་བཞི་ཆུང་མ་དགའ་བའི་བུ་དང་བྲམ་མོ་དེ་ནི་དེ་བཞིན་བྲམ་བཟང་དང། །གླང་པོ་རྟ་དང་ནོར་དང་སོ་བ་གསེར་  
དང་ཤིང་རྟ་གོས་དང་མཚོན་ཆ་དེ་བཞིན་དུ། །ཕུན་ཚོགས་མ་ཧེ་རྣམས་དང་ཁྱིམ་སོགས་མཆོག་དེ་རྣམས་དང་དམ་པ་རྣམས་ཀྱང་བསྟེན་པ་སྟེ། །བདག་ཉིད་ཀྱང་ནི་ངེས་པར་ཤེས་བྱ་གཞན་ཅིའང་སློབ་མ་རྣམས་ཀྱིས་རིག་པའི་བླ་མ་ལའོ། །དེ་མ་བྱས་ན་བསོད་ནམས་ཅི། །སྨྱུར་གནས་དང་ནི་  
དཀའ་ཐུབ་གང། །བླ་ན་མེད་མཛད་སློབ་དཔོན་ནི། །རྡོ་རྗེ་སེམས་དཔའ་མཆོད་པར་བྱ། །དེ་ལ་ཕུལ་བས་སངས་རྒྱས་རྣམས། །ཀུན་ལ་རྟག་ཏུ་ཕུལ་བར་འགྱུར། །དེ་ལ་བྱིན་བས་བསོད་ནམས་ཚོགས། །ཚོགས་ལས་དངོས་གྲུབ་བླ་ན་མེད། །མདོར་ན་དེ་འདྲའི་བྱ་བ་རྣམས། །བླ་མ་དམ་  
པ་མཉེས་བཞིན་བྱ། །བླ་མ་མཉེས་ན་དངོས་གྲུབ་ལས། །གཞན་མོན་ཞེས་ནི་ཐུབ་པས་གསུངས། །ཞེས་པ་ལ་སོགས་པའོ། །ད་ནི་དབང་གི་དག་པ་བཤད་དེ། །འདིར་མེ་ཏོག་ལྷུང་བས་ཉེ་བར་མཚོན་པའི་དེ་བཞིན་གཤེགས་པའི་རང་བཞིན་གྱིས་ཡོངས་སུ་དག་པ་རེས་པར་གསལ་བར་  
བྱ་བའི་ཕྱིར། མགོ་བོའི་ཕྲེང་བའི་དབང་བསྐུར་བའམ། །མ་རིག་པའི་དྲི་མ་འཁྲུད་པར་ནུས་པ་ཉིད་དུ་བསྒྲུབ་པའི་ཕྱིར་ཆུའི་མངོན་པར་དབང་བསྐུར་བའོ། །རྒྱས་འདེབས་ཀྱི་དེ་བཞིན་གཤེགས་པ་འདུས་བྱ་བ་བསྐྱེད་པ་དང། གཙུག་ཏོར་བསྐྱེད་པར་ནུས་པ་ཉིད་ཀྱི་ཆེན་དུ་ཅོད་པན་གྱི་  
  
༄༅། །མངོན་པར་དབང་བསྐུར་བའོ། །ཉོན་མོངས་པ་ལ་སོགས་པའི་དགྲ་རྩ་བ་ནས་འདོན་པ་ཉིད་ཀྱི་ཕྱིར་དཔའ་བོའི་དར་དབྱངས་འཆིང་བ་ནི་ཅོད་པན་གྱི་དབང་གི་འཁོར་ཡིན་ཏེ། ཁ་ཅིག་ཏུ་ནི་དབང་བསྐུར་བ་ཐ་དད་པར་བརྗོད་དོ། །དབྱེར་མེད་པའི་ཡེ་ཤེས་སྐྱེ་བར་འགྱུར་བར་ནུས་པ་ཉིད་དུ་བསྒྲུབ་  
པའི་ཕྱིར་རྡོ་རྗེའི་མངོན་པར་དབང་བསྐུར་བའོ། །སྟོང་པ་ཉིད་དང་སྙིང་རྗེ་དབྱེར་མེད་པ་བླ་ན་མེད་པའི་ཡེ་ཤེས་འབྱུང་བའི་མངའ་བདག་ཆོས་འབྱུང་རྟོགས་པར་བྱ་བའི་ཆེད་དུ་ཆོས་འབྱུང་མཚོན་པར་བྱེད་པ་དྲིལ་བུ་སྒྲ་དང་བཅས་པས་མངོན་པར་དབང་བསྐུར་བའོ། །བདག་པོའི་ཆེད་དུ་མངོན་པར་  
དབང་བསྐུར་བ་ནི་བདག་པོའི་དབང་དུ་ཡང་བརྗོད་དོ། །འབྱུང་བར་འགྱུར་བ་ན་ཐུབ་པའི་དབང་པོའི་གོ་འཕང་གི་མིང་དུ་འོས་པའི་ས་བོན་བསྒྲུབ་པའི་ཆེད་དུ་མིང་གི་མངོན་པར་དབང་བསྐུར་བའོ། །འདི་ནས་བརྩམས་ཏེ་རྣམ་པར་དག་པ་ཟུང་འཇུག་གི་བྱང་ཆུབ་རྟོགས་པར་བྱ་བའི་ཆེད་དུ་  
བརྩོན་པར་གྱིས་ཤིག་ཅེས་ངེས་པར་བྱ་བར་དགོངས་ནས་དེའི་རང་བཞིན་གྱི་རྡོ་རྗེ་འཛིན་པ་ལ་སྦྱོར་བ་ནི་རྡོ་རྗེའི་དམ་ཚིག་གོ། །ཆོས་ཀྱི་ཕུང་པོ་བརྒྱད་ཁྲི་བཞི་སྟོང་སྟོན་པའི་ངེས་པ་སྟེར་བའི་དེ་བཞིན་ཉིད་རྟོགས་པ་ལ་སྦྱར་བའི་ཆེད་དུ་སྒྲ་དང་བཅས་པའི་དྲིལ་བུའི་དམ་ཚིག་གོ་ཤེས་རབ་  
དང་ཐབས་ཀྱི་རང་བཞིན་བདེ་བ་ཆེན་པོའི་བདག་ཉིད་རྫོགས་པའི་སངས་རྒྱས་ཀྱི་རང་བཞིན་ཤིན་ཏུ་བརྟན་པར་ནུས་པ་ཉིད་དུ་བསྒྲུབ་པའི་ཕྱིར་ཕྱག་རྒྱའི་དམ་ཚིག་གོ། །དེ་ཉིད་ཀྱི་ཕྱིར་མཁའ་འགྲོ་མ་རྡོ་རྗེ་གུར་ལས། དམ་ཚིག་གཉིས་ཀྱི་འཁོར་ཅན་ཕྱག་རྒྱའི་དམ་ཚིག་ཁོ་ན་  
རྫོགས་པའི་སངས་རྒྱས་ཀྱི་དབང་དུ་གསུངས་སོ། །རྒྱུད་གཞན་དུ་ནི་དམ་ཚིག་གསུམ་སློབ་དཔོན་གྱི་དབང་གི་དོན་དུ་གསུངས་ཏེ། དེ་ལྟར་ཡང་སྔར་ཤེས་རབ་བཅུ་དྲུག་ཅེས་པ་ལ་སོགས་པ་གསུངས་སོ། །དྲི་མ་འཁྲུད་པར་ནུས་པ་ཉིད་ནི་དམ་ཚིག་གསུམ་གྱི་རྣམ་པར་གཞག་  
བ་གཉི་ག་ལ་མི་འགལ་ལོ། །ཇི་ལྟར་ས་བཅུ་པ་ལ་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་རྣམས་ཕྱོགས་བཅུའི་དེ་བཞིན་གཤེགས་པ་རྣམས་ཀྱིས་མངོན་པར་དབང་བསྐུར་བ་དེ་བཞིན་དུ། དམ་ཚིག་གསུམ་དང་བཅས་པ་འདི་ཡང་དེ་རྣམས་དང་བླ་མས་དཔག་ཏུ་  
  
སློབ་དཔོན་གྱི་དབང་བསྐུར་བ་ནི་ཕྱིར་མི་ལྡོག་པ་རྣམས་དང་འདྲ་བས་ན་ཕྱིར་མི་ལྡོག་པའི་དབང་སྟེ་ཕྱིར་མི་ལྡོག་པ་ཉིད་ཀྱི་ས་བོན་ཉིད་  
ཀྱང་བསྐྲུན་པར་བྱེད་པའོ། །དེའི་ཕྱིར་དེ་ལ་ལྟོས་ནས་ཕྱིར་མི་ལྡོག་པར་བྱ་བའི་ཆེད་དུ་དབང་བསྐུར་བ་དང། ཕྱིར་མི་ལྡོག་པར་བྱེ་དཔའི་དབང་བསྐུར་བ་ནི། ཕྱིར་མི་ལྡོག་པ་དང་ལྡན་པའི་དབང་དང་ཕྱིར་མི་ལྡོག་པའི་དབང་དུ་བརྗོད་དོ། །དེ་ཉིད་ཀྱི་ཕྱིར། རྡོ་རྗེ་གསང་བ་ཡེ་ཤེས་ཀྱིས། །སློབ་དཔོན་  
ཞེས་བྱ་གསུམ་དུ་འདོད། །ཅེས་པའི་ལུགས་ནི་བློ་གྲོས་ངན་པ་རྣམས་ཁོ་ནའི་ཡིན་ནོ། །འདི་དག་ལ་སོགས་པས་ནི་ཉན་ཐོས་ཀྱི་དམ་ཚིག་གིས་རྩེ་བ་སྤང་བར་བྱའོ་ཞེས་པའི་ངེས་པའི་ཆེད་དུ། རྫོགས་པའི་སངས་རྒྱས་རྡོ་རྗེ་འཛིན་པས་རྡོ་རྗེ་ལྡན་ཅིག་རབ་ཏུ་སྦྱོར་བས་རྩེ་བར་བྱ་བའི་དོན་དུ་གང་གིས་མེ་  
ཏོག་འཐོར་བའོ། །རྫོགས་པའི་སངས་རྒྱས་རྡོ་རྗེ་འཛིན་པས་རྟག་ཏུ་རང་གི་དམ་ཚིག་ལ་མཆོད་པར་བྱའོ་ཞེས་པ་ནི། ཕྲེང་བ་ཀུན་ནས་འཕང་བའོ། །སེམས་ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་དམ་པའི་ཆོས་ཡང་དག་པར་བརྗོད་པའི་དོན་དུ་ཨོཾ་གྱི་ཡི་གེ་དང་སཱའི་ཡི་གེ་ཀློག་པའོ། །  
སངས་རྒྱས་ཀྱི་གར་རབ་ཏུ་བསྐོར་ཞིང་གར་གྱི་རྗེས་སུ་ཆགས་པས་སྐྱེ་བོ་རྣམས་གདུལ་བའི་ཆེད་དུ་ཏིང་ཏིང་ཤགས་འཛིན་པའོ། །སེམས་ཅན་ཐམས་ཅད་ལ་སངས་རྒྱས་ཀྱི་ཡེ་ཤེས་འཇུག་པའི་དོན་དུ་སྤོས་ཀྱི་ཀུན་དུ་བསྐྱོད་པའོ། །བྱང་ཆུབ་ཀྱི་ཡན་ལག་བདུན་གྱིས་ཡང་དག་པར་འབྱོར་ཞིང། །མཚན་  
སུམ་ཅུ་སོ་གཉིས་དང་དཔེ་བྱད་བརྒྱད་ཅུས་རྣམ་པར་མཛེས་པའི་དེ་བཞིན་གཤེགས་པའི་སྐུ་ཐོབ་པའི་ཆེད་དུ་མེ་ཏོག་ངེས་པར་འགྲེམས་པའོ། །མ་རིག་པའི་མུན་པར་མུན་པའི་སེམས་ཅན་རྣམས་ཡེ་ཤེས་ཀྱི་སྒྲོན་མེས་ཡང་དག་པར་སྣང་བར་བྱ་བའི་ཆེད་དུ་སྣང་གསལ་དབུལ་བའོ། །འབྱུང་བར་  
འགྱུར་བ་ན་ཐུབ་པའི་དབང་པོའི་སེམས་དང་ཚུལ་ཁྲིམས་དང་ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེས་ཐོབ་པར་བྱ་བའི་བྱེད་དུ་དྲིལ་བུ་དབུལ་བའོ། །བགེགས་མེད་པ་ཉིད་དང་ཞི་བ་ལ་སོགས་པའི་དངོས་གྲུབ་ཀྱི་ས་བོན་དགོད་པ་དང། དོན་དམ་པའི་སྔགས་  
  
༄༅། །ཀྱིས་དངོས་གྲུབ་ཀྱི་ཞིང་དག་པར་བྱ་བའི་ཆེད་དུ་སྔགས་བརྗོད་པའོ། །མི་ཤེས་པའི་རབ་རིབ་བསལ་ནས་ལྷའི་མིག་མངོན་པར་ཤེས་པ་བསྐྱེད་པའི་ཆེད་དུ་མིག་སྨན་ནོ། །དེ་བཞིན་དུ་ཡང་གཟུགས་བརྙན་དང་འདྲ་བར་སྣ་ཚོགས་པར་ལྟ་བ་འདུ་བྱ་བའི་ཆེད་དུ་མེ་ལོང་གི་དབང་ངོ། །བདུད་བཞི་  
ལས་རྣམ་པར་རྒྱལ་ནས། ཤིན་ཏུ་ཕ་པའི་ཆོས་ཀྱི་དབྱིངས་ཀྱི་འབེན་ལ་སླེབ་པའི་ས་བོན་དགོད་པའི་ཆེད་དུ་མདའ་འཕང་བའོ། །དད་པ་དང་ཤེས་རབ་ཀྱི་ཞིང་དུ་བྱ་བའི་དོན་དང། དམ་ཚིག་བསྲུང་བའི་དོན་དང། ངག་དག་པའི་དོན་དུ་གསང་བའི་མངོན་པར་དབང་བསྐུར་པའོ། །ཕུལ་དུ་ཕྱིན་པའི་ཡེ་ཤེས་  
འདི་ལ་ཡོད་པས་ཤེས་རབ་ནི་ཕྱི་རོལ་གྱི་གཞོན་ནུ་མ་ཡིན་ལ། དེ་ལས་ཡེ་ཤེས་ནི་སེམས་རྣམ་པར་རྟོག་པ་དང་བྲལ་བ་སྟེ། རྣམ་པར་དག་པ་དང་ལྷན་ཅིག་སྐྱེས་པའི་དགའ་བ་ནི་ཤེས་རབ་ཡེ་ཤེས་ཀྱི་མངོན་པར་དབང་བསྐུར་བའོ། །ཡེ་ཤེས་དེ་ཉིད་དྲི་མ་དང་བྲལ་ཞིང་ཡོངས་སུ་དག་པར་རྟོགས་  
པ་ནི་བཞི་པའི་མངོན་པར་དབང་བསྐུར་པའོ། །འདི་དག་ནི་བདེ་བ་ཆེན་པོའི་རོས་ཡིད་འཁྲུད་པར་བྱེད་པའི་ཕྱིར་ན་དབང་ངོ། །འདི་དང་འབྲེལ་བ་ཁོ་ནར་ཤེས་རབ་ཉིད་ཟག་པ་མེད་པའི་བདེ་བ་དམ་པ་འཕེལ་ཞིང་མངོན་སུམ་དུ་བྱེད་པའི་ཐབས་ཡིན་པའི་ཕྱིར། ལས་དང་པོ་ལ་སོགས་པའི་གནས་  
སྐབས་སུ་ཡང་སྤང་བར་མི་བྱའོ་ཞེས་པ་ནི་རིག་མའི་བརྟུལ་ཞུགས་སོ། །གང་ཚེ་རྣམ་པར་མི་རྟོག་པས། །ལས་ཀུན་ཐབས་དང་བཅས་པར་སྤྱོད། །རྣམ་པར་མི་རྟོག་སྒོམ་པ་ནི། །བརྟུལ་ཞུགས་རྣམས་ཀྱི་བླ་མའི་བླ། །ཞེས་སོགས་རྡོ་རྗེ་མཁའ་འགྲོ་མས་གསུངས་པའི་ཕྱིར་བརྟུལ་ཞུགས་ཅན་  
གྱིས་ཅི་བྱ། དེས་ན་ཡེ་ཤེས་ལྔའི་རང་བཞིན་གྱི་བྱང་ཆུབ་ཀྱི་སེམས་ཀྱི་བརྟུལ་ཞུགས་ཁོ་ན་ལ་སྦྱིན་དུ་སྦྱོར་བའི་ཕྱིར་རྡོ་རྗེའི་བརྟུལ་ཞུགས་སོ། །སྤྱོད་པ་དང་བྲལ་ན་ཡང་བྱང་ཆུབ་ཀྱི་སེམས་མི་རྟོག་གོ་ཞེས་བསླབ་པའི་དོན་དུ་སྤྱོད་པའི་བརྟུལ་ཞུགས་ཏེ་དེ་ནི་རྣམ་པ་གསུམ་མོ། །དེ་ལ་དང་པོ་ནང་གི་  
བདག་ཉིད་ཀྱི་ཕྱག་རྒྱ་གསུམ་དང་སྦྱོར་བ་ནི་མཆོག་སྟེ། དེ་ལྟར་ཡང། ཁ་ཊཱཾ་ག་ནི་ལྷ་ཡི་སྐུ། །ཅང་ཏེའུ་ཤེས་རབ་དང་ནི་རྟགས། །ཞེས་པ་དང། སྔགས་ནི་ཐོད་པའི་བཏུང་བའོ། །ཞེས་གསུངས་སོ། །ལྷའི་སྐུ་དང་གཞོམ་དུ་མེད་པའི་གཏུམ་མོ་སྒྲ་ཙམ་དང་གཉིས་སུ་མེད་པའི་  
  
དེ་ལྟར་གསུམ་ནི་མཚོན་པར་བྱེད་པའོ། །གཉིས་པ་ནི། དེ་བཞིན་གཤེགས་པ་ལྔ་རྣམ་པར་དག་པ་ཆོས་ཀྱི་དབྱིངས་ཀྱི་ཡེ་ཤེས་ལ་སོགས་པ་བསྐྱེད་པ་ལ་སྦྱོར་བ་ལྷུར་བྱེད་པ་སྟེ་རྣལ་འབྱོར་མ་དང་སྤྱོད་པའི་རྟུལ་ཞུགས་སོ། །  
གསུམ་པ་ནི་ལྟ་སྟངས་བཞི་དང་མངོན་པར་ཤེས་པ་ལྔ་ལ་སོགས་པའི་ནུས་པ་ཐོབ་པར་གྱུར་པ་ན་སེམས་ཅན་གྱི་དོན་སྒྲུབ་པ་ལྷུར་པ་སྟེ། འཇིག་རྟེན་ལས་ཕྱིར་རོལ་པའི་རྣལ་འབྱོར་པའམ་རྣམ་འབྱོར་མ་ནང་གི་བདག་ཉིད་ཀྱི་རྒྱན་མ་ལུས་པའི་དོན་གྱི་མཐུ་མཆོག་ཏུ་བྱེད་པ་སྟོང་པ་ཉིད་དང་སྙིང་རྗེ་དབྱེར་མེད་པའི་  
རང་བཞིན་བྱང་ཆུབ་ཀྱི་སེམས་འབྱུང་བ་ལ་ངེས་པར་སྦྱོར་བའོ། །དེ་ལྟར་ཡང་རྣལ་འབྱོར་མ་ཀུན་དུ་སྤྱོད་པའི་རྒྱུད་ལས། དང་པོ་མཉམ་གཞག་རྣལ་འབྱོར་པས། །འབད་དེ་ནུས་པ་བསྐྱེད་པར་བྱ། །ནུས་པ་བསྐྱེད་པའི་རྗེས་ལ་ནི། །བརྟུལ་ཞུགས་སྤྱོད་པ་ཡིད་འོང་བ། །རིགས་ལྔ་མཉམ་  
པར་ཀུན་སྤྱོད་པ། །རིགས་གཅིག་ཏུ་ནི་ཡང་དག་བརྟག་མི་རྟོག་སེམས་གཅིག་བདག་ཉིད་ཀྱིས། །འདོད་པ་ལྔ་ལ་སྤྱད་པར་བྱ། །དེ་ལྟར་དཔལ་ལྡན་ཧེ་རུ་ཀའི། །ཡེ་ཤེས་བསམ་པ་ཀུན་རྫོགས་མཛད། །ཤེས་རབ་ཆེ་ལྡན་དེ་ཡི་ནི། །གཉིས་མེད་ཡེ་ཤེས་བརྟུལ་ཞུགས་བཟང། །  
སྤྱོད་པའི་བརྟུལ་ཞུགས་ལ་ཞུགས་པའི། །རྣལ་འབྱོར་རབ་ངེས་ཤེས་པར་བྱ། །ཞེས་གསུངས་སོ། །འབྱུང་བར་འགྱུར་བ་ན་ཐུབ་པའི་དབང་པོའི་གོ་འཕང་དུ་འོས་པ་འཇིག་རྟེན་དང་འཇིག་རྟེན་ལས་འདས་པའི་དབང་ཕྱུག་ཐོབ་པའི་ཆེད་དུ་གླེགས་བམ་དང་ཐོད་ལོ་ཀོར་དང་སམ་བོར་འཛིན་པའོ། །  
རྒྱལ་སྲིད་ལ་སོགས་པའི་བདེ་བ་ལ་ལྟོས་པ་མེད་པར་བྱ་བའི་ཆེད་དུ་བསོད་སྙོམས་ལ་བརྟེན་པར་གྱུར་པའོ། །མི་ཆོད་པའི་བསམ་གཏན་དང་བཟླས་པ་བྱ་བའི་ཆེད་དུ་གྱོ་མོའི་སྣོད་དང་རྣལ་འབྱོར་མའི་དབྱུག་པ་འཛིན་པའོ། །མ་རིག་པ་ཐམས་ཅད་གཅད་པར་བྱ་བའི་ཆེད་དུ་གྲི་གུག་འཛིན་  
པའོ། །འདི་དག་ཐམས་ཅད་ཀྱང་སྤྱོད་པའི་བརྟུལ་ཞུགས་ཉིད་ཀྱི་འཁོར་ཡིན་ནོ། །ཁམས་གསུམ་དང་དབྱེར་མེད་པའི་ཆོས་ཉིད་རྟོགས་པའི་རིམ་པའི་རྣལ་འབྱོར་དང་ལྡན་པ་འདི་ཁྱོད་ཡིན་ནོ་ཞེས་གཟེངས་བསྟོད་པའི་དོན་དུ་ལུང་བསྟན་པའོ། །དེ་ལྟར་ཡང་བཧུར་ཞེས་པ་སྟེང་གི་འཇིག་  
  
༄༅། །རྟེན་ནོ། །བཧུ་ཝ་ཞེས་པ་རླུང་གི་དཀྱིལ་འཁོར་ལ་སོགས་པ་འཁོར་དང་བཅས་པའི་ས་འོག་གོ། །སཱ་ཞེས་པ་ནི་མཐོ་རིས་ཏེ་འདུ་ཤེས་མེད་མིན་སྐྱེ་མཆེད་ཀྱི་མཐར་ཐུག་པའོ། །དེ་གསུམ་ཆར་ཡང་ཁྱོད་ཡིན་ཏེ། གང་གི་ཕྱིར་དེ་རྣམས་ཀྱི་རང་བཞིན་ཏེ་དེ་ཁོ་ན་ཉིད་ཀྱི་  
དམ་ཚིག་སྟེ་རབ་ཏུ་དགའ་བའི་ས་ལ་སོགས་པ་རིམ་གྱིས་རྟོགས་པར་ནུས་པ་ཉིད་ཀྱི་ཕྱིར་རོ་ཞེས་པ་ནི། ས་མ་ཡ་སྟྭཾ་བཧུ་རྒྷུ་ཝ་སྭཿ་ཞེས་པ་འདིའི་དོན་ཏོ། །ཆོ་ག་ཇི་ལྟ་བ་བཞིན་དུ་དངོས་གྲུབ་བསྒྲུབས་ཏེ་ཆོས་བསྟན་པ་ལ་སོགས་པ་རྣམས་ཀྱིས་སེམས་ཅན་གྱི་དོན་གྱིས་ཤིག་ཅེས་པ་ནི་རྗེས་སུ་  
གནང་བའོ། །ཁྱོད་ཀྱིས་འདོད་པ་རྣམས་ལ་ཉེ་བར་ལོངས་སྤྱོད་ཀྱང་སྒྲིབ་པ་ཐམས་ཅད་ལས་ངེས་པར་གྲོལ་པའི་སངས་རྒྱས་ཉིད་དེ་རང་ངོ་ཞེས་དཀྱིལ་འཁོར་དུ་འཇུག་པ་ལ་སོགས་པ་བྱས་པས་རྒྱས་པར་འོས་པ་ལ་མངོན་པར་སྦྱོར་བ་རྟོགས་པར་བྱ་བའི་ཆེད་དུ་དབུགས་དབྱུང་བའོ། །ཕྱི་དང་གསང་བ་དང་དེ་ཁོ་  
ཉིད་ཀྱི་དམ་ཚིག་གསུམ་བསྲུང་བའི་དོན་དུ་དམ་ཚིག་བསྒྲག་པའི་ཆོ་གའོ། །རྡོ་རྗེའི་བརྟུལ་ཞུགས་ལ་སོགས་པ་ལྔ་པོ་འདི་རྣམས་ཀྱང་སློབ་དཔོན་གྱི་དབང་གི་རྗེས་དང། རིག་པའི་དབང་གི་རྗེས་ལ་དེ་དང་དེ་ཙམ་གྱིས་ཚིམ་པ་རྣམས་ལ་ཤེས་པར་བྱའོ་ཞེས་པ་ནི་ཁ་ཅིག་ཏུའོ། །སྔགས་དང་མིག་སྨན་  
དང་མེ་ལོང་དང་མདའ་འཕང་པ་རྣམས་ནི་རིག་པའི་དབང་གི་རྗེས་ལའོ། །རིག་མའི་བརྟུལ་ཞུགས་ནི་ཤེས་རབ་དང་ཡེ་ཤེས་ཀྱི་དབང་བསྐུར་བའི་རྗེས་ལ་ཡང་ཁ་ཅིག་ཏུའོ། །ཁ་ཅིག་ཏུ་ནི་སླར་ཡང་སྔགས་ལ་སོགས་པ་དང་སྤྱོད་པའི་བརྟུལ་ཞུགས་དང། སྤྱིར་རྗེས་སུ་གནང་བ་དང་དམ་ཚིག་གསུམ་ནི་  
སྐལ་བ་དང་ལྡན་པ་རྣམས་ལའང་མ་བཤད་དེ། ཇི་ལྟར་རིགས་པར་དབང་གཞན་རྣམས་སུ་དེ་དང་དེའི་དོན་ཡོད་པ་རྣམས་ལ་དགོངས་པས་སོ། །ཁ་ཅིག་རྗེས་སུ་གནང་བ་དང་དབུགས་དབྱུང་བ་དག་གི་ཕྱིར་མི་ལྡོག་པའི་དབང་དུ་བསྡུས་ཏེ། འདིར་ནི་ཐམས་ཅད་ཐ་དད་བུ་བརྗོད་དོ། །གང་ཡང་  
མཁའ་འགྲོ་མ་རྡོ་རྗེའི་གུར་ལས། དང་པོ་ཆུ་ཡི་དབང་ཡིན་ཏེ། །གཉིས་པ་ཅོད་བན་གྱི་ནི་དབང། །གསུམ་པ་རྡོ་རྗེའི་དབང་ཡིན་ཏེ། །བཞི་པ་རང་གི་བདག་པོ་ཡིན། །ལྔ་བ་མིང་གི་དབང་ཡིན་ཏེ། །དྲུག་པ་རྫོགས་པའི་སངས་རྒྱས་དབང། །བུམ་པའི་དབང་ནི་བདུན་པ་སྟེ། །བརྒྱད་པ་  
  
།དགུ་པ་ཤེས་རབ་དབང་བསྐུར་ཏེ། །དེ་ཉིད་རྡོ་རྗེའི་སྦྱོར་བ་ཡིས། །ཀུན་དུ་རྡོ་རྗེའི་བརྟུལ་ཞུགས་སྦྱིན། །རང་ཉིད་སྟོན་པས་ལུང་སྟོན་ཏེ། །འདི་དག་དབང་མཆོག་རིམ་པའོ། །ཞེས་གསུངས་ཤིང་འདི་ཉིད་བརྟག་པའི་རྒྱལ་པོ་གཉིས་པར་ཡང། །སློབ་དཔོན་གསང་  
བ་ཤེས་རབ་དང། །བཞི་པ་དེ་ཡང་དེ་བཞིན་ནོ། །ཞེས་གསུངས་སོ། །དེ་ལ་ཆུ་དང་ཅོད་པ་ན་དང་རྡོ་རྗེ་དང་བདག་པོ་དང་མིང་དང་སློབ་དཔོན་གྱི་དབྱེར་པ་དྲུག་ནི་བུམ་པའི་དབང་སྟེ། ཐམས་ཅད་དུ་དེ་བཞིན་གཤེགས་པ་རྣམས་དང་སྤྱན་མ་ལ་སོགས་པའི་རིམ་པ་རྣམས་ཀྱིས་བུམ་པས་མངོན་པར་དབང་  
བསྐུར་བའི་ཕྱིར་རོ། །སློབ་དཔོན་གྱི་དབང་ནི་མཆོག་ཏུ་ཉེ་བར་བླང་བར་བྱ་བ་ཉིད་ཀྱིས་ཕུལ་དུ་བྱུང་བ་དང་བཅས་པར་དབང་བསྐུར་པའི་ཕྱིར། བུམ་པའི་དབང་ནི་བདུན་བ་སྟེ། །ཞེས་གསུངས་ལ། སློབ་དཔོན་གྱི་དབང་དེ་འབྱུང་བའི་རྒྱུ་ཡིན་པས་ཆུའི་དབང་ལ་སོགས་པ་ལྔ་ཡང་སློབ་དཔོན་གྱི་དབང་དུ་བརྗོད་དེ་  
དེས་ན་ཐམས་ཅད་ལ་འགལ་བ་མེད་དོ་ཞེས་པ་འདི་ནི་གཞན་དབང་བསྐུར་བའི་ཆོ་གའོ།། །།རང་ཉིད་ཀྱང་དམ་ཚིག་ཉམས་ན་འདི་ལྟ་བུའི་དབང་བསྐུར་བ་ཉིད་ཇི་ལྟར་སློབ་དཔོན་འཇུག་པའི་ཆོ་གར་གཟུང་ཞིང་བཤད་པ་དེ་བཞིན་དུ་བླང་བར་བྱའོ། །འོན་ཀྱང་གལ་ཏེ་བླ་མ་དམ་པ་དང་ཤིན་ཏུ་རིང་བ་དང་ལམ་  
བགྲོད་དཀའ་བ་ལ་སོགས་པའི་ཉེ་བར་འཚོ་བས་བགྲོད་མི་ནུས་པའི་ཕྱོགས་ན་གནས་པ་སྟེ་གཞན་དུ་མ་ཡིན་ནོ། །རྟག་ཏུ་ཡི་དམ་བྱེད་པ་ནི་ཤེས་རབ་དང་ཐབས་རོ་གཅིག་པར་རང་གི་འདོད་པའི་ལྷའི་རྣལ་འབྱོར་གྱི་ཡིད་ཀྱིས་རང་བཞིན་གྱི་དཀྱིལ་འཁོར་བསྒོམས་ནས་དཀྱིལ་འཁོར་གྱི་དབང་ཕྱུག་ལས་  
ཆུའི་དབང་ལ་སོགས་པ་དང་གསང་བ་དང་ཤེས་རབ་ཡེ་ཤེས་དང་བཞི་པའི་མཐར་ཐུག་པ་རྣམས་དང་དབུགས་དབྱུང་བའི་མཐར་ཐུག་པ་བླང་བར་བྱའོ་ཞེས་པ་རང་དབང་བསྐུར་བའི་ཆོ་གའོ།། །།རྡོ་རྗེ་སེམས་དཔའི་སྡོམ་པ་དང་ལྡན་པ་འདིའི་ཡང་ལྟུང་བ་ནི་རིགས་རྣམ་པ་གཉིས་ཏེ་  
རྩ་བའི་ལྟུང་བ་དང་སྤོམ་པོའི་ལྟུང་བའོ། །དེ་རྣམས་ཇི་ལྟར་ན། །བླ་མ་དམ་པའི་ཐུགས་དཀྲུགས་པ། །རྩ་བའི་ལྟུང་བ་དང་པོར་གསུངས། །བདེ་གཤེགས་བཀའ་ལས་འདས་པ་ནི། །ལྟུང་བ་གཉིས་པར་བརྗོད་པ་ཡིན། །རྡོ་རྗེ་སྤུན་ལ་ཁྲོས་པ་ཡིས། །ཉེས་པ་གསལ་བྱས་  
  
༄༅། །གསུམ་པ་སྟེ། སེམས་ཅན་རྣམས་ལ་བྱམས་པ་སྤོང། །བཞི་པ་ཡིན་པར་རྒྱལ་བས་གསུངས། །ཆོས་ཀྱི་རྩ་བ་བྱང་ཆུབ་སེམས། །དེ་སྤོང་བ་ནི་ལྔ་པ་སྟེ། །རང་དང་གཞན་གྱི་གྲུབ་པའི་མཐའི། །ཆོས་ལ་སྨོད་པ་དྲུག་པ་ཡིན། །ཡོངས་སུ་མ་སྨིན་སེམས་ཅན་ལ། །གསང་བ་སྒྲོགས་པ་  
བདུན་པ་སྟེ། །ཕུང་པོ་ལྔ་བདག་སངས་རྒྱས་ཉིད། །དེ་ལ་སྨོད་པ་བརྒྱད་པའོ། །རང་བཞིན་དག་པའི་ཆོས་རྣམས་ལ། །སོམ་ཉི་ཟ་བ་དགུ་པ་སྟེ། །གདུག་ལ་རྟག་ཏུ་བྱམས་ལྡན་པར། །བྱེད་པ་དེ་ནི་བཅུ་པའོ། །ཐོག་མཐའ་བྲལ་བའི་ཆོས་རྣམས་ལ། །དེར་རྟོག་པ་ནི་བཅུ་གཅིག་པ། །སེམས་ཅན་དད་  
དང་ལྡན་པ་ཡི། །སེམས་སུན་འབྱིན་པ་བཅུ་གཉིས་པ། །དམ་ཚིག་རྫས་ནི་ཇི་བཞིན་རྙེད། །མི་བསྟེན་པ་ནི་བཅུ་གསུམ་པ། །ཤེས་རབ་རང་བཞིན་བུད་མེད་ལ། །སྨོད་པར་བྱེད་པ་བཅུ་བཞི་པ། །ཞེས་པ་ནི་རྩ་བའི་ལྟུང་བའོ། །རྣལ་འབྱོར་སྔོམ་ལྡན་རྣལ་འབྱོར་མར། །རྣལ་འབྱོར་པ་གང་  
སྟོབས་ཀྱིས་གཙོ། །སྦོམ་པོའི་ལྟུང་བ་དང་པོར་བཤད། །དེ་ལ་མཐོ་བཙམས་པ་ཡང་ངོ། །རྒྱུད་ལས་གསུངས་པའི་རྗེས་འབྲངས་ནས། །བྱིན་རླབས་མེད་པའི་བདུད་རྩི་ཡང། །དེ་ཡི་སྦོམ་པོའི་ལྟུང་པ་ནི། །གཉིས་པ་རབ་ཏུ་སྐྱེ་བར་བྱེད། །ཚོགས་ཀྱི་འཁོར་ལོར་རྩོད་པ་དང། །དམ་ཚིག་ལ་ནི་  
དམོད་པ་དག་རྣལ་འབྱོར་པ་དེའི་སྦོམ་པོ་ཡི། །ལྟུང་བ་གསུམ་པར་བཤད་པ་ཡིན། །གང་ཆོ་གསང་བའི་ཆོས་མཐོང་ལ། །གཡོ་སྒྱུའི་བློ་ཡིས་མི་སྦེད་པར། །རབ་ཏུ་གསལ་བར་བྱ་ན་དེའི། །སྦོམ་པོའི་ལྟུང་བ་བཞི་པར་འགྱུར། །གང་ཞིག་དད་པའི་སེམས་ཅན་ནི། །གསང་བའི་ཆོས་ལ་  
དགའ་བ་ཡི། །ཕྱིན་ཅི་ལོག་ནི་འཆད་བྱེད་པ། །སྦོམ་པོའི་ལྟུང་བ་ལྔ་པར་འགྱུར། །ཉན་ཐོས་ཐེག་པ་དམན་པ་རྣམས། །ཞག་བདུན་ལྷན་ཅིག་གནས་པ་དང། །དེ་ལ་སྦོམ་པོའི་ལྟུང་བ་ནི། །ཤིན་ཏུ་ལྕི་བ་དྲུག་པ་སྐྱེ། །རྣལ་འབྱོར་ངེས་པར་མི་ཤེས་པར། །རྣལ་འབྱོར་མངོན་པའི་ང་  
རྒྱལ་སེམས། །དེ་ཡི་སྦོམ་པོའི་ལྟུང་བ་ནི། །བདུན་པར་འགྱུར་བར་ཐེ་ཚོམ་མེད། །སྣོད་དུ་གྱུར་པའི་སེམས་ཅན་གང། །ཕྱི་ཡི་ཆོས་ལ་དགའ་བ་ལ། །གསང་པའི་ཆོས་རྣམས་ཡང་དག་འཆད། །དེ་ཡི་སྦོམ་པོའི་ལྟུང་བ་ནི། །བརྒྱད་པ་ཉིད་དུ་འགྱུར་བ་ཡིན། །ཞེས་པ་ནི་སྦོམ་  
  
།དེའི་ཕྱིར་ལྟུང་བ་གཉིས་ཀྱིས་གཟུང་བས་དམ་ཚིག་མེད་ན་ཇི་ལྟར་ནུས་པའི་སྟོན་མོ་སྦྱིན་པ་སྔོན་དུ་འགྲོ་བའི་འབུལ་བ་བྱས་ནས་བླ་མ་དམ་པའི་མ་དུན་དུ་སྡིག་པ་བཤགས་པ་དང་སྔར་གྱི་གསུམ་ལ་སྐྱབས་སུ་འགྲོ་བ་ལ་སོགས་པ་བརྩམས་ཏེ་སྔར་བཞིན་དུ་རྡོ་རྗེ་འཛིན་པའི་སྔོམ་པ་གཟུང་བར་  
བྱའོ་ཞེས་པ། གདམས་པ་དང་བཅས་ཤིང་འཁོར་དང་བཅས་པའི་དབང་གི་ཆོ་གའོ།། །།འདིར་ཞི་བ་ལ་སོགས་པའི་དོན་དུ་སྦྱིན་སྲེག་བྱའོ་ཞེས་སྔར་གསུངས་ཏེ། དེས་ན། དཀྱིལ་འཁོར་སྦྱིན་སྲེག་དང་བྲལ་བའི། །རབ་གནས་འདིར་ནི་བསྟན་པ་མེད། །དེའི་ཕྱིར་སློབ་མར་ཕན་འདོད་པས། །སྦྱིན་  
སྲེག་ཆོ་ག་ཡང་དག་བྱ། །སེམས་ཅན་དབྱེ་བས་མཐའ་ཡས་ཏེ། །རིགས་ཀྱི་དབྱེ་བས་རྣམ་པ་ལྔ། །ལས་ཀྱི་དབྱེ་བས་རྣམ་པ་བཞི། །ཐབ་ཁུང་ཞེས་བྱའི་མཚན་ཉིད་འདི། །རྣམ་མང་བརྗོད་པ་ཡོངས་སྔངས་ནས། །དེ་ནི་བདག་གིས་ལེགས་བསྡུས་ཏེ། །ཞི་བ་ལ་སོགས་རབ་དབྱེ་བས།།  
ཐབ་ཁུང་མཚན་ཉིད་བརྗོད་པར་བྱ། །ཞི་བའི་ཐབ་ཁུང་ཟླུམ་པ་སྟེ། །ཁ་ཁྱེར་འདམ་སྐྱེས་གསེར་བཅས། །དབུས་སུ་ཆུ་སྐྱེས་འདབ་བརྒྱད་དང། །སོར་བརྒྱད་པ་ཡི་འཁོར་ལོ་དགོད། །རྒྱར་ནི་ཀུན་ནས་ཁྲུ་གང་བ། །སོར་བཞི་ཡང་དག་སྤངས་བའོ། །ཁ་ཁྱེར་ལ་ནི་སོར་བཞི་སྟེ། །རྒྱ་  
ནི་དཔངས་ཀྱི་ཚད་ཡིན་ནོ། །རྒྱས་པ་ལ་ནི་གྲུ་བཞི་འམ། །གང་ཡང་ཟུར་བརྒྱད་ཁྲུ་དོ་པ། ཀུན་ནས་སོར་བརྒྱད་སྤངས་པར་ཏེ། །དབུས་སུ་ཆུ་སྐྱེས་འདབ་བརྒྱད་ལ། །སོར་དྲུག་པ་ཡི་རིན་པོ་ཆེ། །རྒྱར་ནི་དཔངས་ཀྱི་ཚད་ལྡན་པའི། །སོར་མོ་བརྒྱད་པའི་ཁ་ཁྱེར་གྱིས། །ཀུན་  
ནས་ཡོངས་སུ་འཁོར་བའོ། །དབང་ལ་ཞི་རྒྱས་ཐབ་དེ་བཞིན། །ཅུང་ཟད་ཁ་ནི་རྒྱས་པའོ། །སྟེགས་བུ་ལ་སོགས་ཞི་བ་ཡི། །ཐབ་ཁུང་བཞིན་དུ་བཤད་པར་བྱ། །དགུག་པ་ལ་ཡང་དེ་བཞིན་འདོད། །པདྨའི་དབུས་སུ་དབང་ལ་ནི། །བྷ་ག་ལྟ་བུ་འདོད་པ་སྟེ། །དགུག་པའི་  
དབུས་སུ་ལྕགས་ཀྱུ་དགོད། །རྡོ་རྗེ་རྩེ་གཅིག་རྣམ་པ་ཅན། །མངོན་སྤྱོད་ལ་ནི་བརྗོད་པར་བྱ། །རྩུབ་ཅིང་གསེག་མའི་ས་གཞིའི་ཆར། །ཐབ་ཁུང་གྲུ་གསུམ་རྒྱ་ལ་ནི། །སོར་མོ་ཉི་ཤུ་བ་ཡི་ཚད། །སོར་མོ་གསུམ་ནི་སྤངས་པ་སྟེ། །རྒྱ་དང་དཔངས་ནི་ཚད་མཉམ་པ། །ཕྱི་  
  
༄༅། །རོལ་ཁ་ཕྱིར་གཞོལ་གྱུར་བའི། །ཁ་ཁྱེར་སོར་མོ་གསུམ་པའོ། །མཐིལ་དབུས་རྩེ་གསུམ་ལ་གནས་པའི། །རྡོ་རྗེ་རྣོན་པོ་སོར་བརྒྱད་པའི། །རྩེ་མོ་བྱང་དུ་ཕྱོགས་པ་སྟེ། །རོ་བསྲེགས་ཐལ་བ་རྔ་མོའི་བྲུན། །མེ་ཏོག་དྲི་ངན་ལ་སོགས་གཏོར། །ལས་ཀུན་པ་ཡི་ཐབ་ཁུང་  
ནི། །ཞི་བའི་ཐབ་དང་མཉམ་པ་སྟེ། །འོན་ཀྱང་རབ་རྒྱས་པདྨ་འདྲ། །ཁ་ཁྱེར་རྡོ་རྗེ་ཕྲེང་བས་བསྐོར། །དབུས་སུ་མཉམ་པར་གནས་པ་ནི། །རྡོ་རྗེ་རིན་ཆེན་ཆུ་སྐྱེས་དང། །སྣ་ཚོགས་རྡོ་རྗེ་ཡོངས་བསྐོར་དག། །འཁོར་ལོ་རྩིབས་བརྒྱད་མཛེས་པའོ། །ཞི་དང་དབང་གི་ཐབ་ནི་ཤར། །རྒྱས་  
བ་བྱང་གི་ཕྱོགས་སུ་སྟེ། །ལྷོ་ཕྱོགས་སུ་ནི་དགུག་པ་བཤད། །གཤིན་རྗེའི་ཕྱོགས་སུ་མངོན་སྤྱོད་དོ། །ཞི་དང་རྒྱས་དང་དེ་བཞིན་དུ། །དབང་དང་མངོན་སྤྱོད་ཐབ་ཀྱི་སར། །བྱུག་པ་འཇིམ་པ་མེ་ཏོག་དྲི། །དཀར་སེར་དམར་པོ་ནག་པོའོ། །རྒྱ་ཡི་ཆ་ཡི་ཚད་གང་ཡིན། །ད་ཡི་ཕྱེད་ན་  
ཟབས་སུ་འདོད། །རང་རང་ཐབ་དབྱིབས་ཁ་ཁྱེར་ཏེ། །ས་སོགས་མ་ལུས་དབང་བཞིན་ནོ། །ལས་ཀྱི་དབྱེ་བས་ཐབ་རྣམས་ལ། །རྡུལ་ཚོན་རང་བཞིན་དགྲམ་པར་བྱ། །སློབ་དཔོན་ལ་ཡང་དེ་དང་དེའི། །ཡོལ་བ་ལ་གནས་དུས་ལྡན་འགྱུར། །ཞེས་པ་ཐབ་ཁུང་གི་ཆོ་གའོ།། །།དགང་  
གཟར་གསེར་དང་ཟངས་ལས་བྱས། །དེ་བཞིན་ནི་མ་པའི་རང་བཞིན་བསྟན། །མཆོད་སྦྱིན་ཤིང་ལས་བྱས་པའང་རུང། །དེ་དག་གི་ཡང་ཡུ་བ་ནི། །སོར་མི་ཉི་ཤུ་རྩ་བཞི་བའི། །ཚད་ཅན་ཟླུམ་པོར་འདོད་པ་སྟེ། །རྡོ་རྗེ་ལ་སོགས་ཁུ་ཚུར་གྱིས། །གཟུང་དུ་རུང་ཞིང་སྒོམ་པ་ཉིད། །ཡུ་  
བའི་རྩེ་མོར་འདབ་མ་ནི། །སོར་བཞི་བ་སྟེ་གྲུ་བཞིའོ། །ཟབས་སུ་སོར་གཉིས་གྲུ་བཞི་ཡང། །དབུས་སུ་རྡོ་རྗེས་མཚན་པ་ཉིད། །གདང་གཟར་རྩེ་མོར་བུག་པ་ནི། །སོར་གང་ཙམ་དུ་རབ་བསྟན་པའོ། །ཆུ་སྐྱེས་འདབ་ལ་སོར་བཞི་པའི། །དབུས་སུ་རྩེ་གསུམ་དགོད་པར་བྱ། །ཡུ་  
པའི་རྩ་བར་སོར་དྲུག་པའི། །རྡོ་རྗེ་རིན་ཆེན་གྱིས་མཚན་འདོད། །བླུགས་གཟར་ཡུ་བ་དག་གཟར་བཞིན། །རྩ་བར་རྡོ་རྗེའི་བྱུག་པ་ཉིད། །བླུགས་གཟར་ཀུན་དུ་ཁྲུ་གང་ཙམ། །རྩེ་མོར་ཀུན་ནས་སོར་གཉིས་པའི། །ཆུ་སྐྱེས་འདབ་མའི་རྣམ་པ་སྟེ། །དབུས་སུ་རྡོ་རྗེ་དགོད་  
  
།དགང་གཟར་བླུགས་གཟར་མིད་གྱུར་ན། །སོར་མོ་ལྔ་དང་གསུམ་པོ་ཡང། །རབ་ཏུ་སྦྱར་བ་དག་གིས་ནི། །བདེ་ལེགས་རྫོགས་པར་གཞན་དག་གསུངས། །ཞེས་བ་དགང་གཟར་དང་བླུགས་གཟར་གྱི་ཆོ་གའོ།། །།ཨ་ཤཱ་དྷྟ་དད་པླ་ཀྵ་སོགས། །འོ་མ་ཅན་ཤིང་ལོ་མར་བཅས། །རྩེ་མོ་  
མཉམ་བཅད་མཐོ་གང་ཙམ། །རླན་བཅས་རྨ་མེད་རྩེ་མོ་དག་འོ་མ་སྤྲང་ཅི་མར་ལ་བསྙུགས། །རྩེ་གཅིག་དཀར་པོའི་དྲི་ཡིས་བྲན། །ཟུང་དག་མཉམ་པར་གྱུར་པ་ཡི། །ཡམ་ཤིང་རྣམས་ཀྱིས་སྦྱིན་སྲེག་བྱ། །ཆགས་པ་གས་པ་ཕྲ་དང་སྦོམ། །རྩེ་མོ་ཉམས་དང་རྩེ་གཉིས་པ། །སྐམ་པོ་སྒུར་པོ་  
མི་འདོད་པར། །ཤེས་བྱ་བསྲེག་བྱ་གཞན་བཤད་བྱ། །ཞོ་དང་འོ་མ་ཟས་མཆོག་དང། །དའུར་འབྲས་ཡོས་ནས་དང་ཏིལ། །ཀུ་ཤ་ཙུ་ཏའི་འདབ་མ་དང། །མེ་ཏོག་དཀར་པོའི་གེ་སར་དང། །ཙནྡན་པྲི་ཡང་ཀུ་དང་ནི། །མེ་ཏོག་ཐང་ཆུའི་སྲེག་རྫས་གསུངས། །ཇི་ལྟར་རྙེད་པས་སྦྱིན་སྲེག་  
བྱ། །སྦྲང་དང་མར་བསྲེས་ཞི་བ་ལའོ། །རྒྱས་པར་ཡ་ཤིང་དེ་རྣམས་ཉིད། །ཚད་ནི་གང་ཞིག་ཁྲུ་གང་སྟེ། །འོ་མ་ཞོ་དང་མར་བསྲེས་པ། །ལག་གཟུངས་སེར་པོ་དྲི་ཡིས་བྲན། །ཟས་མཆོག་གོང་བུ་ཞོ་ཟན་དང། །ཀ་རྞི་ཀ་ར་ཏི་ལ་ཆེན་པོ། །པདྨ་དང་ནི་དཔལ་འབྲས་དང། །སཱ་ལུའི་  
འབྲས་དང་འབྲུ་རྣམས་དང། །དེ་བཞིན་ནཱ་ག་གེ་སར་དང། །མེ་ཏོག་བརྒྱ་པ་ལྷན་ཅིག་ཏུ། །ཀུན་ནས་མངར་གསུམ་བསྲེས་པ་ཡི། །སྲེག་རྫས་རྒྱས་ལ་ཇི་བཞིན་འདོད། །རྩམ་བ་ཀ་དང་ཨ་ཤོ་ཀ། །བ་ཀུ་ལ་དང་པྲི་ཡང་ཀུ། །ལ་གུ་ཙ་དད་ཨ་མྲ་སོགས། །སོར་ལྔའི་ནཱ་ག་གེ་སར་གྱི། །གསེར་  
རྣམས་དན་དམར་པོ་ཡི། །འབྲས་བུ་རྣམས་དང་མེ་ཏོག་གི་སྲེག་རྫས་རྣམས་ནི་དབང་ལའོ། །དགུག་པ་ལ་ཡང་དེ་བཞིན་ཉིད། །འོན་ཀྱང་ཚེར་ལྡན་ལྕགས་ཀྱུའི་དབྱིབས། །ལས་ཀུན་པ་ལ་འདབ་ལྡན་པའི། །ཨུ་དུ་མྦའ་ར་བཱ་ལ་ཤ། པཱ་ཀྵ་ཨ་ཤྭ་དྛ་སེང་ལྡེང། །ས་མཱ་ཨ་བ་མརྒ་དང་  
ཨ་ཀརྐ་ཀ་ཥྨ་ཨ་མྲ། །བཻ་ཀཾ་ཀ་ཏ་ཉ་གྲོ་དྷ། །གསར་བའི་ཡམ་ཤིང་འདི་རྣམས་གཟུང། །མཛུབ་གང་རྩེ་གཅིག་སྦྱིན་སྲེག་འགྱུར། །མངོན་སྤྱོད་ལ་ནི་ཡུངས་ཀར་དང། །ཚ་བའི་ཏིལ་མར་ཁྲག་དང་ནི། །ནི་མ་པའི་འདབ་མ་ཀེ་ཆེ་དང། །རྔ་མོ་ལ་སོགས་བྲུན་རྣམས་དང། །བཤད་གཅི་རོ་བསྲེགས་  
  
༄༅། །ཐལ་བ་དང། །སྐྲ་དང་ཚེར་མ་ཁྭ་སོགས་ཀྱི། །གཤོག་པ་རུས་པ་རྐང་བའི་རྡུལ། །ཤ་ཆེན་ཚིལ་བུ་ལ་སོགས་པའི། །རྫས་འདི་རྣམས་དང་དགྲ་ཡི་ལུས། །བྱས་ནས་དུམ་བུར་བཅད་པ་ལ། །རེ་རེ་དུག་དང་ཁྲག་ལན་ཚྭ། །མངོན་པར་བསྲེག་པའི་སྲེག་རྫས་འགྱུར། །གང་ཞིག་  
ཞི་དང་རྒྱས་པའི་རྫས། །གང་ཡིན་བདག་ཉིད་བཟའ་བ་ཡང། །མར་དང་བསྲེས་པའི་གུ་གུལ་དང། །སྦོས་སྐར་དེ་ཀུན་རྟག་ཏུ་སྦྱར། །སཱ་ཧཱའི་བདག་ཉིད་སྔགས་ཀྱིས་ནི། །དབྱེ་བས་སྦྱིན་སྲེག་མང་དུ་བྱ། །དྲི་དང་མེ་ཏོག་ཉེར་སྤྱོད་རྣམས། །ལས་ཀྱི་སྦྱོར་བས་བྱ་བ་ཉིད། །ཅེས་པ་སྲེག་  
རྫས་ཀྱི་ཆོ་གའོ།། །།ཞི་པའི་བུད་ཤིང་ཐབ་ཁུང་ལས། །ཅུང་ཟད་ཐུང་བའི་མཆོད་སྦྱིན་ཤིང། །འབྲོག་དགོན་པ་ལང་ལྕི་བདག་སྲོག་ཆགས་མེད་པ་ལྷན་ཅིག་འདོད། །རྒྱས་པའི་བུད་ཤིང་འབྲོག་དགོན་པའི། །བ་ལང་ལྕི་བ་མ་གཏོགས་པ། །ཇི་སྐད་གསུངས་བཞིན་བསྟན་པ་སྟེ་  
རང་གི་ཐབ་མཉམ་འབྲས་བུར་བཅས། །དབང་ལ་ནི་མ་པ་སྐྱུར་བའི་ཤིང། མེ་ཏོག་ལྡན་པའི་བུད་ཤིང་སྟེ། །དགུག་པར་ཚེར་མ་ཅན་ཞེས་བྱ། །མངོན་སྤྱོད་ལ་ནི་སྐམ་པོ་དང། །ཚ་བ་ཚེར་ལྡན་དྲི་དན་དང། །དེ་བཞིན་དུར་ཁྲོད་སྐྱེས་པའི་ཤིང། །བོད་བུ་རྔ་མོ་ལ་སོགས་སྤངས། །ལས་ཀུན་  
ལ་ཡང་དེ་རྣམས་ཀུན། །ཞེས་པ་བུད་ཤིང་གི་ཆོ་གའོ།། །།ཞི་བར་དཀར་པོའི་ཚེས་གཅིག་ནས། །བརྩམས་ཏེ་དཀར་པོའི་གོས་སོགས་ཅན། །སྲོད་ལ་ཤར་དུ་ཁ་བལྟས་ནས། །སྟན་བཟང་པདྨའི་གདན་གྱིས་འདུག་ལས་དང་རྗེས་མཐུན་བསམ་གཏན་བསྒྲུབ། །བྱམས་དང་སྙིང་རྗེ་  
དང་ལྡན་པས། ལས་དང་མཐུན་པའི་རྣལ་འབྱོར་གྱིས། །ཞི་བའི་ཡིད་ཀྱིས་ཡང་དག་སྦྱང། །རྒྱས་པར་ཟླ་བ་གང་བ་ནས། །བརྩམས་ཏེ་སེར་པོའི་གོས་སོགས་ཅན། །སྔ་དྲོ་ཤར་དུ་ཁ་བལྟས་ནས། །བཟང་པོའི་འདུག་སྟངས་ཀྱིས་གནས་བརྩམས། །དབང་ལ་དམར་པོའི་གོས་སོགས་ཅན།།  
ནུབ་ཏུ་ཁ་བལྟས་མཐོན་པོ་ཡི། གདན་ལ་རྡོ་རྗེའི་སྐྱིལ་ཀྲུང་གནས། །བདེ་ཞིན་དགའ་བས་བྱ་བར་གསུངས། །དགུག་པ་ལ་ནི་ཐམས་ཅད་མཚུངས། །འོན་ཀྱང་སྟེང་དུ་ཁ་བལྟས་འདོད། །ལྷན་རྣམས་མཉེས་པར་བྱེད་པ་ལའང། །ནུབ་ཏུ་བ་ལྟས་ཡང་དག་སྤྱད། །མངོན་སྤྱོད་སྔོན་  
  
།གང་ཡང་ཁྲོ་ཞིང་ཁྲག་ལྡན་གོས། །ཁ་ནི་གཤིན་རྗེར་བལྟས་ཏེ་འདུག་སྲ་བའི་སྟན་ནམ་རྩུབ་མོའི་ས། །བསྒྲུབ་བྱའི་གཟུགས་བརྙས་བྲང་ལ་ནི། །བརྟན་པར་ཀུན་ནས་གནས་པ་འམ། །ཡང་ན་སྟན་ནི་མེད་པར་ཡང། །རྐང་བས་རྐང་བ་མནན་ཏེ་བསྡད། །ནག་པོ་  
ཡི་ནི་ཚེས་གཅིག་གི། །ཉི་མ་གུང་ངམ་མཚན་ཕྱེད་ལ། །སོ་རྣམས་འཆའ་ཞིང་སྨིན་མ་དག། ཁྲོ་གཉེར་བསྡུས་ཏེ་སྦྱང་པར་བྱ། །རེངས་དང་རྨོངས་པ་དབང་ལྡན་བལྟ། །དེ་བཞིན་རྡོ་རྗེ་སྐྱིལ་ཀྲུང་སྟེ། །པཽ་ཥཊ་སྔགས་ཀྱི་མཐར་ལྡན་པས། །ཐབ་ཁུང་གྲུ་བཞིར་བྱས་པ་ལ། །སེར་དང་དཀར་  
བའི་རྒྱན་གྱིས་སྤྲས། །རྒྱས་མཚུངས་ཆོགས་གང་དག་གནས། །བསྐྲད་ལ་དེ་བཞིན་མེར་ཕྱོགས་ཏེ། །རྔ་མོ་ལ་སོགས་སྔགས་ཀྱིས་བྱུག་དཀར་གནག་གིས་བརྒྱན་དུག་གིས་བྲི། །རྫས་དང་སྔགས་ནི་འདི་དག་སྟེ། །ཁྭ་ཏ་ལ་སོགས་གཤོག་པ་མཆོག་སྤེལ་ཚིག་དང་ནི་ཡང་དག་ལྡན། །འདིར་  
ནི་ཁྭ་སོགས་གཤོག་པ་དང། །ཆེ་གེ་མོ་ཨུ་ཙྪ་ཊ་ཡ། །ཧཱུཾ་ཕཊ་ཅེས་པའི་སྔགས་རྣམས་ནི། །བྲིས་པ་དག་དང་ལྡན་པའོ། །དབྱེ་བ་དེ་བཞིན་བདེན་བྲལ་དུ། །ཕྱོགས་དེར་རྐང་པ་བཟློག་པས་འདུག་སེར་པོ་ནག་པོས་རྣམ་པར་བརྒྱན། །ཚ་བའི་ཏིལ་མར་དུག་གིས་བྲི། །ཐམས་ཅད་དུ་  
ཕྱོགས་དང་ཕྱོགས་བྲལ་གང་དུ་ཁ་བལྟས་པའི་ཐད་ཀའི་ཕྱོགས་དང་ཕྱོགས་བྲལ་དུ་གནས་པས་སོ། །ཡང་དོན་དམ་པར་ཕྱོགས་རན་རྒྱུད་པ་མ་ཡིན་པའི་ཕྱིར་ཇི་ལྟ་བ་བཞིན་དུ་ངེས་པར་གནས་པ་དེའི་ང་རྒྱལ་ཆེན་པོའི་ཡིད་ཀྱིས་ཏིང་ངེ་འཛིན་དང་ལྡན་པས་དེ་ཁོ་ན་བཞིན་ཐམས་ཅད་བྱའོ། །གསེར་  
དངུལ་རྡོ་དང་ཟངས་དང་ཤིང། །སས་བྱས་ཉ་ཕྱིས་དུང་དང་ནི། འདབ་མའི་ཀྱོང་བུ་ཞབས་བསིལ་དང། །བསང་གཏོར་ཞལ་བ་སིལ་མཆོད་ཡོན་སྣོད། །ཞི་བར་དེར་གནས་འོ་མ་དང། །དཀར་པོའི་དྲི་སོགས་འདུས་བྱས་ཏེ། །སྔགས་རིག་བདག་ཉིད་སྔགས་པ་ཡིས། །ཆུ་ལ་སཱ་ཧཱའི་མཐའ་  
ཅན་བཟླས། །རྒྱས་པར་དེར་ནི་ཏིལ་ཞོ་བསྲེ། །སེར་པོའི་དྲི་སོགས་འདུས་བྱས་ཏེ། །ཆུ་ལ་ཨོཾ་ཡིག་མཐའ་ཅན་ཏེ། །རང་གི་སྔགས་ཀྱི་བཟླས་པ་བྱ། །དབང་ལ་དམར་པོའི་དྲི་ལ་སོགས། །འདུས་བྱ་ཆུ་ལ་ཧོཿ་ཡིག་གི། མཐའ་ཅན་སྔགས་ཀྱི་བཟླས་པ་བྱ། །དགུག་པར་ཛཿ་ཡིག་མཐའ་  
  
༄༅། །ཅན་བདུན། །མངོན་སྤྱོད་ལ་ནི་ཁྲག་དང་བཅས། །བ་ལང་ཆུ་དང་ཀོ་ཊ་བ། །ནག་དང་ངན་པའི་དྲི་སོགས་ལྡན། །ཆུ་ལ་ཕཊ་མཐའི་སྔགས་བཟླས་བྱ། །ཀུན་དུ་དྲི་དང་མེ་ཏོག་དང། །ཀུ་ཤ་འབྲས་ཡོས་ཏི་ལ་དང་ལྡན། །ལས་དང་རྗེས་མཐུན་ཆུ་ལ་ནི། །ཇི་ལྟར་རྙེད་པ་རབ་ཏུ་གཞུག་མཆོད་  
ཡོན་སྣོད་དང་དེ་བཞིན་དུ། །ལས་ཀུན་པ་ཡི་ཆུ་ཡི་སྣོད། །ལས་ཀུན་པ་ཡི་ཆུ་སྔགས་ནི། །རང་གི་སྔགས་ཀྱིས་བསྔགས་པར་བྱ། །པདྨའི་སྣོད་གཉིས་གཡོན་ལོགས་སུ། །རྣམ་པར་བཀོད་པར་གྱུར་པའི་ཆུ། །ལག་པ་གཡས་པས་བཟུང་བ་ཡིས། །ཡམ་ཤིང་སོགས་ལ་བསང་གཏོར་བྱ། །  
བསྲེག་པར་བྱ་བའི་རྫས་རྣམས་གཞན། །རང་གི་གཡས་སུ་གཞག་བྱ་སྟེ། །བསད་དང་བསྐྲད་དང་དགུག་པ་ལ། །བསང་གཏོར་དགོད་པ་བཟློག་སྟེ་བྱ། །ཞི་བར་འོ་མ་ཅན་གྱི་ཤིང། །གཙུབས་པའམ་གང་ཡང་དགོན་པའི་མེ། །རྒྱས་པར་ནགས་ཆེན་ཚིག་པའམ། །རྒྱལ་པོ་ལ་སོགས་ཁྱིམ་བྱུང་  
སྟེ། །དབང་ལ་སྨད་འཚོང་རྗེའུ་རིགས་ཁྱིམ། །དགུག་པར་གར་མཁན་འགྲོན་སོགས་ལས། །དྲག་པོར་རོ་བསྲེགས་རུས་པའམ་རྡོ། །གདོལ་བའི་ཁྱིམ་ནས་བྱུང་བའི་མེ། །དྲག་པོའི་དགུག་པར་ཡང་འདི་ཉིད། །ཇི་བཞིན་རང་རང་ལས་ཀུན་ལའོ། །ཞེས་པ་མེའི་མཚན་ཉིད་ཀྱི་ཆོ་གའོ།། །།དེ་ནས་མེ་རྣམས་བླང་བྱ་སྟེ།།  
གཙང་མའི་སྣོད་དུ་ཡང་དག་གཞག་གཏོར་མ་སྦྱིན་ཞིང་བསྲུང་བ་བྱ། །སྔོན་དུ་དྲིལ་བུ་དཀྲོལ་བ་ཉིད། །བགེགས་མཐར་བྱེད་པའི་སྔགས་དང་ནི། །དེ་ནས་སླར་ཡང་ཡི་གེ་གསུམ། །མཆོད་ཡོན་ཞབས་བསིལ་ལ་སོགས་དབུལ། །དེ་དག་དང་ནི་བཟླས་པའི་ཆུ། །ཀུ་ཤའི་རྩེ་མོས་བཟུང་  
བ་ཡིས། །ལན་གསུམ་གཡས་སྐོར་གཏོར་བར་བྱ། །མངོན་སྤྱོད་ལ་ནི་གཡོན་པ་ཡིས། །མཆོད་ཡོན་ལ་སོགས་ཐམས་ཅད་བྱ། །སྐམ་པོའི་རྩྭ་དང་ལྷན་ཅིག་མེ། །ཐབ་ཁུང་དུ་ནི་རབ་ཏུ་གཞུག་ཨོཾ་ཛྭ་ལ་ཛྭ་ལ་ཧཱུཾ་བརྗོད་དེ། །རླུང་ཡབ་ལས་བྱུང་རླུང་དང་ནི། །རིགས་ཀྱི་  
སྙིང་པོ་བདུན་བཟླས་པའི། །བླུགས་གཟར་གནས་པའི་མར་གྱིས་སྦར། །དེ་ཡིས་ཡང་དག་འབར་བའི་མེར། །གསང་ལ་ཚ་བའི་ཏིལ་མར་རོ། །ཀུ་ཤ་གསར་པ་མ་གྲུགས་པ། །ལྗང་གུ་བ་ལང་རྣ་བ་ཙམ། །ཨོཾ་བཛྲ་སཏ་ཨཱ་ཞེས་པ། །སྔགས་ཀྱིས་ཡོངས་སུ་བཟླས་པ་རྣམས།།  
  
།གཡོན་ནས་སོ་སོར་ཁ་ཁྱེར་ལ། །རྩེ་མོ་ཤར་དུ་བསྟན་པ་དང། །གཤིན་རྗེར་ཕྱོགས་དང་ནུབ་ཏུ་བསྟན། །རྩེ་མོ་བྱང་དང་དེ་ནས་ཤར། །ཐབ་ལ་ཀུ་ཤས་གཡོགས་པར་བྱ། །རྒྱས་དང་དབང་དང་མངོན་སྤྱོད་ཀྱི། །ཐབ་ལ་རིམ་པ་ཇི་བཞིན་དུ། །རྩེ་མོ་བྱང་  
དང་རྩེ་མོ་ནུབ། །རྩེ་མོ་ལྷོ་རུ་དེ་བཞིན་ཉིད། །དང་པོར་ཀུ་ཤ་གཉིས་གཡོན་ནས། །དེ་ལྟར་ཁ་ཁྱེར་ལ་ཡང་དགོད། །འདིར་ཡང་སྒྲུབ་པ་པོ་གང་དུ་མངོན་པར་ཕྱོགས་པ་དེ་ལ་ལྟོས་ནས་ཤར་ལ་སོགས་པའི་ཕྱོགས་ཀྱི་ཐ་སྙད་བྱས་ཏེ། དོན་དམ་པར་ན་ཕྱོགས་དངོས་པོར་མེད་པའི་ཕྱིར་རོ། །དེ་  
ནས། སྔགས་རིག་རང་གི་ལྷག་པའི་ལྷའི། །ས་བོན་ལས་ནི་ཐབ་ཁུང་བསྐྱེད། །མེ་རྣམས་འབར་བ་ཤེས་གྱུར་ནས། །དེ་དབུས་བདག་མེད་བསྒོམ་པར་བྱ། །དེ་ནས་རཾ་ཡིག་ལས་སྐྱེས་པའི། །གྲུ་གསུམ་མེ་ནི་བསྐྱེད་པའི་དབུས། །པདྨ་ཉི་མ་ལ་གནས་པའི། །རཾ་ཡིག་ས་བོན་ལས་བྱུང་  
བའི། །བོང་ཐུང་ལྟོ་བ་འཕྱང་ཤ་རྒྱས། །ཞལ་གསུམ་ཕྱག་དྲུག་འབར་བ་སྟེ། །སྤྱན་གསུམ་རལ་པའི་ཅོད་པན་ཅན། །སྨར་མཆོད་ཕྱིར་ཐོགས་དང་ལྡན། །ལས་དང་རྗེས་མཐུན་སྐུ་མདོག་དང། །གོས་དང་རྒྱན་རྣམས་དག་གིས་བརྒྱན། །དང་པོའི་ཕྱག་གཉིས་རོལ་པ་ཡིས། །རང་  
འོད་ལ་ནི་ཡང་དག་འཁྱུད། །གཡོན་ན་དབྱུག་པ་སྤྱི་བླུགས་ཏེ། །གཡས་ན་བགྲང་ཕྲེང་མི་འཇིགས་སྦྱིན། །དེ་བཞིན་དུ་རྣམ་པར་ཤེས་པའི་འོད་ཟེར་གྱི་ཕྲེང་བ་དང་རྒྱས་འདེབས་ཀྱི་དབང་པོ་དང་ཡང་དག་པར་ལྡན་པ་མེའི་དཀྱིལ་འཁོར་ལ་གནས་པའི་ས་བོན་རཾ་དེ་ཉིད་དང་སྙིང་གར་མེ་ལྷ་རྣམ་པར་  
བསྒོམས་ལ། དམ་ཚིག་སེམས་དཔའི་སྙིང་གའི་ས་བོན་གྱི་འོད་ཟེར་གྱི་ལྕགས་ཀྱུས་ནམ་མཁར་དམ་ཚིག་སེམས་དཔའ་དང་འདྲ་བའི་མེ་ལྷ་ཡེ་ཤེས་སེམས་དཔའ་མེའི་མཚམས་ནས་བྱོན་པ་དྲང་སྲོང་གི་ཚོགས་ཀྱིས་ཡོངས་སུ་བསྐོར་བ་རྩ་བའི་ཞལ་ནི་སྐུ་མདོག་དང་མཐུན་པ་སྟེ། དེ་ཉིད་  
དཀར་པོ་ཡིན་ན་གཡས་པ་དང་གཡོན་པའི་ཞལ་ནག་པོ་དང་དམར་པོ་དག་དང། སེར་པོ་དང་དམར་པོ་དང་ལྗང་གུ་ཉིད་ལ་ནི་སྔོན་པོ་དང་དཀར་པོ་དག་དང། སྔོན་པོ་ཉིད་ལ་ནི་དཀར་པོ་དང་དམར་པོ་དག་རྣམ་པར་བལྟས་ནས་གཡས་པའི་མཐེ་བོ་མི་འཇིགས་པས་བསྐྱོད་པ་དང་སྔགས་འདིས་  
  
༄༅། །སྤྱན་དྲང་བར་བྱའོ། །ཨོཾ་ཨེ་ཧྱེ་ཧི་མཧཱ་བྷཱུ་ཏ་དེ་བ་རྀ་ཥི་དྭི་ཛ་ས་ཏ་མ། གྲྀ་ཧི་ཏཱ་ཧུ་ཏི། མ་ཧཱ་ར་ཨ་སྨིན་སནྣི་ཧི་ཏྭ་བྷ་ཝ། ཞེས་པས་སྤྱན་དྲངས་པ་དེ་དང་ལྷན་ཅིག་འོངས་པའི་བགེགས་གཤིན་རྗེ་གཤེད་ལ་སོགས་པས་བསྐྲད་ནས་དེ་ཉིད་ཛཿ་ཧཱུཾ་བཾ་ཧོཿ། ཞེས་བརྗོད་པས་རིམ་པ་ཇི་  
ལྟ་བ་བཞིན་དུ་དགུག་པ་དང་གཞུག་པ་དང་བཅིང་བ་དང་མཉེས་པར་བྱའོ། །དེ་ནས་ཨོཾ་ཨཱ་ཧཱུཾ་ཨརྒྷཾ་པྲ་ཏཱི་ཙྪ་ཧཱུཾ་ཞེས་པ་འདིས་མཆོད་ཡོན་དབུལ་ཞིང་ཨརྒྷཾ་གྱི་སྒྲའི་གནས་སུ་པཱ་ཏྱཾ་ཞེས་པ་ལ་སོགས་པ་བཅུག་པས་ཞབས་བསིལ་དང་ཞལ་བསིལ་དང་བསང་གཏོར་རྣམས་ཀྱང་ཕུལ་ནས་ལས་དང་རྗེས་  
སུ་མཐུན་པའི་མེ་ཏོག་ལ་སོགས་པ་རྣམས་དང་གསང་བའི་མཆོད་པས་ཀྱང་མཆོད་པར་བྱའོ། །དེ་ལ་འདིའི་མཆོད་ཡོན་ལ་སོགས་པའི་རིམ་པ་ནི། ཀུ་ཤ་ཡི་ནི་ཆུན་པོ་ཡིས། །དང་པོའི་སྣོད་དུ་བསང་གཏོར་གསུམ། །ཀུན་དུ་བཟླས་བྱས་ཆུ་ཡིས་ནི། །དེ་ཉིད་དུ་ནི་ཞབས་བསིལ་དབུལ། །  
ཁུ་ཚུར་འོག་ཏུ་ཕྱོགས་པ་ཡི། །མཛུབ་མོས་མེ་ཏོག་གཟུང་བྱས་ནས། །མཐེ་ཆུང་མིང་མེད་གུང་མོ་དང། །མཛུབ་མོ་རིམ་གྱིས་བཀྲོལ་བས་སོ། །གཉིས་པ་དུང་གི་མཆོད་ཡོན་ཏེ། །གཉིས་པ་ཉིད་དུ་སོ་སོར་དབུལ། །རྡོ་རྗེ་སྙིམ་པ་ཕྱེ་བས་སོ། །གསུམ་པར་ཞལ་བསིལ་  
དབུལ་བྱ་སྟེ། །ཁུ་ཚུར་མཛུབ་མོ་མཐེ་བོང་གི། །སྐམ་པས་གཟུང་བའི་མེ་ཏོག་རྣམས། །སངས་རྒྱས་རྣམས་ཀྱི་སྤྱན་སྔ་རུ། །སོར་མོ་རིམ་གྱིས་ལན་གསུམ་བསྐོར། །མཛུབ་མོ་གུང་མོ་མིང་མེད་དང། །མཐེ་ཆུང་རྣམས་ནི་བཀྲོལ་བས་སོ། །ཞེས་པ་ནི་མན་ངག་གོ། །དེ་  
ནས། ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལ་ཡ་སརྦ་བྷསྨི་ཀུ་རུ་སརྦ་དུཥྚཱ་ན་ཧཱུཾ་ཕཊ་དྲྀ་ཤྱ་ཛཿ་ཧཱུཾ་ས་མ་ཡ་སྟྭཾ་ས་མ་ཡོཧཾ་ཞེས་པ་གསུམ་གྱིས་དམ་ཚིག་བསྒྲག་པར་བྱའོ། །དེ་ནས། །དྲིལ་བུ་ཡོངས་གྱུར་དགང་གཟར་ཏེ། །བླུགས་གཟར་རྡོ་རྗེ་ལས་བྱུང་འདོད། །ཅེས་བསམས་གསང་སྔགས་རིག་པ་  
ཡིས། །རིམ་པ་འདིས་ནི་སྦྱིན་སྲེག་བྱ། །ལག་པ་གཡོན་པ་གན་རྐྱལ་དུ། །མར་གྱིས་གང་བའི་དགང་གཟར་གཟུང། །གཡས་པའི་ཁུ་ཚུར་ཁ་སྦུབ་ཀྱིས། །བླུགས་གཟར་གན་རྒྱལ་མར་གྱིས་དགང། །ཀུན་ནས་དགང་གཟར་ལ་གནས་པ། །བྱང་ཆུབ་མཆོག་གིས་དེ་  
  
།ལག་པ་པུས་མོའི་ནང་བྱས་ནས། །ཏིང་འཛིན་མཆོག་ནི་བསམ་བྱ་སྟེ། །སླར་ཡང་རྡོ་རྗེ་མེ་ལྷའི་ཁར། །ལྕེ་ལ་ཧཱུཾ་ཡིག་དགོད་པར་བྱ། །དགང་གཟར་གཡས་སྐོར་བྱས་ནས་ནི། སྲེག་བླུགས་རྫོགས་པར་དབུལ་བར་བྱ། །དེ་ལ་སྔགས་ནི་འདི་ཡིན་ཏེ། ཨོཾ་ཨགྣ་  
ཡེ་དི་པྱཱ་དི་པྱ་ཨ་བི་ཥ་ཨ་བི་ཥ་མ་ཧཱ་ཤྲི་ཡེ་ཧ་བྱ་ཀ་བྱ་བཱ་ཧཱ་ན་ཡ་སཱ་ཧཱ། ཞེས་པས་སྦྱིན་བདག་ནུས་པའི་དབང་གིས་སྲེག་བླུགས་རྫོགས་པ་གསུམ་མམ་བདུན་ནམ་ཉི་ཤུ་རྩ་གཅིག་དབུལ་བར་བྱའོ། །ཨོཾ་ཨགྣ་ཡེ་སཱ་ཧཱ། ཞེས་པ་ནི་མར་གྱི་སྲེག་བླུགས་ཀྱི་སྔགས་  
སོ། །ཞི་རྒྱས་ལ་སོགས་སྔགས་རྣམས་ལ། །བྱང་ཆུབ་མཆོག་དང་ནོར་བུ་དང། །པདྨ་ཁྲོ་བོའི་ཁུ་ཚུར་བཞིས། །དགང་གཟར་བླུགས་གཟེར་གཟུང་བ་བསྟན། །མངོན་སྤྱོད་ཚ་བའི་ཏིལ་མར་དང། །དུག་དང་བཅས་པས་སྦྱིན་སྲེག་བྱ། །ཁྲོ་བོ་ཡི་ནི་གཡོན་སྐོར་ཏེ། །ལག་པ་པུས་  
མོའི་ཕྱི་ནས་སོ། །འདམ་སྐྱེས་འདབ་མ་སོ་གཉིས་སྣོད། །མར་གང་བུ་ག་ཅུང་ཟད་གནས། །ཀུ་ཤའི་རྩེ་མོ་ལས་འཛག་པ། །ཐབ་ཀྱི་སྟེང་དེར་དགོད་པར་བྱ། །ཡེ་ཤེས་ཀྱི་ནི་རྒྱུན་རབ་ཏུ། །ཐབ་ཁུང་ལྟེ་བར་འབབ་པར་བྱ། །དྲག་པོར་ཚ་བའི་ཏིལ་མར་དང། །དུག་དང་བཅས་པ་  
འབབ་པའོ། །དགང་གཟར་བླུགས་གཟར་གྱི་ཁལ་ཡི་གེ་གསུམ་དགོད་པར་བྱ་ཞིང་རང་གི་ལྷའི་ས་བོན་ལས་བྱུང་བ་བསྒོམ་པར་བྱའོ། །ཞི་བ་དང་རྒྱས་པ་དང་དབང་དུ་བྱ་བ་དང་དབང་དུ་བྱས་པའི་དགུག་པ་རྣམས་ལ་སཱ་ཧཱ་དང་ཨོཾ་དང་ཧོཿ་དང་ཛཿ་སྟེ་དྲག་པོ་ལ་ནི་ཧཱུཾ་ཧཱུཾ་ཕཊ་ཅེས་པ་སྔགས་ཀྱི་  
མཐར་བརྗོད་པར་བྱ་ཞིང། ཞལ་ཅུང་ཟད་གདངས་པ་དང་དྲག་པོ་དང་དྲག་པོའི་དགུག་པ་ནི་ཞལ་ཤིན་ཏུ་གདངས་པའོ། །དེ་ནས་འབར་བའི་མཚན་མ་ནི། །བགེགས་དང་བྲལ་བ་མཚོན་བྱ་སྟེ། །འོད་ཟེར་དང་བཅས་གཡས་སྐོར་དང། །སྣུམ་ཞིང་དེ་བཞིན་དུ་བ་མེད། །གསེར་དང་དངུལ་  
དང་བྱི་རུ་སོགས། །འདྲ་ཞིང་རྔ་ཡབ་དབྱིབས་ཅན་དང། །རྩེ་གསུམ་རྡོ་རྗེ་དུང་དང་ནི། །ཆུ་སྐྱེས་ཉ་དང་དཔལ་བེའུ་འདྲ། །བུམ་པ་བཀྲ་ཤིས་གདུགས་དང་ནི། །རྒྱལ་མཚན་རལ་གྲི་བླུགས་གཟར་དབྱིབས། །རྔ་སྒྲ་ཟབ་མོ་དྲི་ཞིམ་ལྡན། །ཤིན་ཏུ་དྲི་མ་མེད་པ་དང། །མེ་ཏོག་བཻ་ཌཱུརྱ་  
  
༄༅། །འདྲ་དང། །དབང་པོའི་གཞུ་དང་མཚུངས་རྣམས་དགེ། །ཞེས་པ་ཐུན་མོང་བསྟན་པ་སྟེ། །ད་ནི་ཁྱད་པར་བརྗོད་པར་བྱ། །ཞི་བར་ཁ་དོག་དཀར་པོར་སྣང། །རྒྱས་པ་ལ་ནི་སེར་པོར་མཚུངས། །དབང་ལ་དམར་ཞིང་རྩེ་མོ་མཆོག་མངོན་སྤྱོད་ལ་ནི་སྔོ་ནག་གོ། །རྩེ་མོ་གཅིག་  
པ་མཆོག་ཏུ་བསྟན། །རྩེ་མོ་གཉིས་པ་འབྲིང་དུ་འདོད། །རྩེ་མོ་འབར་བ་དམན་པ་ཡིན། །སྒྲུབ་པོས་མདོར་བསྡུས་ཤེས་པར་བྱ། །རྣམ་པར་ཆད་ཅིང་འབར་བར་དཀའ། །རྩུབ་མོའི་སྒྲ་ལྡན་དེ་མི་འདོད། །མེ་སྟག་འཕྲོ་དང་དེ་བཞིན་དུ། །འོད་ཟེར་དམན་དང་དུ་བ་མང། །རོ་ཡི་དྲི་དང་རུལ་  
པའི་དྲི། །ཁ་དོག་མི་སྣུམ་རྩེ་མོ་གུག་དེ་བཞིན་གཡོན་དུ་འཁོར་བ་དང། །བསྲེག་ཕོར་མེ་ཡིས་ལྡག་པའི་དབྱིབས། །དྲག་པོའི་ལས་ལ་ཤིས་པ་སྟེ། །དེ་ལྟར་མི་དགེའི་ལས་ལའོ། །དེ་བཞིན་གཤེགས་པས་བགེགས་བསལ་ཏེ། །ལས་རྣམས་ཐམས་ཅད་རང་གིས་བྱས། །ཡན་  
ལག་དེ་དག་ཉིད་ཀྱིས་ནི། །མར་གྱི་སྲེག་བླུགས་བདུན་དབུལ་ལོ། །སླར་ཡང་མར་སོགས་སྔགས་རྣམས་ཀྱིས། །སྔར་བཞིན་དགང་གཟར་གྱིས་གང། །སྲེག་བླུགས་རྫོགས་པ་གསུམ་མམ་བདུན། །ཡང་ན་གཅིག་རྣམས་དབུལ་བར་བྱ། །དེ་ལ་དང་པོར་སྔགས་འདི་རྣམས་  
ཀྱིས་ཡམ་ཤིང་ལ་སོགས་པ་སྦྱང་བར་བྱ་སྟེ། ཨོཾ་ཨཱ་ཧཱུཾ་སཱ་ཧཱ། ཡམ་ཤིང་སྦྱང་བའོ། །ཨོཾ་ཤྲིཾ་སཱ་ཧཱ། མར་གྱིའོ། །ཨོཾ་སཱ་སཱ་ཧཱ། རྫས་རྣམས་བཀྲུ་བའོ། །ཨོཾ་ཛྲྀཾ་སཱ་ཧཱ། འབྲུ་རྣམས་སྦྱང་བའོ། །ཨོཾ་ཀུ་རུ་ཀུ་རུ་སཱ་ཧཱ། རྫས་གཞན་རྣམས་སྦྱང་བའི་སྔགས་སོ། །འདིར་ནི་རིམ་པས་  
ཡམ་ཤིང་དག། །བསྲེགས་ནས་ཡམ་ཤིང་མེ་ལ་མར། །ཏིལ་དང་དའུར་བ་འབྲས་ཞོ་ཟན། །ཀུ་ཤ་ལ་སོགས་བསྲེག་པར་བྱ། །དེ་ལ་ཡམ་ཤིང་རྣམས་རིམ་པས་བཟུང་སྟེ་འཆད་པར་འགྱུར་བའི་རང་རང་གི་སྔགས་ཀྱིས་ཡམ་ཤིང་དང་དའུར་བ་དང་ཀུ་ཤ་རྣམས་མིང་མེད་དང་མཐེ་བོང་གིས་  
བླངས་ནས་སོ། །རྩ་བ་དང་ནི་རྩེ་མོ་ཡིས། །ཞི་གྱུར་རྒྱས་ལ་དེ་བཞིན་ནོ། །རྩེ་མོས་དབང་སྟེ་དེ་བཞིན་དགུག། །རེངས་དང་རྨོངས་པ་དག་ལའང་དེ། །རྩ་བའི་ཆ་ཡིས་འཆི་བར་འགྱུར། །དབུས་ཀྱིས་བསྐྲད་པར་འདོད་པ་ཡིན། །སྙིང་རྗེ་ལྡན་པས་དེ་ཤེས་ནས། །སྦྱིན་སྲེག་ཆོ་ག་ཇི་  
  
།ཨོཾ་བཛྲ་བྲཧྨ་ནེ་སཱ་ཧཱ། པ་ལཱ་ཤའིོ། །ཨོཾ་བཛྲ་ཡཛྙཱ་ཡ་སཱ་ཧཱ། ཨུ་དུ་མྭཱ་རའིོ། །ཨོཾ་ས་ཧ་ཧ་ཀ་རཱ་ཡ་སཱ་ཧཱ། ཨ་མྲའིོ། །ཨོཾ་ཀ་དམྤཱ་ཡ་སཱ་ཧཱ། ཀ་དམྤཱིའོ། །ཨོཾ་སརྦ་ཏོ་བྷ་དྲཱ་ཡ་སཱ་ཧཱ། གམྦྷ་རིའིོ། །ཨོཾ་བོ་དཧི་པྲྀ་ཀྵ་ཡ་སཱ་ཧཱ། ཨ་ཤྭ་དཐའིོ། །ཨོཾ་བཛྲ་ལཱ་ཏཱ་ཡ་སཱ་ཧཱ་  
པླཀྵའིའོ། །ཨོཾ་བཛྲ་ཤཱི་བཱ་སཱ་ཧཱ། ས་མའིའིོ། །ཨོཾ་བཛྲ་ཀུ་པེ་རཱ་ཡ་སཱ་ཧཱ། ནྱ་གྲོ་དཧའིོ། །ཨོཾ་ག་ཏྲཱ་ཡ་སཱ་ཧཱ། སེང་ལྡེང་གིའོ། །ཨོཾ་བཛྲ་ཨ་ཤོ་ཀཱ་ཡ་སཱ་ཧཱ། མྱ་ངན་མེད་པའིོ། །ཨོཾ་བཛྲ་ལ་ཀུ་ཙཱ་ཡ་སཱ་ཧཱ། ལ་ཀུ་ཙཱའོ། །ཨོཾ་བཛྲ་ཨརྐ་ཡ་སཱ་ཧཱ། ཨརྐཱིའོ། །ཨོཾ་བཛྲ་སྲུ་བཱ་ཡ་སཱ་ཧཱ་  
བེ་ཀངྐཱིའོ། །ཨོཾ་བཛྲ་བི་ལོ་ཌྷ་ཀཱ་ཡ་སཱ་ཧཱ། བི་ལོ་ཌྷ་ཀའིོ། །ཨོཾ་བཛྲ་མ་ད་ནཱ་ཡ་སཱ་ཧཱ། མྱོས་བྱེད་ཚེར་མ་ཅན་གྱིའོ། །ཨོཾ་བཛྲ་ཤི་ཁ་རཱ་ཡ་སཱ་ཧཱ། ཨ་པ་མརྒའིའོ། །ཨོཾ་བཛྲ་ཨངྒུ་ཤཱ་ཡ་སཱ་ཧཱ། འདི་ནི་ཚེར་མ་ཅན་གྱི་ཤིང་ཐམས་ཅད་ཀྱིའོ། །ཨོཾ་ཨགྣ་ཡེ་སཱ་ཧཱ། མར་གྱིའོ། །ཨོཾ་སརྦ་པཱ་པཾ་  
ད་ཧ་ན་བཛྲ་ཡ་སཱ་ཧཱ། ཏིལ་གྱིའོ། །ཨོཾ་བཛྲ་ཨཱ་ཡུ་ཥེ་སཱ་ཧཱ། དའུར་པ་ཀུན་དའིོ། །ཨོཾ་བཛྲ་པུཥྚ་ཡེ་སཱ་ཧཱ། འབྲས་མ་ཆག་པ་རྣམས་ཀྱིའོ། །ཨོཾ་སརྦ་སཾ་པ་དེ་སཱ་ཧཱ། ཞོ་ཟན་དང་བུར་ཟན་དང་ཟས་མྖྒོ་གིའོ། །ཨོཾ་ཨ་པྲ་ཏི་ཧ་ཏ་ཡ་སཱ་ཧཱ། ཏིལ་མར་གྱིས་བྱུགས་པའི་ཀུ་ཤ་རྣམས་ཀྱིའོ། །  
ཨོཾ་བཛྲ་བི་ཛཱ་ཡ་སཱ་ཧཱ། སོ་བའིོ། །ཨོཾ་བཛྲ་བི་གཱ་ཡ་སཱ་ཧཱ། ནས་ཀྱིའོ། །ཨོཾ་བཛྲ་གྷསྨ་རཱི་ཡ་སཱ་ཧཱ། གྲོའི་འོ། །ཨོཾ་བཛྲ་མ་ཧཱ་བ་ལཱ་ཡ་སཱ་ཧཱ། སྲན་མ་ཤའིོ། །ཨོཾ་བཛྲ་ལཱ་ཛཱ་ཡ་སཱ་ཧཱ། འབྲས་ཡོས་ཀྱིའོ། །ཡང་ན་ཚིམ་པར་བྱ་བའི་ཆེད་དུ་སོ་བ་ལ་སོགས་པ་རྣམས་ལྷའི་  
སྔགས་ཀྱིས་སོ། །པྲི་ཡང་ཀུ་དང་ཙནྡན་དང་གུ་གུལ་གྱི་རིལ་བུ་ལ་སོགས་པའི་རྫས་ཀྱི་ཁྱད་པར་རྣམས་ལྷའི་སྔགས་ཁོ་ནས་བསྲེག་པར་བྱའོ། །བསྲེག་བྱའི་རྫས་ཐམས་ཅད་ཀྱང་བཤད་པ་ལ་སོགས་པའི་བདུད་རྩི་ལྔས་བྲན་ཞིང་བདུད་རྩིའི་དངོས་པོར་བསྒོམས་པས་སྲེག་བླུགས་བྱའོ་ཞེས་  
མན་ངག་རིག་ཅིང་མང་དུ་མཁྱེན་པ་རྣམས་གསུང་ངོ། །ཐམས་ཅད་དུ་ཁུ་བའི་རྫས་རྣམས་ནི་ཞལ་དུའོ། །ཡམ་ཤིང་དང་མི་རུས་ཀྱི་ཕྱེ་མ་རྣམས་ནི་འོད་ཀྱི་དཀྱིལ་འཁོར་ལའོ། །ཞོ་ཟན་དང་བཟའ་བ་དང་ཞལ་བསིལ་དང་ཏིལ་དང་དའུར་བ་དང་ཆུ་རྣམས་ནི་ཕྱག་ཏུའོ། །དྲི་ནི་ཐུགས་ཀར་རོ། །  
  
༄༅། །མེ་ཏོག་ནི་དབུ་ལའོ། །བདུག་སྤོས་ནི་ཤངས་ལའོ། །ཞབས་བསིལ་ནི་ཞབས་དག་ལའོ། །མར་མེ་དང་མཆོད་ཡོན་ནི་མདུན་དུ་སྟེ་མཆོད་ཡོན་གྱི་ཆུ་ནི་སྣོད་དུ་བླུགས་པར་བྱའོ། །དེའི་རྗེས་སུ་ཞབས་བསིལ་དང་བསང་གཏོར་བྱས་ནས། །མེ་ལྷ་ནི་འབར་བའི་རྣམ་པས་ཐབ་ཏུའང་རང་གི་  
གཟུགས་ཀྱིས་མེའི་ཕྱོགས་སུ་གཞག་པར་བྱའོ་ཞེས་པ་མེ་ལྷ་མཉེས་པར་བྱེད་པའི་ཆོ་གའོ།། །།སྦྱིན་སྲེག་ལ་ནི་ཉེར་མཁོ་ཀུན། །ཇི་ལྟར་གསུངས་བཞིན་སྔགས་པ་ཡིས། །ཆོ་ག་བཞིན་བྱ་བསང་གཏོར་བྱ། །སླར་ཡང་མཉམ་བཞག་མེ་དབུས་སུ། །རྟག་པ་ལ་སོགས་ཆོ་ག་བཞིན། །ལས་  
དང་རྗེས་མཐུན་བསམ་བྱས་ནས། །བསྲེག་བྱ་གང་སོགས་སྔ་མ་བཞིན། །ཕྱི་ཡི་རྫས་སོགས་དབུལ་བར་བྱ། །ཀུན་གྱི་མཐར་ཡང་བདག་པོ་ཡི། །སྙིང་པོ་ཉི་ཤུ་རྩ་གཅིག་གམ། །བདུན་ནམ་དེ་བཞིན་གསུམ་བཟླས་པའི། །མར་གྱི་སྲེག་བླུགས་རྣམས་ཀྱིས་སྦར། །སླར་ཡང་བདག་པོའི་སྙིང་  
པོའི་སྔགས། །བཟླས་པས་སྲེག་བླུགས་གང་བ་བྱ། །ཤིན་ཏུ་མཉམ་གཞག་དེ་ཉིད་བཟླས། །བརྟུལ་ཞུགས་ཅན་གྱིས་མཆོད་ཡོན་དབུལ། །དེ་ནས་བསང་གཏོར་དང་ཞལ་བསིལ་དང་གོས་གསར་པ་དང་རྡོ་ཐལ་མེད་པའི་སོ་རྩི་དང། དྲག་པོའི་ལས་ལ་ནི་རྡོ་ཐལ་དང་བཅས་པའི་སོ་རྩི་ཕུལ་  
ནས་སྔར་བཞིན་དུ་ཡང་དག་པར་མཆོད་ཅིང་བསྟོད་དེ་ཕྱག་བྱས་ནས་ཡོན་དབུལ་ཞིང་མེ་ཏོག་དང་བཅས་པའི་ཐལ་མོ་སྙིང་གར་སྦྱར་ལ་བཅོམ་ལྡན་འདས་ལ་བཟོད་པར་གསོལ་བའི་ཆེད་དུ་འདི་སྐད་ཅེས་བརྗོད་པར་བྱ་སྟེ། གང་ཡང་བདག་རྨོངས་བློ་ཡིས་ནི། །ཉེས་བྱས་ཅུང་ཟད་གང་བ་གྱིས་པ། །གང་ཕྱིར་  
ལུས་ཅན་སྐྱབས་ཡིན་ཕྱིར། །དེ་ཀུན་མགོན་ཁྱོད་བཟོད་པར་མཛོད། །མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་ལས། །འདིར་ནི་བྱ་བ་གང་བགྱིས་པ། །དེ་ཀུན་གཙོ་བོས་བཟོད་མཛད་རིགས། །ཞེས་པས་བཟོད་པར་གསོལ་ནས་མངོན་པར་འདོད་པ་གྲུབ་པའི་ཆེད་དུ་གསོལ་  
བ་གདབ་ཅིང་ཆད་པ་ངང་ལྷག་པའི་ཉེས་པ་ཞི་བར་བྱ་བའི་ཆེད་དུ་ཐར་པའི་བསམས་པས། ཨོཾ་བཛྲ་སཏ་ཨཿ་ཞེས་མང་དུ་བརྗོད་ནས་ཡི་གེ་བརྒྱ་པ་བཀླག་པར་བྱའོ། །ཨོཾ་བཛྲ་སཏ་ས་མ་ཡ་མ་ནུ་པཱ་ལ་ཡ། བཛྲ་སཏ་ཏྭེ་ནོ་པ་ཏིཥྛ་དྲྀ་བཧོ་མེ་བྷ་ཝ། སུ་ཏོ་ཥྱོ་མེ་བྷ་ཝ། སུ་པོ་ཥྱོ་མེ་བྷ་ཝ། ཨ་ནུ་  
  
སརྦ་སིདྡྷི་མམེ་པྲ་ཡཙྪ་སརྦྦ་ཀརྨ་སུ་ཙ་མེ་ཙིཏྟཾ་ཤྲེ་ཡཿ་ཀུ་རུ་ཧཱུཾ་ཧ་ཧ་ཧ་ཧ་ཧོ་བྷ་ག་ཝཱན་སརྦྦ་ཏ་ཐཱ་ག་ཏ་བཛྲ་མཱ་མེ་མུཉྩ་བཛྲཱི་བྷ་ཝ་མ་ཧཱ་ས་མ་ཡ་སཏ་ཨཱ་དེའི་རྗེས་ལ། ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་  
ནས་ཀྱང། །སླར་ཡང་འབྱོན་པར་མཛད་དུ་གསོལ། །ཞེས་པས་ཡང་དག་པར་བསྐུལ་ནས་རང་གི་སྔགས་ཡི་གེ་གསུམ་གྱི་ནང་དུ་བཅུག་པའི་མཐར་མུཿ་ཞེས་པའི་ཡི་གེ་བརྗོད་ཅིང་རང་གི་བདག་པོའི་མགོན་པོ་ཡིད་ཀྱིས་ཆོ་ག་བཞིན་དུ་གཤེགས་སུ་གསོལ་བར་བྱའོ། །དེ་ནས་མེ་ལྷ་ཐབ་ཁུང་  
དུ་སྤྱན་དྲངས་ཏེ། སླར་ཡང་དག་པར་མཆོད་ནས་བསང་གཏོར་དང་ཞལ་བསིལ་དང་རྡོ་ཐལ་མེད་པའི་སོ་རྩི་དང། དྲག་པོ་ལ་ནི་རྡོ་ཐལ་དང་བཅས་པའི་སོ་རྩི་དང། གོས་གསར་པ་ཡང་ཕུལ་ལ་ཡོ་བྱད་ལྷག་མ་རྣམས་ཀྱིས་སྦྱིན་སྲེག་བྱས་ནས་དྲིལ་བུ་དཀྲོལ་ཞིང། མི་བསྐྱོད་རྡོ་རྗེ་ཞེས་པ་ལ་  
སོགས་པའི་ཚིགས་སུ་བཅད་པ་རྣམས་ཀྱིས་བསྟོད་པར་བྱའོ། །ཆོ་ག་འདི་ནི་ཕལ་ཆེར་རང་གི་མངོན་པར་འདོད་པའི་དངོས་གྲུབ་བསྒྲུབ་པའི་ཆེད་དུའོ། །རབ་ཏུ་གནས་པ་ལ་སོགས་པ་གཞན་གྱི་དོན་འདོད་པ་རྣམས་ཀྱི་ཁྱད་པར་ནི་འདི་ཡིན་ཏེ། ཡོན་ཕུལ་བའི་སློབ་མའི་མཐེ་བོང་གཡོན་  
པའི་མཐེ་ཆུང་གིས་བཟུང་ནས། ཐབ་ཁུང་ལ་གཡས་སྐོར་གསུམ་བྱས་ལ་བླུགས་གཟར་གྱིས་མགོ་ལ་གཡས་སྐོར་གྱིས་བྱུགས་པས་ལན་བདུན་དུ་སྲེག་བླུགས་བྱས་ཏེ་སྲེག་བླུགས་གང་བ་འབུལ་དུ་གཞུག་པར་བྱའོ། །འཁྱིལ་པས་བཟླས་པའི་སྲུང་སྐུད་དེའི་ལག་པ་  
ལ་བཅིངས་ཏེ་བསང་གཏོར་བྱའོ། །ཡོད་པར་གྱུར་ན་རྒྱལ་པོ་ལ་སོགས་པའི་དགེ་བ་ལ་དམིགས་ནས་ཀྱང་སྲེག་བླུགས་རྫོགས་པ་དབུལ་བར་བྱ་སྟེ། དེ་ལྟར་ཡང་རྒྱལ་པོ་དང་འཇིག་རྟེན་སྐྱོང་བ་རྣམས་དང་སེམས་ཅན་ཐམས་ཅད་དང་གང་ལ་མངོན་པར་འདོད་པ་རྣམས་ཀྱི་ཡང་  
སོ་སོར་སྲེག་བླུགས་ལན་གསུམ་བྱ་ཞིང་ཆོ་ག་བཞིན་དུ་ཡོན་ཡང་དབུལ་དུ་གཞུག་པར་བྱའོ་ཞེས་གསུངས་སོ། །དེའི་རྗེས་སུ་ཞལ་བསིལ་ཕུལ་ནས་བསང་གཏོར་བྱ་ཞིང་ཡང་དག་པར་མཆོད་དེ་མཆོད་ཡོན་ཕུལ་ལ་བཟོད་པར་གསོལ་ཞིང་མངོན་པར་འདོད་པའི་དངོས་གྲུབ་ཞུས་ནས་  
  
༄༅། །ཨོཾ་བཛྲ་སཏ་ཨཱ་ཞེས་བརྗོད་པས་སྔ་མ་བཞིན་དུ་གཤེགས་པར་ཡང་དག་པར་བསྐུལ་ལ། ཨོཾ་མུཿ་ཞེས་བརྗོད་ཅིང་ཆོ་ག་བཞིན་དུ་གཤེགས་སུ་གསོལ་བར་བྱའོ། །དེ་ལྟར་ཉི་མ་རེ་རེ་ཞིང་ངམ། བཤད་པའི་དུས་སམ། ཐུན་གསུམ་མ་མ་ཐུན་བཞིར་བྱའོ། །སོར་མོ་ཡང་དག་པར་  
བརྐྱང་ཞིང་སྦྱར་བས་དེ་ནས་འོ་མ་དང་འབྲས་མ་ཆགས་པ་དང། མར་དང་སྦྲང་རྩི་དན་ཀ་ར་རྣམས་དགང་གཟར་དང་བླུགས་གཟར་གྱིས་བླུགས་ཤིང་དེ་དག་མེད་ན་ཨི་པྤ་ལའི་འདབ་མ་འམ་སེར་མོ་ཡང་དག་པར་བརྐྱང་ཞིང་སྦྱར་བས་མན་རྗེའི་སྟེང་དུ་གནས་པའི་ཟངས་ལ་སོགས་པར་ཙཱ་རུའི་བཟའ་བ་བླུགས་  
ལ་ལས་དང་རྗེས་སུ་མཐུན་པའི་དྲིས་བྱུགས་ཏེ་མགུལ་པར་མེ་ཏོག་གི་ཕྲེང་བ་བཅིངས་ནས་གཡོན་པའི་དྲིལ་བུ་དང་ལྷན་ཅིག་ཕྲེང་བ་བཟུང་ལ་གཡས་པའི་བགྲང་ཕྲེང་དང་རྡོ་རྗེ་ཡོངས་སུ་གྱུར་པ་ལས་བདུད་རྩིར་བྱས་པར་བསྒོམ་ཞིང་སྔགས་བཟླས་པར་བྱའོ། །བདུད་རྩིའི་རང་བཞིན་དུ་འོ་  
ཐུག་རྫོགས་པར་བྱས་ནས་ཐབ་ཁུང་གི་མེ་ལ་ཇི་ལྟ་བ་བཞིན་དུ་རང་ཉིད་རྣལ་འབྱོར་ལ་མཉམ་པར་བཞག་པས་ལྷ་དང་འཇིག་རྟེན་སྐྱོང་བ་དང་བདག་ཉིད་དང་སྦྱིན་བདག་རྣམས་ཀྱང་ཚིམ་པར་བྱ་སྟེ། འདི་ནི་དེ་བཞིན་གཤེགས་པ་ཡི། །ལྷག་མའོ་སྡིག་པ་ཉམས་བྱེད་ཟོ། །ཞེས་སློབ་དཔོན་གྱིས་  
བརྗོད་ཅིང་ལྷག་མ་དོན་དུ་གཉེར་བ་རྣམས་ལ་ཡང་བགོ་བཤའ་བྱའོ། །མེ་གཞིལ་བ་ནི་ཞི་བ་ལ། །འོ་མའོ་རྒྱས་པ་བསྒྲུབ་པ་ལ། །སེར་པོའི་ཆུ་ཡིས་དབང་དྲག་ལ། །འོ་མ་དམར་དང་ནག་པོས་སོ། །ཞེས་པ་ལྷ་མཉེས་པར་བྱ་བའི་ཆེད་དུ་ཕྱི་རོལ་གྱི་སྦྱིན་སྲེག་གི་ཆོ་གའོ།། །།འདི་རྣམས་  
ཐམས་ཅད་ཆད་པ་དང་ལྷག་པ་མེད་པར་ཡིད་ཀྱིས་བསྒོམ་པར་བྱས་ན་ངེས་པར་མངོན་པར་འདོད་པ་རྣམས་རྫོགས་པར་འགྱུར་རོ་ཞེས་པས། ཕྱི་རོལ་གྱི་དངོས་པོ་རྣམས་ལ་ལྟོས་པ་མེད་པར་ནི་ཡིད་ཀྱིས་སྦྱིན་སྲེག་གོ། །རང་གི་འདོད་པའི་ལྷའི་རྣལ་འབྱོར་དང་ལྡན་པས་དེའི་ངོ་བོའམ་  
རྡོ་རྗེ་སེམས་དཔའི་གཟུགས་སམ་མ་རིམ་པ་ཇི་ལྟ་བ་བཞིན་དུ་རང་རང་གི་རང་བཞིན་རྣམ་པར་དག་པ་རྣམ་པར་སྣང་མཛད་ལ་སོགས་པའི་ངོ་བོས་གཟུགས་ལ་སོགས་པའི་འདོད་པ་ལྔ་ཇི་ལྟར་རྙེད་པ་ཐེ་ཚོམ་མེད་པར་ལོངས་སྤྱོད་པར་བྱ་སྟེ། ཟ་བའི་དུས་སུ་ནི་རང་གི་བཟའ་བ་ཐམས་ཅད་མཉམ་  
  
། །།དེ་ནས་ཆོ་ག་ཇི་ལྟ་བ་  
བཞིན་དུ་ཞི་བ་དང་རྒྱས་པའི་སྦྱིན་སྲེག་བྱས་ཏེ་རང་ཉིད་ཀྱིས་དཀྱིལ་འཁོར་ཡང་དག་པར་མཆོད་ནས་ཐམས་ཅད་དུ་ཇི་ལྟར་ནུས་པས་དེ་བཞིན་གཤེགས་པ་ལ་སོགས་པ་རྣམས་ལ་མཆོད་པ་གྱིས་ཤིག་ཅེས་སློབ་མ་ལ་སོགས་པ་རྣམས་མཆོད་པ་བྱེད་དུ་བཅུག་ལ་དེར་ཞུགས་པ་རྣམས་ཀྱང་  
དམ་ཚིག་གི་ཀུན་དུ་སྤྱོད་པས་ཚིམ་པར་བྱའོ། །དེ་ལ་འདི་ནི་དམ་ཚིག་གི་ཆོ་ག་སྟེ། དང་པོར་རྡོ་རྗེ་སེམས་དཔའ་དང། ཆོས་སྟོན་དེ་བཞིན་དཔའ་བོ་དང། །དཔའ་མོའི་དབང་ཕྱུག་ལ་བཏུད་ནས། །ཚོགས་ཀྱི་སྟོན་མོ་བདག་གིས་བཤད། །སྟོན་མོ་དེ་བཞིན་སྟོན་མོ་ཆེ། །ཚོགས་ཀྱི་  
འཁོར་ལོ་འཁོར་ལོ་ཆེ། །མཚན་མོའི་འཁོར་ལོ་མཚན་མོར་བཤད། །དེ་བཞིན་ཕྱོགས་ཕྲེང་འཁོར་ལོའོ། །དགེ་འདུན་སྟོན་མོ་སྟོན་མོ་ཆེ། །གཎྜཱི་བརྡུངས་པ་སྟོན་མོ་ཆེ། །ཚོགས་པ་ལྷན་ཅིག་འཁོར་ལོ་སྟེ། །དེ་བས་ལྷག་པ་འཁོར་ལོ་ཆེ། །ཉིན་རེའམ་ཟླ་བ་སོ་སོ་འམ། །དེ་  
བཞིན་དུ་ནི་ལོ་རེའམ། །བརྒྱད་དང་བཅུ་བཞི་གཞན་ཡང་འདིར། །རྒྱས་པ་ཡི་ནི་ཚེས་རྣམས་ལ། །མཆོད་རྟེན་རྣམས་ནི་ངེས་པར་ཡ། །དམ་ཚིག་བསྲུང་བའི་དོན་དུ་སྟེ། །འདུས་སྟོན་མཚན་མོའི་འཁོར་ལོ་ཡང། །བྱང་ཆུབ་འགྲུབ་པའི་ཆེད་དུ་བྱ། །བཟའ་བཅའ་དེ་བཞིན་འགམ་བྱ་དང།།  
གཞི་བ་དང་བལྡག་བ་མྱང་བྱ་རྣམས། །བཏུང་བ་ལ་སོགས་མཉམ་ལྡན་པའི། །རོ་དྲུག་ལྡན་པ་སྟོན་མོར་འདོད། །ཡོ་བྱད་ཐམས་ཅད་བསྒྲུབས་ནས་ནི། །ཁྱད་པར་དུས་ལ་སྤྱན་དྲང་བྱ། །དང་པོ་མཎྜལ་བྱས་ནས་ནི། །མེ་ཏོག་རྣམས་དག་སོ་རྩི་སྤྱན། །སངས་རྒྱས་དགེ་འདུན་ཡོ་བྱད་  
རྣམས། །སྔ་མོར་ཉེ་བར་དབུལ་བྱ་སྟེ། །གླུ་གར་དེ་བཞིན་རོལ་མོ་ཡིས། །དེ་བཞིན་གཤེགས་པ་བསྙེན་བཀུར་བྱ། །དེར་ཡང་སྨོན་ལམ་བྱས་ནས་ནི། །དགེ་འདུན་སྟོན་མོ་བརྩམ་པར་བྱ། །བ་བྱུང་བྱུགས་པའི་ས་ཡི་ཆར། །མེ་ཏོག་དེ་བཞིན་བདུག་སྤོས་ལྡན། །གྱོ་མོ་གསེག་མ་  
  
༄༅། །རྣམས་བསལ་ནས། །གདན་རྣམས་རབ་ཏུ་བརྟག་པར་བྱ། །སངས་རྒྱས་རྗེས་སུ་རིམ་པ་ཡིས། །ཀུན་ལ་ཕྱག་སོགས་བྱས་ནས་ཀྱང། །ཇི་བཞིན་གདན་ལ་ཡང་དག་འདུག་ལུས་ངག་སེམས་ནི་ཡང་དག་བསྡམ། །ནག་པོ་ཆེན་པོར་གཏོར་མ་སྦྱིན། །དེ་བཞིན་དུ་ཡང་ནོར་  
བུའི་ཟས། །ཁང་པར་ཟ་བར་འདོད་རྣམས་ཀྱང། །དེ་ལྟར་འདོད་བཞིན་ཡང་དག་གཞག་སོ་རྩི་དེ་བཞིན་སྣོད་རྣམས་དང། །འདག་ཆལ་དང་ནི་སོ་ཤིང་དང། །དྲི་ཡི་ཆུ་རྣམས་དེ་བཞིན་སྦྱིན། །སྦྱིན་པ་འདུས་པས་ལོངས་སྤྱོད་དེ། །སླར་ཡང་ཞལ་བསིལ་ལ་སོགས་དབུལ། །འདུས་པ་རྣམས་  
ལ་ཡོན་ཕུལ་ཏེ། །དེ་ཀུན་བསོད་ནམས་ཐུན་མོང་དུ། །བློ་ལྡན་མཁས་པ་རྣམས་ཀྱིས་བྱ། །ཕྱག་འཚལ་བཟོད་པར་གསོལ་ནས་ནི། །དགེ་འདུན་སྟོན་མོ་གཤེགས་སུ་གསོལ། །ཞེས་པ་ནི་སྟོན་མོའོ།། །།ཆོས་སྒྲོགས་ཉིད་དང་དེ་བཞིན་དུ། །གནས་བརྟན་ཉེ་བར་སྤྱན་འདྲེན་དང། །ཁྱད་པར་དུས་ཀྱི་  
སྤྱན་འདྲེན་ལའང། །གཎྜཱི་ཀུན་ནས་བརྡུང་བར་བྱ། །སྔར་བཞིན་བདེ་གཤེགས་སྤྱན་དྲངས་ཏེ། །བླ་ན་མེད་པའི་མཆོད་པ་དང། །ཉེར་སྤྱོད་ལྔ་ཡི་མཆོད་པ་རྣམས། །དེ་ཉིད་ཡིད་ཀྱིས་མཆོད་པར་བྱ། །ལྷག་མའི་རྡོ་རྗེ་འཁོར་ལོ་དང་བཅས་པ་སྤྱན་དྲངས་ཏེ་ཞི་བ་ལ་སོགས་པའི་གཟུགས་ཀྱིས་  
བཏུང་བའི་དོན་དུ་ལག་པ་གཉིས་རབ་ཏུ་བརྐྱང་བར་བལྟས་ལ་འཁོར་ལོ་བསྐོར་བའི་མདུན་དུ་བཟླས་པའི་ཁྱད་པར་རྣམས་བླངས་ནས་དེར་གཞུག་པར་བྱ་ཞིང་དམ་ཚིག་གི་སྤོས་ལ་སོགས་པ་སྦྱིན་པར་བྱའོ། །དེ་ནས་སྔགས་བརྗོད་ཅིང་ལག་པ་གཉིས་ཁ་དང་ཉེ་བར་རབ་ཏུ་བརྐྱང་སྟེ། ཁ་བདུད་རྩིས་  
གང་བས་གཏོར་ན་ལྷག་མའི་རྡོ་རྗེ་འཁོར་དང་བཅས་པ་དེས་མགུ་བར་འགྱུར་རོ། །འཁོར་དང་བཅས་པ་རྨི་ལམ་དུ་མཐོང་ཞིང་བྱ་བ་ཡང་བྱེད་པར་འགྱུར་རོ། །དེ་ལ་སྔགས་ནི་འདི་ཡིན་ཏེ། །ཨོཾ་ཀུ་རུ་ཀུ་རུ་བཏྟ་ལི་བཏྟ་ལི་མ་ཧཱ་བཏྟ་ལི་སིདྡྷི་མུ་ཁེ། སྨ་ཤཱ་ན་བཱ་སི་ནི་པྲེ་ཏ་མུ་ཁེ། སྨ་ཤཱ་ན་བཱ་སི་ནི་པྲེ་ཏ་མུ་ཁེ། ཙཎྜ་ཀཱ་ར་ལི་རུ་དཧི་  
ར་པྲྀ་ཡེ། ས་མ་ཡཱ་རཀྵི། ཡོ་གཱཾ་བ་རི། ཀི་ལ་ཀི་ལ། རཱ་བེ་པི་ཏྲི་བ་ན་མ་དྷྱེར། བཧུ་ཛ་ཧ་བྷ་ཀ་ཁ་ཧ། ས་ཧ་ག་ན་རཱུ་དཧེ། དྷཱུ་མཱཾ་ག་རི། ཙཎྜ་ཀཱ་ར་ལི། ཏིཥྛ་སྭི་ཀུ་རུ་ཀུ་རུ་ཧཱུཾ། གྲྀཧྞ་གྲྀཧྞ་སརྦ་དུཥྚཱ་ན་བྷཀྵ་བྷཀྵ་ཧོཔཻཾ་ཕཻཾ་ཆེ་གེ་མོའི་སརྦ་བིགྷྣཱ་ན་ཤཱིནྟཾ་ཀུ་རུ་ཀུ་རུ་ཕཊ་སཱ་ཧཱ། ཞེས་པ་ནི་ཐམས་ཅད་དུ་ལྷག་  
  
། །།དེ་ནས་དེར་ནི་དྲི་བཟངས་ཆུ། །ཞལ་བསིལ་རྣམས་ནི་སྦྱིན་པར་བྱ། །དྲི་དང་མེ་ཏོག་སོ་རྩི་རྣམས། །བྱིན་ནས་སློབ་དཔོན་སྔོན་འགྲོ་བས། །སྦྱིན་པའི་ཚིགས་སུ་བཅད་པ་བརྗོད། །དེ་ཡི་འབྲས་བུ་ཡོངས་སུ་བསྔོ། །ནུས་པ་ཡིས་ནི་ཡོན་ཕུལ་ནས། །ཚོགས་  
ཀྱི་འཁོར་ལོ་གཤེགས་སུ་གསོལ། །དེ་ལ་སྦྱིན་པའི་ཚིགས་སུ་བཅད་པ་ནི། དུང་འགྲོའི་སྐྱེ་གནས་རྣམས་ལ་ཡོན་ནི་བརྒྱ་འགྱུར་སྡིག་པ་ཅན་གྱི་མི་ལའང་སྟོང་ཕྲག་སྟེ། །ཚུལ་ཁྲིམས་ལྡན་པ་རྣམས་ལ་སྟོང་ཕྲག་བརྒྱ་འགྱུར་དུ་ནི་གསུང་གི་དབང་ཕྱུག་གིས་རབ་གསུངས། །ཕྱི་རོལ་འདོད་པ་  
རྣམས་ལ་ཆགས་བྲལ་ཉེ་བར་གནས་པ་ལ་ནི་བྱེ་བ་བརྒྱ་ཕྲག་བརྒྱ། །ལམ་ལ་གནས་པ་རྣམས་ལ་སླར་ཡང་ཚད་མེད་འབྲས་བུ་སྟེར་བར་ཡོན་ལས་ཡང་དག་འབྱུང། །བསོད་ནམས་འདི་ཡིས་ཐམས་ཅད་གཟིགས་པ་ཡི། །གོ་འཕང་ཐོབ་ནས་སྐྱོན་གྱི་དགྲ་བཅོམ་སྟེ། །རྒ་ནང་  
འཆི་བའི་རླབས་ཆེན་འཁྲུགས་པ་ཡི། །སྲིད་པའི་མཚོ་ལས་འགྲོ་བ་འདོན་པར་ཤོག་ཅེས་པས་བསོད་ནམས་ཡོངས་སུ་བསྔོ་བར་བྱའོ་ཞེས་པ་ནི་ཚོགས་ཀྱི་འཁོར་ལོའོ།། །།འདི་ཉིད་ཕྱི་རོལ་དུ་སོང་ནས། །དུར་ཁྲོད་དུ་ནི་བྱེད་པ་ན། །སྐལ་བ་དང་ལྡན་སློབ་དཔོན་གྱིས། །འཁོར་  
ལོ་ཆེན་པོར་དེ་བརྗོད་བྱ། །མེ་ཏོག་བདུག་སྤོས་སྣང་གསལ་དང། །དེ་བཞིན་དྲི་དང་ཕྲེང་བ་སྤོས། །ཇི་ལྟར་ཡོད་བཞིན་བཏུང་བ་དང། །བཟའ་བ་རྣམས་ཀྱང་རིག་པར་བྱ། །དབུས་སུ་བཏུང་བ་ཡི་ནི་སྣོད། །དེར་ནི་གཡོ་བ་མེད་པར་གཞག། །ལྷག་མའི་འཁོར་ལོ་སྤྱན་དྲངས་ལ། །  
བསྙེན་བཀུར་བྱས་ཏེ་རབ་ཏུ་གཞག་དེ་ཡི་སྟེང་དུ་ཐོད་པ་ནི། །མཚན་ཉིད་དང་ལྡན་དགོད་པར་བྱ། །མེ་ཏོག་སྤོས་སོགས་མཆོད་པ་རྣམས། །ལས་ཀྱི་རྡོ་རྗེ་ཅན་གྱིས་དབུལ། །བདུད་རྩི་ལྔ་དང་ཤ་ལྔ་རྣམས། །སྔགས་ཀྱི་བྱིན་གྱིས་བརླབས་ནས་སླར། །ཡོ་བྱད་ཐམས་ཅད་  
རབ་ཏུ་གཞུག་ལྷ་ཡི་རྣམ་པའི་རྣལ་འབྱོར་གྱིས། །སྣ་ཚོགས་བཤེས་གཉེན་སོགས་ཐོད་པར། །བཏུང་བའི་སྣོད་རྣམས་རབ་ཏུ་བརྟག་བཟའ་དང་བཏུང་བ་ལ་སོགས་ཀུན། །ཇི་ལྟར་སྔར་གྱི་དེ་བཞིན་འདིར། །སྔགས་ཀྱི་ཁུ་བའི་རང་བཞིན་ཕྱིར། །སྔགས་ཀྱི་བཏུང་བ་ཞེས་པར་  
  
༄༅། །དྲན། །སྔགས་ཀྱི་ལྷ་ཡི་རྣལ་འབྱོར་བདག། །སྔགས་ཀྱི་བཏུང་བ་ཡང་དག་སྤྱོད། །ཚོགས་ཀྱི་འཁོར་ལོ་གཤེགས་གསོལ་བྱ། །གོ་ཡུ་ལ་སོགས་འབྲས་བུ་དབུལ། །བླ་མར་གུས་པས་ཕྱག་བྱས་ནས། །གནས་ཇི་ལྟ་བར་བྱོན་པར་གསོལ། །ཞེས་པ་ནི་འཁོར་ལོ་ཆེན་པོའོ།། །།  
རི་ཡི་ཕུག་དང་སྨན་ལྗོངས་དང། །རྒྱ་མཚོའི་འགྲམ་དང་སྐྱེད་མོས་ཚལ། །ནགས་ཚལ་ངག་གམ་རྫིང་བུར་ཡང། །མཚན་མོའི་འཁོར་ལོ་ཡང་དག་བརྩམ། །བདུད་རྩི་ལྔ་དང་ཤ་ལྔ་རྣམས། །སངས་རྒྱས་ལྔ་ཡི་རང་བཞིན་དགེ་སྟན་ལྔ་ལ་ནི་མཉམ་པར་འདུག། །རིགས་ལྔ་དག་ཏུ་རྣམ་  
པར་གནས། བརྡ་དང་དགོངས་པར་ནན་ཏན་བྱ། །རྣལ་འབྱོར་པ་ཉིད་འོངས་གྱུར་ན། །དེ་ལ་སྔོན་དུ་གདན་བྱིན་ཏེ། །མཚན་མོའི་འཁོར་ལོ་ཀུན་ནས་བརྩམ། །སྒོ་བཞི་རྣམས་སུ་ཁྲོ་བོ་བཞི། །གནོད་མཛེས་གཙུག་ཏོར་ལས་བྱེད་པ། །གཟུགས་ཀྱི་རྡོ་རྗེ་མ་ལ་སོགས། །རྣལ་འབྱོར་མ་  
རྣམས་རང་སར་དགོད། །སློབ་དཔོན་མི་ཡི་པགས་པ་ལ། །བ་ལང་སོགས་ལ་གཞན་རྣམས་ཀྱང། །མཚན་མོ་དག་པའི་བློ་ཡིས་ནི། །སངས་རྒྱས་ལྔ་རྣམས་མཆོད་པར་བྱ། །ཁྲི་ལ་སོགས་པར་མཉམ་གནས་པའི། །དཔའ་བོ་དཔའ་མོའི་དབང་ཕྱུག་མཉམ། །དེ་ནས་འཁོར་  
ལོ་བྱིན་གྱིས་བརླབ། །མཉམ་པར་སྙིང་རྗེ་བརྟན་པས་སོ། །ཚིགས་བཅད་ལན་གསུམ་བརྗོད་པ་ཡིས། །སྟེང་དུ་མེ་ཏོག་སོགས་གཏོར་ཏེ། །དེ་ཚེ་ལྷ་རྣམས་སྤྱན་དྲང་བྱ། །ཡང་དང་ཡང་དུ་ཕྱག་རྒྱའོ། །མཚན་མོའི་འཁོར་ལོ་གསལ་བྱས་ནས། །ཡེ་ཤེས་འཁོར་ལོ་རབ་ཏུ་  
གཞུག། །འཇམ་པའི་རྡོ་རྗེ་བདག་ཉིད་ཀྱི། །རྣལ་འབྱོར་པ་ཡི་དཀྱིལ་འཁོར་མཆོད། །མཆོད་ནས་རྣལ་འབྱོར་མ་འཁོར་ལོ། །ཇི་ལྟར་དགའ་བ་མི་སྤང་སྟེ། །གཡས་དང་གཡས་མིན་སྦྱོར་བ་ཡིས། །ཀུན་སྤྱོད་དེར་ནི་བརྟག་པར་བྱ། །རྣལ་འབྱོར་རྣལ་འབྱོར་མ་རྒྱུད་དུ། །གང་གསུངས་  
ཚོགས་ཀྱི་འདུས་པ་རྣམས། །ཚོགས་དེ་མཆོད་ཅིང་དམ་ཚིག་གི་ཀུན་སྤྱོད་རིག་པའི་བླ་མས་སོ། །རྣམ་པ་ལྔ་ནི་རྣམ་དག་པའི། །དེ་བཞིན་གཤེགས་པ་རྣམས་མཆོད་པར་བྱ། །སྙིང་རྗེར་ཞུགས་པའི་རྣལ་འབྱོར་པས། །སེམས་ཅན་དོན་བྱེད་ངེས་པར་རོ། །རྡོ་རྗེ་པདྨར་རང་  
  
།བྱང་ཆུབ་སེམས་ནི་སྤྲོ་མི་བྱ། །དེར་ནི་དགའ་བ་སོགས་དབྱེ་བའི། །དེ་བཞིན་ཉིད་ལས་དེ་བཞིན་རྟོགས། །བསམ་པ་ཐམས་ཅད་ཡོངས་སྤངས་ཏེ། །ལྷ་ཡི་གཟུགས་སུ་སེམས་པའམ། །རྣམ་པར་མི་རྟོག་རང་བཞིན་ལས། །དེར་ནི་རྣལ་འབྱོར་པས་གནས་བྱ། །མཚན་  
མོའི་འཁོར་ལོའི་ཆོ་ག་ལས། །འགའ་ཡང་དོར་བ་ཉིད་མིན་ཏེ། །མ་མ་སྲིང་མོ་ཉིད་དང་ནི། །བུ་མོ་དང་ནི་ཚ་མོ་དང། །བདག་ཅན་དེ་བཞིན་ཆུང་མ་དང། །སྒྱུག་མོ་དང་ནི་དེ་བཞིན་ཡང། །ཕ་ཡི་སྲིད་མོ་མ་རྣམས་ཏེ། །ཤེས་རབ་བརྒྱད་རྣམས་གྲུབ་མཆོག་སྟེར། །དེ་རྣམས་མཆོད་  
པའི་བྱ་བ་ནི། །བོ་ལ་ཀཀྐོ་ལ་སྦྱར་ནས། །སངས་རྒྱས་ཉིད་ནི་སངས་རྒྱས་ཀུན། །རང་གིས་ཡང་ཡང་རྟོགས་པར་བྱ། །སྔགས་ཀྱི་བཟླས་མེད་དཀའ་ཐུབ་མེད་ཅིང་སྦྱིན་སྲེག་མེད། །དཀྱིལ་འཁོར་ཅན་ཡང་མེད་ཅིང་དཀྱིལ་འཁོར་ཡང་ནི་མེད། །དེ་ནི་སྔགས་བཟླས་དཀའ་ཐུབ་དེ་སྦྱིན་སྲེག། །  
དེ་ནི་དཀྱིལ་འཁོར་ཅན་དང་དཀྱིལ་འཁོར་ཡང། །མདོར་བསྡུས་ནས་ནི་སེམས་ནི་འདུས་པའི་གཟུགས་ཅན་ཉིད། །ཡིད་ནི་བརྟན་ནམ་གཡོ་འམ་ཅི། །རང་གི་སེམས་ལ་སོ་སོར་བརྟག། །གང་བཤད་འཇིགས་པའི་གཟུགས་ཅན་གྱི། །སྤྱོད་པ་ལོངས་སྤྱོད་ཕྱི་རམ་གསུངས། །དེ་ལྟའི་  
ཆོ་གས་མཚན་མོ་ཡི། །འཁོར་ལོར་བློ་བཟང་དབང་བསྐུར་སླར། །བསྒོམས་པའི་སྟོབས་ཀྱིས་དངོས་གྲུབ་ནི། །འདི་ཉིད་ཀྱི་ནི་སྲིད་པར་སྐྱེ། །བསྒོམ་པ་ལ་སོགས་དེ་བཞིན་འདིར། །ཉུང་བའམ་བྱས་པ་མེད་ན་ཡང། །གལ་ཏེ་ལྟུང་བ་མེད་གྱུར་ན། །བདུན་པར་དེ་ཡི་དངོས་གྲུབ་  
འགྱུར། །ཨེ་མ་ཐབས་དང་ནུས་པ་ཡིས། །ཐེག་པ་ཆེན་པོར་ལེགས་འོངས་ནས། །འདོད་ལྡན་མ་ལ་བརྟན་འཁྱུད་དེ། །འདོད་པའི་ལྷ་ནི་བསྟེན་པར་བྱ། །སྔར་བཞིན་གཏོར་མ་མཆོད་པ་སོགས། །བྱས་ནས་འཁོར་ལོ་གཤེགས་སུ་གསོལ། །འཁོར་ལོའི་དབང་པོའི་ཕྱག་བྱས་  
ནས། །ཇི་ལྟར་བདེ་བར་གནས་པར་བྱ། །ཞེས་པ་ནི་མཚན་མོའི་འཁོར་ལོའོ།། །།འཐུང་གཅོད་ཀྱི་ནི་དམ་ཚིག་བྱ། །དེ་ཡང་གྲོང་གི་དབུས་རྣམས་སམ། །དཀྱིལ་འཁོར་ཁང་པའི་ཕྱི་རོལ་དུའང། །མཁས་པ་ས་ཕྱོགས་ཕྲེང་སྦྱིན་པར་བྱ། །གདོང་ནི་འགའ་ཡང་མི་བལྟ་སྟེ།།  
  
༄༅། །ཡོངས་སུ་དྲི་ཉིད་འགའ་ཡང་མིན། །སྣ་ཚོགས་གཟུགས་ཀྱིས་སེམས་ཅན་རྣམས། །ངེས་པར་དེར་ནི་འོངས་གྱུར་ན། །བྱོན་ནས་བྱོན་ལ་ལེགས་ཤེས་བྱ། །འདབ་མའམ་སྣོད་རྣམས་རབ་ཏུ་བརྟག་གཟའ་བཏུང་ལ་སོགས་དེ་རྣམས་སྦྱིན། །ཐམས་ཅད་ཇི་ལྟར་འདོད་  
བཞིན་བྱ། །དང་པོ་བར་དང་མཐའ་རྣམས་སུ། །གཏོར་མ་གསུམ་ནི་མཁས་པས་སྦྱིན། །སོ་རྩི་དྲི་དང་མེ་ཏོག་སོགས། །ཕུལ་ནས་འཁོར་ལོ་གཤེགས་སུ་གསོལ། །ཞེས་པ་ནི་ཕྱོགས་ཕྲེང་འཁོར་ལོའོ།། །།དམ་ཚིག་གང་ལ་ཐམས་ཅད་རྣལ་འབྱོར་མར་གྱུར་ཅིང་བདེ་བའི་དོན་དུ་འཁོར་ལོའི་དབང་  
ཕྱུག་མའི་གཡོན་ཕྱོགས་སུ་ཐབས་གཅིག་ཡོད་པར་གྱུར་ན་ནི་དཔའ་མོའི་དབང་ཕྱུག་མའི་འཁོར་ལོའོ། །གང་དུ་ཐམས་ཅད་དཔའ་བོར་གྱུར་ཅིང་བདེ་བའི་དོན་དུ་འཁོར་ལོའི་དབང་ཕྱུག་གི་གཡོན་དུ་རྣལ་འབྱོར་མ་གཅིག་ཡོད་པར་གྱུར་པ་ནི་དཔའ་བོའི་འཁོར་ལོའོ། །འཁོར་ལོ་འདི་གཉིས་ཉིན་པར་ཡང་དགའ་  
བ་ན་བུག་པ་མེད་པའི་ཁང་པར་ཐུན་གཉིས་ཡན་ཆད་བྱ་བར་ཤེས་པར་བྱའོ། །དེའི་ཕྱིར་དཔའ་བོ་དང་དཔའ་མོའི་དབང་ཕྱུག་གི་འཁོར་ལོ་དག་ལ་གལ་ཏེ་ཤེས་རབ་གཅིག་དང་ཐབས་གཅིག་ཀྱང་མེད་པར་གྱུར་ན་དེའི་ཚེ་སྦྱིན་པའི་བདག་པོའི་བསོད་ནམས་ལས་བཟློག་པར་འགྱུར་རོ། །ཤེས་རབ་ཐབས་ཀྱི་  
བདེ་བ་དག། །མེད་ན་འཁོར་ལོ་ཐབས་མི་འགྱུར། །གང་ཞིག་ཤེས་རབ་ཀྱིས་དམན་པའི། །འཁོར་ལོ་དེ་ནི་རྩོད་མེད་དང། །ལྷན་ཅིག་པ་ཡི་འཁོར་ལོའོ། །ཞེས་པ་འདི་བཅོམ་ལྡན་འདས་ཀྱི་གསུང་ངོ། །ཚོགས་ཀྱི་འཁོར་ལོའི་ཆོ་གའོ།། །།དེ་གསུངས་པ་ཚོགས་ཀྱི་འཁོར་ལོའི་ཆོ་གས་  
དཀྱིལ་འཁོར་གྱི་ཁང་པར་བཟའ་བ་དང་བཏུང་བ་ལ་སོགས་པ་རྣམས་འཁོར་ལོ་ལ་ཕུལ་ཏེ། །དེར་ཞུགས་པ་རྣམས་ཡང་དག་པར་ཚིམ་པར་བྱའོ། །དེ་རྣམ་དང་ལྷན་ཅིག་མཚན་མོ་མི་ཉལ་བར་གར་དང་གླུ་ལ་སོགས་པ་དང་བྱང་ཆུབ་སེམས་ཀྱི་རྟོག་པས་ཡང་དག་པར་མཆོད་ནས་ཁྱེད་རྣམས་ཀྱིས་  
འཇུག་པ་འདི་སུ་ལའང་སྨྲ་བར་མི་བྱའོ་ཞེས་བརྗོད་པར་བྱའོ། །དེ་ནས་སློབ་མ་རྣམས་གཞག་སྟེ་ཕྱི་རོལ་དུ་ཕྱོགས་ཀྱི་གཏོར་མ་དང་མཆོད་པ་ལ་སོགས་པ་བྱས་ལ་ནང་དུ་ཞུགས་ནས་འཁོར་ལོ་ལ་ཕྱག་འཚལ་ཏེ། མཆོད་ཡོན་ལ་སོགས་པ་འཁོར་ལོའི་དབང་པོ་ལ་ཕུལ་ནས་དགེ་  
  
དཀྱིལ་འཁོར་ལ་ལན་གསུམ་གཡས་སྐོར་བྱས་ལ། བཅོམ་ལྡན་འདས་ལ་མངོན་པར་ཕྱོགས་པས་ཤར་སྒོར་འདུག་སྟེ་ཡི་གེ་བརྒྱ་པ་ལན་གསུམ་བརྗོད་ནས་མ་རྙེད་བ་ཞེས་པ་ལ་སོགས་པས་བཟོད་པར་གསོལ་ཞིང། ཁྱེད་ཀྱིས་སེམས་ཅན་དོན་ཀུན་མཛད། །ཅེས་པ་ལ་སོགས་  
པ་དང། ཨོཾ་ཨཱཧཱུཾ་བཛྲ་མུཞེས་པས་ཡེ་ཤེས་ཀྱི་དཀྱིལ་འཁོར་གཤེགས་སུ་གསོལ་ནས། རང་གི་སྤྲུལ་པའི་དཀྱིལ་འཁོར་བདག་ཉིད་ལ་བསྟིམ་སྟེ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨ་དྱ་ནུཏྤནྣ་ཏྲཱ་ཏ་ཨོཾ་ཨཱཧཱུཾ་ཕཊ་སཱ་ཧཱ། ཨོཾ་ཨཱཧཱུཾ་མུཞེས་འདོན་ཅིང་ཆོས་ཐམས་ཅད་སྐྱེ་བ་མེད་པར་མོས་པས་  
དྲིལ་བུ་དཀྲོལ་ཞིང་ལག་པར་གནས་པའི་རྡོ་རྗེས་ཤར་གྱི་སྒོ་ནས་བརྩམས་ཏེ་ཚངས་པའི་ཐིག་གི་ལམ་ནས་གཙོ་བོའི་གནས་ཀྱི་བར་དུ་དབྱེ་ཞིང་མགོ་བོ་ལ་རྡུལ་ཚོན་ཅུང་ཟད་བླུགས་ནས་པདྨ་ལ་སོགས་པ་དབྱི་བར་བྱའོ། །དེ་ནས་སྒོ་རྣམས་དང་ཟུར་རྣམས་ཀྱང་ལག་པ་ན་གནས་པའི་རྡོ་རྗེའི་རྩེ་མོས་  
མངོན་པར་གཞིག་པར་བྱའོ། །དེའི་རྗེས་སུ་ཨོཾ་བཛྲ་ཀཱི་ལ་ཨུཏྐཱི་ལ་ཡ་སརྦ་ཀཱི་ལན་བཛྲ་དཧར་ཨཱ་ཛྙཱ་ཡ་ཧཱུཾ་ཧཱུཾ་ཧཱུཾ་ཕཊ་ཧོཞེས་པ་ཧཱུཾ་བཞི་པས་གཡོན་བརྐྱང་དང་སྐམ་པའི་ཕྱག་རྒྱས་ཕུར་བུ་རྣམས་བཏོན་ལ། ཨོཾ་རུ་རུ་སྥུ་རུ་ཛྭ་ལ་ཏིཥྛསིདྡྷི་ལོ་ཙ་ནེ་སརྦ་ཨརྠ་སཱ་དྷ་ནེ་སཱ་ཧཱ། ཞེས་པ་བརྒྱ་རྩ་བརྒྱད་བཟླས་  
པའི་འོ་མས་བཀྲུ་བར་བྱའོ། །ཕུར་བུའི་ལྷ་རྣམས་ཀྱང་གཤེགས་སུ་གསོལ་ཞིང་ཕུར་བུའི་ཁུང་བུ་རྣམས་ཀྱང་དགང་བར་བྱའོ། །ཞི་བ་ལ་སོགས་པ་དོན་དུ་གཉེར་བ་རྣམས་ལ་རྡུལ་ཚོན་ཅུང་ཟད་སྦྱིན་པར་བྱའོ། །དེ་བཞིན་དཀྱིལ་འཁོར་ཁང་པ་ཉིད་དུ་སྐྱེ་བོ་མེད་པར་བྱས་ནས་རྡུལ་ཚོན་ཡང་དག་  
བསྡུས། །ཕྱི་ནས་བ་ལས་བྱུང་བ་རྣམས་ཀྱིས་འདི་ལྟར་མཐའ་དག་འཁོར་ལོ་ལ་ནི་མཁས་པས་གཏོར། །དེ་ནས་བ་བྱུང་རྣམས་ཀྱིས་བྱུག་པ་རབ་ཏུ་བྱ་སྟེ་རི་མོ་རྣམས་ཀྱང་བྱུག་པར་བྱ། །མེ་ཏོག་རྣམས་ནི་ངེས་པར་དགྲམ་ཞིང་ཕྱག་བྱས་ནས་ནི་ས་ཡི་ལྷ་མོ་མཉེས་པར་བྱ། །ཕྱི་ནས་དཔལ་  
ལྡན་རྣམ་རྒྱལ་རྡུལ་ཚོན་རྣམས་ཀྱིས་རབ་ཏུ་བཀང་སྟེ་ཐབ་ཀྱི་ཐལ་བ་སོགས། །བགེགས་དགྲའི་བུམ་པར་དེ་བཞིན་ཉིད་དེ་ཆོ་གས་དམ་པའི་གོས་རྣམས་འདི་དག་མགྲིན་པ་ལའོ། །རྣལ་འབྱོར་མ་ཡིས་བཟུང་ནས་གླང་ཆེན་སྟེང་དུ་དེ་ལྟར་མཐོན་པོར་སྤྲོ་བས་ཁྱེར་ནས་ནི། །ཀླུ་ཡི་གཏོར་  
  
༄༅། །མ་བྱས་ནས་ཆུ་ཀླུང་རྣམས་སམ་མཚོ་རྣམས་སུ་ནི་བླུགས་པར་བྱ། །ཆོ་ག་འདི་ནི་སྦྱིན་བདག་གིས་བྱིན་པའི་རས་ཀྱིས་བརྒྱན་པའི་རྣལ་འབྱོར་མ་རྣམས་ཀྱིས་བཟུང་ལ་འོད་ལི་ལ་གནས་པའི་སློབ་དཔོན་ནམ་སློབ་མས་དྲིལ་བུའི་སྒྲ་དག་བཀྲ་ཤིས་ཀྱི་གླུ་དང་རོལ་མོའི་སྒྲ་དང་གདུགས་དང་རྒྱལ་མཚན་  
དང་བ་དན་ལ་སོགས་པའི་མཆོད་པ་རྣམས་དང་ལྡན་པས་ཁྱེར་ནས་ཆུ་ཀླུང་ཆེན་པོ་དང་མཚོ་ཆེན་པོ་དང་ཆུ་ཟབ་མོའི་འགྲམ་ཏུ་འདུག་ལ་བ་བྱུང་གིས་བྱུགས་པའི་སའི་ཆར་དཀར་པོའི་དྲིས་མཎྜལ་བྱས་ཏེ། དེའི་དབུས་སུ་པདྨ་འདབ་མ་བརྒྱད་བྲིས་ཏེ། ལྟེ་བར་རྡོ་རྗེ་སེམས་དཔའ་དང་འདབ་མ་བརྒྱད་ལ་  
ཀླུ་རྣམས་སྔ་མ་བཞིན་དུ་མཆོད་ཅིང་ཀླུ་གཏོར་གྱི་སྔགས་ཀྱིས་འོ་ཐུག་གི་གཏོར་མ་ཕུལ་ནས་མཆོད་དེ་ཀླུ་རྣམས་ལ་བྱིན་གྱིས་བརླབས་པའི་རྡུལ་ཚོན་གཏོར་ནས་ཆུ་ལ་བསྐུར་བར་བྱའོ། །ཀླུ་རྣམས་ཀྱིས་བཀུར་སྟི་ཆེན་པོས་ས་འོག་གི་གཞི་ལ་ཁྱེར་བར་བསམ་པར་བྱའོ། །གང་རྡུལ་ཚོན་ཁྱེར་བའི་  
བུམ་པ་དེ་དག་ཆུས་བཀང་ནས་དེ་ཁོ་ན་ཉིད་དུ་ཁྱེར་ཏེ་དེ་དག་གིས་ཞི་བའི་དོན་དུ་དཀྱིལ་འཁོར་ཁང་པ་ལ་སོགས་པར་གཏོར་བར་བྱའོ། །ཕྱི་ནས་དེ་ཡི་ཆེན་པོའི་བསམ་པ་ཡིས་ནི་མཐའ་དག་གཉེན་དང་བཅས་པའི་རིགས་རྣམས་ཀྱིས། །སྤྲོ་བ་ཆེན་པོས་ཆོ་ག་བཞིན་དུ་གཞོན་ནུ་མ་ཡི་སྟོན་  
མོ་བདེ་བ་ཆེན་པོ་བྱ། །སྡུག་བསྔལ་ཅན་ལའང་འབྱོར་བའི་རྗེས་སུ་མཐུན་པའི་སྦྱིན་པ་དྲི་མེད་མཁས་པས་སྦྱིན་པར་བྱ། །དགེ་འདུན་རྣམས་ལ་ཡང་ནི་སྟོན་མི་གོས་དང་བཅས་ཤིང་ཡོན་དང་བཅས་པ་གུས་པས་སོ། །དེ་ལ་འདི་ནི་གཞོན་ནུ་མ་མཆོད་པའི་ཆོ་ག་སྟེ། གཞོན་ནུ་མ་རྣམས་ལྷ་མོའི་  
གཟུགས། །ཡང་དག་གནས་པ་ཆོ་གས་མཆོད། །དཀྱིལ་འཁོར་ཡང་དག་བྱས་ནས་ནི། །ས་དེར་ནུས་པས་སྤྱད་པར་བྱ། །དཀྱིལ་འཁོར་གང་དུ་ལྷ་མོ་ཇི་སྙད་ཡོད་པ་དེ་སྙེད་ཀྱི་གཞོན་ནུ་མ་རྣམས་ཉི་མ་སྔོན་མ་ལ་མཎྜལ་ལ་སོགས་པ་སྔོན་དུ་འགྲོ་བས་སྙན་གསན་དབབ་པར་བྱ་ཞིང། དེ་ནས་  
གཅིག་གམ་གཉིས་སམ་གསུམ་མམ་བཞི་ལ་སོགས་པ་སྦྱིན་བདག་གི་ནུས་པའི་དབང་གིས་མཆོད་པར་བྱའོ། །དེ་ཡང་རྡུལ་ཚོན་དོར་བའི་རྗེས་སུ་དྲི་བཟངས་ལ་སོགས་པས་ཁྲུས་བྱ་ཞིང་གོས་དམར་པོས་བརྒྱན་པར་བྱས་ནས་གུས་པ་དང་བཅས་ཏེ་སྤྱན་དྲངས་པ་རྣམས་བཅོམ་ལྡན་  
  
ཞབས་བསིལ་དང། ཞལ་བསིལ་ལ་སོགས་པ་ཕུལ་ནས་དཀྱིལ་འཁོར་གྱི་ཁང་པར་གཞུག་པར་བྱའོ། །ཤར་དུ་མངོན་པར་ཕྱོགས་པར་བྱས་ནས་ཀུ་ཤའི་ཆུན་པོ་རྣམས་གདན་གྱི་འོག་ཏུ་བྱིན་ལ་དེའི་སྟེང་དུ་འདུག་པར་བྱའོ། །དེའི་རྗེས་སུ་སློབ་དཔོན་གྱིས་  
ཇི་ལྟ་བར་དཀྱིལ་འཁོར་དུ་ས་བོན་དང་མཚན་མ་ཡོངས་སུ་གྱུར་པ་ལས་སྐད་ཅིག་གིས་དཀྱིལ་འཁོར་དབང་ཕྱུག་རྣམ་པར་བསྒོམས་ཏེ། ཡེ་ཤེས་སེམས་དཔའ་དང་དབྱེར་མེད་པ་ལ་མཆོད་ཡོན་ལ་སོགས་པ་ཕུལ་ནས་མགོ་བོར་སིནྡྷུ་ར་དང་མགྲིན་པར་སྐུད་པའི་ཕྲེང་བ་དང་མིག་ལ་ཐུར་མས་མིག་  
སྨན་དང་མེ་ཏོག་དམར་པོའི་རྒྱན་རྣམས་ཀྱང་སྦྱིན་པར་བྱའོ། །དེ་ནས་བཞི་མཉམ་ལ་སོགས་པ་ཇི་ལྟར་རྙེད་པའམ་དྲི་བཟངས་ཀྱིས་དཔྲལ་བ་དང་སྙིང་ག་དང་ལག་པ་དང་རྐང་པ་དག་ལ་བྱུག་པར་བྱའོ། །གཏོར་མ་བྱིན་ཏེ་དེ་ནས་ནི། །སྔགས་པས་བཟའ་བ་དེ་དག་དབུལ། །བཟའ་དང་བཅའ་དང་  
དེ་བཞིན་འགམ། །མྱང་དང་གཞིབ་དང་བལྡག་པ་དང། །ཙཱ་རུ་སྒྲོན་མ་ཆང་བཅས་ཀུན། །ཡང་དག་སྦྱངས་ཏེ་དབུལ་བར་བྱ། །བསྟོད་དང་མཆོད་པ་ཡང་དག་ལྡན། །སྔགས་ཀྱི་བཟླས་པར་རྟག་ཏུ་བརྩོན། །ཕྱག་རྒྱ་ཆེན་པོ་མངོན་འདོད་པའོ། །མཁས་པས་གཞོན་ནུ་མ་རྣམས་མཆོད། །དེ་  
ལྟར་ཡང། ཆང་དང་ཤ་རྣམས་ཀྱིས་ཀྱང་རྡོ་རྗེའི་ལྷ་མོ་རྣམས། །མྱུར་བར་རབ་ཏུ་འབད་པས་སོ་སོར་མཆོད་བྱེད་ན། །གུས་དང་ལྡན་པས་དེ་རྣམས་མཆོད་སྦྱིན་སྐྱེ་བོ་ནི། །དཔལ་ལྡན་རྡོ་རྗེའི་ཐེག་པར་གནས་དགར་གནས་དེ་ལ། །ཡང་དག་ཚིམ་པར་སེམས་ལ་མཆོག་ནི་སྟེར་བར་འགྱུར། །དེ་ཡི་  
ལག་པར་མཆོག་རྣམས་ངེས་པར་གནས་པའོ། །ཞེས་བཅོམ་ལྡན་འདས་ཀྱིས་དཔལ་སྡོམ་པ་འབྱུང་བ་ལས་གསུངས་སོ། །དགེ་དང་མི་དགེའི་མཚན་མ་རྣམས། །རྒྱས་པར་དེ་ཉིད་ཤེས་བྱ་སྟེ། །ཡང་དག་བསྡུས་ཕྱིར་འདིར་མ་བརྗོད། །བདག་ནི་མངས་པས་འཇིགས་ཕྱིར་རོ། །དེ་ནས་ཞབས་བསིལ་  
ཕུལ་ནས་ནི། །དྲི་བཟངས་རྣམས་ཀྱིས་ལག་པ་བྱུག་སོ་རྩི་རྣམས་དང་ཡོན་ཕུལ་ནས། །ལག་པར་མེ་ཏོག་རབ་ཏུ་དབུལ། །ཤིས་པ་བརྗོད་པ་དེ་ཐོབ་ནས། །བསོད་ནམས་ཡོངས་སུ་བསྔོ་བར་བྱ། །ཐམས་ཅད་གཤེགས་གསོལ་བྱས་ནས་ནི། །ཕྱག་བྱ་རང་ཁྱིམ་བྱོན་པར་གསོལ། །  
  
༄༅། །ཞེས་པས་དཀྱིལ་འཁོར་དུ་གཞོན་ནུ་མའི་མཆོད་པ་བྱས་ནས། དེ་ཡི་རྗེས་སུ་བཟའ་དང་བཅའ་དང་འགམ་པ་རྣམས་དང་སྣ་ཚོགས་རོ་མཆོག་རྣམས་དང་བཏུང་བ་དང། །གཞི་བ་དང་བལྡག་དང་མེ་ཏོག་སོ་རྩི་རྣམས་དང་དེའི་གོས་རྣམས་དང་གཡོན་རྣམས་རབ་ཏུ་དབུལ་བྱ་སྟེ། །འཁོར་ལོའི་ཁང་པར་འཁོར་ལོ་  
འོ་དེ་རྗེས་འབྱོར་པས་བཟོ་བོ་འདུས་པ་རྣམས་ཀྱང་ཚིམ་པར་བྱ། །ཕྱི་ནས་རབ་ཏུ་གནས་པའི་ལྷ་དང་དེ་རྗེས་ལྗོངས་ཀྱི་སྐྱེ་བོ་མཆོད་པར་བྱ་ཞིང་ཚིམ་པར་བྱ། །ཁང་པ་རྣམས་དང་སྒོ་དང་སྟེགས་བུ་ལྷག་པར་གནས་པའི་ཆོ་ག་དང་ནི་ཐབ་ཁུང་ཁྲི་རྣམས་ལས། །གང་གང་དངོས་པོ་རབ་ཕུལ་དེ་དང་དེ་རྣམས་  
མཐའ་དག་འདིར་ནི་སློབ་དཔོན་རྒྱལ་བོ་ཉིད་ཀྱིས་ཏེ། །འདི་རྣམས་སློབ་དཔོན་ལས་ནི་གཞན་གྱིས་མ་ཡིན་དེ་བཞིན་བཟོ་རྣམས་ལ་ཡང་ཅུང་ཟད་ཉིད་མི་འགྱུར། །དེ་རྣམས་ཐམས་ཅད་སྦྱིན་པ་དང་ནི་བསོད་ནམས་ལ་ཡང་བླ་མའི་རང་ཉིད་འདོད་པས་སྦྱར་བར་བྱ། །སྦྱིན་བདག་རྣམས་ཀྱིས་རབ་ཏུ་གནས་པ་བྱས་པས་  
སྐུ་གཟུགས་ལ་སོགས་སྐྱེད་དུ་རུང་བ་རྣམས། །རོལ་མོ་ལ་སོགས་པ་ཡི་མཆོད་པས་རང་གི་གནས་སུ་ཁྱེར་ལ་མཆོད་པ་བྱའོ། །མན་ངག་རྣམས་ཀྱིས་ཡོངས་སུ་སྦྱངས་པའི་དགེ་བ་མཆོད་སྦྱིན་རྣམས་ཀྱིས་འབྲས་བུར་གྱུར་པ་ནི། གཉིས་ཀས་སངས་རྒྱས་རྣམས་ཀྱི་འབྲས་བུ་ཐོབ་ཅིང་ཕན་པར་བྱེད་པའི་  
སྦྱིན་པས་སྦྱིན་བདག་བདེ། །སློབ་དཔོན་གྱིས་ཀྱང་སེམས་ཅན་ཀུན་ལ་བདེ་བ་སྦྱིན་པ་ཐོབ་ཅིང་རབ་གནས་བདག་ཉིད་ཀྱི། །རྒྱལ་པོ་གནས་ཀྱི་བདག་པོ་རྣམས་དང་སྐྱེ་བོ་རྣམས་ལ་ངེས་པར་ཀུན་དུ་དགེ་བ་སྟེ། །ཞེས་པ་དཀྱིལ་འཁོར་ཉེ་བར་བསྡུ་བའི་ཆོ་གའོ།། །།དེ་ལྟར་འདི་ནི་བྲིས་པའི་དཀྱིལ་འཁོར་གྱི་  
ཆོ་ག་སྟེ། །ཡིད་ཀྱིས་རྗེས་སུ་བསྒྲུབ་པའི་ཆོ་ག་ཉིད་འབྲས་བུ་དང་ལྡན་ནོ་ཞེས་པ་ཡིད་ཀྱི་ཆོ་ག་ཁོ་ན་མཆོག་ཡིན་ནོ། །དེའི་ཕྱིར་དཀྱིལ་འཁོར་གྱི་མངའ་བདག་གི་གཟུགས་ཀྱིས་ས་ཡོངས་སུ་གཟུང་བ་ལ་སོགས་པ་དང་སྐུ་གཟུགས་ལ་སོགས་པའི་རབ་གནས་དང། སློབ་མ་ལ་མངོན་པར་དབང་  
བསྐུར་བ་དང་གཤེགས་སུ་གསོལ་བ་དང་ཞི་བའི་སྦྱིན་སྲེག་གི་མཐར་ཐུག་པ་ཐམས་ཅད་ཡིད་ཀྱིས་བྱའོ། །དེ་ཉིད་ཀྱི་ཕྱིར་འདི་ལྟར་གང་གི་ཚེ་འདི་དག་ཐམས་ཅད་ཡོ་བྱད་འགའ་ཞིག་དང་བྲལ་བས་བྱ་བར་མི་ནུས་པའམ། །མི་རིགས་པའམ་མ་རྙེད་པ་དེའི་ཚེ་བསམ་པས་ཐམས་ཅད་བྱའོ། །  
  
།འཇིག་རྟེན་པས་མཐོང་བས་ན་སྦྱིན་པ་ལ་མངོན་པར་དད་པ་ལ་སོགས་པས་བསོད་ནམས་འཕེལ་བར་བྱ་བའི་ཆད་འབའ་ཞིག་ཏུ་ཕྱིའི་ཆོ་ག་འདོད་དོ། །ཡོ་བྱད་དང་བྲལ་བས་ནི་བསམ་པ་ཁོ་ནས་ཆོ་ག་ཐམས་ཅད་བསྒྲུབ་པར་བྱའོ།།  
དེའང། དངོས་པོ་ཐམས་ཅད་མེད་གྱུར་ན། །བསམ་པ་ཉིད་ཀྱིས་ཡོངས་སུ་བརྟག་ཅེས་གསུངས་སོ། །དེའི་ཕྱིར་ལས་དང་པོ་པས་ཀྱང་སེམས་བརྟན་པོས་ཡིད་ཀྱིས་སྤྲུལ་པའི་དཀྱིལ་འཁོར་དུ་རབ་ཏུ་གནས་པ་ལ་སོགས་པ་བྱ་ཞིང་སྐལ་བ་དང་ལྡན་པའི་སྐྱེ་བོ་རྣམས་ཀྱང་མངོན་པར་དབང་བསྐུར་བར་བྱའོ། །  
དེ་ལྟར་དཔལ་ལྡན་སངས་རྒྱས་ཐོད་པའི་རྒྱུད་དུ། ཤེས་རབ་པདྨའི་ནང་དུ་ནི། །དཔག་ཚད་བྱེ་བའི་དཀྱིལ་འཁོར་ལ། །རིགས་གསུམ་དཀྱིལ་འཁོར་དེ་དབུས་སུ། །མཁས་པས་སློབ་མ་དབང་བསྐུར་བྱ། །ཞེས་གསུངས་ཤིང་གཞན་དུའང། ཡིད་ཀྱིས་འགའ་ཞིག་ཉིད་དུ་ནི། །རྒྱལ་བས་དཀྱིལ་  
འཁོར་བྱ་བར་བཞེད། །ཞེས་གསུངས་ཏེ་ཡིད་ཀྱི་དཀྱིལ་འཁོར་གྱི་ཆོ་གའོ།། །།འདིར་བརྗོད་པའི་ཆོ་ག་རྣམས་ཀྱང་བྱ་བ་གཞན་རྣམས་ལ་ཡང་དང་པོ་དང་མཐར་བགེགས་ཐམས་ཅད་ཉེ་བར་ཞི་བའི་ཆེད་དུ་གཏོར་མ་སྦྱིན་པར་བྱའོ། །དེ་ལ་འདི་ནི་ཆོ་ག་སྟེ་རེ་ཞིག་དང་པོར་སློབ་དཔོན་ཇི་ལྟར་རྙེད་པའི་  
ཅོད་པན་ལ་སོགས་པས་རྣམ་པར་བརྒྱན་པ་དཔལ་རྡོ་རྗེ་སེམས་དཔའི་མདུན་དུ་ཤ་ཀ་ཊ་དང་པི་ཊ་ཀ་ལ་སོགས་པའི་སྣོད་ཆེན་པོ་རྣམས་སུ་ཟན་དང་ཁུར་བ་དང་ལ་དུ་དང་ཛམྦུ་ཏི་ལ་སོགས་པ་དང་ཉ་ཤ་དང་བཙོད་དང་སྒོག་སྐྱ་དང་ཆང་དང་ཆུ་དང་འོ་མ་ལ་སོགས་པ་དང་མེ་ཏོག་དང་ལྡན་པ། བླ་རེ་ལ་སོགས་པས་  
བརྒྱན་ཅིང་རོལ་མོ་མཁན་གྱི་མདུན་དུ་བསྟར་བ་འམ་ཟན་དང་ཆུ་ལ་སོགས་པ་ཙམ་ཡང་རུང་ཇི་ལྟར་རྙེད་པ་ཡང་དག་པར་བཀོད་ནས་བཟའ་བ་དང་བཅའ་བ་དང་བལྡག་པ་དང་བཏུང་བ་ལ་སོགས་པ་རྣམས་སྔར་ཚོགས་ཀྱི་འཁོར་ལོར་བཤད་པའི་བདུད་རྩི་བསྒྲུབ་པའི་ཆོ་གས་བདུད་རྩིར་བསྐྱེད་པར་བྱའོ། །དེ་  
ནས་བསྡུས་པའི་རིམ་པའི་ཆོ་གའམ་ཡན་ལག་བཞི་པའི་ཆོ་ག་འམ་ས་བོན་ལ་སོགས་པ་ལས་སམ་སྐད་ཅིག་གིས་ཀྱང་རྡོ་རྗེ་སེམས་དཔའི་གཟུགས་ཀྱི་མདུན་དུ་དྲི་བཟངས་ལ་སོགས་པས་མཎྜལ་བྱས་པར་རང་གི་འཁོར་ལོའི་དབང་ཕྱུག་ལ་སོགས་པའི་དེ་བཞིན་གཤེགས་པ་ལ་སོགས་པ་ཐམས་ཅད་ཡང་དག་  
  
༄༅། །པར་མཆོད་ནས། མི་བསྐྱོད་རྡོ་རྗེ་ཞེས་པ་ལ་སོགས་པའི་ཚིགས་སུ་བཅད་པ་དྲིལ་བུ་འཁྲོལ་བ་སྔོན་དུ་འགྲོ་བས་བསྟོད་དེ། རང་གི་སྙིང་གའི་ས་བོན་གྱི་འོད་ཟེར་གྱིས་ཁྲོ་བོ་དང་བཅས་པའི་སྲུང་བའི་འཁོར་ལོ་རྩིབས་བཅུ་པའི་ལྟེ་བ་ལ་གནས་པའི་གཞལ་ཡས་ཁང་གི་ནང་ན་བཞུགས་པའི་  
དཀྱིལ་འཁོར་དང་དབང་པོ་ལ་སོགས་པ་འཁོར་དང་བཅས་པ་དང་ཀླུ་རྣམས་དང་སེམས་ཅན་ཐམས་ཅད་ཀྱང་བཀུག་ནས་དབང་པོ་ལ་སོགས་པ་སྐད་ཅིག་གིས་འོད་གསལ་བར་རབ་ཏུ་ཞུགས་པའི་རྗེས་ལ་འདུས་པའི་ལྷ་ཤེས་རབ་དང་བཅས་པའི་ངོ་བོར་རྣམ་པར་བསམས་ཏེ། མདུན་དུ་ཞབས་བསིལ་ལ་  
སོགས་པ་སྔོན་དུ་འགྲོ་བས་དྲིལ་བུ་དཀྲོལ་ཞིང་རྡོ་རྗེ་གསེར་ཏེ་སྟོང་པ་ཉིད་དང་སྙིང་རྗེ་དབྱེར་མེད་པའི་བྱང་ཆུབ་ཀྱི་སེམས་སུ་ལྷག་པར་མོས་པ་དང་འཁོར་གསུམ་ཡོངས་སུ་དག་པས་གཏོར་མ་རྣམས། ཨོཾ་ཨཱཧཱུཾ་ཆེ་གེ་མོ་བཛྲ་ཞེས་རང་གི་འཁོར་ལོའི་དབང་པོ་ལ་སོགས་པ་ནས་གནོད་མཛེས་ཀྱི་བར་  
གྱི་ལྷ་རྣམས་རེ་རེ་ནས་མིང་ནས་སྤྲོས་ཤིང་དེ་དག་གི་ས་བོན་ཡང་བརྗོད་དེ། སརྦ་དུ་ཥྚ་ས་མ་ཡ་མུ་དྲ་པྲ་བྷ་ཉྫ་ཀ་མ་མ་ཤཱནྟིཾ་རཀྵཉྩ་ཀུ་རུ་སཱ་ཧཱ་ཧཱུཾ། ཨོཾ་སརྦ་ཏྱ་དཧྭ་ཛ་ད་ཤ་དི་ཀ། ལོ་ཀ་དྷཱ་ཏྭ་ནནྟག་ག་ན། ས་མུ་དྲ་མེ་གྷ་བྱཱུ་ཧ་པྲ་ས་ར། པ་ར་མཱ་ནུ་ར་ཛོ་མཎྜ་ལ། པ་རཾ་པ་ར་ཨ་ནནྟ་རྒ་ཏ། ས་མཱ་པཏྟྱ་པ་སྠི་ཏཱ་  
དྷརྨ་དྷཱ་ཏུ་ས་མ་བ་ས་ར་ཎཱ། ཨཱ་ཀཱ་ཤ་དྷཱ་ཏུ་པརྱ་བ་སཱ་ནཾ། སརྦ་ཏྱ་དཧྭ་ཛ་ད་ཤ་དི་ཀ་ལོ་ཀ་དྷཱ་ཏུ་ཨ་ནནྟ་མེ་གྷ་བྷྱཱུ་ཧ། པྲ་ས་ར་ག་ག་ན་ས་མཱ། སརྦ་ལོ་ཀ་པཱ་ལཱ་སརྦ་སཏཉྩ། ཏྡྱ་ཐཱ། བཛྲ་ཡུ་དྷ་མཱ་ཡ་བཛྲ། བཛྲཱ་ན་ལ་བཛྲ་ཀཱ་ལ་བཛྲ་མུ་ས་ལ་ནཱ་ག་བཛྲ། བཛྲཱ་ནི་ལ། བཛྲ་བཧཻ་ར་ཝ། བཛྲ་ཤཽཎྜ་བཛྲ་ཀྲོ་དྷ། བཛྲ་  
ཀུཎྜ་ལི་བཛྲ་པྲ་བྷཱ། མོན་བཛྲ་བེ་མ་ཙི་ཏྲི།། པྲྀ་ཐི་བའི་དེ་ཝ་ཏཱ་ས་པ་རི་ཝཱ་རཱ། ཨི་མཾ་པུ་ཥྤཾ་དྷཱུ་པ་དའི་པ་གནྡྷ་ནཻ་ཝི་དྱཾ་ཨཱ་དི་སཾ་ཡུ་ཀྟ་བ་ལི་ཨུ་པ་ཧ་རཾ། པྲ་ཏཱི་ཙྪ་ཨུ་པ་བཧུ་ཛྱ། མ་མ་ཧི་ར་ཎྱ་སུ་ཝ་རྞ། དྷ་ན་དྷྱ་ན་ཨཱ་ཡུཿ་ཡཽ་ཝཎ་ཨ་རོ་གྱ་སཚུ་ཁ། པྲཱ་ཧཱ་ར་ཀཱ་ན་སརྦ་བི་གྷྣཱཾ་བི་ནཱ་ཡ་ཀཱ་ན། སརྦ་དུ་ཥྚཱ་ན་པྲ་དུ་ཥྚཱ་ན། མ་ནུ་  
ཥྱ་ཨ་མ་ནུ་ཥྱཱ། ཛམྦྷ་ཡ་སྟམྦྷ་ཡ་བནྡྷ་ཡ་བི་དྷནྶ་ཡ། མ་མ་ཧི་ར་ཎྱ་སཱུ་ཝརྞ་དྷ་ན་དྷཱ་ཉ་ཨཱ་ཡུཿ་ཡཽ་བ་ན། ཨ་རོ་གྱ་སཚུ་ཁཱ་ནི། མ་ཧཱ་སུ་ཁ་པྲ་བྲྀདྡྷ་ཡེ། བཱ་ཡད་ཨཱ་བོ་དྷ་མཎྜ་པརྱ་ནྟཾ། ཌྷཽ་ཀ་ཡ་ཏི་ས་དཱ་ས་ཧཱ་ཡི་ཀ་ཤའ་ནྟིཾ་ར་ཀྵ་ཉྩ་ཀུ་རུ་ཧཱུཾ། ཞེས་པའི་སྔགས་རྣམས་དང་ཀླུ་གཏོར་གྱི་སྔགས་ཀྱིས་ཀྱང་དབུལ་བར་  
  
།དེ་རྣམས་ཀྱང་རང་གི་དཀྱིལ་འཁོར་གྱི་བདག་པོ་ནས་བརྩམས་ཏེ་གནོད་མཛེས་ཀྱི་མཐར་ཐུག་པ་རྣམས་དང། དེ་ནས་དབང་པོ་ལ་སོགས་པ་འཁོར་དང་བཅས་པ་རྣམས་དང་དེའི་རྗེས་སུ་ཀླུ་རྣམས་དང། དེ་ནས་སེམས་ཅན་ཐམས་ཅད་ཀྱི་ལྕེ་ཧཱུཾ་ལས་བྱུང་བའི་རྡོ་རྗེ་རྩེ་གཅིག་པ་དམར་པོ་རྣམས་ཀྱི་  
འོད་ཟེར་གྱི་སྦུ་གུས་སམ། ཡིད་ཀྱིས་བདུད་རྩི་བཀུག་པ་རྣམས་ཉེ་བར་གསོལ་བས་བདེ་བ་ཆེན་པོའི་རང་བཞིན་སྟོང་པ་ཉིད་དང་རོ་གཅིག་པ་ཇི་སྲིད་འདོད་ཀྱི་བར་དུ་བསམ་པར་བྱའོ། །ཞལ་བསིལ་དང་དྲི་བཟང་པོ་ཅན་གྱི་ཙནྡན་དང་སོ་རྩི་ལ་སོགས་པ་རྣམས་ཕུལ་ནས་ཡང་དག་པར་མཆོད་དེ། བྱ་བ་  
བསྒྲུབ་པ་ལྷུར་བྱེད་པ་རྣམས་ལ་བཟོད་པར་གསོལ་ཞིང་སྔར་བཤད་པའི་ཡི་གེ་བརྒྱ་པའི་སྔགས་བཟླས་ལ། ཨོཾ་ཡོ་ག་ཤུདྡྷསརྦ་དྷརྨཱཡོ་ག་ཤུདྡྷོཧཾ། ཞེས་བརྗོད་ནས་པད་ཀོར་དང་འཁྱུད་པའི་ཕྱག་རྒྱ་བྱས་ཏེ་རང་གི་ལྷའི་འཁོར་ལོ་བདག་ཉིད་ལ་རབ་ཏུ་གཞུག་གོ། །བསྲུང་བའི་འཁོར་ལོ་ལ་  
གནས་པའི་ཁྲོ་བོ་བཅུ་དང། དབང་པོ་ལ་སོགས་པ་བསྲུང་ཞིང་འདོད་པ་བསྒྲུབ་པ་ལ་མཁས་པ་རྣམས་དཀྱིལ་འཁོར་གྱི་ཁང་པའི་ཕྱི་རོལ་གྱི་ཕྱོགས་བཅུར་རྣམ་པར་དགོད་པར་བྱ་སྟེ། དཀྱིལ་འཁོར་གྱི་ལས་རྩོམ་པ་ནས་གཟུང་སྟེ་ཇི་སྲིད་མཐར་ཐུག་པའི་བར་རོ། །རྡུལ་ཚོན་གྱི་དཀྱིལ་འཁོར་  
གཤེགས་སུ་གསོལ་བའི་རྗེས་སུ་ནི་གཏོར་མ་སྦྱིན་པ་ལ་སོགས་པ་བྱས་ནས་ཁྲོ་པོ་རྣམས་བདག་ཉིད་ལ་རབ་ཏུ་གཞུག་ཅིང་སེ་གོལ་གསུམ་བྱས་ནས་དབང་པོ་ལ་སོགས་པ་རྣམས་གནས་ཇི་ལྟ་བར་གཤེགས་སུ་གསོལ། གཞན་ཡང་ཉི་མ་སོ་སོ་ལ་གཏོར་མ་དབུལ་བ་ནི་དེ་ལྟ་ཉིད་དོ། །འདི་ནི་  
གཤེགས་སུ་གསོལ་བའི་སྔགས་ཏེ། །ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་གནང། །སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་འབྱོན་པར་མཛད་དུ་གསོལ། ཨོཾ་ཨཱཧཱུཾ་ཨ་ཀཱ་རོ་མུ་ཁཾ་སརྦ་དྷ་རྨཱ་ཎཱཾ་ཨ་དྱཱ་ནུ་ཏྤནྣ་ཏཱ་ཏ་ཧཱུཾ་མུཿ་ཞེས་པའམ་  
ཨོཾ་ཨཱཧཱུཾ་བཛྲ་མུཞེས་བརྗོད་པས་གཤེགས་སུ་གསོལ་ལོ། །འདིར་ཞི་བ་ལ་སོགས་པའི་བྱ་བ་གཙོ་ཆེ་བའི་དབྱེ་བ་དུས་དང་ཕྱོགས་དང་ཁ་དོག་གི་དབྱེ་བ་རྟོགས་པར་བྱའོ། །དཀྱིལ་འཁོར་གྱི་ཁང་པའི་ཕྱི་རོལ་ཤར་ལ་སོགས་པའི་ཕྱོགས་རྣམས་སུ་ཁྲོ་བོ་བཅུའི་གོང་བུ་རྣམས་དང་ཉེ་བར་དྲན་  
  
༄༅། །ལ་སོགས་པའི་གཏོར་མས་སེན་ཐི་ལ་སོགས་པ་བཀང་བ་འམ་ཁམ་ཕོར་རྣམས་སམ་སྙིམ་པས་དབུལ་བར་བྱའོ། །སའི་གོང་བུ་རྣམས་ལས་ཕྱི་རོལ་དུ་སའི་གོང་བུ་བཅོ་ལྔ་དང། དེ་དག་མེད་ན་མཎྜལ་རྣམས་ཀྱི་སྟེང་དུ་དབང་པོ་ལ་སོགས་པ་བཅོ་ལྔ་པོ་རྣམས་ལ་སྦྱིན་པར་བྱའོ།།  
དབང་པོའི་གཡས་ཕྱོགས་སུ་སྒྱུ་མ་རྡོ་རྗེ་སྟེ་ཁྱབ་འཇུག་དང་རྡོ་རྗེ་འཇིགས་བྱེད་ནི་ལུས་ངན་ཏེ། དེའི་གཡས་ཕྱོགས་སུ་ལོག་འདྲེན་དང། རྡོ་རྗེ་ཁྲོ་བོ་ནི་དབང་ལྡན་ཏེ་དབང་ལྡན་དང་ཉེ་བའི་དབང་ལྡན་དག་གི་དབུས་སུ་ཉི་མ་དང་ཟླ་བ་དང་ཚངས་པ་རྣམས་དང་ཆུ་ལྟ་དང་བདེན་བྲལ་གྱི་བར་དུ་ཐག་བཟངས་རིམ་  
དང་སའི་ལྷ་མོ་དག་ལའོ། །དེ་ལྟར་དབང་པོ་ལ་སོགས་པའི་བ་དན་བཅོ་ལྔ་ནི་རང་རང་གི་ཕྱོགས་སུའོ། །དབང་པོ་ལ་སོགས་པའི་གོང་བུ་ལས་ཕྱི་རོལ་དུ་སའི་གོང་བུ་བརྒྱད་དམ་བ་བྱུང་གི་མཎྜལ་བྱས་པ་རྣམས་སུ་ཀླུ་རྣམས་ལ་ཁམ་ཕོར་དུའོ་ཐུག་ལ་སོགས་པ་སྦྱིན་པར་བྱའོ། །ཕྱི་རོལ་དུ་གཏོར་མའི་  
ཟན་ལ་སོགས་པ་ལ་མར་དང་སྦྲང་རྩི་དང་ཆུ་དང་ཆང་དང་འོ་མ་སྟེ་རྒྱུན་པ་ལྔས་གཡས་སྐོར་དུ་གཏོར་བར་བྱའོ། །གཞན་གྱི་དོན་དུ་གཏོར་མ་སྦྱིན་པ་ན་ཡང་སྔགས་ལ་ཇི་ལྟར་ཡོད་པའི་བདག་གམ་ལ་འམ་བདག་གི་ཞེས་པ་ནི་ཇི་ལྟར་གནས་པ་བཞིན་དུ་བཀླག་པར་བྱ་སྟེ། དེ་ཡང་བདག་ཉིད་དུ་ལྷག་པར་མོས་པར་  
བྱའོ། །འདི་ལ་ཕན་བཏགས་པ་ན་བདག་ཉིད་ལ་ཕན་བཏགས་པར་འགྱུར་ཏེ། བར་དག་ཏུ་ཡང་དོན་རྣམ་པར་ཤེས་པར་བྱའོ་ཞེས་པ་འདུས་པའི་འབྱུང་པོ་ཐམས་ཅད་པའི་གཏོར་མའི་ཆོ་གའོ།། །།དྷརྨ་དྷ་ཏུ་ས་མ་བ་ས་ར་ཎཱ་ཞེས་པ་ནི་སྟོང་པ་ཉིད་དང་སྙིང་རྗེ་རོ་གཅིག་པ་དང་སྟོང་པ་ཉིད་ཀྱི་མཐར་ཐུག་པ་  
ཞེས་པའི་དོན་ཏོ། །གཏོར་མའི་ཆོ་ག་ལ་ཁྲོ་བོ་བཅུ་པོ་རྣམས་ཀྱི་གཏོར་མ་རྣམས་སོ་སོའི་སྔགས་རྒྱུད་དུ་གསུངས་པ་རྣམས་ཀྱིས་འབུལ་བ་ནི་ཤིན་ཏུ་ཁྱད་པར་དུ་སྔགས་པར་འགྱུར་ཏེ། སྔགས་དེ་རྣམས་ཀྱང་མང་བས་འཇིགས་ནས་འདིར་མ་བརྗོད་དོ། །གང་ཡང་དཔལ་འཁོར་ལོ་སྔོམ་པའི་  
རྣལ་འབྱོར་དང་ལྡན་པས་དྲི་བཟངས་ལ་སོགས་པའི་མཎྜལ་བྱས་པར་རང་གི་འཁོར་ལོ་ཡང་དག་པར་མཆོད་ཅིང་རྐང་པ་བརྒྱད་པའི་སྔགས་ཀྱིས་བསྟོད་དེ་རང་གི་སྙིང་གར་གནས་པའི་ཧཱུཾ་ཡིག་གི་འོད་ཟེར་རྣམས་ཀྱིས་ཁྲོ་བོ་དང་བཅས་པའི་སྲུང་བའི་འཁོར་ལོ་རྩིབས་བཅུ་པའི་ལྟེ་བར་ཆུད་པའི་  
  
  
ཞེས་པ་ལན་གསུམ་བརྗོད་ཅིང་མདུན་དུ་དཀྱིལ་འཁོར་སྤྱན་དྲང་ངོ། །ཨོཾ་ཀྐཀ་ཌྷ་ན། བནྡྷ་ན་ཁ་ཀ་ཁའ་དན་སརྦ་དུ་ཥྚཱ་ནཱཾ། ཧ་ན་ཧ་ན་གྷ་གྷ་གྷ་ཏ་ཡ་ཆེ་གེ་མོའི་ཤཱི་ནྟཾ་ཀུ་རུ་ཧཱུཾ་ཧཱུཾ་ཕཊ་ཕཊ་ཛསཱ་ཧཱ། ཞེས་པ་འདིས་དབང་པོ་ལ་སོགས་པ་བཀུག་ནས་སྐང་ཅིག་གིས་སྟོང་པ་ཉིད་ལ་རབ་ཏུ་ཞུགས་པའི་རྗེས་  
ལ་རིག་པ་དང་བཅས་པའི་བདེ་མཆོག་གི་ལྷའི་སྐུར་རྣམ་པར་བསྒོམས་ཏེ་ཞལ་བསིལ་ལ་སོགས་པ་དངུལ་པ་སྔོན་དུ་འགྲོ་ཞིང་སྔ་མ་བཞིན་དུ་འཁོར་གསུམ་ཡོངས་སུ་དག་པས་ལག་པ་གཡོན་པའི་མཐིལ་དུ་ཟླ་བ་ལ་གནས་པའི་ཧཱུཾ་ལས་སྐྱེས་པའི་སྣ་ཚོགས་རྡོ་རྗེའི་ལྟེ་བར་བདུད་རྩིའི་སྣོད་བཀོད་པའམ་  
བསྒོམ་པ་ལག་པ་གཡས་པ་རྡོ་རྗེ་ཁུ་ཚུར་བྱས་པའི་སྡིགས་མཛུབ་བརྐྱང་པས་དེ་སྟོན་ཅིང། བཅོམ་ལྡན་འདས་དང་དེའི་ཤེས་རབ་མ་དང་མཁའ་འགྲོ་མ་ལ་སོགས་པ་དང་ཁྭ་གདོང་མ་ལ་སོགས་པ་ལ་ཇི་ལྟར་རིགས་པར་ཕྱོགས་སུ་གཡོན་སྐོར་དང་མེའི་ཟུར་ནས་བརྩམས་ཏེ་ཕྱོགས་བྲལ་རྣམས་  
སུ་གཡས་སྐོར་གྱིས་ཏེ། ཨོཾ་བཛྲ་ཌཱ་ཀ་ཨི་མཾ་བ་ལིཾ་གྲྀ་ཧྞ་གྲྀ་ཧྞ་ཧཱུཾ་ཕཊ། ཨོཾ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་དྲི་ཤྱ་ཧོཿ་ཞེས་པའི་སྔགས་ལན་གཅིག་དང་གཉིས་དང་གསུམ་དང་བཞི་དང་ལྔ་བརྗོད་པས་ཕུལ་ནས་འཁོར་ལོ་གསུམ་གྱི་ལྷ་རྣམས་ལ། ཨོཾ་ཀ་ར་ཀ་ར་ཀུ་རུ་ཀུ་རུ་བནྡྷ་བནྡྷ་ཏྲཱ་ས་ཡ་ཏྲཱ་ས་ཡ་  
ཀློ་བྷ་ཡ་ཀྵོ་བྷ་ཡ་ཧྲཽཾ་ཧྲཽཾ་ཧྲཧྲ་ཕཻཾ་ཕཻཾ་ཕཊ་ཕཊ་ད་ཧ་ད་ཧ་པ་ཙ་བ་ཙ་བྷཀྵ་བྷཀྵ་བ་ས་རུ་དཧི་ར་ཨནྟ་མཱ་ལ་བ་ལ་མབི་ནེ་གྲྀཧྞ་གྲྀཧྞ་སཔྟ་པཱ་ཏཱ་ལ་ག་ཏ་བཧུ་ཛངག་སརྦཾ་བཱ་ཏཛ་ཡ་ཏ་ཛ་ཡ་ཨཱ་ཀ་ཌྜྷྱ་ཨཱ་ཀཌྜྷྱ་ཧྲིཾ་ཧྲིཾ་ཛྞཽཾ་ཛྞཽཾ་ཀྵྨ ་ཀྵྨ ་ཧཱ ་ཧཱ ་ཧིཾ་ཧིཾ་ཧཱུཾ་ཧཱུཾ་ཀི་ལི་ཀི་ལི་སི་ལི་སི་ལི་ཧི་ལི་ཧི་ལི་དཧི་ལི་དཧི་ལི་ཧཱུཾ་ཧཱུཾ་ཕཊ་སྭ་ཧཱ། ཞེས་  
པའི་སྔགས་ལན་ཅིག་བརྗོད་པས་དབུལ་བར་བྱའོ། །དེའི་རྗེས་སུ་སྲུང་བའི་འཁོར་ལོའི་རྩིབས་ལ་གནས་པའི་ཁྲོ་བོ་བཅུ་པོ་རྣམས་ལ་ཨོཾ་ཁཿ་བཛྲ་དྷྲིཀ་བཛྲ་ཧཱུཾ་ཀ་ར་བཛྲ་ཧཱུཾ་ཕཊ། ཨོཾ་བཛྲ་དཎྜ་བཛྲ་ཧཱུཾ་ཕཊ། ཨོཾ་བཛྲ་ཨ་ནཱ་ལཱརྐ་བཛྲ་ཧཱུཾ་ཕཊ། ཨོཾ་བཛྲ་ཀུཎྜ་ལི་བཛྲ་ཧཱུཾ་ཕཊ། ཨོཾ་བཛྲ་  
  
༄༅། །ཡཀྵ་བཛྲ་ཧཱུཾ་ཕཊ། ཨོཾ་བཛྲ་ཀཱ་ལ་བཛྲ་ཧཱུཾ་ཕཊ། ཨོཾ་བཛྲ་མ་ཧཱ་བ་ལ་བཛྲ་ཧཱུཾ་ཕཊ། ཨོཾ་བཛྲ་བཧི་ཥ་ཎ་བཛྲ་ཧཱུཾ་ཕཊ། ཨོཾ་བཛྲ་ཨུཥྞཱི་ཥ་ཙ་ཀྲ་བརྟི་བཛྲ་ཧཱུཾ་ཕཊ། ཨོཾ་བཛྲ་པཱ་ཏ་ལ་བཛྲ་ཧཱུཾ་ཕཊ། ཅེས་བའི་སྔགས་བཅུའི་ཧཱུཾ་ཕཊ་ཅེས་པའི་སྔོན་དུ་ཨི་མཾ་བ་ལིཾ་གྲྀ་ཧྞ་གྲྀཧྞ་གྲྀཧྞ་ཆེ་གེ་མོའི་ཤཱནྟི་ཀུ་རུ་རཀྵ་ཀུ་རུ་  
ཞེས་པ་བཅུག་ལ། ལན་རེ་བརྗོད་པ་རྣམས་ཀྱིས་གཡོན་དང་གཡས་སུ་བསྐོར་བ་དག་དང་སྟེང་དང་འོག་ཏུ་དབུལ་བར་བྱ། །ཕྱི་རོལ་དུ་དབང་པོ་ལ་སོགས་པ་རྣམས་ལ་ཨོཾ་ཁ་ཁ་ཁཱ་ཧི་ཁཱ་སརྦ་དེ་བ་ནཱ་ག་ཡཀྵ་རཀྵ་ས་བྷཱུ་ཏ་པྲེ་ཏ་པི་ཤཱ་ཙ་ཨུནྨ་ད་ཨ་པ་སྨཱ་ར་ཌཱ་ཀ་ཌཱ་ཀི་ཉ་དཱ་ཡ་ཨི་མཾ་བ་ལིཾ་གྲྀཧྞ་ནྟུ་ས་མ་ཡ་  
རཀྵནྟུ། སརྦ་སིདྡྷི་མམེ་པྲ་ཡ་ཙྪནྟུ་ཡ་ཐཻ་བཾ། ཡ་ཐཻཥྚཾ། བྷུཉྫ་ཐ། པི་པ་ཐ། ཛི་གྷ་ཐ། མཱ་ཏི་ཀྲ་མ་ཐ། མ་མ་སརྦཱ་ཀཱ་རྟ་ཡཱ་ས་ཚུ་ཁཾ་བི་བྲྀདྡྷ་ཡེ། ས་ཧཱ་ཡི་ཀཱ་བྷ་ཝནྟུ་ཧཱུཾ་ཧཱུཾ་ཕཊ་ཕཊ་སཱ་ཧཱ། ཞེས་པ་འདི་ལན་བཞི་བརྗོད་པས་བསྐོར་ཕྱོགས་གཉིས་དང་སྟེང་འོག་ཏུ་དབུལ་བར་བྱའོ། །འདིར་ཡང་  
དེ་རྣམས་དང་དཀྱིལ་འཁོར་གྱི་བདག་བོ་ནས་བརྩམས་ཏེ་གནོད་མཛེས་ཀྱི་མཐར་ཐུག་པ་ཞེས་པ་ལ་སོགས་པ་དང་སྔགས་གཞན་རྣམས་ཀྱང་ཤེས་པར་བྱའོ། །ཡི་གེ་བརྒྱ་པ་ནི་འདིར་གཞན་ཡིན་ཏེ། ཨོཾ་བཛྲ་ཧི་རུ་ཀ་ས་མ་ཡ་མ་ནུ་པཱ་ལ་ཡ། ཧེ་རུ་ཀ་ཏྭེ་ནོ་པ་ཏིཥྠ་དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ་  
ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷི་མམེ་པྲ་ཡཙྪ་སརྦ་ཀརྨ་སུ་ཙ་མེ་ཙིཏྟཾ་ཤྲེ་ཡཿ་ཀུ་རུ་ཧཱུཾ་ཧ་ཧ་ཧ་ཧ་ཧོཿ་བྷ་ག་ཝའན་བཛྲ་ཧེ་རུ་ཀ་མཱ་མེ་མུཉྩ་ཧེ་རུ་ཀ་བྷ་ཝ་མ་ཧཱ་ས་མ་ཡ་སད་ཨཱ་ཧཱུཾ་ཕཊ་སཱ་ཧཱ། ཞེས་པའོ། །འདིར་བརྗོད་པའི་ཁྲོ་བོ་བཅུ་མངོན་པར་བརྗོད་པ་བླ་མར་གསུངས་པ་རྣམས་ཀྱི་  
སྐུ་མདོག་དང་ཕྱག་མཚན་ལ་སོགས་པ་ནི་ཡང་དག་པར་བསྡུས་ཏེ་སྔར་བརྗོད་པའི་དཔལ་བདེ་མཆོག་གི་དཀྱིལ་འཁོར་དུ་ཤེས་པར་བྱའོ། །བདེ་མཆོག་གི་འབྱུང་པོ་ཐམས་ཅད་པའི་གཏོར་མའོ།། །།ཡང་ན་དཔལ་ཀྱེའི་རྡོ་རྗེའི་གཟུགས་ཀྱིས་སྙིང་གར་གནས་པའི་ཧཱུཾ་ཡིག་གི་འོད་ཟེར་རྣམས་  
ཀྱིས་ཁྲོ་བོ་དང་བཅས་པའི་སྲུང་བའི་འཁོར་ལོ་རྩིབས་བཅུ་པའི་ལྟེ་བར་ཆུད་པའི་གཞལ་ཡས་ཁང་ན་བཞུགས་པའི་དཀྱིལ་འཁོར་དང་སྲུང་བའི་འཁོར་ལོའི་ཕྱི་རོལ་གྱི་ཕྱོགས་རྣམས་སུ་དབང་པོ་ལ་སོགས་པ་འཁོར་དང་བཅས་པ་དང། སེམས་ཅན་དཔག་ཏུ་མེད་པ་རྣམས་ཀྱང་བཀུག་  
  
ཞབས་བསིལ་ལ་སོགས་པ་དབུལ་བ་སྔོན་དུ་འགྲོ་བས་སྔ་མ་བཞིན་དུ་སྦྱངས་པའི་གཏོར་མ་རྣམས། །ཨོཾ་དེ་བ་པི་ཙུ་བཛྲ་ཨི་མཾ་བ་ལིཾ་གྲྀ་ཧྞ་གྲྀ་ཧྞ་ཆེ་གེ་མོའི་  
ཤཱནྟིཾ་རཀྵཉྩ་ཀུ་རུ་ཀུ་རུ་ཧཱུཾ་ཧཱུཾ་ཧཱུཾ་ཕཊ་སཱ་ཧཱ། ཞེས་པའི་སྔགས་ཀྱིས་བཅོམ་ལྡན་འདས་ལ་དབུལ་བར་བྱ་སྟེ། ཨོཾ་ཨཱ་ནཻ་རཱཏྨ་ཞེས་པ་ལ་སོགས་པས་མཚན་པ་བརྗོད་ཅིང་ས་བོན་ཡང་སྨོས་ནས་ཨི་མཾ་བ་ལིཾ་གྲྀ་ཧྞ་གྲིཧྞ་ཆེ་གེ་མོའི་ཤཱིནྟཾ་རཀྵ་ཉྩ་ཀུ་རུ་སཱཧཱ། ཞེས་པ་འདིས་བདག་མེད་མ་ལ་སོགས་པ་རྣམས་  
ལའོ། །ན་མཿ་ས་མནྟ་བུ་དཧེ་བྷྱོ། ན་མོ་བཛྲ་མུངག་ར་ཧ་སྟཱ་ཡ། ཙནྟྲ་ལཱཀྵེ་པ་ཀཱ་རཱ་ཡ་ཧཱུཾ་ཕཊ། ན་མཿ་ས་མནྟ་བུདྡྷེ་བྷྱོ། མ་ཧཱ་དཎཌ་དྷཱ་ར་བི་བི་དྷ་སུ་ར་ཨ་སུ་ར་མརྡ་ན་བྷཱུ་ཏནྣི་ར་མ་ཐན་ཧཱུཾ་ཕཊ། ནམ་ས་མྣྟ་བུ་དཧེ་བྷྱོ། ཧུ་ལུ་ཧུ་ལུ་མ་ཧཱ་པདྨ་ཨ་མྲྀ་ཏཱི་ཀུ་རུ་མ་ཧཱ་བི་ཥཱ ་ཨཿ་ན་མཿ་ས་མྣྟ་བུ་དཧོ་བྷྱོ། ན་མོ་བཛྲ་ཀྲོ་དྷཱ་ཡ་མ་ཧཱ་དཾ་ཥྚོཏ་  
ཀ་ཊ་བཧཻ་རཾ་བཱ་ཡ་བཛྲ་སཾ་དོ་ཧ་དརྤཱ་ཡ་ཨ་མྲྀ་ཏ་ཀུཎྜ་ལི་ཧཱུཾ་ཕཊ། ན་མས་མནྟ་བུདྡྷེ་བྷྱོ། ན་མོ་ཨ་ཙ་ལ་ཀཱཉྩེ་ཏ་མོ་ཊ་མོ་ཊ་ཏུ་ཊ་ཏུ་ཊ་གྷ་གྷ་གྷཱ་ཏ་ཡ་གྷཱ་ཏ་ཡ་ཧཱུཾ་ཕཊ། ན་མཿ་ས་མནྟ་བུདྡྷེ་བྷྱོ། ཊཀྐི་ཧཱུཾ་ཛཿ་ན་མཿ་ས་མ་ནྟ་བུ་དཧེ་བྷྱོ། ཨོཾ་ཡ་མ་དཎྜ་ཡ་ནཱི་ལ་ད་ཎྜ་ཡ་ཏུ་རུ་ཏུ་རུ་མུ་རུ་མུ་རུ་སརྦ་དུ་ཥྚཱ་ན་མཱ་ར་ཡ་ཧཱུཾ་  
ཕཊ། ན་མཿ་ས་མནྟ་བུདྡྷེ་བྷྱོ། ན་མོ་མ་ཧཱ་བཱ་ལ་ཨུ་ཙུ་ཥ་ཀྲོ་དྷ་རཱ་ཛཱ་ཡ་སརྦ་ནཱ་ག་ནཱཾ་ཧྲྀ་ཡ་ཏཱ་ཌ་ཡ་ཧཱུཾ་ཕཊ། ན་མཿ་ས་མནྟ་བུདྡྷཱ་ནཱཾ། ན་མཿ་ས་མནྟ་དྷ་རྨཱ་ཎཱཾ། ན་མཿ་ས་མནྟ་སཾ་གྷཱ་ནཱཾ། ཨོཾ་སི་ཏཱ་ཏ་པ་ཏྲེ། ཨོཾ་བི་མ་ལ། ཨོཾ་ཤངྐར། ཨོཾ་པྲ་དྱཾ་གི་ར། བཛྲ་ཨུཥྞཱི་ཥ་ཙཀྲ་བརྟི་སརྦ་ཡནྟ་མནྟྲ་མའུ་ལ་ཀརྨ་བནྡྷ་ནཾ། ཏཱ་ཌ་ནཾ་ཀཱི་ལ་ན་མྤ་མ་  
མཀྲྀ་ཏེ། ཡེ་ན་ཀེ་ན་ཙི་ཏ་ཀྲྀ་ཏཾ། སརྦནྟུ་ཚིནྡ་ཚིནྡ་བཧི་ནྦྷ་བྷིནྡྷ་ཙི་རི་ཙི་རི་གི་རི་གི་རི་མ་ར་མ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ། ཨོཾ་སུམྦྷ་ནི་སུམྦྷ་ཧཱུཾ། གྲྀཧྞ་གྲྀ་ཧྞ་ཧཱུཾ། གྲྀ་ཧྞཱ་པ་ཡ་གྲྀ་ཧྞཱ་པ་ཡ་ཧཱུཾ། ཨཱ་ན་ཡ་ཧོ་བྷ་ག་ཝའ་ན་བི་དྱཱ་རཱ་ཛ་ཧཱུཾ་ཕཊ། ཅེས་པའི་སྔགས་བཅུས་ཤར་ལ་སོགས་པ་དང་དབང་ལྡན་ལ་  
སོགས་པར་གཡས་སྐོར་དང་སྟེང་དང་འོག་ཏུ་གཤིན་རྗེ་གཤེད་ལ་སོགས་པའི་ཁྲོ་བོ་བཅུ་མཁའ་འགྲོ་མ་རྡོ་རྗེ་གུར་དུ་གསུངས་པ་རྣམས་ལའོ། །ཨོཾ་ཨིནྡ་ཛ་མ་ཛ་ལ་ཛཀྑ་བྷཱུཾ་ཏ་བཧྣི་བཱ་ཨུ་རཀྑ་ཙནྡ་སུདྫ། མཱ་ད་པཔྤ་ཏ་ལ་པ་ཏ་ལ་ཨཊྚ་སཔྤ་སཱ་ཏ། ཨི་དཾ་བ་ལིཾ་བྷུཉྫ། ཛིགྷ་ཕུལླ་དྷཱུ་པ་མཾ་ས་  
  
༄༅། །སིངྒྷ་ཨཾ་བྷ་ཀཛྫ་སཔྤ། སཱ་ད་ཁནྟི་ཁུ་ཎི་ཕེ་ཌ་ག་ད། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱ་དྱཱ་ནུཏྤནྣ་ཏཱ་ཏ་ཨོཾ་ཨཱ་ཧཱུཾ་ཕཊ་སཱ་ཧཱ། ཞེས་པའི་སྔགས་ཀྱིས་དབང་པོ་ལ་སོགས་པ་རྣམས་ལའོ། །ཨོཾ་ཨིནྡ་ཞེས་པ་ལ་སོགས་པ་མིང་ནས་འབོད་པ་རྣམས་ནི་རང་རང་གི་ཕྱོགས་ཀྱི་སེམས་ཅན་  
དཔག་ཏུ་མེད་པ་མཚོན་པར་བྱེད་པའོ། །གཱ་དང་ཞེས་པ་ནི་ལུས་ལའོ། །འདི་ཡང་དེ་རྣམས་ཀྱི་མངའ་བདག་ནས་བརྩམས་ཏེ་གནོད་མཛེས་ཀྱི་མཐར་ཐུག་པ་ཞེས་པ་ལ་སོགས་པ་ནི་འདུས་པའི་གཏོར་མའི་ཆོ་ག་བཞིན་དུ་ཤེས་པར་བྱའོ། །འདིར་ཡང་ཁྲོ་བོའི་སྔགས་རྣམས་ཀྱི་ཧཱུཾ་ཡིག་རྣམས་དང་  
ཨཿ་ཡིག་སྔོན་དུ་ཨི་མཾ་བ་ལིཾ་གྲྀ་ཧྞ་གྲྀ་ཧྞ་ཞེས་བརྗོད་པར་བྱ་སྟེ། ཁྲོ་བོ་རྣམས་ཀྱི་སྐུ་མདོག་དང་ཕྱག་མཚན་ལ་སོགས་པ་ནི་སྔར་བཤད་པའི་འཇམ་པའི་རྡོ་རྗེའི་དཀྱིལ་འཁོར་བཞིན་ནོ་ཞེས་པ་ནི། ཀྱེའི་རྡོ་རྗེའི་འབྱུང་པོ་ཐམས་ཅད་པའི་གཏོར་མའི་ཆོ་གའོ།། །།དེ་བཞིན་དུ་ཁྱིམ་དང་གཙུག་  
ལག་ཁང་ལ་སོགས་པ་བསྲུང་བ་དང་བདེ་ལེགས་སུ་བྱ་བའི་དོན་དུ་དཔལ་ལྡན་དཔུང་པ་བཟང་པོས་ཡོངས་སུ་ཞུས་པ་རྣལ་འབྱོར་གྱི་རྒྱུད་ཆེན་པོར་གསུངས་པའི་སྔགས་ཀྱི་ཚིགས་སུ་བཅད་པ་རྣམས་ཀྱིས་ཆོ་ག་བཞིན་དུ་གཏོར་མ་སྦྱིན་པར་བྱའོ། །དེ་ལ་འདི་ནི་ཆོ་ག་སྟེ། ཞོ་དང་འོ་མ་དང་མར་  
དང་སྦྲང་རྩི་དང་ཀ་ར་དང་ཤ་མེད་པའི་ཚོད་མ་དང་བཟའ་པ་དང་དྲི་བཟང་པོའི་ཆུ་དང་དྲི་བཟང་པོ་ཅན་གྱི་མེ་ཏོག་དཀར་པོ་དང། རྩེ་མོར་མེ་ཏོག་གི་ཕྲེང་བ་དང་མེ་ཏོག་སིལ་མ་དང། ཙནྡན་དཀར་པོ་ལ་སོགས་པ་དྲི་བཟང་པོའི་རྫས་རྣམས་དང། ཨ་ཀ་རུ་དང་གུ་གུ་ལ་དང། ཡན་ལག་བཅུ་པའི་བདུག་སྤོས་  
དང་སྣང་གསལ་ལ་སོགས་པ་ཇི་ལྟར་རྙེད་པ་དང་ཇི་ལྟར་ནུས་པས་བདེ་ལེགས་སུ་འགྱུར་བའི་དོན་རྣམས་ཉེ་བར་གསོག་པར་བྱེད་དོ། །གྲོང་ཁྱེར་ལ་སོགས་པའི་བགེགས་ཞི་བའི་ཆེད་དུ་ཤ་ཀ་ཊ་ལ་སོགས་པའི་སྣོད་ཆེན་པོ་ཞེས་པ་ནི་རྣམ་པར་རྒྱས་པ་ཉིད་དེ། ཁུར་བ་དང་ཏིལ་དང་འབྲས་ཡོས་དང། སྲིད་སིནྣ་དང་  
ཛམྦུ་ཏི་ཀ་དང། ངེས་པ་ཉིད་དུ་འབྱོར་པ་དང་རྗེས་སུ་མཐུན་པ་རྣམས་སྦྱིན་བདག་ལས་ཉེ་བར་བླང་བར་བྱ་ཞིང་འདི་རྣམས་ཐམས་ཅད་ཆ་གཉིས་སུ་ཡོངས་སུ་བརྟགས་པ་དྲི་བཟང་པོས་རྣམ་པར་བསྒོས་པ་རྣམས་ཆུ་ཤིང་གི་འདབ་མ་འམ་ཞིབ་མ་སར་བ་ལ་སོགས་པར་སོ་སོར་གཞག་པར་བྱའོ། །སློབ་དཔོན་  
  
ཤར་རམ་བྱང་  
དུ་ཁ་བལྟས་ནས་ཆ་གཅིག་གིས་གདོན་རྣམས་མཆོད་པའི་ཆེད་དུ་ཚིགས་སུ་བཅད་པ་འདི་རྣམས་བརྗོད་པར་བྱའོ། །ལྷ་དང་ལྷ་མིན་ཀླུ་དང་གྲུབ་པ་ཀུན། །འདབ་བཟངས་ནམ་མཁའ་ལྡིང་དང་ལུས་སྲུལ་པོ། །དྲི་ཟ་གནོད་སྦྱིན་གདོན་གྱི་རིགས་རྣམས་དང། །གང་ཡང་ས་ལ་གནས་པའི་ལྷ་རྣམས་ནི། །  
བུ་སྨད་བཅས་ཤིང་གཡོག་འཁོར་བཅས་པ་ལ། །བདག་གི་པུས་མོ་ས་ལ་བཙུགས་ནས་ནི། །ཐལ་མོ་སྦྱར་ཏེ་ཁྱེད་ལ་གསོལ་འདེབས་ཀྱིས། །གསན་ནས་ཕན་གདགས་སླང་དུ་འདིར་གཤེགས་ཤིག། །འབྱུང་པོ་གང་དག་རི་རབ་སྟེང་གནས་དང། །དགའ་བའི་ཚལ་དང་ལྷ་ཡི་གནས་ཁང་  
དང། །ཤར་ནུབ་རི་དང་ཉི་ཟླའི་ཁྱིམ་རྣམས་དང། །རི་བོ་ཀུན་ལ་གང་དག་གནས་པ་དང། །ཆུ་བོ་ཀུན་དང་ཆུ་བོ་འདུས་རྣམས་དང། །རིན་ཆེན་གནས་ན་ལྷག་པར་གང་གནས་དང། །མཚོ་དང་རྫིང་བུ་ལྟེང་ཀ་ཁྲོན་པ་དང། །ཁྲུས་ཀྱི་ཆུ་དང་རི་ཡི་ཆུ་རྣམས་དང། །གྲོང་དང་ཕྱུགས་ལྷས་རྣམས་དང་བས་  
མཐའ་དང། །ཁང་སྟོང་དག་དང་ལྷ་ཡི་ཁྱིམ་རྣམས་དང། །དཀའ་ཐུབ་གནས་དང་ཚོགས་ཁང་གླང་ཆེན་བྲེས། །འབྱུང་པོ་སྣ་ཚོགས་ཕུག་གནས་གང་དག་དང། །ལམ་སྲང་རྣམས་དང་ཚོང་འདུས་གཞི་མདོ་དང། །གང་དག་ཤིང་གཅིག་དྲུང་དང་ལམ་བོ་ཆེ། །དུང་ཁྲོད་ཆེན་པོ་ནགས་ཚལ་ཆེན་པོ་དང། །  
སེང་གེ་དྲེད་དང་གླང་ཆེན་གནས་རྣམས་དང། །འབྲོག་ཆེན་འཇིགས་སུ་རུང་བར་གང་གནས་དང། །གང་དག་གླིང་མཆོག་དག་ན་གནས་པ་དང། །ལྷུན་པོ་དུར་ཁྲོད་དག་ན་གནས་པ་རྣམས། །དེ་རྣམས་རབ་ཏུ་དགེ་བར་གྱུར་ནས་སུ། །མེ་ཏོག་དྲི་དང་ཕྲེང་བ་བདུག་སྤོས་དང། །གཏོར་མ་སྣང་  
གསལ་ཆོགས་གུས་འབུལ་གྱིས། །འདི་རྣམས་བཞེས་ནས་གསོལ་ཞིང་བཏུང་བར་མཛོད། །འདིར་ཡང་ལས་ཀྱི་འབྲས་བུ་ལྡན་པར་མཛོད། །དེ་ལྟར་གདོན་རྣམས་ལ་མཆོད་པ་བྱས་ནས་ཕྱོགས་ཀྱི་མཆོད་པ་གཅིག་པའི་ཡིད་ཀྱིས་རབ་ཏུ་བྱའོ་ཞེས་པ། ཆ་གཞན་གྱིས་ཕྱོགས་ཀྱི་བདག་  
  
༄༅། །པོ་རྣམས་མཆོད་པའི་ཆེད་དུ་ཚིགས་སུ་བཅད་པ་འདི་རྣམས་བརྗོད་པར་བྱའོ། །དབང་པོ་ཅན་གྱི་ལྟ་ཚོགས་འཁོར་དང་བཅས། །ཁྱད་འཕགས་གཏོར་མ་འདི་ནི་བཞེས་སུ་གསོལ། །མེ་དང་གཤིན་རྗེ་བདེན་བྲལ་ས་ཡི་བདག། །ཆུ་བདག་རླུང་དང་ནོར་གྱི་བདག་པོ་དང། །དབང་དང་ལྡན་པ་  
འབྱུང་པོའི་ལྷ་རྣམས་དང། །སྟེང་གི་ཉི་ཟླ་ཚངས་པ་ཆེན་པོ་དང། །ལྷ་རྣམས་ཀུན་དང་གང་དག་ས་སྟེང་ཀླུ། །ས་འཛིན་ལྷ་དང་གཙང་བའི་ཚོགས་བཅས་ལ། །སོ་སོ་སོ་སོར་རེ་རེས་ཕུལ་བ་རྣམས། །ཚིམ་ཞིང་ཐོབ་པས་བཞེས་པར་མཛད་ནས་སུ། །རང་རང་ཕྱོགས་སུ་ལེགས་པར་བཞུགས་  
ནས་ཀྱང། །རང་རིགས་སྡེ་དང་སྲས་བཅས་གྲོགས་སུ་བཅས། །སྤོས་དང་གཏོར་མ་མེ་ཏོག་ཞལ་ཟས་རྣམས། །འདི་དག་གསོལ་ཞིང་བསྣམས་ཏེ་བཏུང་མཛད་ནས། །འདིར་ཡང་ལས་ཀྱི་འབྲས་བུ་ལྡན་པར་མཛོད། །དེ་ནས་ཁྱིམ་དང་གཙུག་ལག་ཁང་དང་གྲོང་ཁྱེར་ལ་སོགས་པའི་དབང་  
ལྡན་གྱི་མཚམས་སུ་ཡོ་བྱད་དེ་རྣམས་ཐམས་ཅད་ཉིད་བཞག་པར་བྱའོ། །ཞོ་དང་ཟན་དང་ཛམྦུ་ཏི་ཀ་རྣམས་སྣོད་གཅིག་ཏུ་བསྲེས་ནས་པི་ཌ་ཀ་ལ་སོགས་པར་བྱ་ཞིང། ཏིལ་དང་འབྲས་ཡོས་ནི་སྣོད་སོ་སོར་བྱས་ནས་གཡས་སྐོར་གྱིས་ཁྱིམ་ལ་སོགས་པའི་ཕྱི་རོལ་ནས་ཞུགས་ཏེ་གཏོར་མ་  
སྦྱིན་པར་བྱའོ། །སྣང་གསལ་ལ་སོགས་པའི་ཡོ་བྱང་གཞན་རྣམས་ནི་དབང་ལྡན་གྱི་མཚམས་ཉིད་དུ་གཞག་པར་བྱ་ཞིང་སྤོས་དང་ཆུ་ནི་དོར་བར་བྱའོ། །དེ་ལྟར་ཡང་གཏོར་མ་བྱིན་པའི་ཟན་ལ་སོགས་པ་ཇི་ལྟར་དབང་ལྡན་གྱི་མཚམས་ཇི་སྲིད་པར་རོ་ཞེས་སོ། སྔ་དྲོའམ་དུས་ཁྱད་  
པར་ཅན་གྱི་དུས་སུ་གཏོར་མ་དབུལ་བར་བྱ་ཞིང་སྔ་དྲོའི་ཉི་མ་ལ་གཏོར་མ་བྱིན་པའི་ཕྱི་ནས་སློབ་དཔོན་གྱིས་ཁ་ན་མ་ཐོ་པ་མེད་པའི་བཟའ་བ་རྣམས་ཆུ་ཚོད་བདུན་ན་བཟའ་བར་བྱ་སྟེ། ཉི་མ་ནུབ་པ་ན་ཡང་གཏོར་མ་མང་དུ་དབུལ་བ་ཉིད་དོ། །སློབ་དཔོན་ལ་ཡང་ཇི་ལྟར་ནུས་པའི་ཡོན་དབུལ་  
པར་བྱ་སྟེ། འདི་དག་ནི་བགེགས་ཉེ་བར་ཞི་བའི་དོན་དང་གཞན་ཡང་འདོད་པའི་བྱ་བའི་དོན་དང་བསོད་ནམས་ཀྱི་ངོན་དུ་ཡང་རྗེས་སུ་གནས་པའོ་ཞེས་པ་ནི་དཔུང་པ་བཟང་པོས་ཡོངས་སུ་ཞུས་པའི་མདོ་རྒྱུད་ཆེན་པོར་གསུངས་པའི་གཏོར་མའི་ཆོ་གའོ།། །།གཏོར་མ་བཞི་པོ་འདི་དག་ནི་བསྐྱེད་པའི་  
  
།རྫོགས་པའི་རིམ་པ་ལ་ནི་ཤེས་རབ་དང་ཐབས་ལས་གཡོ་བ་མེད་པའི་སེམས་ཀྱིས་དགོངས་པར་གསོལ་བ་ཙམ་གྱིས་སྤྱན་དྲངས་པའི་ཤེས་རབ་དང་ཐབས་ཀྱི་རང་བཞིན་ཉིད་དང་འདོད་པའི་དཀྱིལ་འཁོར་གྱི་དབང་ཕྱུག་ལ་སོགས་པའི་ལྷ་དང་བཅས་པའི་དབང་པོ་ལ་སོགས་པ་རྣམས་ལ་ཡེ་  
ཤེས་ཀྱི་རོ་དང་ཐ་མི་དད་པའི་གཏོར་མ་དབུལ་བ་ནི་གཏོར་མའི་ཆོ་གའོ།། །།གདོན་སོགས་ཉེས་པ་ཉེ་བར་ཞི་བའི་ཆེད་ཉིད་དང། །དབུལ་བའི་སྡུག་བསྔལ་རབ་ཏུ་ཉམས་པར་བྱ་ཕྱིར་དང། །ཚེ་ཐུང་བ་རྣམས་ཚེ་ནི་འཕེལ་བའི་རྒྱུ་ཡི་ཕྱིར། །དཀྱིལ་འཁོར་གསུམ་གྱིས་བདེ་ལེགས་བྱེད་པ་རབ་ཏུ་བསྟན།།  
དེ་ཕྱིར་མི་རྣམས་རང་ལ་ཕན་པའི་བསམ་པ་ཡིས། །གདོན་གྱི་ཉེས་པ་ཉེ་བར་ཞི་བ་ཉིད་བྱ་སྟེ། །ཆོ་ག་འདི་ནི་ཤིན་ཏུ་རྣམ་དག་ཐུགས་ལྡན་པའི། །སངས་རྒྱས་རྣམས་ཀྱིས་འགྲོ་བའི་དོན་གྱི་རྒྱུར་གསུངས་ཕྱིར་རོ། །གཟའ་ཡུམ་གྱི་ནི་དཀྱིལ་འཁོར་ལ། །ཐིག་རྣམས་བྲི་བར་བྱ་སྟེ་སླར། །རྩ་བའི་  
ཐིག་གི་ནང་དུ་ནི། །ཆ་ཆུང་བཞི་ནི་སྤངས་བྱས་ནས། །སྔགས་པས་དེར་ནི་སྦྱིན་བྱ་སྟེ། །ཟུར་ཐིག་གཉིས་ཀྱི་བར་དུའོ། །དེ་ཡི་ནང་དུ་ཟླུམ་པོ་ནི། །དེ་ཡི་མཐར་ཐུག་བར་དུ་བྱ། །ཆ་ཆུང་གཅིག་ནས་སླར་ཡང་བསྐོར། །དེ་ལ་རྡོ་རྗེ་ཕྲེང་བ་བྱ། །ལྷག་མ་དེ་ཡང་ཆ་གསུམ་ལ། །པདྨ་འདབ་  
མ་བརྒྱད་པ་བྱ། །དེ་ལ་ཟུར་ཐིག་ལ་སོགས་རྣམས། །གསང་སྔགས་རིག་པས་དབྱེ་བར་བྱ། །རྩ་བའི་ཐིག་གི་ནང་དུ་ནི། །སྒོ་ཡི་བར་ནི་སྤངས་པ་དང། །དེ་ཡང་ནང་དུ་ཐིག་བྱ་སྟེ། །ཆ་ཆུང་བཞི་ཡི་བར་དེ་བཞིན། །ལྷག་མ་པདྨ་འདབ་བརྒྱད་ཚང། །འདི་ལས་ལྷག་དང་ཆད་པ་མིན། །ནོར་རྒྱུན་མ་  
ཡི་དཀྱིལ་འཁོར་ཏེ། །ཆོག་རིག་པ་རྣམས་ཀྱིས་བྱ། །ཚངས་ལས་ཆ་ཆུང་རིག་བྱེད་མཐར། །ཟླུམ་པོ་གཅིག་ནི་བསྐོར་བར་བྱ། །དེ་ནས་ཆ་ཆུང་ཕྱེད་སྤངས་ཏེ། །ཟླུམ་པོ་གཉིས་པའི་ཐིག་ཡིན་ནོ། །དེ་ནས་ཆ་ཆུང་བཞི་སྤངས་པར། །རྩིབས་ཀྱི་ཟླུམ་པོ་གསུམ་པ་སྟེ། །དེ་ནས་ཆ་ཆུང་ཡོངས་དོར་  
བར། །མུ་ཁྱུད་ཟླུམ་པོ་བཞི་པའོ། །དེ་ནས་ཆ་ཆུང་གཉིས་སྤངས་ནས། །ཟླུམ་པོ་གེ་སར་ཐིག་ཡིན་ཏེ། །ཆ་ཆུང་རིག་བྱེད་སྤངས་ནས་ནི། །ཟླུམ་པོ་པདྨའི་འདབ་མའི་ཡང། །དེ་ཡི་ཕྱེ་རོལ་ཟླུམ་པོ་གསུམ། །ཆ་ཆུང་གཉིས་པར་དུའོ་སླར། །པདྨ་འདབ་བརྒྱད་བྲི་བྱ་སྟེ། །ཕྱོགས་དང་  
  
༄༅། །ཕྱོགས་བྲལ་རྣམས་སུའོ་སླར། །རྣམ་པར་རྒྱལ་བའི་འཁོར་ལོ་ནི། །དོན་ཀུན་གྲུབ་པར་བྱེད་པ་སྟེ། །སེམས་ཅན་ཀུན་ལ་ཕན་བལྟས་ནས། །འདི་ནི་ཡེ་ཤེས་རྡོ་རྗེས་བྱ།། །།དེ་ལ་དང་པོར་གཟའ་ཡུམ་གྱི་ཆོ་ག་བྲི་བར་བྱའོ། །དབུས་ཀྱི་ལྟེ་བར་པདྨ་དཀར་པོའི་སྟེང་དུ་གུར་གུམ་གྱི་  
དྲིའི་མཎྜལ་ལ་ལྷ་ཉི་མ་བསམ་པར་བྱ་སྟེ། །དཀའ་ཐུབ་ཅན་གྱི་གཟུགས་འཛིན་པ་སྐུ་མདོག་དམར་པོ་ཕྱག་དག་གིས་ཆུ་སྐྱེས་དཀར་པོ་བསྣམས་པ། །ཉི་མ་བྱེ་བའི་འདོད་དང་མཚུངས་པའོ། །འདི་ལ་ནི་འོ་ཐུག་གི་བཟའ་བ་དང། །ཀུན་དུ་རུའི་བདུག་སྤོས་ཀྱང་དབུལ་བར་བྱ་སྟེ། ཨོཾ་ཨཱ་མེ་གྷ་ཨུ་  
ལ་ཀཱ་ཡ་སཱ་ཧཱ། ཞེས་པ་སྙིང་པོའི་སྔགས་ཀྱིས་མཆོད་པར་བྱའོ། །ཤར་གྱི་འདབ་མར་ཆུ་སྐྱེས་དམར་པོའི་སྟེང་དུ་པྲི་ཡང་ཀུའི་དྲིའི་མཎྜལ་ལ་ཟླ་བ་བྲམ་ཟེའི་གཟུགས་འཛིན་པ་སྐུ་མདོག་དཀར་པོ་རལ་པའི་ཅོད་པན་ཅན། །ཕྱག་གིས་བགྲང་ཕྲེང་དང་མེ་ཏོག་ཀུ་མུ་དལ་གནས་པའི་སྤྱི་བླུགས་འཛིན་པའོ།།  
འདི་ལ་ནི་མར་གྱི་བཟའ་བ་དང་སིཧླའི་བདུག་སྤོས་དབུལ་བར་བྱ་སྟེ། ཨོཾ་ཙནྡྲ་ཨ་མྲྀ་ཏ་བི་ཀྲ་མཱ་ཡ་ཤཱི་ཏ་ཨཾ་ཤ་བེ་ཨཱ་སཱ་ཧཱ། ལྷོའི་འདབ་མར་པདྨ་དཀར་པོའི་སྟེང་དུ་ཙནྡན་གྱི་དྲིའི་མཎྜལ་ལ་བཀྲ་ཤིས་ནི་དགེ་སློང་གི་གཟུགས་འཛིན་པ། སྐུ་མདོག་དམར་པོ་གོས་དམར་པོ་དང་ཅོད་པན་ཅན། གཡོན་  
པས་ཤཀྟི་འཛིན་ཅིང་གཡས་པས་མཆོག་སྦྱིན་མཛད་པའོ། །འདི་ལ་ནི་སྲན་མ་ནག་པོའི་ཟན་ནམ་བུ་རམ་གྱི་ཟན་གྱི་བཟའ་བ་དང། གུ་གུལ་གྱི་བདུག་སྤོས་ཀྱང་དབུལ་བར་བྱ་སྟེ། ན་མོ་རཀྟ་ཨདྒ་ར་ཛྭ་ལ་ཀུ་མཱ་རཱ་ཡ་སཱ་ཧཱ། ནུབ་ཀྱི་འདབ་མར་ཆུ་སྐྱེས་དམར་པོའི་སྟེང་དུ་ཨ་ཀ་རུ་ནག་པོའི་དྲིའི་  
མཎྜལ་ལ་གཟའ་ལྷག་ཏུ་གྲགས་པ་ནི་ཚངས་པར་སྤྱོད་པའི་གཟུགས་ཅན་སྐུ་མདོག་སེར་པོ་སྨར་དམར་པོ་ཅན། གཡས་པ་དང་གཡོན་པ་དག་གིས་བགྲང་ཕྲེང་དང་སྤྱི་བླུགས་འཛིན་པའོ། །འདི་ལ་ནི་སྲན་མུངྒ་དང་རྒྱ་སྲན་སྦྱར་པའི་བཟའ་བ་དང་གནྡྷ་ར་སའི་བདུག་སྤོས་ཏེ། རཱ་ཛ་སུ་ཏྲ་བུདྡྷ་  
སུ་པཱི་ཏ་ཝརྞཱ་ཡ་ནམ་ཨོཾ་བུདྡྷཱ་ཡ་སཱ་ཧཱ། བྱང་གི་འདབ་མར་ཆུ་སྐྱེས་དཀར་པོའི་ལྟེ་བར་དེ་བ་དཱ་རུའི་དྲིའི་མཎྜལ་ལ་ཕུར་བུ་དགེ་སློང་གི་རྣམ་པ་གསེར་བཅོ་མའི་འོད་ཅན། སྨ་ར་དམར་པོ་དང་ལྡན་པ་བགྲང་ཕྲེང་དང་སྤྱི་བླུགས་འཛིན་པའོ། །འདི་ལ་ནི་ཞོ་ཟན་ནམ་འོ་ཐུག་གི་བཟའ་བ་དང་སྦང་དང་མར་གྱི་  
  
ལོ་ཏི་ཏ་ཝརྞ་ནིར་ག་མཱ་ཡ་བྲྀ་ཧ་ས་བཱ་ད་ཡེ་ཨོཾ་ན་མོ་བཧོ་ག་སྤ་དཱ་ཡ་སཱ་ཧཱ། མེའི་འདབ་མར་ཙནྡན་གྱི་དྲིའི་མཎྜལ་བ་སངས་ནི་ཕྱུགས་བདག་གི་བརྟུལ་ཞུགས་འཛིན་པ་སྐུ་མདོག་དཀར་པོ་རལ་བའི་ཅོད་པན་ཅན། བགྲང་ཕྲེང་དང་སྤྱི་བླུགས་འཛིན་པའོ། །འདི་ལ་ནི་འོ་ཐུག་གི་བཟའ་  
བ་དང་ག་བུར་གྱི་བདུག་སྤོས་ཀྱང་དབུལ་བར་བྱ་སྟེ། ཨོཾ་ན་མཿ་ཤཱཀྲ་ཨ་དཧི་པ་ཏ་ཡེ་ཨ་སུ་ར་ཨུཏྟ་མཱ་ཡ་ཤུདྡྷེ་བི་ར་ཛེ་སཱ་ཧཱ། བདེན་བྲལ་གྱི་འདབ་མར་འདམ་སྐྱེས་དཀར་པོའི་སྟེང་དུ་སྔོན་པོ་དང་ཙནྡན་གྱི་དྲིའི་མཎྜལ་ལ་སྤེན་པ་ནི་ནག་པོ་ཕྱོགས་ཀྱི་གོས་ཅན་དུ་ཤེས་པར་བྱ་སྟེ། རལ་པ་སེང་སྐྱའི་  
ཅོད་པན་ཅན་སྨ་ར་ཙན་བགྲང་ཕྲེང་དང་འཁར་གསིལ་འཛིན་པའོ། །འདི་ལ་ནི་སྲན་ནག་ལས་སྦྱར་བའི་ཟན་གྱི་བཟའ་བ་དང་གནྡྷ་ར་སའི་བདུག་སྤོས་དབུལ་བར་བྱ་སྟེ། ཨོཾ་ཤ་ན་ནཱི་ལ་ཨ་པ་སུ་ཀྲྀཥྞཱ་ཡ་ཀྲྀཥྞཱ་བརྞ་བཧུ་ག་སཱ་ཧཱ། རླུང་གི་འདབ་མར་ཆུ་སྐྱེས་དམར་པོའི་སྟེང་དུ་པཎྜི་ཏ་ཀ་རིའི་དྲིའི་མཎྜལ་ལ་  
སྒྲ་གཅན་ནི་ཐོད་པ་དང་ལྡན་པ་ལུས་ཕྱེད་ཉི་མའི་ཤིང་རྟ་ལ་གནས་ཤིང་འཇིགས་སུ་རུང་བའི་སྤྱན་གཉིས་དང་ལྡན་པ། མཆེ་བ་རྣམ་པར་གཙིགས་ཤིང་སྨིན་མའི་ཁྲོ་གཉེར་དཔྲལ་བར་བསྡུས་པ་ཁ་དོག་ལྔ་པའི་སྤྲིན་གྱི་གསེབ་ན་གནས་བ། ཕྱག་གིས་ཉི་མ་དང་ཟླ་བ་ཟ་བའི་ཚུལ་གྱིས་གནས་པའོ། །  
འདི་ལ་ནི་ཉ་དང་ཤ་འམ་ཏིལ་ལས་སྦྱར་བའི་བཟའ་བ་དང་བིལ་བའི་བདུག་སྤོས་ཏེ། ཨོཾ་ན་མོ་པི་ཀྲྀ་ཏ་པ་ཀྭ་རུ་དཧི་ར་རཱ་ཧོ་བྷིདྒ་ཨཉྫ་སིནྣཱ་བྷཱ་ཡ་ཨ་མྲྀ་ཏ་པྲྀ་ཡཱ་ཡ་སཱ་ཧཱ། དབང་ལྡན་གྱི་འདབ་མར་པདྨ་དམར་པོའི་སྟེང་དུ་སྦྱར་སྤོས་ཀྱི་དྲིའི་མཎྜལ་ལ་གཏུམ་པོའི་གཟུགས་ཅན་མཇུག་རིངས་ནི་དུ་བའི་  
མདོག་ཅན་ཐལ་མོ་སྦྱར་བ་ཀླུའི་རྣམ་པ་ཅན་གྱི་མཇུག་མ་འཁྱིལ་བའོ། །འདི་ལ་ནི་སྣུམ་ཁུར་གྱི་བཟའ་བ་དང་སྤོས་དཀར་གྱི་བདུག་སྤོས་ཀྱང་དབུལ་བར་བྱའོ། །ཨོཾ་ན་མོ་དྷཱུ་མྲ་ཨཱ་བྷ་ཝ་རྞ་སནྣི་བྷཱ་ཡ་ཛྱོ་ཏི་ཀ་ཏ་བེ་སཱ་ཧཱ། དཀྱིལ་འཁོར་གྱི་ཤར་གྱི་སྒོར་སངས་རྒྱས་བཅོམ་ལྡན་འདས་  
གསེར་གྱི་མདོག་ཅན་ཏིང་ངེ་འཛིན་གྱི་ཕྱག་རྒྱ་མཛད་པའོ། །ལྷོའི་སྒོར་ཕྱག་ན་རྡོ་རྗེ་སྔོ་བསངས་ཕྱག་གཡས་པས་རྡོ་རྗེ་ཐུགས་ཀར་འཛིན་ཞིང་ཕྱག་གཡོན་པ་ས་ལ་གནས་པའོ། །ནུབ་ཀྱི་སྒོར་འཇིག་རྟེན་དབང་ཕྱུག་དམར་པོ་གཡས་པས་མཆོག་སྦྱིན་དང་གཡོན་པས་མི་འཇིགས་  
  
༄༅། །པ་མཛད་པའོ། །བྱང་གི་སྒོར་འཇམ་དཔལ་གཞོན་ནུ་གུར་གུམ་གྱི་མདོག་ཅན་ཆོས་འཆད་ཀྱི་ཕྱག་རྒྱ་མཛད་པའོ། །དབང་ལྡན་དུ་ནི་གཟའ་ཐམས་ཅད་དེ་སྣ་ཚོགས་པའི་མདོག་དང། སྣ་ཚོགས་པའི་དབྱིབས་དང་རྣམ་པ་སྣ་ཚོགས་པའི་གཟུགས་ཅན་ནོ། །མེར་ནི་རྒྱུ་སྐར་ཐམས་ཅད་དེ་རང་  
རང་གི་བཞོན་པ་ལ་ཡང་དག་པར་གནས་ཤིང་ཐམས་ཅད་ཐལ་མོ་ཡང་དག་པར་སྦྱར་བའོ། །བདེན་བྲལ་དུ་ནི་ཉེ་བར་འཚེ་བར་བྱེད་པ་ཐམས་ཅད་དེ་འཇིགས་སུ་རུང་བའི་གཟུགས་ཅན་ནོ། །རླུང་དུ་ནི་རྡོ་རྗེ་བཙུན་མ་རིག་པ་ཆེན་པོ་སྟེ་དཀར་པོ་དང་སྔོན་པོ་དང་དམར་པོའི་ཞལ་གསུམ་མ་རྩ་བའི་ཕྱག་དག་  
ནི་རྣམ་པར་བཤད་པའི་ཕྱག་རྒྱ་འཛིན་ཅིང། གཡས་པ་དག་ན་པདྨ་དང་རིན་པོ་ཆེ་འབར་བ་དང་གཡོན་པ་དག་ན་ཞགས་པ་དང་ཤཀྟི་བསྣམས་པ། རིན་པོ་ཆེའི་ཅོད་པན་ཅན་ཟླ་བའི་གདན་ལ་རྡོ་རྗེ་སྐྱིལ་ཀྲུང་གིས་བཞུགས་པ་ལོ་བརྒྱད་གཉིས་ལོན་པ་རྒྱན་ཐམས་ཅད་དང་ལྡན་པའོ། །དཀྱིལ་  
འཁོར་གྱི་སྒོའི་ཕྱི་རོལ་དུ་ཤར་དུ་ཡུལ་འཁོར་སྐྱོང་དང། ལྷོར་འཕགས་སྐྱེས་པོ་དང། ནུབ་ཏུ་སྤྱན་མི་བཟང་དང། བྱང་དུ་ལུས་ངན་པོ་ནི་སེར་པོ་དང་ནག་པོ་དང་དམར་པོ་དང་སེར་པོ་སྟེ་རང་རང་གི་ཕྱག་མཚན་དང་ལྡན་བའོ། །དེ་ལ་སངས་རྒྱས་ལ་སོགས་པའི་ཞལ་ཟས་ནི་སངས་རྒྱས་ལའོ་ཐུག་དང་  
ཕྱག་ན་རྡོ་རྗེ་ལ་འོ་མ་དང། འཇིག་རྟེན་དབང་ཕྱུག་ལ་བུ་རམ་གྱི་ཟན་དང། འཇམ་དཔལ་ལ་ཞོའི་ཟན་དང། གཟའ་ཐམས་ཅད་ལ་མར་གྱི་ཟན་དང། རྒྱུ་སྐར་ཐམས་ཅད་ལ་ཞོའི་ཟན་དང། ཉེར་འཆོ་བྱེད་པ་ཐམས་ཅད་ལ་སྲན་ནག་གི་ཟན་དང། བཅོམ་ལྡན་འདས་མ་ལ་འོ་མ་དང་དྲི་བཟང་པོའི་  
བདུག་སྤོས་དང། ཐམས་ཅད་ལ་སྤོས་དཀར་གྱི་བདུག་སྤོས་དང་རང་རང་གི་མདོག་ཅན་གྱི་བ་དན་རྣམས་རང་རང་གི་མདོག་ཅན་གྱི་སྡོང་བུ་རྣམས་ལ་མར་གྱི་སྣང་གསལ་དང། རང་རང་གི་མདོག་ཅན་གྱི་རས་བཟང་པོ་རྣམས་ཀྱང་དབུལ་བར་བྱའོ། །སངས་རྒྱས་ལ་སོགས་པའི་སྔགས་ཀྱི་ཚིག་  
རྣམས་ནི། ཨོཾ་ན་མོ་བུདྡྷཱ་ཡ་སཱ་ཧཱ། ཨོཾ་བཛྲ་དྷཱ་རཱ་ཡ་ན་མཿ་སཱ་ཧཱ། ཨོཾ་པདྨ་དྷཱ་རཱ་ཡ་ན་མཿ་སཱ་ཧཱ། ཨོཾ་ཀུ་མཱ་རཱ་ཡ་ན་མཿ་སཱ་ཧཱ། ཨོཾ་སརྦ་གྲ་ཧ་ནཱཾ་ན་མཿ་སཱ་ཧཱ། ཨོཾ་སརྦ་ནཀྵ་ཧྲཱ་ཎཱཾ་སཱ་ཧཱ། ཨོཾ་སརྦ་ཨུ་པ་དྲ་བཱ་ནཱཾ་སཱ་ཧཱ། ཨོཾ་མ་ཧཱ་བིདྱེ་ཧཱུཾ་ཧཱུཾ་ཧཱུཾ་ཕཊ་སཱ་ཧཱ། ཨོཾ་དཧྲེ་ཏ་རཥྚཱ་ཡ་སཱ་ཧཱ། ཨོཾ་བི་རཱུ་ཌྷ་ཀཱ་ཡ་  
  
ཨོཾ་བི་རའུ་པ་ཀཥཱ་ཡ་སཱ་ཧཱ། ཨོཾ་ཀུ་བཻ་རཱ་ཡ་སཱ་ཧཱ། འདི་རྣམས་ཐམས་ཅད་ལ་རང་རང་གི་སྔགས་དེ་ཉིད་ཀྱིས་མཆོད་ཡོན་དབུལ་བར་བྱ་སྟེ། དེའང་ཉི་མ་ལ་ནི་ཏིལ་དམར་པོ་དང་ཟངས་དང་ཙནྡན་དམར་པོས་སོ། །ཟླ་བ་ལ་ནི་དངུལ་དང་ཏིལ་དཀར་པོ་དང་ཙནྡན་དཀར་པོས་སོ། །བཀྲ་ཤིས་ལ་ནི་  
ཟངས་དང་འབྲས་དམར་པོ་དང་ཙནྡན་དམར་པོས་སོ། །གཟའ་ལྷག་ལ་ནི་ནས་དང་བྱི་རུ་དང་གུར་གུམ་གྱིས་སོ། །ཕུར་བུ་ལ་ནི་གསེར་དང་ཡུངས་ཀར་དང་གུར་གུམ་གྱིས་སོ། །པ་སངས་ལ་ནི་མུ་ཏིག་དང་འབྲས་མ་ཆག་པ་དང་ཙནྡན་དཀར་པོས་སོ། །སྤེན་པ་ལ་ནི་ལྕགས་དང་སྲན་ནག་དང་གླ་  
རྩིས་སོ། །སྒྲ་གཅན་ལ་ནི་ལྕགས་དང་ཏིལ་ནག་པོ་དང་དྲི་ཐམས་ཅད་ཀྱིས་སོ། །མཇུག་རིངས་ལ་ནི་ལྕགས་དང་སྲན་མུདྒ་དང་དྲི་བཟང་པོས་སོ། །ལྷག་མ་རྣམས་ལ་ནི་མར་དང་སྦྲང་རྩིས་དུང་བཀང་སྟེ་རིན་པོ་ཆེ་ལྔ་བཅུག་ནས་མཆོད་ཡོན་དབུལ་ལོ། །ཛཿ་ཧཱུཾ་བཾ་ཧོཿ་ཞེས་པའི་  
སྔགས་ཀྱིས་དགུག་པ་དང་གཞུག་པ་དང་བཅིང་བ་དང་མཉེས་པའི་ཆོ་གས་རོ་མཉམ་པར་གྱུར་པར་རྣམ་པར་བསམས་ཏེ་སྔར་བཤད་བའི་མེ་ཏོག་དང་བདུག་སྤོས་ལ་སོགས་པས་སོ་སོའི་སྔགས་ཀྱིས་ཡང་དག་པར་མཆོད་པར་བྱའོ། །དེ་ལ་འདི་དག་གིས་རིམ་པ་ཇི་ལྟ་བར་འདི་རྣམས་  
ཐམས་ཅད་མཆོད་པ་བྱས་ནས་གཟའ་ཐམས་ཅད་ཀྱི་སྔགས་རྣམས་རེ་རེ་ཞིང་ལན་བརྒྱ་རྩ་བརྒྱད་བཟླས་པར་བྱའོ། །དེའི་རྗེས་སུ་གཟའ་རྣམས་ཀྱི་ཡུམ་ཞེས་བྱ་བའི་གཟུངས་ལན་བདུན་བླུག་པར་བྱའོ། །དེ་ནས་གཟའ་ཡུམ་གྱི་སྙིང་པོའི་སྔགས་བརྒྱ་རྩ་བརྒྱད་དམ་སྟོང་ངམ་  
གཞན་ཡང་ཇི་ལྟར་ནུས་པ་ཡོངས་སུ་བཟླས་ཏེ་རང་གི་མངོན་པར་འདོད་པའི་དངོས་གྲུབ་ཞུས་ནས་ཡི་གེ་བརྒྱ་པས་བརྟན་པར་བྱ་ཞིང་ཆོ་ག་བཞིན་དུ་གཤེགས་སུ་གསོལ་ལ་སྔར་བཞིན་དུ་ཆུ་ཀླུང་གི་ཆུ་རྣམས་ལ་དོར་བར་བྱའོ། །ཕྱི་ནས་སློབ་དཔོན་ལ་སོགས་པ་རྣམས་ཁ་ན་མ་ཐོ་པ་མེད་  
པའི་བཟའ་བ་ལ་སྤྱད་པར་བྱ་ཞིང་ཡོན་ལ་སོགས་པ་ཇི་ལྟར་ནུས་པ་དབུལ་བར་བྱའོ་ཞེས་པ་གཟའ་ཡུམ་གྱིས་བདེ་ལེགས་སུ་བྱེད་པའི་ཆོ་གའོ།། །།ནོར་རྒྱུན་མའི་ཆོ་ག་བཤད་པར་བྱ་སྟེ། སྟོང་པ་ཉིད་བསྒོམས་པའི་མ་ཐར་ཧྲཱི་ཡིག་ཡོངས་སུ་གྱུར་པ་ལས་པདྨ་སེར་པོའི་སྟེང་དུ་ཨ་  
  
༄༅། །ཡིག་ལས་ཟླ་བའི་དཀྱིལ་འཁོར་དང། སླར་ཡང་དེའི་སྟེང་དུ་བྷྲཱུཾ་ཡིག་ཡོངས་སུ་གྱུར་བ་ལས་རིན་པོ་ཆེའི་རི་བོ་དང་དེའི་སྟེང་དུ་བྷཱུཾ་ཡིག་གི་ས་བོན་ལས་ནོར་རྒྱུན་མ་བསྒོམ་པར་བྱ་སྟེ། སྐུ་མདོག་སེར་པོ་ཞལ་གཅིག་ཕྱག་དྲུག་མ་རོལ་པའི་འདུག་སྟངས་ཀྱིས་བཞུགས་པ། དེ་  
བཞིན་གཤེགས་པའི་ཅོད་པན་ཅན་ཕྱག་གཡས་ཀྱི་ངང་པོས་མཆོག་སྦྱིན་གྱི་ཕྱག་རྒྱས་གཏེར་སྟོན་པར་མཛད་པ། གཉིས་པས་རིན་པོ་ཆེའི་ཆར་འབེབས་པར་མཛད་པ། །གསུམ་པས་དེ་བཞིན་གཤེགས་པ་རྡོ་རྗེ་འཛིན་པ་རྒྱ་མཚོའི་དབྱངས་ལ་ཕྱག་མཛད་པ། ཕྱག་གཡོན་གྱི་དང་པོས་  
བུམ་པ་བཟང་པོ་དང། གཉིས་པས་འབྲས་ཀྱི་སྙེ་མ་དང། གསུམ་པས་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འཛིན་པ་རྒྱན་ཐམས་ཅད་དང་ལྡན་པར་བསམ་པར་བྱའོ། །སྣམ་བུ་གཉིས་པ་ལ་ནུབ་ཀྱི་ཕྱོགས་སུ་དེ་བཞིན་གཤེགས་པ་རྡོ་རྗེ་འཛིན་པ་རྒྱ་མཚོའི་ངེས་པར་སྒྲོགས་པ་སེར་  
པོ་རྡོ་རྗེའི་སྐྱིལ་ཀྲུང་གི་བྲལ་ལ་ཕྱག་གཡོན་པ་བཞག་ཅིང་གཡས་པས་མཆོག་སྦྱིན་མཛད་པའོ། །གཡས་སུ་འཕགས་པ་སྤྱན་རས་གཟིགས་དབང་ཕྱུག་དང། གཡོན་དུ་ཕྱག་ན་རྡོ་རྗེ་སྟེ་དེ་དག་ཀྱང་དམར་པོ་དང་ལྗང་གུ་མཆོག་སྦྱིན་དང་རྡོ་རྗེའི་ཕྱག་ཅན་གཡོན་པ་དག་ནི་རྒྱལ་པོ་རོལ་པའི་ཚུལ་གྱིས་  
གནས་པ། རྡོ་རྗེ་སྐྱིལ་ཀྲུང་གིས་བཞུགས་པའོ། །ཤར་དུ་ལྷ་མོ་ཨི་ལཱ་ཉེ་བར་མཁོ་བ་ཐམས་ཅད་ལ་དབང་བྱེད་པ་སེར་མོའོ། །དེའི་གཡོན་དུ་ཆུ་བདག་རོ་བཅུད་ལ་དབང་བྱེད་པ་དཀར་པོའོ། །དེའི་གཡས་སུ་ཛམྦྷ་ལ་སྔོན་པོའོ། །མེ་མཚམས་སུ་ཙི་པི་ཀུཎྜ་ལི་ཅུང་ཟང་དམར་པོའོ། །  
བདེན་བྲལ་དུ་ཀི་ལི་མཱ་ལི་མ་ར་ཀ་ཏ་ལྟར་ལྗང་བའོ། །རླུང་དུ་སྒོའི་དབང་པོ་སེར་པོའོ། །དབང་ལྡན་དུ་སྤྱོད་པའི་དབང་པོ་དཀར་སེར་རོ། །སྣམ་བུ་གསུམ་པ་ལ་མེར་སྦས་བའི་ལྷ་མོ་ལྗང་གུའོ། །བདེན་བྲལ་དུ་ཤིན་ཏུ་སྦས་པའི་ལྷ་མོ་དམར་མོ་གདུགས་འཛིན་པའོ། །རླུང་དུ་ལྷ་མོ་དབྱངས་ཅན་མེ་སེར་  
མོ་ཕྱག་ན་རྒྱལ་མཚན་ནོ། །དབང་ལྡན་དུ་ཟླ་བ་ཆུ་ཤེལ་གྱི་ལྷ་མོ་དཀར་མོ་བ་དན་གྱི་ཕྱག་རྒྱ་ཅན་ནོ། །ཤར་དུ་གང་བ་བཟང་པོ་གུར་གུམ་གྱི་མདོག་ཅན་ནེའུ་ལེ་དང་བི་ཛ་པའུ་ར་ཀའི་ཕྱག་རྒྱ་ཅན་ནོ། །ལྷོར་ནོར་བུ་བཟང་པོ་སྔོན་མོའི་འོད་དང་ལྡན་པ་རིན་པོ་ཆེ་དང་བི་ཛ་པའུ་ར་ཀའི་ཕྱག་རྒྱ་ཅན་ནོ། །ནུབ་ཏུ་  
  
།བྱང་དུ་རྣམ་ཐོས་སྲས་སེར་པོ་རིན་པོ་ཆེའི་མྱུ་གུ་དང་བི་ཛ་པཱུ་ར་ཀའི་ཕྱག་རྒྱ་ཅན་ནོ། །ཐམས་ཅད་སེམས་དཔའི་སྐྱིལ་ཀྲུང་ཅན་ཏེ། གང་བཤད་པ་དེ་རྣམས་ནི་གཡས་པ་བི་ཛ་པཱུ་ར་ཀའི་ཕྱག་ཅན་དང། གཡོན་  
པ་བརླ་ལ་བརྟེན་པའོ། །འདི་དག་ནི་ལྷ་རྣམས་དགོད་པའི་རིམ་པའོ། །བཅོམ་ལྡན་འདས་མའི་རྩ་བའི་སྔགས་ནི། ཨོཾ་བ་སུ་དྷཱུ་ར་སཱ་ཧཱ། ཨོཾ་ལཀྵྨཱ་བཧུ་ཏ་ལ་ནི་བཱ་སི་ནཱི་ཡེ་སཱ་ཧཱ། ཉེ་བའི་སྙིང་པོའོ། །ཐམས་ཅད་ལ་ཡང་དང་པོར་ཨོཾ་ཡིག་དང་མཐར་སཱ་ཧཱ་དང། རང་རང་གི་མིང་སྤེལ་བའི་སྔགས་ཀྱིས་  
མཆོད་པར་བྱའོ། །དེ་ནས་གང་སུ་ཡང་རུང་རིགས་ཀྱི་བུ་འམ་རིགས་ཀྱི་བུ་མོ་མཆོག་ཏུ་དད་པ་དང་ལྡན་པས་ནོར་རྒྱུན་མའི་སྐུ་གཟུགས་སམ་བྲིས་སྐུ་རབ་ཏུ་བཀོད་དེ་ཇི་ལྟར་འབྱོར་པའི་མཆོད་པ་བྱས་ནས་ཉི་མ་རེ་རེ་ཞིང་མ་ཆང་པར་མཉམ་པར་གཞག་སྟེ། གཟུངས་རྣམས་མ་ཆད་པར་བཀླག་  
པར་བྱའོ། །དེའི་རིམ་པས་ནི་ཐམས་ཅད་དུ་ཕུན་སུམ་ཚོགས་པར་འགྱུར་རོ། །དེ་ནས་ཉིན་པར་སྔ་མོ་ནས་རྔུལ་ཚོན་སེར་པོའི་དཀྱིལ་འཁོར་བྱས་ཏེ་བརྟུལ་ཞུགས་དང་ལྡན་པས་མཚན་མོ་འདས་པར་བྱས་ནས། སླར་ཡང་སྔ་མོར་དྲི་བཟང་པོའི་ཆུས་ཁྲུས་བྱས་ལ་གཙང་ཞིང་  
དྲི་མ་མེད་པའི་གོས་གྱོན་ཏེ་ཚངས་པར་སྤྱོད་པར་གྱུར་པས་དགེ་བའི་གནས་སུ་སྐུ་གཟུགས་སམ་བྲིས་སྐུ་རབ་ཏུ་བཀོད། །ཙནྡན་གྱི་མཎྜལ་བྱས་ཏེ་ཐེ་ཚོམ་མེད་པས་གཟུངས་རྣམས་བར་མ་ཆད་པར་ལན་གསུམ་བཀླག་པར་བྱའོ། །དེ་ལྟ་ན་རིགས་ཀྱི་བུའམ་རིགས་ཀྱི་བུ་མོ་དེའི་ཁྱིམ་སྐྱེས་  
བུ་ཆེན་པོའི་ཚད་ཙམ་དུ་ནོར་གྱི་རྒྱུན་གྱིས་གང་བར་འགྱུར་ཏེ་ནོར་ཐམས་ཅད་དང། སོ་བ་དང། གསེར་དང་དངུལ་དང་ཉེ་བར་མཁོ་བ་ཐམས་ཅད་ཀྱིས་སོ། །ཉེ་བར་འཚེ་བ་ཐམས་ཅད་ཀྱང་མེད་པར་འགྱུར་རོ། །གང་ཡང་དེ་བཞིན་ཉིད་དུ་མཎྜལ་ཟླུམ་པོ་བྱས་ནས་སླར་ཡང་སྔ་མོར་དྲི་  
ཞིམ་པོའི་ཆུས་ཁྲུས་བྱས་པ་གཙང་ཞིང་དྲི་མ་མེད་པའི་གོས་གྱོན་ཏེ། མྱོས་བྱེད་ཀྱི་བཏུང་བ་ལ་སོགས་དང་བྲལ་ཞིང་ཁ་ན་མ་ཐོ་བ་དང་ལན་ཚྭ་མེད་པའི་བཟའ་བ་དང་ཚངས་པར་སྤྱོད་པ་དང་ལྡན་པར་གྱུར་པས། རྒྱས་པའི་དོན་དུ་རང་གི་ཁྱིམ་མམ་གཞན་གྱི་ཁྱིམ་མམ་དགེ་བའི་གནས་  
  
༄༅། །སམ་ཁང་པའི་མཛོད་མིག་ཏུ་ཙནྡན་གྱི་མཎྜལ་གྲུ་བཞི་པ་བྱས་ལ། བཅོམ་ལྡན་འདས་དེ་བཞིན་གཤེགས་པ་དང་འཕགས་པ་སྤྱན་རས་གཟིགས་དབང་ཕྱུག་དང། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་སྔགས་ཀྱི་ལྷ་རྣམས་ཀྱི་སྤྱན་སྔར་ཇི་ལྟར་འབྱོར་པའི་མཆོད་པ་  
རྒྱ་ཆེན་པོ་བྱས་ཏེ། ཤིན་ཏུ་མཉམ་པར་གཞག་པས་བཅོམ་ལྡན་འདས་མ་དེ་ཉིད་བསྒོམ་པར་བྱ་ཞིང། སེམས་རྩེ་གཅིག་པས་སྦྱིན་བདག་ལ་ཕན་བ་དང་བདེ་བའི་བསམས་པ་དང་དད་པ་དང་མཆོག་ཏུ་ཐེ་ཚོམ་མེད་པས་གཟུངས་འདི་ཉིན་མཚན་གཅིག་གམ་ཉིན་མཚན་བདུན་དུ་གཞན་  
དང་མི་སྨྲ་ཞིང་རྒྱུན་མ་ཆད་པར་བཀླག་པར་བྱའོ། །སློབ་དཔོན་གྱིས་དེ་བཞིན་གྱི་བརྟུལ་ཞུགས་དང་ལྡན་པས་མཚན་མོ་གསུམ་དུ་བྱ་ཞིང། ཉིན་མོའང་གསུམ་དུ་བྱས་ནས་མཆོད་པ་དང་གཏོར་མ་དང་ཉེ་བར་མཁོ་བ་ཐམས་ཅད་ཀྱིས་མཆོད་པར་བྱའོ། །དེ་བཞིན་དུ་སྦྱིན་བདག་གིས་  
ཀྱང་བརྟུལ་ཞུགས་དང་ལྡན་པས་ཐམས་ཅད་བརྩམ་བར་བྱ་ཞིང་ཀློག་པའི་དུས་སུ་ཡང་ཇི་ལྟར་ནུས་པས་སེམས་ཅན་རྣམས་ལ་གསེར་ལ་སོགས་པའི་སྦྱིན་པ་གཏང་བར་བྱ་སྟེ། དེ་ནས་བཀླགས་པས་འགྲུབ་པར་འགྱུར་རོ། །དེ་ལ་མིག་བཙུམས་པ་ཙམ་ལ་ནོར་རྒྱུན་མས་སྐྱེས་བུ་ཆེན་  
པོ་དང་འཚམ་པའི་ནོར་གྱི་རྒྱུན་གྱིས་སྦྱིན་བདག་གི་ཁྱིམ་ཡོངས་སུ་འགེངས་པར་འགྱུར་ཏེ། ནོར་ཐམས་ཅད་དང་སོ་བ་དང་གསེར་དང་དངུལ་དང་ཉེ་བར་མཁོ་བ་ཐམས་ཅད་ཀྱིས་སོ། །ཉེ་བར་འཚེ་བ་ཐམས་ཅད་ཀྱང་མེད་པར་འགྱུར་རོ། །དེ་ནས་སྔར་བཞིན་དུ་རྡུལ་ཚོན་གྱི་དཀྱིལ་འཁོར་  
གཤེགས་སུ་གསོལ་ལ་རྔུལ་ཚོན་ཐམས་ཅད་ཁང་བའི་མཛོད་མིག་དུ་བཅུག་ནས་གཞག་པར་བྱ་སྟེ། གང་དུ་རྔུལ་ཚོན་བཅུག་པ་དེར་ནི་ཐམས་ཅད་ཟད་པ་མེད་པར་འགྱུར་རོ། །རྒྱལ་མཚན་དང་བ་དན་ལ་སོགས་པ་གཞན་དག་ནི་ཆུ་ཀླུང་གི་ཆུ་ལ་དོར་བར་བྱའོ། །སློབ་དཔོན་ལ་སོགས་  
པ་རྣམས་ཀྱང་ཁ་ན་མ་ཐོ་བ་མེད་པའི་བཟའ་བ་དང་ཡོན་ལ་སོགས་པས་མཉེས་པར་བྱའོ་ཞེས་པ་ནོར་རྒྱུན་མའི་གཟུངས་བཀླག་པའི་ཆོ་གའོ།། །།རིགས་ཀྱི་བུ་དག་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་རྣམ་པར་རྒྱལ་མ་ཞེས་པའི་གཟུངས་འདི་ནི། །འཆི་བའི་ཆད་པ་ཆེན་པོ་  
  
།རྣམ་པར་རྒྱས་པའི་ས་ཕྱོགས་འགའ་ཞིག་ཏུ་འཇིམ་པ་དང་བ་བྱུང་རྣམས་ཀྱིས་ཉེ་བར་བྱུགས་ཏེ་དྲི་བཟང་པོའི་ཆུས་མངོན་བར་གཏོར་  
ལ༑ རྣམ་པར་བཀྲ་བའི་བླ་རེ་བྲེས་ནས་རྔུལ་ཚོན་དཀར་པོས་འཁོར་ལོ་རྩིབས་བརྒྱད་པ་རྣམ་པར་བཀོད་པས་བརྒྱན་པར་བྱས་པ་དེའི་དབུས་སུ་ནི། དེ་བཞིན་གཤེགས་པ་རང་བཞིན་ནམ་རྣམ་པར་རྒྱས་པའི་གཙུག་ཏོར་ཏེ། རིམ་པ་ཇི་ལྟར་བར་ཤར་ལ་སོགས་པའི་རྩིབས་རྣམས་སུ་ནམ་མཁའ་  
དང་མཉམ་པ་ལས་བྱུང་བའི་གཙུག་ཏོར་དང། སའི་སྙིང་པོ་ལས་བྱུང་བའི་གཙུག་ཏོར་དང། ནོར་བུའི་སྙིང་པོ་ལས་བྱུང་བའི་གཙུག་ཏོར་དང། རོའི་སྙིང་པོ་ལས་བྱུང་བའི་གཙུག་ཏོར་དང། དཔག་ཏུ་མེད་པ་ལས་བྱང་བའི་གཙུག་ཏོར་དང། གཟི་བརྗིད་སྙིང་པོ་ལས་བྱུང་བའི་གཙུག་ཏོར་དང། རྔ་སྒྲའི་  
དབྱངས་ལས་བྱུང་བའི་གཙུག་ཏོར་དང། རླུང་གི་སྙིང་པོ་ལས་བྱུང་བའི་གཙུག་ཏོར་རྣམས་དགོད་པར་བྱའོ། །དེའི་ཕྱི་རོལ་དུ་ཤིན་ཏུ་མཛེས་པའི་པདྨ་འདབ་མ་བཅུ་དྲུག་པ་བྱས་ནས་འདབ་མ་རེ་རེ་ཞིང་རིམ་པ་ཇི་ལྟ་བར་སོ་སོར་ཟླ་བ་བཅུ་དྲུག་ལ་དེ་བཞིན་གཤེགས་པ་བཅུ་དྲུག་དགོད་པར་བྱ་སྟེ། ནང་  
སྟོང་པ་ཉིད་ལས་བྱུང་བའི་གཙུག་ཏོར་དང། ཕྱི་སྟོང་པ་ཉིད་ལས་བྱུང་བའི་གཙུག་ཏོར་དང། ཕྱི་ནང་སྟོང་པ་ཉིད་ལས་བྱུང་བའི་གཙུག་ཏོར་དང། སྟོང་པ་ཉིད་སྟོང་པ་ཉིད་ལས་བྱུང་བའི་གཙུག་ཏོར་དང། འདུས་བྱས་སྟོང་པ་ཉིད་ལས་བྱུང་བའི་གཙུག་ཏོར་དང། འདུས་མ་བྱས་སྟོང་པ་ཉིད་ལས་  
བྱུང་བའི་གཙུག་ཏོར་དང། མཐའ་ལས་འདས་པ་སྟོང་པ་ཉིད་ལས་བྱུང་བའི་གཙུག་ཏོར་དང། ཐོག་མ་དང་ཐ་མ་མེད་པ་སྟོང་པ་ཉིད་ལས་བྱུང་བའི་གཙུག་ཏོར་དང། དོར་བ་མེད་པ་སྟོང་པ་ཉིད་ལས་བྱུང་བའི་གཙུག་ཏོར་དང། རང་བཞིན་སྟོང་པ་ཉིད་ལས་བྱུང་བའི་གཙུག་ཏོར་དང། ཆོས་ཐམས་  
ཅད་སྟོང་པ་ཉིད་ལས་བྱུང་བའི་གཙུག་ཏོར་དང། རང་གི་མཚན་ཉིད་སྟོང་པ་ཉིད་ལས་བྱུང་བའི་གཙུག་ཏོར་དང། མི་དམིགས་པ་སྟོང་པ་ཉིད་ལས་བྱུང་བའི་གཙུག་ཏོར་དང། དངོས་པོ་མེད་པ་སྟོང་པ་ཉིད་ལས་བྱུང་བའི་གཙུག་ཏོར་དང། ངོ་བོ་ཉིད་སྟོང་པ་ཉིད་ལས་བྱུང་བའི་གཙུག་ཏོར་དང་  
  
༄༅། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ལས་བྱུང་བའི་གཙུག་ཏོར་རྣམས་སོ། །དེ་བཞིན་གཤེགས་པ་འདི་དག་གིས་གདན་གྱི་མཎྜལ་བྱས་ནས་དུས་ཇི་ལྟ་བར་མེ་ཏོག་གི་ཚོམ་བུ་དགོད་པར་བྱའོ། །འདིའི་སྟེང་དུ་མན་ཇི་ལྟའི་ཁར་ཆུའི་སྣོད་དུ་རྣམ་པར་སྣང་མཛད་ཀྱི་སྙིང་པོ་ཅན་གྱི་མཆོད་རྟེན་གཞག་  
ཅིང༑ གསེར་གྱི་བྱང་བུལ་སྔགས་དང་སྤེལ་བའི་བསྒྲུབ་བྱའི་མིང་མངོན་པར་བྲིས་ལ་གཞག་སྟེ་བུམ་པ་ཆུས་དགང་བར་བྱའོ། །པདྨའི་ཕྱི་རོལ་ཕྱོགས་བཞིར་ཆུས་གང་བའི་བུམ་པ་བཞི་གཞག་པར་བྱའོ། །ཡལ་འདབ་དང་བཅས་པ་དང་གདུགས་དང་བ་དན་གྱིས་ཉེ་བར་མཛེས་པར་བྱས་ནས། སླར་  
ཡང་ཤར་དུ་བགེགས་རབ་ཏུ་ཞི་པར་བྱེད་པའི་ལྷ་མོ་རྣམ་པར་རྒྱལ་མ་དང། ལྷོར་འཆི་བ་རབ་ཏུ་ཞི་བར་བྱེད་པའི་ལྷ་མོ་རྣམ་པར་རྒྱལ་མ་དང། ནུབ་ཏུ་ཉོན་མོངས་པ་རབ་ཏུ་ཞི་བར་བྱེད་པའི་ལྷ་མོ་རྣམ་པར་རྒྱལ་མ་དང། བྱང་དུ་ཕུང་པོའི་ནང་ཞི་བར་བྱེད་པའི་ལྷ་མོ་རྣམ་པར་རྒྱལ་མ་དང། མེར་  
རྡོ་རྗེའི་ཕྲེང་བ་ཚེ་སྦྱིན་མ་དང། བདེན་བྲལ་དུ་སྒྱུ་འཕྲུལ་ཆེན་མོ་དང། རླུང་དུ་གསེར་གྱི་འོད་ཅན་མ་དང། དབང་ལྡན་དུ་ཚེ་སྟེར་བར་བྱེད་པ་གསེར་གྱི་ཕྲེང་བ་མ་རྣམས་ཏེ། སྣོད་བཞི་ཆུས་ཡོངས་སུ་བཀང་ནས་དྲི་བཟང་པོ་དང་བསྲེས་ཏེ་མེ་ཏོག་གི་ཕྲེང་བ་འཕྱང་བ་བཞི་དགོད་པར་བྱའོ། །རྔུལ་ཚོན་གྱི་  
བའི་རེ་ཁཱ་གསུམ་གྱི་ནང་མའི་ནང་མ་ལ་སཱ་ལུའི་ཟན་ནམ་འཇིམ་པ་ལས་མཆོད་རྟེན་སྟོང་བྱའོ། །གལ་ཏེ་མ་འབྱོར་ན་བརྒྱ་གཞག་པར་བྱའོ། །ཕྱོགས་བཞིར་བསྙེན་བཀུར་བའི་ཕྱིར་མཆོད་པ་རྒྱ་ཆེན་པོ་བྱ་སྟེ། དའུར་བ་དང་ཀུནྡ་གཟུང་སྟེ་ཆོས་ཀློག་པ་པོས་གཟུངས་འདི་བཀླག་པར་བྱ་ཞིང་  
མཆོད་རྟེན་སོ་སོའི་དབུ་ལ་མཆོད་པར་བྱས་ལ་རབ་ཏུ་གནས་པར་བྱའོ། །འབྲས་མ་ཉམས་པ་དང་དའུ་ར་བ་དང་ཀུནྡ་སྟོང་གིས་དབུས་ཀྱི་མཆོད་རྟེན་གྱི་དབུ་ལ་དོར་ནས་མཆོད་པར་བྱ་ཞིང། །མེ་ཏོག་དང་བདུག་སྤོས་དང་སྣང་གསལ་དང་དྲི་དང་གཏོར་མ་དང་ཞལ་ཟས་དང་གདུགས་དང་བ་དན་ལ་  
སོགས་པའི་མཆོད་པ་ཐམས་ཅད་རེ་རེ་ཞིང་ངེས་པར་སྟོང་སྟོང་གི་ཕྲེང་བ་བྱས་ནས་ཡང་དག་པར་མཆོད་པར་བྱའོ། །ཡོངས་སུ་རྫོགས་པ་ཇི་སྲིད་པར་མར་མེའི་ཕྲེང་བ་མ་ཆད་པར་བྱ་ཞིང། རེང་བ་མ་ཆད་པར་བྱ་ཞིང། རྟག་མའི་དངོས་པོ་བྱའོ། །ཆོས་སྟོན་པ་པོ་སློབ་དཔོན་དང་  
  
དཀར་པོའི་རང་བཞིན་གྱི་གོས་དང་རྒྱན་གྱིས་བརྒྱན་ཏེ་སྔོམ་བ་དང་ལྡན་པས་ཤར་དུ་མངོན་པར་ཕྱོགས་ཏེ་བཀླག་བར་བྱའོ། །དེ་ལྟར་བྱས་ན་ཞག་བདུན་གྱི་ཚེ་ནི་ལོ་བདུན་གྱི་ཚེར་འགྱུར་ལ། ལོ་བདུན་གྱི་ཚེ་ནི་ལོ་བདུན་ཅུར་  
འཚོ་བར་འགྱུར་ལ་དུས་མ་ཡིན་པར་འཆི་བའང་མི་འབྱུང་བར་འགྱུར་རོ། །ཞེས་པ་གཙུག་ཏོར་རྣམ་པར་རྒྱལ་མ་བཀླག་པའི་ཆོ་གའོ།། །།འདིར་རྡུལ་ཚོན་གྱི་དཀྱིལ་འཁོར་བྲིས་པ་ལ་སོགས་པ་ན་གལ་ཏེ་ས་འོག་ནས་ཆུ་རྡོལ་བ་དང་མེ་དང་རླུང་དང། སྤྲིན་དང་ཐོག་དང་མི་དང་ལྷའི་སྡེ་དང་  
གླང་པོ་ལ་སོགས་པ་བགེགས་ཀྱི་ཉེ་བར་འཚེ་བ་ལྷས་བྱས་པའམ། མི་ལ་སོགས་པས་བྱས་པ་འབྱུང་བ་སྲིད་དེ། དེའི་ཚེ་ཆོག་ག་ཇི་ལྟ་བ་བཞིན་དུ་རྡོ་རྗེའི་རང་བཞིན་གྱི་ས་གཞི་དང། རབ་དང། གུར་དང་མདའི་དྲ་བ་དང། བླ་རེ་རྣམས་ཀྱི་ནང་གི་བར་སྣང་ལ་གནས་པའི་རྩིབས་ཀྱི་རྩེ་མོ་ལ་བརྟན་  
པར་བཞུགས་པའི་ཤིན་ཏུ་འཇིགས་སུ་རུང་བའི་ཁྲོ་བོ་བཅུར་བྱིན་གྱིས་བརླབས་པའི་རྩིབས་བཅུ་པའི་འཁོར་ལོ་སེར་པོ་གཡས་སུ་བསྐོར་བའི་ལྟེ་བའི་དབུས་སུ་གནས་པའི་གཞལ་ཡས་ཁང་གི་རྣམ་པར་དཀྱིལ་འཁོར་ཁང་པར་ཤིན་ཏུ་བརྟན་པར་སྐད་ཅིག་གིས་ལྷག་པར་མོས་པར་  
བྱ་སྟེ། རྡོ་རྗེའི་རང་བཞིན་ཉིད་ལ་སོགས་པས་བགེགས་ཐམས་ཅད་བཟློག་པར་འགྱུར་རོ་ཞེས་སོ། །གང་ཡང་རྒྱུན་མི་འཆད་པར་སྙིང་རྗེ་ཆེན་པོ་དང་རོ་གཅིག་པའི་སྟོང་པ་ཉིད་ཀྱི་ཏིང་ངེ་འཛིན་གོམས་པར་བྱེད་པ་དེ་ལ་ནི་དཔག་ཏུ་མེད་པའི་བགེགས་རྣམས་ཀྱང་རབ་ཏུ་ཞི་བར་འགྱུར་ཏེ་  
དེའི་ཕྱེད་དུ་ནི་རིམ་པ་འདི་དག་མ་ཡིན་ནོ་ཞེས་པ་བགེགས་བཟློག་པའི་ཆོ་གའོ།། །།སངས་རྒྱས་རྣམ་པ་བྱས་པའི་འབྲས། །བཅོམ་ལྡན་འདས་ཀྱིས་གང་གསུངས་ཏེ། དེས་ན་སངས་རྒྱས་རྣམས་ཀྱི་སྐུའི། །མཚན་ཉིད་འདིར་ཡང་བྲི་བར་བྱ། །སྐུ་གཟུགས་མཚན་ཉིད་  
ཐམས་ཅད་ནི། །རབ་རྫོགས་བདེ་བ་སྟེར་བའོ། །གང་ཚེ་དེ་ཉིད་རྣམ་ཉམས་འགྱུར། །དེ་ཚེ་སྡུག་བསྔལ་རབ་སྦྱིན་བྱེད། །བདེ་བ་ཅི་ཞེན་དེ་བཤད་པ། །བཅོམ་ལྡན་འདས་ཀྱི་མཆོད་རྟེན་རྣམས་དང་སྐུ་གཟུགས་ལ་ཡང་ཕྲ་རབ་རྡུལ་ནི་ཇི་སྙེད་པ། །དེ་སྙེད་དེ་དག་  
  
༄༅། །བྱེད་པ་པོ་ནི་ལྷ་ཡི་ས་གཞིར་ངེས་པ་ཉིད་དུ་རྒྱལ་སྲིད་དང། །གཟུགས་དང་གཟུགས་མེད་ཏིང་ངེ་འཛིན་གྱི་ཕུན་སུམ་ཚོགས་པ་མཐའ་དག་སྤྱད་པར་གྱུར་ནས་ཀྱང། །བདེ་བ་ཀུན་རྫོགས་མཐར་ནི་སྐྱེ་རྒར་ལྷུང་བ་བྲལ་ནས་སངས་རྒྱས་གོ་འཕང་ཐོབ་པར་འགྱུར། །དེའི་ཕྱིར་གཟུགས་ཀྱི་  
སྐུའི་མཚན་ཉིད་བཤད་པར་བྱའོ། །དེ་ལ་ཡང་དག་པར་རྫོགས་པའི་སངས་རྒྱས་རྣམས་དང། རྡོ་རྗེ་འཛིན་པ་རྣམས་ཀྱི་སྐུའི་རིང་བར་དཔུང་བ་གཉིས་ངོས་སུ་རབ་ཏུ་བརྐྱང་བ་སྟེ་ཞིང་དུ་ཡང་ངོ། །ཚད་རྣམས་ཅི་ཞེ་ན། རང་གི་སོར་གྱི་སོར་ཕྱེད་དང་བཅས་པའི་བཅུ་གཉིས་ནི་མཐོའོ། །མཐོ་  
དེ་ཉིད་བཅུ་ལ་ནི་སོར་ཉི་ཤུ་རྩ་ལྔ་ལྷག་པའི་བརྒྱའོ། །སྤྱན་མ་ལ་སོགས་པ་ལྷ་མོ་རྣམས་ཀྱི་ནི་སོར་བཅུ་གཉིས་ལ་མཐོའོ། །མཐོ་དེ་ཉིད་དགུ་ལ་སོར་བརྒྱ་དང་བརྒྱད་དེ་ཞེང་དུ་ཡང་ངོ། །བྱང་ཆུབ་སེམས་དཔའ་རྣམས་ཀྱི་ཡང་སོར་བཅུ་གཉིས་པའི་མཐོ་བཅུ་པ་ཉིད་དོ། །ཐུང་ཞིང་ལྟོ་བ་  
འཕྱང་བ་རྣམས་དང། ཁྲོ་བོ་རྣམས་ཀྱི་ཡང་མཐོ་བརྒྱད་བ་སྟེ་སོར་དགུ་བཅུ་རྩ་དྲུག་གོ། །རོལ་པའི་ཁྲོ་བོ་རྣམས་ཀྱི་ནི་མཐོ་བཅུ་པ་དང། སོར་བརྒྱད་དང་ཉི་ཤུ་པ་སྟེ་དཔངས་དང་ཞེང་དུ་ཡང་ངོ། །ཡན་ལག་དང་ཉེ་བའི་ཡན་ལག་ཐམས་ཅད་ཀྱང་ཤེས་པར་བྱའོ། །སྟོན་པ་ཆོས་འཆད་པ་ལ་  
བྱོན་པའི་དུས་སུ། །ཤཱ་རིའི་བུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་མི་བཞུགས་པ་ན་དད་པའི་རིགས་ཀྱི་བུའམ་རིགས་ཀྱི་བུ་མོ་རྣམས་ཀྱིས་ཅི་ལྟར་བསྒྲུབ་པར་བགྱི། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་ང་ཡོངས་སུ་མྱ་ངན་ལས་  
འདས་པར་གཤེགས་པ་ནའང་མཆོད་པ་དང་བསྙེན་བཀུར་བྱ་བའི་དོན་དུ་སྐུ་གཟུགས་བྱའོ། །ཉ་གྲོ་དཧའི་དཀྱིལ་འཁོར་ནི་ཇི་སྙེད་པའི་ཞེང་དེ་སྙེད་པའི་ལུས་ཏེ། ཇི་སྙེད་པའི་སྐུ་ཡང་དེ་སྙེད་པའི་ཞེང་ངོ། །ཐམས་ཅད་དུ་ཡན་ལག་དང་ཉེ་བའི་ཡན་ལག་སྟེ་ལུས་ཀྱི་ཆ་ཤས་རྣམས་སྤོམ་  
ཞིང་སྣུམ་པ་དང། རོལ་པ་དང་སྒེག་པ་དང་བདུན་མཐོ་བ་དང་འགྲམ་པ་ཆེ་བ་ཉིད་དང། སྤྱི་བོ་གདུགས་ཀྱི་རྣམ་པ་དང་ཕྲག་པ་ལེགས་པར་གནས་པ་དང། གཙུག་ཏོར་ལ་སོགས་པ་ཤིན་ཏུ་ལེགས་པར་གནས་པའོ། །དེ་ཡང་དཔངས་དང་ཞེང་དང་མཐོ་དང་ཚིགས་བསྐུམ་པ་དང། བརྐྱང་  
  
།དེ་ལ་སྣུམ་པ་ནི་པགས་པ་སྣུམ་པའོ། །རོལ་པ་ནི་ཡིད་འཕྲོག་པའོ། །སྒེག་པ་ནི་གསུམ་དུ་འཁྱོག་པ་ཉིད་ལ་སོགས་པའི་ཡོན་ཏན་གྱིས་སོ། །བདུན་མཐོ་བ་ཞེས་པ་ལ་  
བདུན་ནི་ལུས་ཀྱི་ཆ་ཤས་ཡིན་ཞིང་མཐོ་བ་ནི་ངེས་པར་མཐོ་བ་དང་ཤིན་ཏུ་མཐོ་བ་ཞེས་པའི་རྣམ་གྲངས་སོ། །དེ་དག་གང་ཞེ་ན། ཞབས་གཉིས་དང། ཕྱག་གཉིས་དང། ཕྲག་པ་གཉིས་དང། མགུལ་པ་རྣམས་སོ། །གཞན་ནི་རབ་ཏུ་གྲགས་ཏེ་ཅུང་ཟད་མཐོ་བ་ཡང་མཐོ་བ་ཞེས་བྱའོ། །དེ་ལ་  
གཙུག་ཏོར་ནི་སོར་བཞི་སྟེ་སྐྲའི་གནས་ཀྱང་ངོ། །དེ་བཞིན་ཉིད་དུ་དཔྲལ་བ་དང་ཤངས་ལའོ། །ཤངས་ཀྱི་འོག་ནས་ཀོ་སྐོའི་མཐར་ནི་ནས་བཞི་ལྷག་པའི་སོར་བཞིའོ། །འདི་ཉིད་ནི་ཆ་ཆུང་ཕྱེད་དང་བཅུ་གསུམ་སྟེ་ཞལ་གྱི་ཆའོ། །ཀོ་སྐོ་ནི་སོར་གཉིས་སུ་འགྱུར་པ་དཔངས་ལ་སྟེ་རྒྱ་ལ་ཡང་དེ་བཞིན་  
དུ་སོར་བཞིར་འདོད་དོ། །འགྲམ་པ་དག་ལ་སོར་བཞི་སྟེ་རྣ་བའི་རྩ་བར་སོན་པ་ལའོ། །སྤྱན་གྱི་འོག་གི་པགས་པ་དག་ལས་འོག་གི་ཆ་ནི་འཁུར་བར་འགྱུར་རོ། །དེ་དག་ནི་སོར་གཉིས་སུ་མཐོ་བ་དང་རྒྱར་ཡང་དེ་དག་སོར་གཉིས་པ་སྟེ། བྱང་ཆུབ་སེམས་ལ་ལྟོས་པའིོ། །ལྷག་པ་དང་བཅས་  
ཤིང་ཡོངས་སུ་རྫོགས་པར་གྱུར་པས་སེང་གེ་ཆེན་པོའི་འགྲམ་པ་ཇི་ལྟ་བ་ནི་སངས་རྒྱས་དང་རྡོ་རྗེ་འཛིན་པ་རྣམས་ཀྱི་སྟེ་ཅུང་ཟད་མཐོ་བའོ་ཞེས་པའི་དོན་ཏོ། །ཁྲོ་བོ་རྣམས་ཀྱི་ནི་ལེབ་མོར་རྣམ་པར་རྒྱས་ཤིང་ལྷག་པའོ། །མ་མཆུའི་རྒྱ་ལ་སོར་གཉིས་ཏེ་དཔངས་ལ་ནི་ཆ་ཆུང་གསུམ་མོ། །སོར་  
སུམ་ཆ་ལ་ནི་ཆ་ཆུང་ཞེས་བྱའོ། །མཆུའི་དབུས་སུ་ནི་བིམ་པའི་འབྲས་བུ་ལྟ་བུའོ། །སོར་གཅིག་ནི་ཞལ་གྱི་གྲུ་སྟེ་ཞལ་གྱི་ཞེང་ལ་སོར་བཞིའོ། །ཇི་ལྟ་བར་སྐྱེས་ཤིང་བཀོད་པའི་ཚེམས་བཞི་བཅུ་ནི་རྒྱལ་པོའི་ཚེམས་ལ་སོགས་པའི་རིམ་པས་སོ། །ཡ་མཆུ་དག་ལ་སོར་ཕྱེད་དང་ནས་  
བཞི་ནི་རྒྱ་དང་དཔངས་དག་ལའོ། །ཤངས་ཀྱི་རྩེ་མོའི་འོག་ཏུ་མཆུ་ལ་སོར་སུམ་ཆ་པད་འདབ་ཀྱི་རྣམ་པ་བྱ་སྟེ་སྨ་རའི་དབུས་ནི་མཆུའི་སྒྲོས་སོ། །ཤངས་ཀྱི་ཞེང་ལ་ནི་སོར་གཉིས་ཏེ་དེའི་ཕྱེད་སོར་ནི་དཔངས་ལའོ། །སངས་རྒྱས་རྣམས་ཀྱི་ནི་ཅུང་ཟད་ལྷག་པའོ། །ཤིན་ཏུ་ཁོས་པ་རྣམས་ཀྱི་  
  
༄༅། །ཅུང་ཟད་ལེབ་ཅིང་ངོས་སུ་སོན་པའོ། །སོར་ཕྱེད་པར་མཉམ་ཞིང་ཟླུམ་པ་ནི་ཤངས་ཀྱི་བུག་པའོ། །དེའི་ཤངས་ཀྱི་ཀ་པ་དང་ཤངས་ཀྱི་རྩེ་མོའི་འཁྱོག་བ་རྒྱ་ལ་སོར་ཕྱེད་དོ། །སྤྱན་གྱི་སྦུབས་ལ་སོར་བཞིའོ། །དེའི་དབུས་ལ་སོར་གཅིག་གི་རྒྱའོ། །སྨིན་མའི་འོག་ནས་བརྩམས་ཏེ་  
འོག་གི་མཐར་ཐུག་པ་ལ་སོར་གསུམ་མོ། །སྤྱན་དག་གི་བར་དུ་ཤངས་ཀྱི་རྩ་བ་སོར་གཅིག་གོ། །སྨིན་མ་ནི་སོར་བཞི་སྟེ་དེ་ནི་གཞུའི་རྣམ་པའོ། །དབུས་ཀྱི་ཞེང་ལ་སོར་གཉིས་ཏེ་རྡོ་རྗེ་འཛིན་པ་རྣམས་ཀྱིའོ། །ཁྲོ་བོ་རྣམས་ཀྱི་ནི་འཁྱོག་པོའོ། །སངས་རྒྱས་རྣམས་ཀྱི་ཏིང་ངེ་འཛིན་གྱི་གཟིགས་  
སྟངས་ལ་ནས་གཉིས་ཏེ་རྒྱར་སོར་གཉིས་དང་ནས་དྲུག་ལྷག་པ་ཉའི་རྣམ་པའོ། །བྱང་ཆུབ་སེམས་དཔའ་རྣམས་ཀྱི་ནི་ཞེང་ལ་ནས་བཞི་དང་རིང་བར་ནས་ཉི་ཤུ་སྟེ་ཨུཏྤལའི་རྣམ་པའོ། །ཐམས་ཅད་བུད་མེད་སྒེག་མོ་རྣམས་ཀྱི་ནི་རིང་བར་ནས་བཅོ་བརྒྱད་དང་ཞེང་ལ་ནས་དྲུག་སྟེ་ཉའི་ལྟོ་བའི་རྣམ་  
པའོ༑ །ཤངས་དང་ཉེ་བའི་སྤྱན་གྱི་མཐའ་སྟེ་ནང་ཟུར་ལ་ནས་བཞིའོ། །ཕ་རོལ་གྱི་མཐའ་སྟེ་ཕྱི་ཟུར་ལ་ནས་བཞིའོ། །སྤྱན་གྱི་ནོར་བུ་ལ་སོར་གསུམ་མོ། །འབུར་པོར་ནས་གཉིས་སུ་མཐོ་བའོ། །ནག་པོ་ལ་ནི་མཉམ་པར་ནས་ལྔའི་ཚད་དེ་ཞལ་གྲྭའི་ཐིག་དང་མཉམ་པའོ། །སྤྱན་གྱི་  
དབུས་སུ་པུ་ཏ་ལི་ག་ནི་སོང་ཕྱེད་དང་གཉིས་ཀྱི་ལྔ་ཆའི་ཞེང་སྟེ་སོར་གཅིག་ནི་སྤྱན་འབྲས་ཡིན་ལ། སོར་གསུམ་གྱི་བཞི་ཆ་ནི་རབ་ཏུ་གསལ་པ་སྤྱན་གྱི་བུའོ། །པདྨའི་འདབ་མའི་རྣམ་པ་སྤྱན་གྱི་སྦུབས་ནི་སོར་གསུམ་མོ། །ནང་ཟུར་གྱི་ཆ་ནི་ཤངས་ཀྱི་བུ་གའི་ཐིག་དང་མཉམ་པའོ། །སྤྱན་འབྲས་  
དང་མཉམ་པར་ཀོསྐོ་དང་ཞལ་གྱི་གྲྭ་ཟུར་ཡང་དེ་བཞིན་ནོ། །སྨིན་མ་དག་གི་བར་ལ་ནི་སོར་ཕྱེད་དང་གཉིས་སོ། །དེ་ཉིད་དུ་མཛོད་སྤུ་ནི་སོར་གཅིག་པ་སྟེ་ཟླ་བ་གང་བ་ལྟ་བུའོ། །ཤངས་དང་མཛོད་སྤུ་དང་གཙུག་ཏོར་རྣམས་ཀྱི་ཐིག་ནི་མཚུངས་པའོ། །སྨིན་མ་དག་ནི་རི་མོ་དང་མཉམ་པར་  
སྙན་དག་སྟེ། དཔངས་སུ་སོར་གཞི་དང་ཞེང་དུ་སོར་གཉིས་སོ། །དེའི་འདབ་མ་ནི་ནས་བཞིའོ། །དེ་དག་གི་སྟེང་གི་འདབ་མའང་ནས་བཞི་སྟེ་དེའི་དཔངས་སུ་ནི་སོར་གཅིག་གོ། །བུག་པ་ནི་ནས་བཞིའོ། །འགྲམ་པ་དང་སྙན་གྱི་བུག་པའི་བར་དུ་སྙན་གྱི་འཁྱིལ་པ་ནི་གདེངས་ཀའི་  
  
།སྙན་ཤལ་དག་ནི་སོར་བཞིར་རིང་བ་སྟེ་སྦོམས་སུ་ནི་ཇི་ལྟར་མཛེས་པའོ། །སྔར་གྱི་གཙུག་ཏོར་ལ་སོགས་པ་ནས་མགྲིན་པའི་མཐར་ཐུག་པ་ལ་ནི་ནས་བཞི་ལྷག་པའི་སོར་ཉི་ཤུར་བཤད་དོ། །ད་ནི་མགྲིན་པ་ལ་སོགས་པ་ནས་ལོང་བུའི་འོག་གི་མཐར་  
ཐུག་པའི་ཆ་དབྱེ་བར་བྱ་སྟེ་མགྲིན་པ་ལ་ནི་སོར་བཞིའོ། །མགྲིན་པ་ནས་ཐུགས་ཀ་ལ་སོར་ཕྱེད་དང་བཅུ་གསུམ་མོ། །ཐུགས་ཀ་ནས་ལྟེ་བའི་མཐར་ཐུག་པ་ལ་ཡང་དེ་བཞིན་ནོ། །ལྟེ་བ་ནས་གསང་གནས་ཀྱི་མཐར་ཐུག་པ་ལ་ཡང་སོར་ཕྱེད་དང་བཅུ་གསུམ་མོ། །བརླ་ལ་ནི་སོར་  
ཉི་ཤུ་རྩ་ལྔ་སྟེ་བྱིན་པ་ལ་ཡང་དེ་བཞིན་ནོ། །པུས་མོ་ལ་སོར་དྲུག་གོ། །ལོང་བུ་ལ་སོར་གཉིས་སོ། །ལོང་བུའི་འོག་ཏུ་སོར་བཞིའོ། །ཡང་དག་པར་རྫོགས་པའི་སངས་རྒྱས་དང་རྡོ་རྗེ་འཛིན་པ་དང་བྱང་ཆུབ་སེམས་དཔའ་རྣམས་མཐོ་བཅུ་པར་བཤད་པའི་རྣམ་པར་དབྱེ་བ་སྟེ་  
གཞན་རྣམས་ནི་ཇི་ལྟར་རིགས་པར་ཤེས་པར་བྱའོ། །སྤྱིའི་ནོར་བུ་ནི་ཇི་ལྟར་མཛེས་ཤིང་དྲི་མ་མེད་པ་བྱའོ། །རྡོ་རྗེ་འཛིན་པ་རྣམས་ཀྱི་ནོར་བུ་ནི་གཙུག་ཏོར་གྱི་དབུས་སུ་རལ་པའི་ཅོད་པན་སོར་བཅུ་གཉིས་པ་བྱ་ཞིང། །དཔའ་བོ་རྣམས་དང་བྱང་ཆུབ་སེམས་དཔའ་རྣམས་ཀྱི་ཡང་རལ་  
པའི་ཅོད་པན་སོར་བརྒྱད་པའོ་ཞེས་པ་ཁྱད་པར་ཏེ། སོར་བཅུ་པའོ་ཞེས་པ་ནི་འགའ་ཞིག་གིའོ། །གཙུག་ཏོར་གྱི་འོག་ཏུ་བསྐོར་བ་ལ་སོར་བཅུ་གཉིས་སོ། །དཔྲལ་བའི་སྟེང་དུ་ནི་གདུགས་ཀྱི་རྣམ་པ་སྟེ་སྔོན་པོ་གཡས་སུ་འཁྱིལ་པ་ནི་སྟེང་དུ་ཡང་ངོ། །སྤྱི་བོ་ནི་མཐོ་བ་སྟེ་སྙན་གྱི་མདུན་  
དང་རྒྱབ་ཏུ་བསྐོར་བ་ལ་སོར་སུམ་ཅུ་སོ་གཉིས་ནི་སྤྱི་བོའི་རྒྱའོ། །མགྲིན་པའི་ཞེང་ལ་སོར་བརྒྱད་དེ་དེའི་མཐའ་སྐོར་ལ་སོར་ཉི་ཤུ་རྩ་བཞིའོ། །མགྲིན་པའི་སོར་བརྒྱད་སྤངས་ནས་སྙན་དང་ཉེ་བའི་སོར་བཞི་དང་བཅས་པའི་སོར་བཅུ་གཉིས་ནི་ཕྲག་པའི་ཟླུམ་པོ་ལ་འགྱུར་ཏེ་མཚན་  
ཉིད་དང་ལྡན་པ་རྣམས་ལའོ། །ཕྲ་བའི་གནས་དང་བྲལ་བའི་ཕྲག་པ་ནས་གྲུ་མོའི་བར་ལ་སོར་ཉི་ཤུ་ནི་དཔུང་པའོ། །གྲུ་མོ་ལ་ནི་སོར་གཅིག་གོ། །གྲུ་མོའི་འོག་ནས་ནོར་བུ་འཆིང་བའི་སྟེང་ནི་ཕྱག་ངར་ཏེ་སོར་བཅུ་དྲུག་གོ། །ནོར་བུ་འཆིང་བ་ལ་ནི་སོར་གཅིག་གོ། །ནོར་བུ་འཆིང་བའི་འོག་  
  
༄༅། །ནས་སོར་མོ་གུང་མོའི་རྩེ་མོའི་མཐར་ཐུག་པ་ལ་ནི་སོར་བཅུ་གཉིས་ཏེ་ཕྱག་ལག་གོ། །དེ་ལྟར་སོར་ལྔ་བཅུའོ། །དཔུང་པའི་དབུས་ནས་བསྐོར་བ་ལ་སོར་ཉི་ཤུ་སྟེ། ཉེ་བའི་དཔུང་པའི་དབུས་ནས་བསྐོར་བ་ལ་སོར་བཅུ་དྲུག་གོ། །ནོར་བུ་འཆིང་བའི་མཐའ་སྐོར་ལ་ནི་སོར་བཅུ་གཉིས་  
ཏེ༑ ནོར་བུ་འཆིང་བ་ནས་ཕྱག་གི་མཐིལ་ལ་སོར་བདུན་ནོ། །སོར་མོ་གུང་མོ་ལ་ཆ་ཆུང་ལྔའོ། །དེའི་ཚིགས་ཕྱེད་ཀྱིས་ཐུང་བ་ནི་མཛུབ་མོ་སྟེ་མིང་མེད་ནི་དེ་དང་མཉམ་པའོ། །ཚིགས་གཅིག་གིས་ཐུང་བ་ནི་མཐེའུ་ཆུང་སྟེ་སོར་མོ་ཐམས་ཅད་ནི་ཚིགས་གསུམ་པའོ། །དེ་རྣམས་ཀྱི་ཚིགས་ཕྱེད་  
ཀྱིས་སེན་མོའོ། །ནོར་བུ་འཆིང་བ་ལས་སོར་བཞི་སྤངས་ནས་སེན་མོའི་རྩེ་མོ་ཇི་སྲིད་པ་ལ་སོར་བཞི་ནི་མཐེ་བོང་སྟེ་ཚིག་གཉིས་པའོ། །ནས་ཕྱེད་ནི་སོར་མོའི་རྩ་བའོ། །མཐེ་བོང་གི་མཐའ་སྐོར་ལ་ནི་སོར་བཞིའོ། །མཐེ་བོང་ནས་མཛུབ་མོ་ལ་ནི་སོར་བྮིའམ་གསུམ་མོ། །ནོར་བུ་འཆིང་  
བ་ནས་མཐེ་ཆུང་གི་རྩ་བའི་མཐར་ཐུག་པ་ལ་ནི་སོར་ལྔའོ། །ཕྲག་པ་ནས་མཆན་ཁུང་གི་མཐར་ཐུག་པ་ལ་སོར་དགུ་སྟེ་མཆན་ཁུང་ནས་ནུ་མ་ཇི་སྲིད་པ་ལ་སོར་བཅུ་དྲུག་གོ། །བྲང་ནས་རྒྱབ་དག་གི་མཐའ་སྐོར་ལ་སོར་ལྔ་བཅུ་དྲུག་སྟེ། ནུ་མ་དག་གི་བར་ལ་སོར་ཕྱེད་དང་བཅུ་གསུམ་མོ། །  
ནུ་མ་ནས་ལྟེ་བའི་བར་ལ་སོར་བཅུ་དྲུག་གོ། །ལྟེ་བ་ནས་བརྩམས་ཏེ་རྒྱབ་དང་ལྷན་ཅིག་ལྟེ་ཧ་ཇི་སྲིད་པ་ལ་སོར་བཞི་བཅུ་དྲུག་གོ། །ལྟེ་བའི་ཁུང་བུ་ལ་སོར་གཅིག་སྟེ་མཐའ་སྐོར་ལ་ཡང་ངོ། །དེ་བཞིན་དུ་རྐེད་པའི་རྒྱ་ལ་སོར་བཅོ་བརྒྱད་དོ། །ཚད་ར་དག་གི་རྒྱ་དང་དཔངས་ལ་ནི་  
སོར་བཞི་བཞིའོ། །བརླའི་རྩ་བ་དག་གི་དབུས་ལ་སོར་བཅུ་གཉིས་ཏེ་མཐའ་སྐོར་དུ་ནི་སུམ་འགྱུར་རོ། །དེ་དག་གི་བར་གྱི་དཔངས་ལ་སོར་ལྔའོ། །རྒྱ་ལ་སོར་ལྔ་ནི་སྒོ་ངའི་ཤུབས་དག་ལའོ། །དེའི་སྟེང་དུ་སོར་གཉིས་ཀྱི་ཞེང་ནི་གསང་བ་ལ་སྟ་རིང་བ་ལ་ནས་གཉིས་དང་བཅས་པའི་  
དྲུག་གོ། །བརླའི་དབུས་ཀྱི་མཐའ་སྐོར་ལ་སོར་སུམ་ཅུ་རྩ་གཉིས་སོ། །པུས་མོའི་མཐའ་སྐོར་ལ་སོར་ཉི་ཤུ་རྩ་བརྒྱད་དོ། །བྱིན་པའི་དབུས་ཀྱི་མཐའ་སྐོར་ལ་སོར་ཉི་ཤུ་རྩ་བཞི་སྟེ། བྱིན་པའི་འོག་གི་མཐའ་སྐོར་ལ་ནི་སོར་ཉི་ཤུ་རྩ་གཅིག་གོ། །ཞབས་ཀྱི་ལོང་བུའི་འོག་ཏུ་རྟིང་པ་ལ་  
  
།ཞེང་གི་རྒྱ་ཡོངས་སུ་བསྐོར་བ་ལ་ནི་སོར་བཅོ་བརྒྱད་དེ་ལོང་བུ་ལས་ཕ་རོལ་མཐེ་བོང་གི་སེན་མོའི་ཇི་སྲིད་པ་ལའོ། །ཞབས་དག་ལ་ནི་སོར་བཅུ་གཉིས་ཏེ་ཞེང་ལ་སོར་དྲུག་གོ། །སྟེང་དང་འོག་ཏུ་སོར་གཉིས་ཏེ་ཞབས་དག་གི་ངོས་ཀྱི་ཞེང་ལའོ། །ཞབས་  
ཀྱི་སོར་མོ་ལྔ་ནི་ཚིགས་གཉིས་གཉིས་པའོ། །དེ་རྣམས་ཀྱི་རྩེ་མོར་ཚིགས་ཕྱེད་ཀྱིས་སེན་མོའོ། །ཞབས་ཀྱི་མཐེ་བོང་གི་ཟླུམ་ལ་སོར་ལྔ་སྟེ་རིང་བར་ནི་སོར་གསུམ་མོ། །དེ་དང་མཉམ་པའི་མཛུབ་མོའོ། །དེ་ལས་ནས་ཕྱེད་ཀྱིས་དམན་པ་ནི་གུང་མོའོ། །དེ་ལས་བརྒྱད་ཆས་དམན་  
པ་ནི་མིང་མེད་དེ། དེ་ལས་ཀྱང་བརྒྱད་ཆས་དམན་པ་ན་མཐེའུ་ཆུང་ངོ། །སོར་མོ་རྣམས་ཀྱི་དཔངས་ལ་ནི་སོར་གཅིག་སྟེ་སོར་མོའི་རྩེ་མོ་ནི་སོར་ཕྱེད་ཀྱིས་མཐོ་བའོ། །ཞབས་དག་གི་ཕྱི་རོལ་གྱི་སྟེང་ནི་རུས་སྦལ་གྱི་རྒྱབ་དང་མཚུངས་པ་སྟེ། །དེ་དག་གི་འོག་ཏུ་འཁོར་ལོ་ལ་སོགས་པས་  
བརྒྱན་པའོ། །བྱ་གག་གི་སྒོ་ང་དང་ཏིལ་གྱི་རྣམ་པ་དང་གྲུ་བཞི་དང་ཟླུམ་པོ་རྣམས་ཐམས་ཅད་དུ་མཉམ་པའི་རྟགས་ཀྱི་ཞལ་བྱ་སྟེ་རྣམ་པ་བཞིའོ། །རྫོགས་པའི་སངས་རྒྱས་རྣམས་དང་རྡོ་རྗེ་འཛིན་པ་རྣམས་ཀྱི་ཞལ་ནི་བྱ་གག་གི་སྒོ་ངའི་རྣམ་པའོ། །སྤྱན་མ་ལ་སོགས་པ་ལྷ་མོ་གཞོན་ནུ་  
རྣམས་ཀྱི་ནི་ཏིལ་གྱི་གཟུགས་ཀྱི་རྣམ་པའོ། །བྱམས་པ་ལ་སོགས་པ་བྱང་ཆུབ་སེམས་དཔའ་རྣམས་ཀྱི་ཞལ་ནི་རྡོ་རྗེ་འཛིན་པ་ཆེན་པོ་རྣམས་དང་འདྲ་བའོ། །རོལ་པའི་ཁྲོ་བོ་རྣམས་ཀྱི་ནི་བྱང་ཆུབ་སེམས་དཔའ་རྣམས་དང་འདྲའོ། །ཐུང་ཞིང་ལྟོ་བ་འཕྱང་བའི་ཁྲོ་བོ་རྣམས་ཀྱི་ཞལ་ནི་མཎྜལ་  
གྱི་རྣམ་པ་སྟེ་ཟླུམ་པོའོ། །གཤིན་རྗེ་ལ་སོགས་པ་རྣམས་ཀྱི་གདོང་ནི་གྲུ་བཞི་སྟེ་བསྣུན་པའི་ལྟ་བ་ཅན་ནོ། །གྲུ་བཞི་དང་ཟླུམ་པོའི་ཞལ་གཉིས་ནི་རྣམ་པར་འགྱུར་བའི་རྣམ་པ་ཅན་ནོ། །ཞི་བའི་ཞལ་རྣམས་ནི་མཉམ་པར་གཟིགས་པ་དང་རབ་ཏུ་དང་བ་དང་སྣུམ་པ་དང་ངེས་པར་གཟིགས་  
པ་ན་སྟེང་དུ་མ་ཡིན་པ་དང་མི་རིག་པ་དང་འོག་ཏུ་མ་ཡིན་པར་ཐམས་ཅད་མཐོང་བར་བྱའོ་ཞེས་པའོ། །སྤྱན་མ་ལ་སོགས་པ་རྣལ་འབྱོར་མ་རྣམས་ཀྱི་ནི་གཙུག་ཏོར་དང་གསང་བ་དང་བརླ་དང་རྒྱབ་ཀྱི་ཟླུམ་པ་ལས་སོར་བཅུ་དང་བཅས་པ་དང་མཁྲེགས་ཤིང་སྟུག་པའི་ནུ་མ་དག་གོ། །ལྟེ་  
  
༄༅། །པའི་ཟླུམ་ལས་བཅུའི་ཆ་སྤངས་ནས་རྩེད་པའི་གནས་མཛེས་པའོ། །བྱང་ཆུབ་སེམས་དཔའ་རྣམས་ཀྱི་ཚད་ལས་བྲང་གི་བཅུའི་ཆ་དང་གསང་བའི་ཆ་ཡིས་ཀྱང་དཔའ་བོ་རྣམས་ཀྱི་ནུ་མ་ཟུང་དག་གོ། །ཁྭ་གདོང་མ་ལ་སོགས་པ་རྣམས་ཀྱི་དེ་དག་གི་མཐོ་གཉིས་ཀྱིས་ནུ་མ་དག་  
སྟེ་མཁྲེགས་པའོ། །བཅོམ་ལྡན་འདས་དཔལ་བདེ་མཆོག་གི་ནི་སྔར་བྱས་པའི་མཚན་ཉིད་ཅན་གྱི་ཞལ་གྱི་གནས་ལས་ནས་བཞི་སྤངས་ནས་ཆ་བཅུ་གཉིས་ཀྱི་ཞེང་ལ་འོག་གི་ཟུར་དག་ཏུ་ཆ་ཕྱེད་དང་གཉིས་དང་གསུམ་མདོར་བའི་ཟླུམ་པོ་ནི་བཅོམ་ལྡན་འདས་ཀྱི་རྩ་བ་དང་གཡོན་པ་དང་གཡས་པ་དང་རྒྱབ་  
ཀྱི་ཞལ་རྣམས་སོ། །བཅོམ་ལྡན་འདས་ཀྱི་གཡས་པའི་ཞལ་ནི་བྱ་གག་གི་སྒོ་ང་དང་འདྲ་བ་སྟེ་རྡོ་རྗེ་ཕག་མོ་དང་དུམ་སྐྱེས་མ་དང་གཟུགས་ཅན་མ་དང་ལྷ་མོ་གཞོན་ནུ་མ་རྣམས་ཀྱི་ཡང་ངོ། །རྒྱབ་ཀྱི་ཞལ་ནི་ཏིལ་གྱི་གཟུགས་ཀྱི་རྣམ་པ་སྟེ་མཁའ་འགྲོ་མའིོ། །རྩ་བའི་ཞལ་དང་འདྲ་བ་ནི་ལཱ་  
མའིོ། །གཡོན་པའི་ཞལ་དང་འདྲ་བར་ཨ་མྲ་ལྟ་བུ་ནི་དཔའ་བོ་དང་དཔའ་མོའི་དབང་ཕྱུག་མ་རྣམས་ཀྱི་ཡང་ངོ། །ཁྭ་གདོང་མ་ལ་སོགས་པ་རྣམས་ཀྱི་ནི་ཁྭ་ལ་སོགས་པའི་གདོང་དང་འདྲའོ། །བཅོམ་ལྡན་འདས་ཀྱི་གཡོན་པ་དང་གཡས་པ་དང་རྒྱབ་ཀྱི་ཞལ་རྣམས་ཀྱི་སྤྱན་ནི་དགོད་པ་དང་འཇིགས་  
པ་དང་མི་སྡུག་པ་དང་འདྲ་བའོ་ཞེས་པ་ནི་ཁྱད་པར་རོ། །དབང་པོ་དང་དབང་ལྡན་དང་རླུང་ལྷ་དང་ཆུ་ལྷ་དང་ཉེ་དབང་དང་ཚངས་པ་རྣམས་ནི་མཐོ་དགུ་པ་སྟེ་བྱའི་སྒོ་ངའི་ཞལ་ལོ། །ཐགས་བཟངས་རིས་དང་བདེན་བྲལ་དང་གཤིན་རྗེའི་ཁྲོ་བོའི་རང་བཞིན་ནོ། །ལུས་ངན་པོ་དང་མེ་ལྷ་ནི་རོལ་པ་ཐུང་  
དུ་མཐོ་བརྒྱད་པ་སྟེ་བྱའི་སྒོ་ངའི་ཞལ་ལོ། །ཞི་བའི་གཟའ་རྣམས་ནག་ཉི་མ་ཡང་བརྒྱ་བྱིན་གྱི་ཚད་དང་འདྲ་བར་འདོད་དོ། །དྲག་པོ་རྣམས་ནི་ཁྲོ་བོའི་རང་བཞིན་ནོ། །སྒྲ་གཅན་ནི་ལུས་ཕྱེད་པ་སྟེ་མཇུག་རིངས་ནི་ལུས་ཕྱེད་ཀླུའི་རྣམ་པའོ། །ཀླུ་ཐམས་ཅད་ནི་མཐོ་དགུ་པ་སྟེ་བྱའི་སྒོ་ངའི་ཞལ་ལོ།།  
བ་ཌུ་དང་མིའུ་ཐུང་དང་ཚོགས་བདག་རྣམས་ནི་མཐོ་ལྔ་པ་བྱའོ། །དེ་ལ་མཐོ་གཅིག་གིས་ནི་ཞལ་ལོ། །མགྲིན་པ་ནས་གསང་བ་ཇི་སྲིད་པ་ལ་མཐོ་གཉིས་སོ། །གསང་བ་ནས་རྐང་མཐིལ་ཇི་སྲིད་པ་ལ་མཐོ་གཉིས་ཏེ་དེ་ལྟར་མཐོ་ལྔའོ། །དེ་ལ་རྫོགས་པའི་སངས་རྒྱས་རྣམས་ཀྱི་ནི་  
  
།རྡོ་རྗེ་འཛིན་པ་རྣམས་ཀྱི་ཞལ་དང་སྐུ་ཐམས་ཅད་ནི་ཉམས་དགུའི་ཉམས་དང་ལྡན་པའོ། །བྱང་ཆུབ་སེམས་དཔའ་ལ་སོགས་པ་རྣམས་ཀྱི་ནི་སྒེག་པའི་ཉམས་ལྷག་པའོ་ཞེས་པ་རབ་ཏུ་བརྐྱང་སྟེ་བརྗོད་པའོ། །དེ་རྣམས་ཀྱི་སྐུའི་མཚན་དང་དཔེ་བྱད་  
རྣམས་དང་རྗེས་སུ་དཔེ་བྱད་རྣམས་བརྗོད་པར་བྱའོ། །འདི་ལྟ་སྟེ། ཕྱག་དང་ཞབས་ཀྱི་མཐིལ་ལ་འཁོར་ལོ་རྩིབས་སྟོང་པས་མཚན་པ་ཉིད་དང། ཞབས་རུས་སྦལ་དང་འདྲ་བར་ལེགས་པར་རབ་ཏུ་གནས་པ་ཉིད་དང། ཕྱག་དང་ཞབས་ཀྱི་སོར་མོ་རྣམས་དང་པའི་རྒྱལ་པོ་བཞིན་དུ་དྲ་བས་འབྲེལ་པ་ཉིད་  
དང། ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཉིད་དང། ཕྱག་གཉིས་དང་ཞབས་གཉིས་དང་ཕྲག་པ་གཉིས་དང་མགྲིན་པ་རྣམས་ཡང་དག་པར་མཐོ་བར་རབ་ཏུ་བསྟན་པས་སྐུའི་བདུན་མཐོ་བ་ཉིད་དང། སོར་མོ་རྣམས་རིང་བ་ཉིད་དང། རྟིང་པ་ཡངས་པ་ཉིད་དང། སྐུ་ཆེ་ཞིང་དྲང་བ་ཉིད་  
དང། ཞབས་ཀྱི་ལོང་བུ་མི་མངོན་པ་ཉིད་དང། སྐུའི་སྤུ་རྣམས་གྱེན་དུ་ཕྱོགས་པ་ཉིད་དང། བྱིན་པ་རི་དགས་ཨེ་ནྱའི་ལྟ་བུ་ཉིད་དང། ཕྱག་རིང་བ་ཉིད་དང། མདོམས་ཀྱི་གསང་བ་སྦུབས་སུ་ནུབ་པ་ཉིད་དང། གསེར་གྱི་ཁ་དོག་ཉིད་དང། པགས་པ་སྲབ་པ་ཉིད་དང། བ་སྤུ་རྣམས་རེ་རེ་ནས་གཡས་  
ཕྱོགས་སུ་འཁྱིལ་པ་ཉིད་དང། ཞལ་མཛོད་སྤུས་བརྒྱན་པ་ཉིད་དང། སྐུ་སྟོད་སེང་གེ་ལྟ་བུ་ཉིད་དང། དཔུང་མགོ་ཤིན་ཏུ་ཟླུམ་པ་ཉིད་དང། ཐལ་གོང་བར་མེད་པ་ཉིད་དང། ལྗགས་ལ་རོ་བྲོ་བའི་མཆོག་ཉིད་དང། ཉ་གྲོ་དྷ་ལྟར་ཆུ་ཞེང་གབ་པ་ཉིད་དང། གཙུག་ཏོར་སྤྱི་བོར་གནས་པ་ཉིད་དང་  
ལྗགས་རིང་ཞིང་སྲབ་པ་ཉིད་དང། ཚངས་པའི་དབྱངས་དང་ལྡན་པ་ཉིད་དང། འགྲམ་པ་སེང་གེའི་ལྟ་བུ་ཉིད་དང། ཚེམས་དཀར་པ་ཉིད་དང། བདུད་བཞི་མཐར་མཛད་པ་ཉིད་ཀྱི་ཕྱིར་མཆེ་བ་བཞི་པོ་མ་གཏོགས་པ་བཅོམ་ལྡན་འདས་ཀྱི་ཚེམས་མཉམ་པ་ཉིད་དང། ཚེམས་ཐགས་བཟང་  
བ་ཉིད་དང། ཚེམས་བཞི་བཅུ་ཚང་བ་ཉིད་དང། སྤྱན་མཐོན་མཐིང་ཉིད་དང། སྤྱན་གྱི་རྫི་མ་པའི་ལྟ་བུ་ཉིད་དོ་ཞེས་པ་ནི། མཚན་བཟང་པོ་སུམ་ཅུ་རྩ་གཉིས་སོ།། །།དཔེ་བྱད་རྣམས་བརྗོད་པར་བྱ་སྟེ། སེན་མོ་ཟངས་ཀྱི་མདོག་ལྟ་བུ་ཉིད་དང། སེན་མོ་མདོག་སྣུམ་པ་ཉིད་དང་  
  
༄༅། །སེན་མོ་མཐོ་བ་ཉིད་དང། སོར་མོ་རྣམས་ཟླུམ་པ་ཉིད་དང། སོར་མོ་རྣམས་རྒྱས་པ་ཉིད་དང། སོར་མོ་རྣམས་བྱིང་ཡི་ཕྲ་བ་ཉིད་དང། རྩ་ཤིན་ཏུ་མི་མངོན་པར་གནས་པ་ཉིད་དང། རྩ་མདུང་མེད་པ་ཉིད་དང། ལོང་བུ་མི་མངོན་པ་ཉིད་དང། ཞབས་མི་མཉམ་པ་མེད་པ་ཉིད་  
དང། སེང་གེའི་སྟབས་སུ་གཤེགས་པ་ཉིད་དང། གླང་པོ་ཆེའི་སྟབས་སུ་གཤེགས་པ་ཉིད་དང། རང་བའི་སྟབས་སུ་གཤེགས་པ་ཉིད་དང། ཁྱུ་མཆོག་གི་སྟབས་སུ་གཤེགས་པ་ཉིད་དང། གཡས་ཕྱོགས་སུ་གཤེགས་པ་ཉིད་དང། མཛེས་པར་གཤེགས་པ་ཉིད་དང། མི་གོ་བར་གཤེགས་  
བ་ཉིད་དང། སྐུ་འཁྲུལ་བག་ཆགས་པ་ཉིད་དང། སྐུ་བྱི་དོར་བྱས་པ་ལྟ་བུ་ཉིད་དང། སྐུ་རིམ་པར་འཚམ་པ་ཉིད་དང། སྐུ་གཙང་བ་ཉིད་དང། སྐུ་འཇམ་པ་ཉིད་དང། སྐུ་རྣམ་པར་དག་པ་ཉིད་དང། སྐུ་མཚན་རྣམས་ཡོངས་སུ་རྫོགས་པ་ཉིད་དང། སྐུའི་ཁོ་ལག་ཡངས་ཤིང་བཟང་བ་ཉིད་དང་  
གོམ་པ་སྙོམས་པ་ཉིད་དང། སྤྱན་རྣམ་པར་དག་པ་ཉིད་དང། སྐུ་ཤིན་ཏུ་གཞོན་ཤ་ཅན་ཉིད་དང། སྐུ་ཞུམ་པ་མེད་པ་ཉིད་དང། སྐུ་རྒྱས་པ་ཉིད་དང། སྐུ་ཤིན་ཏུ་གྲིམས་པ་ཉིད་དང། ཡན་ལག་དང་ཉིད་ལག་ཤིན་ཏུ་འབྱེས་པ་ཉིད་དང། གཟིགས་པ་རབ་རིབ་མེད་ཅིང་རྣམ་པར་དག་པ་  
ཉིད་དང། དཀུ་ཟླུམ་པ་ཉིད་དང། དཀུ་སྐབས་ཕྱིན་པ་ཉིད་དང། དཀུ་མ་རྙོང་པ་ཉིད་དང། ཕྱལ་ཕྱང་དེ་བ་ཉིད་དང། ལྟེ་བ་ཟབ་པ་ཉིད་དང། ལྟེ་བ་གཡས་ཕྱོགས་སུ་འཁྱིལ་པ་ཉིད་དང། ཀུན་ནས་བལྟ་ན་སྡུག་པ་ཉིད་དང། ཀུན་དུ་སྤྱོད་པ་གཙང་བ་ཉིད་དང། སྐུ་ལ་  
སྨེ་བ་དང་གནག་བག་མེད་པ་ཉིད་དང། ཕྱག་ཤིང་བ་ལ་ལྟར་ཤིན་ཏུ་འཇམ་པ་ཉིད་དང། ཕྱག་གི་རི་མོ་མདངས་ཡོད་པ་ཉིད་དང། ཕྱག་གི་རི་མོ་ཟབ་པ་ཉིད་དང། ཕྱག་གི་རི་མོ་རིང་བ་ཉིད་དང། ཧ་ཅང་མི་རིང་བ་ཉིད་དང། མཆུ་བམ་པ་ལྟར་དམར་པ་ཉིད་དང། ལྗགས་མཉམ་པ་དང། ལྗགས་  
སྲབ་པ་ཉིད་དང། ལྗགས་དམར་པ་ཉིད་དང། འབྲུག་གི་སྒྲ་དང་ལྡན་པ་ཉིད་དང། གསུང་སྙན་ཅིང་མཉེན་ལ་འཇམ་པ་ཉིད་དང། མཆེ་བ་ཟླུམ་པོ་ཉིད་དང། མཆེ་བ་རྣོ་བ་ཉིད་དང། མཆེ་བ་དཀར་པ་ཉིད་དང། མཆེ་བ་བཞི་པོ་མ་གཏོགས་པའི་ཚེམས་རྣམས་མཉམ་པ་ཉིད་དང། མཆེ་  
  
ཤངས་མཐོ་བ་ཉིད་དང། ཤངས་གཙང་བ་ཉིད་དང། སྤྱན་ཡངས་པ་ཉིད་དང། རྫི་མ་སྟུག་པ་ཉིད་དང། སྤྱན་དཀར་ནག་འབྱེས་ཤིང་པདྨའི་འདབ་མ་ལྟ་བུ་ཉིད་དང། ཕྱག་རིང་ཞིང་རྒྱས་པ་ཉིད་དང། སྨིན་ཚུགས་རིང་བ་ཉིད་དང། སྨིན་མ་འཇམ་པ་ཉིད་དང་  
སྨིན་མ་སྣུམ་པ་ཉིད་དང། སྨིན་མའི་སྤུ་མཉམ་པ་ཉིད་དང། ཕྱག་རིང་ཞིང་རྒྱས་པ་ཉིད་དང། སྙན་མཉམ་པ་ཉིད་དང། སྙན་གྱི་དབང་པོ་མ་ཉམས་པ་ཉིད་དང། དཔྲལ་བ་ལེགས་པར་དབྱེས་པ་ཉིད་དང། དཔྲལ་བའི་དབྱེས་ཆེ་བ་ཉིད་དང། དབུ་ཤིན་རུ་རྒྱས་པ་ཉིད་དང། དབུ་སྐྲ་བུང་བ་ལྟར་གནག་  
པ་ཉིད་དང། དབུ་སྐྲ་སྟུག་པ་ཉིད་དང། དབུ་སྐྲ་འཛམ་པ་ཉིད་དང། དབུ་སྐྲ་མ་འཛིངས་པ་ཉིད་དང། དབུ་སྐྲ་མི་གཤོར་བ་ཉིད་དང། དབུ་སྐྲ་དྲི་ཞིམ་པ་ཉིད་དང། ཕྱག་དང་ཞབས་ཀྱི་མཐིལ་ལ་དཔལ་བེའུ་དང་བཀྲ་ཤིས་དང་དགའ་བ་འཁྱིལ་པས་བརྒྱན་པ་ཉིད་ཀྱང་ངོ།། །།སྔོན་དང་སྔོན་གྱི་  
སྐྱེ་བ་རྣམས་སུ་རྣམ་པ་མང་པོའི་བསོད་ནམས་ཉེ་བར་བསགས་པའི་དགེ་བའི་རྩ་བ་ལས་བཅོམ་ལྡན་འདས་ཀྱིས་དཔེ་བྱད་བརྒྱད་ཅུ་གསུངས་ཤིང། ཆོས་ཀྱི་དུང་གི་མདོ་སྡེ་ལས་ཀྱང་བཅོམ་ལྡན་འདས་ལ་རི་མི་བརྒྱད་ཅུས་རྗེས་སུ་མཚན་པར་གསུངས་པ་ནི་འདི་ལྟ་སྟེ། གང་ཡང་འཇམ་དཔལ་  
དཔེ་བྱད་བརྒྱད་ཅུ་རྗེས་སུ་གྲུབ་པའི་བསོད་ནམས་ཀྱི་ཕུང་པོ་དེ་ཉིད་ཀྱི་བསོད་ནམས་ཀྱི་ཕུང་པོ་དུ་མ་བྱེ་བ་འབུམ་བརྒྱ་སྟོང་དུ་བསྒྱུར་བ་ལ་ནི་དེ་བཞིན་གཤེགས་པའི་ཕྱག་དང་ཞབས་ཀྱི་མཐིལ་ལ་མཚན་པ་གཅིག་བསྐྱེད་པར་འགྱུར་རོ། །དེ་བཞིན་དུ་སོ་སོར་རི་མོ་རྣམས་རྗེས་སུ་མཚོན་པར་འགྱུར་  
རོ། །རི་མོ་བརྒྱད་ཅུས་རྗེས་སུ་མཚན་པ་དེ་བཞིན་གཤེགས་པའི་ཕྱག་དང་ཞབས་ཀྱི་མཐིལ་ལ་མཐིལ་ལ་མངོན་པར་སྐྱེ་བར་འགྱུར་བ་ནི་འདི་ལྟ་སྟེ། གདུགས་དང་རྒྱལ་མཆན་དང་དཔལ་བེའུ་དང་ཕྲེང་བ་དང་ལྕགས་ཀྱུ་དང་ཅོད་པན་དང་རལ་གྲི་དང་བུམ་པ་དང་གླང་པོ་དང་རྟ་དང་སྟག་དང་ནམ་མཁའ་ལྡིང་  
དང་ཆུ་སྲིན་དང་ཉ་དང་རུས་སྦལ་དང་རྨ་བྱ་དང་ཀ་ལ་བིངྐ་དང་ཤང་ཤང་དང་ཙ་ཀོ་ར་དང་ངུར་པ་དང་ནེ་ཙོ་དང་ངང་པ་དང་ཕུག་རོན་དང་རྡོ་རྗེ་དང་ཆུ་གཏེར་ཆེན་པོ་དང་འདོད་འཇོ་དང་བ་ལང་དང་ཀླུ་དང་ཁུ་མཆོག་དང་རི་དག་ཤིང་དང་ས་དང་རི་དགས་ནག་པོ་དང་ནོར་བུ་རིན་པོ་ཆེ་དང་དུང་གི་མཆོག་དང་འཁོར་ལོ་དང་  
  
༄༅། །གཞུ་དང་མངའོ།  །འདི་ནས་སྐུ་གཟུགས་ཀྱི་མཚན་ཉིད་ཀྱི་མཐའ་དང་ཁམས་ཀྱི་ཡོན་ཏན་ཞེས་པའི་ས་བཏང་གཅིག་གི་ཁོངས་དང་སེལ་བྱང་པའི་སྟོད་ཅུང་ཟད་ཅིག་རྣམས་ཀྱི་ཕྱི་ནོ་ལས་ཆད་བ་འདྲའོ།  །སེལ་གྱི་གཟུགས་རྣམས་རྣམ་པ་མང་པོ་འདྲེས་པ་མཐོང་ན་ཆུ་ལ་ངེ་པར་དར་བར་བྱ། །སྙིང་པོར་ཡོད་ཅིང་གནས་པར་འགྱུར་ན་རིགས་འཆད་དངོས་གྲུབ་མེད་ཅིང་ནད་རྣམས་སྐྱེ་བར་འགྱུར། །དེ་བཞིན་དུ་ཡང། གོས་དང་སྒྲ་ལ་སོགས་པ་རྣམས། བསལ་ནས་རང་  
བྱུང་མེ་ཏོག་དང། འོད་དཔག་མེད་པ་ཡང་དག་བསྲེས། །བྱུགས་པའི་རས་བྲིས་མཆོག་ཡིན་ནོ། །ཤེས་རབ་ཐབས་ནི་མཉམ་སྦྱོར་བ། །སྙིང་ལ་བཟུང་ནས་སྔགས་རིག་པས་འདྲི་བར་འགྱུར་བའི་ལྷའི་སྔགས་བརྒྱ་དང་བཅས་པའི་བརྒྱད་ཀྱིས་ངེས་པར་བསྔགས་ནས་རས་བྲིས་བྱས་ན་ཕུན་  
སུམ་ཚོགས་པ་དང་བདེ་བ་ཐམས་ཅད་ཐོབ་པར་འགྱུར་རོ་ཞེས་པ་ཤིང་ལ་སོགས་པ་གནས་པའི་སེལ་དབྱུང་བའི་ཆོ་གའོ།། །།མཆོད་རྟེན་གྱི་བུམ་པ་ནི་གསེར་དང་འབྲས་ཀྱི་ཕུང་པོ་དང་འཁྲི་ཤིང་དུ་གྲགས་པའི་དབྱེ་བས་གྲངས་ཇི་ལྟ་བ་བཞིན་དུ་ཐ་ཡིག་གི་དབྱིབས་དང་གཙུག་ཏོར་ལྟ་བུ་  
དང་བྱའི་སྒོ་ང་ལྟ་བུ་དང་ཏིལ་ལྟ་བུའོ། །གྲུ་བཞི་པའི་ས་ཆ་ལ་བཅུ་གཉིས་སུ་བྱས་ཏེ་ཕྱེད་དང་གཉིས་དང་ཕྱེད་དང་གསུམ་གྱི་ཆ་ཟུར་གཉིས་སུ་དོར་ནས་ཟླུམ་པ་ལ་བུམ་པར་འགྱུར་རོ། །བུམ་པའི་ཕྱེད་ཀྱིས་ནི་བང་རིམ་དུ་འགྱུར་ཞིང་བུམ་པའི་ཕྱེད་ཀྱིས་ནི་ཁྲིའོ། །དེ་བཞིན་དུ་བྲེ་དང་རྩེ་མོའི་མཐར་ཏེ་  
སྐུ་གཟུགས་ཀྱི་དབང་གིས་གདུགས་སོ། །དེ་ཡང་གཅིག་དང་གསུམ་དང་ལྔ་དང་བཅུ་གསུམ་ནི་རྫོགས་པའི་སངས་རྒྱས་དང་རྡོ་རྗེ་འཛིན་པ་རྣམས་ཀྱིའོ། །དགུ་དང་བདུན་ནི་ཉན་ཐོས་དང་རང་སངས་རྒྱས་ཀྱིའོ། །འདོད་ཆགས་ཀྱི་ཁམས་དང་མ་བྲལ་བ་རྣམས་ཀྱི་མཆོད་རྟེན་ལ་ནི་པདྨ་ཟླུམ་པ་ལྟ་བུ་སྟེ་གཞན་  
དུ་མ་ཡིན་ནོ། །དེ་ལྟར་ན་སྐུ་གཟུགས་ཀྱི་དབྱེ་བས་སྲོག་ཤིང་གཟུགས་པར་བྱའོ། །སངས་རྒྱས་བཞིའི་ཁྲི་དང་སླར་ཡང་རྣམ་པར་སྣང་མཛད་ནི་གཙོ་བོར་བྱ་ཞིང་བུམ་པའི་ཕྱི་རོལ་བཟང་པོ་བཞི་ལས་སངས་རྒྱས་བཞིས་རྣམ་པར་མཛེས་པའོ། །ཟུར་ལ་ཀ་བས་བཏེག་པ་བྱ་ཞིང་བྱང་ཆུབ་སེམས་  
དཔའ་ལ་སོགས་པས་བརྒྱན་པའོ། །གདུགས་ཀྱི་རྣམ་པ་ནི་སྲོག་ཤིང་གི་སྟེང་དུ་སྟེ་ཆར་ཁེབས་ཀྱི་མིང་ཅན་ནོ། །དོ་ཤལ་དང་དོ་ཤལ་ཕྱེད་པ་དང་དྲིལ་བུ་ལ་སོགས་པ་དང་གཡེར་ཁའི་དྲ་བས་བརྒྱན་པའོ། །དེའི་སྟེང་དུ་ནོར་བུ་བྱ་སྟེ་པདྨ་ཟླུམ་པ་ནི་མཐར་རོ་ཞེས་པ་ནི་ཁ་ཅིག་གིའོ། །ཆོ་ག་མཚན་  
  
།ད་ནི་རྡོ་རྗེ་དང་དྲིལ་བུ་ལ་སོགས་པ་ཕྱག་མཚན་རྣམས་ཀྱི་མཚན་ཉིད་བརྗོད་པར་བྱའོ། །མཐོ་གང་གི་དཔངས་དང་ཞེང་ལ་ཆ་ཆུང་གཉིས་པའི་ས་སྟེ་དེའི་དཔངས་ནི་སུམ་འགྱུར་རོ། །སྔ་མ་དང་ཕྱི་མའི་ཆ་དག་གིས་  
ཟུར་བཞི་པོ་རྣམས་སུ་ཕྱེད་དང་བཅས་པའི་རེའུ་མིག་བསྐོར་ནས་ཚངས་པའི་ཐིག་གི་དབུས་ཀྱི་གཡོན་དང་གཡས་དག་གི་རེའུ་མིག་གཉིས་ཡོངས་སུ་དོར་ཏེ་སྔ་མ་དང་ཕྱི་མའི་རེའུ་མིག་གི་དབུས་ཀྱི་ཚངས་ཐིག་གི་མཐར་ཐིག་བཞི་བཏབ་པ་ལས་དབུས་ཀྱི་རྩེ་མོའོ། །རྩེ་མོའི་གཉིས་ཀའི་ངོས་དག་ཏུ་ཆ་  
གཉིས་ཕྱིས་པ་ལས་ཆ་གཉིས་གཉིས་ཀྱིས་རྩེ་མོ་བཞིའོ། །ཆ་གཉིས་ཀྱི་དཔངས་ནི་ཆུ་སྲིན་གྱི་ཁ་ནས་བྱུང་བའོ། །ཆ་གཉིས་ཀྱི་རྩ་བ་ནི་སེང་གེའི་སྣ་ཤིན་ཏུ་མཛེས་པའོ། །ངོས་སུ་ཆ་གཉིས་ཀྱི་དཔངས་དང་ཆ་བཞི་པའི་དུ་མ་བུ་ནི་ཟླ་བ་ཕྱེད་པའི་རྣམ་པའོ། །ཆ་བརྒྱད་དུ་མཐོ་ཞིང་འཁྱོག་པ་ནི་གསུམ་དུ་  
འཁྱོག་པ་སྟེ་འོད་ཟེར་འཕྲོ་བ་གསུམ་གྱིས་རྣམ་པར་མཛེས་པའོ། །དབུས་ཀྱི་ཆལ་ནི་ཚངས་ཐིག་གི་དབུས་ནས་ཕྱོགས་བཞིར་ཐིག་གཉིས་དོར་ཏེ་ཟླུམ་པོར་བསྐོར་བས་ལྟེ་བའོ། །དེའི་སྟེང་དུ་ཆ་ཕྱེད་པའི་རྐེད་ཆིངས་དོར་ནས་ཆ་གཉིས་པ་དག་གིས་རྣམ་པར་རྒྱས་པའི་པདྨའོ། །རྐེད་ཆིངས་ཀྱི་ཁྱུད་མོའི་  
སྟེང་དང་འོག་ཏུ་ཁྱུད་མོ་ཕྲ་མོ་གཉིས་དང་སྦྱར་ཏེ་བྱའོ། །རྐེད་ཆིངས་ལ་ནི་རིན་པོ་ཆེའི་ཕྲེང་བ་བྱའོ། །ཆ་ཕྱེད་ཀྱིས་ནི་གེ་སར་རོ། །ཆ་གཅིག་གིས་ནི་ཟླ་བ་རྫོགས་པ་སྟེ་ལྷག་མ་རྣམས་ཕྱིས་པ་ན་ནི་བཅོམ་ལྡན་འདས་ཀྱི་དམ་ཚིག་གི་རྡོ་རྗེར་འགྱུར་རོ། །སོར་བཞི་ནས་བརྩམས་ཏེ་སོར་ཉི་ཤུའི་བར་གྱིས་རྡོ་རྗེ་  
བྱས་ཏེ་སོར་ཉི་ཤུ་ལ་སོགས་སུ་ནི་མི་བྱའོ། །ཞེས་པ་ལུང་ལས་སོ། །ཁྲོ་བོའི་ནི་ཟུར་རྣམས་སུ་ཆ་རེ་དོར་ནས་ཁ་གྱེས་པའོ། །རྩེ་མོ་གཉིས་དོར་བ་ལས་ནི་རྩེ་གཅིག་པ་སྟེ་ཀླུ་ཀུན་ནས་སྐྱོད་པར་བྱེད་པའོ། །རྩེ་དགུ་པ་ནི་ཟུར་རྣམས་སུ་རྩེ་མོ་བཞི་བྱས་པ་སྟེ་འོན་ཀྱང་དབུས་ཀྱི་རྩེ་མོ་ནི་ཟླུམ་པོའོ། །  
རྩེ་མོ་བཅུ་གཉིས་པའི་སྣ་ཚོགས་རྡོ་རྗེ་ནི་ལྟེ་བའི་ཕྱོགས་བཞིར་རྩེ་མོ་གསུམ་བྱས་པའོ། །དེ་ཉིད་རྩེ་མོ་ལྔ་པར་བྱས་པས་རྩེ་མོ་ཉི་ཤུ་པའི་སྣ་ཚོགས་རྡོ་རྗེའོ། །སླར་ཡང་དེ་ཉིད་ལ་སྟེང་དང་འོག་ཏུ་རྩེ་མོ་ལྔ་ལྔ་བྱིན་པ་ལས་རྩེ་མོ་སུམ་ཅུ་པའི་སྣ་ཚོགས་རྡོ་རྗེའོ་ཞེས་སོ། །དྲིལ་བུ་ནི་སྔར་གྱི་ཆ་རྣམས་  
  
༄༅། །སྔར་དང་འདྲ་བ་སྟེ། དབུས་ཀྱི་ཆ་ཕྱེད་ཀྱིས་ཟླ་བའོ། །ཆ་ཕྱེད་ཀྱིས་གེ་སར་རོ། །ཆག་ཅིག་གིས་པདྨའོ། །ཆ་བཞི་ལས་ཤེས་རབ་ཀྱི་ཞལ་ལོ། །ཆ་བཞི་པ་བུམ་པའོ། །ཆ་གཉིས་ཀྱིས་བུམ་པའི་གདན་ནོ། །ཆ་གཞན་དག་གི་ཟུར་དག་ལས་ཆ་བཞི་སྤངས་ནས་འདབ་མ་བརྒྱད་པའི་པདྨ་སྟེ་  
ལྟེ་བ་དང་གེ་སར་དང་ལྡན་པའོ། །ལྟེ་བའི་སྟེང་གདན་གྱི་འོག་ཏུ་རི་མོ་གསུམ་པ་མགྲིན་པའི་གཟུགས་ཅན་བྱའོ། །ཆ་ཕྱེད་བྱས་པའི་རྐེད་ཆིངས་གཉིས་ཀྱི་དབུས་སུ་རྡོ་རྗེའི་ཕྲེང་བ་རྣམས་པར་མཛེས་པ་ཆ་གཅིག་གོ། །དབུས་སུ་དོ་ཤལ་དང་དོ་ཤལ་ཕྱེད་པ་རྣམས་པར་གནས་པ་ཆ་བཞིའོ། །སྔ་མ་བཞིན་དུ་འོག་ཏུ་རྡོ་རྗེའི་  
ཕྲེང་བ་རྣམ་པར་མཛེས་པ་ཆ་གཅིག་གོ། །ཀུན་ནས་ངེས་པར་སོང་བའི་མུ་ཁྱུད་ལ་ཆ་གཅིག་སྟེ་རྡོ་རྗེ་འཛིན་པ་ཆེན་པོའིོ། །མི་བསྐྱོད་པའི་ནི་ཅུང་ཟད་ཁ་གྱེས་པའོ། །དོ་ཤལ་དང་དོ་ཤལ་ཕྱེད་པས་བརྒྱན་པའི་དབུས་སུ་དོ་ཤལ་གྱི་སྙིང་པོར་ཕྱོགས་སུ་འཁོར་ལོ་དང་རིན་པོ་ཆེ་དང་པདྨ་དང་སྣ་ཚོགས་རྡོ་རྗེའོ། །  
ཡང་ན་སྣ་ཚོགས་རྡོ་རྗེའི་གནས་སུ་རལ་གྲི་སྟེ་རྣམ་པར་སྣང་མཛད་ལ་སོགས་པ་རྣམས་ཀྱིའོ། །ཕྱོགས་བྲལ་རྣམས་སུ་སྤྱན་དང་རྡོ་རྗེ་དང་ཡུ་བ་དང་བཅས་པའི་པདྨ་དང་ཨུཏྤལ་རྣམས་ཏེ་སྤྱན་མ་ལ་སོགས་པའིོ། །འོག་དང་སྟེང་དུ་རྡོ་རྗེ་ཕྲེང་བའི་གནས་ལ་འཁོར་ལོ་དང་རིན་པོ་ཆེ་དང་པདྨ་དང་སྣ་ཚོགས་  
རྡོ་རྗེའི་ཕྲེང་བའོ་ཞེས་པ་ནི། དེ་བཞིན་གཤེགས་པའི་རིགས་ཀྱི་དབྱེ་བས་རྟོགས་པར་བྱ་སྟེ། རྣམ་པར་སྣང་མཛད་ལ་སོགས་པའི་གནས་སུ་མི་བསྐྱོད་པ་ལ་སོགས་པ་རྣམས་ཀྱི་མཚན་ཉིད་དོ། །འདིར་དྲིལ་བུའི་མགྲིན་པ་ནས་བརྩམ་པ་ཏེ་འཁར་བ་དག་པའི་རང་བཞིན་ནོ། །དེའི་སྟེང་དུ་ཆ་གཉིས་ནི་  
གསེར་ལ་སོགས་པའི་རང་བཞིན་གྱི་རྡོ་རྗེ་ཡང་ངོ། །དྲིལ་བུ་ཁ་ཅིག་ནི་ཆུ་སྐྱེས་ཅུང་ཟད་ཁ་བྱེ་བ་ཅན་ནོ། །ཁ་ཅིག་ནི་བ་ལང་གི་གདོང་ལྟ་བུའོ། །ཁ་ཅིག་ནི་པདྨའི་རྣམ་པ་ཡང་ངོ་ཞེས་པ་ནི་ཁྱད་པར་རོ། །འདིར་རྡོ་རྗེའི་དབུས་དང་ཤར་ལ་སོགས་པའི་རྩེ་མོ་དང་ལྟེ་བའི་མཐར་ཐུག་པ་རྣམས་ལ་  
མི་བསྐྱོད་པ་དང་རྣམ་པར་སྣང་མཛད་ལ་སོགས་པ་བསམས་པར་བྱའོ། །ཡང་ན་དབུས་སུ་རྣམ་པར་སྣང་མཛད་དེ་ཤར་ལ་སོགས་པའི་འདབ་མ་རྣམས་ལ་བྱམས་པ་དང་སའི་སྙིང་པོ་དང་ཕྱག་ན་རྡོ་རྗེ་དང་ནམ་མཁའ་མཛོད་དང་འཇིག་རྟེན་དབང་ཕྱུག་དང་འཇམ་དཔལ་དང་སྒྲིབ་པ་ཐམས་ཅད་རྣམ་པར་  
  
།པདྨ་གཞན་གྱི་ཤར་ལ་སོགས་པའི་འདབ་མ་རྣམས་ལ་རྡོ་རྗེ་ལྕགས་ཀྱུ་མ་དང་རྡོ་རྗེ་ཞགས་པ་མ་དང་རྡོ་རྗེ་འཕྲོ་བ་མ་དང་རྡོ་རྗེ་འབེབས་པ་མ་རྣམས་ཏེ། མེ་ལ་སོགས་པ་རྣམས་སུ་སྐུལ་བྱེད་མ་དང་རིན་ཆེན་སྐར་མདའ་མ་དང་  
རྡོ་རྗེ་ལྕགས་སྒྲོག་མ་དང་གཞན་གྱིས་མི་ཐུབ་མ་རྣམས་སོ། །ཕྱོགས་གཞན་གྱི་རྩེ་མོ་རྣམས་ལ་ནི་དབུས་སུ་ཡེ་ཤེས་མཁའ་འགྲོ་མ་དང། ཤར་དུ་རྡོ་རྗེ་མཁའ་འགྲོ་མ་དང། བྱང་དུ་རྡོ་རྗེ་དག་མོ་མཁའ་འགྲོ་མ་དང། ནུབ་ཏུ་རོ་ལངས་མ་དང། ལྷོར་གཏུམ་མོ་རྣམས་སོ། །དྲིལ་  
བུ་དེའི་སྟེང་དུ་ཁ་འོག་ཏུ་ཕྱོགས་པའི་པདྨ་རྣམས་ལ་གཡས་སྐོར་གྱིས་ཕྱོགས་སུ་སྤྱན་མ་དང་མཱ་མ་ཀཱི་དང་གོས་དཀར་མོ་དང་སྒྲོལ་བ་རྣམས་དང། ཕྱོགས་བྲལ་དུ་ནོར་འཛིན་མ་དང་སྐུལ་བྱེད་མ་དང་ཁྲོ་གཉེར་ཅན་མ་དང་རྡོ་རྗེ་ཕྲེང་བ་མ་རྣམས་སོ། །བུམ་པའི་སྟེང་གི་ཞལ་ནི་ཤེས་རབ་རབ་ཀྱི་ཕ་རོལ་ཏུ་  
ཕྱིན་མའི་སྐུའོ། །དེའི་སྟེང་དུ་པདྨ་དང་ཟླ་བ་དང་རྡོ་རྗེ་རྣམས་ཀྱང་སྔ་མ་བཞིན་ནོ། །མི་བསྐྱོད་པ་ལ་སོགས་པ་ལྟ་འདི་རྣམས་ཀྱི་སྐུ་མདོག་ལ་སོགས་པ་ནི་སྔར་བཤད་པའོ། །དེ་ནས་དམ་ཚིག་སེམས་དཔའི་ལྷ་རྣམས་བསྐྱེད་དེ་སྙིང་གའི་ས་བོན་གྱི་འོད་ཟེར་གྱིས་ཡེ་ཤེས་སེམས་དཔའ་  
སྤྱན་དྲངས་པ་ལ་མཆོད་ཡོན་ལ་སོགས་པ་དབུལ་བ་སྔོན་དུ་འགྲོ་བས་དེ་རྣམས་ལ་རབ་ཏུ་གཞུག་ཅིང་ཆོ་ག་བཞིན་དུ་རབ་གནས་བྱས་ནས་མཆོད་པ་ལ་སོགས་པ་བྱས་ལ་ལྷ་རྣམས་ཡོངས་སུ་གྱུར་བ་ལས་རྩེ་མོ་ལ་སོགས་པའི་གཟུགས་སུ་ཡང་དག་པར་གནས་པའོ། །རྡོ་རྗེ་ཐབས་ཀྱི་རང་བཞིན་དང་  
དྲིལ་བུ་ཤེས་རབ་ཀྱི་བདག་ཉིད་དང། གཉིས་ཀ་ཡང་དོན་དམ་པ་བྱང་ཆུབ་ཀྱི་སེམས་ཀྱི་རང་བཞིན་ནོ་ཞེས་ཤིན་ཏུ་བརྟན་པར་མོས་པ་བྱས་ནས། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཥ་སྟྭཾ་དྷ་ར་ཡ་མི་ཧཱི་ཧི་ཧི་ཧི་ཧི་ཧཱུཾ་ཧཱུཾ་ཕཊ་སཱ་ཧཱ། ཞེས་བརྗོད་ཅིང་རྡོ་རྗེ་གཡས་པའི་རྒན་པོ་  
མིང་མེད་དག་གིས་དང། ཨོཾ་བཛྲ་གྷཎྚ་ཧཱུཾ་ཞེས་བརྗོད་ཅིང་དྲིལ་བུ་ཡང་གཡོན་པ་དག་གིས་བཟུང་ནས་གཡོན་པའི་དཀུར་བཞག་སྟེ། རྡོ་རྗེ་སེམས་དཔའ་ལ་སོགས་མཉེས་པར་བྱའོ་ཞེས་ལྷག་པར་མོས་ལ། །སོ་ཧི་ཨི་བཛྫ་མུལླཱ་ལུ་ཏཱ་རི་ཨཏ་བི་མོཀྑ་དྷ་རམ་བི་མོ་ཀྦེཾ་བཱ་ཛྫྫ་ཏུ་ཧཱུཾ་བཱཛྫ་  
  
༄༅། །ཨུཙྪ་ཌ་དྷ་རཾ་ཏུ་ཧཱུཾ་ཧཱུཾ་ཧཱུཾ་ཧོཿ་ཞེས་བརྗོད་ཅིང་རྡོ་རྗེ་གསོར་བར་བྱའོ། །དེ་ནས་རྡོ་རྗེ་གཡས་པའི་དཀུར་གནས་པ་འམ་གསོར་ཞིང། ཨོཾ་བཛྲ་དྷ་རྨ་ར་ཎི་ཏ་པྲ་ར་ཎི་ཏ། སམྤྲ་ར་ཎྀ་ཏ་སརྦ་བུདྡྡྷ་ཀྵེ་ཏྲ་པྲ་ཙྪ་ལི་ཏེ། པྲཛྙ་བཱ་ར་མི་ཏ་ནཱ་ད་སམྦྷ་ཝེ། བཛྲ་སཏ་ཧྲྀ་ད་ཡ་སནྟོ་ཥ་ཎི་ཧཱུཾ་ཧཱུཾ་ཧཱུཾ་ཧོ་ཧོ་ཧོཿ་སཱ་ཧཱ་  
ཞེས་བརྗོད་ལ་དཔུང་པའི་དབྱུག་པ་བསྐྱོད་པས་དྲིལ་བུ་དང་པོར། ལྟེ་བ་སྙིང་ག་དེ་ནས་མགྲིན། ཁ་དང་སྣ་ཡི་བུ་ག་གཉིས་རྣམ་བ་དག་དང་མིག་དག་དང། །དེ་བཞི་སྤྱི་བོར་དྲིལ་བུ་དཀྲོལ། །ཞེས་སོ། །སླར་ཡང་རྡོ་རྗེ་གསོར་བ་སྔོན་དུ་འགྲོ་བས་རྒྱུད་ལས་ཇི་ལྟར་གསུངས་པའི་སྔགས་  
བརྗོད་ཅིང་དྲིལ་བུ་དཀྲོལ་བར་བྱའོ་ཞེས་ཏེ། པད་ཀོར་རྣམ་པ་གསུམ་མམ་རྣམ་པ་ལྔ་པུས་མོའི་ཁོངས་སུ་བྱའོ་ཞེས་པ་རྡོ་རྗེ་དང་རྡོ་རྗེ་དྲིལ་བུའི་མཚན་ཉིད་ལ་སོགས་པའི་ཆོ་གའོ།། །།ཌ་མ་རུ་ལ་ནི་ཁའི་ཚད་གྲུབ་ཞི་བའི་ས་ལ་ཆ་བཅུ་གཉིས་ཏེ་ཚངས་ཐིག་གཉིས་བཏབ་ནས་ཚངས་པའི་ཐིག་  
ནས་བཟུང་སྟེ་ལྟེ་བ་ནས་གཡས་དང་གཡོན་གྱི་ཟུར་ཇི་སྲིད་པར་བསྐོར་ཞིང་ཚངས་པ་དང་ཟུར་གྱི་ཐིག་གི་མཐའ་རྣམས་ཕྱིས་པ་ལས་ཌ་མ་རུར་འགྱུར་རོ། །ཆངས་པས་གཟུང་བར་རང་པའི་སྦོམ་པ་དང་རྣ་བའི་མཐར་ཐུག་པར་རིང་བ་ནི་ཡུ་བ་སྟེ་གདོང་གི་ཚད་ཀྱི་གྲུབ་ཞིའི་ས་ལ་སྔ་མ་བཞིན་དུ་རྩེ་  
མོ་གསུམ་པའི་རྡོ་རྗེ་ཡུལ་རེ་རེར་སྟེང་དུ་བརྐྱང་བ་ལས་རྩེ་མོ་གསུམ་དུ་འགྱུར་རོ། །དེ་ནས་ཁ་ཊཱཾ་ག་ནི་དམ་ཚིག་གི་རྡོ་རྗེ་ལྟ་བུའི་རྡོ་རྗེས་རྩེ་མོར་རྣམ་པར་མཛེས་པ་སྟེ་དེའི་འོག་ཏུ་མི་མོག་སྐམ་པོ་གསུམ་གྱིས་མཛེས་ཤིང་སྣ་ཚོགས་རྡོ་རྗེ་དབུས་སུ་བརྒྱན་པ། རྩེ་མོ་གཅིག་པའི་རྡོ་རྗེ་གཅིག་  
ནི་རྩ་བའི་གནས་སུའོ་ཞེས་ཁ་ཅིག་གོ། །དབྱུག་པའི་སྟེང་དུ་སྐམ་པོ་དང་རློན་པའི་མི་མགོ་གཉིས་དང་དེའི་སྤྱི་བོར་སྣ་ཚོགས་རྡོ་རྗེ་དང། དེའི་ལྟེ་བར་བུམ་པ་ཟླུམ་པོ་འདབ་མ་ལ་སོགས་པས་ཁ་བརྒྱན་པ་དང། ཁའི་སྟེང་དུ་དམ་ཚིག་གི་རྡོ་རྗེ་བ་དང་ལྟར་རབ་ཏུ་འཕྱང་བའོ་ཞེས་པ་ནི་གཉིས་  
བའོ། །གཉིས་ཀ་ཡང་ཡུ་བའི་སྟེང་སྦོམ་ཞིང་དབུས་ནས་ཕྲ་བ་སྟེ་དྲིལ་ཆུང་ལ་སོགས་པས་བརྒྱན་པའོ། །མགོ་བོ་ལ་སོགས་པ་རྣམས་ཇི་ལྟར་མཛེས་པར་བྱའོ་ཞེས། མཐོའི་ཚད་གྲུ་བཞི་པ་ཆ་བཅུ་གཉིས་ཀྱིས་ལ་ཆང་གཟུངས་ཆ་བཞི་ནི་དབུས་སུའོ། །དེ་བཞིན་དུ་ཆ་བཞི་ནི་འཁྱོག་  
  
།ཆ་བརྒྱད་ཀྱི་ཟུར་ནས་ཆ་དགུའི་ཟུར་ཇི་སྲིད་པར་འཁྱོག་པ་ནི་གྲི་གུག་སྟེ་ཆང་གཟུགས་ཀྱི་སྟེང་དུ་རྡོ་རྗེ་ཕྱེད་པས་བརྒྱན་པའོ། །ཐོད་པ་ནི། གསེར་གྱི་སྒོ་དང་ཡང་དག་ལྡན། །རྣམ་པར་ཤེས་བྱ་མི་ཡི་མགོ། །བྲམ་ཟེ་ལ་སོགས་ལས་བྱས་པ། །རེ་རེའི་ཐོད་པ་འཕེལ་བའོ།།  
ཁ་དོག་དམན་གྱུར་ཐོད་པ་དང། །རྣ་བའི་སྟེང་དུ་བུག་པ་དང། །རྒྱབ་ཏུ་བུག་པ་དུམ་བུ་ཅན། །བུད་མེད་རྣམས་ཀྱི་རྟག་ཏུ་ཡང། །མཁས་པས་རྣམ་ཤེས་དང་ལྡན་པའི། །སྔགས་པས་དེ་བཞིན་མགོ་ཞེས་བྱ། །དཔྲལ་བ་རྣ་བའི་དུང་དག་ལ། མུ་ཏིག་ཕྲེང་འདྲའི་རི་མོར་གྱུར། །གཅིག་གཉིས་  
གསུམ་བཞིའི་དུམ་བུ་དང། བཅུ་དྲུག་བཅུ་གཉིས་རི་བོང་ཅན། བ་ལང་གདོང་དང་དཀར་དམར་གྱུར། །ཅུང་ཟད་རིང་ཞིང་མཛེས་པ་དང། པདྨའམ་པདྨ་འདྲ་བའི་དབྱིབས། །སེར་དམར་དཀར་པོ་དེ་ལྟ་བུའི། །ཐོད་པ་རབ་ཏུ་བསྟན་པ་སྟེ། །ལྷག་མ་རྣམས་ནི་རབ་ཏུ་སྤང། །ཞེས་སོ། །རང་གི་  
འདོད་པས་འཁྱིལ་པ་བྱས་ཏེ་སོར་གཉིས་སུ་སྦོམ་པ་མཐའ་གཉིས་ལ་རྡོ་རྗེས་བརྒྱན་པ་ནི་ཞགས་པའོ། །མགྲིན་པ་གནས་ཁྲག་འཛག་པའི་གདོང་བཞི་པ་ནི་ཚང་པའི་མགོ་བོའོ། །དགྲ་སྟའི་ཁ་ནི་ཞལ་གྱི་ཚད་དེ་ཡུ་བ་ནི་ཁུ་དོ་པ་མཐའ་སྐོར་དུ་སོར་དྲུག་པ་སྟེ་སྟེང་དུ་རྡོ་རྗེས་བརྒྱན་པའོ། །དེ་དང་  
འདྲ་པ་ལ་ལྕགས་ཀྱུ་ནི་མཐོ་གང་པའི་རྩེ་མོ་གུག་པའོ། །གླང་པོ་ཆེའི་པགས་བ་ནི་རྣ་བའི་བར་དུ་འཛིན་པའོ། །ཐོ་བ་ནི་སྣ་ཚོགས་དང་འདྲ་སྟེ་འོག་ཀྱང་ཕྱོགས་གཅིག་གི་རྩེ་མོ་རྣམས་གཅིག་པ་ཟླུམ་པོའི་ཡུ་བ་ཅན་ནོ། །གཞུ་ནི་མཐོ་བཅུ་པ་སྟེ་ཞེང་ལ་སོར་བཞི་པ་ཆང་གཟུངས་ཀྱི་ཆ་རིང་པར་  
སོར་བཅུ་དྲུག་པ་འཁྱོག་པོའི་དབུས་ལ་སོར་བརྒྱད་པ་མཐའ་སྐོར་གྱི་ཟླུམ་ལ་སོར་དགུ་པ། མཆོག་མ་རྣམ་པར་རྒྱས་ཤིང་རྒྱུད་པའི་མཚན་ཉིད་དང་ལྡན་པའོ། །ཕྲག་པ་བརྟན་པར་བྱས་ནས་དབུང་པ་གཡོན་པ་བརྐྱང་བའི་ཁུ་ཚུར་གྱིས་དབུས་ནས་བཟུང་སྟེ། གཡས་པའི་མིག་མདའ་ཇི་ལྟ་བ་  
བཞིན་དུ་བལྟ་བའི་དབང་གིས་མདེའུ་བར་དུ་རྡོ་རྗེ་ཁུ་ཚུར་གྱིས་ཁྲུ་དོ་བའི་མདའ་སྣ་དང་མཆུའི་ཐད་ནས་རྣ་བའི་བར་ཇི་སྲིད་པར་འཐེན་ནས་ཅུང་ཟད་གཡོ་བ་དང་བཅས་པས་ཡོངས་སུ་འཛིན་པའོ། །རིང་པར་སོར་སུམ་ཅུ་སོར་དྲུག་པ་འཁྲུལ་འཁོར་གྱི་ཞེང་ལ་སོར་བཞི་པ་སོར་བཞིར་རིང་བའི་སྐམ་  
  
༄༅། །པས་དབུས་ནས་བཟུང་བ། སོར་བཞི་བཞི་ངོས་སུ་གྱེས་པ། །ཀླུའི་གདེངས་ཀའི་རྣམ་པས་མཛེས་པ་དེ་དག་གི་དབུས་སུ་ཀོ་སྐོ་ལྟ་བུ་སོར་གང་དུ་རྣམ་པ་རྒྱས་པ། དཔངས་ཀྱི་མཐར་སོར་བཞི་བའི་ཡུ་བ་མཛེས་པ་དང་ལྡན་པ། ལས་དང་རྗེས་སུ་མཐུན་  
པར་སོར་བརྒྱད་པའི་ཚད་ལ་སོར་གཅིག་པའི་འདབ་མ་ཅན་གྲུ་བཞི་དང་གདུགས་དང་ཟླ་བ་ཕྱེད་པའི་རྣམ་པ་ཅན་གྱི་སྒོ་སྐྱོང་བྱེད་དང་ལྡན་པ། སོར་གཉིས་པའི་སྙིང་པོས་རྣམ་པར་མཛེས་པར་བྱས་པ་ནི་རལ་གྲིའོ། །འཁོར་ལོ་ལ་ནི་ཆ་གཅིག་གིས་ལྟེ་བ་ཟླུམ་བོ་དང་དེའི་ཕྱི་རོལ་དུ་ཆ་ཕྱེད་ཀྱིས་  
སྙིང་པོའི་མུ་ཁྱུད་ཟླུམ་པོ་དང། སླར་ཡང་དེའི་ཕྱི་རོལ་དུ་རྐང་པ་དང་བཅས་པའི་ཆ་གཅིག་གིས་རྩིབས་ཀྱི་ཟླུམ་པོ་དང། དེའི་ཕྱི་རོལ་དུ་ཡང་ཆ་ཕྱེད་ཀྱིས་སྙིང་པོའི་མུ་ཁྱུད་ཟླུམ་པོ་དང་ཞེས་པ་སྟེ་རྩིབས་བཞི་པ་ལ་སོགས་པ་འཁོར་ལོ་ཐམས་ཅད་ཀྱི་ཚད་དོ། །ལྕགས་སྒྲོག་གིས་རྩེ་མོར་  
བཅིངས་པའི་ལྕགས་ཀྱི་བིལ་བ་ཅན་ནི་ཀ་ཎ་ཡའོ། །མངའ་ལྟ་བུ་སྒྲོ་གསུམ་དང་ལྡན་ཞིང་གདོང་གི་ཚད་ཅན་ནི་འཕང་མདུད་ངོ། །དེ་དང་འདྲ་བ་ལ་སྒྲོ་དང་ལྡན་ཞིང་རིང་བ་ཁ་ཊཱཾ་གའི་རྣམ་པ་ཅན་ནི་མདའ་བོ་ཆེའོ། །མདུང་དང་རྡོ་རྗེ་ལ་སོགས་པ་རྣམས་ཀྱི་ཚད་ནི་རབ་ཏུ་གྲགས་པ་ཉིད་ཀྱི་ཕྱིར་མ་བྲིས་སོ།།  
མཚོན་ཆ་ཐམས་ཅད་འཛིན་པ་ན་རྣ་བའི་སྟེང་དུ་བསྟན་ཏོ་ཞེས་པ་མཚོན་ཆའི་མཚན་ཉིད་ཀྱི་ཆོ་གའོ།། །མཆོད་རྟེན་དང་མགྲོན་ཁང་དང་གཙུག་ལག་ཁང་ལ་སོགས་པ་རབ་ཏུ་བརྩམས་པ་ཡང་དག་པར་གནས་པ་ལ་མཆོག་ཏུ་འབད་བ་ན། གཎྜཱི་དང་སྲོག་ཤིང་དང་རྩེ་མོར་གནས་བ་དང་  
སྒོ་ལ་སོས་པ་ཀ་བ་དང་བསྐྱེད་པའི་ཤིང་གི་དཔངས་དང་ཞེང་དང་ཁོ་ལག་དང་ཟླུམ་རྣམས་དང་གནས་ཀྱི་བདག་པོ་དང་ཐིག་འཛིན་པ་ལ་སོགས་པ་མཐའ་དག་གིས་དེ་དག་གི་ཚད་ཡོངས་སུ་གྲོས་བྱས་ནས་སློབ་དོན་དག་ཤིག་མཁན་རྣམས་དང་ལྷན་ཅིག་ནགས་ཚལ་གྱི་ལྟད་མོ་ལ་འགྲོ་བར་  
བྱའོ། །ཚོགས་བ་ན་ཕུན་སུམ་ཚོགས་པའི་སྐར་མ་དང་གཟའ་དང་ཉི་མ་བཟང་པོ་བརྟགས་ཏེ་སྔགས་པས་བགེགས་མཐར་བྱེད་ཀྱི་གཟུགས་ཀྱིས་དུས་ཡོངས་སུ་བརྟགས་ལ་ཤར་དང་བྱང་གི་ཕྱོགས་སུ་ཁ་བལྟ་ནས་སོ།། །།ནགས་ཚལ་དང་རི་དང་དགའ་བའི་ས་གཞི་མཆོག་གི་ཚ་ལ་རབ་ཏུ་འཇུག་  
  
།བཟང་པོའི་གནས་སུ་སྐྱེས་ལ་སྡུག་ཅིང་སྣུམ་པ། སྔོ་བསངས་དང་དམར་པོ་དང་སེར་པོའི་མདོག་ཅན་འབྲས་བུ་ཞིམ་པོ་དང་ལྡན་ཞིང་དྲི་བཟང་བ་མེ་ཏོག་དང་འོ་མས་འབྱོར་བ། ཡལ་ག་དང་ལོ་མ་ཡོངས་སུ་རྫོགས་ཤིང་ཡོན་ཏན་དང་རིགས་དང་བཞོན་པ་དང་ལྡན་པ་དྲངས་སོ། །ཤིང་སྐྱེས་  
ནས་ལོ་བརྒྱ་ལྷག་ཅིང་ཉིས་བརྒྱའི་བར་དང་ལྡན་པ་དར་ལ་བབ་པ་རྣམས་ཏེ། ཤིང་སཱུ་མ་ནཱ་ག་དང། ནཱ་ག་གེ་སར་དང། ཤྲཱི་ཥཱི་ས་དང། ཨ་ཤྭ་དྷ་དང། ཤིང་ཤང་དང། མྱ་དན་མེད་པ་དང། ཛམ་བུ་དང། པའི་ལ་ཤ་དང། ཙནྡན་དང། ཀིཾ་ཤུ་ཀ་དང། ཀཾ་ཀི་ལླི་དང། ཏཱ་ལ་དང། སཱ་ལ་དང་  
ཨ་མྲ་དང། ཙམྦ་ཀ་དང། བིལ་བ་དང། ཙནྡན་དམར་པོ་དང། བཻ་ཀདྐ་ཏ་དང། བ་ཀུ་ལ་དང། རོ་ཧི་ཎི་དང། སེང་ལྡེང་དང། སྲཱི་པརྞ་དང། ཏིནྟུ་དང། ཤ་ར་ཀ་དང། སྦྲང་གི་ཤིང་དང། ཨརྫུ་ན་དང། དེ་བ་ད་ཏུ་དང། པ་ཊཱི་རིགས་ཏེ་ཁང་བཟངས་ལ་སོགས་པའི་ལས་ལ་འོས་པ་རྣམས་  
སོ༑ །གཞོན་པ་དང་རྒས་པ་དང་ཡན་ལག་འཁྱོག་པ་རྣམ་ནི་མ་ཡིན་ཏེ། གཞོན་པ་ནི་ལོ་བརྒྱ་མ་ལོན་པ་དང། རྒས་པ་ནི་ལོ་གཉིས་བརྒྱ་ལྷག་པའོ། །སྐམ་པོ་དང་གཅིག་ཏུ་དང་ཡལ་ག་ཆག་པ་དང་ཚིག་པ་དང་འདབ་མ་ཉིལ་བ་དང། ཡན་ལག་གས་པ་དང། དུར་ཁྲོད་དང་ཁུང་བུ་དང་བྱ་  
སྐྱིབས་དང་ལྷའི་གནས་དང་ལམ་དུ་སྐྱེས་པ་དང་ཚ་བ་དང་ཁ་བ་དང་གྲོང་གི་མི་གཏང་བའི་ཡུལ་དུ་གནས་པ་དང། མཚེ་འུ་དང་ཆུ་ཀླུང་གི་དོགས་སུ་སྐྱེས་པ་ལ་སོགས་པ་རྣམས་དང། བྱ་དང་ལག་འགྲོའི་ཚད་བཅས་པ་དང། རྡོ་རྗེས་བསྣུན་པས་དུམ་བུར་སོང་བ་རྣམས་སྤངས་ཏེ། དེ་རྣམས་  
ཀྱི་ནང་ནས་རིགས་ཤིང་ཀུན་དུ་བཟང་བ་རྣམས་འདིར་བརྟག་པར་བྱའོ། །དེ་ལ་ཡང་ཐུན་མཚམས་ཀྱི་དུས་སུ་བཟོ་བོ་དང་བཅས་པའི་ཤིང་མཁན་རྣམས་ཡང་དག་པར་བསྲུང་བར་བྱ་ཞིང་བདུད་རྩི་འཁྱིལ་བའི་རྣལ་འབྱོར་དང་ལྡན་ཞིང་སྤྲོ་བ་དང་བཅས་པས་བདེ་བར་གཤེགས་པ་སྲས་དང་བཅས་  
པ་དང། ཕྱོགས་ཀྱི་ལྷ་རྣམས་དང་ནགས་ཚལ་གྱི་ཤིང་གི་ལྷ་རྣམས་ཉེ་བར་སྤྱོད་པ་ལྔས་ཡང་དག་པར་མཆོད་དོ། །ཕྱོགས་ཀྱི་གཏོར་མ་བྱས་ནས་བཟོ་བོ་དང་བཅས་པའི་སྔགས་པ་རྣམས་བཟའ་བ་དང་བཏུང་བས་ཡོངས་སུ་ཚིམ་པར་བྱས་ལ་བདེ་བར་གཤེགས་པ་དང་ལྷ་རྣམས་ལ་བཅོམ་  
  
༄༅། །ལྡན་འདས་ཞེས་པ་ལ་སོགས་པའི་ཚིགས་སུ་བཅད་པ་རྣམས་ཀྱིས་གསོལ་བ་གདབ་པར་བྱའོ། །ལྷན་ཅིག་ཏུ་རབ་ཏུ་དགའ་བའི་སེམས་དང་ཞི་བའི་ཡིད་དང་གཉིས་སུ་མེད་པའི་རྣལ་འབྱོར་གྱིས་ཉལ་བར་བྱ་སྟི། །རྨི་ལམ་བཟང་ན་ཡང་དག་པར་འགྲུབ་ཅིང་རྨི་ལམ་ངན་ན་ལས་  
ཐམས་ཅད་པའི་བཟླས་པ་བྱའོ། །ནད་པར་སྔ་བར་དོ་ལྡན་རྣམ་པར་སྣང་མཛད་ཀྱི་རྣལ་འབྱོར་གྱིས་མཆོད་པ་ཐམས་ཅད་ཡང་དག་པར་ལྡན་པས་ཤིང་གི་རྒྱལ་པོ་དེ་ལ་གནས་པའི་ཕྱོགས་ཀྱི་ལྷའི་གཟུགས་ཅན་རྣམས་ཡང་དག་པར་མཆོད་པར་བྱ་སྟེ། སཱ་ལ་དང་ཐང་ཤིང་དང་ཏིལ་སེའི་ཤིང་  
རྣམས་ལ་ཡང་དག་པར་གནས་པའི་ལྷ་མོ་ནི་འཇིག་རྟེན་གྱི་མ་མོ་དང་དེ་ལ་གནས་པའི་ཞིང་སྐྱོད་ནི་རི་རབ་ཆེན་པོ་ཞེས་བྱ་བ་འདིའོ། །སཱུ་མ་ནཱ་ག་དང་ནཱ་ག་གེ་སར་དང་ཙམ་བ་དང་མྱ་ངན་མེད་པ་རྣམས་ཀྱིས་ལྷ་མོ་ནི་གསང་བ་མ་དང། དེ་རྣམས་སྲུང་བའི་ཞིང་སྐྱོད་ནི་སྟོབས་པོ་ཆེ་ཞེས་བྱའོ། །ཨ་རུ་རའི་ཤིང་  
དང་ཧ་རཱི་ཏི་དང་པ་ཊའི་ཤིང་ལ་ཀརྞ་མོ་ཏི་ཀ་དང་ཧེ་ཏུའོ། །ཙུ་ཏའི་ཤིང་ལ་ཨམྦི་ཀ་དང་ཕ་ན་ལའོ། །ཏཱ་ལའི་ཤིང་ལ་ཤནྐ་རི་ཀ་དང་སྐྲ་གྱེན་དུ་བརྫེས་པའོ། །ཀ་དམྤའི་ཤིང་ལ་ལྷ་མོ་བཞིན་བཟང་མོ་དང། འཇམ་འབྲས་ཀྱི་ཤིང་ལ་ལྷ་མོ་འཇམ་འབྲས་ལ་གནས་མ་སྟེ་ཞིང་གི་བདག་པོ་དག་ནི་དྲིལ་བུ་  
ཆེན་པོའོ། །སྦྲང་གི་ཤིང་ལ་སྐྱེས་བུའི་དབང་ཕྱུག་དང་ཤ་ཤཱའོ། །གསེར་གྱི་ཤིང་ལ་ལྷ་མོ་གཏུམ་མོ་དང་ཞིང་སྐྱོང་སྐྱེ་བ་བཟང་པོའོ། །ཤལ་མ་ལིའི་ཤིང་ལ་ལྷ་མོ་ཆེན་མོ་མེ་ཞལ་དང། སྟར་ཀའི་ཤིང་ལ་འདོད་མ་སྟེ་ཞིང་སྐྱོང་དག་ནི་འཇིགས་པའོ། །ཤྲྀདྒའི་ཤིང་ལ་ཕུན་ཚོགས་ཆེན་  
མོ་དང་ཞིང་སྐྱོད་མི་གདོང་ཞེས་བྱ་བ་རྣམས་སོ། །གནས་ལ་སོགས་པའི་དབྱེ་བ་རིགས་པ་འདི་ལྟ་སྟེ་མངས་པས་འཇིགས་ནས་མ་བཤད་པའི་ཕྱག་དག་སྐུ་མདོག་དང་མཚོན་ཆ་དང་སྔགས་ནི་རྒྱུད་ཀྱི་ནད་ནས་འབད་པས་ངེས་པར་གཟུང་བར་བྱའོ། །གཙུག་ལག་ཁང་སོགས་རྒྱུ་རུ་ནི། །  
དེ་རིང་ཤིང་གཅོད་བདག་སྤྲོ་བས། ཁྱེད་རྣམས་ད་ནི་བཟོད་མཛད་ནས། །ཤིང་གཞན་ལ་ནི་གནས་པར་མཛོད། །ཤིང་གཞན་རྒན་པོ་ལ་སོང་བའི་ལྷ་རྣམས་མཐའ་དག་ལ་གཏོར་མ་དང་མཆོད་པ་ལ་སོགས་པའི་ཁྱད་པར་རྣམས་ཀྱིས་ཡང་དག་པར་མཆོད་པར་བྱའོ། །ཤིང་མཁན་བགེགས་  
  
དགེ་བའི་ཡིད་ཀྱི་ཤར་དང་བྱང་དུ་ཕྱོགས་བས་ཉི་མ་ལ་བལྟ་ཞིང་  
གཅད་པར་བྱའོ། །ལྷན་ཅིག་པའི་གཙོ་བོ་རྣམས་བསྲུང་བའི་ཆེད་དུ་དཔལ་ལྡན་རྨ་བྱ་ཆེན་མོ་བཀླག་པར་བྱའོ། །ཆོག་དང་མཆོག་མ་ཡིན་པའི་མཚན་མ་རྣམས་སྔགས་པ་ཆེན་པོས་ཀུན་ནས་བལྟ་བར་བྱ་སྟེ། མཆོག་མ་ཡིན་ན་ནི་དེ་རྣམས་སྤང་བར་བྱ་ཞིང། མཆོག་ཡིན་ན་མཁས་པས་  
ཐམས་ཅད་ཡང་དག་པར་མཆོད་པར་བྱའོ། །བྱང་གི་ཕྱོགས་སུ་འགྱེལ་ན་སྦྱིན་པ་པོ་ལ་ནོར་དང་ལས་འགྲུབ་པ་ལ་སོགས་པ་སྟོན་པའོ། །དབང་ལྡན་གྱི་ཕྱོགས་སུ་འགྱེལ་ན་རིག་པ་དང་ཡེ་ཤེས་ཡང་དག་པ་ལ་སོགས་པ་སྟོན་པའོ། །དབང་པོའི་ཕྱོགས་སུ་ཤིང་འགྱེལ་ན་རྒྱལ་བ་  
དང་འབྱོར་བའི་ཁྱད་པར་ཡང་དག་པ་ལ་སོགས་པ་སྟོན་པའོ། ། གཞན་གྱི་བར་དུ་མ་རེག་པར་འགྱེལ་བ་ན་བདེ་བ་དང་མཆོག་གོ། །མེའི་མཚམས་སུ་ནི་མེའི་འཇིགས་པའོ། །ཡི་དགས་ཀྱི་བདག་པོའི་ཕྱོགས་སུ་སོང་ན་འཆི་བ་སྟོན་ནོ། །བདེ་བྲལ་དུ་ནི་ནད་ཀྱི་འཇིགས་པའོ། །ཆུ་དང་རླུང་དུ་སོང་  
ན་ཆུ་དང་རླུང་གི་འཇིགས་པའོ། །ཤིང་གཞན་ལ་ཉེད་པ་དང་བཅས་ཤིང་སོང་ན་རྗེའི་འཇིགས་པ་སྟོན་པའོ། །འདར་ཞིང་དུ་བས་རིང་པོར་ལྷུང་ན་སྦྱིན་པ་བོ་ལ་སྡུག་བསྔལ་འཐོབ་པོ། །གཅོད་པའི་དུས་སུ་ཁྱི་དང། རྔ་མོ་དང། སྤྲུལ་དང། ཕག་དང། ཅེ་སྤྱང་དང། བོད་བུ་དང། །བྱ་  
རོག་དང། བྱ་རྒོད་དེ། གདུག་བ་ཅན་རྣམས་མཐོང་ན། འཆིང་བའི་འཇིགས་པ་དང་བགེགས་མད་བར་འགྱུར་རོ། །གལ་ཏེ་བཅད་པ་ན་ཤིང་ལས་ཁྲག་འཛག་ན་སྦྱིན་པ་པོ་འཆི་བ་ལ་སོགས་པ་སྟོན་པའོ། །ཞོ་དང་མར་དང་སྦྲང་དང་འོ་མ་བྱུང་ན་གསོད་པ་དང། འཆིང་བའི་འཇིགས་པ་ལ་སོགས་པ་སྟོན་  
པའོ། །མངར་བ་དང། བསྐ་བའི་རོ་ལ་སོགས་པ་དང། དག་པ་དང། གསོ་བསངས་དང། དྲི་བཟང་པོ་མནམ་པ་དང། རོའི་རྒྱུན་སྣུམ་པ་དང་བཅས་པ་འབབ་པ་ནི་རང་བཞིན་པར་བསྟེན་ཏོ། །གཅོད་པའི་ཤིང་གང་གཟུང་བའི་ཁ་དོག་གི་རྣམ་པར་དབྱེ་བ་མཐོང་བ་གང་ཡིན་པ་དེའི་ཁ་དོག་གི་  
  
༄༅། །རྣམ་པའི་དབྱེ་བ་ལས་སྙིང་པོའི་རྣམ་པ་རྒྱུ་མཚན་ཤེས་པས་བསྟན་ཏེ། བཙོད་ཀ་དང། སེར་སྐྱ་དང། སེར་པོ་དང། ཕུག་རོན་གྱི་མདོག་དང། རལ་གྲིའི་མདོག་དང། དམར་པོ་དང། སྔོ་བསངས་རྣམས་ལས་སོ། །བཙོད་ཀྱི་ཁ་དོག་གི་རྟགས་ལས་ནི་སྦལ་པ་རྗེས་སུ་ཤེས་པར་བྱ་སྟེ་དེ་ནི་  
མེད་དོ། །སེར་སྐྱ་ལས་ནི་ནང་ན་བྱི་བ་སྟེ་དེས་ནི་ཆོམ་རྐུན་དང་གློའི་ནད་སྐྱེད་པར་བྱེད་དེ། སེར་པོ་ལས་ནི་དབྱིག་སྟེ་དེས་ཀྱང་ནོར་ཉམས་པ་སྐྱེད་པར་བྱེད་དོ། །ཕུག་རོན་གྱི་མདོག་ལས་ནི་ཁྱིམ་གྱི་དབྱིག་སྟེ་དེས་ཀྱང་རྒྱལ་པོ་དབུལ་པོར་བྱེད་དོ། །སྐྱ་རིངས་ཀྱི་མདོག་ལས་ནི་རྩངས་པ་ཡོད་པ་སྟེ། དེས་ནི་  
འདིར་སྣ་ཚོགས་པའི་ནད་དུ་འགྱུར་རོ། །སྔོ་བསངས་ལས་ནི་སྤྲུལ་འབྱུང་སྟེ་དེས་ཀྱང་སྦྱིན་བདག་ཆེན་པོའི་ནོར་ཟད་པའོ། །རལ་གྲིའི་ཁ་དོག་གི་དབྱེ་བ་ལས་ནི་ཆུ་སྟེ་དེའི་འཇིགས་པར་འགྱུར་རོ། །དཔལ་བེའུ་དང་འཕེལ་ལྡན་དང། དགའ་བ་འཁྱིལ་བ་དང། འཁོར་ལོ་དང་བཀྲ་ཤིས་དང། ཆུ་  
སྐྱེས་དང་གདུགས་དང། ལྕགས་ཀྱུ་དང། བུམ་པ་དང། རྒྱལ་མཚན་དང། རྔ་ཡབ་རྣམས་ནི་ཆེན་པོའི་མཚན་མར་བསྟན་ཏོ། །དེ་ལྟ་བུ་སོགས་དགེ་དང་མི་དགེ་བ། །མཐའ་དག་སློབ་དཔོན་ཆེན་པོས་ལེགས་བརྟགས་ནས། །བཅད་པ་དང་ནི་གཤོག་པ་དེ་སྙེད་པ། །ཤིང་གི་མཆོག་  
ལ་བློ་དང་ལྡན་པས་བྱ། །རྩ་བ་དང་ནི་རྩེ་མོ་དབུས་ཀྱི་ཆར། །མཛེར་པ་ཅན་རྣམས་ཀུན་དུ་བལྟས་ལ་ཡང། །ཀུན་ལ་བཅུ་ཡི་ཆ་ནི་ལྷག་པ་སྟེ། །ཚད་ལ་སོགས་པ་ཐམས་ཅད་དུ་ནི་བྱ། །དེ་ནས་མཆོད་རྟེན་ལ་སོགས་པ་བསྒྲུབ་པའི་ཆེད་དུ་རྡོའི་ཁྱད་པར་དམ་པར་གནས་པ་རྣམས་ཡོངས་སུ་ཤེས་  
པར་བྱ་སྟེ། རིའི་ཤོད་དང་ཆུ་ཀླུང་གི་འགྲམ་དང། བཟང་པོའི་འཇུག་དོགས་དང་ལྷ་ཉེ་བར་ལོངས་སྤྱོད་པའི་ཤིང་དང། ཕུག་དང་ལྷའི་དབང་པོ་དང་ནོར་སྦྱིན་དང་ཕྱུགས་བདག་དང་ཚངས་པ་རྣམས་དང་ལྷན་ཅིག་འགྲོགས་པའི་སྟེང་ནས་ལྷུང་བ་དང་ཤར་དང་བྱར་དང་སྟེང་གི་ཕྱོགས་སུ་ཁ་བལྟས་པའི་རྡོ་  
རྣམས་ནི་བསྔགས་སོ། །ཤར་དུ་ཕྱོགས་པ་ནི་རང་འདོད་པ་སྟེར་ཞིང། ལུས་ངན་དུ་ཕྱོགས་པས་བུ་དང་བུ་མོ་དང་རིགས་སྐྱེད་པར་བྱེད་དོ། །དབང་ལྡན་དུ་ཕྱོགས་པས་གྲོལ་བའི་འབྲས་བུ་སྟེར་ཞིང། སྟེང་ནས་ཕྱོགས་པས་ཐམས་ཅད་དུ་མཁའ་ལ་སྤྱོད་པ་འགྲུབ་བོ། །མཆོད་རྟེན་གྱི་ཉེ་འཁོར་  
  
དུར་ཁྲོད་དང་ལམ་གྱི་བཞི་མདོ་དང། དམར་པོ་དང་མྱུར་དུ་བྲོས་པ་དང། གྲོག་མའི་ཤིང་དང་འབྱར་བ་དང། ཁ་དོག་མང་པོ་དང་གཞན་གྱི་ལས་བྱས་པའི་རྡོ་རྣམས་དོར་བར་བྱའོ། །འཁར་བ་དྲི་མ་མེད་པ་ལྟ་བུས་ནི་སྦྱིན་པ་པོ་ལ་འཆི་བ་སྟེར་བར་བྱེད་པ་སྟེ། དེ་ནི་གསོད་པར་འགྱུར་རོ། །  
དཀར་པོ་དང། སེར་པོ་དང། དམར་པོའི་ཁ་དོག་རྣམས་ལས། སྐྱོན་བྱེད་པ་ནི་རི་མོ་ནག་པོ་དང་མཉམ་པར་ལྡན་པ་ཡིན་པས། གང་གིས་སྙིང་པོར་མཚན་མ་མཐོང་བ་ན་སྤང་བར་བྱ་སྟེ་སྐྱོན་མང་བའི་ཕྱིར་རོ། །བྱིས་པ་དང་ལང་ཚོ་དང། བར་མ་དང་རྒན་པོ་སྟེ། རྣམ་པ་བཞི་ནི་རྡོ་རྗེའི་རིགས་  
རྣམས་སོ། །བྱིས་པ་ནི་ཤིན་ཏུ་འཇམ་ཞིང། བཟོད་བསྣུན་པ་དང་ལྷན་ཅིག་ཕ་གུ་ལྟ་བུར་འགྱུར་བའོ། །རྒན་པོ་ནི་རྩུབ་ཅིང་ཁ་དོག་ངན་པ་དབྱངས་དང་བྲལ་བ་སྦལ་པ་ལྟ་བུ་སྟེ་དམན་པའོ། །བར་མ་ནི་ཕྲ་བའི་ཡོན་ཏན་དང་ལྡན་ཞིང་དྲི་ཞིམ་པ་དང། སྒྲ་ཟབ་པ་དང་བསིལ་བ་དང་མཁྲེགས་པའོ།།  
བརྟན་པ་དང་མཉེན་པ་དང་ཤིན་ཏུ་སྣུམ་པ་ནི་ལང་ཚོ་སྟེ་འདོད་པ་སྟེར་བས་མཆོག་གོ། །དཀར་པོ་དང་སེར་པོ་དང་ལྗང་གུ་དང་དམར་པོ་དང་སྔོ་བསངས་ཀྱི་ཁ་དོག་དང་འོད་དང་ལྡན་པ་ཡང་ལང་ཚོ་ཅན་ནོ། །རིགས་ལ་སོགས་པའི་དབྱེ་བས་ཕྱེ་བ་ཤེས་པར་བྱས་ནས། སྔགས་ལ་སོགས་པས་ཀྱང་བསྔགས་  
བར་བྱའོ། །རྡོ་བ་བཟང་པོ་ནག་པོ་ཡིན་ཡང་གལ་ཏེ་རི་མོ་དཀར་པོ་ཕྲ་མོ་དང་ཐིག་ལེ་རྣམས་དང་ཡང་དག་པར་ལྡན་ན་བློ་དང་གཉེན་དང་ལྡན་པར་འགྱུར་རོ་ཞེས་པ་ནགས་ཚལ་གྱི་ཆོ་གའོ།། །།གཎྜཱི་རྣམ་པ་བཞི་ནི་སྐུའི་མཚན་ཉིད་ཀྱི་རབ་ཏུ་དབྱེ་བས་ཤེས་པར་བྱའོ། །ཐམས་ཅད་དུ་བླ་ན་མེད་  
པའི་དག་པས་ཉི་ཤུ་ལྷག་པའི་ཆ་བརྒྱ་ནི་སྲིད་དུ་སྟེ་འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་རྣམ་པར་བརྙིལ་[?]བའི་དོན་དུའོ། །རྒྱར་ནི་བཞི་ལྷག་པའི་ཆ་ཉི་ཤུར་ཡང་དག་པར་བལྟའོ། །བདེན་པའི་རྣམ་པ་བཅུ་དྲུག་གིས་དེ་ནི་ཆ་བཅུ་དྲུག་པར་བཤད་དོ། །དབུས་ཀྱི་ཆ་ལྔའི་གཅིག་ནི་ཁ་ཟླུམ་  
པོའི་ཆ་སྟེ། ཚུལ་ཁྲིམས་དང་ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོའོ། །འདི་དག་ནི་འཇིག་ཚོགས་རྣམ་པར་དག་པ་སྟེ་དེས་ན་འདིར་ཆ་ཤས་ལྔ་པའི་ཆར་བཀོད་པའོ། །རིང་བར་སོར་བརྒྱ་དང་བཅུ་པ་ནི་རབ་ཏུ་སྦྱོར་བའི་  
  
༄༅། །རྣམ་པར་ཤེས་པའི་རྣམ་པར་དག་པའོ། །དེའི་རྒྱར་ནི་ཉི་ཤུ་རྩ་གཉིས་ཏེ་སེམས་བསྐྱེད་པ་ཉི་ཤུ་རྩ་གཉིས་ཀྱི་རྣམ་པར་དག་པའོ། །ཟུར་བཅུ་གཉིས་དང་མཉམ་པར་ལྡན་པ་ནི་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱི་རྣམ་པའོ། །ཉོན་མོངས་པ་དགུ་བཅུ་རྩ་བརྒྱད་རབ་ཏུ་  
ཉམས་པའི་ལམ་བསྒོམས་པའི་རྣམ་པས་དེའི་ཚད་ནི་དེ་སྙེང་དུ་རིང་བའོ། །སྟོང་པ་ཉིད་ཀྱི་རྣམ་པ་ཉི་ཤུ་ནི་ཁོར་ཡུག་ཏུའོ། །རྣམ་པར་ཐར་པ་བརྒྱད་རྣམ་པར་དག་པས་ཟུར་བརྒྱད་ཀྱིས་བརྒྱན་པའི་གཎྜཱིའོ། །སོར་མོ་བཞི་དང་མཉམ་ལྡན་པའི། །སོར་མོ་བརྒྱད་ཅུ་སྲིད་དུ་བསྟན། །སྲིད་  
ནི་ཆོས་ཀྱི་ཕུང་པོའོ། །མ་འདྲེས་ཆོས་ཀྱི་རྣམ་པ་ཡིས། །ཡོངས་སུ་བསྐོར་བ་བཅོ་བརྒྱད་དེ། །ལག་པའི་འདབ་མས་དེ་ཚད་ཤེས། །འདི་རྣམས་ཀྱི་ནི་ཚད་བཤད་པ། །རྒྱ་དང་དཔངས་ཀྱི་རིམ་པའོ། །དེ་ཉིད་བཅུ་དྲུག་རྣམ་པ་ཡིས། །དེ་ཚད་ཟླུམ་པོ་གཞན་ནི་དབུས། །བདེན་པ་  
བཅུ་གཉིས་ཁྱད་པར་ལས། །ཟླུམ་པའི་བདག་ཉིད་གཎྜཱིའོ། །ནོར་བུའི་རྩ་བར་འོད་ཟེར་གནས། །ཁམས་གསུམ་སེམས་ཅན་དབྱངས་རྣམ་པ། །བརྩམ་པར་བྱ་ཞེས་ཚིགས་བཅད་གཉིས། །ཡོངས་སུ་དག་པའི་དྲིལ་བུ་ཟུང། །རྩེ་མོར་སོར་བཞི་སོར་གསུམ་དང། །སོར་མོ་ཕྱེད་དང་གསུམ་  
དང་གཉིས། །སྦལ་པའི་གདོང་དང་འདྲ་བ་ནི། །སངས་རྒྱས་ཡེ་ཤེས་རྣམ་པ་མཆོག་གསུམ་གཅིག་ལྔ་དང་བདུན་གྱི་ནས། །དམན་པ་ཚད་རྣམས་ཀུན་ལ་བཟང། །འདིར་ནི་ཚད་རྣམས་བཤད་ལས་གད། །ཡིད་ལ་འཐད་པ་དེ་རྣམས་བྱ། །སྣ་ཚོགས་ཚོན་རྣམས་ཀྱིས་ནི་ལེགས་པར་  
བྱུགས། །གང་ཡང་ཚད་ལྡན་ཚོན་གྱི་ཕྲེང་བ་འབར། །དམར་པོའི་ཚོན་གྱིས་འབར་ཞིང་ས་བཟང་སྐྱེས། །བརྡུངས་ན་དབྱངས་བཟང་བ་ནི་གཎྜཱིའོ། །རྣམ་པ་མང་པོའི་ཡོན་ཏན་ཚོགས་དང་ལྡན། །ཁྲུས་སོགས་ཆོ་ག་རིག་པའི་སྔགས་པ་ཡིས། །དབང་ལྡན་ཟུར་གྱི་ཆ་ལ་གསེར་དང་ནི། །རིན་  
ཆེན་ལ་སོགས་ཁྲི་ལ་ཆུ་སྐྱེས་གནས། །ཐེའུ་དང་ལེགས་པར་མཉམ་པར་ལྡན་པ་ཡི། །གཎྜཱི་དང་པོར་རབ་ཏུ་གནས་པ་སྟེ། །དྷཱིཡིག་གི་ས་བོན་ལས་སྐྱེས་པའི་གཎྜཱི་ཆེན་པོ་ཤེས་རབ་དང་ཡེ་ཤེས་ཀྱི་བདག་ཉིད་ལ་ཨོཾ་དྷཱིཤྲུ་ཏི་སྨྲྀ་ཏི་ཞེས་པ་ལ་སོགས་པ་རྩ་བའི་སྔགས་ལན་བརྒྱ་རྩ་  
  
།ཆུང་བ་ཆ་གསུམ་ཕྲ་ཞིང་ན་ཀུ་ལ། །འདྲ་བའི་རྣམ་པ་ཟླུམ་པོའི་རྣམ་པ་ཅན། །སྡུག་ཅིང་སྲ་བའི་ཤིང་ལས་ངེས་བྱས་པ། །གང་ཡང་དམར་པོ་ཡི་ནི་ཚོན་གྱིས་བྱུགས། །མཆོག་  
གི་དང་པོའི་ས་བོན་ལས་བྱུང་བའི། །ཐེའུ་རྡོ་རྗེའི་རང་བཞིན་རྣམ་པར་དག་རིང་བར་ཆ་ནི་བཅུ་གཉིས་པ་ཡིན་ཏེ། །ཡོངས་སུ་ཟླུམ་ལ་སོར་མོ་དྲུག་པའོ། །བཅུ་གཉིས་ཆ་ནི་གསུང་རབ་ཡན་ལག་སྟེ། །དྲུག་ཀྱང་ཕ་རོལ་ཕྱིན་པ་དག་པ་ཉིད། །ཆོས་ཀྱི་ཡན་ལག་འཁོར་ལོ་བསྐོར་བ་ན། །  
ལུགས་འབྱུང་ལུགས་ལས་བཟློག་པའི་རྣམ་པ་ལས། །སྤྲོ་དང་སྡུད་པའི་རྣམ་པས་ལན་གསུམ་དུ། །ཡན་ལག་དྲུག་གི་སྦྱོར་བ་ལྟ་བུར་བརྡུང། །སྐུ་གསུམ་ལ་ནི་རྣམ་པར་ཐིམ་པ་དང། །དཀོན་མཆོག་གསུམ་ལ་ཕྱག་འཚལ་ཚུལ་གྱིས་སོ། །གཙུག་ལག་ཁང་དུ་ཆོ་ག་དྲན་པ་ཡིས། །  
རྟག་ཏུ་ཉིན་བཞིན་ལན་གསུམ་བཞི་འམ་ལྔར། །ཞི་བསྒོམ་དམིགས་པས་གཎྜཱི་རྡུང་བྱེད་ན། །གནས་དེར་ཡོན་ཏན་ཚོགས་ཀྱིས་ཕུན་ཚོགས་པའི། །དགེ་སྦྱོང་རྣམས་ནི་བརྟན་པར་ངེས་གནས་འགྱུར། །གང་ཡང་སྒྲ་ནི་ཐོས་པར་གྱུར་པ་དེར། །ནོར་དང་སྐྱེ་བོ་ཕུན་ཚོགས་རྒྱུན་  
ལྡན་འགྱུར། །བྱིན་གྱིས་བརླབ་པའི་སྔགས་ནི་ཨོཾ་དྷཱིཤྲུ་ཏི་སྨྲྀ་ཏི་མ་ཏི་ག་ཏི་བི་ཛ་ཡེ་པྲ་ཛྙ་པྲ་ཛྙཱ་བ་ལ་དྷཱིདྷཱ་ར་ཎི་སཱ་ཧཱ། ཞེས་པ་གཎྜཱིའི་མཚན་ཉིད་ཀྱི་ཆོ་གའོ།། །།ཨོཾ་སུཀྵྨེ་སུཀྵྨེ་ཤཱནྟེ་ཤཱནྟེ་དཱནྟེ་དཱནྟེ་ཨ་པ་མ་རོ་པེ་ནི་ར་ལམྦྷེ། ནི་རཱ་ཀུ་ལེ། ནི་རྦ་ཎེ། ཡ་ཤོ་བ་ཏི། མ་ཧཱ་ཏེ་ཛ་སརྦ་བུདྡྷ་  
ཨ་དྷིཥྵ་ན་ཨ་དཧི་ཥྠི་ཏེ་སཱ་ཧཱ། ཞེས་པ་ནི་རྣམ་པར་སྣང་མཛད་ཀྱི་གཟུངས་ཏེ་སྔགས་འདིས་མཆོད་རྟེན་ལ་སོགས་པ་རྣམས་ལ་སྲོག་ཤིང་གཟུགས་པར་བྱའོ། །ཁང་བཟངས་རྣམས་ཀྱི་བརྒྱད་དང་བཅུའི་ཆ་ཤས་ཀྱི་ཞེང་ནི་སྒོའི་དབུས་ཀྱི་ཆ་སྟེ་དེའི་ཚད་ཀྱིས་ཡལ་འདབ་དང། དེའི་ཉིས་འགྱུར་ནི་སྒོའི་  
དཔངས་སུ་བསྟན་ཅིང་སྒོ་ཁྱུད་དང་དཔུང་པ་དང་རེ་བཞི་རྣམས་ནི་དེའི་ཆ་ལྔ་པར་བཤད་དོ། །ལེགས་པར་འབྱོར་ཞིང་མཚམས་རྣམས་འབྲེལ་བ། རིན་པོ་ཆེ་དང་ཆུ་སྐྱེས་རྣམ་པར་ཕྱེ་བའི་གཟུགས་ཡང་དག་པར་གནས་པའོ། །དྲི་མ་དང་བྲལ་བའི་བསམ་གཏན་ལ་གནས་པས་ཧཱུཾ་ཡིག་ལ་  
  
༄༅། །ཡང་དག་པར་བསྐྱེད་པ་ནི་སྒྲོ་ཆེན་པོ་སྟེ་དད་པའི་དབང་པོ་ལ་སོགས་པ་དང། དག་པའི་བསམ་གཏན་ནི་མཛེས་པའི་རྟ་བབས་དང་ལྡན་པའོ། །སྔགས་པས་སྔ་མ་བཞིན་དུ་སྒོ་རྣམས་ལ་སོ་སོར་ལན་བརྒྱ་དང་རྩ་བརྒྱད་ཀྱིས་ཡང་དག་པར་བཟླས་པ་སྟེ། ཤར་ལ་སོགས་པའི་ཕྱོགས་  
སུ་ཡང་དག་པར་གནས་པ་རྣམས་གཤིན་རྗེ་གཤེད་ཀྱི་སྔགས་དང། ལྷོའི་ཕྱོགས་སུ་ཡང་དག་པར་གནས་པ་ནི་དཔའ་བོའི་རྒྱལ་པོ་ཤེས་རབ་མཐར་བྱེད་ཀྱི་སྔགས་དང། ནུབ་ཀྱི་ཕྱོགས་ཀྱི་ཆར་གནས་པ་ནི་པདྨ་མཐར་བྱེད་ཀྱི་སྙིང་པོའི་སྔགས་དང། བྱང་གི་ཕྱོགས་ཀྱི་ཆར་གནས་པ་ནི་དཔའ་  
པོའི་རྒྱལ་པོ་བགེགས་མཐར་བྱེད་ཀྱི་སྔགས་ཀྱིས་སོ། །ལེགས་པར་རྣམ་པར་ཕྱེ་བའི་ཚད་དུ་བསླང་བའི་སྒོ་རྣམས་ཆོག་བཞིན་དུ་ལེགས་པར་མཆོད་པར་བྱའོ་ཞེས་པ་སྒོ་གླེགས་བསླང་བའི་ཆོ་གའོ།། །།རིན་ཆེན་དང་བཅས་རྡོ་རྗེའི་སྟེང་དུ་གནས། །ཟླུམ་དང་སྲིད་ཀྱི་ཚད་རྣམས་ཡང་  
དག་ལྡན། །གྲུ་བཞི་ལ་སོགས་ཡོན་ཏན་མང་ལྡན་ཞིང། །སྙིང་པོ་བརྟན་ཅིང་མི་འཁྱོག་ལེགས་གནས་པའི། །ཀ་བ་ཐམས་ཅད་རྩེ་མཉམ་སེང་གེ་ལ། །སོགས་པའི་ཏིང་འཛིན་སྟེགས་བུར་ཡང་དག་གནས། །སྟོང་ཉིད་རྣམ་པར་ཐར་པ་རྣམ་དག་པས། ཧཱུཾ་གི་ཡི་གེ་ལས་  
སྐྱེས་རྡོ་རྗེ་སྟེ། །ཕྱོགས་དང་ཕྱོགས་བྲལ་རྣམས་སུ་ལེགས་པར་གཟུགས། །རང་རང་ཕྱོགས་ཀྱི་ཁྲོ་རྒྱལ་སྙིང་པོའི་སྔགས། །ལན་ནི་བརྒྱ་དང་རྩ་བརྒྱད་རྣམས་སུ་ཡང། །སོ་སོར་རིམ་པས་ཡང་དག་བཟླས་པར་བྱ། །ཞེས་པ་ནི་ཀ་བ་གཟུགས་པའི་ཆོ་གའོ།། །།གཙུག་ལག་ཁང་སོགས་  
པ་ཡི་སྟེང་གནས་པར། །མྱུར་ལྡན་པས་ནི་ཤིང་རྣམས་མངོན་པར་གཟུང། །འདབ་མ་མ་རྙིང་པ་ཡི་དུས་དག་ཏུ། །སྐར་མ་མགོ་ལ་སོགས་པ་བསྔགས་པ་ཡིན། །གསེར་དང་དངུལ་རྣམས་དག་གིས་པདྨར་ནི། །རིག་བྱེད་མ་ཡི་གཟུགས་ནི་མཉམ་པར་ལྡན། །ན་མོ་རཏྣ་ཏྲ་ཡཱ་  
ཡ། ན་མོ་བུདྡྷ་བོ་དཧི་སཏེ་བྷྱན་མོ་ཉྵྚ་མ་ཧཱ་ཨཱརྱ་པུངྒ་ལཱ་ཡ། ན་མསཔྟ་བྷྱོ་པུངྒྷཀོ་ཊི་བྷྱཏ་དྱ་ཐཱ། ཨོཾ་ཧྲཱིཧྲཱིཧྲཱིསརྦ་ནཱ་ག་ནཱཾ། ཨ་ནནྟ་ཀུ་ལཱ་ནཱཾ། བ་སུ་ཀི་ཀུ་ལཱ་ནཱཾ། ཏཀྵ་ཀ་ཀུ་ལཱ་ནཱཾ། ཤངྑ་ཀ་ཀུ་ལཱ་ནཱཾ། ཤངྑ་པཱ་ལ་ཀུ་ལཱ་ནཱཾ། ཀརྐོ་ཊ་ཀུ་ལཱ་ནཱཾ། པདྨ་ཀུ་ལཱ་ནཱཾ། མ་ཧཱ་པདྨ་ཀུ་ལཱ་ནཱཾ། བ་ལ་ཧཱ་ཀུ་ལཱ་ནཱཾ་  
  
གྷ་ན་ཀུ་ལཱ་ནཱཾ། མེ་གྷ་ཀུ་ལཱ་ནཱཾ། ཛ་ལ་དྷ་རཱ་ཀུ་ལཱ་ནཱཾ། ཛི་མའུ་ཏ་ཀུ་ལཱ་ནཱཾ། སཾ་བརྟ་ཀུ་ལཱ་ནཱཾ། ཨེ་ར་བ་ཀུ་ལཱ་ནཱཾ། ཀུ་མུ་ད་ཀུ་ལཱ་ནཱཾ། ཀཧྨ་ཧ་ར་ཀུ་ལཱ་ནཱཾ། སཽ་གནྡྷི་ཀ་ཀུ་ལཱ་ནཱཾ། ཧ་ན་ཧ་ནེ་ཤ་རེ་ཎ། བནྡྷ་བནྡྷ་ཙཱ་པེ་ན། ཧཱ་ཊ་ཡ་ཏཱ་ཊ་ཡ། ཨུ་པ་ལེ་ན། བཧི་ཏཱ་ནཱཾ། ཨ་པ་ཡཾ་དེ་ཧི་པྲ་ལཱ་ཡ་  
ཀཱ་ལ་ཨི་བ་ཛ་ལ་དྷ་རཾ་ཨ་བེ་ཏ་ར་ཡ་བརྵ་ན་ནཱ་གཱ་ན་བ་ཤི་ཀུ་རུ་ཀུ་རུ་ཕཀཱ་རཱ་པ་ཡ་ཀཱ་རཱ་པ་ཡ་ཕུཕུ་ཨོཾ་ཀུ་རུ་ཀུལླེ་ཧཱུཾ་ཕཊ་སཱ་ཧཱ། ཤིན་ཏུ་བརྟན་པའི་བྱ་འདབ་རྒྱན་དང་བཅས། །བླ་རེ་མང་པོའི་ཚོགས་ཀྱིས་དཀྱིལ་འཁོར་བཀྲམ། །སྟེགས་བུའི་ཚད་ཀྱི་ཉིས་འགྱུར་རབ་འཕྱང་བ། །ཚད་དང་  
ལྡན་པ་བྱ་འདབ་ཆེན་པོའོ། །ལན་ནི་བརྒྱ་དང་རྩ་བརྒྱད་རྣམས་སུ་ཡང། །དཔལ་ལྡན་གཙུག་ཏོར་འཁོར་ལོས་སྒྱུར་བའི་སྔགས། །ཡང་དག་བཟླས་ཤིང་མཆོད་བྱ་གཏོར་མ་དང། །སྦྱིན་སྲེག་ཆོ་ག་རྒྱ་ཆེན་ལྡན་པས་བྱ། བུམ་པའི་ཆུ་ཡིས་མངོན་པར་དབང་བསྐུར་ཞིང། །གདུགས་དང་གོས་  
དང་འདབ་མས་བརྒྱན་པར་བྱ། །ཞེས་པའི་སྔགས་ནི། ན་མས་མནྟ་བུདྡྷེ་བྷྱཨོཾ་པྲ་ཧྱཾ་གི་ར་ཨུཥྞཱི་ཥ་ཙ་ཀྲ་བརྟི་སརྦ་ཡནྟྲ་བནྡྷ། ཨིནྡྲ་བཧུ་བ་ནཾ་བནྡྷ། མ་ཧཱ་བཧུ་བ་ནཾ་བནྡྷ། མ་ཧཱ་བྲྀཥྚི་བནྡྷ། བྲྀཀྵ་དེ་བ་ཏཱཾ་བནྡྷ། རཱ་ཡ་ཨི་ཧཱ་བཱ་སི་ནཱཾ་ཡེ་ན་ཀེ་ན་ཙི་ཏ་ཀྲྀ་ཏ་བྷ་ཡ་ཨཱ་དཧི་ཀཾ། ཚིནྡྷ་ཚིནྡྷ། བིནྡྷ་བིནྡྷྱ། ཙི་རི་ཙི་རི། གི་རི་གི་རི། མི་རི་  
མི་རི་ཧཱུཾ་ཧཱུཾ་ཕཊ་ཕཊ་སཱ་ཧཱ། གཙུག་ལག་ཁང་ལ་སོགས་པའི་སྟེང་དུ་ཤིང་དགོད་པའི་ཆོ་གའོ།། །།ད་ནི་སྐུ་གཟུགས་ལ་སོགས་པའི། །ལྷ་རྣམས་བཞུགས་པའི་ཆེད་དུ་ཡང། །ཁང་ཆུང་དང་ནི་ཆེན་པོ་ཡི། །རྩིག་པའི་ཁང་པ་བྱ་བར་འདོད། །འདེགས་པའི་ས་ཡི་ཚད་ཀྱིས་ནི། །ཆུང་དུ་ལ་སོགས་  
དབྱེ་བ་ལས། །མདའ་བཞི་ལ་སོགས་ནས་ཞི་མདའ། །སུམ་ཅུ་རྩ་དྲུག་པར་དུ་བྱ། །ལེགས་པའི་ཚད་ལྡན་སྐྱེས་བུ་ཡི། །སོར་མོ་ལ་སོགས་ལྷན་ཅིག་ཏུ། །ཁྲུ་གཅིག་བྱས་པ་ཁྲུ་ཤིང་སྟེ། །མདའ་ཤིང་ཞེས་པའང་བརྗོད་པར་བྱ། །བཅུ་གཉིས་ཁྲུ་ཡི་མཐར་ཐུག་པ། །དེ་ནི་ཆུང་ངུར་  
གྲགས་པ་སྟེ། །ཁྲུ་ནི་ཉི་ཤུ་རྩ་བཞི་ཡི། །མཐར་ཐུག་པ་ནི་བར་མ་ཡིན། །སུམ་ཅུ་རྩ་དྲུག་ཁྲུ་ཡི་མཐའ། །དེ་ནི་མཆོག་ཏུ་གྲགས་པའོ། །འདི་རྣམས་དབྱེ་བ་ཡིས་ནི་འདིར། །འདེགས་པའི་ས་ཡི་ཆ་འཕེལ་བས། །ཚོགས་པར་གྱུར་པ་འབའ་ཞིག་དེར། །ཁྲུ་ཤིང་བཅུ་དྲུག་པ་ཡང་  
  
༄༅། །བྱ༑ །སྙིང་པོར་ཁང་མིག་བཞི་པ་དང། །ཕྱི་རོལ་རེའུ་མིག་རྩིག་པ་རྣམས། །མང་པོ་རྐང་པའི་ཆ་ཡིས་ནི། །རྩིག་པ་རྣམས་ནི་འཕེལ་བར་འདོད། །གང་ལ་སྟེང་དུ་ཁུར་ཆེན། །ལྷག་པ་ཡང་ནི་བྱ་བ་སྟེ། །འདེགས་པའི་འཁོར་ས་མེད་པ་དང། །ཁང་མིག་  
མེད་པ་མཛེས་མ་ཡིན། །ཡོད་པ་དེར་ནི་ཆ་ལྔ་པའི། །དགའ་བའི་སྐ་རགས་རྐེད་པར་བྱ། །ལྷ་རྣམས་འགལ་བ་མེད་པར་ནི། །འོད་དང་ལྷན་ཅིག་མཐོང་བ་དང། །ཀུན་ལ་རབ་ཏུ་གྲགས་བྱའི་ཕྱིར། །དེ་དོན་སྒོ་ནི་རིང་བ་ཉིད། །ལྷ་རྣམས་གང་དུ་མི་འགལ་བར། །བཞེངས་པ་ཉིད་ཀྱང་  
ཡང་དག་འདོད། །སྒོ་ཡི་ཕྱེད་ཀྱི་ཤིང་ཚད་གྱུར། །ཉེ་བར་གནས་ཀྱི་ལྷག་པ་མིན། །འགལ་བ་མེད་པར་ལྷ་ཡི་ཕྱིར། །རིང་བའི་སྒོ་ནི་བཤད་པ་ཡིན། །ཤིན་ཏུ་ཆུང་རྣམས་མི་འགལ་བས། །མཆོད་བྱ་རྣམས་ཀྱང་བསྟན་པ་སྟེ། །ཆ་ཡིས་རྣམ་པར་རྒྱས་པ་ཡང། །རབ་མཛེས་དོན་དུ་  
ཀུན་ལ་གྲགས། །འགྲོ་བ་ཡི་ནི་ཁང་ཆུང་བཞི། །སྙིང་པོའི་ཁང་བའི་སྲིད་དུ་བྱ། །འདེགས་པའི་རྒྱ་དང་མཉམ་པའི་དཔངས། །འདེགས་པའི་དཔངས་ཀྱི་ཚད་ཡིན་ནོ། །རྣམ་རྒྱས་གར་ནི་ཡང་དག་བསྡུས། །མཛེས་པའི་མཛེས་སུ་མཐུན་པ་བྱ། །སྒོ་ལ་སོགས་པའི་རྣམ་འཇུག་པ། །སྔོན་སོགས་  
སློབ་དཔོན་རྣམས་ཀྱིས་གསུངས། །བཞི་དྲུག་བརྒྱད་རྣམས་ཆ་ཤས་ཀྱིས། །ཆུང་དུ་ལ་སོགས་གྲགས་རྣམས་ལ། །ཤིན་ཏུ་ཆུང་དང་རྣམ་རྒྱས་པའི། །རྩིག་པར་གསུངས་ཏེ་རྣམ་གཞན་མིན། །ཤིན་ཏུ་ཆུང་དང་རབ་ཆེས་པ། །དེ་དག་མཛེས་པར་འགྱུར་བ་མིན། །བཞི་པའི་  
ཆ་ཤས་ཉིད་ཀྱིས་ཆ། །སྒོ་རྣམས་ཀུན་ཏུ་མི་འདོད་དེ། །གྲགས་པ་བཞིན་དུ་འདབ་བརྒྱད་དང། །དེ་བཞིན་ཉིད་དུ་སྒོ་རྣམས་འདོད། །ཁྲུ་དོ་གསུངས་པའི་གཅིག་གི་ཆས། །མཉམ་པ་ཆ་གསུམ་གྲགས་པ་ལ། །བཅུ་ལ་སོགས་པའི་སྒོ་བྱ་འདིར། །ཅུང་ཟད་ལྷག་པ་ལྷག་  
པའོ། །དྲུག་གི་ཆ་ཤས་ཉིད་ཀྱིས་ནི། །བར་མར་ལྡན་པའི་སྒོ་སོགས་ཀྱིས། །སྒོ་ནི་ཉི་ཤུ་རྩ་གཉིས་ལས། །ཉུང་མིན་ཇི་ལྟར་མཛེས་པར་བྱ། །སོ་སོར་དེ་རྣམས་ལ་ནི་སླར། །སྒོ་དང་འགྲམ་ལོགས་ལ་སོགས་བྱ། །ཀུན་དུ་མཆོག་ཏུ་གྲགས་པ་ནི། །བརྒྱད་ཀྱི་ཆ་ཤས་  
  
།རིམ་པར་སྒོ་ལ་སོགས་པ་རྣམས། །ཤེས་ལྡན་ཉིད་ལ་ངེས་པར་བསྟན། །འཕེལ་དང་ཉུང་བའང་མཛེས་བྱ་སྟེ། །ཉུང་པ་མ་ཡིན་ལྷག་པ་མིན། །འཁོར་ས་མེད་པའི་འདེགས་བྱེད་ནི། །ཁང་ཆུང་རྣམས་ལས་ཉིས་འགྱུར་འདོད། །ཉིས་འགྱུར་  
སླར་ཡང་དེ་ཡི་ནི། །དྲུག་དང་བདུན་ལ་སོགས་པ་ཡང། །གྲུ་བཞི་པ་ཡི་ཁང་ཆུང་བསྔགས། །ཀ་བ་མཉམ་པའི་ས་ལ་སྟེ། །མན་ངག་གིས་ནི་ཁང་ཆུང་ཡང། །གང་ཞིག་གཅིག་པ་སླར་ཡང་འདོད། །འདེགས་པ་དེ་ཡི་སྙིང་པོ་ཉིད། །ཅུང་ཟད་སྟོང་པར་ལྷ་གནས་གཅིག། །འཁོར་  
སར་ཁང་ཆུང་གཅིག་པ་གང། །དེ་ཡང་དེ་བཞིན་སླར་ཡང་ངོ། །རྩིག་པར་བཅས་པའི་འཁོར་ས་འདིར། །ཁང་ཆུང་བགྲོད་པའི་སྐབས་དང་ལྡན། །ཁང་པའི་ངོས་གཉིས་དག་ཏུ་ཡང། །ཁང་ཆུང་ནང་ནི་རྫོགས་པ་ཅན། །ཕྱོགས་བཞིར་ཁང་ཆུང་རྣམས་ཀྱིས་ཀྱང། །དེ་ནི་རྣམ་པར་མཛེས་  
པའོ། །གང་ཞིག་འདེགས་པ་གཅིག་བཅས་པའི། །སྙིང་པོ་དེར་ནི་ལྷ་གནས་བཞི། །ཤིན་ཏུ་ཆེན་པོར་གྲགས་པ་ནི། །ཁང་ཆུང་གཉིས་གཉིས་ལྡན་པར་བྱ། །ནང་གི་འཁོར་ས་དང་བཅས་པའི། །སོ་སོར་སྒོ་ནི་ཕྱོགས་ཕྱོགས་སུ། །དེ་བར་ཁང་ཆུང་དང་འདེགས་པས། །མཉམ་པར་འཁོར་བས་  
ཤིན་ཏུ་མཛེས། །འཁོར་ས་ལམ་གྱི་རྩིག་པ་རྣམས། །ལྷན་ཅིག་བར་མ་དག་ཏུ་བྱ། །འདིར་ནི་དེ་ཉིད་སྙིང་པོའི་སྟེང། །དྲི་ཡི་གཙང་ཁང་བརྟན་པ་ཆེ། །ཁང་པ་བརྩེགས་མའམ་དེ་ལས་གཞན། །ཐམས་ཅད་ཤིན་ཏུ་བརྟན་པར་བྱ། །འཁོར་ས་དང་བཅས་འདེགས་པ་དང། །ཁང་  
ཆུང་ངོས་སུ་རྩིག་པ་སྟེ། །འདེགས་པའི་རྩིག་པ་མཉམ་པར་བྱ། །ལས་དང་གནས་ལ་འཇུག་པས་སོ། །འཁོར་ས་རྣམས་དང་ཁང་ཆུང་རྣམས། །མཐོ་དམན་རྗེས་སུ་མཐུན་པ་དག། །འདིར་ནི་ཇི་ལྟར་རིགས་པར་བྱ། །ལས་རྣམས་ཤེས་པའི་བཟོ་བོས་སོ། །བརྟན་པའི་དོན་དུ་  
འདེགས་པ་དང། །རྨང་ལ་སོགས་པའི་ལས་ལ་ཡང། །རྩིག་པའི་ཆ་ཡི་རྐང་པ་ཡི། །ཕྱེད་ཀྱིས་ཀྱང་ནི་འཕེལ་བའང་འདོད། །འདེགས་པའི་དཔངས་ནི་རྣམ་གཟུང་བ། །འདེགས་པའི་རྒྱ་ཡི་ཚད་ཡིན་ཏེ། །ཆ་གཉིས་སླར་ཡང་སྟེང་དུ་ནི། །ཆུང་བར་བཟོ་བོ་ཡང་དག་  
  
༄༅། །འདོད། །རྡོ་བའི་ལས་ནི་གནས་དོན་དུ། །གཉིས་ཀྱི་ཆ་ཡིས་གཞན་དག་སླར། །དེ་ནི་མཐོང་བར་འདོད་པ་སྟེ། །འགའ་ཞིག་དེ་ཡི་སྟེང་དུ་འང་འཆད། །དྲི་གཙང་ཁང་དེའི་སྟེང་དུ་ཡང། །བརྒྱད་ཀྱི་ཆ་འམ་བདུན་དོན་འདོད། །ཇི་ལྟའི་ཆ་ཡི་ཁང་བརྩེགས་ནི། །སྔར་བཤད་པ་ཡང་བསྟན་  
པའོ། །དེ་ལྷའི་རིམ་པ་བདག་གིས་བྱས། །མཛེས་པ་རྣམ་དཔྱོད་ཇི་ལྟའི་རིམ། །འདེགས་པའི་སྟེང་དུ་གྲི་གཙང་ཁང། །ལྷ་ཡི་ཁྱད་པར་གྱིས་དེ་བརྗོད། །སྟེང་དུ་བདུན་གྱི་ཆ་ཤས་རྣམས། །རྣམ་བརྒྱད་ཆ་སྟེ་སླར་ཡང་གང། །བཅོ་བརྒྱད་སྟེང་གི་རྒྱ་ཡིན་ཏེ། །དེ་ཡང་བཞི་བཞིའི་ཆ་ཤས་ཅན། །ཕྱི་རོལ་  
རྣམས་སུ་ཆ་ཤས་བཞི། །རེ་རེའང་བདུན་པ་བརྒྱད་པ་སྟེ། །དེ་དག་ཆ་ཤས་རབ་བསྐོར་བ། །ངོས་གཉིས་རི་མོ་མཛེས་དོན་དུའོ། །བཞི་ཡི་ཆ་ཤས་ངོས་གཉིས་དང། །རབ་མཐོ་གང་གི་དབུས་སུ་གནས། །དེ་རྣམས་ཆ་བཅུས་ཕུང་པོར་འདོད། །བཱ་རེནྡྲ་ཡི་བཟོ་བོའི་ལུགས། །དྲི་གཙང་ཁང་སོགས་སྤྲུལ་པ་ལ། །ངོས་གཉིས་དེར་  
ཡང་བཟོ་བོ་ཡིས། །ཆ་ཤས་དགུ་པའི་རྒྱར་ལྡན་པའི། །དྲི་གཙང་ཁང་ཡང་ངེས་པར་འཇུག་སྔར་གསུངས་རྗེས་སུ་རིམ་པ་ལའང། །གཉིས་གཉིས་ཆ་ནི་རབ་འཇུག་སྟེ། །དབུས་སུ་གནས་པའི་ལྔ་ཡི་ཆ། །འདི་ནི་ཕུང་པོར་རབ་ཏུ་གྲགས། །གཞན་ཡང་ཆ་ལྔའི་ཆ་ཤས་རྣམས། །དེར་བྱ་དཔངས་སུ་  
གཉིས་སླར་ཡང། །གསུམ་གྱི་ཆ་འདིར་ཕུང་པོ་དང། །དཔུང་པར་བཟོ་བོ་རྣམས་ཀྱིས་འདོད། །རབ་འཇུག་ལྔ་པར་ཐིག་ལ་ཐིག་བཟུང་ནས་གཞན་ཡང་གསུམ་པ་དང། །གཉིས་པར་འོག་གི་ཟུར་དག་སྟེ། །དྲི་གཙང་མར་མེའི་རྩེ་མོ་མཚུངས། །གལ་ཏེ་རྣམ་གསུམ་ཞེས་བཤད་རྣམས། །དབྱེ་བ་མེད་  
དེ་ལྟ་བ་ནའོ། །དབྱེ་བ་མེད་པ་གང་དུ་འབྱེད། །བློ་ལྡན་མི་འགྱུར་ཞེས་མཐོང་ངོ། །དྲི་ཡི་གཙང་ཁང་གསུམ་གྱི་ཆ། །སྟེང་དུ་རབ་འཇུག་ཤེས་བྱ་སྟེ། །རྩ་བར་ཡང་ནི་རབ་འཇུག་དང། །ནས་ཀྱི་སྙིང་པོའང་མི་འདོད་དོ། །ཟླུམ་པོའི་དྲི་གཙང་ཁང་གི་ལས། །ཡང་ན་གྲུ་བཞིའི་ལས་ཅན་ཏེ། །ཕུང་པོའི་རྗེས་མཐུན་དག་པ་ཉིད།།  
གང་ཞིག་ད་ནི་ཆ་རྣམས་དབྱེ། །ཆ་ཤས་བརྒྱད་ཀྱིས་ཡན་ལག་བརྒྱད། །ཇི་ལྟར་མཐོང་བའི་ལས་རྣམས་ཀྱིས། །ཆ་ཤས་བཅུ་གཉིས་པར་ཡང་འགྱུར། །དྲི་ཡི་གཙང་ཁང་ལྷག་པར་ཡང། །ཇི་སྙེད་སུམ་ཅུ་རྩ་དྲུག་པའི། །ཤིན་ཏུ་ཟླུམ་པོའི་གཟུགས་ཅན་བྱ། །གང་ཡང་དྲི་ཡི་གཙང་ཁང་འདི། །གྲུ་བཞི་པ་ཡང་  
  
།དེ་ལྟའི་གཟུགས་རྣམས་མངོན་འདོད་པས། །དེ་སྙེད་ཆ་ཤས་རྣམས་ཀྱང་བྱ། །ལྷ་ཡི་རིགས་ལས་རྣམ་སྤྲུལ་པའི། །རིམ་པ་ཉིད་དེ་གཞན་དུ་མིན། །བར་བར་ལ་སོགས་སྣམ་བུ་རྣམས། །དྲི་གཙང་ཁང་སོགས་ལུས་ལ་ནི། །འཕེལ་བ་དང་ནི་ཐུང་བ་ཡང། །རྐང་པ་ཇི་ལྟར་མཛེས་པར་བྱ། །སྣམ་བུ་གཞུང་ཤིང་སོགས་པ་  
རྣམས། །ཉེ་བར་བསྟན་པ་ཇི་བཞིན་བྱ། །གཞན་དང་གཞན་གྱི་ལས་རྣམས་ཀྱང། །ཇི་ལྟ་ཇི་ལྟར་བཞིན་དུ་བྱ། །མགྲིན་པའི་དཔངས་ཆ་རྐང་པས་དམན། །གཞན་ཡང་ཆུང་སོགས་གྲགས་རྣམས་ལ། །ཡོངས་སུ་རྫོགས་པའི་ཆ་ཉིད་ཀྱིས། །སྤྱི་བོའི་དཔངས་སུ་འདོད་པའོ། །ཕུང་པོར་བྱས་པ་དེ་ནས་ལྔའི། །ཆ་འདི་རྣམས་ཀྱི་ནང་ལ་གསུམ།།  
དེ་ནི་མགྲིན་པའི་ཟླུམ་ལ་བྱ། །མགྲིན་པ་ཉེ་བའི་མཐར་གནས་པའོ། །འདི་འམ་ཐམས་ཅད་ཀྱི་ནི་ཚད། །མགྲིན་པའི་རྒྱལ་འདོད་པས་ཏེ། །ཕུང་པོ་ཆ་ཡིས་ཕྱེད་ཀྱི་ཆ། །སྔོན་གྱི་བཟོ་བོ་རྣམས་ཀྱི་ལུགས། །ཆེན་པོ་ཡི་ནི་ཕྱེད་ཀྱི་ཆས། །མགྲིན་པའི་དཔངས་དག་ལྷག་པ་མིན། །རྐང་པས་དམན་པའམ་གཞན་ཡང་ཕྱེད། །སྤྱི་བོ་ཡི་ན་  
དཔངས་ལ་འདོད། །སྤྱི་བོར་གང་ཞིག་འཆི་མེད་གནས་སྐྱུ་རུ་ར་གནས་ལྟ་བུར་འགྱུར། །རྒྱ་དང་ཕུང་པོའི་ཚད་ཀྱིས་ནི། །ཅུང་ཟད་དེ་ནི་ལྷག་པ་ཡང། །སྤྱི་བོའི་གསུམ་གྱི་ཆ་ཡིས་ནི། །སྟེང་གི་སྤྱི་བོར་འདོད་པ་ཡིན། །དཔངས་འདིར་ཇི་ལྟར་མཛེས་པ་སྟེ། །མཐོ་དང་དམའ་བ་དེ་བཞིན་ནོ། །མཆོད་རྟེན་རྒྱ་ནི་གཅིག་གིས་དམན། །མཆོད་  
རྟེན་དཔངས་ནི་གཉིས་ཀྱི་ཆ། །ཞེས་འདིར་དཔངས་དང་རྒྱལ་འགྱུར། །མཆོད་རྟེན་སྤྱི་བོའི་སྟེང་དུའོ། །མགྲིན་མཐའ་ཇི་སྲིད་རེ་རེ་ཞིང། །བྱ་སྟེ་དེ་ཡི་སྟེང་དུའོ། །བརྟན་པའི་གདུགས་དང་སྣམ་བུར་བཅས། །གདུགས་ལ་དྲིལ་བུ་མེ་ལོང་ངོ། །ཞེས་པ་དྲིའི་གཙང་ཁང་ལ་སོགས་པའི་མཚན་ཉིད་ཀྱི་ཆོ་གའོ།། །།འདེགས་པ་ལྷན་ཅིག་འཕེལ་  
བ་ཡིས། །དེར་ནི་ལྔ་ཡི་ཆ་ལྡན་བྱ། །འདིར་གང་གསུམ་གྱི་ཆ་ལྡན་པ། །དེ་ཡི་དཔངས་ཅན་ཁང་བརྩེགས་སོ། །སྟེང་དུ་འཕེལ་བཅས་འདེགས་པའི་དཔངས། །དེ་བཞིན་དུ་ཡང་ཁང་བརྩེགས་འགྱུར། །ལེགས་པར་དཔངས་སུ་གནས་པ་འདིར། །མཐོང་བའང་གཞན་དང་ལྡན་པར་འགྱུར། །སྔར་བཞིན་ཕུང་པོ་རྣམ་གནས་པས། །  
འདིར་ཡང་བརྩེགས་མར་རྣམ་གནས་ཉིད། །གཞན་དང་གཞན་གྱི་ལས་རྣམས་ནི། །ཤེས་པ་རྣམས་ཀྱིས་མཛེས་པར་བྱ། །ཁང་བརྩེགས་ཉིད་ནི་རིང་བ་དང། །ཕྱོགས་འདིར་ཐུང་བའང་འདོད་པ་སྟེ། །གང་དུ་མགྲིན་སོགས་རྣམ་དབྱེ་བ། །དེས་སླར་འདིར་ཡང་སྔ་མ་བཞིན། །ཞེས་པ་ཁང་པ་བརྩེགས་མའི་ཆོ་གའོ།། །།  
  
༄༅། །གསུམ་གྱི་ལྷ་རྣམས་གནས་པའི་ཕྱིར། །རྒྱ་ཕུབས་འགའ་ཡང་བལྟ་བྱ་སྟེ། །བཱ་རེནྡྲཱམ་ཌཱ་བི་ཌའི། །ཉེ་བར་བསྟན་པ་ཇི་བཞིན་བྱ། །ལྔ་ཡི་ཆའམ་དྲུག་གི་ཆ། །རྒྱ་ཕུབས་ཡང་དག་གནས་པར་འདོད། །འདེགས་པའི་ཆ་དད་མཉམ་པའི་དཔངས། །བཱ་རེནྡྲ་གནས་སྟེང་དུའོ། །རྒྱ་ཕུབས་དབུས་ཀྱི་ལུས་ལ་ནི། །ཌཱ་བི་ཌ་བ་  
དུམ་བུ་གཉིས། །དུམ་བུ་གཅིག་པའི་རྒྱ་ཕུབས་ནི། །བཱ་རེནྡྲ་དང་གཽ་ཌའི་ལུགས། །རྒྱབ་ཀྱི་རྩེ་མོ་ཡང་དག་བསྡུས། །ངོས་རྣམས་རྣམ་རྒྱས་མཁས་པ་ཡིས། །དབུས་སུ་གཞུང་ཤིང་སྣམ་བུ་རྣམས། །མཐོང་ན་མཛེས་པར་འགྱུར་བ་བྱ། །རྔ་ཟླུམ་མཚུངས་པ་དབུས་ཀྱི་སྟེང། །ངོས་གཉིས་གཞུང་ཤིང་མཐོ་བ་སྟེ། །ཌཱ་བི་ཌ་བ་  
གཞུང་ཕྱེད་ཀྱིས། །བུམ་པ་སེང་གེ་རབ་མཛེས་འདོད། །བཱ་རེནྡྲ་བའི་རྒྱ་ཕུབས་ཀྱི། །ལས་ནི་ཡུལ་རྣམས་ཀུན་དུ་མཐོང། །ཌཱ་བི་ཌ་བའི་རྒྱ་ཕུབས་ནི། །གང་དུ་ཆ་ཤས་སོགས་ལ་མཐོང། །སླར་ཡང་ཁང་བཟངས་ཆེན་པོ་གཞན་ཡང་སྟེ། །རི་རབ་མནྡ་ར་དང་ཕུན་ཚོགས་མཐར། །གནས་ཁང་བགྲོད་པའི་ཁང་བརྩེགས་བཟང་པོ་དང།།  
གླང་པོ་སེང་གེ་ངང་པ་བུ་ལྡན་མཁའ་ལྡིང་རིག་བྱེད་གནས་རྣམས་ལ་ནི་རྒྱ་ཕུབས་བཤད། །རིག་བྱེད་ཞལ་གྱི་ཉིས་འགྱུར་ཞལ་རྣམས་དང་ནི་རྒྱལ་པོའི་ཁང་པ་རྣམས་ལའང་དེ་ཉིད་དེ། །ཟླུམ་པོ་ཉིད་དང་དྲུག་དང་བཞི་ཡིས་དབྱེ་བས་རྒྱན་ལའང་ཇི་བཞིན་འཇུག་པ་ཤེས་པར་བྱ། །ཤེས་ནས་བཟང་པོ་ཤིན་ཏུ་བཟང་པོ་དགའ་བ་པདྨ་  
བཟང་པོ་གསུམ་དང་ལྔ་པ་དང། །དཔལ་བེའུ་ཕྱེད་དང་དུམ་བུ་མེད་ཅིང་བྱ་བ་ལྡན་བ་དེ་ནི་འཕེལ་ལྡན་བདག་ཉིད་དེ། ཁྱིམ་གང་རྒྱལ་པོའི་བདེ་བ་ལྡན་པ་བཤད་ཅིང་གཞན་ཡང་ཁང་པ་བརྩེགས་མ་རྣམས་ལའང་དྲན། །བུམ་པའི་སྟེང་དུ་ཟླ་བ་དྲ་གོ་རྣམས་ཀྱི་གོ་ཡུའི་ཤིང་ལས་ཕུན་ཚོགས་འཇུག་པ་ཉིད། །འདི་དག་དབྱེ་  
བཞིས་བརྒྱན་པ་རྣམས་དང་དེ་ལ་སོགས་པ་རྣམས་ནི་གྲོང་ཁྱེར་ཏེ། ལཱ་ཌཱ་ཀྵ་དང་དེ་ནས་པར་ཌ་ཀ་རབ་གསལ་ཞེས་བྱ་དེ་བཞིན་ཌཱ་བི་ཌ། །བསམ་པའི་དབང་གིས་ཆུང་དུའི་གནས་དང་ཆེན་པོའང་སེམས་ཅན་རྣམས་ལ་རྣམ་པར་བསྟན། །མ་བཤད་པ་རྣམས་ཐོས་ལས་རྣམ་པར་རྒྱས་པའང་ཆོ་ག་ཤེས་པ་རྣམས་ཀྱིས་དེ་བཞིན་  
བྱ། །གཙུག་ལག་ཁང་རྣམས་དང་ནི་རྐང་པའི་དབྱེ་བས་མིང་རྣམས་ཤེས་པར་བྱ་བ་སྟེ། །རྒྱའི་གནས་ཀྱི་སྟེང་དུ་ནི་མི་བྱའོ་ཞེས་པ་རྒྱ་ཕུབས་ལ་སོགས་པའི་མཚན་ཉིད་ཀྱི་ཆོ་གའོ།། །།བསམ་གཏན་དོན་དམ་ལྷ་རྣམས་ཀྱི། །ཁང་པ་ལ་ནི་ཐོག་གཅིག་སྟེ། །སངས་རྒྱས་གནས་པའི་དོན་དུ་ཡང། །སངས་རྒྱས་བཞི་ཡི་གདན་  
  
།གནས་པ་འམ་དགའ་བ་བསྟན་པ་ཡི། །རྟག་ཏུ་རྣལ་འབྱོར་རྒྱལ་པོ་ཡིས། །ཡིད་སོགས་དང་མཐུན་ཁང་པ་ཉིད། །བསམ་གཏན་ལ་སོགས་བསྒྲུབ་ཕྱིར་བྱ། །དཀྱིལ་འཁོར་ལྟ་བུ་ཆ་བཞི་པའི། །ཁང་པ་བརྩེགས་པ་ཡང་བྱ་སྟེ། །ཁང་བརྩེགས་ལ་ནི་ཁང་ཆུང་འགྱུར། །དེ་ནི་རྟ་བབས་དང་བཅས་བྱ། །ཇི་སྙེང་པ་ལ་ཀ་  
བའི་ཆ། །སླར་ཡང་རྣམ་པར་གནས་གྱུར་པ། །དེ་སྙེད་འདུན་ཁང་སྟེང་གི་དཔངས། །ཉུང་བ་མིན་པ་གཞན་ཡང་འདོད། །ཁང་པ་བརྩེགས་མ་ལ་སོགས་ཆ། །དེ་རྣམས་སྔར་བཞིན་རབ་ཏུ་གྲགས། །སླར་ཡང་བརྗོད་པར་འགྱུར་བ་རྣམས། །འདིར་ནི་དེ་རྣམས་བྱ་བ་སྟེ། །དེ་དག་སྟེང་དུ་མགྲིན་པ་དང། །དྲི་མེད་སྙིང་པོ་  
མཛེས་པ་སྟེ། ཁང་བརྩེགས་ལ་འདོད་མཆོད་རྟེན་དང། །འདུན་ཁང་ལ་ཡང་སླར་དེ་ཉིད། །གཙུག་ལག་ཁང་དང་ཚོགས་ཁང་ངམ། །དེ་བཞིན་ཁང་པ་གཞན་ལ་ཡང། །དྲ་གོ་རྣམས་ནི་མི་འགལ་བར། །བྱ་སྟེ་དེ་ལས་གཞན་དུ་མིན། །གཟུགས་རྣམས་ཇི་ལྟ་བ་ཡི་གནས། །མཆོག་གི་ལས་ཀྱི་གྲོགས་པོ་ཡིས། །བྱ་སྟེ་སླར་  
ཡང་ཁང་པ་ཉིད། །ཅེས་འདི་བྱ་བའི་རིམ་པའོ། །ཁང་པ་བཞི་དང་བསམ་གཏན་གྱི་ཁང་པ་ལ་སོགས་པའི་མཚན་ཉིད་ཀྱི་ཆོ་གའོ།། །།ད་ནི་རྡོ་རྗེ་སློབ་དཔོན་རྣམས་ཀྱིས་ཡོངས་སུ་འདས་པ་ཐ་མ་དགའ་བར་བྱེད་པའི་ཆོ་ག་བརྗོད་པར་བྱ་སྟེ། གཞན་དོན་ལ་དགྱེས་ཤི་བ་འཚོ་མཛད་མ། །སྤྱན་མར་གྲགས་པའི་ལྷ་མོ་ཕྱག་འཚལ་  
ཏེ། །ཤི་བ་ཡང་དག་འཚོ་བྱེད་སྦྱོར་བ་ཡི། །ཤི་བ་བདེ་འགྲོར་ངེས་སྦྱོར་བཤད་པར་བྱ། །ཤི་བའི་ཁང་པ་ཤིན་ཏུ་དབེན་པར་ནི། །ཉེར་སྤྱོད་ཀུན་དང་ལྡན་པས་རྣལ་འབྱོར་པ། །མེ་ཏོག་དཀར་པོའི་ཕྲེང་བས་གཙུག་ཏོར་བཅིངས། །ཞི་ཞིང་དཀར་པོའི་དྲི་ཡིས་རྣམ་པར་བྱུགས། །དཀར་པོའི་གོས་དང་རྒྱན་ལྡན་ཤར་དུ་ཞལ།།  
བལྟས་པའམ་ཡང་ན་དེ་རུ་མོས་པ་ཡིས། །རྡོ་རྗེ་དང་ནི་རྡོ་རྗེ་དྲིལ་བུ་གཟུང། །འཇམ་ཞིང་ཡངས་པ་མཐོ་བའི་སྟན་ལ་འདུག་ཙནྡན་དཀར་པོ་ལ་སོགས་དྲི་རྣམས་དང། །བདུད་རྩི་ལྔ་སྦྱར་ཆུ་ཡིས་མདུན་དུ་ནི། །མཎྜལ་ཉེ་བར་བྱུགས་ཏེ་དཀར་པོ་ཡི། །མེ་ཏོག་རྣམས་ཀྱིས་ཉེ་བར་མཛེས་པ་བྱ། །ཨརྒྷ་ལ་སོགས་རང་གི་སྔགས་  
རྣམས་ན། །སཱ་ཧཱའི་མཐའ་ཅན་ལེགས་བཟླས་བསྐུལ་ཚིག་དང། །སྙིང་གའི་ཟླ་བར་རང་གི་ས་བོན་རྣམས། །བལྟས་ནས་གནས་ལ་སོགས་པ་བསྲུང་བར་བྱ། །དེ་ལ་གནས་བདག་རྣལ་འབྱོར་བསྲུང་བའི་སྔགས། །ཨོཾ་ཨཱབིགྷྣཱཾ་ཏ་ཀྲྀཏ་ཧཱུཾ། ཞེས་པའོ། །ཡང་ན། ན་མས་མནྟ་སོགས་སོ། །ཆོ་ག་བཞིན་དུ་བསྒྲུབ་ཤེས་  
  
༄༅། །རྣལ་འབྱོར་བས། །སྤྱན་མའི་རྣལ་འབྱོར་རབ་ཏུ་རྣམ་བསྒྲུབས་ནས། །སྙིང་གའི་ས་བོན་རྩེ་ལས་ལེགས་གྲུབ་འདོད། །འཁོར་ལོས་མཚན་བའི་ལྕགས་ཀྱུ་སྤྲོ་བར་བྱ། །དེ་ཡིས་འཇིག་རྟེན་ཕ་རོལ་སོང་བའི་སེམས། །ཤིན་ཏུ་དམར་ཞིང་གསལ་བ་དགུག་བྱ་སྟེ། །ཆོས་ཀྱི་སྒོ་ཡི་གཟུགས་སམ་ཡང་ན་ནི། །རླུང་མེད་  
མི་གཡོའི་མར་མེ་ལྟ་བུ་ཡིས། །ཤི་བདེ་ཡི་ཤེས་པ་འོངས་ནས་ནི། །སྤྱི་བོ་ནས་ནི་སྙིང་གར་གཞུག་པར་བྱ། །དེ་རྗེས་དེ་ནི་ཤེས་པར་ལྡན་པ་ཡིས། །ཡང་དག་ལངས་ནས་འདུག་བར་བལྟ་བར་བྱ། །དེ་ཡི་སྙིང་གར་མོ་ཧ་ར་ཏི་ཞེས། །བཀོད་ནས་དེ་ཡི་འོད་ཟེར་ཕྲེང་འབར་བས། །དེ་ཡི་ལུས་ནི་སྟོང་པར་བྱས་ནས་སུ། །ལྷག་མ་རྣམ་པར་  
རིག་བྱེད་ཙམ་དུ་བལྟ། །དེ་ཡི་རྗེས་སུ་མོ་ཧ་ར་ཏི་ཞེས། །རབ་བརྗོད་དེ་ནི་སྤྱན་མའི་གཟུགས་སུ་བསམ། །དེ་ཡི་མིག་དང་ལུས་ལ་སོགས་པ་རྣམས། །ཐམས་ཅད་དུ་ནི་བྱིན་གྱིས་བརླབ་པར་བྱ། །སྙིང་པོ་ཡེ་ཤེས་ལྷ་ཡི་ཐུགས་ཀ་ཡི། །ཟླ་བ་ལ་གནས་རྩ་སྔགས་འོད་ཟེར་དང། །ལྷ་མོའི་སྤྲིན་གྱི་བདུད་རྩིའི་འོད་ཅན་  
གྱི། །རོ་ལྡན་བུམ་བ་རྣམས་ཀྱིས་དབང་བསྐུར་བྱ། །རང་གི་ལུས་ལས་ངེས་པར་སྤྲོས་ནས་ནི། །ནམ་མཁའི་དཀྱིལ་འཁོར་ཁྱབ་པར་འཕྲོས་པ་ཡི། །འོད་ཟེར་གོང་བུར་གྱུར་བའི་ཚོགས་རྣམས་ཀྱིས། །དེ་རྗེས་སྤྱན་མའི་སྤྲིན་གྱིས་དབང་བསྐུར་བྱ། །དེ་ཡི་སྔགས་བཟླས་ཆུ་ཡིས་གང་བ་ཡི། །བུམ་པ་ཡིས་ཀྱང་དེ་བཞིན་དབང་  
བསྐུར་བྱ། །མགོ་བོ་ལ་ནི་ཅོད་པན་སྦྱིན་བྱ་སྟེ། །ལག་པ་དག་ལ་རྡོ་རྗེ་དྲིལ་བུ་ཡང། །རྡོ་རྗེའི་སྔགས་པས་ཀུ་ཤའི་རྩེ་མོ་ལ། །རྡོ་རྗེ་རྩེ་གཅིག་རྣོན་བོ་རྣམ་བསྒོམས་ནས། །དེ་ནི་མེ་དང་མཚུངས་པར་བསམ་པར་བྱ། །དེ་རྗེས་མཉམ་གཞག་སེམས་ཀྱིས་དེ་ཡི་ནི། །སྙིང་གར་བཀོད་པའི་ཤེས་པ་རྣམ་འཕྲོ་བ། །ཡང་དག་བསྐུལ་ནས་འབར་བར་  
གྱུར་པ་རྣམས། །རྡོ་རྗེའི་རྩེ་ནས་རླུང་གིས་བསྐྱོད་པར་བྱ། །མེ་ཡི་འོད་ཟེར་རྣམས་ཀྱིས་རེག་པ་ཡིས། །དེ་ནི་དངུལ་ཆུ་བཞིན་དུ་འབར་བར་བསམ། །སྟེང་གི་ལམ་ནས་རྣམ་པར་དགྲོལ་བའམ། །ཡང་ན་རྣམ་དག་སངས་རྒྱས་ཞིང་དུའོ། །གལ་ཏེ་ཤེས་པ་ལམ་གཞན་ནས་ཐོན་ན། །འཁོར་བའི་རྒྱ་མཚོ་རུ་ནི་ལྟུང་བར་འགྱུར། །དེ་ཡི་ཕྱིར་  
ན་སྟེང་གི་ལམ་ནས་སུ། །དེ་ནི་ངེས་པར་འཕོ་བ་བྱ་བ་ཡིན། །སྤྱི་བོ་ནས་ནི་གཟུགས་མེད་འགྲོ་བ་སྟེ། །མཛོད་སྤུ་ནས་ནི་གཟུགས་ཀྱི་ཁམས་སུ་གྲགས། །མིག་དག་ལས་ནི་མི་ཡི་འགྲོ་བ་ཉིད། །རྣ་བ་དག་ནས་གྲུབ་པའི་ལྷ་རུ་འགྲོ། །སྣ་བུག་དག་ནས་གནོད་སྦྱིན་ཉིད་དུ་སྟེ། །ཁ་ནས་དྲི་ཟ་ཉིད་དུ་ངེས་པར་འགྲོ། །ལྟེ་བ་ནས་ནི་འདོད་པའི་ལྟ་རུ་སྟེ།།  
  
།ཆུ་ཡི་ལམ་ནས་དུད་འགྲོའི་སྐྱེ་གནས་ཏེ། །བཤང་བའི་ལམ་ནས་དམྱལ་བའི་འགྲོ་བ་རུ། །ངེས་བར་འགྲོ་བར་ཤེས་བྱ་དེ་ཡི་ཕྱིར། །ལམ་དེ་དག་ནི་རྣམ་པར་སྤང་བར་བྱ། །དེ་ནས་ཐར་པའི་གྲོང་ཁྱེར་དུ་གཞུག་བའི་ཕྱིར་མདུན་དུ་ཞི་བའི་སྦྱིན་སྲེག་གསུངས་པ་ལས་ཡོངས་སུ་རྫོགས་པའི་ཆོ་ག་འམ་  
རྫས་གཅིག་པའི་སྦྱིན་སྲེག་གི་ཕྱོགས་གསུངས་པའི་ཕྱིར་སྦྱིན་སྲེག་བྱའོ། །དེ་ལ་ཇི་སྲིད་དེའི་རུས་པ་མ་འོངས་པ་དེ་སྲིད་དུ་དེའི་གོས་ལ་དེའི་མིང་སྨོས་པ་སྔོན་དུ་འགྲོ་བས་བྱ་ཞིང། འོངས་ནས་ནི་དེའི་རུས་པ་དང་གོས་ལ་ཡང་བྱ་སྟེ་ཉིན་ཞག་བརྒྱད་ཇི་སྲིད་པར་རོ། །ཡང་ན་ལྷོ་ཡི་ཕྱོགས་ཀྱི་ཆ་ལ་ནི། །ཁྲུ་གང་ཙམ་གྱི་སྟེགས་བུ་གྲུ་  
བཞི་བྱ། །བ་ཡི་ལྕི་བ་སར་མ་ལྷུང་བས་བྱུག་བ་ཡི་རྣམ་ལྔ་མཉམ་བས་མངོན་པར་གཏོར། །དེར་ཡང་དཀྱིལ་འཁོར་མ་ལ་ཡ་ཡི་ནི། །ཙནྡན་དཀར་པོས་བྱུགས་ཤིང་མེ་ཏོག་གིས། །མཛེས་བྱས་དེ་སྟེང་བུ་མ་པ་རྣམ་པར་དགོད། །མཚན་ཉིད་དང་ལྡན་སྨན་དང་ཡལ་གང་དང། །ནོར་བུ་དྲི་བཟངས་འབྲུ་ལྔ་རྣམས་དང་ལྡན། །གདུགས་དང་  
བ་དན་རྣམས་ཀྱིས་ཉེ་བར་མཛེས། །མགྲིན་པར་སྔོན་པོའི་གོས་ཀྱིས་རྣམ་པར་དཀྲིས། །ཉེ་བར་སྤྱོད་པ་ལྔ་དང་ཡང་དག་ལྡན། །ཀུ་ཤའི་གདན་ལ་ཡང་དག་གཞག་བྱ་སྟེ། །རྒྱ་ཆེན་རིགས་བདག་རང་གི་མཚན་མས་མཚན། །ཡི་གེ་གསུམ་ལྡན་རྩ་བའི་ས་བོན་གྱིས། །དེ་ནི་ལྷག་པར་གནས་པར་བྱ་བ་ཡིན། །སྔགས་པས་  
ཡང་ན་ཁྲུས་ཀྱི་སྔགས་རྣམས་ནི། །ལན་གྲངས་བརྒྱ་དང་རྩ་བརྒྱད་བཟླས་པས་སོ། །དེ་ནས་མདུན་དུ་དཀར་པོའི་རྡུལ་ཚོན་གྱིས། །ལྟེ་བར་བཅས་ཤིང་མུ་ཁྱུད་འབར་བར་བཅས། །འཁོར་ལོ་རྩིབས་བརྒྱད་བྲིས་ནས་མེ་ཏོག་ནི། །དཀར་པོ་མཛེས་པས་རྣམ་པར་སྤྲས་བྱས་ནས། །དེ་ཡི་སྟེང་དུ་བུམ་པ་སྟོང་པ་ཡི། །སྟེང་དུ་བུག་པ་དང་  
བཅས་ཁམ་སྐྱོགས་གཞག་དེ་རྗེས་དེ་ཡི་རུས་བུ་ཁམ་སྐྱོགས་དེར། །ལྷག་མ་མེད་པར་ཡང་དག་དགོད་བར་བྱ། །ཏིང་འཛིན་གསུམ་དང་རྣམ་པར་ལྡན་པ་ཡི། །དེ་ཡི་ཕྱིར་བཟློག་ཆོ་ག་ཡང་དག་བྱ། །ཡུངས་ཀར་མེ་ཏོག་སྙོམས་བར་ལྡན་པ་རྣམས། །རིམ་པ་བཞིན་དུ་གསང་སྔགས་རབ་བརྗོད་པས། །དེ་ཡི་རུས་པའམ་  
ཡང་ན་གོས་དག་གམ། །དེ་ཡི་མིང་ལ་ཡང་དག་བསྣུན་པར་བྱ། །དེ་ནས་སྔགས་ཀྱི་ཚིག་ཏུ་འགྱུར་བ་ནི། །ཨོཾ་སརྦ་པཱ་པཾ་ད་ཧ་ན་བཛྲ་ཧཱུཾ་ཕཊ། ཨོཾ་སརྦ་པཱ་པཾ་བི་ཤོ་དྷ་ན་བཛྲ་ཧཱུཾ་ཕཊ། ཨོཾ་སརྦ་ཀརྨ་ཨཱ་བ་ར་ཎ་བྷ་སྨི་ཀུ་རུ་ཧཱུཾ་ཕཊ། ཨོཾ་བྷྲཱུཾ་བི་ནཱ་ཤ་ཡ་ཨཱ་བ་ར་ཎཱ་ནི་ཛུཾ་ཧཱུཾ་ཕཊ། ཨོཾ་དྷྲཱུཾ་བི་ཤོ་དྷ་ཡ་ཨཱ་བ་ར་ཎཱ་ནི་ཧཱུཾ་ཕཊ། ཨོཾ་སརྦ་ཀརྨ་