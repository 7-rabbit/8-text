  
།རྒྱ་གར་སྐད་དུ། ཀྲི་ཡ་སཾ་གྲ་ཧ་ནཱ་མ། བོད་སྐད་དུ། བྱ་བ་  
བསྡུས་པ་ཞེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འགྲོ་མགོན་རྡོ་རྗེ་སེམས་བཏུད་ནས། །སློབ་མ་དམ་པས་བསྐུལ་དབང་ལས། །གཞུང་ཆེན་དམ་པའི་མན་ངག་ལས། །འདི་ནི་བདག་གིས་བརྩམ་པར་བྱ། །བསྙེན་པ་ལ་སོགས་ས་སྦྱང་བ་ནི་ཡོངས་སུ་གཟུང་  
བ་དང༑ རྩིག་རྨང་ཡང་དག་གཞན་དང་ཤིང་གི་ལས་རྣམས་དང། །ལྷ་ནི་རབ་ཏུ་གནས་དང་དེ་བཞིན་གཎྜཱི་དང། །རྒྱལ་མཚན་གཟུགས་དང་དེ་བཞིན་བྱ་བའི་ལྷ་རྣམས་ལ། །བླ་མ་སློབ་མ་བརྟག་པ་དང། །བླ་མ་གསོལ་བཏབ་དེ་ནས་ནི། །བླ་མས་སྔགས་དང་བསྙེན་པ་བྱ། །དེ་ནས་  
ས་ནི་ཡོངས་སུ་བརྟག་དེ་ལ་གཙུག་ལག་ཁང་ལ་སོགས་པ་བཞེངས་པར་འདོད་པའི་སྦྱིན་བདག་གིས་དང་པོ་སློབ་དཔོན་ཡོངས་སུ་བརྟག་པར་བྱ་སྟེ། གང་ཞིག་སེམས་ཅན་རྣམས་ལ་སྙིང་རྗེ་བྲལ་བ་དང། གཞན་གྱི་ཚུལ་འབྱེད་པ་དང། སེམས་ཅན་རྣམས་ལ་ཞེ་སྡང་དང། །  
ངན་ཤེས་ཀྱི་ཁེངས་པ་དང། ཤིན་ཏུ་ཆགས་པ་དང། ཤིན་ཏུ་མྱོས་ཤིང་བག་མེད་པ་དང། བདག་ལ་བསྟོད་པ་དང། གཞན་གྱི་སྐྱོན་བརྗོད་པའི་སློབ་དཔོན་དེ་ཡོངས་སུ་སྤང་བར་བྱའོ། །བླ་མས་ཀྱང་རྣམ་པ་དེ་ལྟ་བུའི་སློབ་མ་ཡོངས་སུ་སྤང་བར་བྱའོ། །གང་ཡང་ངད་དང་ཤེས་རབ་  
སྙིང་རྗེ་ལྡན་པ་དང། །ཁྲོ་མེད་བརྩོན་འགྲུས་ལྡན་ཞིང་སེམས་ཅན་སླུ་བ་ཡང། །རྣམ་པ་དེ་བཞིན་རིགས་པར་བླ་མས་ཡོངས་སུ་བརྟག་དེ་ལའང་སློབ་མའི་རྗེས་སུ་མཐུན་པར་བླ་མས་བསྒྲུབ། །གང་ཡང་དད་པ་དང་ཤེས་རབ་དང་བརྩེ་བ་དང་ལྡན་པ་དང། ལུང་དུ་སྟོན་པ་དང། སྙན་  
དངགས་དང་སྡེབ་སྦྱོར་གྱི་བཀོད་པ་དང། རྩིས་ཀྱི་བསྟན་བཅོས་རབ་ཏུ་རིག་པ་གཏམ་བརྗོད་པ་ལ་རབ་ཏུ་མཁས་པ་སྣ་ཚོགས་པའི་རི་མོ་དང། སྣ་ཚོགས་པའི་ཡུལ་སྐད་དང། རིན་པོ་ཆེ་དང་གསེར་དང་སྐྱེས་པ་དང་བུད་མེད་དང། གླང་པོ་ཆེ་དང་རྟ་རྣམས་ཀྱི་མཚན་ཉིད་ཡང་དག་པར་  
  
༄༅། །རིག་པ་དང། སྤོས་སྦྱོར་དང་གླུ་དང་རོལ་མོ་དང་སྣ་ཚོགས་པའི་མཚོན་ཆ་དང། སྨན་དང་མིག་འཕྲུལ་དང། ཁམས་སྨྲ་བ་དང་ཚད་ཀྱི་བསྟན་བཅོས་ཤེས་པ་དང། གླུ་ལ་སོགས་པ་ལ་མཁས་པ་དང། སེན་མོ་བྲེག་[?]པ་ལ་སོགས་པའི་བཟོ་རིག་པ་དང། འདོད་  
པའི་བསྟན་བཅོས་དང། ཤེས་རབ་དང་ནུས་པར་ལྡན་པ། མཁས་ཤིང་སྨྲ་བའི་སྤོབས་པ་ཅན་སྒྲུབ་པ་དང་ལྡན་པ་རྟག་ཏུ་སྤྲོ་ཞིང་ཉོན་མོངས་པ་བཟོད་པ། བླ་མ་དང་རྣལ་འབྱོར་མ་དང་དམ་ཚིག་དང་དཀོན་མཆོག་གསུམ་ལ་སོགས་པ་རྣམས་ལ་གུས་པ་དང་ལྡན་པ། ཕ་རོལ་ཏུ་ཕྱིན་  
པ་བཅུ་ལ་ཆགས་ཤིང་འཇིགས་པ་དང། སྐྱུག་བྲོ་བ་དང། འཚེར་དོ་དང་བྲལ་བའོ། །རབ་ཏུ་གནས་པའི་དཀྱིལ་འཁོར་འདྲི་བ་དང། ལས་སྣ་ཚོགས་བསྐྱང་བ་ལ་མཁས་པ། བླ་མའི་བཀའ་མཆོག་ཏུ་ཡོངས་སུ་བསྐྱང་བ་དེ་བླ་མའི་བཀའ་དང་བདེ་གཤེགས་བཀའ་ལས་  
འདས་པ་དང། །སྤུན་ལ་ཁྲོ་དང་ཉེས་པ་སྒྲོགས་པ་དང། །སེམས་ཅན་བྱམས་པ་སྤངས་དང་བྱང་ཆུབ་སེམས་སྤངས་དང། །དམ་ཆོས་སྨོད་དང་གསང་སྒྲོགས་ཕུང་པོ་ཉོན་མོངས་དང། །ཐེག་ཆེན་ཐེ་ཚོམ་ཟ་དང་སྡུག་ལ་བྱམས་པ་དང། །བདེ་སྡུག་ཆོས་ལ་རྟོག་ཅིང་དད་ཅན་སེམས་  
སུན་འབྱིན། དམ་ཆོས་རྙེད་པ་མི་རྟེན་བུད་མེད་ཀུན་སྨོད་པ། །རྩ་བའི་ལྟུང་བྲལ་དེ་ནི་སློབ་དཔོན་བཟང་པོ་ཡིན། །རྣམ་པ་དེ་ལྟ་བུའི་ཡོན་ཏན་ཀུན་གྱིས་བརྒྱན་ཅིང་སྐྱོན་ཐམས་ཅད་དང་བྲལ་བས་དཀྱིལ་འཁོར་འདྲི་བ་ན་དང་པོར་རྣལ་འབྱོར་པས་དགེ་བའི་ཉི་མ་དང་སྐར་མ་ལ་སོགས་  
པ་ལ་ཁང་པར་ཞུགས་ཏེ་མདུན་དུ་མཎྜལ་བྱས་ལ། ཇི་ལྟར་ནུས་པའི་ཡོན་ཕུལ་ནས་སྙིམ་པ་ཐལ་མོ་སྦྱར་ཏེ་གསོལ་བ་གདབ་པར་བྱའོ། །སློབ་དཔོན་དགོངས་སུ་གསོལ། བདག་དགེ་བ་སྙེན་ཆེ་གེ་མོ་ཞེས་བགྱི་བ་གཙུག་ལག་ཁང་ལ་སོགས་པ་བཞེངས་པར་འདོད་པས་དེའི་ཕྱིར་བདེ་བར་  
གཤེགས་པའི་གསུང་རབ་མཐའ་དག་རྟོགས་པ་ཁྱོད་ཀྱིས་བདག་ལ་གནང་བར་མཛོད་ཅིག་ཅེས་པ་འདིས་སློབ་དཔོན་ལ་སྦྱིན་བདག་གིས་ལན་གསུམ་དུ་གསོལ་བ་གདབ་པར་བྱའོ། །དེ་ནས་བརྩམས་ནས་སློབ་དཔོན་གྱིས་ཚོགས་བསགས་པའི་ཁྱེད་དུ་སྔོན་དུ་བསྙེན་པ་བྱའོ། །དེ་སྐད་  
  
སྔོན་དུ་བསྙེན་པ་ཚོགས་བསགས་དང། །བགེགས་རྣམས་རྣམ་པར་གཞོམ་པར་བྱ། །ཐམས་ཅད་མཁྱེན་པའི་ལམ་ཤེས་ནི། །བསྙེན་པ་མེད་པས་འགྲུབ་མི་འགྱུར། །ཞེས་སོ། །དེ་ནས་འཁོར་ལོའི་གཙོ་བོའི་སྔགས་འབུམ་བཟླས་པ་བྱའོ། །ཡང་ན་རང་གི་ཡི་དམ་  
ལྷའི་སྔགས་ལན་འབུམ་བཟླས་སོ། །དཀྱིལ་འཁོར་པ་རྣམས་ཀྱི་སོ་སོའི་ཁྲི་བཟླས་པ་བྱའོ། །དེ་ལ་དགེ་བའི་ཉི་མ་དང་གཟའ་ལ་སོགས་པ་ལ་མཆོད་པ་སྔོན་དུ་འགྲོ་བས་ས་ཡོངས་སུ་བརྟག་པར་བྱའོ། །གལ་ཏེ་མི་འདོད་པའི་ཤིང་ལ་སོགས་པ་དང་ལྡན་པའི་ས་གཞི་ནི་དེ་འདིར་  
ཡོངས་སུ་སྤང་བར་བྱའོ། །དེ་ནས་ཡང་ས་གཞི་གང་ཞིག་གི་ཤར་ལ་སོགས་པའི་ཕྱོགས་རྣམས་སུ་རིམ་པས་ཨ་ཤཏྠ་དང་ཨརྫུ་ན་དང། པླཀྵ་དང། པ་ལཱ་ཤ་དང། ནྱ་གྲོ་དྷ་དང། ཤ་མ་ལཱི་དང། བ་ཀུ་ལ་དང། ཨུ་དུམྦཱ་ར་དང། ཚེར་མ་ཅན་གྱི་ཤིང་རྣམས་ནི་བུ་དང་བུད་མེད་  
དང༑ ནོར་རྣམས་རྣམ་པར་བྲལ་བ་དང། དགྲའི་འཇིགས་པ་དང། ཡོ་བྱད་ཉམས་པ་དང། འཁོར་ཡོངས་སུ་ཉམས་པ་དང། སོ་བ་ལ་སོགས་པའི་འབྲུ་རྣམ་པར་ཉམས་པ་སྟེར་བར་འགྱུར་བ་དེ་རྣམས་སྤང་ངོ་ཞེས་ཏེ། དེ་སྐད་དུ་ཡང། དབང་པོར་ནྱ་གྲོ་དྷ་དགོད་ཨུ་  
དུམྦཱ་ར་དེ་བཞིན་དུ། གཤིན་རྗེར་དགོད་ཅིང་ཨ་ཤཏྠ་ནི་ནུབ་ཏུ་དགོད། པླཀྵ་བྱང་ཕྱོགས་ཤིན་ཏུ་དགེ་མཐར་བྱ། འདི་ནི་ཟློས་པས་ལོག་པར་ཡང་ནི་གནས་པར་འགྱུར། །ཞེས་སོ། །ཡང་ས་གཞི་གང་ཞིག་དབྱུག་པ་དང། ཤིང་རྟ་ཐཱ་ཀ་ཌ་དང། འཁྲབ་བློ་དང་  
ལྟོ་འགྲོ་དང། རུས་སྦལ་དང། གཞུ་དང་མགོ་ཆེ་བ་དང། རྔ་མུ་རྫ་དང། ཟུར་གསུམ། རླུང་ཡབ་ཀྱི་རྣམ་པ་དང། ཀྱོག་པོ་དང། འོད་དང་མི་མཉམ་པར་འབབ་པ་དེ་རྣམས་ནི་ངེས་པར་ཕྱུགས་དང། ནོར་དང་འབྲུ་ཟད་པ་དང། མིག་ནད་དང། བཅིང་བས་འཚིར་ར་  
དང༑ ཆོམ་རྐུན་དང་མེའི་འཇིགས་པའི་ཕྱིར་དང། བུད་མེད་ཉམས་པ་དང། མིའི་བདག་པོའི་འཇིགས་པ་དང། ལོངས་སྤྱོད་ཉམས་པ་དང་དབུལ་པོ་དང། མྱ་ངན་དང། ཉེས་པ་སྟེར་བར་འགྱུར་བ་རྣམས་སོ། །གང་ཡང་མེ་དང་གཤིན་རྗེ་དང། སྲིན་པོ་དང། ཆུ་  
  
༄༅། །དང༑ རླུང་གི་ཕྱོགས་རྣམས་སུ་བོ་བའི་ཉེས་པས་ལྟུང་བ་དང། ནད་དང་དབུལ་བ་དང། དགྲ་ཡིས་འཇོམས་པར་འགྱུར་བའི་སའི་རང་བཞིན་རྣམས་སོ། །ཡང་ས་གང་ཁྱི་དང་ཅེ་སྦྱང་དང་རྔ་མོ་རྣམས་སྣོད་བཅོམ་པའི་དགྲ་དང་མི་དགེ་བ་སྟེར་བར་  
འགྱུར་བ་རྣམས་དང། ཞག་དང་མར་ཁུ་དང། ཚྭ་སྣ་དང། བྱའི་དྲི་མ་དང། མི་འདོད་པའི་འབྲས་བུ་སྟེར་བའི་ས་གཞི་རྣམས་དང། གནོད་སྦྱིན་གྱི་གནས་དང། དུར་ཁྲོད་དང། ལྟོས་འགྲོའི་ཚང་ནག་པོའི་ས་རྣམས་སྤང་བར་བྱའོ། །གང་དུ་ཀླུའི་མཚོ་དང་  
ལྷ་མ་ཡིན་ལ་སོགས་པའི་གནས་དང། ལྷའི་གནས་རྣམས་ཡོད་པའི་ས་གཞི་དེ་ཡང་མི་དགེ་བའོ། །གང་ཡང་ཕྱོགས་དང་ཕྱོགས་མཚམས་གང་དང་གང་ལ་ཡང་ཚེར་མའི་ཤིང་དང། འཁྲི་ཤིང་དང། ཚང་ཚིང་དང། ཤིང་ཀླུ་སྐམ་ཡོད་པའི་ས་གཞི་དེ་ཡང་མི་ཤིས་པའོ་  
ཞེས་སོ། །དེ་ནས་དགེ་བའི་མཚན་ཉིད་རྣམས་ནི་ས་གཞི་གང་ཞིག་དགའ་བ་དང། སྟན་བཟང་པོ་དང། ཡངས་པ་དང། ཟླུམ་པོ་དང། གྲུ་བཞི་རྣམས་སོ། །དེ་རྣམས་ནི་བྱ་བའི་དོན་དང། དངོས་གྲུབ་རབ་ཏུ་སྟེར་བ་དང། བློ་གྲོས་འཕེལ་བ་དང། ནོར་དང་འབྲུ་རྣམས་འཕེལ་  
བར་འགྱུར་རོ། །ཡང་གང་ལ་ཤར་དང། བྱང་དང། དབང་ལྡན་གྱི་ཕྱོགས་རྣམས་གཞོལ་བར་གྱུར་པ་དེ་ནས་དཔལ་དང་བདེ་བར་བྱེད་པར་འགྱུར་རོ། །གང་ལ་ཡང་རོ་ལྡན་བྱང་ཕྱོགས་ཀྱི་ཆལ་རྫིང་བུ་མཆོག་ལ་མེ་ཏོག་དཀར་པོ་དང་དམར་པོ་དང། པདྨའི་ཚོགས་ཀྱིས་བརྒྱན་པ་  
ཨུཏྤལ་སྔོན་པོ་ཤིན་ཏུ་མང་པོ་དང་ཀུ་མུ་ཏ་དང། དྲི་བཟངས་ལ་སོགས་པའི་མེ་ཏོག་རྣམས་ཀྱིས་འཁྲིགས་པ། ཁྱད་པར་དུ་འཕགས་པ་སྣ་ཚོགས་པའི་བྱའི་ཚོགས་ཀྱིས་གང་བ། ཉ་དང་རུས་སྦལ་ལ་སོགས་པས་ཡོངས་སུ་གང་བ། རྟག་ཏུ་རྩྭ་སྔོན་པོ་ལྡན་པའོ་ཞེས་སོ། །ཤར་ཕྱོགས་  
ཀྱི་ཆ་ལ་ཨ་མྲ་དང། ཛམྦུ་དང། ཀ་དམ་པའི་ལྗོན་ཤིང་ཡོད་པའོ། །དེ་ལ་དེ་བཞིན་དུ་བར་དུ་ཛཱ་བ་བནྡུ་ཀཱ་མ་ལ་སོགས་པའི་མེ་ཏོག་ཤིང་རྗེ་སྙེད་པ་ཞེས་སོ། །དེ་བཞིན་དུ་ལྷོ་ཕྱོགས་སུ་སྐྱེས་བུ་ནཱ་ག་དང། ནཱ་ག་གེ་སར་དང། བི་ར་དཱ་ཏ་དང། ཙམ་པ་ཀ་དང། ཨ་ཤོ་ཀ་དང་  
  
།དེའི་བར་དུ་ཛཱ་ཏི་དང། ཀུ་མུ་ཏ་དང། སྣ་མ་དང། དྲི་བཟང་པོའི་ཤིང་རྣམས་སོ། །མེ་ཏོག་དཀར་པོའི་ཤིང་རྗེ་སྙེད་པ་རྣམས་རབ་ཏུ་ཤིས་སོ། །དེ་བཞིན་དུ་ནུབ་ཕྱོགས་སུ་ཨ་ཤཏྠ་དང། ཨུ་དུམྦཱ་ར་དང། བ་ཀུལ་དང། པ་ན་སའི་ཤིང་  
རྣམས་ཡོད་པ་འོ་མ་ཅན་གྱི་ཤིང་ཇི་སྙེད་པ་དེ་རྣམས་ཐམས་ཅད་ནུབ་ཀྱི་ཕྱོགས་སུ་རབ་ཏུ་ཤིས་སོ། །དེའི་བར་དུ་མེ་ཏོག་ནག་པོའི་ཤིང་རྣམས་ཤིས་སོ། །གཞན་ཡང་སྤྱིར་པི་ཝང་དང། གླིང་བུ་དང། ཁྱུ་མཆོག་དང། རྔའི་སྒྲ་དང་ལྡན་པ་ནི་ཕུན་སུམ་ཚོགས་པར་བྱེད་པའི་ས་གཞིའོ། །  
བྱེ་བྲག་ཏུ་རིགས་དང་མཐུན་པ་སྣ་ཚོགས་པས་གང་བ་གཟུང་ངོ། །འདི་ལྟ་སྟེ། ཁ་དོག་དཀར་པོ་དང་ཞོ་དང་འོ་མ་དང། མར་ལ་སོགས་པ་དྲི་ཞིམ་པོ་དང། རོ་མངར་བ་རྣམས་ནི་བྲམ་ཟེ་རྣམས་ཀྱི་འོས་སོ། །ཁ་དོག་དམར་བ་དང་སྣ་མའི་མེ་ཏོག་དང། པདྨ་དང། ཨུཏྤལ་དང་  
ཙམ་པ་ཀ་དང། ནཱ་ག་གེ་སར་ལ་སོགས་པའི་དྲི་རྣམས་དང། རོབ་སྐབ་ནི་རྒྱལ་རིགས་རྣམས་ཀྱིའོ། །ཁ་དོག་སེར་པོ་དང་ཆང་དང་གླང་པོའི་ཆང་གི་དྲི་རྣམས་དང་རོ་སྐྱུར་བ་ནི་རྗེའུ་རིགས་རྣམས་ཀྱིའོ། །ཁ་དོག་ནག་པོ་དང་དྲི་མེད་པ་དང་རོ་ཚ་བ་དང། ཁ་བ་ནི་དམངས་རིགས་རྣམས་  
ཀྱིའོ༑ །ས་ཁྲུ་གང་ཚད་ཙམ་བརྐོས་ནས་དེ་ཡིས་དེ་བཞིན་དུ་དགང་བར་བྱ་སྟེ། དམའ་བ་དང་ལྷག་པ་དང་མཉམ་པ་གང་དུ་གནས་པ་དེའི་དམན་པ་དང་མཆོག་དང་བར་མ་རྣམས་སོ། །ཡང་ན་ཁྲུ་དོའི་ཚད་གྲུ་བཞིར་དོང་བཀྲོས་ཏེ་དེའི་དབུས་སུ་མཎྜལ་བྱས་ནས་ཤར་གྱི་ཕྱོགས་སུ་མེ་ཏོག་  
དཀར་པོ་གཞག་པར་བྱའོ། །དེ་བཞིན་དུ་ནུབ་དང་བྱང་དང་གཤིན་རྗེའི་ཕྱོགས་སུ་དམར་པོ་དང་སྔོན་པོ་དང་སེར་པོའི་མེ་ཏོག་རྣམས་གཞག་པར་བྱ་སྟེ། གང་མ་སྐབས་པ་དེ་ནི་དེའི་འོས་སུ་འགྱུར་རོ། །དེ་ལ་དེ་བཞིན་དུ་དོང་དེའི་ཤར་ལ་སོགས་པའི་ཕྱོགས་སུ་བུམ་པ་སོ་མ་བཏང་བའི་སྟེང་དུ་  
སོ་བཏང་བའི་ཁམ་ཕོར་རྣམས་སུ་དཀར་པོ་ལ་སོགས་པའི་རིམ་པས་བའི་མར་གྱིས་མར་མེ་རབ་ཏུ་སྤར་ནས་ཡོངས་སུ་བརྟག་པར་བྱའོ། །དེ་ལ་དཀར་པོ་ལ་སོགས་པའི་རིམ་པས་གང་རབ་ཏུ་འབར་བ་དེའི་ས་དེ་བྲམ་ཟེ་ལ་སོགས་པ་རྣམས་ཀྱི་འོས་སོ། །དེ་བཞིན་དུ་དམར་པོ་དང་སེར་པོ་  
  
༄༅། །དང་ནག་པོ་རྣམས་གོ་རིམས་ཇི་ལྟ་བ་བཞིན་དུ་རྒྱལ་རིགས་དང་རྗེའུ་རིགས་དང་དམངས་རིགས་ཀྱི་དེའི་ས་གཞིར་འགྱུར་རོ། །དེ་བཞིན་དུ་ཀུ་ཤ་དང་ཤ་ར་དང་ཨུ་ཤི་ར་དང་དའུར་བ་རྣམས་གང་མང་བའི་ས་ནི་གོ་རིམས་བཞིན་དུ་བྲམ་ཟེ་ལ་སོགས་པ་རྣམས་ཀྱི་འོས་སོ། །ཁ་ཅིག་གི་འདོད་  
པས་བྱང་ན་གཙང་པོ་ཆེན་པོ་འབབ་པའི་འགྲམ་དུའོ་ཞེས་སོ། །ཁ་ཅིག་གི་འདོད་པས་ལྷོ་ཕྱོགས་ན་འབབ་པའི་འགྲམ་དུ་གྲོང་ཁྱེར་ལ་སོགས་པའི་གཞིའོ་ཞེས་སོ་དེ་བཞིན་དུ་ཇི་སྐད་བཤད་པའི་མཚན་ཉིད་དང་ལྡན་པའི་ས་གཞིར་མ་གྱུར་ན་ཇི་ལྟར་རྙེད་པའི་ས་གཞི་རྣམ་པར་སྦྱངས་པས་རང་གི་  
རིགས་བསྒྲུབ་པར་བྱས་ནས་ཡོངས་སུ་གཟུང་བར་བྱའོ། །གང་དུ་གཙུག་ལག་ཁང་ལ་སོགས་པ་བཞེངས་པར་འདོད་པའི་ས་ལ། དེ་བཞིན་དུས་ས་གཞི་བའི་ལྕི་བ་ལས་བ་ལང་གི་ཀོ་པའི་ཚད་ཙམ་དུ་གྲྭ་བཞི་པའི་མཎྜལ་བྱས་ཏེ་དང་པོའི་ཐུན་ལ་མཆོད་པ་སྔོན་དུ་འགྲོ་བས་ཏིང་ངེ་འཛིན་གྱི་  
རྣལ་འབྱོར་དང་ལྡན་པས་སློབ་དཔོན་མཉམ་པར་གཞག་སྟེ། དེར་དཀོན་མཆོག་གསུམ་ལ་མཆོད་པ་བྱས་ནས། ཕྱོགས་བཅུ་ན་བཞུགས་པའི་འཇིག་རྟེན་སྐྱོང་བ་ལ་སོགས་པ་རྣམས་ལ་དཔུང་པ་བཟང་པོའི་ཚིགས་སུ་བཅད་པས་མཉེས་པར་བྱས་ཏེ། པུས་མོ་གཡས་པའི་ལྷ་ང་ས་  
ལ་བཙུགས་ཏེ་ཐལ་མོ་སྦྱར་ནས་ལྷ་ལ་སོགས་པ་རྣམས་ལ་གཞི་ཇི་སྙེད་པ་འདི་སྩལ་དུ་གསོལ་ཞེས་ཚིགས་སུ་བཅད་པ་འདིས་ཞུ་བར་བྱའོ། །ཁམས་གསུམ་ས་གཞི་གང་རྣམས་ལ། །ཆེན་པོའི་ཆེན་པོ་གནས་གྱུར་པ། །ལྷ་དང་ཀླུ་དང་དྲི་ཟ་དང། །གནོད་སྦྱིན་ལྷ་མ་ཡིན་ལ་  
སོགས། །སེམས་ཅན་ཀུན་གྱི་དོན་བསྒྲུབ་ཕྱིར། །ཁྱེད་རྣམས་བདག་ལ་གནང་བར་མཛོད། །ས་གཞི་བཟང་པོའི་ཆ་འདི་རུ། །ཕུན་ཚོགས་གཙུག་ལག་ཁང་གྱུར་པ། །གྲགས་བའི་གཞི་རུ་གྱུར་བ་དང། །ལུས་ཅན་ཀུན་གྱི་འཚོ་ཕྱིར་དང། །ཐོས་བསམ་ལ་སོགས་  
སྤེལ་བ་དང། །དམ་པའི་ཆོས་ནི་རབ་བསྒྲུབ་ཕྱིར། །མཆོད་རྟེན་ལ་སོགས་བཤད་བ་རྣམས། །གང་དང་གང་གིས་ཡིད་འདོད་ལ། །འདི་ཡི་ཉེས་ལེགས་རྣམ་དག་ཕྱིར། །བདག་ནི་ཆེ་གེ་མོ་ཞེས་བགྱི། །སྙན་པའི་གྲགས་པ་བསྐྱེད་པར་བྱ། །ཁྱེད་རྣམས་ཀོ་ལོང་མི་འགྱུར་  
  
།བདག་ལ་རྨི་ལམ་ལ་སོགས་བརྟག་དགེ་བའི་ས་གཞི་བདག་ལ་སྩོལ། །ཞེས་པ་འདི་ལན་གསུམ་བརྗོད་པར་བྱའོ། །དེ་ནས་ལངས་ནས་བྱང་ཕྱོགས་སུ་ཕྱིན་ནས་སློབ་དཔོན་ལྷོར་ཞལ་མངོན་པར་ཕྱོགས་ཏེ། མདུན་དུ་སའི་རང་བཞིན་གྱི་སྣོད་དུ་ཟླ་བ་ཕྱེད་པའི་རྣམ་པའི་ཐབ་  
ཁུང་ཡོངས་སུ་བརྟག་པར་བྱའོ། །ས་ནག་པོ་དང། ཐལ་བ་ལ་སོགས་པ་ཇི་ལྟར་རྙེད་པའི་ཁུ་བས་ཉེ་བར་བྱུགས་ཏེ། དུར་ཁྲོད་ཀྱི་སོལ་བའི་ཕྱེ་མའི་རྡུལ་ཚོན་གདབ་སྟེ་མེ་ཏོག་སྔོན་པོ་གཅལ་དུ་དགྲམ་པར་བྱའོ། །འཇིག་རྟེན་གསུམ་ལས་རྣམ་པར་རྒྱལ་བའི་ང་རྒྱལ་བྱས་ནས་  
མདུན་དུ་ལྷོ་ཕྱོགས་ཀྱི་ཆ་ལ་མེ་ཏོག་སྔོན་པོའི་ཚོགས་འཕངས་ཏེ་མཆོད་ཡོན་གྱི་དུང་གི་སྣོད་གཞག་པར་བྱའོ། །གཡོན་དུ་ཡུངས་ཀར་དང། ཚ་བའི་མར་ཁུ་དང། ཁྲག་དང་དུག་དང། ཚྭ་དང། སྐྱེ་ཚེ་དང། རོ་བསྲེགས་པའི་ཐལ་བ་དང། རས་བལ་གྱི་སྙིང་པོ་དང། ཁར་བའི་  
ཕྱེ་མ་དང། རྒྱ་སྐྱེགས་དང། མིའི་རུས་པའི་ཕྱེ་མ་དང། ནིམ་པའི་ལོ་མ་ལ་སོགས་པ་རྣམས་དང། ཞག་དང་སྨྱོ་བྱེད་ཀྱི་ལོ་མའི་ཁུ་བ་བསྲེས་ཏེ་ནིམ་པ་དང། ཡོངས་འདུ་ས་བརྟོལ་དང། བྷ་ལཱ་ཏ་ཀ་དང། མྱོས་བྱེད་ཀྱི་ཤིང་དང། ཚེར་མ་དང། ཁ་བའི་ཤིང་གི་རྩ་བའི་ཆ་ལས་  
སྐྱེས་པ་རྣམས་བཞག་སྟེ་དུག་དང། ཁྲག་དང། མར་ཁུ་བསྲེས་ལ་རྩེ་གཉིས་བཅུག་པའི་ཡམ་ཤིང་ངོ། །མར་དང་ཏིལ་དང། ནས་དང་ཀུ་ཤ་དང་མེ་ཏོག་དང། སྤོས་རྣམས་ཀྱང་ངོ། །དེ་ནས་མྱོས་བྱེད་དང། ནིམ་པ་དང། ཡོངས་འདུ་ས་བརྟོལ་དང། བྷ་ལཱ་ཏ་ཀ་དང་  
ཁ་བ་དང། ཚེར་མ་ཅན་གྱི་ཤིང་སྐམ་པོ་ལ་ལྕགས་དང། འཁར་བ་དང། རྡོ་དང། དུར་ཁྲོད་དང། གཏུམ་པོའི་ཁྱིམ་ནས་བྱུང་བའི་མེ་ལ་མེ་རབ་ཏུ་སྦར་བར་བྱའོ། །དེ་ལ་ཡང་མེ་འབར་བའི་དབུས་སུ་ཧཱུཾ་སྔོན་པོ་ལས་ཡང་དག་པར་བྱུང་པ་ཁ་དོག་སྔོན་པོ་གོས་སྔོན་པོ་ཅན་རྒྱན་  
གྱིས་བརྒྱན་པ་ཁྲོ་ཞིང་འཇིགས་སུ་རུང་བའི་གཟུགས་ཅན་ཞལ་མཆེ་བ་གཙིགས་པ་སྐྲ་དམར་སེར་གྱེན་དུ་འཁྱིལ་བ་མིག་གཅིག་འཛུམ་ཞིང་ལྟ་བའི་སྤྱན་གསུམ་དང་བཞིན་ཁྲོ་གཉེར་དང་ལྡན་པའོ། །ཕྱག་གཡས་ན་རལ་གྲི་དང་དབྱུག་པ་འཛིན་པ། གཡོན་ན་ཞགས་པ་དང་  
  
༄༅། །སྤྱི་བླུགས་འཛིན་པ། དེ་ལྟ་བུར་གྱུར་པའི་མེའི་ཁྲོ་བོ་བསྒོམ་པར་བྱའོ། །དེ་དང་མཚུངས་པའི་ཡེ་ཤེས་ཀྱི་མེ་ལྷ་སྦྱན་དྲངས་ལ་མཆོད་ཡོན་ཕུལ་ནས་མཆོད་པ་བྱས་ལ་དམ་ཚིག་གི་མེ་གཞུག་པར་བྱའོ། །དེའི་རྗེས་སུ་ཨོཾ་ཀཱི་ལི་ཀཱི་ལ་བཛྲ་སརྦ་བིགྷྣཱཾ་ཀཱི་ལ་ཡ་ཧཱུཾ་  
ཕཊ༑ འདིས་བགེགས་ཐམས་ཅད་ལ་ཕུར་བུས་གདབ་པར་བྱའོ། །ཨོཾ་ཨ་མྲྀ་ཏ་ཀུཎྜ་ལི། ཁ་ཁ། ཁཱ་ཧི་ཁཱ་ཧི། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། གརྫྫ་གརྫྫ། བི་སྥོ་ཊ་ཡ་བི་སྥོ་ཊ་ཡ། སརྦ་བིགྷྣཱཾ་བི་ནཱ་ཡ་ཀཱ་ནཱཾ། མ་ཧཱ་ག་ཎ་པ་ཏི་ཛཱི་བི་ཏཱནྟ་ཀ་རཱ་ཡ་ཧཱུཾ་ཧཱུཾ་ཕཊ། འདིས་  
བགེགས་ཐམས་ཅད་གསད་པར་བྱའོ། །ཨོཾ་བཛྲ་ཡཀྵ་སརྦ་པཱ་པཾ་ཁཱ་ད་ཡ་ཧཱུཾ་ཕཊ། འདིས་སྡིག་པ་ཐམས་ཅད་བཟའ་བར་བྱའོ། །དེ་ནས་མེ་ལ་མར་གྱི་དགང་བླུགས་གསུམ་དབུལ་ལོ། །ལག་བ་བུས་མོའི་ཕྱི་ངོས་སུ་བྱས་པས་སོ། །ཨོཾ་ཀྲོ་དྷ་ཨགྣ་ཡེ་ཛ་ཧི་ཀྲོ་དྷ་ཡ་ཧཱུཾ་ཕཊ། སྔགས་འདིས་  
སྲེག་རྫས་ཐམས་ཅད་སྦྱིན་པར་བྱའོ། །དེ་ནས་མེ་ལ་ཞལ་བསིལ་ཕུལ་ནས་དེའི་སྙིང་གར་བགེགས་མཐར་བྱེད་བལྟས་ཏེ། ཡེ་ཤེས་སེམས་དཔའ་སྤྱན་དྲངས་ལ་མཆོད་ཡོན་ལ་སོགས་པ་ཕུལ་ལ། དམ་ཚིག་སེམས་དཔའ་ནང་དུ་བསྒོམ་པར་བྱའོ། །དེ་ནས་ཨོཾ་ཨཱ་བི་གྷྣཱཾ་ནྟ་ཀྲྀ་ཏ་སརྦ་  
པཱ་བཾ་ད་ཧ་ན་ཧཱུཾ། སྔགས་འདིས་སྔོན་བཞིན་དུ་སྲེག་རྫས་སྦྱིན་པར་བྱའོ། །དགང་བླུགས་གང་བར་ཕུལ་ནས་གཤེགས་སུ་གསོལ་ལོ། །ལྷག་མ་རྣམས་ནི་སྔོན་མ་བཞིན་དུ་སྦྱིན་པར་བྱའོ། །དེ་ནས་ཞལ་བསིལ་ལ་སོགས་པ་ཕུལ་ནས། བཟོད་པར་གསོལ་ཞིང་གཤེགས་སུ་གསོལ་ལོ། །  
དེ་ནས་ལངས་ནས་ས་ཕྱོགས་གཙང་སར་མགོ་ལྷོར་ཕྱོགས་ཏེ་ཉལ་བར་བྱའོ། །དེ་ལ་རང་གི་ཁ་ལ་ལག་པ་གཡོན་པས་དགབ་པར་བྱ་སྟེ། སྔགས་འདི་ལན་གསུམ་མམ་བདུན་ནམ་ཉི་ཤུ་རྩ་གཅིག་བཟླས་སོ། །ཨོཾ་མུ་ཙི་ལི་སཱ་ཧཱ། ཨོཾ་མོ་ཧ་ནི་སཱ་ཧཱ། ཨོཾ་དཾ་ཏཱ་ལི་སཱ་ཧཱ། རྨི་ལམ་བཟང་  
ངན་གྱི་མཚན་མ་བརྟག་པར་བྱའོ། །རྨི་ལམ་ན་མི་དགེ་བའི་མཚན་མ་བྱུང་བ་དེ་འདིར་འཆད་པར་འགྱུར་བའི་ཆོ་གས་སྟོང་ཕྲག་ཉི་ཤུའི་སྦྱིན་སྲེག་གིས་གྲོལ་བར་འགྱུར་རོ། །ཐམས་ཅད་ལ་འབུམ་ཕྲག་གཅིག་སྟེ་མདོར་བསྡུས་ནས་བཤད་དོ། །དེ་ནས་བགེགས་མེད་པའི་ས་གཞི་ལ་སྔ་  
  
དེ་ནས་གྲོ་གའམ་དར་བཟང་པོ་ལ་རྩིབས་བརྒྱད་པའི་འཁོར་ལོ་བྲི་བར་བྱའོ། །ལྟེ་བ་ལ་མཾ་གི་ཡི་གེ་བྲིའོ། །མཾ་ཡིག་གི་དབུས་  
སུ་ཨོཾ་མཱ་རཱི་ཙྱཻ་ཨཱ་སྨིན་བྷཱུ་བྷཱ་གེ་སརྦ་དུ་ཥྚ་བིགྷྣཱཾ་བི་ནཱ་ཡ་ཀཱ་ནཱ་མ་བ་ཀཱ་ཥ་མ་ཀུ་རུ་སཱ་ཧཱ། ནང་གི་མུ་ཁྱུད་ལ། ཨོཾ་མཱ་རཱི་ཙཡཻ་བཏྟཱ་ལི་བ་དཱ་ལི་བ་རཱ་ལི་བཱ་རཱ་ཧ་མུ་ཁི་སརྦ་དུ་ཥྚ་པྲ་དུཥྚ་ནཱཾ་མུ་ཁཾ་བནྡྷ་བནྡྷ་ཙཀྵུར་སྱ་བྷཱུ་བྷཱ་གཱ་སྱ་ཤཱིནྟཾ་ཀུ་རུ་སཱ་ཧཱ། ཤར་གྱི་རྩིབས་ལ། ཨོཾ་ཨརྐྐ་མ་སི་ཨ་སྱ་བྷཱུ་བྷཱ་གཱ་  
སྱ་རཀྵཾ་ཀུ་རུ་སཱ་ཧཱ། ལྷོའི་རྩིབས་ལ། ཨོཾ་མརྐྐ་མ་སི་ཨ་སྱ་བྷཱུ་བྷཱ་གཱ་སྱ་རཀྵཾ་ཀུ་རུ་སཱ་ཧཱ། ནུབ་ཀྱི་རྩིབས་ལ། ཨོཾ་ཏེ་ཛོ་མ་སི་ཨ་སྱ་བྷཱུ་བྷཱ་གཱ་སྱ་རཀྵཾ་ཀུ་རུ་སཱ་ཧཱ། བྱང་གི་རྩིབས་ལ། ཨོཾ་ནེ་ར་མ་སི་ཨ་སྱ་བྷཱུ་བྷཱ་གཱ་སྱ་རཀྵཾ་ཀུ་རུ་སཱ་ཧཱ། དབང་ལྡན་གྱི་རྩིབས་ལ། ཨོཾ་ཙི་བཱ་ར་མ་སི་ཨ་སྱ་བྷཱུ་བྷཱ་  
གཱ་སྱ་རཀྵཾ་ཀུ་རུ་སཱ་ཧཱ། རླུང་གི་རྩིབས་ལ། ཨོཾ་བྷ་ན་མ་སི་ཨ་སྱ་བྷཱུ་བྷཱ་གཱ་སྱ་རཀྵཾ་ཀུ་རུ་སཱ་ཧཱ། བདེན་བྲལ་གྱི་རྩིབས་ལ། ཨོཾ་གུལྨ་མ་སི་ཨ་སྱ་བྷཱུ་བྷཱ་གཱ་སྱ་རཀྵཾ་ཀུ་རུ་སཱ་ཧཱ། མེའི་རྩིབས་ལ། ཨོཾ་ཨུ་ད་ཡ་མ་སི་ཨ་སྱ་བྷཱུ་བྷཱ་གཱ་སྱ་རཀྵཾ་ཀུ་རུ་ཤཱིནྟཾ་ཀུ་རུ་པུཥྚིཾ་ཀུ་རུ་བ་ཤཾ་ཀུ་རུ་སཱ་ཧཱ། ཕྱིའི་  
མུ་ཁྱུད་ལ། ཨོཾ་མཱ་རཱི་ཙྱཻ་བཏྟཱ་ལེ། བ་དཱ་ལེ། བ་རཱ་ལེ། བ་རཱ་ཧཱ་མུ་ཁི་ཨ་སྨིན་བྷཱུ་བྷཱ་གཱ་སྱ་སརྦ་དུཥྚ་བིགྷྣཱཾ་མུ་ཁཉྩ་ཀྵུ་བནྡྷ་བནྡྷ། ཨ་སྱ་བྷཱུ་བྷཱ་གཱ་སྱ་ཤཱིནྟཾ་པུཥྚིཾ་རཀྵཾ་ཀུ་རུ་སཱ་ཧཱ། སྔགས་འདིས་ཡང་སྦྲ་ཚིལ་གྱི་རས་ཀྱིས་དྲིལ་ནས་སྨྱུག་མ་ཤིན་ཏུ་རིང་མོའི་རྩེ་མོའམ་རྒྱལ་མཚན་གྱི་རྩེ་མོར་  
གཞག་པར་བྱ་སྟེ་གདན་དང་བཅས་པའོ། །དེ་ནས་ས་གཞི་ལས་བགེགས་དང་ལོག་འདྲེན་ཐམས་ཅད་ཤིན་ཏུ་རིང་དུ་འབྲོས་པར་འགྱུར་ཏེ་སླར་བཟློག་པར་ལྟ་ག་ལ་འགྱུར། ས་ཕྱོགས་འདི་ནི་ངེས་པར་གཙུག་ལག་ཁང་ལ་སོགས་པར་དངོས་གྲུབ་ཏུ་འགྱུར་རོ་ཞེས་སོ། །ས་  
བསྲུང་བའི་ཕྱིར་མེ་འབར་བའི་དབུས་སུ་བཾ་ཡིག་ལས་ཆུའི་དཀྱིལ་འཁོར་རོ། །དེའི་སྟེང་དུ་རཾ་ཡིག་ལས་བྱུང་བའི་བདུད་རྩིའི་འོད་ཟེར་གྱི་ཕྲེང་བ་ལ་རལ་པ་དང་ཅོད་པན་བཅིངས་ཤིང་སྤྱན་གསུམ་པ་མཆོད་ཕྱིར་ཐོགས་དཀར་པོ་དང་གོས་ལ་སོགས་པས་རྣམ་པར་བརྒྱན་པ། ཕྱག་  
  
༄༅། །གཡས་པས་མི་འཇིགས་པ་དང་བགྲང་ཕྲེང་བསྣམས་པ། གཡོན་པ་ན་དབྱུག་པ་དང་སྤྱི་བླུགས་འཛིན་པ། ཞི་བའི་མེ་ལྷ་དཀར་པོ་རྣམ་པར་བསྒོམས་ལ། ཡེ་ཤེས་ཀྱི་མེ་སྤྱན་དྲང་བར་བྱའོ། །ནྱ་གྲོ་དྷ་དང། བྱང་ཆུབ་ཀྱི་ཤིང་དང། ཤ་ལའི་  
བཟའ་བ་དང། འབྲས་ཡོས་དང། ནས་དང་ཞོ་དང། འོ་མ་དང། ཙནྡན་དང། མེ་ཏོག་དང། ཀུ་ཤའི་རྩེ་མོ་དང། དའུར་བའི་རྩེ་མོས་སྔོན་བཞིན་དུ་ཉུག་པར་བྱའོ། །ཨོཾ་པཱ་ཀཱགྣ་ཡེ་སཱ་ཧཱ། སྔགས་འདིས་དམར་གསུམ་དང་བསྲེས་པའི་ཏིལ་གྱིས་སྦྱིན་སྲེག་སྟོང་ཕྲག་གཅིག་  
བྱའོ༑ །པཎྜི་ཏ་ཆེན་པོ་རིགས་ཀྱི་སྦྱིན་པ་ཞེས་བྱ་བས་མཛད་པའི་བྱ་བ་བསྡུས་པ་ལས་རབ་ཏུ་བྱེད་པ་དང་པོའོ།། །།ལྷ་ཡི་རྣལ་འབྱོར་ལྡན་གྱུར་པས། །ས་ནི་མཆོད་པའི་ཆོ་ག་ཡིས། །ལྷ་ནི་སྟེང་དུ་བཏེག་བྱས་ནས། །དེ་ནས་ས་ནི་སྦྱང་བར་བྱ། །དེ་ལ་སློབ་དཔོན་  
གྱིས་རང་གི་ཡི་དམ་ལྷའི་རྣལ་འབྱོར་དང་ལྡན་པས་ཉི་མ་ནུབ་པའི་དུས་སུ་གཞོན་ནུ་མ་ཅིག་ཁ་ཤར་དུ་ཕྱོགས་ཏེ་མཆོད་ཅིང་བསྟོད་ནས། ཀྱེ་བཅོམ་ལྡན་འདས་མ་དགེ་བ་དང་མི་དགེ་བ་གསུངས་ཤིག་ཅེས་བྱའོ། །ཨ་ཀ་པ་ཏ་ཙ་ས་ཧ་བ་ཛ་རྣམས་ལས་ཚིག་གི་དང་པོ་ལ་སྨྲ་བ་  
དེ་བརྫུན་པར་སྨྲ་བར་མི་འགྱུར་བར་རྗེས་སུ་དཔག་པར་བྱའོ། །དེ་ལས་གཞི་རེའུ་མིག་དགུར་བྱས་ལ་ཇི་ལྟར་དེའི་ལན་ཨ་ཡིག་དང་པོར་གྱུར་ན་དེའི་ངེས་པས་ཤར་ཕྱོགས་སུ་རྐང་པས་ལྷག་པའི་ཁྲུ་གང་གི་འོག་ན་བྲམ་ཟེ་རྣམས་ཀྱི་རུས་པའོ། །དེ་མ་བཏོན་པའི་ཉེས་པ་ནི་རིགས་  
དང་ཆུང་མ་འཆི་བ་དང་མེའི་འཇིགས་པའོ། །ཚིག་གི་ལན་ལ་ཀ་དང་པོར་གྱུར་ན་མེར་རྒྱལ་རིགས་ཀྱི་རུས་པའི་སེལ་ཏེ། རྐང་པ་གཉིས་ཀྱི་ལྷག་པའི་ཁྲུ་གང་གི་འོག་ཏུའོ། །གལ་ཏེ་དེ་མ་བཏོན་ན་དེས་ནད་སྣ་ཚོགས་དང། མེའི་འཇིགས་པ་དང། ནོར་ཉམས་པ་དང་  
རྒྱལ་པོས་འཚིར་བ་སྟེར་བར་བྱེད་པར་འགྱུར་རོ། །ཚིག་གི་ལན་ལ་པ་དང་པོར་གྱུར་ན་ལྷོ་ཕྱོགས་ན་རྐང་པས་དམན་པའི་ཁྲུ་དོའི་འོག་ན་རྗེའུ་རིགས་ཀྱི་རུས་པའོ། །དེ་མ་བཏོན་ན་ཕྱི་དང་ནང་གི་ཚ་བ་དང་ནོར་ཉམས་པར་འགྱུར་རོ། །ཚིག་གི་ལན་ལ་ཏ་དང་པོར་གྱུར་ན་སྲིན་པོའི་  
  
།གལ་ཏེ་དེ་མ་བཏོན་ན་དེས་སྣ་ཚོགས་པའི་ནད་དང། འཚིར་བ་དང་སྲེག་པའི་འཇིགས་པ་དང། ཁྱིམ་བདག་འཆི་བར་འགྱུར་རོ། །ཚིག་གི་ལན་ལ་ཙ་དང་པོར་གྱུར་ན་ཆུ་བདག་གི་ཕྱོགས་ན་བྲམ་ཟེའི་རུས་པ་སྟེ་རྐང་པས་  
ལྷག་པའི་ཁྲུ་དོའི་འོག་ནའོ། །གལ་ཏེ་དེ་མ་བཏོན་ན་ཁྱིམ་མེས་ཚིག་པར་འགྱུར་རོ། །ཚིག་གི་ལན་ལ་ས་དང་པོར་གྱུར་ན་རླུང་གི་ཕྱོགས་ནས་བདག་གི་རིགས་ཀྱི་རུས་པ་སྟེ་ཕྱེད་དང་བཅས་པའི་ཁྲུ་དོའི་འོག་ཏུའོ། །དེ་མ་བཏོན་ན་མྱ་ངན་དང། བུད་མེད་ལོག་པར་སྤྱོད་པར་  
འགྱུར་རོ། །ཚིག་གི་ལན་ལ་ཧ་དང་པོར་གྱུར་ན་བྱང་ཕྱོགས་ན་རྐང་པ་གསུམ་ལྷག་པའི་ཁྲུ་དོའི་འོག་ན་རྗེའུ་རིགས་ཀྱི་རུས་པའི་སེལ་ལོ། །དེ་མ་བཏོན་ན་མི་དང་མི་མོ་ཚེ་ཐུང་བར་འགྱུར་རོ། །ཚིག་གི་ལན་ལ་བ་དང་པོར་གྱུར་ན་ཁྲུ་གསུམ་གྱི་འོག་ན་དམངས་  
རིགས་ཀྱི་རུས་པའོ། །ཡང་ན་ཞུམ་བུའི་རུས་པའམ་ལྕགས་སམ་སོལ་བའོ། །དེ་མ་བཏོན་པར་གྱུར་ན་རིགས་དང་ནོར་ཉམས་པར་འགྱུར་རོ། །ཚིག་གི་ལན་ལ་ཛ་དང་པོར་གྱུར་ན་དེའི་དབུས་ན་གཉིས་སྐྱེས་ཀྱི་རུས་པའོ། །དེ་མ་བཏོན་ན་རྒྱལ་པོས་འཚིར་བ་དང་དེའི་ཆད་པ་  
དང་ནོར་ཟད་པའི་ཉེས་པ་རྣམས་སྐྱེ་བར་འགྱུར་རོ། །དེའི་ཕྱིར་ཐམས་ཅད་དུ་ཉེས་པ་དཔག་ཏུ་མེད་པ་བྱེད་པར་འགྱུར་པའི་ཕྱིར་རུས་པ་རྣམས་གདོན་པར་བྱའོ། །དེ་ནས་གཞོན་ནུ་མའི་མདུན་དུ་མཆོད་པ་བྱས་ནས་ཡུངས་ཀར་དང་ནི་མ་པའི་ལོ་མ་ལ་སོགས་པ་ཆང་པ་གཡས་པས་  
གཟུང་སྟེ་གཡས་ཕྱོགས་སུ་བསྐོར་ཞིང་ཆང་པ་གཡོན་པས་གཟུང་ཞིང་གཡོན་ཕྱོགས་སུ་བསྐོར་ནས་མེ་ལ་ལན་གསུམ་དུ་འཕང་བར་བྱའོ། །ཞལ་བསིལ་གྱི་ཆུ་ཡང་འཕང་བར་བྱ་སྟེ་སྔགས་འདི་དག་གིས་སོ། །ཨོཾ་སརྦ་པཱ་པཾ་ད་ཧ་ན་བཛྲ་སརྦ་པཱ་པཾ་ད་ཧ་སཱ་ཧཱ། དེའི་རྗེས་སུ་ཨརྐའི་  
བ་ལ་གྱི་སྟོང་བུ་སྦྱར་ཏེ། ཛྱོ་ཏི་ཤ་མ་ཏིའི་མར་ཁུའམ། ཏིལ་ནག་པོའི་མར་མེ་རབ་ཏུ་སྦྱར་ཏེ་རུས་པ་ཡོངས་སུ་བརྟག་པར་བྱའོ། །དེ་ལ་ཕྱོགས་གང་དུ་མར་མེའི་རྩེ་མོ་རྒྱུག་བ་དེ་ལ་ངེས་པར་རུས་པ་ཡོད་པར་རིག་པར་བྱའོ། །ཡང་གང་དུ་རུས་པ་ཡོད་པ་དེར་མར་མེ་རྡུལ་གྱིས་ཉེ་  
  
༄༅། །བར་འཐིབས་པར་འགྱུར་རོ། །དེ་ནས་གཏོར་མ་དང་མཆོད་པ་ལ་སོགས་པ་བྱས་ནས་མེ་ཏོག་གིས་བརྒྱན་ཅིང་འབྲས་ཡོས་ཀྱིས་མཆོད་ནས་གདུག་པ་ཅན་གྱིས་ཉེ་བར་བསྒྱུར་བ་རབ་ཏུ་ཞི་བར་བྱ་བའི་ཕྱིར་ལངས་ནས་མེའི་ཕྱོགས་ནས་རླུང་གི་ཕྱགས་སུ་སློབ་དཔོན་ཞལ་  
མངོན་པར་ཕྱོགས་ཏེ་སེང་ལྡེང་གི་ཤིང་གིས་མེ་རབ་ཏུ་སྦར་ནས་མེ་རབ་ཏུ་འབར་བའི་དབུས་སུ་ཁྲག་དང་ཐལ་བས་བྱུགས་པའི་གོས་འཛིན་པ་ཚངས་སྐུད་དང་ལྡན་པ་རི་དགས་རླུང་ལ་ཞོན་པ་མགྲིན་པ་རིད་བ་མགོ་རལ་པའི་ཐོར་ཚུགས་བཅིངས་པ་མིག་གསུམ་པ་གཡོ་བའི་བདག་ཉིད་ཅན་  
རཾ་ཡིག་ལས་སྐྱེས་པའི་དབྱུ་གུ་རྩེ་གསུམ་དང། བགྲང་ཕྲེང་དང། བ་དན་དང། སྤྱི་བླུགས་ཀྱིས་མཚན་པའི་ལག་པ་བཞི་དང་ལྡན་པ་ནག་པོ་དང། དམར་མོ་འདྲེས་མ་ཐལ་བའི་རྡུལ་གྱིས་ལུས་ལ་གོས་པ་དྲག་པོ་རླུང་གི་མེ་ལྷ་བསྒོམ་པར་བྱའོ། །ཡེ་ཤེས་ཀྱི་མེ་ལ་སོགས་  
པའང་སྤྱན་དྲང་བར་བྱའོ། །ཡུངས་འབྲུ་ལྔ་དང། གནྡྷ་མུ་ཏ་དང། སྤང་སྤོས་དང། རྨ་བྱའི་གཙུག་ཕུད་རྣམས་ཚ་བའི་མར་ཁུ་དང་བསྲེས་ཏེ་གཞན་ཏིལ་ལ་སོགས་པའི་སྲེས་རྫས་ཀྱིས་སྦྱིན་སྲེག་བྱའོ། །ཨོཾ་མ་རུ་ཏ་ཨགྣ་ཡེ་སཱ་ཧཱ། སྔགས་འདིས་གདུག་པ་ཅན་  
སྐྲོད་པའི་སྦྱིན་སྲེག་བྱའོ། །དེའི་རྗེས་སུ་ལངས་ཏེ་ཉལ་བར་བྱའོ། །དེ་ནས་སློབ་དཔོན་དགེ་བའི་ཉི་མ་གཉིས་པ་ལ་རང་གི་ཡི་དམ་ལྷའི་རྣལ་འབྱོར་བྱས་ནས་གཙུག་ལག་ཁང་ལ་སོགས་པའི་ས་གཞི་ལ་ཞིང་སྐྱོང་ལ་སོགས་པ་རྣམས་ལ་གཏོར་མ་དང་ཉེར་སྤྱོད་ལ་སོགས་པ་ཕུལ་ནས་  
ཞུ་བར་བྱའོ། །སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་དང་ཁྱད་པར་གྱི། །ས་དང་ཕ་རོལ་ཕྱིན་རྣམས་ལ། །ལྷ་མོ་ཁྱོད་ནི་དཔང་དུ་འགྱུར། །སྐྱོབ་པ་ཤཱཀྱ་སེང་གེ་ཡིས། །ཇི་ལྟར་བདུད་ཀྱི་དཔུང་བཅོམ་པ། །དེ་ལྟར་བདག་གིས་བདུད་ཀྱི་དཔུང། །བཅོམ་ནས་  
གཙུག་ལག་ཁང་སོགས་བགྱི། །ཞེས་པ་ལན་གསུམ་བརྗོད་པར་བྱའོ། །སའི་ལྷ་མོ་ལ་གསོལ་བ་བཏབ་ནས་ས་སྦྱང་བའི་ཕྱིར་སེལ་ཡོངས་སུ་བརྟག་པར་བྱའོ། །དེ་ལ་ཇི་ལྟར་ལུས་ཀྱི་གནས་ལ་སེལ་ཡོད་ན་སྐྱེས་བུ་རྣམས་ཀྱི་ཟུག་རྡུར་བྱེད་པ་དེ་བཞིན་དུ་ཁང་ས་གང་ཞིག་ལ་  
  
དེ་ལ་གནས་པའི་སྐྱེས་བུ་རྣམས་ལ་མི་འདོད་པའི་འབྲས་བུ་སྟེར་བར་འགྱུར་རོ། །ཁྱིམ་གང་ལ་སེལ་ཡོད་པ་དེར་ལྷ་དང་གཉིས་སྐྱེས་གནས་ཀྱང་མཆོད་པར་མི་འགྱུར་རོ། །བྲམ་ཟེ་དང་རྒྱལ་རིགས་དང་རྗེའུ་རིགས་དང། དམངས་རིགས་རྣམས་ཀྱང་འདོད་པ་ཆེ་བ་  
དང༑ ཆོས་ལ་སྨོད་པ་དང། སྡིག་པ་སྤྱོད་པ་དང། བཀྲ་ཤིས་དང། སྦྱིན་སྲེག་དང། བཟླས་པའི་བྱ་བ་རྣམས་སྤང་བ་དང། ཕ་དང་མ་དང་བླ་མ་ཡང་སུན་འབྱིན་པ་དང། དབུལ་པོ་དང། ནད་ཀྱིས་མནར་བ་དང། སྡིག་པའི་གྲོགས་པོ་རྣམས་མང་པོར་འགྱུར་རོ། །  
གཞན་ཡང་བ་ལང་གི་མགོའི་རུས་པས་ནི་ཕྱུགས་དང་ནོར་ཉམས་པར་འགྱུར་རོ། །རྟའི་མགོ་བོས་ནི་ཁྱིམ་བདག་ནོར་དང་ལྡན་ཞིང་མཚོན་ཆས་འཚོ་བར་འགྱུར་རོ། །བ་ལང་གི་རུས་པ་སྤྱི་རྣམས་ཀྱིས་སྡུག་བསྔལ་གྱི་རྣམ་པ་རྣམས་ཉེ་བར་སྐྱེད་པར་བྱེད་དོ། །མིའི་རྐེད་པའི་རུས་  
པས་ནི་རིགས་ཉམས་པར་བྱེད་དོ། །མི་རུས་སྤྱི་རྣམས་ཀྱིས་ནི་བདག་པོ་ཉམས་པ་དང། ནོར་ཉམས་པ་དང། གསོད་པ་དང། འཆིང་བ་དང། བུད་མེད་འཕྱོ་བ་དང། ཚངས་སྤྱོད་འཇོམས་པ་ལ་སོགས་པའི་ཉེས་པ་རྣམས་སུ་འགྱུར་རོ། །བུང་བུ་དང་བུང་བུའི་རུས་པ་རྣམས་  
ཀྱིས་ནི་བདག་པོ་འཇིགས་པ་དང། ཉེ་བར་སྐྲོད་པར་ཡང་འགྱུར་རོ། །ཁྱིམ་བྱའི་རུས་པས་ནི་སྡུག་བསྔལ་བར་བྱེད་དོ། །གླང་པོ་ཆེའི་རུས་པས་ནི་བུད་མེད་རྣམས་ངན་དུ་སྤྱོད་པར་འགྱུར་རོ། །ལུག་གི་རུས་པས་ནི་ནོར་མེད་པ་དང་བློ་གྲོས་དམན་པར་ཡང་འགྱུར་རོ། །མྱུར་  
འགྲོའི་རུས་པས་ནི་བ་ལང་གི་རིགས་ཉམས་པར་འགྱུར་རོ། །རའི་རུས་པ་རྣམས་ཀྱིས་ཀྱང་ངོ། །རི་དགས་དང་གཟིག་དང། ཅེ་སྦྱང་གི་རུས་པ་རྣམས་ཀྱིས་ནི་ཁྱིམ་བདག་ཕ་རོལ་གྱིས་ཉེ་བར་འཚེ་བར་འགྱུར་རོ། །སྟག་གི་རུས་པས་ནི་འཚེ་བ་དང་དགྲའི་འཇིགས་པར་བཤད་  
དོ༑ །ཕུབ་མས་ནི་འབྲུ་རྣམས་ཉམས་པར་བྱེད་དོ། །རྡུལ་གྱིས་ནི་གཞན་དུ་འཁྱམས་པར་བྱེད་དོ། །ཐལ་བ་དང་སོལ་བ་དག་གིས་ནི་སྲེག་པའི་ཉེས་པའོ། །ཕག་གི་རུས་པས་ནི་ནད་དུ་བྱེད་དོ། །ར་གན་གྱིས་ནོར་ཉམས་པར་བྱེད་དོ། །ཟངས་མས་ཀྱང་ངོ། །རི་དགས་དང་བྱ་  
  
༄༅། །དང་སྲིན་པོའི་རུས་པ་རྣམས་ཀྱིས་འཆིའོ། །བྱི་བའི་ཐོད་པས་ནོར་དང་འབྲུ་རྣམ་པར་ཉམས་པར་བྱེད་དོ། །སྦྲེ་མོ་དང་གཡི་དག་གི་རུས་པས་གཉེན་རྣམས་དང་འཁོན་པར་བྱེད་དོ། །སྦྲུལ་གྱི་རུས་པས་སྟོབས་དང་ཕུན་སུམ་ཚོགས་པ་ཉམས་པར་འགྱུར་རོ། །ལུག་  
གི་རུས་པས་ཚེ་ཐུང་བའོ། །ལྕགས་ཀྱིས་མིག་ནད་དོ། །རྡོ་ཡིས་འཇིགས་པ་དང་སེམས་གཡེང་བར་བྱེད་དོ། །རྩྭ་སྐམ་པོས་ནད་དོ། །ལོ་མ་སྐམ་པོས་གཞན་གྱི་བྲན་དུ་འགྱུར་རོ། །སྐྲ་ཡིས་སྡུག་པའོ། །མིའི་ཐོད་པས་ནི་བུ་དང་གཉེན་རྣམས་དང་བྲལ་བར་བྱེད་དོ། །ཤིང་  
སྐམ་པོས་དབུལ་པོར་འགྱུར་རོ། །སོའི་རུས་པས་བཞོན་པ་ཉམས་པར་བྱེད་དོ། །ཞུམ་བུའི་བྱང་ཁོག་གིས་བུ་དང་བུད་མེད་དང་འབྲལ་བར་བྱེད་དོ། །མགྲིན་པའི་རུས་པས་འཆི་བར་བྱེད་དོ། །ལྕགས་སྒྲོག་གིས་ཆུང་མ་དང་ལྷན་ཅིག་པ་དང་འབྲལ་བར་བྱེད་དོ། །མིའི་  
ཐལ་གོང་གི་རུས་པས་ནད་མང་པོ་སྟེར་བར་བྱེད་དོ། །སོག་པས་ནོར་ཉམས་པར་བྱེད་དོ། །དབུང་པས་ཕ་རོལ་གྱིས་བརྙས་པར་བྱེད་དོ། །རྫའི་སྣོད་ཆག་པོས་བུ་དང་བྲལ་བར་བྱེད་དོ། །ཁྲའི་རྐང་པས་ནོར་དང་བུད་མེད་ཉམས་པར་བྱེད་དོ། །གྱོ་དུམ་གྱིས་སྡུག་  
བསྔལ་དང་མིག་ནད་དུ་ཡང་འགྱུར་རོ། །དུད་འགྲོའི་རུས་པས་མྱ་ངན་སྟེར་རོ། །ཕྱུགས་ཀྱི་རུས་པས་ལྟོགས་པ་དང་སྐོམ་པ་སྟེར་རོ། །ཀཱ་ཤེ་རུ་ཀའི་རུས་པས་ཕག་དང་མི་དག་ཞེ་སྡང་དང་ནད་དུ་ཡང་བྱེད་དོ། །ཞ་ཉེས་ནི་རྐེད་ནད་དོ། །ལྕགས་གསུམ་གྱི་སེལ་གྱིས་  
དགའ་བ་ཉམས་པར་བྱེད་དོ། །བརླའི་རུས་པས་བུད་མེད་ངན་དུ་སྤྱོད་པར་འགྱུར་རོ། །བྱིན་པའི་རུས་པས་འཆི་བ་སྟེར་རོ། །རུས་པ་ཚིག་པོས་འཆིང་བར་བྱེད་དོ། །འདྲེག་མཁན་གྱི་སྣོད་ཀྱིས་ཕ་རོལ་གྱིས་འཚེ་ཞིང་སྡུག་བསྔལ་དང་དབུལ་པོར་འགྱུར་རོ། །རྟ་རྨིག་གིས་  
རིང་དུ་འཁྱམས་པ་དང། ཉམས་པ་དང། ཉོན་མོངས་པས་འཚེ་བར་འགྱུར་རོ། །ཚེར་མས་རིང་དུ་འཁྱམས་པའོ། །ཤལ་མ་ལིས་འཆིང་བར་བྱེད་དོ། །སོར་གདུབ་དང་རྨ་བྱ་བྲིས་པས་མྱ་ངན་དང་འདོད་པ་ཉམས་པ་རབ་ཏུ་སྟེར་རོ། །འཁར་བས་ནི་ནོར་ཉམས་པར་བྱེད་དོ།།  
  
།རྩ་བའི་རུས་པས་ནོར་ཉམས་པར་བྱེད་དོ། །ཏ་ལུ་ཀའི་རུས་པས་སེམས་རྨོངས་པར་བྱེད་དོ། །ཕྲག་པ་དང་འགྲམ་པའི་རུས་པས་འཆི་བ་དང་ནོར་ཉམས་པའོ། །མ་ཧེའི་རུས་པས་བུ་མོ་སྐྱེ་བར་བྱེད་དོ། །སྦྲེའུ་རུས་པས་དོན་ཉམས་  
པའོ༑ །རྔ་མོའི་རུས་པ་རྣམས་ཀྱིས་སྦྱིན་བདག་འཆིའོ། །འཆད་པར་འགྱུར་པའི་དབང་ཕྱུག་དང། གཙུག་ཏོར་འཁོར་ལོས་སྒྱུར་བ་དང། བརྒྱ་བྱིན་དང། རྡོ་རྗེ་འཇིགས་པ་དང། ཕུར་བུ་དང། རྣམ་ཐོས་སྲས་དང། བདུད་རྩི་འོད་དང། ཟླ་འོད་དང། རྡོ་རྗེ་རྒྱས་པ་  
དང༑ བཟང་སྐྱོང་དང། རྡོ་རྗེ་རྣོན་པོ་དང། རྡོ་རྗེ་སྲུང་བ་དང། རྡོ་རྗེ་རྒྱུ་རྣམས་ཀྱི་རེ་མིག་བཅུ་གསུམ་པོ་རྣམས་ལ་སེལ་གནས་ན་རིགས་མི་འཕེལ་བ་དང་བུ་མེད་པའི་ཉེས་པ་སྟེར་བར་འགྱུར་རོ། །ལྷ་མ་ཡིན་དང་རྡོ་རྗེ་ལས་དང་རྡོ་རྗེ་མེ་དང། ཉི་འོད་འབར་བ་དང། རྡོ་རྗེ་དྲི་དང་  
བྱམས་པ་དང། སྦོས་ཀྱི་གླང་པོ་དང། ཀུན་དུ་བཟང་པོ་དང། རྡོ་རྗེ་རིན་ཆེན་དང། རྡོ་རྗེ་སེམས་དཔའ་རྣམས་ཀྱི་རེ་མིག་དགུ་ལ་སེལ་ཡོད་ན་བུད་མེད་འཆི་བར་འགྱུར་རོ། །ད་ནི་དགེ་བའི་མཚན་རྣམས་བཤད་པར་བྱ་སྟེ། དེ་ལ་སྦལ་པའི་རུས་པས་ཆོས་དང་ནོར་སྟེར་བར་བྱེད་  
དོ༑ །གསེར་གྱིས་ནོར་དང་བུ་སྟེར་བར་བྱེད་དོ། །འབྲུ་ཡིས་བདེ་བ་འབབ་པར་བྱེད་དོ། །ཉ་ཕྱིས་ཀྱིས་བདེ་བ་དང་ཞི་བ་སྟེར་བར་བྱེད་དོ། །རུས་སྦལ་གྱི་རུས་པས་ནི་རིག་པ་ཐོབ་པ་དང་རྒྱས་པར་བྱེད་དོ། །དུང་གིས་འདོད་པ་དང་ཡོ་བྱད་རབ་ཏུ་སྟེར་རོ། །བ་ལང་གི་རོས་ནོར་དང་འབྲུ་  
སྟེར་རོ། །མུ་ཏིག་གི་འབྲས་བུས་དཔལ་སྟེར་རོ། །བྱི་རུས་ནད་མེད་པར་བྱེད་དོ། །དངུལ་གྱིས་ཞི་བར་བྱེད་དོ། །རུས་སྦལ་དང་སྦལ་པ་གསོན་མའམ་མི་གསོན་པ་ཡང་རུང་སྟེ། དགེ་བ་རབ་ཏུ་སྟེར་རོ། །དབང་པོ་དང་མེ་དང། གཤིན་རྗེ་དང། མཆན་མོ་སྤྱོད་པ་དང། ཆུ་བདག་  
དང༑ རླུང་གི་ཕྱོགས་རྣམས་སུ་གནས་པའི་ཁྲོན་པས་ནི་གོ་རིམས་བཞིན་དུ་མེ་ཡིས་འཇིགས་པ་དང། དགྲ་ཡིས་འཇིགས་པ་དང། འཐབ་མོ་དང། བུ་འཆི་བ་དང། བུད་མེད་གཡེམ་པ་དང། བུད་མེད་འཆི་བར་བྱེད་དོ། །བྱང་ཕྱོགས་ན་གནས་པའི་ཁྲོན་པས་ནི་རྒྱས་  
  
༄༅། །པར་བྱེད་དོ། །དབང་ལྡན་ན་ཡོད་པོས་ཞི་བར་བྱེད་དོ། །གཙང་པོས་འཁོར་བའམ་ཕྱོགས་གཉི་ས་ན་གཙང་པོ་ཡོད་པའི་ས་དེ་དགེ་བར་བྱེད་དོ། །གཤིན་རྗེའི་ཕྱོགས་ན་གཙང་བ་ཡོད་ན་མི་དགེ་བར་བྱེད་དོ། །ལྷོ་དང་ནུབ་ན་ནགས་དང་རི་དགས་གནས་པས་དགེ་བར་  
བྱེད་དོ། །ས་གཞི་གང་ཞིག་ཚ་བའི་དུས་ན་བསིལ་བ་གྲང་བའི་དུས་སུ་དྲོ་བ་དང། དབྱར་གྱི་དུས་སུ་སྙོམས་པ་དེས་རིགས་བཞི་པོ་རྣམས་དགེ་བར་བྱེད་པར་འགྱུར་རོ། །དེ་བཞིན་དུ་ལེགས་པར་ཡོངས་སུ་བརྟགས་ནས་ཁང་པའི་དབུས་སུ་སའི་ལྷ་མོ་རྣམ་པར་བསྒོམས་ཏེ་མཆོད་པ་  
ལ་སོགས་པ་བྱས་ནས་སླར་ཞུ་བར་བྱ་སྟེ། རྣམ་པ་ཀུན་དུ་ཁྱོད་ཕྱག་འཚལ། །ཀྱེ་ཧོ་ལྷ་མོས་རབ་ཏུ་སྩོལ། །དཀོན་མཆོག་གསུམ་གྱི་བཞུགས་གནས་ཕྱིར། །གཙུག་ལག་ཁང་ནི་བཞེངས་པར་བྱ། །ཨོཾ་ཧཱུཾ་ཛཾ་ཛཾ་སཱ་ཧཱ། ཞེས་པ་ནི་ས་བླང་བའི་སྔགས་སོ། །དེ་ནས་མཆོད་པ་  
ལ་སོགས་པ་ཕུལ་ནས། ཡང་དག་པར་མཆོད་དེ་སའི་ལྷ་མོ་ཡིད་ཀྱིས་བཏེག་སྟེ་ནམ་མཁའ་ལ་དགོད་པར་བྱའོ། །དེ་ལ་རེ་མིག་བརྒྱད་ཅུ་རྩ་གཅིག་ལྷ་རྣམས་མཆོད་པའི་ཕྱིར་ཕྱོགས་བཞིའི་ཕྱོགས་རྣམས་སུ་རྩ་བཞི་བཅུའི་རང་བཞིན་གྱི་ལྷ་མོ་བཞི་བཅུ་རྣམས་བསྒོམ་པར་བྱའོ།།  
དེ་རྣམས་ལ་དང་པོར་མཆོད་པར་བྱའོ། །དེ་ལ་ཤར་ཕྱོགས་ཀྱི་ཕྱི་རོལ་ཏུ་དང་པོ་དབང་ལྡན་ནས་གོ་རིམས་ཇི་ལྟ་བ་བཞིན་དུ་རྩ་བཅུ་སྟེ། རབ་ཏུ་དགའ་བ་དང། དྲི་མ་མེད་པ་དང། འོད་བྱེད་པ་དང། འོད་འཕྲོ་བ་དང། སྤྱད་དཀའ་བ་དང། མངོན་དུ་གྱུར་པ་དང། རིང་དུ་གྱུར་  
པ་དང༑ མི་གཡོ་བ་དང། ལེགས་པའི་བློ་གྲོས་དང། ཆོས་ཀྱི་སྤྲིན་ཞེས་པ་རྣམས་ནི་ཞལ་ནུབ་ཏུ་མངོན་པར་ཕྱོགས་པའོ། །དེ་བཞིན་དུ་ལྷོ་ཕྱོགས་ཀྱི་ཕྱི་རོལ་དུ་དང་པོ་མེ་ནས་གོ་རིམས་ཇི་ལྟ་བ་བཞིན་དུ་རྩ་བཅུ་སྟེ། སྦྱིན་པ་དང། ཚུལ་ཁྲིམས་དང། བཟོད་པ་དང། བརྩོན་  
འགྲུས་དང། བསམ་གཏན་དང། ཤེས་རབ་དང། ཐབས་དང། སྨོན་ལམ་དང། སྟོབས་དང། ཡེ་ཤེས་ཀྱི་ཕ་རོལ་ཏུ་ཕྱིན་པའི་རང་བཞིན་རྣམས་ཞལ་བྱང་དུ་མངོན་པར་ཕྱོགས་པའོ། །དེ་བཞིན་དུ་ཡང་ནུབ་ཕྱོགས་ཀྱི་ཕྱི་རོལ་དུ་དང་པོ་བདེན་བྲལ་ནས་གོ་རིམས་ཇི་ལྟ་བ་  
  
ཚེ་དང། སེམས་དང། ཡོ་བྱད་དང། ལས་དང། སྐྱེ་བ་དང། རྫུ་འཕྲུལ་དང། མོས་པ་དང། སྨོན་ལམ་དང། ཡེ་ཤེས་དང། ཆོས་རྣམས་ལ་དབང་པའི་རང་བཞིན་ཏེ། དེ་བཞིན་དུ་ཤར་དུ་ཕྱོགས་ནས་བཞུགས་པའོ། །དེ་བཞིན་དུ་བྱང་ཕྱོགས་  
ཀྱི་ཕྱི་རོལ་དུ་དང་པོ་རླུང་ནས་གོ་རིམས་ཇི་ལྟ་བ་བཞིན་དུ་རྩ་བཅུ་སྟེ། ནོར་རྒྱུན་མ་དང། རིན་ཆེན་སྣང་མ་དང། གཙུག་ཏོར་རྣམ་པར་རྒྱལ་མ་དང། འོད་ཟེར་ཅན་དང། རི་ཁྲོད་ལོ་མ་ཅན་དང། སྒོ་མཐའ་ཡས་མ་དང། ཛཱཾ་གུ་ལི་དང། ཙུན་ད་དང། ཤེས་རབ་སྤེལ་མ་  
དང༑ སངས་རྒྱས་ཀུན་གྱི་མཛོད་ལྡན་མ་རྣམས་ཏེ་གཟུངས་མ་བཅུའི་རང་བཞིན་རྣམས་ནི་ཞལ་ལྷོར་མངོན་པར་ཕྱོགས་པའོ། །དེ་ལ་རབ་ཏུ་དགའ་བ་ལ་ཕྱོགས་བ་བཅུ་ནི་དམར་པོ་དང། དཀར་པོ་དང། དམར་སྐྱ་དང། ནག་པོ་དང། སེར་པོ་དང། གསེར་དང་  
ནམ་མཁའ་དང། སྐྱ་བོ་དང། དཀར་པོ་དང། སེར་པོའི་ཁ་དོག་རྣམས་སོ། །ཕྱག་གཉིས་པ་སྟེ། ཕྱག་གཡས་པ་རྣམས་ན་རྡོ་རྗེ་འཛིན་པའོ། །གཡོན་པ་རྣམས་ན་ཡིད་བཞིན་གྱི་ནོར་བུ་དང། པདྨ་དཀར་པོ་དང། སྣ་ཚོགས་པདྨའི་སྟེང་ན་ཉི་མ་དང། ཨུཏྤལ་སྔོན་པོ་  
དང༑ མརྒད་དང། པདྨ་ལ་གནས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་པུ་སྟི་དང་སྣ་ཚོགས་པདྨ་ལ་གནས་པའི་སྣ་ཚོགས་རྡོ་རྗེ་དང། པདྨའི་སྟེང་དུ་ཟླ་བ་ལ་གནས་པའི་རྡོ་རྗེ་དམར་པོ་དང། རལ་གྲིས་མཚན་པའི་ཨུཏྤལ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་པུ་སྟི་  
རྣམས་འཛིན་པའོ། །སྦྱིན་པ་ལ་སོགས་པ་རྣམས་ནི་དཀར་པོ་དང། སེར་པོ་དང། སྔོན་པོ་དང། སེར་པོ་དང། སྐྱ་བོ་དང། ནག་པོ་དང། དམར་པོ་དང། དཀར་པོའི་ཁ་དོག་རྣམས་སོ། །ཕྱག་གཉིས་ཏེ་ཕྱག་གཡས་པ་རྣམས་ནི་ཡིད་བཞིན་གྱི་ནོར་བུ་འཛིན་པ་རྣམས་  
སོ༑ །གཡོན་ན་འབྲས་ཀྱི་སྙེ་མ་འཛིན་པ་དང། ཨ་ཤོ་ཀའི་ལོ་མ་དང་པདྨ་དཀར་པོ་དང། ཨུཏྤལ་སྔོན་པོ་དང། པདྨ་དཀར་པོ་དང། པདྨ་ལ་གནས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་པུ་སྟི་དང་ཆོས་ཀྱི་འཁོར་ལོའི་ཕྱག་རྒྱ་དང། པདྨ་སེར་པོ་ལ་གནས་པའི་རྡོ་རྗེ་དང་  
  
༄༅། །ཨུཏྤལ་སྔོན་པོ་ལ་གནས་པའི་རལ་གྲི་དང། ཤེས་རབ་ཀྱི་ཕ་རོལ་ཏུ་ཕྱིན་པའི་པུ་སྟི་དང། རིན་པོ་ཆེའི་རྒྱན་གྱིས་བརྒྱན་པའི་བྱང་ཆུབ་ཀྱི་ཤིང་རྣམས་འཛིན་པའོ། །ཚེ་ལ་དབང་བ་ལ་སོགས་པ་རྣམས་ནི་དམར་པོ་དང། དཀར་པོ་དང། སེར་པོ་དང་  
ལྗང་གུ་དང། སྣ་ཚོགས་པའི་མདོག་དང། ནག་པོ་དང། སྐྱ་བོ་དང། སེར་པོ་དང། སྔོན་པོ་དང། དཀར་པོའི་མདོག་རྣམས་སོ། །ཕྱག་གཉིས་ཏེ་གཡས་པ་རྣམས་ན་པདྨ་འཛིན་པའོ། །གཡོན་པ་ན་པདྨ་རཱ་ག་ལ་གནས་པའི་འོད་དཔག་མེད་ཀྱི་སྐུ་དང། རྡོ་རྗེ་  
དམར་པོ་དང། ཡིད་བཞིན་གྱི་ནོར་བུའི་རྒྱལ་མཚན་དང། སྣ་ཚོགས་རྡོ་རྗེ་དང། ཁ་དོག་སྣ་ཚོགས་པའི་འཁྲི་ཤིང་དང། པདྨ་ལ་གནས་པའི་ཟླ་བ་དང་ཉི་མ་དང། པྲི་ཡང་ཀུའི་མེ་ཏོག་གི་སྙེ་མ་དང། ཨུཏྤལ་དང། ཨུཏྤལ་སྔོན་པོ་ལ་གནས་པའི་རལ་གྲི་དང། པདྨ་ལ་  
གནས་པའི་བུམ་པ་བཟང་པོ་ཕྱག་ན་བསྣམས་པའོ། །ནོར་རྒྱུན་མ་ལ་སོགས་པ་རྣམས་ནི་སེར་པོ་དང། དམར་པོ་དང། དཀར་པོ་དང། སྐྱ་བོ་དང། སྔོན་པོ་དང། དཀར་པོ་དང། ལྗང་གུ་དང། དཀར་པོ་དང། སྐྱ་བོ་དང། སེར་པོའི་ཁ་དོག་རྣམས་སོ། །ཕྱག་གཉིས་པ་  
སྟེ་ཕྱག་གཡས་པ་ན་སྣ་ཚོགས་རྡོ་རྗེ་བསྣམས་པའོ། །གཡོན་པ་རྣམས་ན་འབྲས་ཀྱི་སྙེ་མ་དང། ཡིད་བཞིན་གྱི་ནོར་བུའི་རྒྱལ་མཚན་དང། ནོར་བུ་ཆུ་ཤེལ་གྱི་བུམ་པ་དང། ཁབ་དང་སྐུད་པ་དང། རྨ་བྱའི་སྒྲོ་དང། དུག་གི་མེ་ཏོག་གི་སྙེ་མ་དང། གཏེར་གྱི་བུམ་པ་  
ཆེན་པོ་དང། ཕྲེང་བ་འཕྱང་བའི་སྤྱི་བླུགས་དང། ཨུཏྤལ་སྔོན་པོ་ལ་གནས་པའི་རལ་གྲི་དང། པདྨ་ལ་གནས་པའི་རིན་པོ་ཆེ་སྣ་ཚོགས་པའི་སྒྲོམ་འཛིན་པ་རྣམས་སོ། །ལྷ་མོ་བཞི་བཅུ་པོ་ནི་སྣ་ཚོགས་པདྨ་དང་ཟླ་བའི་དཀྱིལ་འཁོར་ལ་སེམས་དཔའི་སྐྱིལ་ཀྲུང་གིས་བཞུགས་  
པའོ༑ །དེ་ནས་མཆོད་པའི་སྔགས་ནི། ཨོཾ་ཨཱ་པྲ་མུ་དི་ཏཱ་ཡཻ་ན་མཿ་སཱ་ཧཱ། ཨོཾ་བི་མ་ལཱ་ཡཻ་ན་མཿ་སཱ་ཧཱ། ཨོཾ་པྲ་བྷཱ་ཀ་རཱ་ཡཻ་ན་མཿ་སཱ་ཧཱ། ཨོཾ་ཨརྩིཥྨ་ཏྱཻ་ན་མཿ་སཱ་ཧཱ། ཨོཾ་སུ་དུ་རྫ་ཡཱ་ཡཻ་ན་མཿ་སཱ་ཧཱ། ཨོཾ་ཨ་བཧི་མུ་ཁཱ་ཡཻ་ན་མཿ་སཱ་ཧཱ། ཨོཾ་དུ་རཾ་ག་མཱ་ཡཻ་ན་མཿ་སཱ་ཧཱ། ཨོཾ་ཨ་ཙ་ལཱ་ཡཻ་  
  
ཨོཾ་སཱ་དཧུ་མ་ཏྱཻ་ན་མཿ་སཱ་ཧཱ། ཨོཾ་དྷརྨ་མེ་གྷཱ་ཡཻ་ན་མཿ་སཱ་ཧཱ། ཞེས་པས་མཆོད་པར་བྱའོ། །ཨོཾ་དཱ་ན་པཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་ཤཱི་ལ་པཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་ཀྵཱ་ནྟི་པཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་བཱིརྱ་པཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་དྷྱཱ་ན་པཱ་ར་མི་ཏཱ་ཡཻ་ན་མཿ་སཱ་ཧཱ་  
ཨོཾ་པྲཛྙཱ་བཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་ཨུ་པ་ཡ་པཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་བ་ལ་པཱ་ར་མི་ཏཱ་ཡཻ་ནཱ་མཿ་སཱ་ཧཱ། ཨོཾ་པྲ་ཎི་དྷཱ་པཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་ཛྙཱ་པཱ་ར་མི་ཏཱ་ཡཻ་ན་མཿ་སཱ་ཧཱ། ཨོཾ་ཨཱ་ཡུརྦ་ཤི་ཏཱ་ཡཻ་ན་མཿ་སཱ་ཧཱ། ཨོཾ་ཙིཏྟ་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་པ་རི་སྐཱ་ར་བ་ཤི་ཏ་ཡཻ་ན་མཿ་  
སཱ་ཧཱ༑ ཨོཾ་ཀརྨ་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་ཨུ་པ་པཏྟི་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་རྀ་དཧི་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་ཨ་དཧི་མུཀྟི་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་པྲ་ཎི་དྷ་ན་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་ཛྙཱ་ན་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་དྷརྨ་བ་ཤི་ཏཱ་ཡཻ་ན་མཿ་སཱ་ཧཱ། ཨོཾ་བ་སུ་མ་ཏྱཻ་ན་མཿ་སཱ་ཧཱ་  
ཨོཾ་རཏྣོ་ལྐཱ་ཡཻ་ན་མཿ་སཱ་ཧཱ། ཨོཾ་ཨུཥྞཱི་ཥ་བི་ཛ་ཡཱ་ཡཻ་ན་མཿ་སཱ་ཧཱ། ཨོཾ་མཱ་རཱི་ཙྱཻ་ན་མཿ་སཱ་ཧཱ། ཨོཾ་པརྞ་ཤ་བ་རྱཻ་ན་མཿ་སཱ་ཧཱ། ཨོཾ་ཛཱ་གུ་ལྱཻ་ན་མཿ་སཱ་ཧཱ། ཨོཾ་ཨ་ནནྟ་མུ་ཁྱཻ་ན་མཿ་སཱ་ཧཱ། ཨོཾ་ཙུནྡཱ་ཡཻ་ན་མཿ་སཱ་ཧཱ། ཨོཾ་པྲཛྙཱ་བརྡྷ་ཉཻ་ན་མཿ་སཱ་ཧཱ། ཨོཾ་སརྦ་བུདྡྷ་ཀོ་ཥ་བ་ཏྱཻ་ན་མཿ་སཱ་ཧཱ་  
དེའི་རྗེས་སུ་རེ་མིག་བརྒྱད་ཅུ་རྩ་གཅིག་གི་གནས་སུ་རྣམ་པར་སྣང་མཛད་ཆེན་པོ་ལ་སོགས་པའི་ལྷ་རྣམས་བསྒོམ་པར་བྱའོ། །རང་རང་གི་སྔགས་ཀྱིས་དའུར་བ་དང། ཀུན་ད་དང། འབྲས་མ་ཉམས་པ་དང། འབྲས་ཡོས་དང། ཀུ་སུ་མ་བྷ་དང། འབྲས་བུ་ལ་སོགས་པ་  
རྣམས་ཀྱི་མཆོད་པས་མཆོད་པར་བྱའོ། །དབུས་ཀྱི་རེ་མིག་ལ་རྣམ་པར་སྣང་མཛད་ཆེན་པོ་སྐུ་མདོག་དཀར་པོ་ཞལ་བཞི་པ་བྱང་ཆུབ་མཆོག་གི་ཕྱག་རྒྱས་བཞུགས་པའོ། །ཨོཾ་བཛྲ་དྷཱ་ཏ་བེ་ན་མཿ་སཱ་ཧཱ། དེ་ནས་གཉིས་པ་ལ་རེ་མིག་བརྒྱད་དེ། ཤར་ལ་སོགས་  
པའི་ཕྱོགས་སུ་སེམས་མ་རྡོ་རྗེ་མ་དང། རིན་ཆེན་རྡོ་རྗེ་མ་དང། ཆོས་ཀྱི་རྡོ་རྗེ་མ་དང། ལས་ཀྱི་རྡོ་རྗེ་མ་རྣམས་སོ། །མེ་ལ་སོགས་པའི་མཚམས་རྣམས་སུ་རྡོ་རྗེ་སྒེག་མོ་དང། རྡོ་རྗེ་ཕྲེང་བ་མ་དང། རྡོ་རྗེ་གླུ་མ་དང། རྡོ་རྗེ་གར་མ་རྣམས་དཀར་པོ་དང། སེར་པོ་དང་  
  
༄༅། །དམར་པོ་དང། ཁ་དོག་སྣ་ཚོགས་པ་རྣམས་སོ། །རྡོ་རྗེ་དང། རིན་པོ་ཆེ་དང། པདྨ་དང། སྣ་ཚོགས་རྡོ་རྗེ་དང། རིན་པོ་ཆེའི་རྡོ་རྗེ་དང། རིན་པོ་ཆེའི་ཕྲེང་བ་དང། པི་ཝང་དང། གར་བྱེད་པའི་ཚུལ་ལོ། །ཨོཾ་བཛྲ་བཛྲི་ཎཱི་ན་མཿ་སཱ་ཧཱ། ཨོཾ་རཏྣ་བཛྲི་ཎཱི་ན་མཿ་སཱ་ཧཱ་  
ཨོཾ་དྷརྨ་བཛྲི་ཎཱི་ན་མཿ་སཱ་ཧཱ། ཨོཾ་ཀརྨ་བཛྲི་ཎཱི་ན་མཿ་སཱ་ཧཱ། ཨོཾ་བཛྲི་ལཱ་སྱེ་ན་མཿ་སཱ་ཧཱ། ཨོཾ་བཛྲ་མཱ་ལེ་ན་མཿ་སཱ་ཧཱ། ཨོཾ་བཛྲ་གའི་ཏྱཻ་ན་མཿ་སཱ་ཧཱ། ཨོཾ་བཛྲ་ནྲྀ་ཏྱཻ་ན་མཿ་སཱ་ཧཱ། གསུམ་པའི་རེ་མིག་བཅུ་དྲུག་པོ་རྣམས་ལ་དང་པོ་དབང་ལྡན་ནས་རེ་མིག་བཞི་ལ་རྡོ་རྗེ་སེམས་དཔའ་དང། རྡོ་རྗེ་རྒྱལ་  
པོ་དང། རྡོ་རྗེ་ཆགས་པ་དང། རྡོ་རྗེ་ལེགས་པ་རྣམས་སོ། །དང་པོ་མེ་ནས་རེ་མིག་བཞི་ལ་རྡོ་རྗེ་རིན་པོ་ཆེ་དང། རྡོ་རྗེ་གཟི་བརྗིད་དང། རྡོ་རྗེ་མེ་ཏོག་དང། རྡོ་རྗེ་བཞད་པ་རྣམས་སོ། །དང་པོ་བདེན་བྲལ་ནས་རེ་མིག་བཞི་ལ་རྡོ་རྗེ་ཆོས་དང། རྡོ་རྗེ་རྣོན་པོ་དང། རྡོ་རྗེ་རྒྱུ་དང། རྡོ་རྗེ་  
གསུང་བ་རྣམས་སོ། །དང་པོ་རླུང་ནས་རེ་མིག་བཞི་ལ་རྡོ་རྗེ་ལས་དང། རྡོ་རྗེ་སྲུང་བ་དང། རྡོ་རྗེ་གནོད་སྦྱིན་དང། རྡོ་རྗེ་མཚམས་རྣམས་སོ། །སེམས་དཔའི་སྐྱིལ་ཀྲུང་གིས་བཞུགས་པའོ། །ཞལ་གཅིག་པ་ཕྱག་གཉིས་པ་རྣམས་ཏེ། དཀར་པོ་དང། སེར་པོ་དང། དམར་པོ་  
དང༑ སྔོན་པོ་དང། སེར་པོ་དང། དམར་པོ་དང། སྔོན་པོ་དང། དཀར་པོ་དང། ཅུང་ཟད་དམར་པོ་དང། སྔོན་པོ་དང། སེར་པོ་དང། དམར་པོ་དང། སྣ་ཚོགས་དང། སེར་པོ་དང། ནག་པོ་དང། སེར་པོའི་ཁ་དོག་རྣམས་སོ། །རྡོ་རྗེ་དང། ལྕགས་ཀྱུ་དང། མདའ་  
འགེངས་པ་དང། མཛུབ་མོ་འཕེན་པའི་ཚུལ་དང། རྡོ་རྗེ་སེར་པོ་དང། ཉི་མ་དང། རྒྱལ་མཚན་དང། སོའི་ཕྲེང་བ་དང། པདྨ་དང། རལ་གྲི་དང། འཁོར་ལོ་དང། ཆོས་ཀྱི་དུང་དང། སྣ་ཚོགས་རྡོ་རྗེ་དང། གོ་ཆ་དང། མཆེ་བ་དང། རྡོ་རྗེའི་ཁུ་ཚུར་རྣམས་ཏེ་རང་རང་གི་མཚན་མ་  
འཛིན་པའོ། །ཨོཾ་བཛྲ་སཏཱ་ཡ་ན་མཿ་སཱ་ཧཱ། ཨོཾ་བཛྲ་རཱ་ཛཱ་ཡ་ན་མཿ་སཱ་ཧཱ། ཨོཾ་བཛྲ་རཱ་གཱ་ཡ་ན་མཿ་སཱ་ཧཱ། ཨོཾ་བཛྲ་སཱ་དྷ་བེ་ན་མཿ་སཱ་ཧཱ། ཨོཾ་བཛྲ་རཏྣཱ་ཡ་ན་མཿ་སཱ་ཧཱ། ཨོཾ་བཛྲ་ཀེ་ཏ་བེ་ན་མཿ་སཱ་ཧཱ། ཨོཾ་བཛྲ་ཧ་སཱ་ཡ་ན་མཿ་སཱ་ཧཱ། ཨོཾ་བཛྲ་དྷརྨཱ་ཡ་ན་མཿ་སཱ་ཧཱ་  
  
ཨོཾ་བཛྲ་ཧེ་ཏ་བེ་ན་མཿ་སཱ་ཧཱ། ཨོཾ་བཛྲ་བྷཱ་ཥཱ་ཡ་ན་མཿ་སཱ་ཧཱ། ཨོཾ་བཛྲ་ཀརྨ་ཎེ་ན་མཿ་སཱ་ཧཱ། ཨོཾ་བཛྲ་རྐྵཱ་ཡ་ན་མཿ་སཱ་ཧཱ། ཨོཾ་བཛྲ་ཡ་ཀྵཱ་ཡ་ན་མསཱ་ཧཱ། ཨོཾ་བཛྲ་ས་ནྡྷཱ་ཡ་ན་མཿ་སཱ་ཧཱ། དེ་བཞིན་དུ་བཞི་པ་ལ་རེ་མིག་ཉི་ཤུ་རྩ་བཞི་སྟེ། དང་པོ་དབང་ལྡན་ནས་རྡོ་རྗེ་  
དྲི་མ་དང། བྱམས་པ་དང། དོན་ཡོད་མཐོང་དང། རྡོ་རྗེ་ལྕགས་ཀྱུ་དང། ངན་སོང་ཀུན་འཇོམས་དང། མྱ་ངན་དང་མུན་པ་ཐམས་ཅད་འཇོམས་པའི་བློ་གྲོས་རྣམས་སོ། །དང་པོ་མེ་ནས་རྡོ་རྗེ་བདུག་སྦོས་མ་དང། སྦོས་ཀྱི་གླང་པོ་དང། དཔའ་བར་འགྲོ་བ་དང། རྡོ་རྗེ་ཞགས་  
པ་དང། ནམ་མཁའ་མཛོད་དང། ཡེ་ཤེས་ཏོག་རྣམས་སོ། །དང་པོ་བདེན་བྲལ་ནས་རྡོ་རྗེ་མེ་ཏོག་མ་དང། བདུད་རྩི་འོད་དང། ཟླ་འོད་དང། རྡོ་རྗེ་རྒྱས་པ་དང། བཟང་སྐྱོང་དང། དྲ་བ་ཅན་གྱི་འོད་རྣམས་སོ། །དང་པོ་རླུང་ནས་རྡོ་རྗེ་མར་མེ་མ་དང། རྡོ་རྗེ་སྙིང་པོ་དང། མི་ཟད་པའི་  
བློ་གྲོས་དང། རྡོ་རྗེ་འབེབས་པ་དང། སྤོབས་པ་བརྩེགས་པ་དང། ཀུན་དུ་བཟང་པོ་རྣམས་ཏེ། སྣ་ཚོགས་དང། སེར་པོ་དང། གསེར་དང། དཀར་པོ་དང། སྐྱ་བོ་དང། དཀར་སྐྱ་དང། དཀར་པོ་དང། སྔོན་པོ་དང། དཀར་པོ་དང། ནག་པོ་དང། སྐྱ་བོ་དང། སྔོན་  
པོ་དང། སེར་པོ་དང། དཀར་པོ་དང། སྐྱ་བོ་དང། དམར་པོ་དང། དམར་པོ་དང། དམར་པོ་དང། ནམ་མཁའ་དང། ནམ་མཁའ་དང། དཀར་པོ་དང། སྣ་ཚོགས་དང། དམར་པོ་དང། སེར་པོའི་ཁ་དོག་རྣམས་སོ། །རྡོའི་དུང་དང། ཀླུ་ཤིང་གི་མེ་ཏོག་དང། ཆུ་སྐྱེས་ཀྱི་སྤྱན་དང་  
ལྕགས་ཀྱུ་དང། ལྕགས་ཀྱུ་དང། དབྱུག་པ་དང། པོག་ཕོར་དང། དྲིའི་དུང་དང། རལ་གྲི་དང། ཞགས་པ་དང། དམ་པའི་ཆོས་དང། གཏེར་གྱི་རྒྱལ་མཚན་དང། མེ་ཏོག་གི་ཟ་མ་ཏོག་དང། བུམ་པ་དང། ཟླ་བ་དང། རིན་པོ་ཆེའི་ལྕགས་སྒྲོག་དང། རིན་པོ་ཆེ་དང། དྲ་  
བ་དང༑ མར་མེའི་སྡོང་བུ་དང། རྡོ་རྗེ་དང། བུམ་པ་དང། རྡོ་རྗེ་དང། རྡོ་རྗེའི་དྲིལ་བུ་དང། མཛུབ་མོ་འཕེན་པའི་ཚུལ་དང། རིན་པོ་ཆེའི་སྙེ་མ་རྣམས་ཕྱག་རྣམས་ནའོ། །སེམས་དཔའི་སྐྱིལ་ཀྲུང་གིས་བཞུགས་པའོ། །དེ་ལ་འདིར་ཡང་མཆོད་པའི་སྔགས་ནི་གོ་རིམས་ཇི་ལྟ་བ་  
  
༄༅། །བཞིན་དུ། ཨོཾ་བཛྲ་དྷཱུ་པཱ་ཡཻ་ན་མཿ་སཱ་ཧཱ། ཨོཾ་བཛྲ་པུཥྤཱ་ཡཻ་ནམྶཱ་ཧཱ། ཨོཾ་བཛྲ་དའི་པཱ་ཡཻ་ན་མཿ་སཱ་ཧཱ། ཨོཾ་བཛྲ་གནྡྷཱ་ཡཻ་ན་མཿ་སཱ་ཧཱ། ཨོཾ་བཛྲ་མཻ་ཏྲེ་ཡ་སྥ་ར་ཎཱ་ཡ་ན་མཿ་སཱ་ཧཱ། ཨོཾ་ཨ་མོ་གྷ་དརཤི་ནེ་ན་མསཱ་ཧཱ། ཨོཾ་སརྦ་པཱ་པཾ་ཛ་ཧཱ་ཡ་ན་མཿ་སཱ་ཧཱ། ཨོཾ་སརྦ་ཤོ་ཀ་ཏ་མོ་  
ནིརྒྷ་ཏཱ་ཡ་ན་མཿ་སཱ་ཧཱ། ཨོཾ་གནྡྷ་ཧ་སྟི་ནེ་ན་མཿ་སཱ་ཧཱ། ཨོཾ་ཤཱུ་རཾ་ག་མཱ་ཡ་ན་མཿ་སཱ་ཧཱ། ཨོཾ་ག་ག་ན་གཉྫཱ་ཡ་ན་མཿ་སཱ་ཧཱ། ཨོཾ་ཛྙཱ་ན་ཀེ་ཏ་བེ་ན་མཿ་སཱ་ཧཱ། ཨོཾ་ཨ་མའི་ཏ་པྲ་བྷཱ་ཡ་ན་མཿ་སཱ་ཧཱ། ཨོཾ་ཙནྡྲ་པྲ་བྷཱ་ཡ་ན་མཿ་སཱ་ཧཱ། ཨོཾ་བྷ་དྲ་པཱ་ལཱ་ཡ་ན་མཿ་སཱ་ཧཱ། ཨོཾ་ཛཱ་ལ་ནཱི་པྲ་བྷཱ་ཡ་ན་མཿ་སཱ་ཧཱ། ཨོཾ་བཛྲ་  
གརྦྷཱ་ཡ་ན་མཿ་སཱ་ཧཱ། ཨོཾ་ཨཀྵ་ཡ་མ་ཏ་ཡེ་ན་མཿ་སཱ་ཧཱ། ཨོཾ་པྲ་ཏི་བྷ་ན་ཀུ་ཊཱ་ཡ་ན་མཿ་སཱ་ཧཱ། ཨོཾ་ས་མནྟ་བྷ་དྲཱ་ཡ་ན་མཿ་སཱ་ཧཱ། ཨོཾ་བཛྲ་ཨཾ་ཀུ་ཤཱ་ཡ་ན་མཿ་སཱ་ཧཱ། ཨོཾ་བཛྲ་པཱ་ཤཱ་ཡ་ན་མསཱ་ཧཱ། ཨོཾ་བཛྲ་སྥོ་ཊཱ་ཡ་ན་མསཱ་ཧཱ། ཨོཾ་བཛྲ་ཨཱ་བེ་ཤཱ་ཡ་ན་མཿ་སཱ་ཧཱ། དེ་ནས་ལྔ་པ་ལ་རེ་མིག་སུམ་ཅུ་  
རྩ་གཉིས་སོ། །དང་པོ་དབང་ལྡན་ནས་བརྒྱད་ནི་གོ་རིམས་བཞིན་དུ་དབང་ཕྱུག་ཆེན་པོ་དང་གཙུག་ཏོར་འཁོར་ལོས་སྒྱུར་བ་དང། ཚངས་པ་དང། དབང་པོ་དང། ཉི་མ་དང། ལག་པ་དང། རྡོ་རྗེ་དབྱུག་པ་དང། རྡོ་རྗེ་འབར་བའི་ཉི་མ་རྣམས་སོ། །དེ་བཞིན་དུ་དང་པོ་མེ་ནས་རེ་མིག་  
བརྒྱད་ལ་མེ་དང། རྡོ་རྗེ་ས་འོག་དང། སྒྲ་གཅན་དང། མིག་དམར་དང། གཤིན་རྗེ་དང། གཞན་གྱིས་མི་ཐུབ་པ་དང། རྡོ་རྗེ་དུས་དང། ལྷ་མ་ཡིན་རྣམས་སོ། །དེ་བཞིན་དུ་དང་པོ་བདེན་བྲལ་ནས་རེ་མིག་བརྒྱད་ལ་མཚན་མོ་སྤྱོད་པ་དང། འོག་གི་ཀླུ་དང། ས་དང། རྡོ་རྗེ་གཙུག་ཏོར་དང་  
ཆུ་བདག་དང། པ་བ་སངས་དང། ཏོག་དང། སྤེན་པ་རྣམས་སོ། །དེ་བཞིན་དུ་དང་པོ་རླུང་ནས་རེ་མིག་བརྒྱད་ལ་རླུང་དང། ནག་པོ་ཆེན་པོ་དང། ཕུར་བུ་དང། རྣམ་ཐོས་སྲས་དང། ཟླ་བ་དང། བདུད་རྩི་འཁྱིལ་པ་དང། རྡོ་རྗེ་ཧཱུཾ་མཛད་དང། རྡོ་རྗེ་འཇིགས་པ་རྣམས་ཏེ། དཀར་  
པོ་དང༑ སྐྱ་བོ་དང། གསེར་དང། སེར་པོ་དང། དམར་པོ་དང། གསེར་དང། སྔོན་པོ་དང། དུད་ཀ་དང། དམར་པོ་དང། ནག་པོ་དང། སྔོན་པོ་དང། དམར་པོ་དང། ནག་པོ་དང། སེར་པོ་དང། དཀར་པོ་མ་ཡིན་པ་དང། སེར་པོ་དང། ནག་པོ་དང། དཀར་པོ་  
  
སེར་པོ་དང། དམར་པོ་དང། དཀར་པོ་དང། སྐྱ་བོ་དང། སྣ་ཚོགས་དང། དུད་ཀ་དང། ལྗང་གུ་དང། ནག་པོ་དང། སེར་པོ་དང། གསེར་དང། དཀར་པོ་དང། སྔོ་བསངས་དང། སྔོན་པོ་དང། ནག་པོའི་ཁ་དོག་རྣམས་སོ། །དེ་ནས་རྡོ་རྗེ་ཧཱུཾ་མཛད་དང། རྡོ་རྗེ་དབྱུག་པ་དང་  
གཞན་གྱིས་མི་ཐུབ་པ་དང། རྡོ་རྗེ་གཙུག་ཏོར་དང། བདུད་རྩི་འཁྱིལ་པ་དང། མེའི་ཉི་མ་དང། རྡོ་རྗེ་དུས་དང། ནག་པོ་ཆེན་པོ་དང། རྡོ་རྗེ་འཇིགས་པ་དང། རྡོ་རྗེ་ས་འོག་དང། གཙུག་ཏོར་འཁོར་ལོས་སྒྱུར་བ་ཇི་སྙེད་པ་མཆོད་པར་བྱའོ། །དེའི་རྗེས་སུ་ཉི་མ་ལ་སོགས་པ་རྣམས་སོ། །དེའི་  
ཕྱི་ནས་བརྒྱ་བྱིན་ལ་སོགས་པ་རྣམས་སོ། །དེ་ལ་མྱུར་དུ་སྣ་ཚོགས་ཆུ་སྐྱེས་དང་ཉི་མ་ལ་འཇིགས་བྱེད་དང། དུས་མཚན་མོ་གཡས་བརྐྱང་གི་ཞབས་ཀྱིས་མནན་པ་ཁྲོ་བོ་བསྐལ་བའི་མེ་འབར་བ་ལྟར་གསལ་བ་བཞིན་མི་སྡུག་པ་མཆེ་བ་གཙིགས་པ་འཇིགས་ཤིང་སྨིན་མ་འཁྱོག་པོ་  
བསྡུས་པ་དམར་ཞིང་ཟླུམ་པའི་སྤྱན་གསུམ་མངའ་བ་ཐོད་པ་ལྔས་དབུ་ལ་བརྒྱན་པ་མགོ་བོ་རློན་པའི་ཕྲེང་བ་དང་ལྡན་པའོ། །ཕྱག་རྒྱ་དྲུག་དང་ལྡན་པ་ཀླུ་བརྒྱད་ཀྱི་རྒྱན་གྱིས་སྤྲས་པ། འཇིག་རྟེན་གསུམ་ལས་རྣམ་པར་རྒྱལ་བའི་ཕྱག་རྒྱ་དང། རྡོ་རྗེ་དང། རྡོ་རྗེ་དྲིལ་བུ་བསྣམས་པའི་  
རྡོ་རྗེ་ཧཱུཾ་མཛད་རྣམ་པར་བསྒོམ་པར་བྱའོ། །ཨོཾ་བཛྲ་ཧཱུཾ་ཀ་རཱ་ཡ་ན་མཿ་སཱ་ཧཱ། རྡོ་རྗེ་དབྱུག་པ་ལ་སོགས་པ་རྣམས་ནི་ཉི་མའི་སྟེང་དུ་གཡས་བརྐྱང་གིས་བཞུགས་པ། ཕྱག་གཡོན་པར་སྙིང་གར་སྡིགས་མཛུབ་ཀྱིས་ཞགས་པ་འཛིན་པ། གཡས་པ་རྣམས་ན་རྡོ་རྗེ་ཐོ་བ་དང་  
རྡོ་རྗེས་མཚན་པའི་དབྱུག་པ་དང། པདྨ་དང། སྣ་ཚོགས་རྡོ་རྗེ་དང། ལྕགས་ཀྱུ་དང། གཏུན་ཤིང་དང། རྩེ་གསུམ་དང། རལ་གྲི་དང། དགྲ་སྟ་དང། འཁོར་ལོ་རྣམས་བསྣམས་པའོ། །ལྷག་མ་རྣམས་ནི་རྡོ་རྗེ་ཧཱུཾ་མཛད་ཀྱི་རང་བཞིན་ནོ། །ཨོཾ་བཟྡྲ་དཎྜཱ་ཡ་ན་མཿ་སཱ་ཧཱ་  
ཨོཾ་བཛྲ་ཨ་པ་རཱ་ཛི་ཏཱ་ཡ་ན་མཿ་སཱ་ཧཱ། ཨོཾ་བཛྲ་ཥྞཱི་ཥྞཱ་ཡ་ན་མཿ་སཱ་ཧཱ། ཨོཾ་བཛྲ་ཨ་མྲྀ་ཏ་ཀུཎྜ་ལི་ནེ་ན་མཿ་སཱ་ཧཱ། ཨོཾ་ཨ་ན་ལཱརྐྐཱ་ཡ་ན་མཿ་སཱ་ཧཱ། ཨོཾ་བཛྲ་ཀཱ་ལཱ་ཡ་ན་མཿ་སཱ་ཧཱ། ཨོཾ་མ་ཧཱ་ཀཱ་ལཱ་ཡ་ན་མཿ་སཱ་ཧཱ། ཨོཾ་བཛྲ་གྷོ་ཥཱ་ཡ་ན་མཿ་སཱ་ཧཱ། ཨོཾ་པཱ་ཏཱ་ལཱ་ཡ་ན་མཿ་སཱ་ཧཱ། ཨོཾ་  
  
༄༅། །ཨུཥྞཱི་ཥ་ཙ་ཀྲ་བི་རྟ་ནེ་ན་མཿ་སཱ་ཧཱ། རྟ་བདུན་གྱི་ཤང་རྟི་ལ་ཉི་མའོ། །ཕྱག་གཡས་ན་པདྨ་དང་གཡོན་ན་པདྨ་ལ་ཉི་མའི་དཀྱིལ་འཁོར་རོ། །ངང་པའི་སྟེང་དུ་ཟླ་བའོ། །གཡས་ན་རྡོ་རྗེ་དང་གཡོན་ན་པདྨ་ལ་གནས་པའི་ཟླ་བའོ། །ར་ལ་མིག་དམར་རོ། །གཡས་  
ན་རྡོ་རྗེ་གཡོན་ན་མི་བཟུང་ནས་ཟ་བའོ། །པདྨ་ལ་ལག་པའོ། །མདའ་དང་གཞུ་འཛིན་པའོ། །སྦལ་པ་ལ་ཕུར་བུའོ། །བགྲང་ཕྲེང་དང། སྤྱི་བླུགས་འཛིན་པའོ། །པདྨ་ལ་པ་བ་སངས་སོ། །བགྲང་ཕྲེང་དང་སྤྱི་བླུགས་འཛིན་པའོ། །རུས་སྦལ་ལ་སྤེན་པའོ། །ལག་པ་  
གཡས་ན་རྡོ་རྗེ་དང། གཡོན་ན་དབྱུག་པའོ། །སྒྲ་གཅན་སྤྲིན་གྱི་སྟེང་ན་གནས་པ་ལུས་ཕྱེད་པ་ཟླ་བ་དང་ཉི་མའི་དཀྱིལ་འཁོར་འཛིན་པའོ། །མཇུག་རིངས་ནི་ཁྲོ་བོ་པདྨ་ལ་གནས་པ་རལ་གྲི་དང་ཞགས་པ་འཛིན་པའོ། །ཨོཾ་སཱུརྱཱ་ཡ་ན་མཿ་སཱ་ཧཱ། ཨོཾ་ཤི་ཏཾ་ཤ་བཻ་ན་མཿ་སཱ་ཧཱ། ཨོཾ་རཀྟཱཾ་  
ག་ཀུ་མཱ་རཱ་ཡ་ན་མཿ་སཱ་ཧཱ། ཨོཾ་བུ་དྷཱ་ཡ་ན་མཿ་སཱ་ཧཱ། ཨོཾ་བཧོ་གཱ་སྱ་དཱ་ཡ་ན་མཿ་སཱ་ཧཱ། ཨོཾ་ཨ་སུ་ར་ཨུཏྟ་མཱ་ཡ་ན་མཿ་སཱ་ཧཱ། ཨོཾ་ཀྲྀཥྞ་བརྞཱ་ཡ་ན་མཿ་སཱ་ཧཱ། ཨོཾ་ཨ་མྲྀ་ཏ་པྲི་ཡཱ་ན་མཿ་སཱ་ཧཱ། ཨོཾ་ཛྱོ་ཏི་ཀེ་ཏ་བེ་ན་མསཱ་ཧཱ། དེ་ནས་དབང་པོ་ནི་ས་སྲུང་གི་བུ་ལ་ཞོན་པ་གཡས་ན་རྡོ་རྗེ་དང་  
གཡོན་ན་གཤོལ་ལོ། །གཤིན་རྗེ་ནི་མ་ཧེ་ལ་གནས་པ་དབྱུག་པ་དང་མདུང་འཛིན་པའོ། །ཆུ་བདག་ནི་ཆུ་སྲིན་ལ་ཞོན་པ་གདེངས་ཀ་བདུན་དང་ལྡན་པ་སྤྲུལ་དང་དུང་འཛིན་པའོ། །ལུས་ངན་པོ་ནི་མི་ལ་ཞོན་པ་ལྕགས་ཀྱུ་དང་དབྱུག་པ་འཛིན་པའོ། །མེ་ནི་ར་ལ་ཞོན་པ་དགང་གཟར་དང་སྤྱི་  
བླུགས་ཐོགས་པའོ། །སྲིན་པོའི་བདག་པོ་ནི་རོ་ལ་ཞོན་པ་རལ་གྲི་དང་ཕུབ་ཐོགས་པ། རླུང་ནི་རི་དགས་ལ་ཞོན་པ་རླུང་གི་བ་དན་ཐོགས་པའོ། །དབང་ལྡན་ནི་ཁྱུ་མཆོག་ལ་ཞོན་པ་རྩེ་གསུམ་དང་ཐོད་པ་ཐོགས་པའོ། །ལྷ་མ་ཡིན་ནི་འབོལ་སྟན་ལ་གནས་པ་རལ་གྲི་དང་ཕུབ་ཐོགས་པ་  
ཀླུ་ནི་པདྨ་ལ་གནས་པ་ལ་ལག་པ་ཐལ་མོ་སྦྱར་བའོ། །ས་ནི་པདྨ་ལ་གནས་པ་བདུད་རྩིའི་བུམ་པ་འཛིན་པའོ། །ཚངས་པ་ནི་ངང་པ་ལ་གནས་པ་གདོང་བཞི་པ་བགྲང་ཕྲེང་དང་སྤྱི་བླུགས་འཛིན་པའོ། །ཨོཾ་ཨ་ཁཎྜ་ལཱ་ཡ་ན་མཿ་སཱ་ཧཱ། ཨོཾ་ཡ་མཱ་ཡ་ན་མཿ་སཱ་ཧཱ། ཨོཾ་བ་རུ་ཎཱ་ཡ་ན་མཿ་སཱ་ཧཱ་  
  
ཨོཾ་ཨགྣ་ཡེ་ན་མཿ་སཱ་ཧཱ། ཨོཾ་རཱ་ཀྵ་སཱ་དཧི་པ་ཏ་ཡེ་ན་མཿ་སཱ་ཧཱ། ཨོཾ་བཱ་ཡ་བེ་ན་མཿ་སཱ་ཧཱ། ཨོཾ་ཨཱི་ཤ་ནཱ་ཡ་ན་མཿ་སཱ་ཧཱ། ཨོཾ་ཨ་སུ་རཱ་ཡ་ན་མཿ་སཱ་ཧཱ། ཨོཾ་ནཱ་གཱ་ཡ་ན་མཿ་སཱ་ཧཱ། ཨོཾ་པྲྀ་ཐྭི་ནེ་ན་མཿ་སཱ་ཧཱ། ཨོཾ་བྲཧྨ་ཎེ་ན་མཿ་སཱ་ཧཱ། དེའི་རྗེས་སུ་ཐང་ཤིང་དང། ལ་གུ་  
ཙ་དང། བ་ཀུ་ལ་དང། ཙམ་པ་ཀ་ལ་སོགས་པ་དྲི་ཞིམ་པོ་རོ་བསྐ་བའི་ཤིང་ཡ་མ་ཤིང་ངོ། །རྗེའུ་རིགས་ཀྱི་མེ་ལ་འདོད་པའི་མེ་རབ་ཏུ་སྦར་ཏེ་ཉི་མ་སར་པ་འདྲ་བ་ཞལ་གཅིག་སྤྱན་གསུམ་པ་ཞགས་པ་དང་ལྕགས་ཀྱུ་དང་དབྱུག་པ་དང། སྤྱི་བླུགས་འཛིན་པ་རལ་བའི་ཚོགས་མང་པོས་སྤྱི་བོར་ཉེ་  
བར་བརྒྱན་པ། སྐྱེ་བོ་དཔག་ཏུ་མེད་པའི་བདེ་བ་ཉེ་བར་འབེབས་པར་བྱེད་པ་ཧྲཱི་ཡིག་ལས་ཡང་དག་པར་རབ་ཏུ་བྱུང་བ་ནི་འདོད་པའི་ཞེས་སོ། །ཡེ་ཤེས་ཀྱི་མེ་སྤྱན་དྲངས་ནས་མཆོད་ཡོན་ཕུལ་ནས། དམ་ཚིག་གི་མེ་ལ་བཞུགས་པར་བྱའོ། །སེང་ལྡེང་དང། ར་བ་ད་ར་དང་  
བེ་ཀདྐ་དང། ཨ་ཤོ་ཀ་དང། ཀཱ་སྨ་རི་དང། པ་ལཱ་ཥ་ལ་སོགས་པའི་ཡམ་ཤིང་ངོ། །པདྨ་དང། ཨུཏྤལ་དང། དྲི་ཞིམ་པོའི་མེ་ཏོག་ལ་སོགས་པ་དང། ཏིལ་ལ་སོགས་པའི་འབྲུ་རྣམས་ཀྱིས་སྦྱིན་སྲེག་བྱའོ། །སྔགས་ནི་ཨོཾ་ཀཱ་མཱ་གྣ་ཡེ་སཱ་ཧཱ། དེ་ནས་ཁང་པ་ཐམས་  
ཅད་ཀྱི་ལྷ་རྣམས་ཡིད་ཀྱིས་ནམ་མཁའ་ལ་བཞུགས་སུ་གསོལ་ལོ། །དེ་ལ་ཡང་ལས་བྱེད་པ་ནི་རྡོ་རྗེ་གནོད་སྦྱིན་གྱི་རྣམ་པ་ལག་ན་རྡོ་རྗེས་མཚན་པའི་ཏོག་ཙེ་ཐོགས་པ་ཧཱུཾ་མཛད་རྫོགས་པའི་ཤིན་ཏུ་དཔའ་བ་བསྒོམ་པར་བྱའོ། །རྡོ་རྗེ་གནོད་སྦྱིན་གྱི་སྔགས་ཀྱིས་བྱིན་གྱིས་བརླབ་པར་  
བྱའོ༑ །ཚིམ་པར་བྱས་ནས་ཡང་དབང་པོ་དང་ནོར་གྱི་དབང་ཕྱུག་གི་ཕྱོགས་སུ་གདོང་ཕྱོགས་ཏེ་ལག་པ་གཡོན་པས་ཕྱི་ནས་བཟུང་སྟེ་མྱ་ངན་དང་མུན་པ་ཐམས་ཅད་འཇོམས་པའི་བློ་གྲོས་ཀྱི་རེ་མིག་ཏུ་བརྐོ་སྟེ་ཁམ་བཞི་བརྐོ་བར་བྱའོ། །སྔགས་ནི་ཨོཾ་གྷཱ་ཏ་ཡ་སརྦ་པཱ་པཾ་ནཱ་ཤཱ་ཡ་ཧཱུཾ་ཧཱུཾ་  
ཕཊ༑ དེའི་ས་གསེར་ལ་སོགས་པའི་སྣོད་དུ་བླངས་ཏེ་ཞི་བ་ལ་གཏོར་མ་དང་བཅས་ཏེ་མེའི་ཕྱོགས་ཀྱི་ཕྱི་རོལ་དུ་སྦྱིན་བདག་གིས་འཕང་བར་བྱའོ། །དེ་ནས་དེའི་དབུས་སུ་རྨ་ལྔ་གདོད་པར་བྱས་ཏེ་ས་དེ་ཁྱབ་པར་གཏོར་རོ། །དེ་ནས་རྨ་དྲུག་གདོད་པར་བྱའོ། །དེ་བཞིན་དུ་རྨ་བདུན་  
  
༄༅། །བཏོད་པ་ལ་སོགས་པ་ནས་ཕྱོགས་དང་ཕྱོགས་མཚམས་ཐམས་ཅད་དུ་ལས་བྱེད་པས་བརྐོ་བར་བྱའོ། །པུས་ནུབ་ཙམ་སྦྱང་བར་བྱའོ། །པཎྜི་ཏ་ཆེན་པོ་རིགས་ཀྱི་སྦྱིན་པ་ཞེས་བྱ་བས་མཛད་པའི་བྱ་བ་བསྡུས་པ་ལས་རབ་ཏུ་བྱེད་པ་གཉིས་པའོ།། །།དེ་  
ནས་བཏབ་ནས་ཛའི་གུ་ལཱི་ལ་མཆོད་པར་བྱའོ། །ཁང་ས་ལ་ཐིག་ལེགས་པར་བཏབ་ནས་འབད་པས་ལྟོ་འཕྱེ་བརྟག་པར་བྱའོ། །པུས་ནུབ་ཙམ་དུ་སྦྱངས་པའི་ས་གཞིའི་ལྷོ་ཕྱོགས་ནས་བྱང་དུ་མངོན་པར་ཕྱོགས་ཏེ་གནས་ནས་རང་གི་ལྷག་པའི་ལྷའི་རྣལ་འབྱོར་བྱས་ཏེ། དེ་ནས་  
བདག་ཉིད་དོན་ཡོད་གྲུབ་པའི་གཟུགས་སུ་རྣམ་པར་བསྒོམ་པར་བྱའོ། །གླང་རྨོ་བའི་སྐྱེས་བུ་ནི་རྡོ་རྗེ་ལས་ཀྱི་རང་བཞིན་ནོ། །ཨོཾ་བཛྲ་ཀརྨ་ཀཾ་ཞེས་པ་འདིས་བྱིན་གྱིས་བརླབ་པར་བྱའོ། །དེ་བཞིན་དུ་གླང་གཅིག་ནི་ཞང་པོ་སྟེ་རྡོ་རྗེ་གནོད་སྦྱིན་གྱི་རང་བཞིན་ནོ། །ཨོཾ་བཛྲ་ཡཀྵ་ཧཱུཾ་ཞེས་  
པ་འདིས་བྱིན་གྱིས་བརླབ་པར་བྱའོ། །དེ་བཞིན་དུ་གླང་དེའི་སྲིང་མོའི་བུ་ནི་རྡོ་རྗེ་སྲུང་བའི་རང་བཞིན་ནོ། །ཨོཾ་བཛྲ་རཀྵ་ཧཱུཾ་ཞེས་པས་བྱིན་གྱིས་བརླབ་པར་བྱའོ། །དེ་བཞིན་དུ་གསེར་གྱི་གཤོལ་ནི་རྡོ་རྗེ་མཚམས་ཀྱི་རང་བཞིན་ནོ། །ཨོཾ་བཛྲ་སནྡྷི་བཾ་ཞེས་བྱ་བའི་སྔགས་  
འདིས་བྱིན་གྱིས་བརླབ་པར་བྱའོ། །དེ་ནས་དབང་ལྡན་དུ་ཁ་ཕྱོགས་ཏེ་བཞུགས་ནས་མཆོད་པ་ལ་སོགས་པ་བྱས་ཏེ། ནས་བཏབ་ནས་ས་གཞི་ལ་གསེར་གྱི་གཤོལ་གྱིས་ཁྱུ་མཆོག་དེ་དག་གིས་རྨོ་བར་བྱའོ། །དེ་ནས་ཉ་གྲོ་དྷ་དང། ཨུ་དུ་མྦཱ་ར་དང། ཙམ་པ་ཀ་ལ་སོགས་  
པའི་ཤིང་སྐམ་པོས་དགེ་འདུན་གྱི་ཚང་བང་ནས་མེ་བླངས་ནས་མེ་རབ་ཏུ་སྦར་བར་བྱའོ། །སེམས་ཅན་ཐམས་ཅད་ལ་བྱམས་པ་དང་བདེ་བས་གང་བར་བྱ་བའི་སེམས་དང་ཕུན་སུམ་ཚོགས་པ་དང། སྟོབས་དང་ནད་མེད་པ་དང། རྒྱས་པར་བྱ་བའི་ཕྱིར་དབང་ཆེན་གྱི་  
དཀྱིལ་འཁོར་གྲུ་བཞི་སེར་པོ་ལ་གནས་པའི་ན་བཟའ་སེར་པོས་བརྒྱན་ཅིང་དབྱུག་པ་དང་ཕྲེང་བ་དང། སྤྱི་བླུགས་དང། མཆོག་སྦྱིན་དང་ཕྱག་བཞིའོ། །སྤྱན་གསུམ་སྐུ་མདོག་སེར་པོ་ཞལ་གཅིག་པ་མཆོད་ཕྱིར་ཐོགས་དང་ལྡན་པ་རལ་པའི་ཐོར་ཚུགས་ཅན། ཧཱུཾ་ཡིག་  
  
།ཞལ་བསིལ་བ་ལ་སོགས་པ་ཕུལ་ནས་ཡང་དག་པར་མཆོད་ཅིང་བསྟོད་པར་བྱའོ། །ས་མའི་ཡམ་ཤིང་དང་རག་ཆུང་དང། ཨ་མྲ་དང་  
བིལ་བ་དང། ཀནྠ་ཀ་ཕ་ལ་དང། ཀརྞི་ཀ་ལ་སོགས་པའི་མེ་ཏོག་སེར་པོ་དང། ཞོ་དང་བུ་རམ་གྱི་ཟན་དང། ཏིལ་དང་འབྲས་ཡོས་དང། ཀ་ར་དང་འབྲས་ལ་སོགས་པའི་རིམ་པས་སྦྱིན་སྲེག་བྱའོ། །ཨོཾ་མ་ཧེནྡྲ་ཨགྣ་ཡེ་སཱ་ཧཱ། ཞག་གསུམ་དང་ལྔ་དང་བདུན་  
གྱིས་ནས་རྣམས་སྐྱེས་ན་མཆོག་དང་འབྲིང་དང་དམན་པའི་ས་གཞིར་ཤེས་པར་བྱའོ། །གང་སྐྱེས་པའི་ནས་སྔོན་པོའི་གནས་སྐབས་སུ་ལྷ་རྣམས་ཀྱི་ལོངས་སྤྱོད་དུ་བྱའོ། །དེའི་རྗེས་སུ་རང་གི་ལྷག་པའི་ལྷའི་རྣལ་འབྱོར་དང་ལྡན་པའི་སྔགས་པས་ཛཱཾ་གུ་ལཱིའི་མཆོད་པ་བྱས་  
ནས་བརྩམ་མོ། །དེ་ནས་དབང་ལྡན་གྱི་ཕྱོགས་ཀྱི་ཆར་རྒྱར་ཁྲུ་དོ་གྲུ་བཞི་པ་དེའི་ཕྱེད་འོག་ཏུ་དོང་བརྐོ་བར་བྱའོ། །ཡང་དེའི་དབང་ལྡན་གྱི་ཕྱི་རོལ་དུ་དེའི་ཕྱེད་ཟླུམ་པོར་དོང་བྲུ་བར་བྱའོ། །དེ་གཉིས་ཀའི་ས་ལ་བ་ལང་གི་ལྕི་བས་བྱུག་པར་བྱའོ། །དེ་ལ་དོང་གྲུ་བཞི་པར་ལོ་མ་ཅན་གྱི་  
ཤིང་ལ་བཅུག་ནས་བུམ་པའི་ཆུས་དགང་བར་བྱའོ། །ཛཱཾ་ལས་སྐྱེས་པའི་རྡོ་རྗེ་ཛཱཾ་གུ་ལཱི་སེར་མོ་སེར་པོ་དང། ནག་པོ་དང་དཀར་པོའི་རྩ་བ་དང། གཡས་དང་གཡོན་གྱི་ཞལ་གསུམ་མོ། །གདེངས་ཀ་རྒྱས་པ་བདུན་དང་ལྡན་པའི་རིན་པོ་ཆེའི་ཅོད་བན་ཅན་ཕྱག་དྲུག་གི་གཡས་  
པ་དག་ན་རྡོ་རྗེ་དང། པདྨ་འཛིན་པ་དང། གཡོན་པ་དག་ན་གཞུ་དང་ཞགས་པ་དང་བཅས་པའི་སྡིགས་མཛུབ་དང། རང་གི་ཐབས་ལ་འཁྱུད་པ། གོས་སྣ་ཚོགས་དང་ཀླུའི་རྒྱན་གྱིས་བརྒྱན་པ། སྣ་ཚོགས་ཆུ་སྐྱེས་དང་ཉི་མའི་སྟན་ལ་འོད་ཀྱིས་གནས་པའོ། །ཛཱཾ་གུ་ལཱི་  
བསྒོམས་ཏེ་ཡེ་ཤེས་སེམས་དཔའ་སྤྱན་དྲངས་ཏེ་མཆོད་ཡོན་ལ་སོགས་པ་ཕུལ་ནས་དེ་བཞིན་དུ་ཞུ་བར་བསམ་མོ། །མེ་ཏོག་དང། སྤོས་དང། མར་མེ་དང། དྲི་དང། ཞལ་ཟས་དང། ཞོ་དང། བུ་རམ་གྱི་ཟས་སྡང། བདུད་རྩི་ལྔ་དང། རིན་པོ་ཆེ་ལྔ་དང། འབྲུ་ལྔ་དང། དྲི་ལྔ་  
  
༄༅། །དང༑ ནཱ་ག་གེ་སར་དང། དངུལ་ཆུ་དང། ནས་དང། ཏིལ་དཀར་པོ་དང། རག་ཆུང་གི་འབྲས་བུ་དང། ལེ་བརྒན་རྩི་དང། པྲི་ཡང་ཀུ་དང། གསེར་དང། དངུལ་གྱི་པདྨ་དང། མཆོད་ཡོན་ལ་སོགས་པ་དབུལ་ལོ། །དེ་ནས་དེའི་ཉེ་བ་རུ་འོ་མ་དང་ཆུས་ཡོངས་  
སུ་གང་བའི་ཆུ་སྣོད་རྟགས་ཀྱིས་མཚན་པ་གཞག་པར་བྱའོ། །དེ་ལ་ཡང་བཅོམ་ལྡན་འདས་མ་རྣམ་པར་བསྒོམས་ཏེ་མཆོད་པ་བྱས་ནས་ཡི་གེ་གཅིག་པའི་སྔགས་ཀྱིས་བྱིན་གྱིས་བརླབ་པར་བྱའོ། །ཨོཾ་ཨཱ་ཧྲཱི་ཧཱུཾ་སཱ་ཧཱ། མཆོད་པའི་སྔགས་སོ། །ཇི་ལྟར་དོང་གྲུ་བཞི་  
ཁེངས་པ་དང། ཡུར་བ་བྱས་ཏེ་དེས་དོང་ཟླུམ་པོ་དགང་བར་བྱའོ། །དེ་ལ་ཉ་ལྕིབས་དང་ཉ་གསོན་པོ་བཅུག་སྟེ་ཆུ་གཡས་ཕྱོགས་སུ་འཁོར་རམ་བལྟ་བར་བྱའོ། །དེ་ནས་ཡིད་ཀྱིས་དོང་གི་ལྷ་མོ་བཏེག་སྟེ་ཆུ་སྣོད་ལ་རབ་ཏུ་གཞུག་པར་བྱའོ། །ཆུ་སྣོད་ཀྱང་ཛཱཾ་གུ་ལིའི་གནས་  
སུ་གཞག་པར་བྱའོ། །དེ་དང་ཉེ་བར་སྨྱུག་མ་ཤིན་ཏུ་རིང་པོའི་སྟེང་དུ་གདུགས་དཀར་པོ་བ་དན་འཕྱང་བའོ། །དའུར་བ་དང། ཀུན་ད་དང། སྣ་མའི་མེ་ཏོག་དང་བཅས་པས་མཆོད་པར་བྱའོ། །དེ་ནས་མཚན་མོའི་ཐུན་དང་པོ་ལ་རང་གི་ལྷག་པའི་ལྷའི་རྣལ་འབྱོར་དང་ལྡན་པས་སློབ་དཔོན་  
རྡོ་རྗེ་སེམས་དཔའི་རྣལ་འབྱོར་དང་ལྡན་པ་ལ་བྱང་ཕྱོགས་ཀྱི་སྒྲུབ་པ་པོས་རྡོ་རྗེ་དྲིལ་བུ་བཟུང་ནས་གསོལ་བ་གདབ་པར་བྱའོ། །དེ་བཞིན་གཤེགས་པ་ཀུན་ཞི་བ། །དེ་བཞིན་གཤེགས་པ་ཀུན་གྱི་གནས། །མཚན་ཉིད་ཐམས་ཅད་ཡོངས་རྫོགས་པ། །གཙོ་བོའི་གཙུག་ལག་  
ཁང་དུ་བརྟག་དེ་ནས་ཧཱུཾ་ལས་སྐྱེས་པའི་རྡོ་རྗེའི་ལྗགས་བླ་མས་བསམས་ནས་ཕྱོགས་རྣམས་ཀུན་ན་བཞུགས་པ་ཡི། །སངས་རྒྱས་རྣམས་ནི་བདག་ལ་དགོངས། །འདིར་བདག་བསམ་པ་དགེ་བ་ཡིས། །ལྷ་ཁང་གཙུག་ལག་ཁང་གནས་བྱ། །སངས་རྒྱས་ལ་སོགས་ཀུན་བྱོན་  
ནས༑ །དངོས་གྲུབ་རྣམས་ནི་བདག་ལ་སྩོལ། །ཞེས་པས་སངས་རྒྱས་ལ་སོགས་པ་རྣམས་ལ་བདག་གིས་ཞུ་བར་བྱའོ། །བགེགས་དང་བདུད་ཐམས་ཅད་ཉེ་བར་བསྐྲད་པར་བྱ་སྟེ། འཆད་པར་འགྱུར་བའི་གོ་རིམས་ཀྱི་རིམ་པས་སོ། །གོ་རིམས་ངེས་པའི་བར་དུ་ཆོ་ག་ཇི་ལྟ་  
  
།དེ་ལྔ་བཅུ་རྩ་གསུམ་དང། བཅུ་གཅིག་དང། ཡང་ན་ལྔའོ། །ལྔ་བཅུ་རྩ་གསུམ་གྱི་ཕྱོགས་ལ་དཀྱིལ་འཁོར་པ་ཐམས་ཅད་ཀྱིས་སོ་སོའི་རེ་རེའོ། །ལས་ཐམས་  
ཅད་པའི་བུམ་པ་གཅིག་སྟེ་ལྔ་བཅུ་རྩ་བཞིའོ། །བཅུ་གཅིག་གི་ཕྱོགས་ལ་རྣམ་པར་སྣང་མཛད་ཆེན་པོ་དང་སེམས་མ་རྡོ་རྗེ་ལ་སོགས་པ་ལྔ་རྣམས་ཀྱི་གཅིག་གོ། །མི་བསྐྱོད་པ་ལ་སོགས་པ་ལྔ་རྣམས་ཀྱི་གཅིག་གོ། །རིན་ཆེན་འབྱུང་ལྡན་ལ་སོགས་པ་ལྔ་རྣམས་ཀྱི་གཅིག་གོ། །འོད་དཔག་  
མེད་ལ་སོགས་པ་ལྔ་རྣམས་ཀྱི་གཅིག་གོ། །དོན་ཡོད་གྲུབ་པ་ལ་སོགས་པ་ལྔ་རྣམས་ཀྱི་གཅིག་གོ། །སྒེག་མོ་ལ་སོགས་པ་བཞི་པོ་རྣམས་ཀྱི་གཅིག་གོ། །བདུག་སྤོས་མ་ལ་སོགས་པ་བཞི་པོ་རྣམས་ཀྱི་གཅིག་གོ། །རྡོ་རྗེ་ལྕགས་ཀྱུ་དང་བྱམས་པ་ལ་སོགས་པ་ལྔ་པོ་རྣམས་ཀྱི་གཅིག་  
གོ༑ །རྡོ་རྗེ་ཞགས་པ་དང། སྤོས་ཀྱི་གླང་པོ་ལ་སོགས་པ་ལྔ་རྣམས་ཀྱི་གཅིག་གོ། །རྡོ་རྗེ་རྒྱས་པ་དང་བདུད་རྩི་འོད་ལ་སོགས་པ་ལྔ་རྣམས་ཀྱི་གཅིག་གོ། །རྡོ་རྗེ་འབེབས་པ་དང། རྡོ་རྗེ་སྙིང་པོ་ལ་སོགས་པ་ལྔ་རྣམས་ཀྱི་གཅིག་གོ། །ལས་ཐམས་ཅད་པའི་བུམ་པ་གཅིག་དང་བཅས་  
བས་བཅུ་གཉིས་སོ། །ལྔའི་ཕྱོགས་ལ་རྣམ་པར་སྣང་མཛད་ལ་སོགས་པའི་དེ་བཞིན་གཤེགས་པ་ལྔ་དང་སེམས་མ་རྡོ་རྗེ་མ་ལ་སོགས་པའི་ལྷ་མོ་བཞི་དང་དགུ་ལ་གཅིག་གོ། །སྒེག་མོ་ལ་སོགས་པའི་ལྷ་མོ་བརྒྱད་ལ་གཅིག་གོ། །རྡོ་རྗེ་སེམས་དཔའ་ལ་སོགས་པ་བྱང་ཆུབ་  
སེམས་དཔའ་བཅུ་དྲུག་ལ་གཅིག་གོ། །བྱམས་པ་ལ་སོགས་པའི་བྱང་ཆུབ་སེམས་དཔའ་བཅུ་དྲུག་ལ་གཅིག་གོ། །རྡོ་རྗེ་ལྕགས་ཀྱུ་ལ་སོགས་པ་ཁྲོ་བོ་བཞི་རྣམས་ལ་གཅིག་གོ། །ལས་ཐམས་ཅད་པའི་བུམ་པ་གཅིག་དང་བཅས་ཏེ་དྲུག་གོ། །དེ་ལ་ལས་ཐམས་ཅད་པའི་  
མཚན་ཉིད་ནི་ལྟོ་བ་ཟླུམ་པོ་ལ་ཆ་ལྔ་བཅུར་ཆ་གཅིག་གིས་མཆོག་པའོ། །ཇི་སྲིད་མཆུའི་མཐར་ཐུག་པའི་དཔངས་སུ་ཆ་ཉི་ཤུ་རྩ་གཅིག་གོ། །དེའི་མཆུ་འོག་ཏུ་འཕྱང་བ་ལ་ཆ་གཉིས་སོ། །ཁའི་བུག་པ་ལ་ཆ་བཅུ་གསུམ་མོ། །མགྲིན་པའི་འོག་གི་བུག་པ་ལ་ཕྱེད་དང་  
  
༄༅། །བཅས་པའི་ཆ་ལྔའོ། །མགྲིན་པའི་དཔངས་ལ་རྐང་པས་ལྷག་པའི་སོར་བརྒྱད་དོ། །མཆུའི་འོག་གི་ཆར་འཕྲེད་ལ་རྐང་པ་དང་བཅས་པའི་ཆ་བཅུ་དྲུག་གོ། །དེ་ནས་དཀར་པོས་ཁ་བསྒྱུར་ནས་དཀར་པོར་བྱས་ལ་སྣ་ཚོགས་ཆུ་སྐྱེས་དང་ཟླ་བ་ལ་མཚན་མ་  
རྣམས་བྲི་བར་བྱའོ། །རྣམ་པར་སྣང་མཛད་ཆེན་པོའི་རྡོ་རྗེ་རྩེ་ལྔ་པ་དཀར་པོའོ། །སེམས་མ་རྡོ་རྗེ་མའི་རྡོ་རྗེ་སྔོན་པོའོ། །རིན་ཆེན་རྡོ་རྗེ་མའི་རྡོ་རྗེས་མཚན་པའི་རིན་པོ་ཆེའོ། །ཆོས་ཀྱི་རྡོ་རྗེ་མའི་རྡོ་རྗེས་མཚན་པའི་པདྨའོ། །ལས་ཀྱི་རྡོ་རྗེ་མའི་སྣ་ཚོགས་རྡོ་རྗེའོ། །མི་བསྐྱོད་པའི་རྡོ་རྗེ་རྩེ་  
ལྔ་པ་སྔོན་པོའོ། །རྡོ་རྗེ་སེམས་དཔའི་རྡོ་རྗེ་དཀར་པོའོ། །རྡོ་རྗེ་རྒྱལ་པོའི་རྡོ་རྗེས་མཚན་པའི་ལྕགས་ཀྱུའོ། །རྡོ་རྗེ་ཆགས་པའི་མདའ་འགེངས་པའོ། །རྡོ་རྗེ་ཆགས་པའི་རྡོ་རྗེ་དང་བཅས་པའི་ཕྱག་གཉིས་ཀྱིས་ལེགས་པར་རབ་ཏུ་སྦྱིན་པར་བྱེད་པའོ། །རིན་ཆེན་འབྱུང་ལྡན་གྱི་རྡོ་རྗེས་  
མཚན་པའི་རིན་པོ་ཆེའོ། །རྡོ་རྗེ་རིན་ཆེན་གྱི་རྡོ་རྗེས་མཚན་པའི་རིན་པོ་ཆེའི་ཕྲེང་བའོ། །རྡོ་རྗེ་གཟི་བརྗིད་ཀྱི་ཉི་མའོ། །རྡོ་རྗེ་ཏོག་གི་ཡིད་བཞིན་ནོར་བུའི་རྒྱལ་མཚན་ནོ། །རྡོ་རྗེ་བཞད་པའི་རྡོ་རྗེས་མཚན་པའི་སོའི་ཕྲེང་བའོ། །འོད་དཔག་མེད་ཀྱི་རྡོ་རྗེས་མཚན་པའི་པདྨའོ། །རྡོ་རྗེ་ཆོས་  
ཀྱི་ངང་པ་དང་བཅས་པའི་པདྨའོ། །རྡོ་རྗེ་རྣོན་པོའི་རལ་གྲི་དང་པུ་སྟིའོ། །རྡོ་རྗེ་རྒྱུའི་འཁོར་ལོ་རྩིབས་བརྒྱད་པའོ། །རྡོ་རྗེ་གསུང་བའི་ཆོས་ཀྱི་དུང་ངོ། །དོན་ཡོད་གྲུབ་པའི་སྣ་ཚོགས་རྡོ་རྗེའོ། །རྡོ་རྗེ་ལས་ཀྱི་དེ་བཞིན་ནོ། །རྡོ་རྗེ་སྲུང་བའི་རྡོ་རྗེ་ལས་བྱས་པའི་གོ་ཆའོ། །རྡོ་རྗེ་  
གནོད་སྦྱིན་གྱི་རྡོ་རྗེས་མཚན་པའི་མཆེ་བ་གཟུང་ངོ། །རྡོ་རྗེ་མཚམས་ཀྱི་རྡོ་རྗེ་ཁུ་ཚུར་དག་གིས་གཟུང་བའི་རྡོ་རྗེ་རྩེ་ལྔ་པའོ། །རྡོ་རྗེ་སྒེག་མོའི་རྡོ་རྗེ་གཉིས་སོ། །རྡོ་རྗེ་ཕྲེང་བ་མའི་རིན་པོ་ཆེའི་ཕྲེང་བའོ། །རྡོ་རྗེ་གླུ་མའི་པི་ཝང་ངོ། །རྡོ་རྗེ་གར་མའི་རྡོ་རྗེ་རྩེ་གསུམ་གྱིས་མཚན་པའི་ལག་  
པ་གཉིས་སོ། །རྡོ་རྗེ་བདུག་སྤོས་མའི་པོག་ཕོར་རོ། །རྡོ་རྗེ་མེ་ཏོག་མའི་མེ་ཏོག་གི་སྣོད་དོ། །མར་མེ་མའི་མར་མེའི་སྡོང་པོའོ། །དྲི་མའི་དྲིའི་དུང་སེར་པོའོ། །བྱམས་པའི་ཡ་ཝ་ག་དང་བཅས་པའི་ཀླུ་ཤིང་གི་མེ་ཏོག་གོ། །དོན་ཡོད་གཟིགས་ཀྱི་སྤྱན་དང་བཅས་པའི་  
  
།ངན་སོང་ཀུན་འཇོམས་ཀྱི་ལྕགས་ཀྱུའོ། །མྱ་ངན་དང་མུན་པ་ཐམས་ཅད་འཇོམས་པའི་བློ་གྲོས་ཀྱི་དབྱུག་པའོ། །སྤོས་ཀྱི་གླང་པོའི་དུང་ངོ། །དཔའ་བར་འགྲོ་བའི་རལ་གྲིའོ། །ནམ་མཁའ་མཛོད་ཀྱི་པདྨ་ལ་གནས་པའི་ཆོས་ཀྱི་མཛོད་དོ། །ཡེ་ཤེས་ཏོག་  
གི་ཡིད་བཞིན་གྱི་ནོར་བུའི་རྒྱལ་མཚན་ནོ། །བདུད་རྩི་འོད་ཀྱི་བུམ་པའོ། །ཟླ་འོད་ཀྱི་ཟླ་བའོ། །བཟང་སྐྱོང་གི་འབར་བ་དང་བཅས་པའི་རིན་པོ་ཆེའོ། །དྲ་བ་ཅན་གྱི་འོད་ཀྱི་རྡོ་རྗེའི་གུར་རོ། །རྡོ་རྗེ་སྙིང་པོའི་རྡོ་རྗེ་དང་ཨུཏྤལ་ལ་སྔོན་པོའོ། །བློ་གྲོས་མི་ཟད་པའི་བུམ་པའོ། །སྤོབས་  
པ་བརྩེགས་པའི་པདྨ་ལ་གནས་པའི་རིན་པོ་ཆེ་བརྩེགས་པའོ། །ཀུན་དུ་བཟང་པོའི་རིན་པོ་ཆེའི་སྙེ་མའོ། །རྡོ་རྗེ་ལྕགས་ཀྱུའི་ལྕགས་ཀྱུའོ། །རྡོ་རྗེ་ཞགས་པའི་ཞགས་པའོ། །རྡོ་རྗེ་རྒྱས་པའི་ལྕགས་སྒྲོག་གོ། །རྡོ་རྗེ་འབེབས་པའི་རྡོ་རྗེས་མཚན་པའི་དྲིལ་བུའོ། །དེའི་རྗེས་སུ་ཆུ་  
འགྲམ་དུ་རིན་པོ་ཆེ་ལྔ་དང། སྨན་ལྔ་དང། འབྲུ་ལྔ་དང། དྲི་ལྔ་བུམ་པའི་ནང་དུ་བྱས་ཏེ་ཡལ་ག་རྒྱས་པའི་ལོ་མས་ཁ་བརྒྱན་ཏེ་མེ་ཏོག་གི་ཕྲེང་བ་དང་བཅས་ཤིང་གོས་ཟུང་གིས་མགུལ་བ་བརྒྱན་ནས་རྒྱལ་མཚན་དང། དར་དང་གསེར་ལས་བྱས་པའི་ཐིག་ལེ་དང། མིག་གཉིས་  
དང༑ ལེ་བརྒན་རྩི་དང། མཆོད་ཕྱིར་ཐོགས་ཀྱིས་ཉེ་བར་བརྒྱན་པར་བྱས་ལ། འབྲས་ཡོས་དང། འབྲུ་མ་ཉམས་པ་དང། མེ་ཏོག་དང། པྲི་ཡང་ཀུ་དང། གོ་ཡུ་རྣམས་ཀྱིས་ནང་བཀང་སྟེ། ཀུ་ཤ་སར་པའི་སྟན་འཁྱིལ་པ་ལ་བཞག་ནས་ལས་ཐམས་ཅད་པའི་བུམ་པའི་  
སྔགས་ཀྱིས་བྱིན་གྱིས་བརླབས་ནས་དའུར་བ་དང། ཀུན་ད་དང། ས་ལ་མ་ལྷུང་བའི་བའི་ལྕི་བ་དང། རས་དཀར་པོ་རྣམས་ཀྱིས་བསྲུང་བར་བྱའོ། །དེ་ནས་སློབ་དཔོན་ཁྲུས་བྱས་ནས་མཉམ་པར་འདུག་སྟེ། མྱུར་དུ་བཾ་ཡིག་ཡོངས་སུ་གྱུར་པ་ལས་རིན་པོ་ཆེ་སྣ་ཚོགས་ཀྱི་རང་བཞིན་  
གྱི་བུམ་པ་ལ་ཨ་ཡིག་ལས་སྐྱེས་པའི་ཆོས་འབྱུང་དཀར་པོ་ནང་དུ་གནས་པ་བསྒོམ་པར་བྱའོ། །དེའི་རྗེས་སུ་རང་རང་གི་ས་བོན་གྱི་མཚན་མ་ཡོངས་སུ་གྱུར་པ་ལས་རང་རང་གི་ལྷ་རྣམས་རྣམ་པར་བསམ་པར་བྱའོ། །རང་གི་སྙིང་གའི་ས་བོན་གྱི་འོད་ཟེར་གྱི་ལྕགས་ཀྱུས་ཡེ་ཤེས་  
  
༄༅། །སེམས་དཔའ་སྤྱན་དྲངས་ཏེ་མདུན་དུ་བལྟས་ནས་ཞབས་བསིལ་དང་ཞལ་བསིལ་ལ་སོགས་པ་དབུལ་བར་བྱའོ། །དེ་ནས་དམ་ཚིག་སེམས་དཔའ་ལ་བཅུག་སྟེ་ཆགས་པ་ཆེན་པོས་བཞུ་ནས་སླར་ཡང་བྱང་ཆུབ་སེམས་ཀྱི་གཟུགས་ཀྱིས་བདུད་རྩིར་གྱུར་པར་བསམ་པར་  
བྱའོ༑ །མཆན་མ་ལ་དམ་ཚིག་གི་ལྷ་དང་ཡེ་ཤེས་ཀྱི་ལྷ་ད་གཅིག་ཏུ་གྱུར་པར་བསམ་མོ། །དེ་ནས་མེ་ཏོག་གི་ཕྲེང་བ་དང་བཅས་ཏེ་སྐུད་པ་ལྔ་རྡོ་རྗེ་ལ་བཅིངས་ཏེ་བུམ་པ་ས་ལ་བཞག་ནས་གཡོན་པ་དྲིལ་བུ་དང་བཅས་པའི་གཡོན་པའི་ཁུ་ཚུར་གྱིས་གཟུང་ངོ། །ཨོཾ་སརྦ་ཏ་ཐཱ་ག་ཏ་མ་ཧཱ་ཡོ་གའི་  
ཤྭ་ར་ཧཱུཾ་ཞེས་པ་ནི་འཁོར་ལོའི་དབང་ཕྱུག་གི་སྙིང་པོའི་སྔགས་དེ་ལན་བདུན་དུ་མངོན་པར་བསྔགས་པར་བྱའོ། །ཨོཾ་བཛྲ་ཡཀྵ་ཧཱུཾ་ཞེས་པ་ནི་ལས་ཐམས་ཅད་པའི་སྔགས་ཏེ་གསུམ་དུ་མངོན་པར་བསྔགས་པར་བྱའོ། །ཡང་རྡོ་རྗེ་གནོད་སྦྱིན་གྱི་སྔགས་ཀྱིས་དེ་བཞིན་དུ་བསྔགས་ཏེ་མེ་ཏོག་  
གསུམ་གཞུག་པར་བྱའོ། །སོ་སོའི་སྔགས་ནི་བརྒྱ་རྩ་བརྒྱད་བཟླས་པར་བྱའོ། །དེའི་རྗེས་སུ་རྣམ་པར་རྒྱལ་བ་ལ་སོགས་པའི་བུམ་པ་མེ་ཏོག་ལ་སོགས་པས་ཡང་དག་པར་མཆོད་ནས་ལས་ཐམས་ཅད་པའི་བུམ་པ་གཟུང་ནས་མངོན་པར་བྲན་ཏེ་གཏོར་མ་ཕུལ་ནས་ཀུན་ཁྱབ་ཅེས་  
པ་ལ་སོགས་པའི་བསྟོད་པ་སྔོན་དུ་སོང་བས་དྲིལ་བུ་དཀྲོལ་བར་བྱའོ། །ཀུན་ཁྱབ་སྲིད་པའི་རྩེ་མོའི་རྩེ། །བདེ་གཤེགས་རྒྱལ་བའི་བདག་པོ་སྟེ། །ཁམས་གསུམ་པ་ཡི་རྒྱལ་པོ་ཆེ། །རྣམ་པར་སྣང་མཛད་ཕྱག་འཚལ་བསྟོད། །རྡོ་རྗེ་སེམས་དཔའ་ཁྱོད་ཕྱག་འཚལ། །རྡོ་རྗེ་རིན་ཆེན་  
ཁྱོད་ཕྱག་འཚལ། །རྡོ་རྗེ་ཆོས་ཁྱོད་ཕྱག་འཚལ་བསྟོད། །རྡོ་རྗེ་ལས་ཁྱོད་ཕྱག་འཚལ་ལོ། །དེ་ནས་བུམ་པ་དེ་རྣམས་ནས་ཆུ་ཅུང་ཟད་བླངས་ཏེ་ལས་ཐམས་ཅད་པའི་བུམ་པར་བླུགས་སོ། །སློབ་དཔོན་གང་ཞིག་རྡོ་རྗེ་དབྱིངས་ལ་མི་སྤྲོ་ན་དེའི་རང་གི་ཡི་དམ་ལྷའི་སྤྲོ་བས་སྦྱང་བ་དང་  
རབ་ཏུ་གནས་པའི་མཐར་ཐུག་པའི་བྱ་བ་ཐམས་ཅད་བྱེད་པ་ལ་འགལ་བ་མེད་དོ། །ད་ནི་བུམ་པ་གཞག་པའི་རིམ་པ་བརྗོད་པར་བྱ་སྟེ། དེ་ལ་དཀྱིལ་འཁོར་གྱི་ཤར་གྱི་སྒོ་ནས་བརྩམས་ནས་གཡས་སྐོར་གྱིས་རྣམ་པར་རྒྱལ་བའི་བུམ་པ་ལ་སོགས་པ་རྣམས་ནས་མི་བསྐྱོད་པའི་  
  
།ཤར་གྱི་སྒོ་ལ་འཁོར་ལོའི་དབང་ཕྱུག་གི་རྣམ་པར་རྒྱལ་བའི་བུམ་པ་དང། དེའི་རྗེས་སུ་རིམ་གྱིས་རྡོ་རྗེ་ལྕགས་ཀྱུ་དང། རྡོ་རྗེ་ཆགས་པ་དང། རྡོ་རྗེ་ལེགས་པ་དང། ངན་སོང་ཀུན་འཇོམས་དང། མྱ་ངན་དང་མུན་པ་ཐམས་ཅད་  
འཇོམས་པའི་བློ་གྲོས་དང། རྡོ་རྗེ་སྒེག་མོ་དང། སེམས་མ་རྡོ་རྗེ་མ་དང། རྡོ་རྗེ་བདུག་སྤོས་མ་དང། སྤོས་ཀྱི་གླང་པོ་དང། དཔའ་བར་འགྲོ་བ་དང། རྡོ་རྗེ་གཟི་བརྗིད་དང། རྡོ་རྗེ་རིན་ཆེན་རྣམས་ཀྱི་བུམ་པ་བཅུ་གསུམ་མོ། །དེ་བཞིན་དུ་ལྷོའི་སྒོ་ནས་བརྩམས་ནས་རིན་  
ཆེན་འབྱུང་ལྡན་དང། རྡོ་རྗེ་ཞགས་པ་དང། རྡོ་རྗེ་ཏོག་དང། རྡོ་རྗེ་བཞད་པ་དང། ནམ་མཁའ་མཛོད་དང། ཡེ་ཤེས་ཏོག་དང། རྡོ་རྗེ་ཕྲེང་བ་མ་དང། རིན་ཆེན་རྡོ་རྗེ་མ་དང། རྡོ་རྗེ་མེ་ཏོག་མ་དང། བདུད་རྩི་འོད་དང། ཟླ་འོད་དང། རྡོ་རྗེ་རྣོན་པོ་དང། རྡོ་རྗེ་ཆོས་རྣམས་ཀྱི་བུམ་  
པ་བཅུ་གསུམ་མོ། །དེ་བཞིན་དུ་ནུབ་སྒོ་ནས་བརྩམས་ནས་འོད་དཔག་མེད་དང། རྡོ་རྗེ་རྒྱས་པ་དང། རྡོ་རྗེ་རྒྱུ་དང། རྡོ་རྗེ་གསུང་བ་དང། བཟང་སྐྱོང་དང། དྲ་བ་ཅན་གྱི་འོད་དང། རྡོ་རྗེ་གླུ་མ་དང། ཆོས་རྡོ་རྗེ་མ་དང། རྡོ་རྗེ་མར་མེ་མ་དང། རྡོ་རྗེ་དྲི་མ་དང། བློ་གྲོས་མི་ཟད་པ་དང་  
རྡོ་རྗེ་སྲུང་བ་དང། རྡོ་རྗེ་ལས་རྣམས་ཀྱི་བུམ་པ་བཅུ་གསུམ་མོ། །དེ་བཞིན་དུ་བྱང་སྒོ་ནས་བརྩམས་ནས་དོན་ཡོད་གྲུབ་པ་དང། རྡོ་རྗེ་འབེབས་པ་དང། རྡོ་རྗེ་གནོད་སྦྱིན་དང། རྡོ་རྗེ་མཚམས་དང། སྦོབས་པ་བརྩེགས་པ་དང། ཀུན་དུ་བཟང་པོ་དང། རྡོ་རྗེ་གར་མ་  
དང༑ ལས་ཀྱི་རྡོ་རྗེ་མ་དང། དྲི་རྡོ་རྗེ་མ་དང། བྱམས་པ་དང། དོན་ཡོད་གཟིགས་དང། རྡོ་རྗེ་རྒྱལ་པོ་དང། རྡོ་རྗེ་སེམས་དཔའ་དང། མི་བསྐྱོད་པ་རྣམས་ཀྱི་བུམ་པ་བཅུ་བཞི་རྣམས་སོ། །ལས་ཐམས་ཅད་པའི་བུམ་པ་ནི་དབང་ལྡན་གྱི་ཕྱི་རོལ་གྱི་ཕྱོགས་སུ་བལྟས་ནས་བུམ་པའི་  
ཕྲེང་བ་རྣམས་ཀྱི་བར་དུ་གཞག་པར་བྱའོ། །དེའི་ཕྱིར་དང་པོ་ལྷག་པར་གནས་པར་བྱས་པའི་བུམ་པ་རྣམས་དཀྱིལ་འཁོར་གྱི་འཁོར་ལོ་ལ་གཡས་ཕྱོགས་སུ་བསྐོར་བ་ལན་རེ་བྱས་ནས་དཀྱིལ་འཁོར་གྱི་འཁོར་ལོའི་འཁོར་ལོ་དང་འོད་ཟེར་གྱི་ཕྲེང་བའི་སའི་ཕྱི་རོལ་དུ་བུམ་པ་རྣམས་གཞག་པར་བྱའོ། །བུམ་པ་  
  
༄༅། །དགོད་པའི་དུས་སུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་ཐེག་པ་ཆེན་པོའི་མདོ་རྣམས་བཀླག་པར་བྱའོ། །ག་པུར་དང་ཨ་ཀ་རུ་དང་སིཧླ་ལ་སོགས་པའི་བདུག་སྤོས་ཀྱི་སྣོད་དང་མར་མེ་ལ་སོགས་པ་རྣམས་ཀྱིས་ཀྱང་དཀྱིལ་འཁོར་ལ་མཆོད་པར་བྱའོ། །དེ་ནས་སྔ་དྲོའི་  
ཐུན་ལ་སློབ་དཔོན་དྲི་བཟངས་ཀྱི་ཆུས་ཁྲུས་བྱས་ནས་ལས་ཐམས་ཅད་པའི་ཆུས་བདག་ཉིད་ལ་འཐོར་འཐུང་བྱས་ནས་སྲུང་བའི་འཁོར་ལོ་ལ་སོགས་པ་བསྒོམ་པ་དང་སྔགས་དང་ཕྱག་རྒྱ་རྣམས་ཀྱིས་ཡང་དག་པར་བསྲུང་བར་བྱའོ། །རྡོ་རྗེ་དང་དྲིལ་བུ་བཟུང་ནས་ཨོཾ་བཛྲ་ཨུཏྤལ་ཊ་ཡ་ས་མ་ཡ་པྲ་  
བེ་ཤ་ཡ་ཧཱུཾ་ཞེས་པའི་སྔགས་འདི་བརྗོད་ནས་སྒོ་དབྱེ་བར་བྱའོ། །ཏིང་ངེ་འཛིན་གསུམ་བསྒོམ་པར་བྱས་ནས། ཡང་དཔུང་བཟངས་ཀྱི་ཚིགས་སུ་བཅད་པ་རབ་ཏུ་བྱེད་པ་དྲུག་པ་ནས་བཤད་པའི་ཆོགས་གཏོར་མ་ཆེན་པོ་ཕུལ་ཏེ། དེ་ལ་གནས་པའི་ལྷ་རྣམས་ཡིད་ཀྱིས་ནམ་མཁའ་ལ་བཞུགས་  
སུ་གསོལ་ལོ། །འདིར་གཙུག་ལག་ཁང་ལ་སོགས་པའི་ས་གཞི་ལ་བགེགས་རྣམས་མེད་པར་བསམ་པར་བྱའོ། །དེའི་རྗེས་ལ། ཤར་དང་བྱང་དུ་རྒྱུག་པ་ཡི། །རི་མོ་བདུན་བདུན་རབ་ཏུ་སྦྱར། །རེ་མིག་གསུམ་ཅུ་རྩ་དྲུག་སྟེ། །མཉམ་དུ་ཁང་པའི་ས་གཞི་ལ། །དབུས་ཀྱི་གནས་ནི་བཞི་  
པོ་ལ༑ །དེ་ལ་སྔགས་པ་གནས་པར་བྱ། །དེ་ཕྱིར་མེ་མཚམས་རེ་མིག་སོགས། །རེ་མིག་བཅུ་གཉིས་གོ་རིམས་བཞིན། །སྤྲིན་གྱི་སྒྲ་དང། ཁྲོ་བོ་གཟེགས་མ་དང། ཤེས་རབ་མཐར་བྱེད་དང། གསུས་པོ་ཆེ་དང། འཇིག་རྟེན་གསུམ་རབ་ཏུ་སྒྲུབ་པ་དང། པདྨ་མཐར་བྱེད་དང་  
རྒྱལ་བ་དང། དཔའ་བོ་རྣམ་པར་གནོན་པ་དང། བདུད་རྩི་འཁྱིལ་བ་དང། རྣམ་པར་རྒྱལ་བ་དང། རྣམ་པར་རྒྱལ་བ་ཆེན་པོ་དང། གཤིན་རྗེ་མཐར་བྱེད་རྣམས་གཡས་སྐོར་གྱིས་བཀོད་ནས་མཆོད་པར་བྱའོ། །དེ་བཞིན་དུ་དེའི་ཕྱིར་མེ་ལ་སོགས་པའི་རེ་མིག་ཉི་ཤུ་པོ་རྣམས་ལ་ཊཀྐི་  
དང༑ མཐར་སྤྱོད་དང། རྡོ་རྗེ་ཞགས་པ་དང། ཡལ་ག་ཅན་དང། རིན་ཆེན་གཙུག་ཏོར་དང། དབྱུག་པ་སྔོན་པོ་དང། སྦྱང་དཀའ་བ་དང། རྡོ་རྗེ་རྒྱས་པ་དང། འཇིགས་བྱེད་དང། རབ་ཏུ་གཏུམ་པོ་དང། སྟོབས་པོ་ཆེ་དང། གོམ་བསྐྱོད་དང། རྡོ་རྗེ་འབེབས་པ་དང། རྡོ་རྗེ་གང་རྒྱངས་  
  
རྡོ་རྗེ་རྣམས་འཇོམས་དང། མི་གཡོ་བ་དང། རྣམ་འཇོམས་དང། རྡོ་རྗེ་ལྕགས་ཀྱུ་དང། རྡོ་རྗེ་གནམ་ལྕགས་དང། བལྟ་བར་མི་བཟོད་པ་རྣམས་དགོད་པར་བྱས་ནས་མཆོད་པར་བྱའོ། །དེ་ལ་སྤྲིན་གྱིས་སྒྲ་དང། གསུས་པོ་ཆེ་དང། རྒྱལ་བ་དང། རྣམ་པར་རྒྱལ་བ་རྣམས་དང་པོར་  
མཆོད་པར་བྱའོ། །རང་རང་གི་རེ་མིག་ལ་རང་རང་གི་ཕུར་བུས་གང་གདབ་པར་བྱའོ། །ཨོཾ་ཨཱ་མེ་གྷ་ནཱ་དཱ་ཡ་ཧཱུཾ་སཱ་ཧཱ། ཨོཾ་ཨཱ་མ་ཧོ་ད་རཱ་ཡ་ཧཱུཾ་སཱ་ཧཱ། ཨོཾ་ཨཱ་ཛཱ་ཡཱ་ཡ་ཧཱུཾ་སཱ་ཧཱ། ཨོཾ་ཨཱ་བི་ཛ་ཡཱ་ཡ་ཧཱུཾ་སཱ་ཧཱ། དེ་ནས་དེ་བཞིན་དུ་མི་གཡོ་བ་ལ་སོགས་པ་ཁྲོ་བོ་ཉི་ཤུ་རྩ་བརྒྱད་པོ་རྣམས་ཀྱི་  
རང་རང་གི་རེ་མིག་རྣམས་རང་རང་གི་ཕུར་བུས་གདབ་པར་བྱའོ། །ཨོཾ་ཨཱ་ཨ་ཙ་ལཱ་ཡ་ཧཱུཾ་སཱ་ཧཱ། ཨོཾ་ཨཱ་བི་དྲཱ་བ་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་བཛྲ་ཨཾ་ཀུ་ཤཱ་ཡ་ཧཱུཾ་སཱ་ཧཱ། ཨོཾ་ཨཱ་མ་ཧཱ་བི་ཛ་ཡཱ་ཡ་ཧཱུཾ་སཱ་ཧཱ། ཨོཾ་ཨཱ་ཡ་མཱནྟ་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་བཛྲ་ཨཱ་ཤ་ནི་མ་ཧཱ་ཀྲོ་དྷཱ་ཡ་ཧཱུཾ་སཱ་ཧཱ་  
ཨོཾ་ཨཱ་དུརྣཱི་རཱིཀྵཱ་ཡ་ཧཱུཾ་སཱ་ཧཱ། ཨོཾ་ཨཱ་ཊཀྐི་རཱ་ཛཱ་ཡ་ཧཱུཾ་སཱ་ཧཱ། ཨོཾ་ཨཱ་ཨནྟ་ཙ་རཱ་ཡ་ཧཱུཾ་སཱ་ཧཱ། ཨོཾ་ཨཱ་བཛྲ་པཱ་ཤཱ་ཡ་ཧཱུཾ་སཱ་ཧཱ། ཨོཾ་ཨཱ་ཀ་ནི་ཀྲོདྡྷཱ་ཡ་ཧཱུཾ་སཱ་ཧཱ། ཨོཾ་ཨཱ་པྲཛྙཱནྟ་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་བ་ལཱ་ལཱ་ཡ་ཧཱུཾ་སཱ་ཧཱ། ཨོཾ་ཨཱ་རཏྣ་ཤི་ཁ་རཱ་ཡ་ཧཱུཾ་སཱ་ཧཱ། ཨོཾ་ཨཱ་ནཱི་ལ་དཎྜཱ་ཡ་ཧཱུཾ་སཱ་ཧཱ་  
ཨོཾ་ཨཱ་དུརྫ་ཡཱ་ཡ་ཧཱུཾ་སཱ་ཧཱ། ཨོཾ་ཨཱ་བཛྲ་སཕོ་ཊཱ་ཡ་ཧཱུཾ་སཱ་ཧཱ། ཨོཾ་ཨཱ་ཏྲཻ་ལོ་ཀྱ་པྲ་སཱ་དྷ་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་པངྨཱནྟ་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་བཛྲ་བྷཱི་མཱ་ཡ་ཧཱུཾ་སཱ་ཧཱ། ཨོཾ་ཨཱ་བཛྲ་པྲ་ཙཎྜཱ་ཡ་ཧཱུཾ་སཱ་ཧཱ། ཨོཾ་ཨཱ་མ་ཧཱ་བ་ལཱ་ཡ་ཧཱུཾ་སཱ་ཧཱ། ཨོཾ་ཨཱ་བ་ད་ནཱི་ཀྵེ་པཱ་ཡ་ཧཱུམ་སཱ་ཧཱ། ཨོཾ་ཨཱ་བཛྲ་ཨཱ་བེ་ཤཱ་ཡ་  
ཧཱུཾ་སཱ་ཧཱ། ཨོཾ་ཨཱ་བའི་ར་བི་ཀྲའྣྟཱ་ཡ་ཧཱུཾ་སཱ་ཧཱ། ཨོཾ་ཨཱ་ཨ་མྲྀ་ཏ་ཀུཎྜ་ལི་ནེ་ཧཱུཾ་སཱ་ཧཱ། ཨོཾ་ཨཱ་བཛྲ་ཨཊྚ་ཧཱ་སཱ་ཡ་ཧཱུཾ་སཱ་ཧཱ། ཨོཾ་ཨཱ་བཛྲ་ཏི་དཱ་ར་ཎཱ་ཡ་ཧཱུཾ་སཱ་ཧཱ། དེ་ནས་ཁང་པའི་དཀྱིལ་དུ་བསྡད་ནས་རཾ་ལས་སྐྱེས་པའི་ཉི་མའི་སྟེང་དུ་ཧཱུཾ་ལས་སྐྱེས་པའི་སྣ་ཚོགས་རྡོ་རྗེ་ལ་གནས་པའི་ཧཱུཾ་ཡིག་གི་འོད་ཟེར་  
རབ་ཏུ་འབར་བ་རྡོ་རྗེ་རྣམ་པར་བརྐྱང་བ་མཚམས་མེད་ཅིང་དུམ་བུ་གཅིག་ཏུ་གྱུར་པ་རྡོ་རྗེའི་རབ་དང། གུར་དང་མདའི་དྲ་བ་དང། བ་དན་དང། འོག་གི་གནས་ཀྱང་འབར་ཞིང་འབར་བ་བཟོད་པར་དཀའ་བའི་སྣ་ཚོགས་རྡོ་རྗེའི་ས་གཞིར་རྣམ་པར་བསྒོམ་མོ། །དེའི་དབུས་སུ་མྱུར་དུ་  
  
༄༅། །བདག་ཉིད་རྡོ་རྗེ་སེམས་དཔའི་གཟུགས་སོ། །གཞན་དུ་ཡང་བསྒྱུར་ཏེ་འཇིག་རྟེན་གསུམ་ལས་རྣམ་པར་རྒྱལ་བ་དང། མིང་གཞན་རྡོ་རྗེ་ཧཱུཾ་མཛད་ཅེས་པ་སྣ་ཚོགས་ཆུ་སྐྱེས་དང་ཉི་མ་ལ་གནས་པའི་འཇིགས་བྱེད་དང་དུས་མཚན་མ་ཞབས་གཉིས་ལས་གཡས་བརྐྱང་བས་  
མནན་པ་ཁྲོ་བོ་བསྐལ་བའི་དུས་ཀྱི་མཐའི་མེའི་འོད་ཟེར་གྱི་ཚོགས་པ་འདྲ་བ། འགྲོ་བ་མ་ལུས་པའི་བགེགས་ཀྱི་ཚོགས་རྣམས་ཟ་བར་བྱེད་པ་ལྟ་བུ་སྔོན་པོ་དང་སེར་པོ་དང་ལྗང་གུའི་རྩ་བ་དང། གཡས་དང་གཡོན་པའི་ཞལ་གསུམ་གསལ་བར་བྱས་པ། མཆེ་བ་གཙིགས་ཤིང་  
ལྗགས་བསྐྱོད་པ་ཞལ་སོ་སོའི་སྨིན་མ་འཁྱོག་པོ་བསྡུས་པ། དམར་ཞིང་ཟླུམ་པའི་སྤྱན་གསུམ་པ། ཕྱག་རྒྱ་དྲུག་དང་ལྡན་པ་དཔྲལ་བའི་སྟེང་དུ་ཐོད་པ་ལྔ་དང་མི་མགོ་རློན་པ་ཁྲག་མཛད་པའི་ཕྲེང་བ་འཕྱད་བས་རྣམ་པར་བརྒྱན་པ་དེའི་མགོ་བོའི་སྐ་རགས་དང། སྟག་གི་པགས་  
པའི་ཤམ་ཐབས་འཛིན་པ་སྐྲ་དམར་སེར་གྱེན་དུ་འབར་ཞིང་དགའ་བོ་སྔོན་པོས་དཀྲིས་པའོ། །འཇོག་པོ་ལ་སོགས་པ་ཀླུའི་རྒྱལ་པོ་རྣམས་ཀྱིས་བརྒྱན་ཅིང་རྡོ་རྗེ་དྲིལ་བུའི་མཚན་པའི་ཕྱག་གཉིས་རྡོ་རྗེ་ཁུ་ཚུར་བཅངས་ཏེ་རྒྱབ་གཉིས་སྦྱར་ཏེ་མཐེའུ་ཆུང་གཉིས་ལྕགས་སྒྲོག་བཞིན་དུ་  
འཁྱུད་དེ་མཛུབ་མོ་གཉིས་བརྐྱང་བ་ནི་འཇིག་རྟེན་གསུམ་ལས་རྣམ་པར་རྒྱལ་བའི་ཕྱག་རྒྱ་རང་འོད་ཀྱི་ཤེས་རབ་ལ་འཁྱུད་པའོ། །གཡས་པའི་ཕྱག་གཉིས་ལྕགས་ཀྱུ་དང་ཞགས་པའོ། །གཡོན་པ་དག་ན་ཐོད་པ་དང་ཁ་ཊཱཾ་ག་འཛིན་པའོ། །ཕྱོགས་ཀྱི་ཞལ་ནས་ཧཱུཾ་གི་སྒྲ་སྒྲོགས་བ་རང་  
གི་སྙིང་གའི་ཧཱུཾ་གི་ཡི་གེའི་འོད་ཟེར་འཕྲོས་པས་ཕྱོགས་ཕྱོགས་ནས་བགེགས་རྣམས་དགུག་པར་བྱའོ། །དེ་ནས་བྱང་ཕྱོགས་ཀྱི་སྒྲུབ་པ་བོ་སྤྲིན་གྱི་སྒྲ་ལ་སོགས་པའི་རྣམས་སོ་སོར་བསྒྱུར་པར་བྱས་ལ་རང་རང་གི་ཕུར་བུ་གདབ་པར་བྱའོ། །དང་པོ་མེའི་མཚམས་ལ་སོགས་པའི་ཟུར་བཞི་  
ལ་ཕྱི་རོལ་དུ་འཆད་པར་འགྱུར་བའི་རང་རང་གི་སྔགས་ཀྱིས་ཕུར་བུ་གདབ་པར་བྱའོ། །དེ་ཡང་ཕུར་བུའི་རིང་བའི་ཚད་ནི་སོར་བཅོ་བརྒྱད་དང་བཅུ་གཉིས་དང་བརྒྱད་རྣམས་གོ་རིམས་ཇི་ལྟ་བ་བཞིན་དུ་སོར་དྲུག་དང་བཞི་དང་ཕྱེད་ཀྱིས་ལྷག་པའི་གཉིས་ཀྱི་ཆད་ཀྱི་བསྲིང་བར་བྱའོ། །གསེར་  
  
ལས་ཐམས་ཅད་པའི་བུམ་པའི་ཆུས་བཀྲུས་པ། ལས་ཐམས་ཅད་པའི་སྔགས་ཀྱིས་བྱིན་གྱིས་བརླབ་པོ། །དེ་ནས་རི་མོ་ཉི་ཤུ་རྩ་བརྒྱད་ཀྱི་རྩེ་མོ་ལ་གོ་རིམས་བཞིན་དུ་དང་པོ་དབང་ལྡན་ནས་བརྩམས་ཏེ་མི་གཡོ་བ་དང། རྣམ་འཇོམས་དང། རྡོ་རྗེ་  
ལྕགས་ཀྱུ་དང། རྣམ་པར་རྒྱལ་བ་ཆེན་པོ་དང། གཤིན་རྗེ་མཐར་བྱེད་དང། རྡོ་རྗེ་གནམ་ལྕགས་དང། བལྟ་བར་མི་བཟོད་པ་རྣམས་ཀྱི་སྔོན་པོ་དང། སེར་པོ་དང། དཀར་པོ་དང། སྐྱ་བོ་དང། སྔོན་པོ་དང། སེར་པོ་དང། དཀར་པོ་རྣམས་དོན་གྲུབ་དང་ཙནྡན་དམར་  
པོས་རྣམ་པར་བྱུགས་ཏེ། མེ་ཏོག་དམར་པོ་དང་མཆོད་ཕྱིར་ཐོགས་ཀྱིས་ཉེ་བར་བརྒྱན་ཏེ། ལྟེ་འོག་མན་ཆད་རྩེ་མོ་གཅིག་པའི་རྣམ་པ་སྟེ་མི་གཡོ་བ་ལ་སོགས་པའི་ཁྲོ་བོའི་མིང་གི་རྣམ་པའོ། །དེ་བཞིན་དུ་མེའི་མཚམས་ནས་བརྩམས་ཏེ་ཊཀྐི་དང། མཐར་སྤྱོད་པ་དང་  
རྡོ་རྗེ་ཞགས་པ་དང། ཁྲོ་བོ་གཟེགས་མ་དང། ཤེས་རབ་མཐར་བྱེད་དང། འབྲོས་པ་དང། རིན་ཆེན་གཙུག་ཏོར་རྣམས་ཀྱི་སྔོན་པོ་དང། སྐྱ་བོ་དང། ནག་པོ་དང། སྔོན་པོ་དང། དཀར་པོ་དང། ལྗང་གུ་དང། སེར་པོ་རྣམས་སོ། །ལྷག་མ་སྔོན་བཞིན་དུའོ། །དེ་བཞིན་  
དུ་དང་པོ་བདེན་བྲལ་ནས་བརྩམས་ཏེ་དབྱུག་པ་སྔོན་པོ་དང། སྦྱང་དཀའ་བ་དང། རྡོ་རྗེ་རྒྱས་པ་དང། འཇིག་རྟེན་གསུམ་རབ་ཏུ་སྒྲུབ་པར་བྱེད་པ་དང། པདྨ་མཐར་བྱེད་དང། འཇིགས་བྱེད་དང། རབ་ཏུ་གཏུམ་པོ་རྣམས་སྔོན་པོ་དང། དམར་པོ་དང། སྔོན་པོ་དང། དམར་པོ་དང་  
ལྗང་གུ་དག་སེར་བ་རྣམས་ཀྱང་འདིར་སྔོན་བཞིན་དུའོ། །དེ་བཞིན་དུ་དང་པོ་རླུང་གི་མཚམས་ནས་བརྩམས་ཏེ། སྟོབས་པོ་ཆེ་དང། གོམ་བསྐྱོད་དང། རྡོ་རྗེ་འབེབས་པ་དང། དཔའ་བོ་རྣམ་པར་གནོན་པ་དང། བདུད་རྩི་འཁྱིལ་པ་དང། རྡོ་རྗེ་གད་རྒྱངས་ཅན་དང། རྡོ་རྗེ་རྣམ་འཇོམས་རྣམས་  
སྔོན་པོ་དང། སྔོ་བསངས་དང། སྣ་ཚོགས་མདོག་དང། དཀར་པོ་དང། སྔོན་པོ་དང། དཀར་པོ་དང། ལྗང་གུ་རྣམས་སོ། །འདིར་ཡང་ལྷག་མ་རྣམས་སྔོན་བཞིན་དུའོ། །དེ་ནས་ཡང་མི་གཡོ་བ་ལ་སོགས་པ་ཁྲོ་བོ་ཉི་ཤུ་རྩ་བརྒྱད་ཧཱུཾ་ཡིག་ལས་བྱུང་བའི་རྡོ་རྗེ་ཐོ་བས་མཚན་པ་  
  
༄༅། །ལག་པ་གཡས་ནའོ། །ལྟེ་བའི་སྟེང་དུ་རང་གཟུགས་སོ། །འོག་རྩེ་མོ་གཅིག་པའི་ལག་པ་གཡོན་དུ་བསྒོམ་པར་བྱའོ། །ཨོཾ་བཛྲ་ཨ་ཙ་ལ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྲཱ་ན་ཨཱ་ཛྙཱ་པ་ཡ་ཏི་བཛྲ་དྷ་རཿ་སརྦ་ཨཱི་ཤ་ནཱ་ནཱཾ་ཀཱ་ཡ་བཱཀྩིཏྟ་ཀཱི་ལ་ཡ་ཧཱུཾ་ཧཱུཾ་ཕཊ། ཅེས་བརྗོད་  
ནས་སྔོན་དུ་དབང་ལྡན་གྱི་མ་གོ་ལ་ཕུར་བུས་གདབ་པོ། །ཕུར་བུ་མི་གཡོ་བའི་རྣམ་པར་བསམ་པར་བྱའོ། །དེ་བཞིན་དུ་ཨོཾ་བཛྲ་མུདྒ་ར་བཛྲ་ཀཱི་ལ་ཡ་ཨ་ཀོ་ཊ་ཡ་ཧཱུཾ། ཞེས་བརྗོད་ནས་བརྡུང་བར་བྱའོ། །དེ་བཞིན་དུ་ཨོཾ་བཛྲ་བི་དྲཱ་བ་ཀ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱཾ་ཀཱ་ཡ་བཱཀྩི་ཏྟཾ་ཀཱི་ལ་  
ཡ་ཧཱུཾ་ཕཊ། ཨོཾ་བཛྲ་ཨཾ་ཀུ་ཤ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་ཨ་མྲྀ་ཏཾ་ཀཱ་རཱཎཱཾ་ཀཱ་ཡ་བཱ་ལྕི་ཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་བི་ཛ་ཡ་མ་ཧཱ་ཀྲོ་དྷ་ཀཱི་ལ་ཡ་ས་རྦ་བིགྟྣཱ་ནཱ་ཛྙ་པ་ཡ་ཏི་བ་ཛྲ་བྷ་ར༑ སརྦ་ཨིནྡྲ་ཎཱཾ་ཀཱ་ཡ་བཱ་ཀ་ཙིཏཾ་ཀཱི་ལཡ་ཧཱུཾ་ཕཊ། ཨོཾ་ཨཱ་ཡ་མཱ་ནྟ་ཀྲྀ་ཏ་མ་ཧཱ་  
ཀྲོ་དྷ་ཀཱི་ལ་ཡ་ས་རྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སཱུ་རྱཱ་ནཱཾ་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་ཨཱ་ས་ནི་མ་ཧཱ་ཀྲོ་དྷ་ཀཱི་ལ་ཡ་སརྦ་བི་གྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་ཨུ་པེནྡྲཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་དུ་རྣི་རཱི་ཀྵ་མ་ཧཱ་ཀྲོ་དྷ་ཀཱི་ལ་ཡ་སརྦ་  
བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་ཀཱ་རྟིཀཱ་ནཱཾ་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་མུདྒ་ར་ཨཱ་ཀོ་ཊ་ཡ་བཛྲ་ཀཱི་ལ་ཡཱ་ཛྙཱ་པ་ཡ་ཏི་བདྲ་དྷ་རོ་ཧཱུཾ་ཕཊ། ཅེས་པའི་སྔགས་འདི་ཕུར་བུ་སོ་སོ་ལ་བརྗོད་པར་བྱའོ། །ཤར་དུའོ། །ཨོཾ་བཛྲ་ཊཀྐི་རཱ་ཛཱ་ས་པ་རི་  
བཱ་རཱ་ནཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་ཨནྟ་ཙ་ར་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དྷརྨ་ཀི་ནྣ་ར་རཱ་ཛ་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙི་ཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་པཱ་ཤ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྣཱ་བ་ཡ་ཏི་བཛྲ་དྷ་རཿ་སརྦ་ཨརྠ་སིདྡྷ་བིདྱཱ་དྷ་རཱཾ་  
སརྦ་དུ་ཥྚ་ས་པ་རི་པཱ་རཱ་ཎཱཾ་ཀཱ་ཡ་བཱ་ཀ་ཙི་ཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་ཀ་ཎི་མ་ཧཱ་ཀྲོ་དྷ་ཀཱི་ལ་ཡ་སརྦ་བི་གྷྣཱ་ནཱ་ཛྙཱ་པ་ཡ་ཏི་བཛྲ་དྷར་སརྦ་དུཥྚ་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙི་ཏྟཾ་ཀཱི་ལ་ཡ་ཧཱུཾ་ཕཊ། ཨོཾ་ཨཱ་པྲ་ཛྙཱནྟ་ཀྲྀ་ཏ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་དྷ་རཿ་སརྦ་ཏུ་ཥྚ་པཉྩ་ཤི་  
  
ཨོཾ་བཛྲ་མ་ཧཱ་བ་ལ་ཀྲོ་དྷ་ཀཱི་ལ་ཡ་སརྦ་བི་གྷ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་བཧྲཾ་གི་རི་ཏི་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ལ་ཡ་ཧཱུཾ་ཕཊ། ཨོཾ་བཛྲ་རཏྣ་ཤི་ཁ་ར་མ་ཧཱ་ཀྲོ་དྷ་ཀཱི་ལ་ཡ་སརྦ་བི་གྷཱ་ནཱ་ཛྙཱ་བ་ཡ་ཏི་བཛྲ་དྷ་རཿ་སརྦ་དུ་ཥྚ་བ་ལ་བྷ་  
དྲ་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ལྷོ་དུའོ། །ཨོཾ་ཨཱ་ནཱི་ལ་དཎྜ་མ་ཧཱ་ཀྲོ་དྷ་ཀཱི་ལ་ཡ་སརྦ་བི་གྷྣ་ནཱ་ཛྙ་པ་ཡ་ཏི་བཛྲ་དྷ་རཿ་སརྦ་དུཥྚ་ནི་རྲྀ་གྱ་ས་པ་ར་བཱ་རཱ་ནཱཾ་ཀཱ་ཡ་བཱ་ཀ་ཙི་ཏྟཾ་ཀཱི་ལ་ཡ་ཧཱུཾ་ཕཊ། ཨོཾ་ཨཱ་དུར་ཛྫ་ཡ་མ་ཧཱ་ཀྲོ་དྷ་ཀཱི་ལ་སརྦ་བི་གྷྣ་ནཱ་དྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་པྲྀ་ཐཱི་དེ་  
བའི༑ ས་བ་རི་བཱ་རཱ་ཎཱཾ་ཀཱ་ཡ་བཱ་ཀ་ཙི་ཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་སྥོ་ཊ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་བེ་མ་ཙི་ཏྲ་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་ཏྲཻ་ལོ་ཀྱ་པྲ་སཱ་དྷ་ཀ་མ་ཧཱ་ཀྲོ་དྷ་ཀཱི་ལ་ཡ་སརྦ་བི་གྷྣ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་ཝ་རུ་ཎ་ས་  
པ་རི་བཱ་རཱ་ཎཱཾ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་ཨཱ་པདྨྨཱ་ནྟ་ཀྀ་ཏ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་ནནྡི་གེ་ཤྭར་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་བྷཱི་མ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་བ་ལི་ར་སུ་རེནྡྲ་ས་པ་རི་  
བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་པྲ་ཙ་ཎྜ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་པྲ་ཧླུ་ད་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ནུབ་ཏུའོ། །ཨོཾ་ཨཱ་མ་ཧཱ་བ་ལ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་བཱ་ཡུ་ས་  
པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་པཱ་ད་ནཱི་ཀྵེ་པ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་མ་ཧཱ་ཀཱ་ལ་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་ཨཱ་བེ་ཤ་མ་ཧཱ་ཀྲོ་དྷ་ཀཱི་ལ་ཡ་སརྦ་བི་གྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་བི་ནཱ་ཡ་ཀ་ས་  
པཱ་རི་བཱ་རཱ་ཎཱཾ་ཀ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་ཨཱ་བའི་ར་བ་ཀྲཱནྟ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་བ་ཡ་ཏི་བཛྲ་དྷ་རཿ་སརྦ་དུཥྚ་ཀུ་བེར་ཡ་ས་བ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་ཨཱ་བཛྲ་ཨ་མྲྀ་ཏ་ཀུཎྜ་ལི་མ་ཧཱ་ཀྲོ་དྷ་ཀཱི་ལ་ཡ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷར་སརྦ་ཏུཥྚ་ཛ་ཡ་ཀ་ར་  
  
༄༅། །ས་བ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་ཨྚྚ་ཧ་ས་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཏ་ཏི་བཛྲ་དྷ་རཿ་སརྦ་དུཥྚ་མ་དྷཱུ་ཀ་ར་ས་པ་རི་བཱ་རཱ་ཎཱཾ་ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། ཨོཾ་བཛྲ་བི་དཱ་ར་ཎ་མ་ཧཱ་ཀྲོ་དྷ་ཀཱི་ལ་ཡ་སརྦ་བིགྷྣཱ་ནཱ་ཛྙཱ་པ་ཡ་ཏི་བཛྲ་དྷ་རཿ་སརྦ་དུཥྚ་བ་སནྟ་ས་པ་རི་བཱ་རཱ་ཎཱཾ་  
ཀཱ་ཡ་བཱ་ཀ་ཙིཏྟཾ་ཀཱི་ལ་ཡ་ཧཱུཾ་ཕཊ། བྱང་དུའོ། །དེ་བཞིན་དུ་བགེགས་ཀྱི་ཚོགས་རྣམས་ལ་ཕུར་བུས་བཏབ་པས་ལུས་ཀྱི་ངན་དུ་སྤྱོད་པ་དང། ངག་གི་ངན་དུ་སྤྱོད་པ་དང། ཡིད་ཀྱི་ངན་དུ་སྤྱོད་པ་རྣམས་བཅོམ་ནས་བདེ་བ་ཆེན་པོ་དང་དེ་བཞིན་རོ་གཅིག་པར་ཡང་དག་པར་གནས་ཤིང་  
བགེགས་ལྷག་མ་རྣམས་རིང་དུ་འབྲོས་པར་བསམ་ཞིང་རྣམ་པ་ཐམས་ཅད་དུ་བགེགས་མེད་པའི་སའི་ཆ་ལྷག་པར་གྲོལ་ལོ་ཞེས་པ་ནི་རིམ་པ་གཅིག་གོ། །ཡང་ན། ཨོཾ་ཨཱ་ཡ་མཱནྟ་ཀྲྀ་ཏ་སརྦ་དུཥྚ་ཨུ་བེནྡྲཱཾ་ས་པ་རི་བཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་ཊཀྐི་རཱ་ཛཱ་སརྦ་དུཥྚ་བིགྷྣཱཾ་ས་པ་རི་བཱ་རཱ་ན་ཀཱི་  
ལ་ཡ་ཧཱུཾ་ཕཊ། ཨོཾ་ཨཱ་མེ་གྷ་ནཱ་དཱ་མ་ཧཱ་ཀྲོ་དྷ་སརྦ་དུཥྚ་བིགྷྣཱཾ་ས་པ་རི་རྦཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་པྲཛྙཱ་ཀྲྀ་ཏ་སརྦ་དུཥྚ་ཡ་མ་ནཱ་ས་པ་རི་བཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་ནཱི་ལ་དཎྜ་སརྦ་དུཥྚ་ནཻ་རྲྀ་ཏྱ་ས་པ་རི་བཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་མ་ཧོ་ད་རམྷཱ་ཀྲོ་དྷ་སརྦ་དུ་ཥྚི་བི་གྷྣཱཾ་ས་པ་རི་བཱ་  
རཱ་ན་ཀཱི་ལཡ་ཧཱུཾ་ཕཊ། ཨོཾ་ཨཱ་པདྨཱནྟ་ཀྲྀ་ཏ་སརྦ་དུཥྚ་ནཱ་གྷཾ་ས་པ་རི་པཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་མྷཱ་བཱ་ལ་སརྦ་དུཥྚ་བཱ་ཡཱུ་ན་ས་པ་རི་བཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་ཛ་ཡ་མ་ཧཱ་ཀྲོ་དྷ་སརྦ་དུཥྚ་བིགྷྣཱཾ་ས་པ་རི་བཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་བིགྷྣཱ་ནྟ་ཀྲྀ་ཏ་སརྦ་དུཥྚ་ཀུ་བེ་ར་ས་པ་རི་  
བཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་ཨ་ཙལ་སརྦ་དུཥྚ་བི་ནཱ་ཡ་ཀཾ་ས་པ་རི་བཱ་རཱ་ན་ཀཱི་ལ་ཡ་ཧཱུཾ་ཕཊ། ཨོཾ་ཨཱ་བིཛྙཱ་ཡ་མ་ཧཱ་ཀྲོ་དྷ་སརྦ་དུཥྚ་ཨཱི་ནས་པ་རི་བཱ་རཱ་ན་ཀཱི་ལ་ཡ་ཧཱུཾ་ཕཊ། ཅེས་པའི་སྔགས་ཀྱིས་བརྡུང་བར་བྱའོ། །རྣམ་པར་རྒྱལ་བ་ཆེན་པོ་དང། ཁྲོ་བོ་གཟེགས་མ་དང་  
འཇིག་རྟེན་གསུམ་རབ་ཏུ་བསྒྲུབ་པ་དང། །དཔའ་བོ་རྣམ་པར་གནོན་པ་རྣམས་ཀྱི་གནས་ལ་གོ་རིམས་ཇི་ལྟ་བ་བཞིན་དུ་གཤིན་རྗེ་དང། ཤེས་རབ་དང། པདྨ་དང། བགེགས་མཐར་བྱེད་རྣམས་ཤེས་པར་བྱའོ། །དེ་བཞིན་དུ་བལྟ་བར་མི་བཟོད་པ་དང། ཊཀྐི་དང། རིན་  
  
དབྱུག་སྔོན་དང། སྟོབས་པོ་ཆེ་དང། རྡོ་རྗེ་རྣམ་འཇོམས་དང། མི་གཡོ་རྣམས་ཀྱི་གནས་རྣམས་ལ་ཊཀྐི་དང། སྤྲིན་གྱི་སྒྲ་དང། དབྱུག་པ་སྔོན་པོ་དང། གསུས་པོ་ཆེ་དང། སྟོབས་པོ་ཆེ་དང། རྒྱལ་བ་དང། མི་གཡོ་བ་དང། རྣམ་པར་  
རྒྱལ་བ་རྣམས་ཏེ། ཁྲོ་བོ་བརྒྱད་ཤེས་པར་བྱའོ་ཞེས་པ་ནི། ཕུར་བུ་བཅུ་གཉིས་གདབ་བོ་ཞེས་པ་ནི་རིམ་པ་གཉིས་པའོ། །ཡང་ན་གཤིན་རྗེ་མཐར་བྱེད་ལ་སོགས་པའི་གནས་གང་ལ་རྡོ་རྗེ་ལྕགས་ཀྱུ་དང། རྡོ་རྗེ་ཞགས་པ་དང། རྡོ་རྗེ་རྒྱས་པ་དང། རྡོ་རྗེ་འབེབས་པ་དང། ཁྲོ་  
བོ་བཞིའི་རྣམ་པའི་ཕུར་བུས་དེ་བཞིན་དུ་གཞན་ལའོ་ཞེས་པ་ནི། རིམ་པ་གསུམ་པའོ་ཞེས་པ་ནི་ཕུར་བུའི་ཆོ་གའོ།། །།དེ་ནས་སློབ་དཔོན་དཀྱིལ་འཁོར་གྱི་དབང་ཕྱུག་གི་རྣལ་འབྱོར་དང་ལྡན་པས་ནམ་མཁའ་ལ་དེ་བཞིན་གཤེགས་པ་ཐམས་ཅད་དམིགས་ཏེ་ཡང་དག་  
པར་མཆོད་པར་བྱའོ། །གཞོན་ནུ་མ་མ་ཉམས་པས་བྱས་པའམ་དཔའ་བོའི་རིན་གྱིས་ཉོས་པའི་སྐུད་པ་ལྔ་ལྔ་དཀར་པོ་དང། སེར་པོ་དང། དམར་པོ་དང། ལྗང་གུ་དང། ནག་པོའི་ཁ་དོག་རྣམས་སོ་སོར་ཁ་བསྒྱུར་ནས་བྷྲཱུཾ་ཨཱཾ་ཛྲཱི་ཁཾ་ཧཱུཾ་ཞེས་པ་དེ་བཞིན་གཤེགས་པ་ལྔའི་ས་བོན་  
རྫོགས་པས་དེ་བཞིན་དུ་བྱིན་གྱིས་བརླབ་པར་བྱའོ། །དེའི་རྗེས་སུ་ནམ་མཁའ་ལ་གནས་པའི་དེ་བཞིན་གཤེགས་པ་ལྔའི་ཐུགས་ཀ་རྣམས་ལ་བྷྲཱུཾ་ཡིག་ལ་སོགས་པའི་ས་བོ་ན་རྫོགས་པ་ལས་ཡེ་ཤེས་ཀྱི་ཐིག་གི་འོད་ཟེར་གྱི་རང་བཞིན་རྣམས་བལྟའོ། །ཨོཾ་ཨཱ་ཤ་ཤྭ་ཏཱ་བཛྲ་སཱུ་  
ཏྲཾ་མེ་པྲ་ཡཙྪ་ཧཱུཾ་ཞེས་པ་འདིས་རྣམ་པར་སྣང་མཛད་ཆེན་པོ་ལ་ཞུ་བར་བྱའོ། །དེ་བཞིན་དུ་ཨོཾ་ཨཱ་རཏྣཻ་ཥ་བཛྲ་སཱུ་ཏྲཾ་མེ་ཕྲ་ཡཙྪ་ཧཱུཾ། ཨོཾ་ཨཱ་ཨ་མྲྀ་ཏཻ་ཥ་སཱུ་ཏྲཾ་མེ་པྲ་ཡཙྪ་ཧཱུཾ། ཨོཾ་ཨཱ་ཨ་མོ་གྷཻ་ཥ་བཛྲ་སཱུ་ཏྲཾ་མེ་པྲ་ཡ་ཙྪ་ཧཱུཾ། ཨོཾ་ཨཱ་ཅིཏྟཻ་ཥ་བཛྲ་སཱུ་ཏྲཾ་མེ་པྲ་ཡཙྪ་ཧཱུཾ་ཞེས་པ་འདིས་ཞུ་བར་བྱའོ། །  
དེ་ནས་ཛ་ཡིག་སེར་པོ་ལས་ཟླ་བ་དང་ཉི་མའི་རང་བཞིན་གྱི་མིག་གཉིས་སོ། །ཨོཾ་དའི་པྟ་དྲྀ་ཥྚི་ཨཾ་ཀུ་ཤ་ཛཿ་ཞེས་བརྗོད་པས་མིག་གཉིས་རབ་ཏུ་བསྐྱོད་ནས་མིག་གི་རྫེ་མ་འབར་ཞིང་ལྟ་བའི་ལྕགས་ཀྱུས་དེ་བཞིན་དུ་རྣམ་པར་སྣང་མཛད་ལ་སོགས་པ་རྣམས་བསྐུལ་ནས་གདན་དྲངས་ཏེ་སོ་སོའི་ཁ་དོག་  
  
༄༅། །དེ་བཞིན་དུ་གཞུག་པར་བྱའོ། །དེའི་ཕྱིར་དེ་རྣམས་མེ་ལོང་ལྟ་བུ་ལ་སོགས་པའི་ཡེ་ཤེས་ལྔའི་རང་བཞིན་ནོ། །མེ་ལོང་ལྟ་བུའི་ཡེ་ཤེས་ལ་སོགས་པ་སོ་སོར་རེ་རེ་ལ་ཡེ་ཤེས་བཞིའི་རྗེས་སུ་འབྲང་ནས་ཉི་ཤུ་རྩ་ལྔའི་དབྱེ་བ་རྣམས་སུ་འགྱུར་རོ། །དེའི་རྗེས་སུ་ལས་ཐམས་ཅད་པའི་  
གཟུགས་ཀྱིས་ལས་ཀྱི་སློབ་དཔོན་གྱིས་བཟུང་ནས་ལྷན་ཅིག་ཏུ་དང་པོ་རེ་རེ་ལ་སྐུད་པ་ལྔ་ལྔའི་ཐིག་སྐུད་བསྒྲིལ་བར་བྱའོ། །དེའི་རྗེས་སུ་དེ་བཞིན་དུ་བསྒྲིལ་བའི་ལྔ་པོ་ཐིག་སྐུད་གཅིག་ཏུ་བྱའོ། །ཨོཾ་ཨ་ནྱོ་ནྱོ་ནུ་ག་ཏཱ་སརྦ་དྷརྨ་སྤ་རཱ་སྥ་རཱ་ནུ་ཕྲ་བིཥྚ་སརྦ་དྷརྨཱ་ཨ་ཏྱ་ནྟཱ་ནུ་པྲ་བིཥྚ་སརྦ་དྷ་རྨཱ་ཨོཾ་ཨཱ་ཧཱུཾ་  
ཞེས་བརྗོད་ནས་བསྒྲིལ་བར་བྱའོ། །བསྒྲིལ་བ་རབ་ཏུ་བཏབ་ནས་གསེར་ལ་སོགས་པའི་སྣོད་དུ་བཞག་ནས་དྲི་དང་མེ་ཏོག་དང་སྤོས་ལ་སོགས་པ་རྣམས་ཀྱིས་མཆོད་ནས་ལས་ཐམས་ཅད་པའི་སྔགས་ཀྱིས་བསྲུང་བར་བྱའོ། །ཨོཾ་བཛྲ་སཾ་མ་ཡ་སཱུ་ཏྲཾ་མཱ་ཏི་ཀྲ་མ་ཧཱུཾ། ཞེས་པ་འདིས་ལན་བརྒྱ་རྩ་  
བརྒྱད་བཟླས་ནས་ལྷག་པར་གནས་པར་བྱའོ། །ཡང་ཨོཾ་སརྦ་སཾ་ཤོདྷ་ནི་ཧཱུཾ་ཕཊ། ཅེས་པའི་སྔགས་ཀྱི་བུམ་པ་ཐམས་ཅད་ཀྱི་ཆུས་ལེགས་པར་གཏོར་ཏེ་མེ་ཏོག་གཅལ་དུ་བཀྲམ་ནས་ནམ་མཁའི་མཐིལ་དུ་སོང་སྟེ་ཡིད་ས་ལྷའི་དཀྱིལ་འཁོར་ལ་དམིགས་ཏེ་མཆོད་ཡོན་སྔོན་དུ་ཕུལ་ནས་  
ཡང་དག་པར་མཆོད་པར་བྱའོ། །དེ་ནས་ཕྱག་འཆལ་ཏེ། རང་དེའི་རྣལ་འབྱོར་དང་ལྡན་པས་བྱང་ཕྱོགས་ཀྱི་སྒྲུབ་པ་པོ་ལས་ཐམས་ཅད་པའི་གཟུགས་སུ་རྣམ་པར་བསམ་མོ། །རང་དང་དེའི་ཡང་གཡས་ཕྱོགས་དང་གཡོན་གྱི་མིག་དག་ལ་ཛྫ་ཡིག་ལས་སྐྱེས་པའི་འོད་ཟེར་སེར་  
པོ་ལ་ཟླ་བ་དང་ཉི་མ་བསམས་ནས་ཐིག་སྐུད་གཡོན་པའི་རྡོ་རྗེ་ཁུ་ཚུར་གྱིས་བཟུང་སྟེ་ལྟེ་བར་གཟུང་བར་བྱའོ། །དེ་ལ་ཡང་བྱང་བྱོགས་ཀྱི་སྒྲུབ་པ་པོས་དེ་བཞིན་དུ་ཐིག་སྐུད་གཟུང་ནས། ཛྫ༑ ཛྫ་ཛྫ་ཡི་གེ་གསུམ་གྱི་བྱང་ཕྱོགས་ཀྱི་སྒྲུབ་པ་པོ་ཡང་དག་པར་བསྐུལ་ནས། ཛྫ༑ ཛྫ་ཛྫ་ཞེས་ཛྫ༑ ཡིག་  
གསུམ་གྱིས་བཀུག་ཅིང་དེ་བཞིན་དུ་གདོང་མངོན་པར་ཕྱོགས་ཏེ་གནས་པས་ནུབ་ཏུ་གནས་ཏེ་ཁ་ཤར་དུ་ཕྱོགས་པ་དང། ལྷོ་ཕྱོགས་སུ་གནས་ཏེ་ཁ་བྱང་དུ་ཕྱོགས་པས་ཚངས་པའི་ཐིག་གཉིས་ལྟེ་བ་ནས་མཉམ་དུ་བར་སྣང་ལ་གདབ་པར་བྱའོ། །ལག་པ་གཡས་པ་རྡོ་རྗེ་དང་བཅས་པའི་  
  
།ཐིག་གདབ་པ་ཐམས་ཅད་དུ་ཡང་ངོ། །ཨོཾ་བཛྲ་སཱུ་ཏྲ་མཱ་ཏི་ཀྲ་མ་ཧཱུཾ་ཧཱུཾ་ཨོཾ་ཏྲཱཾ་ཨཱ་ཧཱ་ཞེས་བརྗོད་པར་བྱའོ། །དེའི་ཐིག་གི་སྒྲས་ནམ་མཁའི་ཁམས་ཐམས་ཅད་ཁྱབ་ཅིང་དེ་བཞིན་གཤེགས་པ་ཐམས་ཅད་ཡང་  
དག་པར་བསྐུལ་བར་བྱའོ། །དེ་རྣམས་ཀྱང་བྱོན་ཏེ་ཐིག་སྐུད་ཀྱི་ནང་དུ་གཞུག་པར་བྱའོ། །འདིའི་སྒྲ་ནི་སེམས་ཅན་གྱི་དོན་དུ་འགྱུར་བའི་དུས་སོ། །དེ་འདིར་འོངས་སོ་ཞེས་པའི་བརྡའོ། །གང་གི་ཕྱིར་ཐམས་ཅད་དུ་ཡང་སློབ་དཔོན་དང་བྱང་ཕྱོགས་ཀྱི་སྒྲུབ་པ་པོ་གཡས་སྐོར་  
གྱིས་འགྲོ་བར་བྱའོ། །ཕྱོགས་ཐམས་ཅད་ཀྱང་མཉམ་དུ་འགྲོ་བར་བྱའོ། །ནམ་མཁའི་ཐིག་གཉིས་བཞིན་དུས་ལ་ཚངས་པའི་ཐིག་གཉིས་སྐུད་དང་བཅས་པའི་ལག་པ་དག་གིས་གདབ་པར་བྱའོ། །དེ་ནས་ཊཀྐིའི་ཕུར་བུའི་གནས་དང་རྡོ་རྗེ་རྣམ་འཇོམས་ཀྱི་ཕུར་བུ་དག་ལ་ཁ་  
མངོན་པར་ཕྱོགས་ཏེ་ཤར་ཕྱོགས་ཀྱི་ཐིག་གདབ་པར་བྱའོ། །དེའི་རྗེས་སུ་རྡོ་རྗེ་མཐར་སྤྱོད་པའི་ཕུར་བུ་ལ་ཕྱིན་ཏེ། རྡོ་རྗེ་གད་རྒྱངས་ཀྱིས་ཕུར་བུ་དང་ལ་གདོང་མངོན་པར་ཕྱོགས་ཏེ་ཤར་གྱི་རྩ་བའི་ཐིག་གདབ་པར་བྱའོ། །དེ་ནས་ཁྲོ་བོ་སྟོབས་པོ་ཆེའི་ཕུར་བུ་ལ་ཕྱིན་ཏེ། རིན་ཆེན་  
གཙུག་ཏོར་གྱི་ཕུར་བུ་དག་ལ་གདོང་མངོན་པར་ཕྱོགས་ཏེ་ནུབ་ཕྱོགས་ཀྱི་ཐིག་གདབ་པར་བྱའོ། །དེའི་རྗེས་སུ་རྐང་པ་བསྐྱོད་པའི་ཕུར་བུའི་གནས་དང། རྡོ་རྗེ་ཡལ་གའི་ཕུར་བུ་དག་ལ་གདོང་མངོན་པར་ཕྱོགས་ཏེ་ནུབ་ཀྱི་རྩ་བའི་ཐིག་གདབ་པར་བྱའོ། །དེ་ནས་ཁྲོ་བོ་ཆེན་པོ་རྡོ་རྗེ་  
རབ་ཏུ་གཏུམ་པོའི་ཕུར་བུའི་གནས་དང། མི་གཡོ་བའི་ཕུར་བུ་དག་ལ་གདོང་མངོན་པར་ཕྱོགས་ཏེ་བྱང་ཕྱོགས་ཀྱི་ཐིག་གདབ་པར་བྱའོ། །དེའི་རྗེས་སུ་རྡོ་རྗེ་འཇིགས་བྱེད་ཀྱི་ཕུར་བུའི་གནས་དང་རྡོ་རྗེ་འཇོམས་པའི་ཕུར་བུ་དག་ལ་གདོང་མངོན་པར་ཕྱོགས་ཏེ་བྱང་གི་རྩ་བའི་ཐིག་གདབ་  
པར་བྱའོ། །དེ་ནས་རྡོ་རྗེ་བལྟ་བར་མི་བཟོད་པའི་ཕུར་བུ་ལ་ཕྱིན་ཏེ་དབྱུག་པ་སྔོན་པོའི་ཕུར་བུ་དག་ལ་གདོང་ཕྱོགས་ཏེ་ལྷོ་ཕྱོགས་ཀྱི་ཐིག་གདབ་པར་བྱའོ། །དེ་ནས་རྡོ་རྗེ་གནས་ལྕགས་ཀྱི་ཕུར་བུའི་གནས་དང་ཁྲོ་བོ་ཆེན་པོ་སྦྱང་དཀའ་བའི་ཕུར་བུ་དག་ལ་གདོང་མངོན་དུ་ཕྱོགས་ཏེ་ལྷོའི་རྩ་  
  
༄༅། །བའི་ཐིག་གདབ་བོ། །དེ་ནས་ཁྲོ་བོ་ཆེན་པོ་རྡོ་རྗེ་ཞགས་པའི་ཕུར་བུ་ལ་ཕྱིན་ཏེ་ཁྲོ་བོ་ཆེན་པོ་བདུད་རྩི་འཁྱིལ་པའི་ཕུར་བུ་དག་ལ་གདོང་མངོན་པར་ཕྱོགས་ཏེ་གཞོགས་ཀྱི་ཐིག་གདབ་པར་བྱའོ། །དེ་ནས་རྡོ་རྗེ་འབེབས་པའི་ཕུར་བུ་ལ་ཕྱིན་ཏེ་ཤེས་རབ་མཐར་བྱེད་ཀྱི་ཕུར་བུ་  
དག་ལ་གདོང་མངོན་པར་ཕྱོགས་ཏེ་གཞོགས་ཀྱི་ཐིག་གདབ་པར་བྱའོ། །དེའི་རྗེས་སུ་པདྨ་མཐར་བྱེད་ཀྱི་ཕུར་བུའི་གནས་དང། རྡོ་རྗེ་ལྕགས་ཀྱུའི་ཕུར་བུ་དག་ལ་གདོང་མངོན་པར་ཕྱོགས་ཏེ་གཞོགས་ཀྱི་ཐིག་གདབ་པར་བྱའོ། །དེ་ནས་གཤིན་རྗེ་མཐར་བྱེད་ཀྱི་ཕུར་བུའི་གནས་དང་རྡོ་རྗེ་རྒྱས་  
པའི་ཕུར་བུ་དག་ལ་གདོང་མངོན་པར་ཕྱོགས་ཏེ་གཞོགས་ཀྱི་ཐིག་གདབ་བོ། །ཐིག་གདབ་པ་ཐམས་ཅད་ལ་སོ་སོ་ལ་གཡས་ཕྱོགས་སུ་བསྐོར་བ་རེ་རེ་བྱས་ནས་གདབ་བོ། །དེ་ནས་ཐིག་གདབ་པའི་མཐར་བདེན་བྲལ་གྱི་མཚམས་སུ་ཕྱིན་ནས་དབང་ལྡན་དུ་ཁ་ཕྱོགས་ཏེ་གཏོར་མ་དང་མཆོད་པ་སྔོན་དུ་  
འགྲོ་བས། ཨོཾ་ཨཱ་ཧཱུཾ་བཛྲ་མུཿ་ཞེས་པས་ཡེ་ཤེས་ཀྱི་ཐིག་གཤེགས་སུ་གསོལ་ཏེ། ནམ་མཁའ་ལ་གནས་པའི་དེ་བཞིན་གཤེགས་པ་རྣམས་ཀྱི་ཐུགས་ཀར་རབ་ཏུ་ཞུགས་ཏེ་ཁ་དོག་ལྔའི་ཐིག་སྐུད་ཇི་ལྟ་བར་གནས་པར་བྱའོ་ཞེས་པ་ནི་ཐིག་གདབ་པའི་རིམ་པའོ།། །།རྟགས་མེད་  
དངོས་གྲུབ་མེད་དེ་ཐིག་སྐུད་ཆད་གྱུར་བླ་མ་འཆི། །ཞེས་པའི་གསུང་ལས་མཚན་མ་རྣམས་ནི་ཉེ་བར་མཚོན་པར་བྱ། །རྟགས་ནི་ཐིག་སྐུད་ཆད་དང་དུ་དང་ཐིག་སྐུད་འགོང་བ་དང། ལུས་ལ་རེག་དང་མིང་ནི་ཡོངས་སུ་གྲགས་ལ་སོགས་པ་རྣམས། དེ་ལ་ཐིག་སྐུད་ཆད་ན་འདི་ས་སློབ་དཔོན་འཆིའོ། །  
ཁྱི་དང་ཅེ་སྤྱང་དང་བྱ་རྒོད་དང་སྡིག་པའི་སྒྲ་བྱུང་ན་སྦྱིན་བདག་འཆི་བར་བཤད་དོ། །ཞུམ་བུས་ཐིང་སྐུད་འགོང་ན་དེའི་རུས་པ་ཡོད་དོ། །ཡང་ན་གླང་གིའོ། །བོད་བུས་འགོང་ན་དེའི་རུས་པའོ། །བྱི་ཡིས་འགོང་ན་དེའི་རུས་པའོ། །ར་དང་ལུག་གིས་འགོང་ན་དེ་དག་གི་རུས་པའམ་ཡང་ན་བ་ལང་  
གི་རུས་པའོ། །རྟ་ཡིས་ནི་རྟའི་རུས་པའོ། །གླང་པོ་ཆ་ཡིས་ནི་གླང་པོ་ཆེའི་རུས་པའོ། །ཡང་ན་རྔ་མོའི་རུས་པའོ། །རྟ་མཆོག་གིས་ནི་དེའི་རུས་པའམ་མ་ཧེའམ་ཅེ་སྦྱང་གི་རུས་པའོ། །རི་དགས་ཀྱིས་ནི་རི་དགས་ཀྱི་རུས་པའོ། །གཟིག་གིས་ནི་གཟིག་གི་རུས་པའོ། །བབ་པས་ནི་  
  
།སྟག་གིས་ནི་གླང་པོ་ཆེའི་རུས་པའོ། །བྱི་བས་ནི་བྱི་བའི་རུས་པའོ། །སྦྲུལ་གྱིས་ནི་སྦྲུལ་གྱི་རུས་པའོ། །རུས་སྦལ་གྱིས་ནི་རུས་སྦལ་གྱི་རུས་པའོ། །གལ་ཏེ་སློབ་དཔོན་ནམ། བཟོ་བོའམ། སྦྱིན་བདག་གམ། དེས་པར་སྦྱོར་བའི་སྐྱེ་བོ་རྣམས་ཀྱི་ནང་ནས་གང་ལ་ལ་  
མགོ་བོ་གཡའ་བར་འགྱུར་ན་དེ་ལ་མི་གང་གི་འོག་ན་རུས་པ་ཡོད་དོ། །སྨིན་མཚམས་ཀྱི་རེག་བྱས་ནི་ཁྲུ་གསུམ་ན་གསེར་ཡོད་དོ། །ཡང་ན་མཆིང་བུའོ། །མིག་གི་རེག་བྱས་ནི་མིག་གི་མཐར་ཐུག་པའི་འོག་ན་མི་ཏིག་གོ། །ཁའི་རེག་བྱས་ནི་ཁྲུ་གསུམ་གྱི་འོག་ན་སྐྲའམ་ཤིང་ཡོད་དོ།།  
སོའི་རེག་བྱས་ནི་ཁྲུ་གསུམ་ན་སོ་རྗེས་སུ་དཔག་པར་བྱའོ། །རྣ་བ་གཡའ་ན་རྣ་བ་མན་ཆད་ཀྱི་འོག་ཏུ་དངུལ་ལམ་གསེར་རམ་ཡང་ན་བྱི་རུར་འགྱུར་རོ། །མགྲིན་པའི་རེག་བྱས་ནི་དེའི་ཚད་ཀྱི་འོག་ན་དོ་ཤལ་ལོ། །ཡང་ན་ལྕགས་སྒྲོག་གམ། ཡང་ན་སོལ་བའམ་ལག་གདུབ་ཁྲུ་གསུམ་  
གྱི་འོག་ནའོ། །འཕྲག་[*PHRAG]པའི་རེག་བྱས་དེའི་ཚད་ཀྱི་འོག་ན་དེའི་རྒྱན་ནོ། །མཆན་འོག་གི་རེག་བྱས་ནི་མཆན་འོག་གི་ཚད་མན་ཆད་ན་ལྕགས་ཀྱི་སེལ་ལོ། །དཔུང་བ་ལ་ཟུག་རྔུ་བྱུང་ན་མགྲིན་པའི་ཚད་ཀྱི་འོག་ན་དེའི་རྒྱན་ནོ། །རྣ་བ་གཡས་པའི་རེག་བྱས་ནི་རྐེད་པ་ཅམ་གྱི་འོག་ན་ཐོད་པའམ་  
ཡང་ན་སའི་རང་བཞིན་གྱིས་ཐོད་པའོ། །ལག་པ་གཡོན་པའི་རིག་བྱས་ནི་པུས་ནུབ་ཀྱི་འོག་ན་ཁྲིའི་རྐང་པའོ། །རྩེ་བ་ལོགས་གཡས་ན་མི་ཕྱེད་ཙམ་གྱི་འོག་ན་རྡུལ་ལོ། །བརླའི་རེག་བྱས་ནི་སྐེད་པ་ཙམ་གྱི་འོག་ན་ཕྱུགས་ཀྱི་རུས་པའོ། །རྒྱབ་ཀྱི་རུས་པས་ནི་རྒྱབ་ཀྱི་རུས་པ་སྟེ་དེའི་ཚད་ཀྱི་  
འོག་ནའོ། །རྐེད་པའི་རེག་བྱས་ནི་ཁྲུ་དོའི་འོག་ན་ལྕགས་ཀྱི་ཐུར་མར་བཤད་དོ། །རྟགས་ཀྱི་རེག་བྱས་ནི་ཁྲུ་གང་གི་ཚད་ན་ལྕགས་གསུམ་གྱི་སེལ་ལོ། །པུས་མོའི་རེག་བྱས་ནི་དེའི་རུས་པའམ་སོར་བཅུ་གཅིག་གིས་འོག་ན་རྟའི་རྨིག་པའོ། །རྐང་པའི་རེག་བྱས་ནི་སོར་ང་བཅུ་གཉིས་  
ཀྱི་འོག་ན་ཤཱ་ལ་མའམ་ཡང་ན་ཚེར་མའོ། །རྐང་པའི་མཐེའུ་ཆུང་གི་རེག་བྱས་ནི་སོར་བརྒྱད་ཀྱི་འོག་ན་འཁར་པའོ། །རྟིང་བའི་རེག་བྱས་སོར་བཅུ་གཉིས་ཀྱི་འོག་ན་ལྷང་ཚེར་རོ། །ཐིག་འདེབས་པའི་དུས་སུ་སྦྱིན་བདག་གི་རེག་བྱས་ནི་རུས་པའོ། །སྐྱེས་བུ་གཞན་གང་ཞིག་གམ་སྲོག་  
  
༄༅། །ཆགས་གང་ཞིག་གི་མིང་ཡོངས་སུ་གྲགས་པ་ནི་དེའི་རུས་པ་སྟེ་དེ་ལ་ངེས་པར་ཡོད་དོ། །གང་ནས་བ་ལང་བློ་བུར་དུ་འོངས་ནས་གལ་ཏེ་ལྕི་བ་བཏང་ན་དེའི་འོག་ན་ངེས་པར་དེའི་ཚད་ཀྱི་གསེར་ཡོད་དོ་ཞེས་པ་ནི་ངེས་པའོ། །གལ་ཏེ་བྱིས་པ་དང་གཞོན་ནུ་མ་འགལ་ཞིག་གློ་  
བུར་དུ་འོངས་ནས་དེར་ཕྱིས་བཅག་ན་དེའི་འོག་ན་ངེས་པར་དེའི་ཆད་ཀྱི་དངུལ་ལོ། །སྦལ་བའི་སྒྲ་གྲགས་ན་ཆུའི་འཇིགས་པའོ། །ནེ་ཅོ་དང། བྱེའུ་ས་རི་ཀ་དང། ངང་པ་དང། ཁུ་བྱུག་དང། རྨ་བྱ་དང། ཤང་ཤང་དུར་བ་དང། ཁྱུ་མཆོག་རྣམས་ཀྱི་སྒྲ་ཡིད་དུའང་བས་ནི་སྐྱེ་བོ་རྣམས་  
དགེ་བར་འགྱུར་རོ། །སེང་གེ་དང་གླང་པོ་ཆེ་དང། སྦྱིན་གྱི་སྒྲ་ཡིད་དུ་འོང་བས་ནི་རིགས་དང། ནོར་དང་འབྲུ་དང། དོན་ཐོབ་པ་ལ་སོགས་པར་འགྱུར་རོ། །དུང་དང་བཀྲ་ཤིས་ཀྱི་གླུ་དང། བྱིས་པ་རྣམས་རྩེ་བར་བྱེད་ན་དོན་གྲུབ་བོ། །དུ་བ་མཐོང་ན་སེམས་སྡུག་བསྔལ་བའོ། །  
ངན་པ་དང་དམན་པ་དང། ནད་པ་དང། ཡོངས་སུ་མནར་པའི་སྐྱེ་བོ་མཐོང་ན་ནད་ཡོད་དོ། །རྒྱལ་མཚན་དང། གདུགས་དང། བ་དན་དང། དྲིལ་བུ་དང། རྒྱན་དང་ཟས་དང། ཞོའི་དབང་པོ་དང། མེ་འབར་བ་དང། འབྲས་བུ་དང། ཉ་དྲུང་དང། རྒྱལ་བའི་ཡན་ལག་  
ལ་སོགས་པ་མཐོང་ན་དགེ་བར་འགྱུར་རོ། །མཁས་པ་དང་བྲམ་ཟེ་དང། དགེ་སློང་དང། ལེགས་པའི་སྐྱེ་བོ་མཐོང་ན་ཆོས་ཀྱིའོ། །ཞེས་པ་ནི་རྟགས་རྣམས་གསུངས་སོ། །དེའི་རྗེ་སུ་ཐིག་འདེབས་པ་ན་སློབ་དཔོན་གྱི་སྐྱེ་བོ་དང་ནོར་དང། སྟོབས་འཕེལ་བར་བྱ་བའི་ཕྱིར་  
ལག་པ་གཡས་པ་རྡོ་རྗེ་དང་འདོད་པ་སྦྱིན་པའི་གསེར་གྱི་ཐུར་མ་དང་བཅས་ཏེ་དབང་ལྡན་གྱི་ཕྱོགས་ནས་བརྩམས་སྟེ་གཡས་སྐོར་གྱི་ཕྱོགས་ཀྱི་ཐིག་རྣམས་བྲི་བར་བྱའོ། །དེ་བཞིན་དུ་ལག་པ་གཡོན་པ་དྲིལ་བུ་དང་བཅས་ཏེ་རྩ་བའི་ཐིག་རྣམས་བྲི་བར་བྱའོ།། །།དེ་ནས་ཁང་པ་ལ་ཀླུ་  
ཡོངས་སུ་བརྟག་པར་བྱའོ། །དེ་ལ་གཞུའི་ཁྱིམ་དུ་ཞུགས་པ་ནས་བརྩམས་ཏེ་ཉི་མ་དགུ་བཅུ་ཐམ་པ་སྟེ། ཇི་སྲིད་ཉའི་ཁྱིམ་དུ་མ་ཞུགས་པར་དུ་དེ་ཡ་ལྷོ་ཕྱོགས་སུ་མགོ་བསྟན་ནུབ་ཏུ་ཁ་བསྟན་ནས་ཀླུ་ཉལ་ལོ། །དེ་ནས་ཉའི་ཁྱིམ་དུ་ཞུགས་པ་ནས་བརྩམས་ཏེ་ཇི་སྲིད་འཁྲིག་པའི་  
  
།དེ་བཞིན་དུ་འཁྲིག་པའི་ཁྱིམ་དུ་ཞུགས་པ་ནས་བརྩམས་ཏེ་ཇི་སྲིད་བུ་མོའི་ཁྱིམ་དུ་མ་ཞུགས་པར་དུ་དེ་ལ་བྱང་དུ་མགོ་དང་ཤར་དུ་ཁ་མངོན་པར་ཕྱོགས་ཏེ་ཀླུ་ཉལ་ལོ། །དེ་བཞིན་དུ་  
བུ་མོའི་ཁྱིམ་དུ་ཞུགས་པ་ནས་བརྩམས་ཏེ་ཇི་སྲིད་གཞུའི་ཁྱིམ་དུ་མ་ཞུགས་པར་དུ་དེ་ལ་ཤར་དུ་མགོ་དང་ལྷོར་ཁ་མངོན་པར་ཕྱོགས་ཏེ་ཀླུ་ཉལ་ལོ། །འདིར་བཤད་པ་ནི་ཆོས་ཀྱི་རིམ་པས་རེ་མིག་རེ་རེ་ལ་འཕོས་ཏེ་ཀླུའི་འཕོ་བར་འགྱུར་རོ། །ད་ནི་ཁང་པའི་ཀླུའི་མཆན་འོག་གི་ཆ་ལ་  
བརྐོས་སྟེ། དེ་ལ་མགོ་བོ་ནས་མིག་ཏུ་མིག་ཉི་ཤུ་རྩ་བདུན་ནོ། །རྒྱབ་ཀྱི་མཐར་ཕྱེད་དང་བཅས་པའི་རེ་མིག་བཅུ་གསུམ་ཡོངས་སུ་སྤང་བ་ནི་ས་བདག་ཀླུའི་མཆན་འོག་གི་ཕྱོགས་སོ། །དེ་ལ་རེ་མིག་དགུའི་སྲིད་དང་ཞེང་དུ་དེའི་ཕྱེད་དོ། །ཡང་ན་ཤར་གྱི་མཐའ་ལས་དང་ནུབ་ཀྱི་  
མཐའ་ལས་བཅུ་ཆ་ནི་མཆན་འོག་གི་སྲིད་དོ། །དེའི་ཕྱེད་ནི་ཞེང་ངོ། །མཆན་འོག་གི་སྟེང་དུ་མགོ་བོའི་མཐར་ཐུག་པ་ལ་མཚན་འོག་གི་སྲིད་ཀྱི་སུམ་འགྱུར་རོ། །མཚན་འོག་གི་སྲིད་དང་ཞེང་དག་དང་མཉམ་པ་ནི་རྒྱབ་ཀྱི་མཐར་ངོ། །དེ་བཞིན་དུ་ལྷོ་དང་བྱང་དང་ནུབ་དང་ཤར་དང་བྱང་  
དང་ལྷོ་ལའོ། །ས་བདག་ཀླུའི་མགོ་བོ་ལ་བརྐོས་ན་ཕ་དང་བུ་ལ་སོགས་པ་འཆིའོ། །རྒྱབ་ཀྱི་ཕྱོགས་ལ་བརྐོས་ན་སྦྱིན་བདག་འཆིའོ། །ཡང་ན་ཡུལ་ནས་འཐོན་པར་འགྱུར་རོ། །མཇུག་མ་ལ་ནི་བ་ལང་དང་མ་ཧེ་ལ་སོགས་པ་ཉམས་པར་འགྱུར་རོ་ཞེས་སོ། །གཙུག་ལག་ཁང་གི་སའི་  
ཆ་ལས་བདག་ཀླུའི་མཚན་ཉིད་ཀྱི་དོད་གང་བ་ས་བདག་ཀླུའི་མཆན་གྱི་ཆ་ལ་དང་པོ་བརྐོ་བར་བྱའོ། །ཁྲུ་བཅུ་དྲུག་གི་ཁང་མིག་ཉེ་བར་མཚོན་པར་གྱུར་པ་ལ་གཙུག་ལག་ཁང་གི་སའི་ཆ་ལ་ཉི་མ་སོ་སོ་ལ་ཅུང་ཟད་རྐང་པས་དམན་པའི་སོར་བཅུ་གསུམ་ས་བདག་ཀླུའི་འཕོ་བར་འགྱུར་རོ། །དེ་བཞིན་དུ་  
ཁྲུ་བཅུ་བཞིའི་ཚད་དུ་ཁང་མིག་ཏུ་ཉེ་བར་མཚོན་པར་འགྱུར་བ་ལ། གཙུག་ལག་ཁང་གི་སའི་ཆ་ལ་ཉི་མ་སོ་སོ་ལ་ཅུང་ཟད་ལྷག་པའི་ཕྱེད་དང་བཅས་པའི་ནས་གཅིག་གིས་ལྷག་པའི་སོར་བཅུ་གཅིག་བདག་ཀླུའི་འཕོ་བར་འགྱུར་རོ། །དེ་བཞིན་དུ་ཁྲུ་བཅུ་གཉིས་ཀྱི་ཚད་ཀྱི་ཁང་མིག་ཏུ་འགྱུར་བ་  
  
༄༅། །ལ་གཙུག་ལག་ཁང་གི་སའི་ཆ་ལ་ཉི་མ་སོ་སོ་ལ་ཅུང་ཟད་བཞི་གསུམ་གྱི་དམན་པའི་ནས་ལྷག་པའི་སོར་དགུས་བདག་ཀླུའི་འཕོ་བར་འགྱུར་རོ། །དེ་བཞིན་དུ་ཡང་ཁྲུ་བཅུའི་ཚད་ཀྱི་ཁང་མིག་ཏུ་འགྱུར་བ་ལ་གཙུག་ལག་ཁང་གི་སའི་ཆ་ལ་ཉི་མ་སོ་སོ་ལ་སོར་བརྒྱད་ས་བདག་ཀླུའི་འཕོ་  
བར་འགྱུར་རོ། །གཞན་ཡང་ས་མཆན་འོག་གི་མཚན་ཉིད་གསུངས་པ། ཁྲུ་བཅུ་དྲུག་གི་ཚད་ཀྱི་ཁང་མིག་གི་སའི་ཆ་ལས་བདག་ཀླུའི་མགོ་བོའི་འོག་ཏུ་དེ་ལས་སོར་བཅུ་གཅིག་དང་ཁྲུ་བཅུ་བཞིའོ། །རྒྱབ་ཀྱི་མཐར་ཕྱེད་དང་བཅས་པའི་སོར་བཞི་ལྷག་པའི་ཁྲུ་བདུན་ཡོངས་སུ་སྤངས་ནས་  
སྲིད་དུ་ཅུང་ཟད་ལྷག་པའི་སོར་བཅུ་དགུ་ལྷག་པའི་ཁྲུ་བཞིའི་ཚད་དོ། །ཞེང་དུ་ཕྱེད་དང་བཅས་པའི་སོར་མོ་དགུ་ལྷག་པའི་ཁྲུ་དོའི་ཚད་ནི་ས་བདག་ཀླུའི་མཆན་འོག་གི་ཆའོ། །དེ་བཞིན་དུ་ཁྲུ་བཅུ་བཞིའི་ཚད་ཀྱི་ཁང་མིག་ལ་གཙུག་ལག་ཁང་གི་ས་གཞི་ལ་ས་བདག་ཀླུའི་སྤྱི་བོ་ནས་འོག་ཏུ་  
སོར་ལྔ་ལྷག་པའི་ཁྲུ་བཅུ་གསུམ་མོ། །རྒྱབ་ཀྱི་མཐར་སོར་བཅུ་དྲུག་ལྷག་པའི་ཁྲུ་དྲུག་ཡོངས་སུ་སྤངས་ཏེ་སྲིད་དུ་སོར་མོ་བཅུ་ལྷག་པའི་ཁྲུ་བཞིའི་ཚད་དང། ཞེད་དུ་སོར་མོ་ལྔ་ལྷག་པའི་ཁྲུ་དོའི་ཚད་ནི་ས་བདག་ཀླུའི་མཆན་འོག་གོ། །དེ་བཞིན་དུ་ཁྲུ་བཅུ་གཉིས་ཀྱི་ཚད་ཀྱི་ཁང་མིག་ཏུ་འགྱུར་  
བའི་གཙུག་ལག་ཁང་གི་སའི་ཆ་ལ་ས་བདག་ཀླུའི་མགོ་བོ་ནས་འོག་ཏུ་སོར་མོ་ལྔ་ལྷག་པའི་ཁྲུ་བཅུའོ། །རྒྱབ་ཀྱི་མཐར་ཐུག་པ་ལ་སོར་ལྔ་ལྷག་པའི་ཁྲུ་ལྔ་ཡོངས་སུ་སྤངས་པའི་སྲིད་དུ་སོར་མོ་བཅུ་ལྷག་པའི་ཁྲུ་གསུམ་གྱི་ཚད་དང། ཞེང་དུ་སོར་མོ་བཅུ་བདུན་ལྷག་པའི་ཁྲུའི་ཚད་ཀྱི་ཀླུའི་  
མཆན་འོག་གི་ཆའོ། །དེ་བཞིན་དུ་ཁྲུ་བཅུའི་ཚད་ཀྱི་ཁང་མིག་གི་གཙུག་ལག་ཁང་གི་སའི་ཆ་ལས་བདག་ཀླུའི་མགོ་བོ་ནས་འོག་ཏུ་ཁྲུ་དགུའོ། །རྒྱབ་ཀྱི་མཐར་སོར་མོ་བཅུ་གསུམ་ལྷག་པའི་ཁྲུ་བཞི་ཡོངས་སུ་སྤངས་ཏེ། སྲིད་དུ་ཁྲུ་གསུམ་གྱི་ཚད་དང། ཞེང་དུ་སོར་བཅུ་གཉིས་ལྷག་  
པའི་ཁྲུའི་ཚད་ནི་ས་བདག་ཀླུའི་མཆན་འོག་གི་ཆའོ། །ཀླུ་དེ་ཡང་དུང་དང། ཀུན་ད་དང། ཟླ་ད་དང། ཟླ་བའི་ཁ་དོག་ལྟ་བུ་ལག་པ་གཡོན་པས་རང་གི་མགོའི་འོག་ནས་བརྟེན་པ་ལག་པ་གཡས་པས་རིན་པོ་ཆེ་འཛིན་ཅིང་རང་གི་རྐེད་པར་གཞག་པ། ལྟེ་བ་མན་ཆད་ལག་འགྲོའི་རྣམ་པ་ཅན། དེའི་སྟེང་དུ་  
  
གཙུག་ལག་ཁང་ལ་སོགས་པའི་ས་གཞི་ལ་མངོན་པར་ཁྱབ་ཅིང་ཉལ་ལོ། །ཀླུ་བརྒྱད་ཀྱི་ས་བདག་ཀླུའི་ལུས་ལ་གནས་པ་སྟེའོ་མའི་རོའི་ཉེ་བར་སྤྱད་པས་མཆོད་པར་བྱའོ། །དེ་ལ་མཇུག་མའི་རྩེ་མོ་ལ་རིགས་ལྡན་སྐུ་མདོག་སྔོན་པོའོ། །  
གསང་གནས་ལ་སྟོབས་ཀྱི་རྒྱུ་སྔོ་བསངས་དའུར་བའི་ཁ་དོག་གོ། །ལྟེ་བ་ལ་དུང་སྐྱོང་པདྨའི་སྡོང་པོའི་མདོག་གོ། །དབུང་པའི་ཕྱོགས་ལ་པདྨ་ཆེན་པོ་མཆིང་བུའི་མདོག་གོ། །སྙིང་གར་ནོར་རྒྱས་སྔོ་བསངས་དའུར་བའི་མདོག་གོ། །མགུལ་པ་ལ་འཇོག་པོ་དམར་པོའོ། །རྣ་བ་ལ་པདྨ་དཀར་  
པོའོ༑ །སྤྱི་གཙུག་ན་ཀླུ་དགའ་བོ་སྔོན་པོའོ། །དེ་བཞིན་དུ་རྣམ་པར་སྣང་མཛད་ཀྱི་སྐུའི་ངོ་བོར་ས་བདག་བསྒོམ་པར་བྱའོ། །ཨོཾ་ཨཱ་བ་རུ་ཎཱ་ཡ་ཧཱུཾ་སཱ་ཧཱ། ཨོཾ་ཨཱ་ཀུ་ལི་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་ཀ་རྐོ་ཊ་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་ཤཾ་ཁ་པཱ་ལཱ་ཡ་ཧཱུཾ་སཱ་ཧཱ། ཨོཾ་ཨཱ་མ་ཧཱ་པདྨཱ་ཡ་ཧཱུཾ་  
སཱ་ཧཱ༑ ཨོཾ་ཨཱ་བཱ་སུ་ཀ་ཡ་ཧཱུཾ་སཱ་ཧཱ། ཨོཾ་ཨཱ་ཏ་ཀྵ་ཀཱ་ཡ་ཧཱུཾ་སཱ་ཧཱ། ཨོཾ་ཨཱ་པདྨཱ་ཡ་ཧཱུཾ་སཱ་ཧཱ། ཨོཾ་ཨཱ་ཨ་ན་ནྟཱ་ཡ་ཧཱུཾ་སཱ་ཧཱ། ཞེས་པ་ནི་མཆོད་པའི་སྔགས་སོ། །དེ་ནས་ཐམས་ཅད་དུ་ས་གཞིའི་འོག་གི་ལྷ་རྣམས་དང། །སའི་ལྷ་རྣམས་སྔོན་དུ་འགྲོ་བས། ཡིད་ཀྱིས་བཏེག་ནས་ནམ་  
མཁའ་ལ་དགོད་པར་བྱའོ། །དེ་ལ་ཟུག་རྡུ་དང་ཉེས་པ་ཡོངས་སུ་གཞོམ་པའི་ཕྱིར་སའི་ཆ་ལ་མཚམས་ཡང་ཡོངས་སུ་བརྟག་པར་བྱའོ། །དེ་ལ་མཚམས་ནི་རྣམ་པ་ལྔ་སྟེ། མཚམས་དང། ཉེ་བའི་མཚམས་དང། །ལས་ཀྱི་མཚམས་དང། ཚུལ་ལུགས་ཀྱི་མཚམས་དང་  
ཕྱོགས་ཀྱི་མཚམས་ཞེས་སོ། །དེ་ལ་རེ་མི་ག་དྲུག་ཅུ་རྩ་བཞིར་བྱ་བདེ་བཞིན་དུ་མཚམས་ནི་བཅོ་བརྒྱད་དུ་རིག་པར་བྱ་སྟེ། དབུས་ཀྱི་མཚམས་གཉིས་དང། དེ་དག་གི་གཞོགས་གཉིས་སུ་ཉེ་བའི་མཚམས་བཞི་དང་དེའི་ཕྱི་རོལ་ཏུ་ལས་ཀྱི་མཚམས་བཞི་དང། དེའི་ཕྱི་རོལ་དུ་ལུགས་ཀྱི་  
མཚམས་བཞི་དང། དེ་བཞིན་དུ་ཐམས་ཅད་ཀྱི་ཕྱི་རོལ་ཏུ་ཕྱོགས་ཀྱི་མཚམས་བཞིའོ། །དབུས་ཀྱི་མཚམས་ལ་བརྐོས་ན་བུ་ལ་སོགས་པ་ཉམས་པར་འགྱུར་རོ། །ཉེ་བའི་མཚམས་ལ་ནི་ཡུལ་སྟོངས་པར་འགྱུར་རོ། །ལས་ཀྱི་མཚམས་ལ་ནི་ཕྲ་མོའི་ཉེས་པའོ། །ལུགས་  
  
༄༅། །ཀྱི་མཚམས་ལ་ནི་སྦྱིན་བདག་འཆིའོ། །ཕྱོགས་ཀྱི་མཚམས་ལ་ནི་ཡོ་བྱད་ཉམས་པ་དང་དབུལ་པོར་འགྱུར་རོ། །དེའི་ཕྱིར་མཚམས་རྣམས་ལ་བརྐོ་བར་མི་བྱའོ། །དེ་ལ་ཤར་ཕྱོགས་སུ་གླང་གི་ཁྱིམ་གྱི་རང་བཞིན་ལ་ཕྱོགས་དང་ལུགས་དང་ལས་ཀྱི་  
མཚམས་དང། ལུགས་ཀྱི་མཚམས་ལ་གནས་པའི་རིག་མ་གཟུགས་ཅན་མ་ཁ་དོག་དཀར་མོ་ཆོས་ཀྱི་ཕྱག་རྒྱའི་ཚུལ་དུ་བྱས་པ་པདྨ་དང། ཟླ་བའི་སྟེང་དུ་གནས་པ་མཆོད་པ་བྱའོ། །ཨོཾ་བཛྲ་རུ་པི་ནི་ཡེ་ཨ་སཱ་ཧཱ། དེ་ནས་འཁྲིག་པའི་ཁྱིམ་གྱི་རང་བཞིན་ལ་ཉེ་བའི་  
མཚམས་དང་དབུས་ཀྱི་མཚམས་དང་ཉེ་བའི་མཚམས་རྣམས་ཀྱིས་དབུས་ཀྱི་མཚམས་ལ་གནས་པའི་རིག་མ་འོད་བྱེད་མ་སྐུ་མདོག་དཀར་མོ་མཆོད་པར་བྱའོ། །ཨོཾ་བཛྲ་བྷཱ་སྐཱ་རི་ཡཻ་ཨཱ་སཱ་ཧཱ། ལྷག་མ་ནི་སྔོན་མ་བཞིན་ནོ། །དེ་བཞིན་དུ་ཀརྐ་ཊའི་ཁྱིམ་གྱི་རང་བཞིན་ལ་ལས་དང་  
ལུགས་དང་ཕྱོགས་ཀྱི་མཚམས་ལ་གནས་པའི་རིག་མ་རྡོ་རྗེ་ཧཱུཾ་མཛད་མ་སྐུ་མདོག་སྔོན་མོ་མཆོད་པར་བྱའོ། །ཨོཾ་བཛྲ་ཧཱུཾ་ཀཱ་རི་ཡཻ་ཨི་སཱ་ཧཱ། ལྷག་མ་ནི་སྔོན་མ་བཞིན་ནོ། །དེ་བཞིན་དུ་ལྷོ་ཕྱོགས་སུ་སེང་གེའི་ཁྱིམ་གྱི་རང་བཞིན་ལ་ཕྱོགས་དང་ལུགས་དང་ལས་ཀྱི་མཚམས་ཀྱི་ལུགས་  
ཀྱི་མཚམས་ལ་གནས་པའི་རིག་མ་རྡོ་རྗེ་སྒེག་མོ་སྐུ་མདོག་སེར་མོ་མཆོད་པར་བྱའོ། །ཨོཾ་བཛྲ་བའི་ལཱ་ས་ནི་ཡཻ་ཨི་སཱ་ཧཱ། ལྷག་མ་ནི་སྔོན་མ་བཞིན་ནོ། །དེ་ནས་བུ་མོའི་ཁྱིམ་གྱི་རང་བཞིན་ལ་ཉེ་བའི་མཚམས་དང་དབུས་ཀྱི་མཚམས་དང་ཉེ་བའི་མཚམས་རྣམས་ཀྱི་དབུས་ཀྱི་  
མཚམས་ལ་གནས་པའི་རིག་མ་རྡོ་རྗེ་རྨོངས་བྱེད་མ་ཞེས་པ་ཅུང་ཟད་སྐུ་མདོག་སེར་མོ་མཆོད་པར་བྱའོ། །ཨོཾ་བཛྲ་མོ་ཧ་ནི་ཡཻ་ཨུ་སཱ་ཧཱ། ལྷག་མ་ནི་སྔོ་མ་བཞིན་ནོ། །དེའི་རྗེས་སུ་སྲང་གི་ཁྱིམ་གྱི་རང་བཞིན་ལ་ལས་དང་ལུགས་དང་ཕྱོགས་ཀྱི་མཚམས་རྣམས་ཀྱི་ལུགས་  
ཀྱི་མཚམས་ལ་གནས་པའི་རིག་མ་རྡོ་རྗེ་མཁའ་སྤྱོད་མ་ཞེས་པ་ནམ་མཁའི་མདོག་ཅན་མཆོད་པར་བྱའོ། །ཨོཾ་བཛྲ་ཁེ་ཙ་རི་ཡཻ་ཨཱུ་སཱ་ཧཱ། ལྷག་མ་ནི་སྔོན་མ་བཞིན་ནོ། །དེ་བཞིན་དུ་ནུབ་ཕྱོགས་སུ་སྡིག་པའི་ཁྱིམ་གྱི་རང་བཞིན་ལ་ཕྱོགས་དང་ལུགས་དང་ལས་ཀྱི་མཚམས་  
  
།ཨོཾ་བཛྲ་ས་ནི་ཡཻ་ཨེ་སཱ་ཧཱ། ལྷག་མ་ནི་སྔོན་མ་བཞིན་ནོ། །དེ་ན་གཞུའི་ཁྱིམ་གྱི་རང་བཞིན་ལ་ཉེ་བའི་མཚམས་དང་དབུས་ཀྱི་མཚམས་དང་ཉེ་བའི་མཚམས་  
རྣམས་ཀྱི་མཚམས་ལ་གནས་པའི་རིག་མ་རྡོ་རྗེ་རོ་མ་ཞེས་སྐུ་མདོག་དམར་མོ་མཆོད་པར་བྱའོ། །ཨོཾ་བཛྲ་ར་ས་ནཱ་ཡཻ་ཨཻ་སཱ་ཧཱ། ལྷག་མ་ནི་སྔོན་མ་བཞིན་དུའོ། །དེའི་རྗེས་སུ་ཆུ་སྲིན་གྱི་ཁྱིམ་གྱི་རང་བཞིན་ལ་ལས་དང་ལུགས་དང་ཕྱོགས་ཀྱི་མཚམས་རྣམས་ཀྱི་ལུགས་ཀྱི་མཚམས་  
ལ་གནས་པའི་རིག་མ་རྡོ་རྗེ་སྐྲག་བྱེད་མ་ཞེས་པ་ཁ་དག་སྔོན་མོ་མཆོད་པར་བྱའོ། །ཨོཾ་བཛྲ་ཏྲཱ་ས་ནི་ཡཻ་ཨོཾ་སཱ་ཧཱ། ལྷག་མ་ནི་སྔོན་མ་བཞིན་དུའོ། །དེ་བཞིན་དུ་བྱང་ཕྱོགས་སུ་བུམ་པའི་ཁྱིམ་གྱི་རང་བཞིན་ལ་ཕྱོགས་དང་ལུགས་དང་ལས་ཀྱི་མཚམས་རྣམས་ཀྱི་ལུགས་ཀྱི་མཚམས་  
རྣམས་ལ་གནས་པའི་རིག་མ་རེག་བྱ་རྡོ་རྗེ་མ་ཞེས་པ་སྐུ་མདོག་ལྗང་གུ་མཆོད་པར་བྱའོ། །ཨོཾ་བཛྲ་སྤརྵ་ནཱི་ཡཻ་ཨཽ་སཱ་ཧཱ། ལྷག་མ་ནི་སྔོན་མ་བཞིན་དུའོ། །དེ་ནས་ཉའི་ཁྱིམ་གྱི་རང་བཞིན་ལ་ཉེ་བའི་མཚམས་དང་དབུས་ཀྱི་མཚམས་དང་ཉེ་བའི་མཚམས་ཀྱི་དབུས་ཀྱི་མཚམས་  
ལ་གནས་པའི་རིག་མ་སེམས་རྡོ་རྗེ་མ་ཞེས་པ་དའུར་བའི་མདོག་ཅན་མཆོད་པར་བྱའོ། །ཨོཾ་བཛྲ་ཙིཏྟ་ནི་ཡཻ་ཨཾ་སཱ་ཧཱ། ལྷག་མ་སྔོན་མ་བཞིན་དུའོ། །དེའི་རྗེས་སུ་ལུག་གི་ཁྱིམ་གྱི་རང་བཞིན་ལ་ལས་དང། ལུགས་དང་ཕྱོགས་ཀྱི་མཚམས་རྣམས་ཀྱི་ལུགས་ཀྱི་མཚམས་ལ་  
གནས་པའི་རིག་མ་རྡོ་རྗེ་དགྱེས་མ་ཞེས་པ་དུ་བའི་མདོག་ཅན་མཆོད་པར་བྱའོ། །ཨོཾ་བཛྲ་བའི་ཀཱི་ཤི་ནི་ཡེ་ཨཿ་སཱ་ཧཱ། ལྷག་མ་ནི་སྔོན་མ་བཞིན་དུའོ། །དེའི་རྗེས་ལ་ལས་བྱེད་པ་ཏོག་ཅེས་མཚན་པ་རྡོ་རྗེ་ལས་ཀྱི་རང་བཞིན་དུ་རྣམ་པར་བསྒོམས་ཏེ་སོ་རྩི་ལ་སོགས་པ་རྣམས་ཀྱིས་ཚིམ་  
པར་བྱས་ཏེ་ལག་པ་གཡོན་པས་སྨད་ནས་བཟུང་སྟེ་ཤར་དང་བྱང་ཕྱོགས་སུ་གདོང་གཡོགས་ཏེ་དོང་གང་བ་བརྐོ་བར་བྱའོ། །དེ་ནས་ནོར་དང་སྐྱེ་བོ་དང་སྟོབས་དང་རིག་པ་རྣམས་འཕེལ་བའི་ཕྱིར་པདྨ་དང་ཉི་མའི་སྟེང་དུ་ཨེ་ཎེ་ཡ་ཤར་ས་ལ་གནས་པ་ལག་པ་གཡས་པ་དག་ན་ལྕགས་  
  
༄༅། །ཀྱུ་དང་བགྲང་ཕྲེང་ངོ། །གཡོན་པ་དག་ན་སྙིང་ག་ན་ཞགས་པ་དང་སྤྱི་བླུགས་འཛིན་པའོ། །ཡན་ལག་མཆོག་ལ་རལ་པའི་ཅོད་པན་བཅིངས་པ་ཡངས་པའི་སྤྱན་གསུམ་གྱིས་གདོང་བརྒྱན་པ་མཆོད་ཕྱིར་ཐོགས་དང་གོས་དམར་པོའི་རྒྱན་གྱིས་བརྒྱན་པ་  
སྒེག་པ་དང་བཅས་པའི་མེ་དམར་པོ་སྤྱན་དྲངས་ཏེ་མཆོད་ཡོན་ལ་སོགས་པའི་ཕྱིའི་མཆོད་པ་རྣམས་ཀྱིས་ཡང་དག་པར་མཆོད་པར་བྱའོ། །ཛ་བ་དང་མྱ་ངན་མེད་དང། ཨརྐ་དང་ཀོ་ཀེ་ལིའི་ཡ་མ་ཤིང་རྣམས་སྔོན་དུ་འགྲོ་བས་སྦྱིན་སྲེག་བྱའོ། །ཨོཾ་ལོ་ཧི་ཏཱ་གྣཱ་ཡེ་སཱ་ཧཱ། ཏིལ་ལ་སོགས་  
པ་རྣམས་ཀྱིས་སྦྱིན་སྲེག་བྱའོ། །པཎྜི་ཏ་ཆེན་པོ་རིགས་ཀྱི་སྦྱིན་པ་ཞེས་བྱ་བས་མཛད་པའི་བྱ་བ་བསྡུས་པ་ལས་རབ་ཏུ་བྱེད་པ་གསུམ་པའོ།། །།སོ་ཕག་མཚན་ཉིད་ཡང་དག་པར། །ཤེས་ནས་ཕྱོགས་བཟུང་དེ་ནས་ནི། །ཡང་དག་འཕེལ་དང་ཟད་པ་དང། །ཁང་བཟངས་མཚན་ཉིད་ཤེས་པ་དང། །  
ལྷ་དང་ཕྱོགས་སྐྱོང་ས་ཡི་ལྷ། །ཆོ་ག་ཇི་བཞིན་ཡང་དག་མཆོད། །སོ་ཕག་བྱ་བའི་ཕྱིར་རབ་ཏུ་རྨོངས་བྱེད་ཀྱི་མེ་ལ་སྦྱིན་སྲེག་བྱའོ། །དེ་ལ་སོ་ཕག་གི་ཆ་ལྔ་ནི་སྲིད་དུའོ། །ཆ་གསུམ་ནི་ཞེང་དུའོ། །རྩིག་ཞེང་གི་ཕྱེད་ནི་སོ་ཕག་གི་སྲིད་དོ། །ཞེང་གི་སུམ་ཆ་ནི་དཔངས་སོ། །དེ་ལ་སློབ་  
དཔོན་བདག་ཉིད་སྦྱིན་བདག་དང་ལྷན་ཅིག་ཏུ་སོ་ཕག་འཇོག་པའི་ས་ལ་གཏོར་མ་དང་མཆོད་པ་སྔོན་དུ་འགྲོ་བས་རང་གི་སྙིང་གར་ཟླ་བ་ལ་གནས་པའི་བྷྲཱུཾ་ཡིག་གི་འོད་ཟེར་གྱིས་རྡུལ་ཕྲ་རབ་ཚོགས་པའི་གཟུགས་སུ་སོ་ཕག་བྱ་བའི་ཕུང་པོ་རྣམ་པ་བསྒོམས་ལ་བུམ་པའི་ཆུས་གཏོར་ནས་ཉེར་སྤྱོད་ལྔས་མཆོད་དེ་  
འདིས་རྣམ་པར་སྦྱང་བར་བྱའོ། །གང་གི་རང་བཞིན་དེ་བཞིན་གཤེགས། །འགྲོ་འདི་དེ་ཡི་རང་བཞིན་ཉིད། །དེ་བཞིན་གཤེགས་པའི་རང་བཞིན་ངེས། །འགྲོ་བ་འདི་ཡི་རང་བཞིན་ལ། །ལས་བྱེད་པ་ནི་རྡོ་རྗེ་བསྲུང་བའི་ངོ་བོ་ཉིད་ཀྱི་གཟུགས་སུ་བསྒོམས་ཏེ། དེའི་ལག་པའི་མཐིལ་གྱི་  
ཆུ་སྐྱེས་གཡོན་དང་གཡས་སུ་ཟླ་བ་དང་ཉི་མ་བསྒོམ་སྟེ། དཀར་པོ་དང་དམར་པོའི་དྲི་དང་མེ་ཏོག་རྣམས་ཀྱིས་ཚིམ་པར་བྱས་ཏེ་ལས་བྱེད་པ་དེ་ལ་ཡོན་ཕུལ་ཏེ་དེ་ནས་སོ་ཕག་བྱའོ་ཞེས་སོ། །དེ་ནས་ཕྱོགས་བཟུང་བ་བསྲུངས་ཏེ། དེ་ནས་ལུག་ཏུ་འཕོ་བའི་ཉི་མ་རྣམ་པར་དག་པ་ལས་  
  
།དེ་ལ་སྲིད་དུ་སོར་བཅུ་གཉིས་པའི་དབུས་སུ་སོར་གསུམ་གྱི་འཁོར་བ་རྩེ་མོ་ཁབ་ཀྱི་རྣམ་པ་རི་མོ་དྲག་པོ་བྲིས་པའི་སེང་ལྡེང་གི་ཐུར་ཤིང་སའི་དབུས་དཀྱིལ་འཁོར་གྱི་སྟེང་དུ་  
གཟུགས་སོ། །དབུས་ནས་ཐ་མའི་མཐར་ཐུག་པ་ཐུར་ཤིང་གི་སྲིད་དང་མཉམ་པའི་དཀྱིལ་འཁོར་གྱི་དབུས་སུའོ། །དེ་ལ་དང་པེ་ཉི་མ་ཤར་བའི་དུས་སུ་ནུབ་ཕྱོགས་སུ་གྲིབ་མ་གབ་པའི་སར་མཚན་མ་བྱས་པས་ནུབ་ཕྱོགས་འགྲུབ་བོ། །དེ་བཞིན་དུ་ཉི་མ་གུང་གི་དུས་སུ་བྱང་ཕྱོགས་སུ་གྲིབ་  
མ་བབས་པའི་སར་མཚན་མ་བྱས་པས་བྱང་ཕྱོགས་འགྲུབ་བོ། །དེ་བཞིན་དུ་ཉི་མ་ནུབ་ཀའི་དུས་སུ་ཤར་ཕྱོགས་ཀྱི་གྲིབ་མ་བབས་པའི་སར་མཚན་མ་བྱས་པས་ཤར་ཕྱོགས་འགྲུབ་བོ། །ཤར་ནས་ནུབ་ཀྱི་བར་ལ་སོར་དགུ་བཅུ་རྩ་དྲུག་གོ། །ད་ནི་འཕེལ་བ་དང་ཟད་པ་བརྗོད་པར་བྱ་སྟེ་  
ཞེང་ནི་སྲིད་ལ་བསྒྱུར་བྱས་ཏེ། །དེ་ནས་ཉི་ཤུ་བཞི་ཡིས་བསྒྱུར། །ནོར་གྱིས་གང་ཐོབ་ལྷག་མ་ནི། །འདི་ནི་འཕེལ་བར་ངེས་པར་བསྟན། །ཚོགས་པ་ནོར་གྱིས་བསྒྱུར་བ་ལ། །རྒྱུ་སྐར་རྣམས་ཀྱིས་རབ་ཏུ་བགོ། །སྐར་མས་བགོས་པའི་ལྷག་མ་ནི། །འདི་ནི་སྐར་མར་ངེས་པར་  
བསྟན༑ །སྐར་མ་ལ་ནི་ནོར་གྱིས་བགོ། །ལྷག་མ་གང་དེ་ཟད་པའོ། །རྣམ་པ་ཀུན་དུ་སྐར་མ་ལ། །བཞིས་བསྒྱུར་གཟའ་ཚོགས་གིས་[*KYIS]བགོས་པའི། །ལྷག་མ་རྣམས་ནི་ཆ་ཤས་སོ། །ཚོགས་ལ་བཀྲ་ཤིས་ཀྱིས་སྤེལ་ལ། །མཁའ་རོས་ཐོབ་པའི་ལྷག་མ་ནི། །མཚོ་འགྱུར་དེ་ལ་  
ཕུང་པོས་བགོ། །འཚོ་བའི་ལྷག་མར་གང་གྱུར་པ། །དེ་ནི་རྟག་ཏུ་འཆི་བའོ། །འདིའི་དོན་ནི་ཁང་མིག་གི་སྲིད་ཀྱི་ཁྲུའི་གྲངས་ལ་ཞེང་གི་ཁྲུའི་གྲངས་ཀྱིས་བསྒྱུར་བར་བྱའོ། །དེ་བཞིན་དུ་ཁྲུའི་གང་བའི་སྲིད་ཀྱི་སོར་གྱི་གྲངས་ལ་ཁྲུ་གང་བའི་ཞེང་གི་སོར་གྱི་གྲངས་ཀྱིས་བསྒྱུར་བར་བྱའོ།།  
བསྒྱུར་བའི་ཁྲུའི་གྲངས་ལ་ཡང་ཉི་ཤུ་རྩ་བཞིས་བསྒྱུར་བས་ཐམས་ཅད་སོར་དུ་འགྱུར་རོ། །ཁྲུ་གང་བའི་སོར་མོ་རྣམས་ཀྱིས་བསྣན་པར་གྱུར་པ་ལ་བརྒྱད་བརྒྱད་ཀྱིས་བགོའོ། །དེ་ནས་གང་ཐོབ་པའི་ལྷག་མ་ནི་རྒྱལ་མཚན་ལ་སོགས་པ་འཕེལ་བ་ཞེས་བརྗོད་དེ་འཕེལ་བའོ། །དེ་བཞིན་དུ་  
  
༄༅། །ཚོགས་པ་བརྒྱད་ཀྱིས་བསྒྱུར་ལ་ཉི་ཤུ་རྩ་བདུན་གྱིས་བགོ་བར་བྱའོ། །དེའི་ལྷག་མ་རྣམས་ནི་སྨིན་དྲུག་ལ་སོགས་པའི་སྐར་མ་རྣམས་སུ་འགྱུར་རོ། །སྐར་མའོ། །སྨིན་དྲུག་ལ་སོགས་པའི་སྐར་མ་རྣམས་ལ་བརྒྱད་བརྒྱད་ཀྱིས་བགོས་པའི་ལྷག་མ་ནི་ཟད་པར་འགྱུར་ཏེ་ཟད་  
པའོ༑ །སྨིན་དྲུག་ལ་སོགས་པའི་སྐར་མ་རྣམས་ལ་བཞིས་བསྒྱུར་ཏེ་དགུ་དགུས་བགོས་པའི་ལྷག་མ་རྣམས་ནི་ཉི་མ་ལ་སོགས་པའི་གཟར་འགྱུར་ཏེ་དེ་ནི་ཆ་ཤས་ཡིན་ཏེ་ཆ་ཤས་སོ། །དེ་བཞིན་དུ་བཅུ་གཉིས་ཀྱིས་བགོས་ལ་གང་ལྷག་མ་རྣམས་ལུག་ལ་སོགས་པར་འགྱུར་ཏེ་དུས་  
སྦྱོར་རོ༑ །དེ་བཞིན་དུ་ཚོགས་ལ་བརྒྱད་ཀྱིས་བསྒྱུར་ལ་དེ་ལ་དྲུག་ཅུ་དྲུག་ཅུས་བགོས་པའི་ལྷག་མ་རྣམས་ནི་འཚོ་བར་འགྱུར་ཏེ་འཚོ་བའོ། །འཚོ་བ་ལ་ལྔ་ལྔས་བགོས་ལ་གང་ཐོབ་པའི་ལྷག་མ་ནི་ས་ལ་སོགས་པའི་བསྐལ་པར་འགྱུར་ཏེ་འཇིག་པའོ། །འདིར་ཤར་ཕྱོགས་སུ་རྒྱལ་མཚན་  
ནི་འདབ་ཆགས་རྒྱལ་པོའོ། །མེར་དུ་བ་ནི་ཞུམ་བུའོ། །གཤིན་རྗེའི་ཕྱོགས་སུ་སེང་གེའོ། །བདེན་བྲལ་དུ་ཁྱིའོ། །ཆུ་བདག་ཏུ་ཁྱུ་མཆོག་ནི་ལྕེ་གཉིས་པའོ། །རླུང་དུ་བོང་བུ་ནི་བྱི་བའོ། །བྱང་དུ་གླང་པོ་ཆེའོ། །དབང་ལྡན་དུ་བྱ་རོག་ནི་ལུག་གོ། །འདི་རྣམས་ཀྱི་འདབ་ཆགས་  
སྤྲུལ་དག་དང། ཞུམ་བུ་དང་བྱི་བ་དག་དང་སེང་གེ་དང་གླང་པོ་ཆེ་དག་དང། ལུག་དང་ཁྱི་དག་ནི་ཕན་ཚུན་དུ་མི་མཐུན་པའོ། །ཁང་མིག་གི་སྲིད་དང་ཞེང་གནས་ལ་ཁྲུ་དང་སོར་གྱི་གྲངས་རྣམས་ལ་ཕན་ཚུན་མི་མཐུན་པ་མ་ཡིན་པ་དེ་བཞིན་དུ་བྱའོ།། །།ད་ནི་ཁང་བཟངས་ཀྱི་མཚན་  
ཉིད་བརྗོད་པར་བྱ་སྟེ། སྲིད་ཀྱི་ཕྱེད་དུ་གྱུར་པ་ནི་ཞེང་ངོ། །འོན་ཀྱང་ཚད་ཅུང་ཟད་ལྷག་པར་བྱའོ། །ཁང་མིག་གི་སྲིད་ཀྱི་སུམ་ཆ་གཅིག་ནི་མ་ཐེ་མ་དུ་བཤད་དོ། །གདུང་གི་མཐར་ཐུག་པ་ནི་འོག་གི་ཆའོ། །དེ་བཞིན་དུ་དེ་དང་མཉམ་པ་ནི་སྟེང་གི་ཆའོ། །དོང་དགང་བའི་ཁྱད་པར་ལ་ཁ་ཅིག་ཏུ་སྐ་  
རགས་གསུམ་དང་ལྡན་པའོ། །ཁ་ཅིག་ཏུ་སྐ་རགས་ལྔ་དང་ལྡན་པའོ། །ཁ་ཅིག་ཏུ་སྐ་རགས་བདུན་དང་ལྡན་པའོ། །ཁ་ཅིག་ཏུ་ཆུའི་མཐར་ཐུག་པའོ། །ཁ་ཅིག་ཏུ་རྡོ་བའི་མཐར་ཐུག་པའོ་ཞེས་པ་ནི་གྲོས་སུ་བྱའོ། །ཆུ་འགྲོ་བའི་གནས་ཀྱི་ངེས་པ་བརྗོད་པ་ནི་དེ་ལ་གང་དུ་དགེ་བ་དང་སྐྱེ་བོ་དང་  
  
།གང་དུ་ཚེ་དང་ནད་མེད་པ་དང་བདེ་བ་འཕེལ་བར་འདོད་པས་དེ་ལ་དབང་ལྡན་གྱི་ཕྱོགས་སུ་དྲི་རྡོ་རྗེ་མ་དང། གཙུག་ཏོར་ཅན་མའི་རེ་མིག་དག་ལ་ཆུ་འགྲོ་བར་བྱའོ། །ཉེས་  
པ་མེད་པར་བྱ་བའི་ཕྱིར་རྩ་དང་སྒོ་འབུགས་པ་ཡོངས་སུ་སྤང་བར་བྱའོ། །དེ་ནས་ཁང་མིག་ཞེང་གི་ཆ་གསུམ་གྱི་ཆ་གཅིག་གམ་ཡང་ན་བཞི་ཆ་གཅིག་གི་སྟེགས་བུ་དང། ཆུ་ལྷུང་བ་དང། ལག་འགྲོ་དང། མྱོས་པ་བསྲུང་བ་དང་རྩེ་མོའོ། །དེའི་ཕྱེད་ཀྱི་ཚད་ནི་རྩིག་པའོ།། །།ད་ནི་བྱེ་བྲག་གི་  
མཚན་ཉིད་བརྗོད་པར་བྱ་སྟེ། ཁང་པ་གཅིག་པ་དང། ཁང་པ་གཉིས་པ་དང། ཁང་པ་གསུམ་པ་དང། ཁང་པ་བཞི་པའི་ཁང་བཟངས་ལ་གལ་ཏེ་ནུབ་ཏུ་ཁང་པ་གཅིག་པའི་ཁང་བཟང་ནི་དེས་ནོར་ཉམས་པར་འགྱུར་རོ། །དེ་བཞིན་དུ་བྱང་གི་ཁང་པ་ཁང་གཅིག་ཏུ་གྱུར་ན་སྦྱིན་བདག་མི་འཚོའོ།།  
དེ་བཞིན་དུ་ཤར་གྱི་ཁང་པ་ཁང་གཅིག་ཏུ་གྱུར་ན་རིགས་རྒྱུད་མི་འཕེལ་ལོ། །དེ་ནས་ཡང་ལྷོ་ཕྱོགས་སུ་གནས་པ་བྱང་དུ་སྒོ་མངོན་པར་ཕྱོགས་པའི་ཁང་བཟངས་ཀྱི་སྐྱེ་བོ་དད་ནོར་དང་ཆ་རབ་ཏུ་སྟེར་བར་འགྱུར་རོ། །ཁང་པ་གཉིས་པའི་ཁང་བཟངས་ནི་གཤིན་རྗེའི་སློབ་མ་དང། ཁྱིམ་གྱི་ཐབ་དང། མཆིང་  
བུ་དང་དབྱུག་པའི་མིག་དང་རླུང་གི་མིག་དང་དོན་གྲུབ་པ་རྣམས་སོ། །འཆི་བ་དང་ནོར་ཟད་པ་དང། གཉེན་དང་མི་མཐུན་པ་དང་རྒྱལ་པོའི་ཆད་པ་དང་འཐབ་མོ་དང་དོན་ཐོབ་པར་བྱེད་པ་རྣམས་སོ། །དེ་ལ་ནུབ་དང་བྱང་ནི་གཤིན་རྗེའི་སློབ་མའོ། །ཤར་དང་ནུབ་ནི་ཁྱིམ་གྱི་ཐབ་བོ། །ལྷོ་དང་བྱང་ནི་མཆིང་བུའོ།།  
ཤར་དང་བྱང་ནི་དབྱུག་པའི་མིག་གོ། །ཤར་དང་ལྷོ་ནི་རླུང་གི་མིག་གོ། །ལྷོ་དང་ནུབ་ནི་དོན་གྲུབ་པའོ། །གཤིན་རྗེ་དང། ཆུ་བདག་དང། བྱང་དང་ཤར་དུ་ཁང་པ་དང་མི་ལྡན་པའི་ཁང་བཟངས་ནི་གོ་རིམས་བཞིན་དུ་ཐབ་དང་ཕྱོགས་འཇོམས་པ་དང་གསེར་གྱི་ནམ་མཁའ་དང་ཞིང་བཟང་པོ་ཞེས་  
བརྗོད་དོ། །དེ་ལ་ཐབ་ནི་ཡོ་བྱད་མཉམ་པར་བྱེད་དོ། །ཕྱོགས་འཇོམས་པ་ནི་བུ་འཆི་བ་དང་དགྲར་བྱེད་དོ། །གསེར་གྱི་ནམ་མཁའ་ནི་དོན་ཐམས་ཅད་ཕུན་སུམ་ཚོགས་པ་དང་བདེ་བ་རབ་ཏུ་སྟེར་རོ། །ཞིང་བཟང་པ་ནི་ཆོས་དང་ནོར་དང་པ་ལང་དང་དུད་འགྲོ་རྣམས་འཕེལ་བར་བྱེད་དོ། །ཁང་པ་གསུམ་  
  
༄༅། །བ་ཡིའོ༑ །ཁང་པ་བཞི་པའི་ཁང་བཟངས་ལ་འདོད་ལྡན་དང། བཀྲ་ཤིས་དང། འཕེལ་ལྡན་དང། གཡུང་དྲུང་འཁྱིལ་བ་དང། དོན་ཐམས་ཅད་གྲུབ་བཞེས་སོ། །དེ་ལ་འདིར་འདོད་ལྡན་བརྗོད་པར་བྱའོ། །གང་ལ་ཤར་དང་བྱང་དང་ནུབ་ཀྱི་ཕྱོགས་རྣམས་སུ་ཕྱོགས་  
གཅིག་ལ་རྩ་བའི་སྒོ་གཅིག་གིས་ཉེ་བར་བརྒྱན་པ། དོང་བཀང་བའི་ཕྱི་དང་ནང་དང་དབུས་ཀྱི་གནས་ལ་རྩིག་པ་གསུམ་གྱིས་ཉེ་བར་མཆན་པའོ། །སྟེང་གི་ཆ་ལ་རྩིག་པ་གཉིས་ཀྱིས་རྣམ་པར་བརྒྱན་པའམ། ཡང་ན་རྩིག་པ་གཅིག་གིས་རྣམ་པར་བརྒྱན་པའོ། །དེ་ལ་གང་རྩིག་པ་གཅིག་གིས་  
རྣམ་པར་བརྒྱན་པ་དེའི་རྩིག་པའི་གནས་ལ་ཀ་བའི་ཕྲེང་བས་བརྒྱན་པའོ། །གཉིས་ཀའི་མཐར་ཐུག་པ་ནི་སྲིད་དོ། །དེ་ཡང་ཁྲུ་སུམ་ཅུ་ནས་བརྩམས་ཏེ་ཇི་སྲིད་ཁྲུ་སྟོང་གི་བར་དུའོ། །སྲིད་ཀྱི་ཆ་ལྔའི་ཆ་གཅིག་ནི་ཞེང་གི་ཚད་དོ། །ཞེང་གི་ཆ་ལྔ་ལ་གསུམ་ནི་ནང་གི་དབུས་ཀྱི་རྩིག་པ་དང་  
ཀ་བ་ཡང་ངོ། །ནང་ན་སྟེང་འོག་ཆ་གཉིས་ཀ་ལ་ཀ་བའི་ཕྲེང་བ་བྱའོ། །སྒོ་ཕྱི་མ་དང་ནང་མ་ལ་སྒོ་ཀྱོག་པོ་མི་བྱའོ། །དེ་ཡང་འདོད་ལྡན་ཐམས་ཅད་མཚུངས་པར་ལྡན་པ་ནི་ཚེ་དང་སྐྱེ་བོ་དང་ནོར་དང་བདེ་བ་དང་ཕུན་སུམ་ཚོགས་པ་རབ་ཏུ་སྟེར་བར་འགྱུར་རོ། །དེ་བཞིན་དུ་ཤར་ནུབ་གཉིས་དང། ལྷོ་  
བྱང་གཉིས་ཀྱི་མཐར་ཐུག་པའི་སྲིད་དུ་གྱུར་པ་གང་ཡིན་པ་དེ་ནི་བཀྲ་ཤིས་མ་ཞེས་པའི་ཁང་བཟངས་སོ། །སྲིད་ཀྱི་དྲུག་ཆའི་ཆ་གཅིག་གི་ཚད་ནི་ཞེང་ངོ། །ཁང་པའི་གཞོགས་གཉིས་ནི་གནས་དེ་དག་མཉམ་པའི་ཞེང་ངོ། །སྲིད་ནི་ཞེང་གི་ཉིས་འགྱུར་རོ། །དེ་ལ་རིང་པོ་དག་ལ་སྒོ་གཉིས་གཉིས་  
སོ༑ །ཁང་པ་ཐུང་བ་དག་ལ་སྒོ་རེ་རེའོ། །དེ་ཡང་ཁང་བཟངས་བཀྲ་ཤིས་མ་སྟེ། དེ་ལ་གནས་པའི་སེམས་ཅན་རྣམས་ཀྱི་ནོར་དང་སྐྱེ་བོ་དང་གཉེན་དང་ཚེ་དང་དུད་འགྲོ་དང་གྲགས་པ་འཕེལ་བར་བྱེད་དོ། །གང་ལ་གཡས་གཡོན་གཞོགས་གང་ཁང་ཆུང་གཉིས་དང་ལྡན་ཞིང་སྒོ་བྱང་དུ་ལྟ་བ་ནི་ལྷོའི་  
ཁང་པའོ། །ནུབ་དང་བྱང་དང་ཤར་གྱི་ཁང་པའི་གནས་ལ་ཁང་ཆུང་དང་མི་ལྡན་པར་གྱུར་པ་དེ་ནི་ནོར་དང་འབྲུ་འཕེལ་བ་སྟེ་འཕེལ་ལྡན་ཞེས་བཤད་དོ། །གང་ལ་གཞོགས་གཡོན་དུ་ཁང་ཆུང་དང་ལྡན་པའི་ཁང་པ་བཞིར་གྱུར་པ་དེ་ནི་ནོར་དང་སྐྱེ་བོ་དང་བདེ་པ་འབབ་པའི་སྟེ། གཡུང་དྲུང་འཁྱིལ་  
  
།གང་ཡང་ཁང་ཆུང་བཞི་དང་བཅས་པའི་ཁང་པ་བརྒྱད་དུ་གྱུར་པ་དེ་ནི་ནོར་དང་འབྲུ་འཕེལ་ཏེ། དོན་ཐམས་ཅད་གྲུབ་པ་ཞེས་གསུངས་སོ། །ལྷ་ཁང་གི་བྱེ་བྲག་ནི་གྲུ་བཞི་པར་རེ་མིག་བརྒྱད་ཅུ་རྩ་གཅིག་བྱ་སྟེ། ཕྱི་རོལ་དུ་རེ་མིག་སུམ་ཅུ་རྩ་གཉིས་ཀྱི་དང་པོ་དང་གཉིས་  
པའི་གནས་དག་གི་རྩིག་པའི་ལུས་སོ། །གནས་དང་པོའི་ཞེང་དང་མཚུངས་པ་དཔངས་སུ་སྟེ་གཉིས་པའི་རེ་མིག་ཏུའོ། །དེའི་སྟེང་དུ་གསུམ་པ་དང་བཞི་པ་དག་རྩིག་པ་བྱ་སྟེ། འོག་གི་གནས་ཀྱི་སྲིད་ཀྱི་དགུའི་ཆ་རྣམས་ལ་དྲུག་གི་ཆས་སྟེང་གི་གནས་དག་གི་ཞེས་སོ། །དེ་ནས་རེ་མིག་དགུར་  
བྱས་ལ་ཕྱིའི་རེ་མིག་ཏུ་རྩིག་པ་བྱའོ། །དཔངས་སུ་གསུམ་པའི་གནས་ལ་དང་པོའི་གནས་ཀྱི་སུ་མ་ཆའི་ཆ་གཅིག་གིས་སོ། །དེའི་ཉིས་འགྱུར་གྱི་གནས་བཞི་པའི་དཔངས་སོ། །སྟེགས་བུ་ནི་རྩིག་པ་གཉིས་སོ། །དེ་ལ་རྩིག་རྨང་གཞན་པར་གསུངས་སོ། །ཡང་དག་པར་སྦྱང་བ་རྣམས་ལས་བཟང་  
པོས་ཡོངས་སུ་བཀང་བ་རྣམས་ཡང་དག་པར་བརྡུང་ཞིང་དོང་བཀང་ལ། གསེར་དང་དངུལ་གྱི་པདྨའི་སྟེང་དུ་གསེར་དང་དངུལ་གྱི་བུམ་པ་རུས་སྦལ་གྱི་སྟེང་དུ་དགོད་དོ། །དེའི་སྟེང་དུ་གཡས་སྐོར་དུ་མེ་ལོང་ལ་སོགས་པའི་མཚམས་རྣམས་སུ་ཨིནྡྲ་ནཱི་ལ་དང། རྡོ་རྗེ་ཕ་ལམ་དང། མར་ག་ཏ་དང་  
པདྨ་རཱ་ག་དང། པུཥྤ་རཱ་ག་རྣམས་དང། བདུད་རྩི་ལྔ་དང། དྲི་ལྔ་དང། དངུལ་ཆུས་ནང་ཡོངས་སུ་དགང་བར་བྱའོ། །ཇི་ལྟར་འབྱོར་པས་གསེར་དང་དངུལ་དང། ཟངས་མ་ལས་ཡོངས་སུ་བྱས་ཏེ་ཁ་དགབ་པར་བྱའོ། །ཨོཾ་བཛྲ་ཡཀྵ་ཧཱུཾ་ཞེས་པའི་སྔགས་བརྒྱ་རྩ་བརྒྱད་ཡོངས་སུ་བཟླས་པར་བྱའོ།།  
སྦྲང་གི་བུམ་པ་བཞི་ཟུར་བཞིར་གཞག་པར་བྱའོ། །དེའི་སྟེང་དུ་ལེགས་པར་བྱས་པའི་སོ་ཕག་གཞག་པར་བྱའོ།། །།དེ་ནས་ཡོངས་སུ་སྦྱང་བའི་སའི་དབུས་སུ་སློབ་དཔོན་གྱིས་ཏིང་ངེ་འཛིན་གསུམ་བསྒོམས་ནས་སྔོན་དུ་ཡིད་ཀྱི་རང་བཞིན་གྱི་མཆོད་པ་རྣམས་ཀྱིས་དེ་ན་གནས་པའི་ལྷ་དང། ཕྱོགས་སྐྱོང་  
དང༑ ཀླུ་དང། སའི་ལྷ་དང། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་མཆོད་ཡོན་དང་ཞབས་བསིལ་གྱིས་ཡང་དག་པར་མཆོད་པར་བྱའོ། །ཕྱིའི་མེ་ཏོག་དང་སྤོས་ལ་སོགས་པ་རྣམས་ཀྱིས་ཀྱང་ཡང་དག་པར་མཆོད་ནས་ནམ་མཁའ་ལ་གཞག་པར་བྱའོ། །དེ་ནས་  
  
༄༅། །ཨོཾ་བྷྲཱུ་ཁཾ་ཞེས་པའི་སྔགས་ཀྱིས་སྟོང་པར་བྱས་ཏེ་སའི་ཆ་ལ་ཧཱུཾ་ལཾ་ཧཱུཾ་ཞེས་པའི་སྔགས་ཀྱིས་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་རྣམ་པར་བསྒོམ་པར་བྱའོ། །ཨོཾ་མེ་དི་ནཱི་བཛྲཱི་བྷ་བ་བཛྲ་བནྡྷ་ཧཱུཾ་ཞེས་པའི་སྔགས་ཀྱི་བྱིན་གྱིས་བརླབ་པར་བྱའོ། །དེ་ནས་ལག་པ་གཡས་པར་ཟླ་བ་ལ་ཧཱུཾ་གསུམ་དང་  
ཏྲཾ་ཞེས་བརྗོད་པས་ཧཱུཾ་ཡིག་གི་འོད་ཟེར་གྱིས་སོར་མོའི་རྩེ་མོ་ལས་གདེངས་ཀའི་སྒྲས་ཡེ་ཤེས་ཀྱི་སའི་ལྷ་མོ་བསྐུལ་ནས་འཐོན་ཏེ། ལག་པ་གཉིས་ཀྱིས་གསེར་གྱི་བུམ་པ་འཛིན་ཞིང་རྒྱན་ཐམས་ཅད་ཀྱིས་བརྒྱན་པའི་སའི་ལྷ་མོ་སེར་མོ་རྣམ་བར་བསྒོམས་ལ་ཞབས་བསིལ་དང་ཞལ་བསིལ་དང་མཆོད་ཡོན་  
ཕུལ་ནས་མེ་ཏོག་ལ་སོགས་པས་ཡང་དག་པར་མཆོད་པར་བྱའོ། །ལྷ་མོ་ཁྱོད་ནི་ཞེས་པ་ལ་སོགས་པ་ནས། བདག་གིས་གཙུག་ལག་ཁང་བཞེངས་བྱ། །ཞེས་པའི་བར་ལན་གསུམ་བརྗོད་པར་བྱའོ། །དེ་ནས་དེའི་ནང་གི་ཕྱོགས་གཅིག་ལ་ཐིམ་པར་རྣམ་པར་བསྒོམ་པར་བྱའོ། །དེ་ནས་དེའི་ཕྱོགས་སུ་  
ཡཾ་རཾ་བཾ་ལཾ་སུཾ་གྱི་ཡི་གེ་རྣམས་ལས་སྐྱེས་པའི་རླུང་དང་མེ་དང་ཆུ་དང་ས་དང་རི་རབ་ཀྱི་སྟེང་དུ་ཧཱུཾ་ཡིག་ལས་སྐྱེས་པའི་སྣ་ཚོགས་རྡོ་རྗེ་དེའི་འོད་ཟེར་གྱི་ཚོགས་ཀྱིས་རྡོ་རྗེའི་རང་བཞིན་གྱི་ས་གཞི་དང། རྡོ་རྗེ་རབ་དང། རྡོ་རྗེའི་གུར་དང། བླ་རེ་ཡང་རྣམ་པར་བསྒོམ་པར་བྱའོ། །སྣ་ཚོགས་རྡོ་རྗེའི་  
སྟེགས་བུ་ལ་བྷྲཱུཾ་ལས་སྐྱེས་པའི་འཁོར་ལོས་མཚན་པའི་རྣམ་པར་སྣང་མཛད་དེ་ཡོངས་སུ་གྱུར་པ་ལས་གཙུག་ལག་ཁང་གི་ཕྱོགས་རྣམ་པར་བསྒོམས་ནས་སོ་ཕག་བྱིན་གྱིས་བརླབ་པར་བྱའོ། །ཨོཾ་བཛྲ་ཀརྨ་ཀཾ། ཨོཾ་བཛྲ་རཀྵ་ཧཾ། ཨོཾ་བཛྲ་ཡ་ཀྵ་ཧཱུཾ། ཨོཾ་བཛྲ་སནྡྷི་བཾ་ཞེས་པའི་སྔགས་ཀྱིས་སོ། །དེ་  
ཐམས་ཅད་དུ་བ་ལང་གི་རྨིག་རྗེས་ཅན་དང། ཡོན་པོ་དང། ཟེགས་པོ་དང། གྲོག་ཚངས་དང། སྲིན་བུས་ཟོས་པ་དང། ཆ་ཤས་ཉམས་པའི་སོ་ཕག་རྣམས་ཡོངས་སུ་སྤངས་ཏེ། ས་ཚོས་པ་དང། བཟང་བ་དང། མཁྲེགས་པ་དང། ཟུར་དང་བཅས་པའི་སོ་ཕག་ཡང་དག་པར་བཟུང་  
སྟེ་པདྨའི་སྟེང་དུ་གཞག་པར་བྱའོ། །བྷྲཱུཾ་ཡིག་ལས་རྡུལ་ཕྲ་རབ་ཚོགས་པའི་གཟུགས་སུ་བསྒོམས་ནས་བུམ་པའི་ཆུས་གཏོར་བར་བྱའོ། །ཉེར་སྤྱོད་ལྔ་དང། དྲི་ལྔ་དང། སིནྡྷུ་ར་དང། མེ་ཏོག་དམར་པོ་དང། པྲི་ཡང་ཀུའི་མེ་ཏོག་དང། ཏིལ་དཀར་པོ་དང། ཚངས་སྐུད་ལ་སོགས་པ་རྣམས་  
  
།དེ་ནས་སའི་བདག་པོ་དང། རྩིག་པའི་ལས་བྱེད་པ་དང། ལྟད་མོ་པའི་མི་རྣམས་ལ་ཇི་ལྟར་འབྱོར་པའི་ལག་གདུབ་དང། སོར་གདུབ་དང། གོས་དང། རིན་པོ་ཆེའི་ཕྲེང་བ་དང། གོ་ཡུ་དང། གོ་ལ་ལ་སོགས་པ་རྣམས་ཀྱིས་ཡང་དག་པར་ཚིམ་པར་  
བྱའོ༑ །སྦྱིན་བདག་གི་ལག་པས་སོ་ཕག་གཏད་པར་བྱའོ། །དེ་ནས་བྱང་ཤར་དུ་ཁ་ཕྱོགས་པས་སའི་གནས་ནས་རླུང་རྒྱུ་བ་ན་དེ་བཞིན་གཤེགས་པ་དང། ཟླ་བ་དང་ཉི་མའི་སྣང་བ་མཆོག་ལ་རྩིག་པ་ལ་སོགས་པ་གཡས་སྐོར་དུ་སོ་ཕག་རྣམས་དང་པོ་བྱང་ངམ་ཤར་ནས་བརྩམས་ཏེ་མེ་  
དང་བདེན་བྲལ་དང་རླུང་དང་དབང་ལྡན་གྱི་ཟུར་རྣམས་སུ་གཞག་པར་བྱའོ། །དེ་ནས་སློབ་དཔོན་དང་བཅས་པས་རྡོ་རྗེ་བསྲུང་བའི་དམ་ཚིག་གི་ཕྱག་རྒྱ་དང་སྔགས་ཀྱི་བྱིན་གྱིས་བརླབ་པར་བྱའོ། །ཨོཾ་བཛྲ་རཀྵ་དྲྀ་ཌྷོ་མེ་བྷ་བ་རཀྵ་སརྦཾ་སཱ་ཧཱ། ལན་བདུན་དུའོ། །ལག་པ་གཡས་པའི་  
རྡོ་རྗེས་ཨོཾ་བྷྲཱུཾ་སརྦ་ཏ་ཐཱ་ག་ཏ་སརྦ་བུདྡྷ་ལ་ཡ་མཱ་དཧི་ཏིཥྛནྟུ་སཱ་ཧཱ། ཞེས་པའི་སྔགས་འདི་སོ་སོའི་ཟུར་ལ་ལན་བདུན་དུ་བྱིན་གྱིས་བརླབ་པར་བྱའོ། །ཡི་གེ་བརྒྱ་པས་བརྟན་པར་བྱས་ནས། བུམ་པའི་ཆུས་གཏོར་ནས་མེ་ཏོག་ལ་སོགས་པ་རྣམས་ཀྱིས་ཡང་དག་པར་མཆོད་དེ་དྲིལ་དུ་དཀྲོལ་  
བར་བྱའོ། །དེའི་དུས་སུ་དམ་པའི་ཆོས་ཀློག་པ་དང། བཀྲ་ཤིས་ཀྱི་གླུ་དང། རྡ་ལ་སོགས་པ་རོལ་མོའི་སྒྲས་དགའ་བར་བྱའོ། །སྦྱིན་བདག་གི་ས་ཡང་དག་པར་སྤྲོ་བ་དང་བཅས་པས་ཆུའི་རྒྱུན་སྦྲེང་བར་བྱའོ། །དེ་ནས་རིག་མ་ལ་སོགས་པ་མཐའ་དག་རྗེས་སུ་ཆགས་པས་སྣ་ཚོགས་  
པདྨའི་སྟེང་དུ་སྒེག་པ་དང་རོལ་པའི་ཚིག་དང་སྣ་ཚོགས་པའི་གོས་དང་ཚངས་སྐུད་ཀྱིས་བརྒྱན་པ། ཤིན་ཏུ་རྣམ་པར་དག་པར་སྤྱན་ཡངས་ཤིང་དུལ་བ་མཛེས་པས་རྣམ་པར་བརྒྱན་པར་གྱུར་པ་ཞལ་མཛེས་པ་རལ་པའི་ཐོར་ཚུགས་ལ་རིན་པོ་ཆེའི་ཅོད་པན་བཅིང་བ་ཕྱག་བཞི་ན་མཆོག་སྦྱིན་དང་  
བགྲང་ཕྲེང་དང། དབྱུ་གུ་གསུམ་པ་དང་སྤྱི་བླུགས་ཀྱིས་རྣམ་པར་བརྒྱན་ཞིང་ཤིན་ཏུ་མཛེས་པ་གུར་གུམ་གྱི་མདོག་ལྟ་བུ་ཞི་བའི་གཟུགས་ཅན་མཐུ་དང་ལྡན་པའི་མེས་ཚིམ་པར་བྱའོ། །དྲི་བཟང་པོའི་ཤིང་གི་ཡམ་ཤིང་དང། དྲི་བཟངས་ཀྱི་ལྡེ་གུ་དང། ཏིལ་ལ་སོགས་པའི་འབྲུ་རྣམས་  
  
༄༅། །ཀྱིས་སྦྱིན་སྲེག་བྱའོ། །སྔགས་ནི་ཨོཾ་པྲ་མོ་ཧ་ནཱ་གྣ་ཡེ་སཱ་ཧཱ། ཞེས་སོ། །པཎྜི་ཏ་ཆེན་པོ་རིགས་ཀྱི་སྦྱིན་པ་ཞེས་བྱ་བས་མཛད་པའི་བྱ་བ་བསྡུས་པ་ལས་རབ་ཏུ་བྱེད་པ་བཞི་པའོ།། །།ཤིང་གི་ལས་ཞེས་གསུངས་པས་དེ་བརྗོད་པར་བྱ་སྟེ། ནགས་བལྟས་དེ་ནས་བློ་  
ལྡན་གྱིས། །སྒོ་ནི་ཡང་དག་གདོད་པར་བྱ། །གནས་པའི་ཤིང་གི་རྩེ་མོ་ཡིས། །བདུད་རྩིའི་མེ་ལ་སྦྱིན་སྲེག་བྱ། །དེ་ལ་ཚེས་དང་གཟའ་དང་རྒྱུ་སྐར་བཟང་པོ་ལ་མཆོད་རྟེན་ནམ། གཙུག་ལག་ཁང་ལ་སོགས་པ་རྣམས་ཀྱི་སྲོག་ཤིང་དང་སྒོ་དང། ཀ་བ་ལ་སོགས་པའི་ཤིང་གི་རྩེ་མོའི་མཐར་  
ཐུག་པ་རྣམས་ཀྱི་སྲིད་དང་ཞེང་དུ་གནས་པ་དག་ཐིག་འཛིན་པ་རྣམས་ཀྱིས་ལེགས་པར་གྲོས་བྱས་ཏེ། ཤིང་མཁན་གྱི་འཁོར་དང་ཚོགས་པ་རྣམས་ཀྱི་སྦྱིན་བདག་དང་སློབ་དཔོན་དང་བཅས་པས་ནགས་ཚལ་ལྟར་འགྲོ་བར་བྱའོ། །རྙེད་པ་དང་ཚལ་གྱི་ཉེ་འཁོར་དུ་དུས་བརྟགས་ཏེ་བདག་ཉིད་ལས་  
ཐམས་ཅད་པའི་སྐུར་བསྒོམས་ཏེ་རྐང་པ་གཡས་པ་མདུན་དུ་བྱས་ཏེ། བྱང་ཤར་གྱི་ཕྱོགས་སུ་ཞལ་བསྟན་ནས་སློབ་དཔོན་ནགས་ཀྱི་ཕྱོགས་སུ་རབ་ཏུ་འཇུག་པར་བྱའོ། །ལོ་ཉིས་བརྒྱ་མ་ལོན་པའི་ཤིང་སར་པའི་སྡོང་པོ་རྣམས་གཟུང་བར་བྱའོ། །དེ་ནས་ཡང་གེ་སར་གཉིས་པ་དང། མ་ཧཱུ་ར་  
དང༑ ཏིཏྟའི་སྙིང་པོ་དང། ཤུག་པ་དང། སེང་ལྡེང་དང། གནྡྷ་རི་དང། སྦྲང་གི་ཤིང་དང། མྱ་ངན་མེད་དང། བ་ཀུ་ལ་དང། རྣམ་པར་རྒྱལ་བྱེད་དང། ཙནྡན་དང། ཙམ་པ་ཀ་དང། ཙུ་ཏ་དང། ཀིཾ་ཤུ་ཀ་དང་པ་ལ་ཤ་དང། པིཙྪི་ལ་དང། བ་ལ་ད་དང། ཐང་ཤིང་དང། ས་ལ་དང་  
ཏཱ་ལ་དང། གྲན་ཐི་ལ་ཛུ་ན་དང། ཛམྦུ་དང། བཧཎ་ཌི་ལ་དང། རོ་ཧི་ཎི་ལ་སོགས་པ་དཔག་ཏུ་མེད་པའི་ཤིང་རྣམས་གང་ལ་གང་ཉེ་བར་འོས་པའི་ཤིང་དེ་རྣམས་ལེགས་པར་རྣམ་པར་བརྟགས་ནས་ཕྱི་དྲོའི་དུས་སུ་ལས་ཐམས་ཅད་པའི་རྣལ་འབྱོར་དང་ལྡན་པའི་སློབ་དཔོན་ཡང་དག་པའི་སྤྲོ་བ་དང་  
ལྡན་པས་ཤིང་མཁན་དང་བཅས་པའི་བཟོ་པོ་རྣམས་ཡང་དག་པར་བསྲུང་བར་བྱའོ། །ཉེར་སྤྱོད་ལྔས་བླ་མ་དང་སངས་རྒྱས་དང་བྱང་ཆུབ་སེམས་དཔའ་དང། ཕྱོགས་ཀྱི་བདག་པོ་དང། ནགས་ཚལ་དང་ཤིང་གི་ལྷ་ལ་སོགས་པ་རྣམས་ཡང་དག་པར་མཆོད་ཅིང་ཕྱོགས་ཀྱི་གཏོར་མ་ཡང་  
  
།ཤིང་མཁན་དང་བཅས་པའི་བཟོ་བོ་རྣམས་བཟའ་བ་དང་བཏུང་བའི་སྟོན་མོ་དང། སོ་རྩི་ལ་སོགས་པ་རྣམས་ཀྱིས་ཡང་དག་པར་ཚིམ་པར་བྱའོ། །ཡི་དམ་གྱི་ལྷ་རྣམས་ཀྱང་བདག་ལ་དགོངས་སུ་གསོལ་ཞེས་པ་ལ་སོགས་པའི་ཚིགས་སུ་བཅད་པས་གསོལ་བ་  
གདབ་པར་བྱའོ། །སེམས་རབ་ཏུ་དགའ་བས་ཤིང་མཁན་དང་བཅས་པའི་བཟོ་བོ་རྣམས་དང་ལྷན་ཅིག་ཡི་དམ་ལྷའི་རྣལ་འབྱོར་གྱིས་ཞི་བར་མཐུན་པས་ཉལ་བར་བྱའོ། །དེ་ནས་རྨི་ལམ་བཟང་པོ་བདེན་པའི་དབང་དུ་ངེས་ན་མཚམས་སྦྱར་བར་བྱའོ། །རྨི་ལམ་ངན་ན་ལས་ཐམས་ཅད་པའི་  
བཟླས་པ་བྱའོ། །དེ་ནས་ནངས་པར་སྔ་བར་མཆོད་པ་ཐམས་ཅད་དང་ཡང་དག་པར་ལྡན་པས་སློབ་དཔོན་གྱིས་རྣམ་པར་སྣང་མཛད་ཆེན་པོའི་རྣལ་འབྱོར་ལ་ཞུགས་ཏེ། ལྷ་རྣམས་ཀྱི་གཟུགས་ཀྱི་ཤིང་གི་རྒྱལ་པོ་རྣམས་ཡང་དག་པར་མཆོད་པར་བྱའོ། །དེ་ལ་དེ་རྣམས་ཀྱང་ཤིང་གི་ལྷ་རྣམས་  
དང་དེ་རྣམས་ཀྱི་ཞིང་སྐྱོང་རྣམས་སོ། །ཤུག་པ་དང་གེ་སར་གཉིས་པ་དང་ཙམ་པ་ཀ་དང་མྱ་ངན་མེད་ཀྱི་ཤིང་རྣམས་ལ་ཤིང་གི་ལྷ་གསང་བ་མ་དང། ཞིང་སྐྱོང་ནག་པོ་ཆེན་པོའོ། །ནེ་མའི་དང་སཱ་ལ་དང་ཐང་ཤིང་ལ་འཇིག་རྟེན་གྱི་མ་མོ་དང། ཞིང་སྐྱོང་རི་རབ་ཆེན་པོའོ། །ཧ་རི་ཏ་དང་ཨ་རུ་  
རའི་ཤིང་དང་ནྱ་གྲོ་དཧའི་ཤིང་རྣམས་ལ་ཀརྞ་མ་ཊི་ཀ་མ་དང། ཞིང་སྐྱོང་ཤིན་ཏུ་སྟོབས་ཅན་ནོ། །ཙུ་ཏའི་ཤིང་ལ་ཨ་བི་ཀ་མ་དང། ཞིང་སྐྱོང་སྟོབས་ཅན་ནོ། །ཏཱ་ལའི་ཤིང་ལ་ཤཾ་ཀ་རི་ཀ་དང། ཞིང་སྐྱོང་སྐྲ་གྱེན་དུ་བརྫེས་པའོ། །ཀ་དམ་པའི་ཤིང་ལ་ཞལ་བཟང་མོ་དང། ཞིང་སྐྱོང་དྲིལ་བུ་  
ཆེན་པོའོ། །འཇམ་འབྲས་ཀྱི་ཤིང་ལ་འཇམ་འབྲས་ལ་གནས་མ་དང། ཞིང་སྐྱོང་གཏུམ་པོའི་དྲིལ་བུའོ། །སྦྲང་གི་ཤིང་ལ་ཤེ་ཀ་དང། ཞིང་སྐྱོང་སྐྱེས་བུའི་དབང་ཕྱུག་གོ། །གསེར་ཤིང་ལ་གཏུམ་མོ་དང། ཞིང་སྐྱོང་བཟང་པོའོ། །ཤྲིཾ་གའི་ཤིང་ལ་བཀྲ་ཤིས་ཆེན་མོ་དང་  
ཞིང་སྐྱོང་མེའི་ཞལ་ལོ། །དེ་ནས་ལས་དང་མཐུན་པར་ཤིང་གི་ལྷ་རྣམས་དང། །གང་གིས་ཞིང་སྐྱོང་གི་རྣམ་པར་བསྒོམས་ཏེ་རང་རང་གི་སྔགས་ཀྱིས་མཆོད་པར་བྱའོ། །དེ་ལ་ཨོཾ་མཾ་མ་ཧཱ་ཀཱ་ལཱ་ཡ་ན་མཿ་སཱ་ཧཱ། ཞིང་སྐྱོང་གིའོ། །ཨོཾ་གཾ་གུ་ཧྱ་ཀཱ་ཡེ་ན་མཿ་སཱ་ཧཱ། དེ་བཞིན་དུའོ། །ཨོཾ་མཾ་  
  
༄༅། །མ་ཧཱ་མེ་ར་བེ་ན་མཿ་སཱ་ཧཱ། ཨོཾ་ལཾ་ལོ་ཀ་མ་ཏྲི་ཀཱ་ཡཻ་ན་མཿ་སཱ་ཧཱ། ཨོཾ་ཨཾ་ཨ་ཏི་བ་ལཱ་ཡ་ན་མཿ་སཱ་ཧཱ། ཨོཾ་ཀཾ་ཀརྞ་མ་ཊི་ཀཱ་ཡཻ་ན་མཿ་སཱ་ཧཱ། ཨོཾ་བཾ་བ་ལཱ་ཡ་ན་མཿ་སཱ་ཧཱ། ཨོཾ་ཨཾ་ཨ་བི་ཀཱ་ཡཻ་ན་མཿ་སཱ་ཧཱ། ཨོཾ་ཨཱུ་ཨཱུརྡྷ་ཀོ་ཥཱ་ཡ་ན་མཿ་སཱ་ཧཱ། ཨོཾ་ཤཾ་ཤཾ་ཀ་རི་ཀཱ་ཡཻ་ན་མཿ་སཱ་ཧཱ་  
ཨོཾ་གྷཾ་མ་ཧཱ་གྷཎྜཱ་ཡ་ན་མཿ་སཱ་ཧཱ། ཨོཾ་སུཾ་སུ་མུ་ཁཱ་ཡཻ་ན་མཿ་སཱ་ཧཱ། ཨོཾ་ཙཾ་ཙཎྜ་གྷཎྜཱ་ཡ་ན་མཿ་སཱ་ཧཱ། ཨོཾ་ཀཾ་ཀ་རཉྫ་བ་སི་ནྱཻ་ན་མཿ་སཱ་ཧཱ། ཨོཾ་བུཾ་བུ་སེ་ཤྭ་རཱ་ཡ་ན་མཿ་སཱ་ཧཱ། ཨོཾ་ཤཾ་ཤེ་ཀཱ་ཡཻ་ན་མཿ་སཱ་ཧཱ། ཨོཾ་སུཾ་སུ་ཛ་ནེ་ཏྲཻ་ན་མཿ་སཱ་ཧཱ། ཨོཾ་ཙཾ་ཙཎྜཱ་ལྱཻ་ན་མཿ་སཱ་ཧཱ། ཨོཾ་བཾ་བིཧྣ་མུ་ཁཱ་ཡ་ན་མཿ་སཱ་ཧཱ། ཨོཾ་མི་  
མ་ཧཱ་ལ་ཀྵྨྱཻ་ན་མཿ་སཱ་ཧཱ། གཙུག་ལག་ཁང་གི་ཆེད་དུ་ནི། །དི་རིང་ཤིང་གཅོད་བདག་སྤྲོ་བས། །ད་ནི་ཁྱོད་རྣམས་བཟོད་མཛད་ནས། །ཤིང་གཞན་ལ་ནི་འདིར་གནས་མཛོད། །ཅེས་པའི་ཚིགས་སུ་བཅད་པ་བརྗོད་ནས་ཤིང་ལ་གནས་པའི་ལྷ་རྣམས་ལ་གསོལ་བ་གདབ་པར་བྱའོ། །དེ་ནས་མེ་ཏོག་ལ་  
སོགས་པ་རྣམས་ཀྱིས་ཡང་དག་པར་མཆོད་ནས་ཤིང་གཞན་ལ་སོང་བར་བསམ་པར་བྱའོ། །རེ་ནས་བསྲུང་བའི་ཆེད་དུ་རྨ་བྱ་ཆེན་མོ་བཀླག་པར་བྱའོ། །དེའི་རྗེས་ལ་ལས་ཐམས་ཅད་པའི་གཟུགས་ཀྱི་ཤིང་མཁན་ལ་གསེར་དང་གོས་དང་སོ་རྩི་ལ་སོགས་པ་རྣམས་ཀྱིས་ཡོངས་སུ་མཉེས་པར་བྱས་ནས་  
སྟ་རེ་ལ་ཡང་སྦྲང་རྣམ་པར་བྱུགས་ཏེ། ཤིང་མཁན་དེས་ཀྱང་དགེ་བའི་སེམས་ཀྱིས་ལག་པ་གཡས་པ་བསྟོད་ནས་བྱང་ཤར་དུ་གདོང་ཕྱོགས་ཏེ་ཉི་མ་ལ་བལྟས་ནས་ཤིང་གཅད་པར་བྱའོ། །དེ་ལ་ཡང་དགེ་བ་དང་མི་དགེ་བའི་མཚན་མ་བལྟ་བར་བྱའོ། །མི་དགེ་བའི་མཚན་མ་རྣམས་ཡོངས་སུ་  
སྤངས་ཤིང་དགེ་བའི་མཚན་མ་རྣམས་ཡང་དག་པར་གཟུང་བར་བྱའོ། །གང་གི་ཚེ་བྱང་ཕྱོགས་སུ་ཤིང་འགྱེལ་བ་དེའི་ཚེ་སྦྱིན་བདག་གི་ནོར་དང་འབྲུ་ལས་འགྲུབ་པར་འགྱུར་རོ། །དབང་ལྡན་གྱི་ཕྱོགས་སུ་འགྱེལ་ན་རིག་པ་དང་ཤེས་པ་དང་ལུང་དུ་འགྱུར་རོ། །གང་གི་ཚེ་དབང་པོའི་ཕྱོགས་  
སུ་ཤིང་འགྱེལ་ན་དེའི་ཚེ་རྒྱལ་བ་དང་དཔལ་མོ་དང་ཕུན་སུམ་ཚོགས་པར་འགྱུར་རོ། །དེ་བཞིན་དུ་ཤིང་གཞན་ལམ་བསྙེས་པར་བར་དུ་གང་གི་ཚེ་འགྱེལ་བ་དེའི་ཚེ་དགེ་བ་དང་བདེ་བ་དེ་བཞིན་དུ་འགྱུར་རོ། །གང་གི་ཚེ་ཤིང་གཞན་ལ་བསྙེས་ཤིང་འགྱེལ་ན་སྦྱིན་བདག་ལ་འཇིགས་པ་ཆེན་པོར་འགྱུར་རོ།།  
  
བདེན་བྲལ་དང། ཆུ་བདག་དང། རླུང་གི་ཕྱོགས་རྣམས་སུ་འགྱེལ་ན་མེའི་འཇིགས་པ་དང་འཆི་བ་དང་སྲིན་པོ་དང་ཆུ་དང་རླུང་གི་འཇིགས་པ་རྣམས་སུ་གྲངས་ཇི་ལྟ་བ་བཞིན་དུ་འགྱུར་རོ། །སྐད་འདར་ཞིང་རྒྱང་རིང་པོར་ལྷུང་ན་ཡང་སྦྱིན་བདག་ལ་སྡུག་བསྔལ་གྱི་མཚན་མར་འགྱུར་  
རོ༑ །གཅོད་པའི་ཚེ་གལ་ཏེ་རྔ་མོ་དང་ཁྱི་དང་ཅེ་སྦྱང་དང་སྦྲུལ་དང་ཕག་དང་བྱ་རྒོད་དང། བྱ་རོག་ལ་སོགས་པའི་གདུག་པ་ཅན་གྱི་བྱ་རྣམས་ལྟ་བར་བྱེད་ན་དེའི་ཚེ་ངེས་པར་གསོད་པ་དང་འཆི་བ་དཔག་ཏུ་མེད་པའི་བགེགས་རྣམས་སུ་འགྱུར་རོ། །ཤིང་ལས་གལ་ཏེ་ཁྲག་འཛག་ན་དེའི་ཚེ་སྦྱིན་བདག་  
འཆི་བར་འགྱུར་རོ། །ཞོ་དང་མར་དང་སྦྲང་དང་འོ་མ་འབབ་ན་གསོད་པ་དང་འཆིང་བ་ལ་སོགས་པའི་འཇིགས་པ་རྣམས་སུ་འགྱུར་རོ། །འོན་ཀྱང་གང་གི་ཚེ་ཤིང་རྣམས་ཀྱི་རང་བཞིན་མངར་བ་དང་ཚ་བ་དང་ཁ་བ་དང་བསྐ་བ་ལ་སོགས་པའི་རོར་གྱུར་པ་དེའི་ཚེ་ཉེས་པ་མེད་དོ། །བཙོད་ཀྱི་མདོག་གིས་སྦལ་པར་  
ཤེས་པར་བྱ་སྟེ་དེས་ཀྱང་ནང་དུ་འགྱུར་རོ། །དེ་བཞིན་དུ་ཁ་དོག་སྐྱ་བོས་བྱི་བར་ཤེས་པར་བྱ་སྟེ། ནད་དུ་འགྱུར་ཏེ་ཤིང་དེས་ཀྱང་ཆོམ་རྐུན་གྱི་འཇིགས་པར་འགྱུར་ཞིང་གློའི་ནད་སྐྱེ་བར་འགྱུར་རོ། །ཁ་དོག་སེར་པོས་ཤིང་གི་ནང་དུ་ཤེས་པར་བྱ་སྟེ། དེས་ཀྱང་ནོར་ཉམས་པར་འགྱུར་རོ། །  
ཕུག་རོན་གྱི་ཁ་དོག་གིས་དེའི་ནང་དུ་ཁྱིམ་གྱི་ད་ཡིག་ཏུ་ཤེས་པར་བྱ་སྟེ། དེས་སྦྱིན་བདག་དབུལ་པོར་འགྱུར་རོ། །སྐྱ་རིངས་ཀྱི་མདོག་གིས་རྩངས་པར་ཤེས་པར་བྱ་སྟེ། དེས་ནད་དཔག་ཏུ་མེད་པ་སྐྱེ་བར་འགྱུར་རོ། །ཁ་དོག་ལྗང་གུས་སྦྲུལ་འབྱུང་བར་འགྱུར་ཏེ། དེས་ཀྱང་དེ་བཞིན་དུ་ནོར་  
ཟད་པར་བྱེད་དོ། །རལ་གྲིའི་ཁ་དོག་གིས་ཆུར་ཤེས་པར་བྱ་སྟེ། དེས་དེ་བཞིན་དུ་ཆུས་འཇིག་པར་འགྱུར་རོ། །གདུགས་དང། རྒྱལ་མཚན་དང། བཀྲ་ཤིས་དང་དཔལ་གྱི་བེའུ་དང། བུམ་པ་དང་རྔ་ཡབ་དང། འཁོར་ལོ་དང། ཆུ་སྐྱེས་དང། གཡུང་དྲུང་དང། འཇུག་བཞིན་  
པའི་ལྕགས་ཀྱུ་རྣམས་ནི་དགེ་བའི་མཚན་མའོ། །དེ་ལྟ་བུ་ལ་སོགས་པ་མ་ལུས་པའི་དགེ་བ་དང་མི་དགེ་བའི་མཚན་ཉིད་རྣམས་ཡོངས་སུ་ཤེས་ནས་ཤིང་གཅད་པར་བྱའོ། །དེ་ནས་རྣམ་པར་བཅས་པའི་ཤིང་རྣམས་ཀྱང་ཡང་དག་པར་གཞལ་བར་བྱ་སྟེ། རྩ་བ་དང་དབུས་དང། རྩེ་མོའི་ཆའི་  
  
༄༅། །འཛེར་པ་ཅན་རྣམས་སྤངས་ཏ་བཅུ་ཆའི་ཆ་གཅིག་གིས་ལྤགས་པའི་ཚད་དུ་ཤེས་པར་བྱའོ། །ཇི་ལྟར་ཤིང་རྣམས་ཀྱི་ནགས་ཀྱི་ལྟད་མོ་བཞིན་དུ་མཆོད་རྟེན་དང་སྐུ་གཟུགས་ལ་སོགས་པའི་དོན་དུ་རྡོ་རྣམས་ཀྱི་ཡང་རི་ལྟར་འགྲོ་བར་བྱའོ། །རྡོ་བ་ཡང་བཀྲ་ཤིས་པ་  
རྣམས་གཟུང་ཞིང་བཀྲ་མི་ཤིས་པ་རྣམས་ཡོངས་སུ་སྤང་བར་བྱའོ། །དེ་ལ་རིའི་འགྲམ་དུ་གནས་ནས་ཕྱོགས་བཅུ་ན་གནས་པའི་རྡོ་རྣམས་མཐུག་པ་དང་སྲ་བ་དང་དྲེ་ཞིམ་པ་དང་སྐད་སྙན་པ་དང་རེག་བྱ་བསིལ་བ་དང་ན་ཚོད་བར་མ་རྣམས་དང། བརྟན་པ་དང་མཉེན་པ་དང་ཤིན་ཏུ་འཇམ་པ་དང་  
སར་པ་རྣམས་ཏེ། དེ་གཉིས་ངེས་པར་བསྔགས་ཏེ། དཀར་བ་དང་སར་བ་དང་ལྗང་གུ་དང་དམར་པོ་དང་རྔོ་ནག་ཀྱང་གལ་ཏེ་རི་མོ་དཀར་པོ་ཕྲ་མོ་དང་ཐིག་ལེ་རྣམས་དང་ལྡན་པར་གྱུར་ན་དའི་ཚེ་བློ་དང་གཉེན་དང། རུས་དང་རིགས་དང་རྒྱལ་བོའི་ཕུན་སུམ་ཚོགས་པ་དང་གཡོག་རྣམས་  
དགེ་བར་འགྱུར་རོ། །སྟང་དང་བྱང་དང་དབང་ལྡན་དང་ཤར་ཕྱོགས་སུ་གདོང་ཕྱོགས་ན་གྲངས་ཇི་ལྟ་བ་བཞིན་དུ་མཁའ་ལ་སྤྱོད་པའི་དངོས་གྲུབ་དང་སྐྱེ་བ་དང་ནོར་དང་རིགས་འཕེལ་བ་དང། ཐར་པ་དང་མངོན་པར་འདོད་པའི་དངོས་གྲུབ་སྟེར་བའི་རྡོ་རྣམས་གཟུང་ངོ། ཤིན་ཏུ་  
སྙི་བ་དང་བཟོད་བསྣུན་པ་མི་བཟོད་པ་དང་སྟོབས་མེད་པ་རྣམས་དང། རྩུབ་པ་དང་མདོག་ངན་པ་དང་སྒྲ་ངན་པ་དང་རྔོ་རྒན་པ་རྣམས་དང། དེ་གཉིས་ཡོངས་སུ་སྤངས་ཏེ། ད་བཞིན་དུ་རྡོ་བཟང་བ་དང། ངན་པ་ཤེས་ནས་བཀྲ་ཤིས་པའི་རྡོ་རྣམས་པའི་རྣམ་ལྔས་བྱུགས་ཏེ་དྲི་བཟངས་  
ཀྱི་ཆུས་ཁྲུས་བྱས་ནས་དྲི་ལ་སོགས་པས་མཆོད་པར་བྱས་ཏེ། ཤིང་གི་སྐབས་སུ་གསུངས་པའི་ལས་ཐམས་ཅད་འདིར་ཡང་བྱའོ། །དེ་ནས་གྲོང་ཁྱེར་དུ་ཞུགས་པའི་དུས་སུ་ཤིང་རྣམས་དང་རྡོ་རྣམས་ལ་རྒྱལ་པོའམ་གྲོང་ཁྱེར་གྱི་སྐྱེ་བོ་རྣམས་གཏམ་སྨྲ་ཤིང་ཆང་གི་དགའ་བས་སྤྲོ་སེམས་རྒྱས་  
པའི་སྐྱེ་བོ་རྣམས་ཀྱིས་དྲང་བར་བྱའོ། །བུམ་པ་གང་བ་དང་མར་མེ་དང། སྣ་ཚོགས་པའི་རྔ་དང་རོལ་མོ་དང་ཅ་ཅོ་དང་སྐྱེ་བོ་རྣམས་དང་བདག་པོ་རྣམས་ཀྱིས་ཤིན་ཏུ་གུས་པ་དང་བཅས་པས་འཇུག་པར་བྱའོ། །ཡངས་ཤིང་མཉམ་པའི་ས་གཞི་ལ་འབྲས་ཕྱེའི་ཆུ་སྐྱེས་ཀྱི་དབུས་སུ་གཞག་པར་བྱའོ།།  
  
དབོ་ཟླ་དང། ས་གའི་ཟླ་བ་དང། སྣྲོན་ཟླ་དང། ཆུ་སྟོད་ཟླ་བ་དང། སྨིན་དྲུག་ཟླ་བ་རྣམས་ལ་ཚེས་གཉིས་དང། གསུམ་དང། ལྔ་དང། བདུན་དང། བཅུ་དང། བཅུ་གསུམ་དང། བཅུ་བཞི་རྣམས་ལ་གཟའ་ཟླ་བ་དང། གཟའ་ལྷག་དང། ཕུར་བུ་དང་པ་  
བ་སངས་རྣམས་ལ། སྐར་མ་སྣར་མ་ལ་ནོར་རྙེད་པའི་ཕྱིར་རོ། །མགོ་ལ་ཞི་བའི་ཕྱིར་རོ། །སྐར་མ་ལག་ལ་སྐལ་བ་བཟང་པོའི་ཕྱིར་རོ། །རྒྱལ་ལ་རྒྱལ་བ་དང་ཕྱི་ནས་སྐྱེ་བོ་རྣམས་འཕེལ་བའི་ཕྱིར་རོ། །མེ་བཞི་ལ་དངོས་གྲུབ་ཀྱི་ཆེད་དུའོ། །སྣྲོན་ལ་བདེ་བའི་ཕྱིར་རོ། །སྣུབས་དང་གྲོ་བཞིན་ལ་ལུང་ཡོངས་  
སུ་ཤེས་པའི་ཕྱིར་རོ། །ཆུ་སྟོད་ལ་བུ་ཡོངས་སུ་འཕེལ་བའི་ཕྱིར་རོ། །ཁྲུམས་ལ་ནོར་འཕེལ་བའི་ཕྱིར་རོ། །ཞི་བའི་གཟའ་ལ་བརྟེན་ཏེ་དུས་སྦྱོར་བཟང་པོ་དང་ཐང་ཅིག་བཟང་པོ་བརྟག་པར་བྱའོ། །ད་ནི་ཤིང་ལ་སོགས་པའི་ཚད་སྦྱར་བར་བྱའོ། །དེ་ལ་གོ་རིམས་བཞིན་དུ་བྲམ་ཟེ་དང་  
རྒྱལ་རིགས་དང། རྗེའི་རིགས་དང། དམངས་རིགས་རྣམས་ཀྱི་ཕལ་ཆེ་བས་ཞི་བ་དང་རྒྱས་པ་དང་དབང་དང་རྒྱས་པ་ལ་དག་བ་རྣམས་ཀྱི་རྒྱལ་མཚན་དང། སེང་གེ་དང་གླང་པོ་ཆེ་དང་བ་ལ་ལང་ཀུན་ནས་གནོན་པར་ཤས་པར་བྱའོ། །དེ་བས་ན་ནས་དང། སོར་མོ་དང། ཁྲུའི་ཚད་ཀྱིས་སོ། །  
དེ་ལ་རྡུལ་ཕྲ་རབ་བདུན་གྱི་རྡུལ་ཕྲན་ནོ། །རྡུལ་ཕྲན་བདུན་གྱིས་རྡུལ་ཕྲ་མོའོ། །རྡུལ་ཕྲ་མོ་བདུན་གྱིས་རི་བོང་རྡུལ་ལོ། །རི་བོང་བདུན་གྱིས་ལུག་རྡུལ་ལོ། །ལུག་རྡུལ་བདུན་གྱིས་གླང་རྡུལ་ལོ། །གླང་རྡུལ་བདུན་གྱིས་སྲོ་མའོ། །སྲོ་མ་བདུན་གྱིས་ཤིག་གོ། ཤིག་བདུན་གྱིས་  
ནས་སོ༑ །ནས་དྲུག་གིས་མཐེབ་ཆུང་གི་སོར་རོ། །ནས་བདུན་གྱིས་གོང་མོའི་སོར་རོ། །ནས་བརྒྱད་ཀྱིས་མཐེབ་ཆེན་གྱི་སོར་རོ། །སོར་བཅུ་གཉིས་ཀྱིས་མཐོའོ། །མཐོ་གཉིས་ལ་ཁྲུ་གང་སྟེ་ཞེས་པ་ནི་རིགས་ཀྱི་དབྱེ་བ་དང། སོར་གྱི་དབྱེ་བའོ། །དེ་ལ་ཁང་བཟངས་རྣམས་ཀྱི་བརྒྱད་ཆའམ་དགུ་  
ཆའམ་བཅུ་ཆས་སྒོའི་ཞེང་ངོ། །དེ་ཡང་ཆ་སུམ་ཅུ་སོག་གཉིས་སོ། །དེའི་ཉིས་འགྱུར་སྲིད་དོ། །ཆ་བཅུ་གཉིས་ཀྱིས་རེ་བཞི་སྟེ་ཐེམ་པ་ཡང་ངོ། །ཡང་ན་ཕྱེད་དང་བཅས་པའི་ཆ་བརྒྱད་ཀྱིས་སོ། །ཕྱེད་དང་བཅས་པའི་ཆ་དྲུག་གིས་དཔུང་པའོ། །ཡང་ན་ཕྱེད་དང་བཅས་པའི་ཆ་བཞིས་སོ།།  
  
༄༅། །དེའི་ཕྱིར་ཕྱེད་དང་བཅས་པའི་ཆ་གཉིས་ཀྱི་ཚད་ཀྱིས་ཉེ་བའི་དཔུང་པའོ། །ཡང་ན་ཕྱེད་དང་བཅས་པའི་ཆ་གཅིག་གིས་སོ། །དེའི་ཕྱི་རོལ་དུ་ཆ་ལྔའི་ལོ་མ་སྟེ་མཉམ་པར་བྱའོ། །ཐེམ་པ་དང་སྒོ་ཁྱུད་ནི་ཕྱེད་དང་བཅས་པའི་ཆ་བཅུ་བཞིས་སོ། །ཆ་ཉི་ཤུ་རྩ་གཅིག་  
གི་ཡལ་གའོ། །དེའི་སྟེང་དང་འོག་ཏུ་རིམ་པ་ཇི་ལྟ་བ་བཞིན་ཕྱེད་དང་བཅས་པའི་ཆ་དྲུག་པ་ཅན་ནམ་ཆ་ལྔ་པ་ཅན་ནོ། །འདིར་ཤིང་གི་ལས་རྣམས་ལ་ཇི་ལྟར་རྗེས་སུ་མཐུན་པའོ། །རྡོ་རྗེ་དང་རིན་པོ་ཆེ་དང་པདྨ་དང་འཁོར་ལོ་དང། ལྷ་དང་ཀླུ་དང་གནོད་སྦྱིན་དང། །རིག་འཛིན་ལ་  
སོགས་པས་བརྒྱན་པའི་རྟ་བབས་ལ་སོགས་པས་ཇི་ལྟར་མཛེས་པ་བཞིན་དུ་བྱའོ། །ལྷའི་གནས་ལ་ནི་རེ་མིག་གཉིས་ཀྱི་སྒོའི་ཞེང་ངོ། །ལྷག་མ་ནི་སྔོན་མ་བཞིན་ནོ། །ཀ་བ་རྣམས་ཀྱི་ཚོགས་པ་ཐམས་ཅད་ཟླུམ་དང་སྲིད་དུ་ལྡན་པ་མཆོག་ཏུ་མཛེས་ཤིང་སྙོམས་ལ་དབྱིབས་ལེགས་པ་ཤིན་  
བརྟན་པའི་ཤིང་རྣམས་ལ་བྱའོ། །མ་ཡོ་ཞིང་གྲུ་བཞི་ལ་སོགས་པའི་ཡོན་ཏན་དང་ལྡན་པའོ། །དེ་ལ་ཕྱེད་དང་བཅས་པའི་ཆ་བརྒྱད་དམ་བདུན་གྱི་ཀ་བའི་ཞེང་ངོ། །སྲིད་དུ་གནས་དང་རྗེས་སུ་མཐུན་པར་བྱའོ། །ཟླ་བའི་རི་མོའི་འོག་གི་ཕྱོགས་ཀ་བའི་སྲིད་ཀྱི་དབུས་སོ། །དེའི་སྟེང་  
དུ་དྲུག་ཆ་ཡོངས་སུ་སྤངས་ནས་ཕྱེད་དང་བཅས་པའི་ཆ་གཉིས་ཀྱི་བརྒྱུད་ཀྱི་ཆའོ། །དེའི་སྟེང་དུ་ཕྱེད་དང་བཅས་པའི་ཆ་གཅིག་གིས་ཆ་བཅུ་དྲུག་པའི་དོ་ཤལ་གྱི་སྣམ་བུ་སྟེ་ཡང་ན་པདྨའོ། །དེའི་སྟེང་དུ་ཆ་བརྒྱད་ཀྱི་ཀ་བ་ར་དང་བཅས་པའི་ནོར་བུའི་ཆའོ། །དེའི་སྟེང་དུ་ཕྱེད་དང་བཅས་པའི་  
ཆ་གཉིས་ཀྱིས་ཆ་བརྒྱད་པའོ། །དེའི་སྟེང་དུ་ཆ་གཅིག་གིས་དོ་ཤལ་གྱི་སྣམ་བུའོ། །ཡ་ངན་ཀླུ་ཤིང་གི་མེ་ཏོག་གི་ཕྲེང་བའོ། །དེའི་སྟེང་དུ་ཆ་གཉིས་པའི་བརྒྱད་ཀྱི་ཆའི་པདྨ་གཉིས་སོ། །དེའི་སྟེང་དུ་ཆ་གསུམ་གྱིས་གྲུ་བཞིའོ། །དེའི་སྟེང་དུ་ཆག་གཅིག་གིས་བརྒྱད་ཀྱི་ཆའོ། །དེའི་  
སྟེང་དུ་ཆ་ཕྱེད་ཀྱིས་ཟླུམ་པོའོ། །དེའི་སྟེང་དུ་ཆ་དྲུག་གིས་ཙི་ར་ཀའོ། །དེའི་སྟེང་དུ་ཆ་དྲུག་གིས་ཟླུམ་པོའི་རྩེ་མོའོ། །དེའི་སྟེང་དུ་ཆ་གཅིག་གིས་བརྒྱད་པའི་པདྨའོ། །དེའི་སྟེང་དུ་ལྷག་མ་རྣམས་གྲུ་བཞིའོ། །དེའི་སྟེང་དུ་ཕྱམ་འཛིན་པའི་གདུང་བཞི་བཅུ་རྩ་ལྔའི་ཆས་མཐའ་གཉིས་སུའོ།།  
  
།དེ་ལ་སྒོ་རྣམས་དང་ཀ་བ་རྣམས་ཀྱི་ཕྱིར་སྤོས་དཀར་དང་མར་ཁུས་རྣམས་པར་བྱུགས་ཏེ་ལི་ཁྲི་ལ་སོགས་པའི་རྒྱན་རྣམས་ཀྱིས་བརྒྱན་པར་བྱའོ། །སྣ་ཚོགས་པའི་གོས་ལ་སོགས་པ་འཕྱང་བ་དང་གདུགས་དང་བྲི་ཡང་ཀུ་དང་མེ་  
ཏོག་དང་གུར་ཀུམ་དང་དའུར་ཝ་དང། ཀུནྡ་དང་བྱང་ཆུབ་ཀྱི་ཤིང་དང་མེ་ལོང་དང་མེ་ཏོག་གི་ཕྲེང་བ་དང་ཉེར་སྤྱོད་ལྔ་དང། འབྲས་བུ་ལ་སོགས་པ་རྣམས་ཀྱང་བསྡོགས་བྱས་ཏེ། དེ་ནས་སྒོ་སོ་སོའི་ཕྱོགས་རྣམས་སུ་གཅིག་གམ་གསུམ་མམ་ལྔའམ་བདུན་ནམ་ཐམས་ཅད་ཀྱི་སྒོ་རྣམས་དང་ཀ་བ་རྣམས་  
རང་རང་གི་ཕྱོགས་སུ་རྣམ་པར་གནས་པའི་ཁྲོ་བོའི་རྒྱལ་པོའི་སྔགས་རྣམས་ཀྱིས་ཡང་དག་པར་གནས་པར་བྱའོ། །དེ་ནས་སྒོ་གཅིག་པའི་ཕྱོགས་ཤར་ལ་སོགས་པའི་ཕྱོགས་རྣམས་སུ་སྒོ་བཞི་པ་རྣམས་ཀྱིས་བོན་ཧཱུཾ་གི་ཡི་གེའོ། །དེ་ལ་འདིའི་དོན་ནི་ཏིང་ངེ་འཛིན་གསུམ་གྱིས་སྦྱོར་བ་དང་ལྡན་པའི་རྣལ་  
འབྱོར་པས་ཧཱུཾ་ཡིག་ལས་སྐྱེས་པའི་སྣ་ཚོགས་ཆུ་སྐྱེས་དང། ཉི་མའི་སྟེང་དུ་སྐུ་མདོག་དཀར་པོ་ཕྱག་གཡས་ན་ཞགས་པ་དང་ལྕགས་ཀྱུ་བསྣམས་པ། དཔལ་རྡོ་རྗེ་རྣམ་པར་རྒྱལ་བ་ཁྲོ་བོའི་རྒྱལ་པོ་ཆེན་པོ་གཡས་བརྒྱང་གིས་བཞུགས་པ་དྲི་མ་དེ་པའི་ཏིང་ངེ་འཛིན་གྱི་རང་བཞིན་ཉི་མ་ལ་གནས་པ་  
བསྒོམས་ནས། ཨོཾ་ཨཱ་བཛྲ་བི་ཛཱ་ཡ་མ་ཧཱ་ཀྲོ་དྷ་རཱ་ཛ་ཧཱུཾ་ཞེས་པའི་སྔགས་ཀྱིས་ལན་བརྒྱ་རྩ་བརྒྱད་བྱིན་གྱིས་བརླབས་པར་བྱའོ། །དེ་དང་མཚུངས་པའི་ཡེ་ཤེས་སེམས་དཔའ་གདན་དྲངས་ཏེ། མཆོད་ཡོན་ལ་སོགས་པ་ཕུལ་ཏེ་ཡང་དག་པར་མཆོད་ཅིང་བསྟོད་ནས་དམ་ཚིག་སེམས་དཔའ་དང་  
ལྷན་ཅིག་ཏུ་གྱུར་པར་བལྟའོ། །དེ་ཡང་ཡོངས་སུ་གྱུར་པ་ལས་ཤར་གྱི་སྒོར་རྣམ་པར་བསམ་པར་བྱའོ། །དེ་ལ་གལ་ཏེ་ཡང་ཏིང་ངེ་འཛིན་ཐམས་ཅད་ཀྱི་སྤྲོས་པ་མེད་པ་རྣམས་པར་མི་རྟོག་བ་དེས་རོ་གཅིག་པ་ཉིད་ཀྱང་བྱ་སྟེ། དབྱེ་རྨེད་པ་ལས་དབྱེ་བའོ། །དེ་ཇི་ལྟར་ཏིང་ངེ་འཛིན་གང་གིས་སེམས་ཅན་ཐམས་  
ཅད་ཀྱི་དྲི་མ་མེད་པར་བྱེད་དེ་དྲི་མ་མེད་པའི་ཏིང་འཛིན་ཞེས་བརྗོད་དོ། །དེ་བཞིན་དུ་ལྷོའི་སྒོར་ཧཱུཾ་ཡིག་ལས་སྐྱེས་པའི་སྣ་ཚོགས་ཆུ་སྐྱེས་དང་ཉི་མའི་དཀྱིལ་འཁོར་གྱི་སྟེང་དུ་ཞབས་གཡས་བརྐྱང་གིས་བཞུགས་པ་སྐུ་མདོག་ལྗང་གུ་ཕྱག་གཉིས་པ་རལ་གྲི་དང་པདྨ་ཕྱག་མཚན་པ་ནམ་མཁའ་མཛོད་ཀྱི་ཏིང་  
  
༄༅། །ངེ་འཛིན་གྱི་རང་བཞིན་ཁྲོ་བོ་གཟེགས་མ་ཞེས་པ་ཁྲོ་བོའི་རྒྱལ་པོ་བསྒོམས་ནས་ཨོཾ་ཨཱ་བཛྲ་ཀ་ནི་མ་ཧཱ་ཀྲོ་དྷ་རཱ་ཛ་ཧཱུཾ་ཞེས་པ་འདིས་བརྒྱ་རྩ་བརྒྱད་ཀྱིས་བྱིན་གྱིས་བརླབ་པར་བྱའོ། །དེ་དང་མཚུངས་པའི་ཡེ་ཤེས་སེམས་དཔའ་གདན་དྲངས་ཏེ་མཆོད་ཡོན་ལ་  
སོགས་པ་ཕུལ་ཏེ་མེ་ཏོག་ལ་སོགས་པ་རྣམས་ཀྱིས་ཡང་དག་པར་མཆོད་ནས་དམ་ཚིག་སེམས་དཔའ་དང་ལྷན་ཅིག་ཏུ་གྱུར་ནས་དེ་ཡོངས་སུ་གྱུར་པ་ལས་ལྷོའི་སྒོར་རྣམ་པར་བསམ་པར་བྱའོ། །དེ་བཞིན་དུ་ནུབ་ཀྱི་སྒོར་ཧཱུཾ་ཡིག་ལས་སྐྱེས་བའི་སྣ་ཚོགས་ཆུ་སྐྱེས་དང་ཉི་མའི་སྟེང་དུ་ཞབས་  
གཡས་བརྐྱང་གིས་བཞུགས་པ་སྐུ་མདོག་དམར་པོ་པདྨ་དང་ལྕགས་ཀྱུ་བསྣམས་པ་དཔའ་བར་འགྲོ་བའི་ཏིང་ངེ་འཛིན་གྱི་རང་བཞིན་འཇིག་རྟེན་གསུམ་རབ་ཏུ་བསྒྲུབ་པ་ཁྲོ་བོའི་རྒྱལ་པོ་ཆེན་པོ་རྣམ་པར་བསྒོམས་ནས། ཨོཾ་ཨཱཏྲི་ལོཀྱ་པྲ་སཱ་དྷ་ཀ་མ་ཧཱ་ཀྲོ་དྷ་རཱ་ཛ་ཧཱུཾ་ཞེས་པ་འདིས་ལན་བརྒྱ་རྩ་བརྒྱད་  
ཀྱིས་བྱིན་གྱིས་བརླབ་པར་བྱའོ། །སྔོན་མ་བཞིན་དུ་བྱས་ནས་ནུབ་ཀྱི་སྒོར་རྣམ་པར་བསམ་པར་བྱའོ། །དེ་བཞིན་དུ་བྱང་གི་སྒོར་ཧཱུཾ་ཡིག་ལས་སྐྱེས་པའི་སྣ་ཚོགས་ཆུ་སྐྱེས་དང། ཉི་མའི་སྟེང་དུ་སྡིགས་མཛུབ་དང་བཅས་པའི་ཞགས་པ་དང་སྣ་ཚོགས་རྡོ་རྗེ་ཕྱག་ན་བསྣམས་པ་སེང་གེ་རྣམ་  
པར་རོལ་པའི་ཏིང་ངེ་འཛིན་གྱི་རང་བཞིན་དཔའ་བོ་རྣམ་པར་གནོན་པའི་ཁྲོ་བོའི་རྒྱལ་པོ་རྣམ་པར་བསྒོམས་ནས། ཨོཾ་ཨཱ་བའི་ར་བི་ཀྲཱནྟ་མ་ཧཱ་ཀྲོ་དྷ་རཱ་ཛ་ཧཱུཾ་ཞེས་པ་འདིས་ལན་བརྒྱ་རྩ་བརྒྱད་ཀྱིས་བྱིན་གྱིས་བརླབས་ནས་སྔོན་མ་བཞིན་དུ་བྱང་སྒོར་རྣམ་པར་བསམ་པར་བྱའོ། །དེ་བཞིན་དུ་དབང་ལྡན་གྱི་དང་པོ་ནས་  
དབང་ལྡན་གྱི་མཐར་ཐུག་པའི་སྒོ་ཉི་ཤུ་རྩ་བཞི་རྣམས་སུ་ཧཱུཾ་ལས་སྐྱེས་པའི་མི་གཡོ་བ་དང། རྣམ་པར་འཇོམས་པ་དང། རྡོ་རྗེ་ལྕགས་ཀྱུ་དང། གཤིན་རྗེ་མཐར་བྱེད་དང། གཤིན་རྗེ་གནམ་ལྕགས་དང། བལྟ་བར་དཀའ་བ་དང། འདོད་པའི་རྒྱལ་པོ་དང། མཐར་སྤྱོད་པ་དང། རྡོ་རྗེ་ཞགས་  
པ་དང༑ ཤེས་རབ་མཐར་བྱེད་དང། པཱ་ལཱ་ལ་དང། རིན་ཆེན་གཙུག་ཏོར་དང། དབྱུག་སྔོན་ཅན་དང། རྒྱལ་དཀའ་བ་དང། རྡོ་རྗེ་རྒྱས་པ་དང། པདྨ་མཐར་བྱེད་དང། འཇིགས་བྱེད་དང། རབ་གཏུམ་དང། སྟོབས་པོ་ཆེ་དང། རྐང་པ་བསྐྱོད་པ་དང། རྡོ་རྗེ་འབེབས་པ་དང། བདུད་  
  
རྡོ་རྗེ་བཞད་པ་དང། རྡོ་རྗེ་རྣམ་པར་འཇོམས་པའི་གཟུགས་རྣམས་ཕྱག་གཉིས་པ་ཕྱག་གཡོན་པ་རྣམས་ན་སྡིགས་མཛུབ་དང་བཅས་པའི་ཞགས་པ་ཕྱག་གཡས་པ་རྣམས་ན་རང་རང་གི་མཚན་མས་མཚན་པའོ། །སྔོན་པོ་དང། སེར་པོ་དང། དཀར་པོ་དང། སྔོན་པོ་  
དང༑ སེར་པོ་དང། དཀར་པོ་དང། ནག་པོ་དང། སྔོན་པོ་དང། དཀར་པོ་དང། ལྗང་གུ་དང། སེར་པོ་དང། ནག་པོ་དང། སེར་པོ་དང། དམར་པོ་དང། སྐྱ་རེངས་དང། ལྗང་གུ་དང། སྣ་ཚོགས་དང། ནག་པོ་དང། དཀར་པོ་དང། ལྗང་གུའི་ཁ་དོག་རྣམས་སོ། །གསེར་དང་དངུལ་གྱི་  
བུམ་པ་ཟུང་གི་སྟེང་དུ་དགོད་པར་བྱའོ། །དེ་ལ་མི་གཡོ་བ་ནི་སེམས་ཅན་ལ་བྱིན་གྱིས་བརླབ་པ་རྡོ་རྗེའི་ཏིང་ངེ་འཛིན་གྱི་རང་བཞིན་ནོ། །ཕྱག་མཚན་ནི་རལ་གྲིའོ། །ཨོཾ་ཨཱ་ཨ་ཙ་ལ་མ་ཧཱ་ཀྲོ་དྷ་རཱ་ཛ་ཧཱུཾ་རྡོ་རྗེ་རྣམ་པར་འཇོམས་པ་ནི་དམ་ཚིག་ཆེན་པོ་ལས་བྱུང་བའི་ཏིང་ངེ་འཛིན་གྱི་རང་བཞིན་ནོ། །དེའི་  
ཕྱག་མཚན་ནི་རྒྱལ་མཚན་ནོ། །ཨོཾ་ཨཱབི་དྲཱ་བ་ཀ་མ་ཧཱ་ཀྲོ་དྷ་རཱ་ཛ་ཧཱུཾ། རྡོ་རྗེ་ལྕགས་ཀྱུ་ནི་དམ་ཚིག་གི་ལྕགས་ཀྱུའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་ལྕགས་ཀྱུའོ། །ཨོཾ་ཨཱ་བཛྲ་ཨཾ་ཀུ་ཤ་མ་ཧཱ་ཀྲོ་དྷ་རཱ་ཛ་ཧཱུཾ། གཤིན་རྗེ་མཐར་བྱེད་ནི་དེ་བཞིན་གཤེགས་པ་ཐམས་ཅད་ཡང་  
དག་པར་མཉེས་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་སྣ་ཚོགས་རྡོ་རྗེའི་ཐོ་བའོ། །ཨོཾ་ཨཱ་ཡ་མཱནྟ་ཀ་མ་ཧཱ་ཀྲོ་དྷ་རཱ་ཛ་ཧཱུཾ། རྡོ་རྗེ་གནམ་ལྕགས་ནི་རྡོ་རྗེ་ཕ་རོལ་ཏུ་ཕྱིན་པས་བྱིན་གྱིས་བརླབ་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་རྡོ་རྗེའོ། །ཨོཾ་ཨཱ་བཛྲ་ཨ་ཤ་ནི་མ་ཧཱ་  
ཀྲོ་དྷ་རཱ་ཛ་ཧཱུཾ། བལྟ་བར་དཀའ་བ་ནི་འོད་ཀྱི་དཀྱིལ་འཁོར་ཐམས་ཅད་ཀྱིས་བྱིན་གྱིས་བརླབ་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་འཁོར་ལོའོ། །ཨོཾ་ཨཱ་དུར་ནཱི་རིཀྵ་མ་ཧཱ་ཀྲོ་དྷ་རཱ་ཛ་ཧཱུཾ། འདོད་པའི་རྒྱལ་པོ་ནི་དེ་བཞིན་གཤེགས་པ་ཐམས་ཅད་འགུགས་པའི་དམ་ཚིག་གི་ཏིང་ངེ་  
འཛིན་གྱི་རང་བཞིན་ནོ། །དེའི་ཕྱག་མཚན་ནི་ལྕགས་ཀྱུའོ། །ཨོཾ་ཨཱ་ཊཀྐི་རཱ་ཛ་མ་ཧཱ་ཀྲོ་དྷ་རཱ་ཛ་ཧཱུཾ། མཐར་སྤྱོད་པ་ནི་རིན་པོ་ཆེའི་བྱིན་གྱིས་བརླབ་པ། རྡོ་རྗེའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་སྟ་རེའོ། །ཨོཾ་ཨཱ་ཨནྟ་ཙ་ར་མ་ཧཱ་ཀྲོ་དྷ་རཱ་ཛ་ཧཱུཾ། རྡོ་རྗེ་ཞགས་པ་ནི་དམ་  
  
༄༅། །ཚིག་འབེབས་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་རྡོ་རྗེ་ཞགས་པའོ། །ཨོཾ་ཨཱ་བཛྲ་པཱ་ཤ་མ་ཧཱ་ཀྲོ་དྷ་རཱ་ཛ་ཧཱུཾ། ཤེས་རབ་མཐར་བྱེད་ནི་ནོར་བུ་རིན་པོ་ཆེ་རྡོ་རྗེའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་རྡོ་རྗེས་མཚན་པའི་དབྱུག་པའོ། །ཨོཾ་ཨཿ་  
པྲ་ཛྙཱནྟ་ཀ་མ་ཧཱ་ཀྲོ་དྷ་རཱ་ཛ་ཧཱུཾ། པཱ་ལཱ་ལ་ནི་མཐོན་པོའི་བྱིན་གྱི་རླབས་ཀྱིས་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་ཐོ་བའོ། །ཨོཾ་ཨཱ་པཱ་ལཱ་མ་ཧཱ་ཀྲོ་དྷ་རཱ་ཛ་ཧཱུཾ། རིན་ཆེན་གཙུག་ཏོར་ནི་དགའ་བ་ལས་བྱུང་བའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་ལྕགས་ཀྱུའོ། །ཨོཾ་  
ཨཱ་རཏྣ་ཤི་ཁ་ར་མ་ཧཱ་ཀྲོ་དྷ་རཱ་ཛ་ཧཱུཾ། དབྱུག་བ་སྔོན་པོ་ཅན་ནི་ཡེ་ཤེས་རྡོ་རྗེའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་དབྱུག་པའོ། །ཨོཾ་ཨཱ་ནཱི་ལ་དཎྜ་མ་ཧཱ་ཀྲོ་དྷ་རཱ་ཛ་ཧཱུཾ། རྒྱལ་དཀའ་བ་ནི་ཆོས་ཉིད་བྱིན་གྱིས་བརླབ་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་མདུང་ངོ། །ཨོཾ་  
ཨཱ་དུ་རྫ་ཡ་མ་ཧཱ་ཀྲོ་དྷ་རཱ་ཛ་ཧཱུཾ། རྡོ་རྗེ་རྒྱས་པ་ནི་ཡང་དག་པར་འཕྲོ་བའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་ལྕགས་སྒྲོག་གོ། །ཨོཾ་ཨཱ་བཛྲ་སྥོ་ཊ་མ་ཧཱ་ཀྲོ་དྷ་རཱ་ཛ་ཧཱུཾ། པདྨ་མཐར་བྱེད་ནི་ཆོས་ཀྱི་འཁོར་ལོ་རབ་ཏུ་བསྐོར་བའི་རང་བཞིན་ནོ། །དེའི་ཕྱག་མཚན་ནི་པདྨའོ། །  
ཨོཾ་ཨཱ་པདྨཱནྟ་ཀ་མ་ཧཱ་ཀྲོ་དྷ་རཱ་ཛ་ཧཱུཾ། འཇིགས་བྱེད་ནི་སྡུག་བསྔལ་གཅོད་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་རལ་གྲིའོ། །ཨོཾ་ཨཱ་བཧི་མ་མ་ཧཱ་ཀྲོ་དྷ་རཱ་ཛ་ཧཱུཾ། རབ་གཏུམ་ནི་ལེགས་པར་རབ་ཏུ་གནས་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་རྡོ་རྗེ་གྱེས་པའོ། །ཨོཾ་ཨཱ་པྲ་  
ཙཎྜ་མ་ཧཱ་ཀྲོ་དྷ་རཱ་ཛཱ་ཧཱུཾ། སྟོབས་པོ་ཆེ་ནི་ལས་ཀྱི་བྱིན་གྱིས་བརླབས་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་རྩེ་གསུམ་མོ། །ཨོཾ་ཨཱ་མ་ཧཱ་བ་ལ་མ་ཧཱ་ཀྲོ་དྷ་རཱ་ཛ་ཧཱུཾ། རྐང་པ་བསྐྱོད་པ་ནི་གསུང་རྡོ་རྗེའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་མདའ་དང་གཞུའོ། །ཨོཾ་  
ཨཱ་པཱ་ད་ནི་ཀྵེ་པ་མ་ཧཱ་ཀྲོ་དྷ་རཱ་ཛ་ཧཱུཾ། རྡོ་རྗེ་འབེབས་པ་ནི་དམ་ཚིག་འབེབས་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་རྡོ་རྗེ་དྲིལ་བུའོ། །ཨོཾ་ཨཱ་བཛྲ་ཨཱ་བེ་ཤ་མ་ཧཱ་ཀྲོ་དྷ་རཱ་ཛ་ཧཱུཾ། བདུད་རྩི་འཁྱིལ་པ་ནི་དོན་ཡོད་རྡོ་རྗེའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་མཚན་ནི་  
  
།ཨོཾ་ཨཱ་ཨ་མྲྀ་ཏ་ཀུཎྜ་ལི་མ་ཧཱ་ཀྲོ་དྷ་རཱ་ཛ་ཧཱུཾ། རྡོ་རྗེ་བཞད་པའི་རྡོ་རྗེ་བརྟན་པོའི་རང་བཞིན་ནོ། །དེའི་ཕྱག་མཚན་ནི་རལ་གྲིའོ། །ཨོཾ་ཨཱ་བཛྲ་ཨཊྚ་ཧ་ས་མ་ཧཱ་ཀྲོ་དྷ་རཱ་ཛ་ཧཱུཾ། རྡོ་རྗེ་རྣམ་པར་འཇོམས་པ་ནི་བདུད་ཀྱི་སྟོབས་རབ་ཏུ་འཇོམས་པའི་ཏིང་ངེ་འཛིན་གྱི་རང་བཞིན་ནོ། །དེའི་ཕྱག་  
མཚན་ནི་རྡོ་རྗེ་རྩེ་ལྔ་པའོ། །ཨོཾ་ཨཱ་བཛྲ་བི་དཱ་ར་ཎ་མ་ཧཱ་ཀྲོ་དྷ་རཱ་ཛ་ཧཱུཾ། ལྷག་མ་རྣམས་སྔོན་མ་བཞིན་ནོ། །ཀ་བ་རྣམས་རིན་པོ་ཆེ་དང་བཅས་པའི་རྡོའི་སྟེང་དུ་གཟུགས་པར་བྱའོ། །དེ་ལ་ཤར་གྱི་ཕྱོགས་སུ་གསུམ་དང་ལྔ་དང་བདུན་གཞོན་ནུ་མ་རྣམས་ཀྱི་ཀ་བ་བཞི་ཟུང་དང་ལྡན་པ་ནི་ཡང་དག་  
པར་སྤོང་བ་བཞི་པོ་རྣམས་སོ། །ཕ་རོལ་ཏུ་ཕྱིན་པ་དྲུག་གི་རང་བཞིན་ཀ་བཟུང་དྲུག་རྣམས་སོ། །བསྡུ་བའི་དངོས་པོ་བཞི་དང། ཚད་མེད་པའི་གནས་བཞིའི་ངོ་བོ་ཉིད་ནི་ཀ་བ་བརྒྱད་ཟུང་དང་ལྡན་པ་སྟེ། ལྷག་པར་མོས་ཤིང་རང་རང་གི་ཕྱོགས་སུ་གནས་པའི་ཁྲོ་བོའི་སྔགས་ཀྱིས་བྱིན་  
གྱིས་བརླབས་ནས་ཧཱུཾ་ཡིག་གི་ས་བོན་ལས་བྱུང་བར་དགོད་པར་བྱའོ། །དེ་བཞིན་དུ་ལྷོ་ཕྱོགས་སུ་དྲན་པ་ཉེ་བར་གཞག་པ་བཞིའི་རང་བཞིན་རྣམས་དང། བྱེད་པ་དྲུག་གི་རང་བཞིན་རྣམས་དང། བདེན་པ་བཞི་དང་བསམ་གཏན་བཞི་པོ་རྣམས་སོ། །དེ་བཞིན་དུ་ནུབ་ཕྱོགས་སུ་རྫུ་འཕྲུལ་གྱི་རྐང་པ་  
རྣམས་དང། མངོན་པར་ཤེས་པ་དྲུག་གི་རང་བཞིན་རྣམས་དང། མི་འཇིགས་པ་བཞི་དང་སྟོན་པ་བཞིན་རྣམས་སོ། །དེ་བཞིན་དུ་བྱང་ཕྱོགས་སུ་སོ་ཡང་དག་པར་རིག་པ་བཞི་དང། རྗེས་སུ་དྲན་པ་དྲུག་གི་རང་བཞིན་དང་འཕགས་པའི་ལམ་ཡན་ལག་བརྒྱད་ཀྱི་རང་བཞིན་རྣམས་སོ། །དེ་ནས་  
སྒོ་རྣམས་དང་ཀ་བ་རྣམས་ལ་མཉམ་དུ་སོ་ཕག་གི་ཕྲེང་བ་མཉམ་པར་དེ་བཞིན་དུ་གཞག་པར་བྱའོ། །ཀ་བའི་སྟེང་དུ་གདུང་འཛིན་བཀོད་ནས་དེའི་སྟེང་དུ་གདུང་དགོད་དོ། །གདུང་གི་སྟེང་དུ་གདུང་དང་མཉམ་པའི་རྩིག་པའི་སྟེང་དུ་ཀླུའི་སྟོབས་སམ་ཡང་ན་དོ་ཤལ་གྱི་སྣམ་བུའོ། །དེའི་སྟེང་དུ་སེང་གེ་  
རྣམས་ཀྱི་ཁ་ནས་བྱས་པའམ་མ་བྱས་པའོ། །དེའི་སྟེང་དུ་རྗེས་སུ་དགུག་པ་རྣམས་སོ། །དེའི་སྟེང་དུ་སོ་ཕག་རྣམས་ཀྱིས་བྱས་པའི་གཞིའོ། །དེའི་སྟེང་དུ་མགྲིན་པའོ། །གང་གི་ཚེ་སོ་ཕག་གི་རང་བཞིན་ཡིན་ན་དེའི་ཆོ་གདུང་གི་སྟེང་དུ་གསེར་གྱི་སྣམ་བུ་བྱའོ། །དེའི་སྟེང་དུ་པདྨའི་  
  
༄༅། །འདབ་མའོ། །དེའི་སྟེང་དུ་གཞིའོ། །དེའི་སྟེང་དུ་མགྲིན་པའོ། །ཕྱི་རོལ་དུ་འདོད་ཡོན་གྱི་སྟེགས་བུ་སྟེ་ཕྱེད་ཀྱི་ཚད་ཀྱི་ཐེམ་པའོ། །དེ་ནས་སྒོའི་གནས་དང་བར་དུ་མེའི་མཆོད་པ་གསུངས་སོ། །དེ་ལ་སྟེང་གི་ཕྱོགས་སུ་སྔོན་པོ་དང། སེར་པོ་དང། དམར་པོ་དང་ལྗང་  
གུའི་ལུས་ལ་རི་དགས་ནག་པོའི་པགས་པའི་ན་བཟའ་ཅན་རྒྱན་དང་བྲལ་བ་ཐུགས་ཞི་བ་རལ་པའི་ཐོར་ཚུགས་ཅན་མཆོག་སྦྱིན་དང། བགྲང་ཕྲེང་དང་རིལ་བ་སྤྱི་བླུགས་དང། དབྱིག་པ་ཕྱག་ན་བསྣམས་པ་ཚངས་སྐུད་དང་བཅས་པ་གོས་སྣ་ཚོགས་ལ་འཕྱང་བ་ཆུ་སྐྱེས་ལ་གནས་པའི་  
ཉི་མའི་གདན་ལ་ཉི་མའི་འོད་ཅན་དཀའ་ཐུག་ལ་གནས་པའི་དྲང་སྲོང་ཆེན་པོའི་མེ་ལ་སྦྱིན་སྲེག་བྱའོ། །ཨོཾ་ཏ་པ་སཱགྣ་ཡེ་སཱ་ཧཱ། དེ་ནས་གནས་ཇི་ལྟ་བར་སོ་ཕག་མཉམ་པོ་ལ་འཛིན་བྱེད་ཀྱི་ཤིང་ལ་མཉམ་དུ་གཞག་པར་བྱའོ། །དེ་ནས་དྲ་སྒོའི་མཚན་ཉིད་བརྗོད་པར་བྱའོ། །དེ་ལ་སྒོའི་སུམ་ཆའི་ཆ་  
གཅིག་གིས་དྲ་སྒོའོ། །དཀྱིལ་དུ་སྲོག་ཆགས་ཀཾ་པ་ཀ་ཌ་ཀ་ལྟ་བུའོ། །དགུའི་ཆས་མ་ཐེམ་འོག་གི་ཤིང་ངོ། །ཉི་ཤུའི་ཆས་སྒོ་ཁྱུད་དོ། །ཉི་ཤུ་རྩ་བཞིའི་ཆས་ལོ་མའོ། །དེའི་སྟེང་དང་འོག་ཏུ་ཕྱེད་དང་བཅས་པའི་བཞི་ཆའོ། །བརྒྱད་ཀྱི་ཆས་འབེབས་སོ། །ཕྱེད་དང་བཅས་  
པའི་བཞིའི་ཆས་སྟེང་གི་སྒོ་ཁྱུད་དོ། །ཉི་ཤུ་བརྒྱད་ཀྱི་ཆས་ལོ་མའོ། །དྲུག་གི་ཆས་སྟེང་དང་འོག་ཏུའོ། །ཕྱེད་དང་བཅས་པའི་བཞི་ཆས་དཔུང་པའོ། །ཕྱེད་དང་བཅས་པའི་ཆས་གཅིག་གིས་ཉེ་བའི་དཔུང་བའོ། །ཕྱེད་དང་སུམ་ཆ་ཀ་བའོ། །དེའི་སྟེང་དུ་སུམ་ཆས་འདེགས་པའི་  
ཤིང་ངོ། །ཕྱེད་དང་བཅས་པའི་ཆ་གཉིས་ཀྱིས་དཔུང་པའི་བར་དང་ཀ་བའི་བར་གྱི་ཤིང་ངོ། །ཕྱེད་དང་བཅས་པའི་ཆ་བཞིས་ལོ་མའོ། །མ་ཐེམ་དང་བཅས་པས་ཡོངས་སུ་བརྒྱན་པ་བྱའོ། །དེའི་སྟེང་དུ་རྗེས་སུ་འདྲེན་པ་རྣམས་སོ། །རིག་འཛིན་མི་མོ་གདུང་འདེགས་པ་ལ་  
སོགས་པ་སྣ་ཚོགས་པའི་རྒྱན་གྱིས་བརྒྱན་པའམ་ཇི་ལྟར་མཛེས་པ་བཞིན་དུ་བྱའོ། །དེ་ལ་དེ་ལྟ་བུའི་ཚུལ་གྱིས་དྲ་སྒོ་གསུམ་པའམ་ལྔ་པའམ་བདུན་པ་བྱའོ། །སོ་ཕག་མཉམ་པ་དང་མི་མཉམ་པ་ཉིད་དགོད་པར་བྱའོ། །དེའི་སྟེང་དུ་ཇི་ལྟར་གནས་པའི་ཤིང་ཟུག་དང་སོ་ཕག་མི་མཉམ་  
  
།གང་གི་ཚེ་དྲ་སྒོ་གསུམ་པ་རྣམས་ལ་ནི་དེའི་ཚེ་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པའི་ངོ་བོ་ཉིད་རྣམས་སོ། །གང་གི་ཚེ་ལྔ་ཡིན་པ་དེའི་ཚེ་ཤའི་སྤྱན་དང། ལྷའི་སྤྱན་དང། ཤེར་རབ་ཀྱི་སྤྱན་དང། ཆོས་ཀྱི་སྤྱན་དང་  
སངས་རྒྱས་ཀྱི་སྤྱན་གྱི་ངོ་བོ་ཉིད་རྣམས་སོ། །གང་གི་ཚེ་བདུན་ཡིན་པ་དེའི་ཚེ་བྱང་ཆུབ་ཀྱི་ཡན་ལག་བདུན་གྱི་ངོ་བོ་ཉིད་རྣམས་སོ། །དེ་ནས་མེ་ལ་སོགས་པའི་ཟུར་རྣམས་སུ་ཁང་པ་རྣམས་ལ་གདུང་གྲུ་བཞི་པར་གྱུར་པའི་ཤིང་རྣམས་ཀྱི་ནང་གི་ཟུར་གྱི་སྟེང་དུ་ནོར་འཛིན་རྣམས་ཀྱི་འོག་ཏུ་དོ་ཤལ་གཉིས་པ་  
དགོད་པར་བྱ་བ་ཡང་དགའ་བ་འཁྱིལ་བའི་རིམ་པས་སོ། །དེའི་སྟེང་དུ་གདུང་རྣམས་ཀྱི་སྟེང་དུ་ཕྱི་དང་ནང་དུ་རྩིག་པ་རྣམས་དང་མཉམ་པའི་མཐར་ཕུར་བུ་གཉིས་གདབ་པར་བྱའོ། །དེ་དག་གི་དབུས་སུ་དབུས་ཀྱི་ཕུར་བུ་གདབ་པར་བྱའོ། །མཐའི་ཕུར་བུ་དང་དབུས་ཀྱི་ཕུར་བུ་དག་གི་དབུས་སུ་  
ལོགས་ལ་ཕུར་བུ་གཉིས་གདབ་པར་བྱའོ། །དབུས་ཀྱི་ཕུར་བུའི་སྟེང་དུ་ཇི་ལྟར་གནས་པའི་ཀ་བ་རྣམས་དགོད་པར་བྱའོ། །ལོགས་ཀྱི་ཕུར་བུ་རྣམས་ཀྱི་སྟེང་དུ་རང་རང་གི་གནས་ལ་སྟོབས་ཀྱི་ཕུང་པོ་རྣམས་དགོད་པར་བྱའོ། །སྟོབས་ཀྱི་དཔུང་པ་རྣམས་ཀྱི་སྟེང་དུ་ཤིང་དཀར་པོ་གཉིས་  
གཞག་པར་བྱའོ། །དེ་ནས་ཁང་བཟངས་ཀྱི་རྩེ་མོའི་སྟེང་དུ་གཡས་དང་གཡོན་དུ་རྩེ་མོར་ནོར་དང་སྐྱེ་བོ་རྣམ་པར་འཕེལ་བ་དང་དུག་གཞོམ་པའི་ཕྱིར་ཡང་ཀུ་རུ་ཀུ་ལླེའི་གཟུངས་དང། ཛཱཾ་གུ་ལིའི་གཟུངས་ཀྱང་མངོན་པར་བྲིས་ཏེ་གསེར་དང་དངུལ་ལས་བྱས་པའི་པདྨའི་སྟེང་དུ་ཡང་དག་པར་  
བཞུགས་ལ། དེའི་སྟེང་དུ་དགེ་བའི་ཚེས་གྲངས་དང་ཡུད་ཙམ་ལ་སྐར་མ་མགོ་དང་མོན་གྲུ་དང་ནགས་ཀྱི་ཤིང་གི་ཡལ་གམ་རྙིང་པའི་དུས་སུ་ཁཾ་ཡིག་ལས་སྐྱེས་པའི་སྣ་ཚོགས་རྡོ་རྗེའི་གཟུགས་སྟེང་གི་ཤིང་ལ་རྣམ་པར་བསྒོམས་ལ། དཔལ་ལྡན་གཙུག་ཏོར་འཁོར་ལོས་སྒྱུར་བའི་  
སྔགས་ལན་བརྒྱ་རྩ་བརྒྱད་ཡང་དག་པར་བཟླས་ལ་མཆོད་པ་བྱས་ནས་ཡང་དག་པར་དགོད་པར་བྱའོ། །ཕྱོགས་རྣམས་སུ་རང་རང་གི་དེ་བཞིན་གཤེགས་པའི་བུམ་པ་རྣམས་ཀྱི་ཆུས་མངོན་པར་དབང་བསྐུར་ཏེ། སྣ་ཚོགས་པའི་གདུགས་དང་གོས་དང་ལོ་མ་རྣམས་ཀྱིས་བརྒྱན་  
  
༄༅། །པ༑ སྣ་ཚོགས་པའི་རྒྱན་གྱིས་རྣམ་པར་བརྒྱན་པ། ཨཻ་རཎྜའི་ལོ་མའི་མེ་དང་ལྕགས་ཀྱིས་ཀྱང་ཡང་དག་པར་བསྲུང་བར་བྱའོ། །རྡོ་རྗེ་དང་དྲིལ་བུ་དང་བཅས་པས་རང་རང་གི་ཕྱོགས་ཀྱི་བདག་པོའི་དེ་བཞིན་གཤེགས་པའི་སྔགས་ལན་བརྒྱ་རྩ་བརྒྱད་བཟླས་ན་གེ་ཡི་གེ་  
བརྒྱ་པས་བརྟན་པར་བྱའོ། །ན་མཿ་ས་མནྟ་བུདྡྷཱ་ནཱཾ། ཨོཾ་མ་ཧཱ་པྲ་ཏྱཾ་གི་རོཥྞཱི་ཥ་ཙ་ཀྲ་བརྟི་སརྦ་ཡནྟྲ་མནྟྲ་བནྡྷ་ཨིནྡྲ་བུ་བ་ན་བནྡྷཾ་པྲ་ཀྵ་དེ་བཾ་བནྡྷཾ་དྷ་ར་ཡ་ཨི་ཧ་བ་སི་ནཱཾ་ཡེ་ན་ཀེ་ན་ཙིཏ་བྷ་ཡཱ་དི་ཀཾ། ཙྪིནྡ་ཙྪནྡ། བྷིནྡ་བྷིནྡ། ཙི་རི་ཙི་རི། གི་རི་གི་རི། མི་རི་མི་རི། ཧཱུཾ་ཧཱུཾ་ཕཊ་སཱ་ཧཱ། འདི་ནི་གཙུག་ཏོར་འཁོར་ལོས་  
སྒྱུར་བའི་སྔགས་སོ། །དེ་ལ་ཀུ་རུ་ཀུ་ལཻའི་གཟུངས་སྔགས་ནི། ན་མོ་རཏྣ་ཏྲ་ཡཱ་ཡ། ན་མཿ་སརྦ་བུདྡྷ་བོ་དཧི་ས་ཏྭེ་བྷྱ། ན་མོ་ཨཥྚ་མ་ཧཱ་ཡ་པུཾ་ག་ལཱ་ཡ་ན་མཿ་སཔྟེ་བྷྱ། སམྱ་ཀྶཾ་བུདྡྷེ་བྷྱ། ཏདྱ་ཐཱ། ཨོཾ་ཧྲཱི་ཧྲཱི་ཧྲཱི་སརྦ་ནཱ་གཱ་ནཱཾ། ཨ་ནནྟ་ཀུ་ལཱ་ནཱཾ། བཱ་སུ་ཀེ་ཀུ་ལཱ་ནཱཾ། ཤཾ་ཁ་པཱ་ལ་ཀུ་ལཱ་ནཱཾ། ཀརྐོ་  
ཊ་ཀུ་ལཱ་ནཱཾ། པདྨ་ཀུ་ལཱ་ནཱཾ། མཧཱ་པདྨ་ཀུ་ལཱ་ནཱཾ། ཀུ་ལི་ཀ་ཀུ་ལཱ་ནཱཾ། པྲ་ལ་ཧ་ཀུ་ལཱ་ནཱཾ། པུཎྜ་རཱི་ཀ་ཀུ་ལཱ་ནཱཾ། ག་ཎ་ཀ་ཀུ་ལཱ་ནཱཾ། མེ་གྷ་ཀུ་ལཱ་ནཱཾ། ཛྭ་ལ་དྷ་ར་ཀུ་ལཱ་ནཱཾ། ཛི་མའུ་ཏཾ་ཀུ་ལཱ་ནཱཾ། བ་སནྟ་ཀུ་ལཱ་ནཱཾ། ཨཻ་རཱ་བ་ཏི་ཀུ་ལཱ་ནཱཾ། ཀུ་མུ་ཏ་ཀུ་ལཱ་ནཱཾ། ཀདྨཱ་ར་ཀུ་ལཱ་ནཱཾ། སཽ་གནྡྷི་ཀ་ཀུ་  
ལཱ་ནཱཾ༑ ཧ་ན་ཧ་ན་ཤ་རེ་ན། བནྡྷ་བནྡྷ་ཙ་བེ་ན། ཏཱ་ཊ་ཡ་ཏཱ་ཌཱ་ཡ། ཨུཏྤ་ལེ་ན། བཧི་ཏཱ་ནཱ་མ་བྷཱ་ཡཾ་དེ་ཧི་པྲ་ལ་ཡ་ཀཱ་ལ་ཨི་པ་ཛ་ལ་དྷ་ར་མ་བ་ཏཱ་ར་ཡ། བརྵན་ཏཾ། ནཱ་གཱ་བ་ཥཱ་ཀུ་རུ་ཕུཿ་ཀུ་རུ་ཀུ་རུ་ཕུཿ་ཀཱ་ར་ཡ་ཀཱ་ར་ཡ་ཕུཿ་ཨོཾ་ཀུ་རུ་ཀུལླཻ་ཧྲཱི་ཧཱུཾ་ཕཊ་སཱ་ཧཱ། ན་མོ་རཏྣ་ཏྲ་ཡཱ་ཡ། ཏདྱ་ཐཱ། ཨོཾ་ཨི་  
ལི་མིཏྟེ། ཏེ་ལི་མིཏྟེ། ཨི་ལི་ཏི་ལི་མིཏྟེ། དུམྦེ་དུམྦེ། ལི་ཡེ་དུ་མབེ་དུ་མ་ལཱ་ཏརྐྐེ་ཏརྐྐ་ར་ཎེ། མརྨ་མརྨེ་ར་ཎེ། ཀསྨི་རེ་ཀསྨི་ར་མུཀྟེ། ཨ་གྷེ་ཨ་གྷ་ནེ། ཨ་གྷ་ནཱ་གྷ་ནེ། ཨི་ལེ་མི་ལེ་ཡེ། ཨི་ལེ་མི་ལེ་ཡེ། ཨ་ཨ་ཀ་སྱ་ཡི་ཡེ་ཤྭེ་ཏེ་ཏུཎྜེ། ཨ་ནནྟ་ཀྵེ་སཱ་ཧཱ། ཨོཾ་ཨ་ཥེ་ཛེ་ཏྲི་ཤཱུ་ལ་ཛི་ཧཱ་བཛྲ་  
ཀཱ་ཡཿ་གྲ་ས་གྲ་ས། ཛྭ་ལ་ཛྭ་ལ། མ་ཧཱ་ཛྭ་ལ། མ་ཧཱ་ཡོ་གི་ཤྭ་རི་ཧཱུཾ་ཧཱུཾ་ཕཊ་ཕཊ་སཱ་ཧཱ། འདི་ནི་ཛཾ་གུ་ལིའི་གཟུངས་སོ། །དེ་ནས་ཤིང་གི་འབྲས་བུ་རྣམས་ཀྱིས་དབང་བསྐུར་བར་བྱའོ། །དེ་ནས་ལྷ་རྣམས་མཉེས་པར་བྱ་བའི་ཕྱིར་སྦྱིན་སྲེག་གི་བདུད་རྩིས་མེ་ལྷ་ཡང་དག་པར་ཚིམ་  
  
།པདྨ་དང་ཉི་མའི་སྟེང་དུ་སྐུ་མདོག་པདྨ་དམར་པོ་ལྟ་བུ་ཕྱག་བཞིས་ཞགས་པ་དང་ལྕགས་ཀྱུ་དང་དབྱིག་པ་དང་སྤྱི་བླུགས་བསྣམས་པ། སེམས་ཅན་རྣམས་རྗེས་སུ་འཛིན་པར་བྱེད་པ་པོ་ཨརྐའི་ཤིང་གི་ཡམ་ཤིང་གི་སྔོན་མ་བཞིན་དུ་འབྲུ་ལ་སོགས་པས་སྦྱིན་སྲེག་བྱའོ། །ཨོཾ་  
ཨ་མྲྀ་ཏ་ཨགྣ་ཡེ་སཱ་ཧཱ། རྩ་གསུམ་རྣམ་པར་དག་པ་མགོ་བོའི་ཤིང་སྟོབས་འཛིན་པའི་ཤིང་རྣམས་སོ། །རྩ་ལྔའི་རྣམ་པར་དག་པ་ཕུར་བུ་ལྔའོ། །རྩ་དཔག་ཏུ་མེད་པའི་རང་བཞིན་ནི་ཤིང་ལྷག་མ་རྣམས་སུ་རིག་པར་བྱའོ། །དེ་ལ་མགོ་བོའི་ཤིང་རྣམས་ཀྱི་སྟེང་དུ་ཁ་དོག་གི་ཤིང་རྣམས་དགོད་པར་  
བྱའོ༑ །ཁང་བཟངས་ཀྱི་སྟེང་དུ་བླང་བའི་ཕྱེད་ལྷག་པས་ཡོན་ཏན་སུམ་འགྱུར་གྱི་ཚད་དམ་ཡོན་ཏན་བཞི་འགྱུར་གྱི་ཁང་ཐོག་གི་ཤིང་རྣམས་ཀྱི་སྲིད་དོ། །རྡོ་རྗེའི་མདའི་དྲ་བའི་རང་བཞིན་རྣམས་ནི་ཨོཾ་བཛྲ་ཤ་ར་ཛཱ་ལ་ཏྲཾ། དེ་རྣམས་ཀྱི་སྟེང་དུ་ཐོག་གི་ཤིང་རྣམས་དགོད་པར་བྱའོ། །རྩ་  
བའི་གཙོ་བོའི་རང་བཞིན་ལ་ཨོཾ་བཛྲ་ཙཀྲ་ཧཱུཾ་ཞེས་པའི་སྔགས་ལན་བརྒྱ་རྩ་བརྒྱད་ཡོངས་སུ་བཟླས་པར་བྱའོ། །ཤིང་གི་ལས་རྣམས་ནི་གཞུང་མངས་པས་འཇིགས་པས་མ་བཤད་དོ་ཞེས་པ་ནི་དཔལ་པཎྜི་ཏ་ཆེན་པོ་རིགས་ཀྱི་སྦྱིན་པ་མཛད་པའི་བྱ་བ་བསྡུས་པ་པཉིཛ་ཀཱ་ལས་རབ་ཏུ་བྱེད་  
པ་ལྔ་པའོ།། །།རྡོ་རྗེ་སློབ་དཔོན་རབ་ཞུགས་ནས། །འདིར་ནི་ཏིང་འཛིན་གསུམ་བསྒོམས་ཏེ། །གོ་རིམས་བཞིན་དུ་དེ་ནས་ནི། །ཐིག་གདབ་རྡོལ་ཚོན་དགྱེ་བ་དང་མེ་ཡི་བྱ་བ་རྣམ་པ་དང། །སྟེགས་བུ་དགོད་བྱ་དེ་ནས་ནི། །དམ་པའི་མཚན་ཉིད་ཡོངས་རྫོགས་ནས། །སྐུ་གཟུགས་རྣམས་ནི་  
གཞུག་པར་བྱ། །དེ་ལ་གཙུག་ལག་ཁང་དུ་སྐུ་གཟུགས་དང། །གཎྜཱི་ཀ་དང། སྟེགས་བུ་དང། སྦྱིན་སྲེག་གི་ཐབ་ལ་སོགས་པ་ཡོངས་སུ་རྫོགས་པ་ལ་སྔོན་དུ་གསུངས་པའི་རིམ་པས་སློབ་དཔོན་ལ་གསོལ་བ་བཏབ་ལ་ཉེས་པ་ཞི་བར་བྱ་བའི་སྦྱིན་སྲེག་བྱ་སྟེ། དགེ་བའི་ཚེས་གྲངས་དང་རྒྱུ་  
སྐར་ཡུད་ཙམ་རྣམས་ལ་དཀྱིལ་འཁོར་བྲི་བའི་དོན་དུ་བགེགས་ཞི་བར་བྱ་བ་ལ་ཁྱིམ་དུ་ལྷའི་རྣལ་འབྱོར་བྱས་ཏེ། དད་པས་སྦྱིན་བདག་གིས་ཕུལ་བའི་གོས་དང་རྒྱན་དང་སོ་རྩི་དང་ཡོན་ཏན་ལ་སོགས་པ་ཉེར་སྤྱོད་ལྔའི་མཆོད་པ་སྔོན་དུ་འགྲོ་བས་གོས་དང་དབུ་རྒྱན་དང། རྒྱན་གྱི་ཁྱད་པར་གྱིས་  
  
༄༅། །བརྒྱན་ཏེ་རྡོ་རྗེ་དང་རྡོ་རྗེ་དྲིལ་བུ་བཟུང་སྟེ། འཇིག་རྟེན་གསུམ་ལས་རྣམ་པར་རྒྱལ་བའི་ང་རྒྱལ་གྱིས་རང་གི་ཁང་པ་ནས་ཕྱིར་ཞུགས་ནས་རྡོ་རྗེའི་རྐང་སྟབས་ཀྱིས་གར་བྱས་ཏེ་ལས་རྣམས་སུ་གཏོར་མ་དབུལ་བར་བྱ་སྟེ། རང་རང་གི་གནས་ན་གནས་པའི་ལྷ་དང་ཀླུ་དང་  
གནོད་སྦྱིན་ལ་སོགས་པ་རྣམས་ཀྱི་མཆོད་པའི་དུས་སུ་དེའི་ཕྱག་རྒྱ་རབ་ཏུ་བསྟན་ནས་རང་རང་གི་སྔགས་ཀྱིས་མཆོད་པར་བྱ་ཞིང། སྒེག་མོ་ལ་སོགས་པ་བརྒྱད་པོ་རྣམས་ཀྱིས་ཀྱང་དཀྱིལ་འཁོར་ཆེན་པོའི་ཁང་པའི་དབང་ལན་གྱི་མཚམས་རྣམས་སུ་རབ་ཏུ་འཇུག་པར་བྱའོ་ཞེས་པ་ན། རྡོར་ཇེ་སློབ་དཔོན་རབ་  
ཏུ་འཇུག་པའོ།། །།དེའི་རྗེས་ལ་ཏིང་ངེ་འཛིན་གསུམ་བསྒོམ་པའི་ཆེད་ཨུ་ལྷའི་རྣལ་འབྱོར་གྱི་ཆོ་ག་ནི། ཨོཾ་སྭ་བྷཱ་བ་ཤུདྡྷ་སརྦ་དྷརྨཱ་སྭ་བྷཱ་བ་ཤུདྡྷོཧཾ། བདག་མེད་པ་ལ་ལྷག་པར་མོས་པས་ནང་གི་བདག་ཉིད་ཀྱི་ཁྲུས་བས་ནས་ཧཱུཾ་ཡིག་དང་རྡོ་རྗེ་ཡོངས་སུ་གྱུར་པ་ལས་བདག་ཉིད་རྡོ་རྗེ་  
མེ་དང་ཉི་མ་འབར་བར་བསྒོམ་པར་བྱའོ། །སྐུ་མདོག་མཐིང་ནག་ཕྱག་བརྒྱད་པ་ཞལ་བཞི་པའི་རྩ་བའི་ཕྱག་གཉིས་ཀྱིས་རྡོ་རྗེ་དང་རིལ་བུས་ཤེས་རབ་ལ་འཁྱུད་པའི་ཚུལ་ཅན། ཕྱག་གཞན་གཉིས་ཀྱིས་རལ་གྲི་དང་སྡིགས་མཛུབ་དང་བཅས་པའི་ཞགས་པ། ཕྱག་གཉིས་ཀྱིས་འཁོར་ལོ་དང་  
ཁ་ཊཱཾ་གཿ་ཕྱག་གཞན་གཉིས་ཀྱིས་མདའ་དང་གཞུ་འཛིན་པ། རྩ་བའི་ཞལ་ནག་པོ་གཡས་དཀར་པོ། གཡོན་དམར་པོ། །རྒྱབ་སེར་པོ། ཞལ་སོ་སོ་ལ་སྤྱན་གསུམ་གསུམ་པ། སྦྲུལ་གྱི་རྒྱན་གྱིས་རྣམ་པར་བརྒྱན་པ། གཡོན་བརྐྱང་གིས་ཁྱབ་འཇུག་དང། དཔལ་མོ་ཀུན་  
ནས་མནན་པ། ཁྲོ་བོའི་གཟུགས་ཀྱི་རྒྱན་ཐམས་ཅད་ཀྱིས་རྣམ་པར་བརྒྱན་པ་བསྒོམ་པར་བྱའོ། །དེ་ལ་ཧྲཱི་ཡིག་ལས་མགྲིན་པར་པདྨ་འདབ་མ་བརྒྱད་པ་ལྕེའི་པད་འདབ་ལ་ཧཱུཾ་ཡིག་ལས་རྡོ་རྗེ་དཀར་པོ་རྩེ་མོ་ལྔ་པས་མཚན་པ་བསྐྱེད་ལ་འདིས་བྱིན་གྱིས་བརླབས་ན་རྡོ་རྗེའི་ལྕེའོ། །ལག་པ་  
གཉིས་ལ་ཨ་ཡིག་གིས་ཟླ་བའི་དཀྱིལ་འཁོར་གཉིས་སོ། །དེ་དག་གི་སྟེང་དུ་ཧཱུཾ་ཡིག་གཉིས་ལས་རྡོ་རྗེ་རྩེ་ལྔ་པ་གཉིས་བསམ་པར་བྱའོ། །ལག་པའི་སོར་མོ་རྣམས་ཀྱང་རྩེ་མོའི་རྣམས་པས་བགེགས་རྣམས་འཛོམས་པར་བྱའོ། །ཨོཾ་བཛྲ་ཛྭ་ལཱ་ན་ལཱརྐྐ་ཧཱུཾ་བཾ། ཁྲོ་བོ་ཁྱོད་ཀྱིས་འདི་རྣམས་  
  
།ཨོཾ་གྲྀཧྣ་བཛྲ་ས་མ་ཡ་ཧཱུཾ་བཾ། རྡོར་ཇེ་བཅིངས་པའི་མཐིལ་དུ་བྱས་ནས་གཡོག་པར་བྱའོ། །ཁྲོ་བོའི་སེམས་ཀྱིས་རྡོ་རྗེ་མཐེབ་ཆེན་གྱིས་བཅད་ཅིང་ཁྲོ་བོ་ཁྱོད་ཀྱིས་འདི་རྣམས་དྲན་པར་བྱའོ། །དེ་ནས་མེ་ཏོག་ཕྲེང་བ་ལ་སོགས་པའི་དབང་འཛིན་པས་ཨོཾ་བཛྲ་ཛྭ་ལཱ་  
ན་ལཱ་རྐ་ཧཱུཾ་ཨ་བཧི་ཥིཉྩ་ཏུ་མཱཾ། རྡོ་རྗེ་བཅིངས་པའི་མཐེབ་ཆེན་གཉིས་ཀྱི་ཚིགས་ཀྱིས་མཉེས་པས་མགོ་བོ་དང་དཔྲལ་བའི་སྟེང་དུ་རྣ་བ་གཡས་པའི་སྟེང་དང་རྒྱབ་དང་རྣ་བ་གཡོན་གྱི་སྟེང་དུ་གཟུང་བར་བྱའོ། །འདི་རྣམས་རྡོ་རྗེ་ཁྱོད་ཀྱིས་བྱའོ། །ཨོཾ་ཌཱུཾ་གི་གོ་ཆགས་བགོ་བར་བྱའོ། །རྡོ་རྗེ་ཁུ་ཚུར་  
གཉིས་ཀྱིས་སྙིང་གར་མདུད་པའི་ཚུལ་བྱའོ། །དེ་བཞིན་དུ་མགྲིན་པ་དང་རྒྱབ་དང་སླར་ཡང་སྙིང་ག་དང་ནུ་མའི་བར་དང་སླར་ཡང་སྙིང་ག་དང་མགྲིན་པ་དང་རྒྱབ་དང་དཔྲལ་བར་མདུད་པའི་ཚུལ་རྣམས་བྱས་ནས་མགོ་བོར་ཅོད་པན་གྱི་དབང་བསྐུར་སྦྱོར་བའི་མཐར་མཉམ་པ་ཉིད་ཀུན་  
གཞི་དང་ལྡན་པ་རྡོ་རྗེ་དགྱེས་པ་ཞེས་སོ། །ཨོཾ་བཛྲ་དྭ་ལཱ་ནཱ་ལརྐཱ་ཧཱུཾ། གཡོན་པའི་རྡོ་རྗེ་ཁུ་ཚུར་སྙིང་གར་བཀོད་ནས་ལག་པ་གཡས་པས་རྡོ་རྗེ་གསོར་ཞིང་བགེགས་ཐམས་ཅད་ལ་འཕང་བར་བྱའོ། །དེ་ནས་རྡོ་རྗེ་མེ་འོད་ཀྱི་ང་རྒྱལ་གྱིས་བགེགས་སྲེག་པ་ལ་སོགས་པ་བྱའོ། །ཨོཾ་བཛྲ་ནཱ་ལ་  
ད་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུཾ་ཕཊ། ནང་དུ་རྡོ་རྗེ་བཅིངས་ལ་མཐེབ་ཆེན་གྱིས་རྡོ་རྗེ་བསླངས་པ་སོར་མོ་རྣམས་འབར་བའི་སྙིང་པོའོ། །འདི་ནི་རྡོ་རྗེ་མེ་འོད་ཀྱི་དམ་ཚིག་གི་ཕྱག་རྒྱའོ། །དེའི་རྗེས་སུ་རྡོ་རྗེའི་མིག་གིས་བགེགས་ཐམས་ཅད་བཅིང་བར་བྱ་བ་ནི་རྡོ་རྗེ་བཅིངས་ནས་གཡོན་པ་དང་ཅིག་ཤོས་  
རབ་ཏུ་བརྐྱང་སྟེ་མིག་གཉིས་ལ་དགོད་པར་བྱ་བ་ནི་རྡོ་རྗེ་མིག་གི་དམ་ཚིག་གི་ཕྱག་རྒྱའོ། །དེ་ནས་རྡོ་རྗེ་བསྲུང་བའི་ང་རྒྱལ་གྱིས་རྡོ་རྗེའི་རང་བཞིན་དུ་བྱིན་གྱིས་བརླབ་པར་བྱའོ། །ཨོཾ་བཛྲ་དྲྀ་ཌྷོ་མ་བྷ་བ་ར་ཀཥ་སརྦཾ་སཱ་ཧཱ། རབ་ཏུ་བརྐྱངས་པའི་རྡོ་རྗེ་བཅིངས་བས་གཞིལ་རབ་ཏུ་བཀོད་པ་ནི་རྡོ་རྗེ་བསྲུང་བའི་དམ་ཚིག་  
གི་ཕྱག་རྒྱའོ། །དེའི་རྗེས་ལ་རྡོ་རྗེ་འཇིགས་བྱེད་ཀྱི་ང་རྒྱལ་གྱིས་སྟེང་བཅིང་པར་བྱའོ། །ཨོཾ་ཧུ་ལུ་ཧུ་ལུ་ཧཱུཾ་ཕཊ། རྡོ་རྗེ་ཁུ་ཚུར་གཉི་བཅིངས་ནས་མགལ་མེའི་འཁོར་ལོ་བཞིན་དུ་བསྐོར་ཞིང་སྤྱི་བོར་སྡིགས་མཛུབ་ལྕགས་ཀྱུའི་རྣམ་པར་གཟུང་བར་བྱ་བ་ནི། རྡོ་རྗེ་འཇིགས་བྱེད་ཀྱི་མིག་གི་ཕྱག་རྒྱའོ། །དེ་  
  
༄༅། །བཞིན་དུ་སྟེང་བཅིང་བར་བྱ་ཞིང་རྡོ་རྗེ་གནོད་སྦྱིན་གྱི་ང་རྒྱལ་གྱིས། ཨོཾ་བཛྲ་ཡཀྵ་ཧཱུཾ། རྡོ་རྗེ་ཐལ་མོས་མཐེ་བ་ཆེན་གཉིས་རབ་ཏུ་བརྐྱང་སྟེ་སྡིགས་མཛུབ་གཉིས་མཆེ་བ་བཞིན་བྱས་པ་ནི་རྡོ་རྗེ་གནོད་སྦྱིན་གྱི་དམ་ཚིག་གི་ཕྱག་རྒྱའོ། །དེ་ནས་གཙུག་ཏོར་འཁོར་ལོས་  
སྒྱུར་བའི་ང་རྒྱལ་གྱིས་ཤར་ལ་སོགས་པའི་ཕྱོགས་བཅིང་བར་བྱའོ། །ཨོཾ་དྲུཾ་བྷནྡྷ་ཧཱུཾ། ཡང་ན་དྲུཾ་ཞེས་སོ། །རྡོ་རྗེ་ཁུ་ཚུར་གཉིས་ཀྱི་མཐེའུ་ཆུང་གཉིས་ལྕགས་སྒྲོག་བཅིངས་ཏེ་སྡིགས་མཛུབ་གཉིས་ཀྱི་རྩེ་མོ་གདོང་དུ་ཡོངས་སུ་འཁོར་བ། གཙུག་ཏོར་དུ་དགོད་པ་ནི་རྡོ་རྗེ་གཙུག་ཏོར་གྱི་དམ་ཚིག་  
གི་ཕྱག་རྒྱའོ། །དེའི་རྗེས་ལ་རྡོ་རྗེ་ཞགས་པའི་ང་རྒྱལ་གྱིས་བགེགས་ཐམས་ཅད་བཅིང་བར་བྱའོ། །ཨོཾ་བཛྲ་པཱ་ཤ་ཧྲཱིརྡོ་རྗེ་ཁུ་ཚུར་གཉིས་རབ་ཏུ་བརྐྱང་སྟེ། དཔུང་པར་མདུད་པ་བྱས་པ་ནི་རྡོ་རྗེ་ཞགས་པའི་ཕྱག་རྒྱའོ། །དེ་ནས་རྡོ་རྗེ་གནོད་སྦྱིན་གྱི་ང་རྒྱལ་གྱིས་ནུབ་ཀྱི་ཕྱོགས་བཅིང་བར་བྱའོ། །ཨོཾ་བཛྲ་  
བཱ་ཏ་ཀེ་པ་ཏཾ་ཀེ་ནི་རཊ། རྡོ་རྗེ་བཅིངས་པས་མཐེ་བ་ཆེན་གཉིས་སྐྱིལ་ཀྲུང་བྱས་ཏེ་རྩེ་མོར་བྱས་ལ་རྩེ་མོ་མཉམ་པའི་ཁ་བྱེ་བའི་གདོང་གི་རྩེ་མོ་ནི་བ་དན་གྱི་དམ་ཚིག་གི་ཕྱག་རྒྱའོ། །ཟ་བཞིན་པའི་མཐར་རྣམ་པར་དྲལ་བའི་བ་དན་ནི་རྡོ་རྗེ་བ་དན་གྱི་དམ་ཚིག་གི་ཕྱག་རྒྱའོ། །དེ་ནས་རྡོ་རྗེ་སུ་ཅན་གྱི་ང་རྒྱལ་  
གྱིས་བགེགས་རྣམས་ཟ་བར་བྱ་ཞིང་བྱང་ཕྱོགས་བཅིང་བར་བྱའོ། །ཧྲཱིབཛྲ་ཀཱ་ལི་རུ་ཊ་མ་ཊ། རྡོ་རྗེ་གནོད་སྦྱིན་གྱི་ཕྱག་རྒྱ་བཞིན་དུ་དགོང་དུ་བསྟན་པར་བྱ་བ་ནི་རྡོ་རྗེ་དུས་ཅན་གྱི་དམ་ཚིག་གི་ཕྱག་རྒྱའོ། །རྡོ་རྗེ་རྩེ་མོའི་ང་རྒྱལ་གྱིས་ལྷོ་ཕྱོགས་བཅིང་བར་བྱའོ། །ཨོཾ་བཛྲ་ཤི་ཁ་ར་རུ་ཊ་མ་ཊ། རྡོ་རྗེ་  
ཁུ་ཚུར་གཉིས་ཀྱིས་རི་བོ་འགུགས་པའི་ཚུལ་བྱས་ནས་ལྷོ་ཕྱོགས་ཀྱི་བགེགས་རྣམས་ལ་བསྣུན་པར་བྱའོ། །རྡོ་རྗེ་རྩེ་མོའི་ཕྱག་རྒྱའོ། །དེ་ལ་རྡོ་རྗེ་ལས་ཀྱི་ང་རྒྱལ་གྱིས་རྡོ་རྗེའི་རབ་སྦྱིན་པར་བྱའོ། །ཧཱུཾ་བཛྲ་ཀརྨ། རྡོ་རྗེ་ཁུ་ཚུར་གཉིས་བཅིངས་ཏེ་ཕན་ཚུན་དུ་རྒྱབ་གཉིས་སྦྱར་ལ་མཐེའུ་ཆུང་གཉིས་ལྕགས་  
སྒྲོག་ཏུ་བྱས་ལ་སྡིགས་མཛུབ་དང་གུང་མོ་དག་བསླང་ལ་མིང་མེད་སྦ་བར་བྱའོ། །རྡོ་རྗེ་ལས་ར་བའི་ཕྱག་རྒྱའོ། །དེའི་རྗེས་ལ་རྡོ་རྗེ་ཧཱུཾ་མཛད་ཀྱི་རྣལ་འབྱོར་གྱིས་ནང་གི་ར་བ་བྱའོ། །བཛྲ་ཧཱུཾ་ཀ་རེ་ཎ་ཧཱུཾ། རྡོ་རྗེ་ལས་ཀྱི་ཕྱག་རྒྱ་ལས་དབུས་མ་གཉིས་བསྐུམ་པ་ནི་འཇིག་རྟེན་གསུམ་ལས་རྣམ་པར་རྒྱལ་བའི་  
  
།དེ་ནས་རྡོ་རྗེ་མཚམས་ཀྱི་ང་རྒྱལ་གྱི་རྡོ་རྗེའི་གུར་སྦྱིན་པར་བྱའོ། །ཨོཾ་བཛྲ་བནྡྷ་བཾ། རྡོ་རྗེ་བཅིངས་ནས་སྟེང་དུ་འགྱིང་ཞིང་རབ་ཏུ་བརྐྱང་བ་ནི་གུར་གྱི་ཕྱག་རྒྱའོ། །སླར་ཡང་རྡོ་རྗེ་མེ་འོད་ཀྱི་ང་རྒྱལ་གྱིས་དེའི་ཕྱག་རྒྱ་དང་ལྡན་པས་མཆོད་པའི་ཡན་ལག་རྣམས་སྦྱང་བར་བྱའོ། །ཨོཾ་བཛྲ་ནཱ་  
ལ་ཧ་ན་ད་ཧ་པ་ཙ་མ་ཟ་བྷཉྫ་ར་ཎ་ཧཱུཾ། དེ་ནས་རྡོ་རྗེ་གནོད་སྦྱིན་གྱི་ཕྱག་རྒྱས་དུང་བྱིན་གྱིས་བརླབ་པར་བྱའོ། །ཨོཾ་བཛྲ་ཡཀྵ་ཧཱུཾ། སླར་ཡང་རྡོ་རྗེ་བསྲུང་བའི་ཕྱག་རྒྱས་དུང་བྱིན་གྱིས་བརླབ་པར་བྱའོ། །ཨོཾ་བཛྲ་རཀྵ་ཡ། སླར་ཡང་རྡོ་རྗེ་རྩེ་མོའི་ཕྱག་རྒྱས་དུང་བྱིན་གྱིས་བརླབ་པར་བྱའོ། །ཨོཾ་  
བཛྲ་ཤི་ཁ་རེ་རུ་ཊ་མ་ཊ་ཞེས་བྱ་བ་ནི་དུང་གསུམ་མོ། །སླར་ཡང་དུང་གསུམ་རྡོ་རྗེ་སེམས་དཔའི་དམ་ཚིག་གི་ཕྱག་རྒྱ་དང་རྒྱ་དང་རྣམ་པར་སྣང་མཛད་ཀྱི་དམ་ཚིག་གི་ཕྱག་རྒྱས་ཀྱང་བྱིན་གྱིས་བརླབ་པར་བྱའོ། །ཨོཾ་བཛྲ་ས་ཏྭ་ཧཱུཾ། ཨོཾ་བཛྲ་དྷཱ་ཏུ་ཧཱུཾ། དེའི་དུང་གི་ཆུས་མཆོད་པ་ཐམས་ཅད་བསང་གཏོང་བྱའོ། །  
ཨོཾ་བཛྲ་རཀྵ་ཧཱུཾ། ཞེས་པའི་སྔགས་ཀྱིས་སོ། །ཨོཾ་བཛྲ་པུཥྤེ་ཧཱུཾ། མེ་ཏོག་གོ། །ཨོཾ་བཛྲ་དྷཱུ་པེ་ཧཱུཾ། བདུག་སྤོས་སོ། །ཨོཾ་བཛྲ་ཨཱ་ལོ་ཀེ་ཧཱུཾ། མར་མེའོ། །ཨོཾ་བཛྲ་གནྡྷེ་ཧཱུཾ། དྲིའོ། །ཨོཾ་བཛྲ་ནཻ་བི་དཡེ་ཧཱུཾ། ཞལ་ཟས་སོ། །རང་རང་གི་ཕྱག་རྒྱ་དང་ལྡན་པས་བྱིན་གྱིས་བརླབ་པར་བྱའོ། །ཨོཾ་ཨ་ཀཱ་རོ་མུ་ཁཾ་  
སརྦ་དྷརྨ་ཎཱཾ་ཨཱ་དྱ་ནུ་ཏྤ་ནྣ་ཏཱ་ཏ་ཨོཾ་ཨཱཧཱུཾ། རལ་གྲིའི་ཕྱག་རྒྱས་གཏོར་མ་སྟེ། རྡོ་རྗེ་བཅིངས་ནས་རལ་གྲི་འདྲེན་པ་ནི་རལ་གྲིའི་ཚུལ་ལོ། །གཞན་མཆོད་པའི་ཡན་ལག་རྣམས་ནི་རྡོ་རྗེ་སེམས་དཔའི་ཕྱག་རྒྱས་བྱིན་གྱིས་བརླབ་པར་བྱའོ། །ཨོཾ་བཛྲ་ས་ཏྭ་ཧཱུཾ། ཨོཾ་བཛྲཱ་ས་ནེ་ཧཱུཾ་གདན་ནོ། །འདི་ནི་སྲུང་བའི་  
འཁོར་ལོའོ།། །།དེའི་རྗེས་ལ་རྡོ་རྗེ་རྒྱུའི་ལས་ཀྱི་ཕྱག་རྒྱས་མདུན་དུ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་བསྐྱེད་པར་བྱའོ། །ཨོཾ་བཛྲ་ཙཀྲ་ཧཱུཾ། རྡོ་རྗེ་ཁུ་ཚུར་གཉིས་བཅིངས་ཏེ་རྩེ་མོ་གཉིས་ཀྱི་མཐར་རྡོ་རྗེ་བཅིངས་པས་སོ། །རྡོ་རྗེ་འཁོར་ལོ་ཞེས་རྣམ་པར་གྲགས་པའི་དཀྱིལ་འཁོར་ཐམས་ཅད་  
བསྒྲུབ་པའོ། །འདིས་ཕྱོགས་ཐམས་ཅད་དུ་གཡས་སུ་བསྐོར་བས་དཀྱིལ་འཁོར་ཐམས་ཅད་བསྲུང་བར་བྱའོ། །དེའི་ཕྱག་རྒྱས་གདོང་དུ་བལྟས་ནས་བརྒྱ་རྩ་བརྒྱད་བཟླས་པར་བྱའོ། །དཀྱིལ་འཁོར་ཐམས་ཅད་དུ་རབ་ཏུ་ཞུགས་པར་བྱའོ། །དེ་ནས་མངོན་སུམ་དུ་དཀྱིལ་འཁོར་བལྟས་ནས་  
  
༄༅། །རྡོ་རྗེ་ལྕགས་ཀྱུ་ལ་སོགས་པ་རྣམས་དགུག་པ་དང་གཞུག་པར་བྱའོ། །བཅིང་བ་དང་དབང་དུ་བྱ་བ་རྣམས་བྱས་ཏེ། མཆོད་ཡོན་ལ་སོགས་པར་དབུལ་བར་བྱའོ། །ཨོཾ་བཛྲ་ཀུ་ཤ་ཛཿ་བཛྲ་པཱ་ཤ་ཧཱུཾ། བཛྲ་སྥོ་ཊ་བཾ། ཨོཾ་བཛྲཱ་བེ་ཤ་ཧོཿ། དེ་ནས་མཆོད་ཡོན་གྱི་ཕྱག་རྒྱས་  
མཆོད་ཡོན་དབུལ་བར་བྱའོ། །ཨོཾ་བཛྲ་དྷཱ་ཏུ་པྲ་བཱ་ར་སངྐཱ་རཱ་རྒྷཾ་པྲ་ཏཱི་ཙྪ་སཱ་ཧཱ། ལན་གསུམ་དུའོ། །ཨོཾ་བཛྲ་དྷཱ་ཏུ་ཕྲ་བཱ་ར་ས་ཏྐཱ་ར་པཱ་དྱཾ་པྲ་ཏཱི་ཙྪ་སཱ་ཧཱ། ཞབས་བསིལ་བར་བྱའོ། །ཨོཾ་བཛྲ་དྷཱ་ཏུ་པྲ་བཱ་ར་སཏྐཱ་ར་ཨཉྩ་མན་པྲ་ཏཱི་ཙྪ་སཱ་ཧཱ། ཞལ་བསིལ་ལོ། །ཨོཾ་བཛྲ་རཀྵ་ཧཱུཾ། བསང་གཏོར་བྱའོ། །དེ་ནས་དཀྱིལ་  
འཁོར་ལ་མེ་ཏོག་དགོད་པར་བྱ་སྟེ། ཨོཾ་བཛྲ་དྷཱ་ཏུ་ཧཱུཾ་དབུས་སོ། །ཨོཾ་དྷཱ་ཏུ་ཧཱུཾ་ཤར་དུའོ། །ཨོཾ་བཛྲ་རཏྣ་ཏྲཱི་ལྷོ་རུའོ། །ཨོཾ་བཛྲ་དྷརྨ་བཛྲ་ཧྲཱིནུབ་ཏུའོ། །ཨོཾ་ཀརྨྨ་བཛྲ་ཨབྱང་དུའོ། །ཨོཾ་བཛྲ་སཏ་ཧཱུཾ་མི་བསྐྱོད་པའི་མདུན་དུའོ། །ཨོཾ་བཛྲ་རཱ་ཛ་ཛམི་བསྐྱོད་པའི་གཡས་སོ། །ཨོཾ་བཛྲ་རཱ་ག་ཧོ་མི་  
བསྐྱོད་པའི་གཡོན་ནོ། །ཨོཾ་བཛྲ་སཱ་དཧུ་སམི་བསྐྱོད་པའི་རྒྱབ། ཨོཾ་བཛྲ་རཏྣ་ཏྲཾ། ཨོཾ་བཛྲ་ཏེ་ཛ་ཨཾ། ཨོཾ་བཛྲ་ཀེ་རུ་ཏྲཾ། ཨོཾ་བཛྲ་ཧཱ་ས་ཧཱུཾ། མི་བསྐྱོད་པ་བཞིན་དུ་རིན་ཆེན་འབྱུང་ལྡན་གྱི་ཡང་ངོ། །ཨོཾ་བཛྲ་དྷ་རྨ་ཧྲཱིཨོཾ་བཛྲ་ཏཱི་ཀྵ་དྷཱཾ། ཨོཾ་བཛྲ་ཧེ་ཏུ་མཱཾ། ཨོཾ་བཛྲ་བྷཱ་ཥ་རཾ། སྔོན་མ་བཞིན་དུ་འོད་དཔག་མེད་ཀྱི་  
ཡང་ངོ། །ཨོཾ་བཛྲ་ཀརྨྨ་ཀཾ། ཨོཾ་བཛྲ་རཀྵ་ཧཱུཾ། ཨོཾ་བཛྲ་ཡཀྵ་ཧཱུཾ། ཨོཾ་བཛྲ་སནྡྷི་བཾ། སྔོན་མ་བཞིན་དུ་དོན་ཡོད་གྲུབ་པའིོ་ཞེས་པ་འདིའི་སྙིང་པོ་རེ་མིག་གོ། །ཨོཾ་བཛྲ་ལཱ་སྐྱེ་ཧཱུཾ། ཨོཾ་བཛྲ་མཱ་ལེ་ཏྲའ ། ཨོཾ་བཛྲ་མཱ་ལེ་ཏྲའ ། ཨོཾ་བཛྲ་གའི་ཏི་ཧྲཱིཨོཾ་བཛྲ་གའི་ཏི་ཧྲཱིཨོ་བཛྲ་ཎྲྀ་ཏྱེ་ཨཱ། བྱིའི་མེ་ཏོག་ལ་སོགས་པའི་དཀྱིལ་འཁོར་གྱི་མཚམས་  
བཞི་ལ་ཕྱིའི་དཀྱིལ་འཁོར་གྱི་ཟུར་བཞི་རྣམས་སུ་བདུག་སྤོས་མ་ལ་སོགས་པ་རྣམས་སོ། །ཨོཾ་བཛྲ་དྷཱུ་པེ་ཧཱུཾ། ཨོཾ་བཛྲ་པུཥྤེ་ཏྲཱཾ། ཨོཾ་བཛྲ་ཨཱ་ལོ་ཀེ་ཧྲཱིཨོཾ་བཛྲ་གནྡྷེ་ཨཿ་དེ་ནས་ཤར་ལ་སོགས་པའི་སྒོའི་ལོགས་དག་ཏུ། ཨོཾ་མཻ་ཏྲི་ཡ་ཧ་ར་ཎཱ་ཡ་སཱ་ཧཱ། ཨོཾ་ཨ་མོ་གྷཱུ་དརི་ཥ་ནི་ཧཱུཾ། ཨོཾ་སརྦ་པཱ་པཾ་ཛ་ཧ་  
སརྦ་པཱ་བཾ་བི་ཤོ་དྷ་ནི་ཧཱུཾ། ཨོཾ་བཛྲ་ཤོ་ཀ་ཏ་མོ་ན་རྒྷ་ཏ་ན་མ་ཏི་ཧཱུཾ། ཤར་དུ། ཨོཾ་བཛྲ་གནྡྷ་ཧ་སྟི་ནེ་ཧཱུཾ། ཨོཾ་སཱུ་རཾ་ག་མེ་ཧཱུཾ། ཨོཾ་ག་ག་ནེ་ག་ན་ལོ་ཙ་ནེ་ཧཱུཾ། ཨོཾ་ཛྙཱ་ན་ཀེ་ཏུ་ཛྙཱ་ན་བ་ཏི་ཧཱུཾ། ལྷོ་རུའོ། །ཨོཾ་ཨ་མྲི་ཏ་བཧཻ་ཨ་མྲྀ་ཏ་བ་ཏི་ཧཱུཾ། ཨོཾ་ཙནྡྲེ་ཙནྡྲ་སྠེ་ཙམྡྲ་བྱ་བ་ལོ་ཀ་ནི་སཱ་ཧཱ། ཨོཾ་བྷ་དྲ་བ་ཏི་བྷ་དྲ་པཱ་ལེ་སཱ་ཧཱ། ཨོཾ་  
  
།ཨོཾ་བཛྲ་གརྦྷེ་ཧཱུཾ། ཨོཾ་བཛྲ་ཡཀྵ་ཡེ་ཧཱུཾ། ཡཀྵ་ཡ་ཀརྨཱ་བ་ར་ཎ་བི་ཤོ་དྷ་ནི་སཱ་ཧཱ། ཨོཾ་པྲ་ཏི་བྷ་ཎ་ཀུ་ཊེ་སཱ་ཧཱ། ཨོཾ་ས་མནྟ་བྷ་དྲ་ཧཱུཾ། བྱང་དུ་ཨོཾ་བཛྲཱཾ་ཀུ་ཤ་ཛཿ་ཨོཾ་བཛྲ་པཱ་ཤ་ཧཱུཾ། ཨོཾ་བཛྲ་སྥོ་ཊ་བཾ། ཨོཾ་བཛྲ་བེ་ཤ་ཧོཿ། ཤར་ལ་སོགས་པའི་སྒོ་རྣམས་ལ་སླར་ཡང་རྣམ་  
པར་སྣང་མཛད་ཀྱི་མདུན་དུ། ཨོཾ་སཏ་བཛྲི་ཧཱུཾ། ལྷོ་རུ། ཨོཾ་རཏྣ་བཛྲི་ཏྲཱཾ། ནུབ་ཏུ། ཨོཾ་དྷརྨྨ་བཛྲི་ཧྲཱིབྱང་དུ། ཨོམ་ཀརྨ་བཛྲི་ཨཱཞེས་པ་ནི་མེ་ཏོག་དགོད་པའི་རིམ་པ་ཇི་ལྟ་བ་བཞིན་ནོ། །དེ་ནས་མེ་ཏོག་ལ་སོགས་པ་རྣམས་ཀྱིས་ཡང་དག་པར་མཆོད་པར་བྱ་སྟེ། ཨོཾ་ཨཱབཛྲ་པུཥྤེ་ཧཱུཾ། ཨོཾ་ཨཱ་བཛྲ་  
དྷཱུ་པེ་ཧཱུཾཨ ་ཨཱབཛྲ་ཨཱ་ལོ་ཀེ་ཧཱུཾ། ཨོཾ་ཨཱབཛྲ་གནྡྷེ་ཧཱུཾ། ཨོཾ་ཨཱབཛྲ་ནེ་བི་དཡེ་ཧཱུཾ། དེ་ནས་སྡེག་མོ་ལ་སོགས་པ་བརྒྱད་ཀྱི་ཕྱག་རྒྱ་བཅིངས་ནས། ཨོཾ་སརྦ་ཏ་ཐཱ་ག་ག་མ་ཧཱ་བཛྲོ་དྦྷ་བ་དཱ་ན་པཱ་ར་མི་ཏ་པཱུ་ཛྙེ་ཧཱུཾ། ཨོཾ་སརྦ་ཏ་ཐཱ་ག་ཏོདྦྷ་བ་ཤཱི་ལ་པཱ་ར་མི་ཏཱ་པཱུ་ཛྱེ་ཏྲཾ། ཨོཾ་སརྦ་ཏ་ཐཱ་བ་ཏོདྦྷ་བ་ཀྵཱ་ནྟི་པཱ་ར་མི་ཏཱ་པཱུ་ཛྱོ་ཧྲཱི། ཨོཾ་སརྦ་ཏ་  
ཐཱ་ག་ཏོདྦྷ་བ་མ་ཧཱ་བའི་རྱ་པཱ་ར་མི་ཏ་པཱུ་ཛྱེ་ཨཿ། ཨོཾ་སརྦ་ཏ་ཐཱ་ག་ཏ་སརྦ་པཱ་པ་བི་ཤོ་དྷ་ནི། དྷ་མ་དྷ་མ། དྷཱུ་པ་ཡ་དྷཱུ་པ་ཡ། དྷྱཱ་ན་པཱ་ར་མི་ཏ་པཱུ་ཛྙེ་ཧཱུཾ་ཕཊ། ཨོཾ་སརྦ་ཏ་ཐཱ་ག་ཏོདྦྷ་བ་སརྦ་དུ་རྒ་ཏི་ཤོ་དྷ་ནི་པུཥྤ་བྱ་ལོ་ཀེ་ནེ་པྲ་ཛྙཱ་པ་ར་མི་ཏཱ་པཱུ་ཛྙེ་ཧཱུཾ་ཧཱུཾ་ཕཊ། ཨོཾ་སརྦ་ཏ་ཐཱ་ག་ཏཱ་སརྦ་པཱ་བ་བི་ཤོ་དྷ་ནི་ཛྙཱ་ན་ལོ་ཀ་ཀ་རི་པྲ་ཎི་དཧི་པཱ་ར་མི་  
ཏ་པུ་ཛྱེ་ཧྲཱིཧཱུཾ་ཕཊ། ཨོཾ་སརྦ་ཏ་ཐཱ་ག་ཏ་སརྦ་པཱ་པ་གནྡྷ་ནཱ་ཤ་ནི་བཛྲ་གནྡྷོ་པ་ཡ་པཱ་ར་མི་ཏ་པཱུ་ཛྱེ་ཨཱཧཱུཾ་ཕཊ། འདིར་དེ་ནས་གསུངས་པའི་ལས་ཀྱི་ཕྱག་རྒྱས་ཡང་དག་པར་མཆོད་དེ། དེ་ནས་དྲིལ་བུ་དཀྲོལ་བར་བྱ་སྟེ། ཆོས་མེད་གཡོ་མེད་རང་བཞིན་སྙིང་པོའི་ཆོས་ཉིད་ཅན། །བརྩེ་བའི་བདག་ཅན་འགྲོ་བའི་  
སྡུག་བསྔལ་འཕྲོག་བྱེད་པ། །ཀུན་ནས་ཡོན་ཏན་དངོས་གྲུབ་ཀུན་ནི་རྩོལ་མཛད་ཅིང། །དྲི་མེད་གཡོ་མེད་མི་མཆོག་མཚུངས་མེད་ཆོས་ཅན་ཏེ། །ནམ་མཁའ་དང་མཚུངས་དཔེ་ནི་གཅིག་ཉིད་མེད་གྱུར་ཅིང། །ཡོན་ཏན་ཆ་ཤས་ཕྱེ་མའི་གཟེགས་མའང་མཚམས་མེད་པ། །རྟག་ཏུ་སེམས་ཅན་  
ཁམས་ལ་མཆོག་གི་དངོས་གྲུབ་སྩོལ། །དཔེ་དང་བྲལ་བ་འདི་ནི་སྔགས་ཀྱི་དངོས་གྲུབ་བོ། །རྟག་ཏུ་དྲི་མེད་སྙིང་རྗེའི་ཤུགས་ཀྱིས་བཞེངས་གྱུར་ཅིང། །སྨིན་ལམ་གྲུབ་ཅིང་བགག་མེད་བདེ་བ་ཉིད་དུ་འཇུག། །འགྲོ་བའི་དོན་གྲུབ་པ་ལ་མཆོག་ཏུ་ཉེ་བར་བསྙེན། །བརྩེ་བ་ཆེན་པོས་བདག་ཉིད་  
  
༄༅། །རྟག་ཏུ་གསལ་བར་མཛོད། །འགག་མེད་སྙིང་རྗེའི་སྤྱོད་པ་གཡོ་མེད་རབ་འཇུག་པ། །འཇིག་རྟེན་གསུམ་དུ་མཆོག་གི་བདེ་བ་སྩོལ་མཛད་པ། །དཔག་མེད་དཔག་ཏུ་མེད་པར་ལེགས་པར་ཡོངས་རྫོགས་གྱུར། །བདེ་གཤེགས་འཇུག་པའང་ལེགས་པའི་ཆོས་ཉིད་ངོ་མཚར་ཅན་  
དམ་ཚིག་གསུམ་མཆོག་དངོས་གྲུབ་མཆོག་ཉིད་བདག་ལ་སྩོལ། །མཆོག་གི་སྦྱིན་པ་ཉིད་ནི་བརྩེར་འགྱུར་རྟག་ཏུ་བསྟེན། །མགོན་པོ་དུས་གསུམ་གཤེགས་པ་རྣམས་སྒྲིབ་པ་མི་མངའ་བས། །འཇིག་རྟེན་གསུམ་པོ་ཀུན་ལ་དངོས་གྲུབ་མཆོག་སྩོལ་མཛོད། །ཅེས་པའི་བསྟོད་པ་ཉེ་བར་  
བསྡུས་ནས་བརྗོད་པར་བྱའོ། །དེ་ནས་དཀྱིལ་འཁོར་ལྔ་ཡི་ཕྱག་བྱའོ། །ཤར་གྱི་ཕྱོགས་ནས་ལུས་ཀྱི་རྡོ་རྗེའི་ཐལ་མོ་སྦྱར་བ་དང་བཅས་པས། ཨོཾ་སརྦ་ཏ་ཐཱ་ག་ཏ་ཀཱ་ཡ་བཱ་ཀ་ཙིཏྟ་པྲ་ཎ་མྱ་ན་བཛྲ་བནྡ་ནཾ་ཀ་རོ་མི། ཨོཾ་སརྦ་ཏ་ཐཱ་ག་ཏ་པཱུ་ཛོ་པ་སྠཱ་ན་ཡཱ་དྨཱ་ནཱཾ་ནི་རྱཱ་ཏ་ཡཱ་མི། ཨོཾ་སརྦ་ཏ་ཐཱ་ག་ཏ་བཛྲ་ས་ཏྭ་ཨ་དཧི་  
ཏིཥྛ་སྲ་མཱཾ། ལྷོ་ནས་རྡོ་རྗེའི་ཐལ་མོ་སྦྱར་བ་སྙིང་གར་བཟུང་སྟེ་དཔྲལ་བ་ས་ལ་རེག་པར་བྱའོ། །ཨོཾ་སརྦ་ཏ་ཐཱ་ག་ཏ་པཱུ་ཛཱ་བཧི་ཥེ་ཀ་ཡཱ་དྨཱ་ནཱཾ་ནི་རྱཱ་ཏ་ཡཱ་མི། ཨོཾ་སརྦ་ཏ་ཐཱ་ག་ཏ་བཛྲ་རཏྣ་ཨ་བཧི་ཥྀ་ཉྩ་མཱཾ། ནུབ་ནས་རྡོ་རྗེའི་ཐལ་མོ་སྤྱི་བོར་སྦྱར་བ་གདོང་དུ་བཟུང་སྟེ་ས་ལ་རེག་པར་བྱའོ། །ཨོཾ་སརྦ་ཏ་ཐཱ་ག་ཏ་པཱུ་  
ཛ་པྲ་བརྟན་ཨཱཏྨཱ་ནཱཾ་ནི་རྱཱ་ཏ་ཡཱ་མི། ཨོཾ་སརྦ་ཏ་ཐཱ་ག་ཏ་བཛྲ་དྷརྨ་པྲ་བརྟ་ཡ་མཱཾ། བྱང་ནས་མགོ་བོས་ཕྱག་འཚལ་བའི་ཐལ་མོ་སྦྱར་བ་སྙིང་གར་བཟུང་སྟེ་ས་གཞི་ལ་རེག་པར་བྱའོ། །ཨོཾ་སརྦ་ཏ་ཐཱ་ག་ཏ་པཱུ་ཛ་ཀརྨ་ཎེ་ཨཱ་ཏྨཱ་ཎཱཾ་ནི་རྱཱ་ཏ་ཡཱ་མི། ཨོཾ་སརྦ་ཏ་ཐཱ་ག་ཏཱ་བཛྲ་ཀརྨྨ་ཀུ་རུ་སཱ་མཱཾ། དེ་ནས་པུས་མོའི་ལྷ་ངས་  
ལ་རབ་ཏུ་བཙུགས་ཏེ། སྙིང་གར་ཐལ་མོ་སྦྱར་ནས་སྡིག་པ་རབ་ཏུ་བཤགས་པར་བྱའོ། །ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། རྡོ་རྗེ་དང་རིན་པོ་ཆེ་དང་པདྨ་དང་ལས་ཀྱི་རིགས་ལ་བཞུགས་པའི་དེ་བཞིན་གཤེགས་པ་ཐམས་ཅད་ཀྱི་ཡང་ཕྱག་རྒྱ་  
དང་གསང་སྔགས་དང་རིག་སྔགས་དང་ལྷ་རྣམས་ཐམས་ཅད་ཀྱི་བདག་མིང་འདི་ཞེས་བགྱི་བས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་མདུན་དུ་བགྱིས་ཏེ། རྡོ་རྗེ་དང་རིན་པོ་ཆེ་དང་པདྨ་དང་ལས་ཀྱི་རིགས་ལ་བཞུགས་པའི་དེ་བཞིན་གཤེགས་པ་ཐམས་ཅད་ཀྱི་ཕྱག་རྒྱ་དང་  
  
།ཕྱོགས་བཅུ་རབ་འབྱམས་རྣམས་ཀྱི་འདས་པ་དང་མ་འོངས་པ་དང་ད་ལྟར་བྱུང་བའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་རང་སངས་རྒྱས་  
རྣམས་དང་འཕགས་པ་ཉན་ཐོས་རྣམས་དང་ཡང་དག་པར་སོང་བ་དང་ཡང་དག་པར་རྒྱུན་དུ་ཞུགས་པ་རྣམས་དང། སེམས་ཅན་གྱི་ཚོགས་ཐམས་ཅད་ཀྱི་བསོད་ནམས་ཐམས་ཅད་ལ་རྗེས་སུ་ཡི་རང་ངོ། །ཕྱོགས་བཅུའི་སངས་རྒྱས་བཅོམ་ལྡན་འདས་ཆོས་ཀྱི་འཁོར་ལོ་མི་བསྐོར་བ་ཐམས་ཅད་ལ་  
ཆོས་ཀྱི་འཁོར་ལོ་བསྐོར་བར་བསྐུལ་མ་འདེབས་སོ། །ཕྱོགས་བཅུའི་སངས་རྒྱས་བཅོམ་ལྡན་འདས་ཡོངས་སུ་མྱ་ངན་ལས་འདའ་བར་བཞེད་པ་ཐམས་ཅད་ལ་ཡོང་སུ་མྱ་ངན་ལས་མི་འདའ་བར་གསོལ་བ་འདེབས་སོ་ཞེས་པ་ནི་སྡིག་པ་བཤགས་པ་ལ་སོགས་པའོ། །དེ་ནས་མཆོད་པ་རྣམས་པ་ཉི་ཤུ་  
བྱ་སྟེ༑ སྔགས་དང་ཕྱག་རྒྱ་དང་བཅས་པས་དེ་ནས་མེ་ཏོག་གི་དམ་ཚིག་གི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་པུཥྤ་པཱུ་ཛ་མེ་གྷ་ས་དྲ་སྥ་ར་ཎ་ས་མ་ཡེ་ཧཱུཾ། བདུག་སྤོས་ཀྱི་དམ་ཚིག་གི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་དྷཱུ་པ་པཱུ་ཛ་མེ་  
གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། སྣང་གསལ་གྱི་དམ་ཚིག་གི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་ཨཱ་ལོ་ཀེ་པཱུ་ཛ་མི་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དྲིའི་དམ་ཚིག་གི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་གཎྡྷ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ་  
ཕྱག་འཚལ་ཞིང་ཐལ་མོ་སྦྱར་བས་རིན་པོ་ཆེའི་རྣམ་པར་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་བོ་དྷྱཾ་ག་རཏྣཱ་ལི་ཀཱ་ར་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། བཞད་པའི་ཚུལ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་ཧ་སྱ་ལཱ་སྱ་ར་ཏི་ཀྲཱྀ་ཌ་སཽ་ཁྱཱ་ནུ་ཏྟ་ར་པཱུ་ཛ་མེ་གྷ་ས་མུ་  
དྲ་སྥ་ར་ཎ་ས་མ་ཡེ་ཧཱུཾ། གོས་རབ་ཏུ་འབུལ་པའི་ཕྱག་བྱ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་བོ་དྷྱཾ་ག་བསྟྲཱ་ལ་ཀཱ་ར་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། རྡོ་རྗེ་སེམས་དཔའི་ལས་ཀྱི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་བཛྲ་པཱུ་ཛ་མེ་གྷ་ས་མུ་དྲ་སྥ་ར་  
  
༄༅། །ཎ་ས་མ་ཡེ་ཧཱུཾ། སྒེག་མོའི་ལས་ཀྱི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་བཛྲོ་དྦྷ་བ་དཱ་ན་པཱ་ར་མི་ཏཱ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཕྲེང་བའི་ལས་ཀྱི་ཕྱག་རྒྱ་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་སཾ་སཱ་རཱ་པ་རི་ཏྱཾ་གཱ་ནུཏྟ་ར་བའི་རྱཱ་པཱ་ར་མི་ཏ་བོ་དྷྱཾ་  
ཧ་ར་ཤཱི་ལ་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། གླུ་མའི་ལས་ཀྱི་ཕྱག་རྒྱས། །ཨོཾ་སརྦ་ཐཱ་ཐཱ་ག་ཏཱ་ནུཏྟ་རདྷ་རྨ་བོ་དཧི་ཀྵཱནྟི་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། གར་མའི་ལས་ཀྱི་ཕྱག་རྒྱས། ཨོཾ་སརྦ་ཏ་ཐཱ་ག་ཏ་སཾ་སཱ་ར་པ་རི་ཏྱཱཾ་གཱ་ནུ་ཏྟ་ར་བའི་རྱ་བཱ་ར་མི་ཏ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་  
ཡེ་ཧཱུཾ༑ བདུག་སྤོས་མའི་ལས་ཀྱི་ཕྱག་རྒྱའོ། །ཨོཾ་སརྦ་ཏ་ཐཱ་ག་ཏཱ་ནུ་ཏྟ་ར་སཽ་ཁྱ་བི་ཧཱ་ར་དྷྱཱ་ན་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། མེ་ཏོག་མའི་ལས་ཀྱི་ཕྱག་རྒྱས། །ཨོཾ་སརྦ་ཏ་ཐཱ་ག་ཏཱ་ནུཏྟ་ར་ཀླེ་ཤ་ཙྪེ་དཱ་ནི་མ་ཧཱ་པྲ་དྙཱ་པ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། སྔང་གསལ་མའི་  
ལས་ཀྱི་ཕྱག་རྒྱས། ཨོཾ་སརྦ་ཏ་ཐཱ་ག་ཏ་མ་ཧཱ་ཕྲ་ཎྀ་དཧི་པཱ་ར་མི་ཏ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུམ། དྲིའི་ལས་ཀྱི་ཕྱག་རྒྱས། ཨོཾ་སརྦ་ཏ་ཐཱ་ག་ཏ་ཨ་པཱ་ཡ་གནྡྷན་ཤ་ནི་བཛྲ་གྣྡྷོ་པ་ཡ་པཱ་ར་མི་ཏ་པཱུ་ཛེ་མེ་གྷ་ས་མུ་དྲ་སྥ་ར་ན་ས་མ་ཡེ་ཧཱུཾ། སྤྱི་བོར་ཕྱག་འཚལ་བའི་ཐལ་མོ་སྦྱར་ནས་འདི་ཉིད་  
བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་ཀཱ་ཡ་ནི་རྱཱ་ཏ་ན་པཱུ་ད་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། གདོང་དུ་ཐལ་མོ་སྦྱར་བཅུང་ཟད་དབྱེ་བས་འདི་ཉིད་བརྗོད་པར་བྱའོ། །ཨོཾ་སརྦ་ཏ་ཐཱ་ག་ཏ་བཱ་ཀ་ཙིཏྩ་ནཱ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། སྙིང་གར་ཐལ་མོ་ཡང་དག་པར་སྦྱར་བས་འདི་ཉིད་བརྗོད་པར་  
བྱའོ༑ །ཨོཾ་སརྦ་ཏ་ཐཱ་ག་ཏ་ཙིཏྟ་ནཱི་རྱཱ་ཏ་ན་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། འཁྱུད་པའི་ཚལ་གྱིས། ཨོཾ་སརྦ་ཏ་ཐཱ་ག་ཏ་གུ་ཧྱ་ནཱི་རྱཱ་ཏ་ན་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དེ་བཞིན་དུ་མཆོད་པའི་རྣམ་པ་ཉི་ཤུས་དེ་བཞིན་གཤེགས་པ་ཐམས་ཅད་ཡང་དག་པར་མཆོད་ནས་བདག་ཉིད་  
དབུལ་བར་བྱའོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བདག་ཉིད་ཕུལ་ནས་དུས་ཐམས་ཅད་རྒྱུན་དུ་བདག་ཡོངས་སུ་གཟུང་དུ་གསོལ། མགོན་པོ་བརྩེ་བ་ཆེན་པོ་རྣམས་ཀྱིས་དམ་ཚིག་ཆེན་པོ་རྣམས་ཀྱང་སྩལ་དུ་གསོལ། དེ་ནས་ཡང་དགེ་བའི་རྩ་བ་སེམས་ཅན་ཐམས་ཅད་དང་  
  
འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་ཚོགས་པ་ཐམས་ཅད་དང་ཡང་དག་པར་ལྡན་ཞིང་དགའ་བ་དང་བཅས་  
ཤིང་ཡིད་བདེ་བ་དང་བཅས་པས་མིའི་མཆོག་སངས་རྒྱས་རྒྱས་སུ་གྱུར་ཅིག་བདག་གི་དགེ་བའི་རྩ་བ་འདི་དང་བདག་གི་དགེ་བའི་ལས་ཀྱིས་ཡུན་མི་རིང་བར་སངས་རྒྱས་ནས་འཇིག་རྟེན་རྣམས་ལ་ཆོས་སྟོན་ཅིང་འགྲོ་ལ་ཕན་པ་དང་རྟག་ཏུ་སེམས་ཅན་སྡུག་བསྔལ་མང་པོས་མནར་བ་རྣམས་བསྒྲལ་བའི་  
ཕྱིར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བགྱིའོ་ཞེས་བྱང་ཆུབ་ཏུ་སེམས་བསྐྱེད་ནས། ཇི་ལྟར་དུས་གསུམ་མགོན་པོ་རྣམས། །དབྱངས་ཆུབ་ཏུ་ནི་ངེས་མཛད་པ། །བྱང་ཆུབ་སེམས་མཆོག་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་  
བསླབ་པ་དང། །དགེ་བའི་ཆོས་ནི་སྡུད་པ་དང། །སེམས་ཅན་དོན་བྱེད་ཚུལ་ཁྲིམས་གསུམ། །བདག་གིས་སོ་སོར་བརྟན་པོར་གཟུང། །སངས་རྒྱས་ཆོས་དང་དགེ་འདུན་ཏེ། །དཀོན་མཆོག་གསུམ་མཆོག་བླ་ན་མེད། །སྡོམ་པ་སངས་རྒྱས་རྣལ་འབྱོར་འབྱུང། །དེ་ནས་བརྩམས་ཏེ་གཟུང་བར་  
བགྱི༑ །རྡོ་རྗེའི་རིགས་མཆོག་ཆེན་པོ་ལ། །རྡོ་རྗེ་དྲིལ་བུ་ཕྱག་རྒྱ་ཡང། །དེ་ཉིད་སོ་སོར་གཟུང་བར་བགྱི། །སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་དུ་ལན་དྲུག་ཏུ། །སྦྱིན་པ་རྣམ་བཞི་རབ་ཏུ་སྦྱིན། །བྱང་ཆུབ་  
ཆེན་པོ་ལས་བྱུང་བའི། །པདྨའི་རིགས་ཅན་དག་པ་ལ། །ཕྱི་ནང་གསང་བ་ཐེག་པ་གསུམ། །དམ་ཆོས་སོ་སོར་གཟུང་བར་བགྱི། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཀུན་ནས་སོ་སོར་གཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །སེམས་  
ཅན་ཀུན་གྱི་དོན་གྱི་ཕྱིར། །བྱང་ཆུབ་སེམས་ནི་བླ་མེད་པ། །དམ་པ་བདག་གིས་བསྐྱེད་བགྱི་ཞིང། །སྡོམ་པ་མ་ལུས་གཟུངས་བགྱིས་ན། །མ་བསྐལ་བ་རྣམས་བསྒྲལ་བར་བགྱི། །མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང། །སེམས་ཅན་མྱ་ངན་  
  
༄༅། །འདས་ལ་དགོད། །ཅེས་པས་སྡོམ་པ་གཟུང་བར་བྱའོ། །འདི་ནི་ཐོག་མ་མེད་པ་ནས་ཡང་དག་པར་འགྲུབ་པའི་རྣལ་འབྱོར་རོ། །དེའི་རྗེས་ལ་གཟུགས་བརྙན་ལ་སོགས་པའི་སྦྱོར་བས་ཕྱག་རྒྱ་བཅིང་བ་སྔོན་དུ་འགྲོ་བས་ཐམས་ཅད་བྱིན་གྱིས་བརླབ་པར་བྱའོ། །པད་སྐོར་བྱས་ནས། ཨོཾ་  
ཨ་ཉོ་ཉ་ཉཱ་ནུ་ག་ཏ། སརྦ་དྷརྨཐལ་མོ་ཡང་དག་པར་སྦྱར་ནས། ཨོཾ་སྤ་ར་སྥ་རཱ་ནུ་པྲ་བི་ཥྚསརྦ་དྷརྨ་རྡོ་རྗེ་ཐལ་མོ་སྦྱར་པས། ཨོཾ་ཨ་ཏྱ་ནྟཱ་ནུ་པྲ་བི་ཥྚ་སརྦ་དྷ་རྨཱརྡོ་རྗེ་བཅིངས་ནས། ཨོཾ་བཛྲ་བནྡྷ་ཏྲ་ཊ། །ལན་གསུམ་རྡོ་རྗེ་བཅིངས་ནས་སྙིང་གར་སྤྲོ་པར་བྱའོ། །རྡོ་རྗེ་བཅིངས་པའི་གྲོལ་པའོ། །རྡོ་རྗེ་དབབ་  
པའི་དམ་ཚིག་གི་ཕྱག་རྒྱ་བཅིངས་ནས་སྙིང་གར་ཨ་ཡིག་ལས་རྡོ་རྗེ་བལྟ་བར་བྱའོ། །ཨོཾ་ཏིཥྛ་བཛྲ་དྲྀ་ཌྷོ་མེ་བྷ་བ་ཤཱ་ཤོ་ཏྭ་མེ་བྷ་བ། ཧྲྀ་ད་ཡ་མེ་ཨ་དཧི་ཏིཥྛ་སརྦ་སིདྡྷི་མམེ་པྲ་ཡ་ཙྪ་ཧཱུཾ་ཧ་ཧ་ཧ་ཧ་ཧོཨོཾ་བཛྲཱ་བེ་ཤ་ཨཿ། ཨོཾ་སྥ་ར་སྥ་རཱ་ནུ་ག་ཏ་སརྦ་དྷརྨྨཨོཾ་བཛྲ་མུཥྚི་བཾ། སོ་སོ་སོ་སོར་སྙིང་གར་རྡོ་རྗེའི་ཁུ་ཚུར་  
གཟུང་བར་བྱའོ། །དེའི་རྗེས་ལ་རྡོ་རྗེ་བཅིང་བས་བཅིངས་ནས་རྡོ་རྗེའི་ཕྱག་རྒྱ་གཉིས་ཀྱི་བར་དུ་བསླངས་ནས་འཕང་བར་བྱའོ། །སྐད་ཅིག་ལས་སྟེང་དུ་འགྲོ་སྟེ་མཆོག་ཏུ་འདྲེན་པའོ། །ཨོཾ་སརྦཱ་པཱ་ཡཱ་ཀརྵ་ན་བི་ཤོ་དྷ་ནི་ས་མ་ཡ་ཧཱུཾ་ཕཊ། སྡིག་པ་ལས་འདྲེན་པའོ། །ཨོཾ་བཛྲ་པཱ་ཎྀ་བི་སྥོ་ཊ་ཡ་སཏྦཱ་པཱ་ཡ་བནྡྷ་ན་  
ནི་པྲ་མོ་ཀྵ་ཡ་སརཱ་པཱ་ཡ་གཏི་བྷྱསརྦ་ས་ཏྭ་ན་སརྦ་ཏ་ཐཱ་ག་ག་བཛྲ་ས་མ་ཡ་ཧཱུཾ་ཏྲ་ཊ། ཞེས་བརྗོད་ནས་སྡིག་པ་ལན་གསུམ་དུ་དྲལ་བར་བྱའོ། །རྡོ་རྗེ་བཅིངས་ནས་བརྟན་པར་བྱས་ཏེ། གུང་མོ་ཁས་ལྡན་ཞིང་བཞི་བོ། །མཐར་བྱས་ནས་ཁའི་ནུས་པས་སྡིག་པ་སྐད་ཅིག་ལ་དྲལ་བར་བྱའོ། །རྣམ་པར་སྣང་  
མཛད་ཀྱིས་དམ་ཚིག་གི་ཕྱག་རྒྱ་བཅིངས་ནས་སྔགས་ལན་གསུམ་བརྗོད་པར་བྱའོ། །ཨོཾ་བཛྲ་མུཔཱ་པ་བི་ས་ར་ཛ་ནཱཾ། དེ་བཞིན་དུ་ཕྱག་རྒྱ་ཐམས་ཅད་ཀྱིས་འཕེན་པར་བྱེད་པར་འགྱུར་རོ། །འདིས་ཀྱང་བསྐལ་པ་གྲངས་མེད་པ་གསུམ་དུ་ངེས་པའི་བྱང་ཆུབ་སེམས་དཔའ་དང་རྣལ་འབྱོར་པ་འདྲ་བར་འགྱུར་རོ་  
དེ་ནས་རང་གི་ཐུགས་ཀར་གྱུར་པའི་རྡོ་རྗེའི་དབུས་སུ་རྡོ་རྗེ་སེམས་དཔའི་ངོ་བོ་ཡིད་ཀྱིས་གསལ་བར་བྱས་ནས་ཆོས་ཐམས་ཅད་བདག་མེད་པར་བསྒོམ་པར་བྱའོ། །དབྱངས་ཡིག་བཅུ་དྲུག་དང་བཅས་པ་འདིས་ཟླ་བའི་དཀྱིལ་འཁོར་ལའོ། །སླར་ཡང་ཀ་ཡིག་ལ་སོགས་པའི་གསལ་བྱེད་གཉིས་ལ་  
  
།དེའི་སྟེང་དུ་སྙིང་གར་རྡོ་རྗེ་རྩེ་ལྔ་པ་དཀར་པོ་འོད་ཟེར་དང་བཅས་པའི་མཚན་མ་བལྟ་བར་བྱའོ། །གཞན་འདི་རྣམས་ཀྱང་རྡོ་རྗེ་ལས་བྱུང་བར་རང་རང་གི་ཕྱག་རྒྱ་དང་སྔགས་དང་མཚན་མ་དབུས་སུ་བཀོད་ནས་ཕྱག་རྒྱའི་རྒྱལ་བསྒོམ་པར་བྱའོ། །རྡོ་རྗེ་  
སེམས་དཔའ་རང་ཉིད་ཀྱི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །རྡོ་རྗེའི་ང་རྒྱལ་དང་འཁོར་ལོའི་ང་རྒྱལ་དན།་སྣ་ཚོགས་རྡོ་རྗེའི་ང་རྒྱལ་ལོ། །རྡོ་རྗེའི་ང་རྒྱལ་དང། ལྕགས་ཀྱུའི་ང་རྒྱལ་དང། མཉེས་པའི་ང་རྒྱལ་དང། མེའི་ང་རྒྱལ་དང། ཉི་མའི་ང་རྒྱལ་  
དང༑ ཏོག་གི་ང་རྒྱལ་དང། འཛུམ་པའི་ང་རྒྱལ་དང། པདྨའི་ང་རྒྱལ་དག། རལ་གྲིའི་ང་རྒྱལ་དང། འཁོར་ལོའི་ང་རྒྱལ་དང། ལྕེའི་ང་རྒྱལ་དང། ལས་ཀྱི་ང་རྒྱལ་དང། མཆོག་གི་ང་རྒྱལ་དང། མཆེ་བའི་ང་རྒྱལ་དང། ཁུ་ཚུར་གྱི་ང་རྒྱལ་ལོ། །རྡོ་རྗེ་གཉིས་ཀྱི་ང་རྒྱལ་དང། རིན་པོ་ཆེའི་  
ཕྲེང་བའི་ང་རྒྱལ་དང། པི་ཝང་གི་ང་རྒྱལ་དང། གར་གྱི་ལག་པའི་འདམ་པའི་ང་རྒྱལ་དང། བདུག་སྤོས་ཀྱི་ང་རྒྱལ་དང། མེ་ཏོག་གི་ང་རྒྱལ་དང། སྣང་གསལ་གྱི་ང་རྒྱལ་དང། དྲིའི་ང་རྒྱལ་ལོ། །ལྕགས་ཀྱུའི་ང་རྒྱལ་དང། ཞག་སྤའི་ང་རྒྱལ་དང། རྒྱས་པའི་ང་རྒྱལ་དང། དྲིལ་བུའི་  
ང་རྒྱལ་དང། རང་རང་གི་སྙིང་པོ་བཟླས་ཤིང་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་དབྱིངས་སུ་རབ་ཏུ་ཞུགས་པའི་རང་རང་གི་ཕྱག་རྒྱ་བསམ་པར་བྱའོ། །དེ་ལ་ཕྱག་རྒྱ་ནི་འདིའོ། །རྡོ་རྗེ་དབྱིངས་བདག་གོ། །རྡོ་རྗེ་སེམས་དཔའ་བདག་གོ། །རིན་ཆེན་རྡོ་རྗེ་བདག་གོ། །པདྨ་  
རྡོ་རྗེ་བདག་གོ། །སྣ་ཚོགས་རྡོ་རྗེ་བདག་གོ། །རྡོ་རྗེ་སེམས་དཔའ་བདག་གོ། །རྡོ་རྗེ་རྒྱལ་པོ་བདག་གོ། །རྡོ་རྗེ་ཆགས་པ་བདག་གོ། །རྡོ་རྗེ་ལེགས་པ་བདག་གོ། །རྡོ་རྗེ་སྙེགས་པ་བདག་གོ། །རྡོ་རྗེ་ཁྱབ་བདག་བདག་གོ། །རྡོ་རྗེ་མཆོད་སྡོང་བདག་གོ། །རྡོ་རྗེ་དགྱེས་པ་བདག་གོ། །རྡོ་རྗེ་སྤྱན་བདག་གོ།།  
རྡོ་རྗེ་བློ་བདག་གོ། །རྡོ་རྗེའི་རྒྱན་བདག་གོ། །རྡོ་རྗེ་གསུང་བ་དག་གོ། །རྡོ་རྗེ་ལས་བདག་གོ། །རྡོ་རྗེ་བརྩོན་འགྲུབ་བདག་གོ། །རྡོ་རྗེ་གཏུམ་པོ་བདག་གོ། །རྡོ་རྗེ་ཁུ་ཚུར་བདག་གོ། །རྡོ་རྗེ་སྒེ་མོ་བདག་གོ། །རྡོ་རྗེ་ཕྲེང་མ་བདག་གོ། །རྡོ་རྗེ་གླུ་མ་བདག་གོ། །རྡོ་རྗེ་གར་མ་བདག་གོ། །རྡོ་རྗེ་བདུག་  
  
༄༅། །སྤོས་མ་བདག་གོ། །རྡོ་རྗེ་ཏོག་མ་བདག་གོ། །རྡོ་རྗེ་སྣང་གསལ་མ་བདག་གོ། །རྡོ་རྗེ་དྲི་མ་བདག་གོ། །རྡོ་རྗེ་ལྕགས་ཀྱུ་མ་བདག་གོ། །རྡོ་རྗེ་ཞགས་བ་མ་བདག་གོ། །རྡོ་རྗེ་རྒྱས་པ་མ་བདག་གོ། །རྡོ་རྗེ་འབེབས་པ་མ་བདག་གོ་ཞེས་གསུངས་པས་རང་གི་སྙིང་གར་རང་རང་གི་  
ལྷ་རྣམས་ཀྱི་སྐུར་བསམ་པར་བྱའོ། །འདི་རྣམས་བྱས་ནས་རང་རང་གི་སྙིང་གར་རྡོ་རྗེ་དབྱིངས་ཀྱི་དཀྱིལ་འཁོར་ཡོངས་སུ་རྫོགས་པར་བསྒོམ་པར་བྱའོ། །བདག་ཉིད་རྡོ་རྗེ་སེམས་དཔའི་སྐུར་རྣམ་པར་བསྒོམ་སྟེ། རྡོ་རྗེ་སེམས་དཔའི་དམ་ཚིག་གི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ས་མ་  
ཡ་ཧོ༑ །ས་མ་ཡ་ཧཾ། ས་མ་ཡ་ས་ཏྭ་ཧཾ། དེའི་དེ་བཞིན་དུ་ཕྱག་རྒྱས་སྙིང་ག་དང་མཛོད་སྤུ་དང་མགྲིན་པ་དང་སྤྱི་བོ་རྣམས་སུ་བྱིན་གྱིས་བརླབ་པར་བྱའོ། །དམ་ཚིག་སེམས་དཔའ་བདག་ཉིད་ལ་བྱིན་གྱིས་བརླབ་པར་བྱའོ། །ཨོཾ་བཛྲ་ས་ཏྭ་ཧཱུཾ། ཞེས་བརྗོད་ནས་རྡོ་རྗེ་གསོར་བར་བྱའོ། །སླར་ཡང་རང་གི་སྙིང་  
གར་ཟླ་བ་ལས་རྡོ་རྗེའི་འོད་ཟེར་ཡང་དག་པར་འཕྲོ་ཞིང་རྡོ་རྗེའི་རྒྱུའི་ལས་ཀྱི་ཕྱག་རྒྱས། རྡོ་རྗེ་དབྱིངས་ཀྱི་དཀྱིལ་འཁོར་ནམ་མཁའ་ལ་སྤྲུལ་བར་བལྟ་བར་བྱའོ། །རྡོ་རྗེ་དམ་ཚིག་གི་ཕྱག་རྒྱས་དམ་ཚིག་སེམས་དཔའི་དམ་ཚིག་དག་གོ། །རྡོ་རྗེ་འབེབས་པའི་དམ་ཚིག་གི་ཕྱག་རྒྱ་བཅིངས་ནས་སྔོན་མ་བཞིན་  
དུ་ཏིཥྛ་བཛྲ་ཞེས་བྱ་བ་ལ་སོགས་པ་ལན་གསུམ་དུ་བརྗོད་པར་བྱའོ། །དཀྱིལ་འཁོར་གཉིས་པོ་གཅིག་ཏུ་གྱུར་པར་བལྟའོ། །བདག་ཉིད་ནམ་མཁའ་ཤིན་ཏུ་ཕྲ་བའི་གཟུགས་སུ་བྱས་ནས་སེམས་རྡོ་རྗེ་ཅན་དུ་བཅིངས་ཏེ་མེ་ཏོག་གི་ཕྲེང་བ་བཟུང་ནས་དཀྱིལ་འཁོར་དུ་འཇུག་པར་བྱའོ། །ཡང་དག་པ་ཡི་  
དཀྱིལ་འཁོར་འདིར། །བདག་གི་སློབ་མ་ཞུགས་པ་འདིའོ། །ལྷ་རྣམས་ཀྱི་ནི་རིམ་པ་ནི། །བསོད་ནམས་ཅི་འདྲ་དེ་འདྲར་ཤོག། །འདི་ཡི་དངོས་གྲུབ་ཅི་འདྲར་འགྱུར། །རིགས་ནི་གང་གི་སྣོད་དུ་འགྱུར། །བསོད་ནམས་མཐུ་ཡང་ཅི་འདྲར་འགྱུར། །དེ་ལྟར་དཀྱིལ་འཁོར་འགྱུར་བར་ཤོག། །  
པྲ་ཏཱིཙྪ་བཛྲ་ཧོཿ། ཞེས་པས་མེ་ཏོག་དོར་རོ། །དེ་ནས་མེ་ཏོག་ཕྲེང་བའི་དབང་བླང་བར་བྱའོ། །ཨོཾ་པྲ་ཏི་གྲྀཧྞ་སྭ་མི་མཾ་སཏ་མ་ཧཱ་བ་ལ། མེ་ཏོག་ཕྲེང་བའི་དབང་ངོ། །སེམས་རྡོ་རྗེ་ཅན་དུ་བཅིངས་ནས་མིག་དབྱེ་བར་བྱ་སྟེ། ཨོཾ་དེ་རིང་རྡོ་རྗེ་སེམས་དཔའ་རང། །ཁྱོད་ཀྱི་མི་ནི་འབྱེད་པར་བརྩོན། །རྡོ་རྗེའི་མིག་ནི་བླ་མེད་པ། །རྡོ་རྗེའི་  
  
།དགྱེས་པའི་རྡོ་རྗེ་ལྟོས་ཤིག་ཅེས་མིག་དབྱེ་བར་བྱའོ། །དེ་ནས་དཀྱིལ་འཁོར་བསྟན་པར་བྱ་སྟེ། རྡོ་རྗེ་ལྕགས་ཀྱུ་ནས་བརྩམས་ཏེ། བཅོམ་ལྡན་འདས་རྣམ་པར་སྣང་མཛད་ཀྱི་མཐར་ཐུག་པའོ། །དེ་ནས་སྤྱི་བོར་རྡོ་རྗེ་བཟུང་སྟེ་སེམས་དཔའ་རྡོ་རྗེ་ལ་སོགས་པ་བླངས་ནས་བུམ་  
པའི་ཆུས་དབང་བསྐུར་བར་བྱའོ། །ཨོཾ་བཛྲཱ་ཨ་བཧི་ཥིཉྩ་མཱཾ། ཆུའི་དབང་ངོ། །དེ་ནས་སངས་རྒྱས་ལྔའི་ཅོད་པན་གྱི་དབང་བླང་བར་བྱའོ། །ཨོཾ་བཛྲ་དྷཱ་ཏཱི་ཤྭ་རི་ཧཱུཾ། བཛྲི་ཎི་ཨ་བཧི་ཥིཉྩ་མཱཾ། གཙུག་ཏོར་དུ་རྣམ་པར་སྣང་མཛད་སྐུ་མདོག་དཀར་པོ་བྱང་ཆུབ་མཆོག་གི་ཕྱག་རྒྱས་བཞུགས་པར་བསམ་པར་བྱའོ། །རྡོ་རྗེར་  
ཐལ་མོ་བཅིངས་ནས་མཐེ་བ་ཆེན་གཉིས་སྐྱིལ་མོ་ཀྲུང་བསྐུམ་པའི་རྩེ་མོར་མཉམ་དུ་གུང་མོ་བཟུང་ནས་ཡན་ལག་མཆོག་ལ་རྡོ་རྗེ་དབྱིངས་ཀྱི་དབང་ཕྱུག་མ་བསམ་པར་བྱའོ། །ཨོཾ་བཛྲ་བཛྲི་ཎི་ཧཱུཾ་ཨ་བཧི་ཥིཉྩ་མཱཾ། དཔྲལ་བའི་སྟེང་དུ་མི་དུ་མི་བསྐྱོད་པ་སྐུ་མདོག་མཐིང་ག་ས་གནོན་གྱི་ཕྱག་རྒྱ་མཛད་པ་  
དེ་ལ་དེ་བཞིན་དུ་དབུས་སུ་རྡོ་རྗེའི་མཐའ་དང་རྡོ་རྗེ་མ་བསམ་པར་བྱའོ། །ཨོཾ་རཏྣ་བཛྲི་ཎི་ཧཱུཾ། ཨ་བཧི་ཥིཉྩ་མཱཾ་རྣ་བ་གཡས་པའི་སྟེང་དུ་རིན་ཆེན་འབྱུང་ལྡན་སེར་པོ་མཆོག་སྦྱིན་གྱི་ཕྱག་རྒྱ་སྟེ་གུང་མོ་དག་སྨད་པར་བྱས་ནས་རིན་ཆེན་རྡོ་རྗེ་མ་བསམ་པར་བྱའོ། །ཨོཾ་དྷརྨ་བཛྲི་ཎི་ཧཱུཾ། ཨ་བཧི་ཥིཉྩ་མཱཾ། མགོ་བོའི་རྒྱང་  
ཏུ་འོད་དཔག་མེད་སྐུ་མདོག་དམར་པོ་ཏིང་ངེ་འཛིན་གྱི་ཕྱག་རྒྱ་སྟེ། གུང་མོ་དང་མིང་མེད་ཀྱི་མཐར་པདྨ་དང་འདིས་ཆོས་ཀྱི་རྡོ་རྗེ་མ་བསམ་པར་བྱའོ། །ཨོཾ་ཀརྨྨ་བཛྲི་ཎི་ཧཱུཾ། ཨ་བཧི་ཥིཉྩ་མཱཾ། རྣ་བ་གཡོན་པའི་སྟེང་དུ་དོན་ཡོད་གྲུབ་པ་སྐུ་མདོག་ལྗང་གུ་མི་འཇིགས་པའི་ཕྱག་རྒྱ་རབ་ཏུ་བརྐྱང་བ་སོར་མོ་རྣམས་  
ལས་ཀྱི་རྡོ་རྗེ་མ་བསམ་པར་བྱའོ་ཞེས་པ་ནི་དབུ་རྒྱན་གྱི་དབང་ངོ། །དེའི་རྗེས་ལ་སྔོན་མ་བཞིན་དུ་གོ་ཆ་བྱ་སྟེ། ལག་མཐིལ་ཡང་མཉམ་དུ་བྱའོ། །དེ་ནས་རྡོ་རྗེའི་དབང་བླང་བར་བྱའོ། །སྙིང་གར་རྡོ་རྗེ་རབ་བཟུང་ནས། །སངས་རྒྱས་ཀུན་གྱི་རྡོ་རྗེ་ཡི། །དབང་གིས་དི་རིང་ཁྱོད་དབང་བསྐུར། །  
འདི་ནི་སངས་རྒྱས་ཐམས་ཅད་ཉིད། །རྡོ་རྗེ་རབ་ཏུ་བསྒྲུབ་ཕྱིར་ཟུང། །ཞེས་པ་ནི་རྡོ་རྗེའི་དབང་ངོ། །རྡོ་རྗེ་དང་རྡོ་རྗེ་དྲིལ་བུ་འགྱིང་བ་དང་བཅས་པས་གཟུང་བར་བྱའོ། །ཨོཾ་བཛྲཱ་དཧི་ཏིཥྛ་ཨ་བཧི་ཥིཉྩཱ་མི་ཏིཥྛ་བཛྲ་ས་མ་ཡ་སྟྭཾ་ཞེས་པ་ནི་དྲིལ་བུའི་དབང་ངོ། །རྡོ་རྗེ་དང་དྲིལ་བུ་མགོ་བོར་གཟུང་བར་བྱའོ། །ཨོཾ་  
  
༄༅། །བཛྲ་སཏ་ཏྭཾ་ཨ་བཧི་ཥིཉྩཱ་མི་བཛྲ་ནཱ་མཱ་བཧི་ཥེ་ཀ་ཏ་ཀྱེ་དཔལ་རྟག་པའི་རྡོ་རྗེའི་མིང་དེ་བཞིན་གཤེགས་པ་ས་འོག་ས་སྟེང་མཐོ་རིས་སུ་ཞེས་པ་ནི་མིང་གི་དབང་ངོ། །དེ་ནས་རྡོ་རྗེ་བླངས་ཏེ་རྡོ་རྗེ་དྲིལ་བུ་གཟུང་བར་བྱའོ། །རྡོ་རྗེ་སེམས་དཔའི་ཕྱག་རྒྱ་ཆེན་པོ་བཅིངས་ནས། འདི་ནི་སངས་རྒྱས་  
ཐམས་ཅད་ཉིད། །རྡོ་རྗེ་སེམས་དཔའི་ཕྱག་ན་གནས། །ཁྱོད་ཀྱིས་ཀྱང་ནི་རྟག་ཏུ་ཟུང། །ཕྱག་ན་རྡོ་རྗེའི་བརྟུལ་ཞུགས་བརྟན། །ཞེས་པ་ནི་རྡོ་རྗེའི་བརྟུལ་ཞུགས་སོ། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཥ་སྟྭཾ་དྷཱ་ར་ཡཱ་མི་བཛྲ་ས་ཏྭ་ཧི་ཧི་ཧི་ཧི་ཧཱུཾ། ཞེས་པ་ནི་དྲིལ་བུའི་དམ་ཚིག་གོ། །དེ་བཞིན་དུ་  
རང་བྱིན་གྱིས་བརླབ་པར་བྱས་ནས་བསྒྲུབ་པར་བྱའོ། །དེ་ལ་དང་པོར་རང་གི་སྙིང་གར་ཟླ་བའི་དཀྱིལ་འཁོར་ལ་གཅིག་ཏུ་གྱུར་པར་བསམ་པར་བྱའོ། །དེ་ནས་རང་གི་ལུས་ལ་ས་མ་ཡ་ཨཿ་ཞེས་བཟླས་ལ་ཟླ་བའི་དཀྱིལ་འཁོར་བལྟ་བར་བྱའོ། །བཛྲ་སཏ་ཨཿ་ཞེས་པས་སླར་ཡང་ཟླ་བ་ལ་ཧཱུཾ་ཡིག་ལས་རྡོ་རྗེ་སྟེ་  
རྡོ་རྗེའི་ང་རྒྱལ་ལོ། །དེ་ཡོངས་སུ་གྱུར་པ་ལས་བདག་ཉིད་རྡོ་རྗེ་སེམས་དཔའ་སྐུ་མདོག་དཀར་པོ་དེའི་ང་རྒྱལ་བསྒོམ་པར་བྱའོ། །རྡོ་རྗེ་སེམས་དཔའ་བདག་གོ། །རྡོ་རྗེ་སེམས་དཔའི་སྐུ་ཆེན་པོར་བལྟས་ནས་ཕྱག་རྒྱ་ཆེན་པོ་བཅིང་བར་བྱའོ། །དེ་ནས་སྐུའི་དཀྱིལ་འཁོར་བསྒོམ་པར་བྱའོ། །ཨོཾ་བཛྲ་  
སཏ་ཧཱུཾ་ཞེས་བརྗོད་པར་བྱའོ། །གནས་ཉི་ཤུ་རྩ་བརྒྱད་དུ་ཟླ་བའི་དཀྱིལ་འཁོར་བལྟ་བར་བྱའོ། །དེ་ལ་འདི་རྣམས་ས་བོན་ནོ། །ཨོཾ་བཛྲ་སཏ་ཨཿ། བཛྲ་རཱ་ཛ་ཨཿ། བཛྲ་ཏཱ་ག་ཨཿ། བཛྲ་སཱ་དཧུ་ཨཿ། བཛྲ་རཏྣ་ཨཿ། བཛྲ་ཏེ་ཛ་ཨཿ། བཛྲ་ཀེ་ཏུ་ཨཿ། བཛྲ་ཧ་ས་ཨཿ། བཛྲ་དྷརྨ་ཨཿ། བཛྲ་ཏཱིཀྵྞ་ཨཿ། བཛྲ་  
ཧེ་ཏུ་ཨཿ། བཛྲ་བྷཱ་ཥ་ཨཿ། བཛྲ་ཀརྨ་ཨཿ། བཛྲར་རཀྵ་ཨཿ། བཛྲ་ཡཀྵ་ཨཿ། བཛྲ་སནྡྷི་ཨཿ། བཛྲ་ལཱ་སྱེ་ཨཱ། བཛྲ་མཱ་ལེ་ཨཿ། བཛྲ་གའི་ཏེ་ཨཿ། བཛྲ་ནྲྀ་ཏྱེ་ཨཿ། བཛྲ་དྷཱུ་པྤེ་ཨཿ། བཛྲ་པུཥྤེ་ཨཿ། བཛྲ་ཨཱ་ལོ་ཀེ་ཨཿ། བཛྲ་གནྡྷེ་ཨཿ། བཛྲཱཾ་ཀུ་ཤ་ཨཿ། བཛྲ་པཱ་ཤ་ཨཿ། བཛྲ་སྥོ་ཊ་ཨཿ། བཛྲ་བེ་ཤ་  
ཨཿ་དེའི་སྟེང་དུ་མཚན་མ་བལྟས་ནས་རྡོ་རྗེ་བདག་གོ་ཞེས་ཇི་སྲིད་དྲིལ་བུའི་ང་རྒྱལ་གྱི་མཐར་ཐུག་པ་བརྗོད་པར་བྱའོ། །ས་བོན་དང་མཚན་མ་ཡོངས་སུ་གྱུར་པ་ལས་ལྷ་རྣམས་ཀྱི་ང་རྒྱལ་བྱེད་ཅིང་བསྒོམ་པར་བྱའོ། །ས་བོན་ལས་རྡོ་རྗེ་སེམས་དཔའ་བདག་གོ་ཞེས་པ་ནས་ཇི་སྲིད་དུ་རྡོ་རྗེ་འབེབས་པ་བདག་གོ་ཞེས་  
  
།དེ་ལ་འདིར་ལྷ་རྣམས་ཀྱི་གནས་སུ་རང་གི་སྙིང་གར་རྡོ་རྗེ་སེམས་དཔའ་དཀར་པོའོ། །རྡོ་རྗེ་སེམས་དཔའི་གཡས་སུ་རྡོ་རྗེ་རྒྱལ་པོ་སེར་པོའོ། །གཡོན་དུ་རྡོ་རྗེ་ཆགས་པ་དམར་པོའོ། །རྒྱབ་ཏུ་རྡོ་རྗེ་ལེགས་པ་མར་ཀ་ཏའི་མདོག་གོ། །དཔྲལ་བར་རིན་ཆེན་  
རྡོ་རྗེ་སེར་པོའོ། །མགོ་བོའི་རྒྱབ་ཏུ་རྡོ་རྗེ་གཟི་བརྗིད་ཉི་མའི་མདོག་ལྟ་བུའོ། །འཕགས་པ་དག་ལ་རྡོ་རྗེ་ཏོག་ནམ་མཁའི་མདོག་ལྟ་བུའོ། །སོའི་ཕྲེང་བ་རྣམས་ལ་རྡོ་རྗེ་བཞད་པ་པདྨའི་རྩ་བ་དཀར་པོ་ལྟ་བུའོ། །མགྲིན་པར་རྡོ་རྗེ་ཆོས་དཀར་དམར་རོ། །ནུ་མའི་བར་དུ་རྡོ་རྗེ་རྣོན་པོ་ནམ་མཁའི་མདོག་  
ལྟ་བུའོ༑ །ལྟེ་བ་ལ་རྡོ་རྗེ་རྒྱུ་གསེར་གྱི་ཁ་དོག་ལྟ་བུའོ། །ལྕེ་ལ་རྡོ་རྗེ་སྨྲ་བ་ཟངས་ཀྱི་ཁ་དོག་ལྟ་བུའོ། །སྤྱི་བོར་རྡོ་རྗེ་ལས་ཁ་དོག་སྣ་ཚོགས་པའོ། །དཔུང་པ་དག་ལ་རྡོ་རྗེ་བསྲུང་བ་གསེར་གྱི་ཁ་དོག་ལྟ་བུའོ། །ཞལ་ལ་རྡོ་རྗེ་གནོད་སྦྱིན་གྱི་ནག་པོའོ། །རྐེད་པ་ལ་རྡོ་རྗེ་མཚམས་སེར་པོའོ། །རྡོ་རྗེ་  
སེམས་དཔའི་གཡོན་ལོགས་སུ་སྒེག་མོ་དཀར་མོའོ། །རྡོ་རྗེ་རིན་ཆེན་མེ་ཏོག་མ་སེར་མོའོ། །སྤྱན་ལ་མར་མེ་མ་དམར་མོའོ། །ནུ་མའི་གཡོན་ལོགས་སུ་གླུ་མ་དམར་མོའོ། །རྡོ་རྗེ་ལས་ཀྱི་གཡོན་ལོགས་སུ་གར་མ་སྣ་ཚོགས་མདོག་གོ། །སྒྲུབ་པ་པོའི་གསང་གནས་སུ་བདུག་སྤོས་མ་དཀར་མོའོ། །སྤྱི་བོར་  
མེ་ཏོག་མ་སེར་མོའོ། །སྤྱན་ལ་མར་མེ་དམར་མོའོ། །ནུ་མའི་བར་དུ་དྲི་ཆབ་མ་ཁ་དོག་སྣ་ཚོགས་པའོ། །བརླ་གཡས་པ་ལ་རྡོ་རྗེ་ལྕགས་ཀྱུའོ། །བརླ་གཡོན་པ་ལ་རྡོ་རྗེ་ཞགས་པ་ནག་པོའོ། །བྱིན་པ་གཡས་པ་ལ་རྡོ་རྗེ་རྒྱས་པ་དཀར་པོའོ། །བྱིན་པ་གཡོན་པ་ལ་རྡོ་རྗེ་འབེབས་པ་སྣ་ཚོགས་  
མདོག་གོ། །རང་རང་གི་ཕྱག་རྒྱ་ཆེན་པོ་བཅིངས་ནས་དེ་ལྟ་བུའི་སྐུ་རང་གི་ལུས་ལ་སྐད་ཅིག་གིས་ལྷའི་རྣམ་པ་ཉི་ཤུ་རྩ་བརྒྱད་ཀྱི་གནས་སུ་རྣམ་པར་བསྒོམ་པར་བྱའོ་ཞེས་པ་ནི་ས་བོན་དང་མཚན་མས་ལྷའི་ང་རྒྱལ་བྱའོ། །དེའི་རྗེས་ལ་སྔོན་མ་བཞིན་དུ་སྙིང་གར་གྱུར་པའི་རྡོ་རྗེ་ལས་འོད་ཟེར་ངེས་  
པར་འབྱུང་སྟེ། རྡོ་རྗེ་རྒྱུའི་ལས་ཀྱི་ཕྱག་རྒྱས་ནམ་མཁའ་ལ་དཀྱིལ་འཁོར་སྤྲུལ་པར་བྱའོ། །ཨོཾ་བཛྲ་ཙཀྲ་ཧཱུཾ། རང་གི་ལུས་ལ་རྡོ་རྗེ་སེམས་དཔའ་ལ་སོགས་པའི་སྐུ་ཡང་འདུས་པའི་ཕྱག་རྒྱ་བཅིངས་ནས་འདི་ཉིད་བརྗོད་པར་བྱའོ། །ཛཿ་ཧཱུཾ་བཾ་ཧོཿ་ཡིད་ཀྱིས་ལེགས་པར་རབ་ཏུ་སྦྱོར་བས་  
  
༄༅། །སངས་རྒྱས་ཐམས་ཅད་ལ་རབ་ཏུ་གཞུག་པར་བྱའོ། །ལག་པ་དག་རྡོ་རྗེ་བཅིངས་ནས་རྡོ་རྗེའི་སེ་གོལ་གྱིས་རྣམ་པར་གྲོལ་བས་སོ། །དཔལ་རྡོ་རྗེ་སེམས་དཔའི་རྣལ་འབྱོར་གྱི་བདག་ཉིད་སངས་རྒྱས་འདུས་པར་བྱའོ། །གཡོན་པའི་ཐལ་མོའི་སྒྲ་དང་ཐལ་མོ་མཉམ་པས་  
བསྒྲུབ་པར་བྱ་སྟེ། གཡས་པའི་ཐལ་མོར་གསུངས་པ་ནི་གདབ་པར་བྱ་བ་གཉིས་ཀས་ཀྱང་ངོ་ཞེས་པ་ནི་རྡོ་རྗེའི་སྒྲ་འདུས་པའི་ཕྱག་རྒྱའོ། །དེ་ནས་རྡོ་རྗེ་ལྕགས་ཀྱུ་ལ་སོགས་པ་རྣམས་ཀྱིས་དགུག་པ་དང། གཞུག་པ་དང། བཅང་བ་དང། དབང་དུ་བྱ་བ་རྣམས་བྱས་ནས་མཆོད་ཡོན་ལ་སོགས་  
པ་ཕྱིའི་མཆོད་པ་རྣམས་ཀྱིས་ཡང་དག་པར་མཆོད་ནས་དམ་ཚིག་ཀྱང་བལྟ་བར་བྱའོ། །ཨོཾ་བཛྲ་དྷཱ་ཏུ་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་སཏ་དྲྀ་ཤྱ། ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་རཏྣ་བཛྲ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་དྷརྨ་བཛྲ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་  
ས་མ་ཡ་ཧཾ། ཨོཾ་ཀརྨྨ་བཛྲ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་སཏ་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་རཱ་ཛ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་རཱ་ག་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་སཱ་དྷཱུ་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ་  
ཨོཾ་བཛྲ་རཏྣ་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ཏི་ཛ་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ཀེ་ཏུ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་ཧཾ། ཨོཾ་བཛྲ་ཧཱ་ས་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་དྷརྨྨ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ཏཱི་དྲྀ་ཤྱ་ཛཿ་  
ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ཧི་ཏུ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་བྷཱ་ཥ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ཀརྨྨ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་རཀྵ་དྲྀ་ཤ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ཡཀྵ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་  
མ་ཡ་ཧཾ། ཨོཾ་བཛྲ་སནྡྷི་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ལཱ་སྱེ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་མཱ་ལེ་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་གའི་ཏི་དྲྀ་ཤྱ་ཛཿ་ཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་ནྲྀ་ཏྱེ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ་  
  
ཨོཾ་བཛྲ་པུཥྤེ་དྲྀ་ཤྱ་ཛཿ་ཧཱུཾ་བཾ་ཧོཿ། །ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་གནྦྷེ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་སཾ་སྐཱ་ར་པཱ་རི་ཤུདྡྷ་དྷརྨྨ་ཏེ་ག་གནས་མུངྒ་ཏེ་སྭ་བྷཱ་བ་བི་ཤུདྡྷེ་མ་ཧཱ་  
ན་ཡ་པཱ་རི་བཱ་ར་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲཱཾ་ཀུ་ཤ་དྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་པཱ་ཤ་དྲི་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་བཛྲ་སྥོ་ཊ་དྲི་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སཏཾ་ས་མ་ཡ་ཧཾ། ཨོཾ་བཛྲཱ་བེ་ཤ་དྲི་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་ས་མ་ཡ་ཧཾ། ཨོཾ་སརྦ་ཏ་ཐཱ་ག་ཏ་མ་ཧཱ་ཡོ་གའི་  
ཤྭ་རི་ཧཱུཾ་ཞེས་ལན་གསུམ་བརྗོད་པར་བྱའོ། །ཡང་ན་ལན་ཅིག་གོ། །ཐམས་ཅད་ཀྱིས་ཀྱང་དམ་ཚིག་གི་ཕྱག་རྒྱས་རང་གི་སྙིང་གར་ཧཱུཾ་ཡིག་གི་རྡོ་རྗེ་དཀར་པོ་རྩེ་ལྔ་པ་ཕྱག་རྒྱ་རབ་ཏུ་སྦྱོར་བས་བསྐྱེད་པར་བྱའོ། །དེ་ལ་ཕྱག་རྒྱའི་མཚན་ཉིད་འདི་རྣམས་སོ། །དམ་ཚིག་ཕྱག་རྒྱ་ཐམས་ཅད་ནི། །  
རྡོ་རྗེ་བཅིང་བས་ཡང་དག་འབྱུང། །རྡོ་རྗེ་བཅིང་བ་བླ་ན་མེད། །དེ་རྣམས་བཅིང་བར་རབ་བཤད་བྱ། །སེམས་དཔའ་རྡོ་རྗེ་བསྟན་བྱས་ནས། །གུང་མོ་བདེ་བར་སྦྱར་བ་ཡིས། །གུང་མོའི་མཐའ་མ་ཡང་དག་བསྐུམ། །སངས་རྒྱས་གཉིས་པར་བཤད་པ་ཡིན། །གུང་མོའི་མཐེ་བོར་བཤད་པ་  
ཡིས༑ །པདྨ་བསྐུམ་པ་དབུས་མའོ། །སངས་རྒྱས་ལྔ་པ་ཕྱག་རྒྱ་ནི། །དེ་ཉིད་བཞིན་དུ་རྩེ་མོ་བསྐུམ། །དེ་ནས་གཞན་ཡང་རབ་བཤད་བྱ། །དེ་བཞིན་གཤེགས་པའི་རིགས་ཀྱི་ནི། །ལག་པ་གཉིས་ཀྱི་ཟླ་བ་ལ། །གུང་མོའི་སོར་མོ་སྤང་བྱ་སྟེ། །མཐའ་མའི་སོར་མོ་གདོང་གྱུར་པས། །  
རྡོ་རྗེ་སེམས་དཔའ་རྡོ་རྗེ་བདག། །རྩེ་མོའི་ལྕགས་ཀྱུས་རབ་སྦྱོར་བས། །ལེགས་པར་མཛད་པ་རབ་སྦྱིན་པ། །རྡོ་རྗེ་སེམས་དཔའ་བཞི་ཡིས་ནི། །གྲུབ་པའི་ཕྱག་རྒྱའི་ཚོགས་སུ་བཤད། །རིན་ཆེན་རྡོ་རྗེ་མཚུངས་འབྱུང་ལས། །སྡིགས་མཛུབ་གདོང་དུ་སྦྱར་བ་ལས། །དེ་ལ་དེ་བཞིན་  
གུང་མོ་དང། །མིང་མེད་མཐེའུ་ཆུང་རབ་ཏུ་བརྐྱང། །བ་དན་གྱུར་པ་མཚུངས་པ་ལ། །མིང་མེད་མཐེའུ་ཆུང་དག་ནི་སྦྱར། །བཞད་པའི་གནས་སུ་གནས་ནས་ནི། །དེ་ཡང་དེ་བཞིན་ཡོངས་སུ་བསྐོར། །རབ་བརྐྱང་མཉམ་དུ་མཐེ་བ་ཆེན་གནས། །སྡིགས་མཛུབ་ཀུན་ནས་བསྐུམ་པར་བྱ། །དེ་ཉིད་རྡོ་རྗེ་  
  
༄༅། །མཛོད་དུ་སྟེ། །གུང་མོ་གདོང་དུ་བསྙེན་པའོ། །དེ་ཉིད་མཚུངས་པ་སྣ་ཉིད་ལ། །མཐེའུ་ཆུང་འཁོར་ལོར་ཡང་དག་ཤེས། །སོར་མོ་བཅིངས་པ་གྲོལ་གྱུར་ནས། །གདོང་དུ་ལངས་ཤིང་རབ་ཏུ་བརྐྱང། །མཐེའུ་ཆུང་མཐེ་བ་ཆེན་གདོང་དག་ཏུ། །དམ་ཚིག་ལས་བཅས་སྤང་  
བའོ༑ །དེ་ཉིད་བཞིན་དུ་རྩེ་མོ་མཚུངས། །སྙིང་གའི་གནས་སུ་རབ་ཏུ་བརྐྱང། །རྩེ་མོ་རྩེར་བཀུག་མཆེ་བ་ཡིས། །མཐེ་ཆུང་མཚམས་ནས་གྲོལ་བའོ། །མཐེའུ་ཆུང་བར་དག་མཐེ་བ་ཆེན་བཙིར། །རྩེ་མོ་དག་གིས་བཀུག་པའོ། །སྙིང་གར་མཐེ་བ་ཆེན་མཚུངས་པ་དང། །ཕྲེང་བ་རབ་ཏུ་  
བརྐྱང་བ་དང། །ཐལ་མོ་རྩེ་མོ་གདོང་དུ་བཟུང། །གར་ནི་སྤྱི་བོར་ཡང་དག་སྦྱར། །རྡོ་རྗེ་བཅིངས་ནས་སྟེར་བར་བྱེད། །རང་གི་ཐལ་སྦྱར་སྤྱི་བོར་སྟེར། །སོར་མོ་རྣམས་ནི་མཉམ་དུ་བཙིར། །མཐིལ་ནི་རབ་ཏུ་བརྐྱང་བའོ། །གཡོན་པ་དེ་བཞིན་གཤེགས་པའི་ཐལ་མོ་གན་རྒྱལ་དུ་བྱས་  
ཆེན་པོ་བཅིངས་ནས་ཤར་སྦྱང་ཞིང་དེ་བཞིན་གཤེགས་པའི་ཆུང་ནས་བརྩམས་ཏེ་རྣམ་པར་རྒྱལ་བའི་ཐལ་མོ་ཡང་དག་པར་སྦྱར་བར་བྱའོ། །བྱམས་པ་ལ་སོགས་པ་རྣམས་ཀྱི་དམ་ཚིག་གི་ཕྱག་རྒྱའི་མཚན་ཉིད་ནི། སྡིགས་མཛུབ་གཅིག་པ་ཡང་དག་བསྐུམ། །མཐེབ་ཆེན་གཉིས་བོ་འདུད་པ་  
བཅིངས། །མཐེབ་ཆེན་རྩེ་མོ་སྐེད་པར་བཅིངས། །རྡོ་རྗེ་ཁུ་ཚུར་རྩེ་མོར་སྦྱར། །ཞེས་པ་ནི་དམ་ཚིག་གི་ཕྱག་རྒྱའི་མཚན་ཉིད་དོ། །དེའི་རྗེས་ལ་རྣམ་པར་སྣང་མཛད་ཀྱི་ཕྱག་རྒྱ་ཆེན་པོ་བཅིངས་ནས་ཤར་སྦྱང་ཞིང་དེ་བཞིན་གཤེགས་པའི་ལྗགས་རྣམས་ལ་ཆོས་ཀྱི་ཕྱག་རྒྱ་དགོད་པར་བྱའོ། །རྡོ་རྗེ་  
ཡེ་ཤེས་དམ་ཚིག་ཁྱོད། །ཀུན་གཞི་ཉིད་ཀྱེ་མ་བདེ་བ་ལེགས་པའི་ལེགས་པ། ཤིན་ཏུ་ཆེན་པོ་ཉིད། གཟུགས་སྣང་བ། དོན་ཐོབ་པ། ཧ་ཧ་ཧཱུཾ་ཧཾ། ཐམས་ཅད་བྱེད་པ། སྡུག་བསྔལ་གཅོད་པ། སངས་རྒྱས་བྱང་ཆུབ། སྒྲ་སྙན། ཤིན་ཏུ་དབང་ཉིད། མི་འཇིགས་པ་ཉིད། སྒྲ་ཟབ་པ་  
ཐམས་ཅད་གྲུབ་པ། དགའ་བ་ཆེན་པོ། །གཟུགས་མཛེས་པ། རྣམ་པར་བདེ་བ། ཐམས་ཅད་མཆོད་པ། རབ་ཏུ་ཚིམ་པ། འབྲས་བུའི་འགྲོ་བ། ཤིན་ཏུ་གཟི་བརྗིད་མཆོག། དྲི་བཟངས་མཆོག། །ཨོཾ་སརྦ་སཾ་སྐཱ་ར་པ་རི་ཤུདྡྷ་དྷརྨྨ་ཏེ་ག་གནས་མུངྒ་ཏེ་སྭ་བྷཱ་བ་བི་ཤུདྡྷེ་མ་ཧཱ་ན་ཡ་པ་རི་ཝཱ་རེ་  
  
ཨ་ཡཱ་ཧི་ཛཿ། ཨ་ཧི་ཧཱུཾ་ཧཱུཾ། ཧེ་སྥོ་ཊ་བཾ། གྷཎྜ་ཨཿ་ཨཿ་ཞེས་པ་ནི་ཆོས་ཀྱི་ཕྱག་རྒྱའོ། །དེ་ནས་ལས་ཀྱི་ཕྱག་རྒྱ་བཅིངས། །རང་གི་སྙིང་གར་ཨ་ཡིག་ལས། །སྣ་ཚོགས་རྡོ་རྗེ་བསམ་པར་བྱ། །རྡོ་རྗེ་ཁུ་ཚུར་ལས་བྱུང་བ། །རྡོ་རྗེ་ཁུ་ཚུར་གཉིས་བཅིངས་ཏེ། །སྙོམས་འཇུག་གཉིས་པ་  
གཉིས་སུ་བྱ། །རྡོ་རྗེའི་ཕྱག་རྒྱ་གཉིས་ལས་ཀྱང། །དེ་ལས་བཅིང་བ་རབ་བཤད་བྱ། །རྡོ་རྗེ་ཁུ་ཚུར་གྱི་མཚན་ཉིད་དོ། །ཨོཾ་བཛྲ་དྷཱ་ཏུ་ཧཱུཾ། གཡོན་དུ་རྡོ་རྗེའི་ཐལ་བཟུང་ནས། །གཡས་པ་ཡང་དག་བླང་བར་བྱ། །བྱང་ཆུབ་མཆོག་གི་ཕྱག་རྒྱ་ཡིས། །སངས་རྒྱས་བྱང་ཆུབ་རབ་སྩོལ་མཛད། །  
ཨོཾ་བཛྲ་སཏ་ཧཱུཾ། གཡོན་པའི་ཁུ་ཚུར་སྣམ་སྦྱར་གྱི། །ཟུང་ནས་འཛིན་པ་སྙིང་གར་སྦྱོར། །གཡས་པ་ཡི་ནི་ས་གནོན་བྱ། །ཨོཾ་རཏྣ་བཛྲ་ཏྲཱཾ། དེ་བཞིན་དུ། དེ་ནི་གཡས་ཀྱིས་མཆོག་སྦྱིན་ཚུལ། །ཨོཾ་དྷརྨ་བཛྲ་ཧྲཱི་ཏིང་འཛིན་མཆོག་གོ། །ཨོཾ་ཀརྨ་བཛྲ་ཨཿ་གཡོན་པ་སྣམ་སྦྱར་ཁུ་ཚུར་ཏེ། །གཡས་པ་  
མི་འཇིགས་སྦྱིན་པར་མཛད། །ཨོཾ་བཛྲ་སཏ་ཧཱུཾ། སྙིང་པོ་དང་བཅས་པས་འགུགས་པ། །ཨོཾ་བཛྲ་རཱ་ཛ་ཛཿ་ཕྱག་གཉིས་ཀྱིས་ལྕགས་ཀྱུ་འཛིན་པས་གནས་པའོ། །ཨོཾ་བཛྲ་རཱ་ག་ཧོཿ་མདའ་འགེངས་པའི་སྦྱོར་བས་སོ། །ཨོཾ་བཛྲ་སཱ་དཧུ་སཿ་ལེགས་པར་བྱེད་པ་ཐུགས་ཀར་གནས་པའོ། །ཨོཾ་བཛྲ་རཏྣ་ཨོཾ། །རྡོ་  
རྗེ་གཉིས་ཀྱིས་དབང་བསྐུར་བའོ། །ཨོཾ་བཛྲ་ཏེ་ཛ་ཨཿ་སྙིང་གར་ཉི་མ་སྟོན་པའོ། །ཨོཾ་བཛྲ་ཀེ་ཏུ་ཏྲཱཾ་གཡོན་དུ་གནས་པའི་དཔུང་པའི་དབྱུག་པ་ཡང་ངོ། །ཨོཾ་བཛྲ་ཧཱ་ས་ཧ། དེ་བཞིན་དུ་གདོང་ཡོངས་སུ་བསྐོར་བའོ། །ཨོཾ་བཛྲ་དྷརྨ་ཧྲཱི་གཡས་པ་དང་གཡོན་པ་རྣམ་པར་གྱེད་པའོ། །ཨོཾ་བཛྲ་ཏིཀྵྞཱ་  
དྷཾ༑ སྙིང་གཡོན་པས་རལ་གྲི་བསྣམས་པའོ། །ཨོཾ་བཛྲ་ཧེ་ཏུ་མཾ། མགལ་མེའི་འཁོར་ལོ་བཞིན་དི་བསྐོར་རོ། །ཨོཾ་བཛྲ་བྷཱ་ཥ་རཾ། རྡོ་རྗེ་གཉིས་གདུང་དུ་བླང་ངོ། །ཨོཾ་བཛྲ་ཀརྨ་ཀཾ། རྡོ་རྗེའི་གར་གྱིས་བསྐྲོ་ཞིང་གྲོལ་བ་གཙུག་ཏོར་དུ་གནས་པའོ། །ཨོཾ་བཛྲ་རཀྵ་ཧཾ། གོ་ཆའོ། །ཨོཾ་བཛྲ་ཡཀྵ་  
ཧཱུཾ༑ མཐེབ་ཆུང་མཆེ་བའི་རྩེ་མོའོ། །ཨོཾ་བཛྲ་མུཥྚི་བཾ། ཁུ་ཚུར་གཉིས་པོ་ངེས་པར་བཙིར་བའོ། །ཨོཾ་བཛྲ་ལཱ་སྱེ་ཧཱུཾ། རྡོ་རྗེའི་ལྟོ་རབ་ཏུ་སྦྱོར་བས་ཉལ་བ་བཞིན་སྨད་པར་བྱའོ། །ཨོཾ་བཛྲ་མཱ་ལེ་ཏྲཱཾ། ཕྲེང་བ་འཆིང་བའོ། །ཨོཾ་བཛྲ་གའི་ཏི་ཧྲཱི་གདོང་འབྱེད་པའོ། །ཨོཾ་བཛྲ་ནྲྀ་ཏྱེ་ཨཿ་གར་གྱིས་  
  
༄༅། །ཡོངས་སུ་བསྐོར་བའོ། །ཨོཾ་བཛྲ་དྷཱུ་པེ་ཧཱུཾ། རྡོ་རྗེ་ཁུ་ཚུར་གྱི་རབ་ཏུ་སྦྱོར་བས་སྤོས་ཕོར་རོ། །ཨོཾ་བཛྲ་པུཥྤེ་ཏྲཱཾ། ཐལ་མོ་གན་རྐྱལ་མེ་ཏོག་གི་སྙེམ་པའོ། །ཨོཾ་བཛྲ་ལོ་ཀེ་ཧྲཱི་མར་མེའི་སྡོང་བུ་བཅིངས་པའོ། །ཨོཾ་བཛྲ་གནྡྷེ་ཨཿ་དྲིའི་དུང་ཆོས་ཀྱི་ཚུལ་ལོ། །ཨོཾ་བཛྲ་མཻ་ཏྲི་ཡ་ཧ་ར་  
ཎཱ་ཡ་སཱ་ཧཱ། རྡོ་རྗེ་ཁུ་ཚུར་གཉིས་བཅིངས་ནས། །ཕན་ཚུན་མཉམ་དུ་མཐུན་གྱུར་པ། །མཛུབ་མོ་གུང་མོ་ཀུན་ནས་བསྐུམ། །མེ་ཏོག་རྣམ་པར་གཟུང་བར་བྱ། །ཨོཾ་ཨ་མོ་གྷ་དརཤི་ནི་ཧཱུཾ། གཡོན་པའི་ཁུ་ཚུར་སྐེད་པར་བཞག་ནས། གཡས་པའི་གུང་མོ་དང་མཛུབ་མོ་དག་མིག་གི་རྣམ་པར་  
གཟུང་བར་བྱའོ། །ཨོཾ་བཛྲ་པཱ་པཾ་ཛ་ཧ་སརྦ་པཱ་བཾ་བི་ཤོདྡྷ་ནི་ཧཱུཾ། རྡོ་རྗེ་ཁུ་ཚུར་གཉིས་ཀྱི་མཛུབ་མོ་ལྕགས་ཀྱུའི་རྣམ་པར་བྱའོ། །ཨོཾ་སརྦ་ཤོ་ཀ་ཏ་མོ་ནིརྒྷཱ་ཏ་ན་མ་ཏི་ཧཱུཾ། གཡོན་པའི་སྐེད་པར་བཞག་ནས་གཡས་པ་དབྱུག་པར་བྱའོ། །ཨོཾ་གནྡྷ་ཧ་སྟི་ནི་ཧཱུཾ། གཡོན་པ་ལྟེ་བར་གནས་ནས་ཁུ་ཚུར་གླང་  
པོ་ཆེའི་རྫིང་བུར་བྱས་གཡས་པས་གཟུང་བར་བྱའོ། །ཨོཾ་སཱུ་རཾ་ག་མེ་ཧཱུཾ་གཡོན་བསྐེད་པར་བཞག་ནས། གཡས་པས་རལ་གྲི་གཟུང་བར་བྱའོ། །ཨོཾ་གེ་ག་ནེ་གེ་ག་ན་ལོ་ཙ་ནེ་ཧཱུཾ། ཁུ་ཚུར་གཡོན་པ་སྙིང་གར་བྱས་ནས་ཁུ་ཚུར་གཡས་པ་སྤྱི་བོར་བསྐོར་བར་བྱའོ། །ཨོཾ་ཛྙཱ་ན་ཀེ་ཏུ་ཛྙཱ་པྲ་ཏྲི་ཧཱུཾ། ཁུ་  
ཚུར་གཉིས་ཀྱི་གཡས་ཕྱོགས་སུ་རྒྱལ་མཚན་གཟུང་བར་བྱའོ། །ཨོཾ་ཨ་མི་ཏེ་ཨ་མི་ཏོདྦྷ་ཝ་ཧཱུཾ་ལག་པ་གཉིས་ཀྱིས་བུམ་པ་བཟུང་བར་བྱའོ། །ཨོཾ་ཙནྡྲེ་ཙནྡྲ་བྱ་བ་ལོ་ཀི་ནི་ཧཱུཾ་སཱ་ཧཱ། ཁུ་ཚུར་གཡོན་པ་བརླའི་སྟེང་དུ་བཞག་ནས་ལག་པ་གཡས་པས་གཡས་ཕྱོགས་སུ་མཐེའུ་ཆུང་དང་མཐེ་བ་ཆེན་ཟླ་བའི་རྣམ་པར་  
བྱའོ༑ །ཨོཾ་བྷ་དྲ་བ་ཏི་བྷ་དྲ་པཱ་ལེ་ཧཱུཾ། ལག་པ་གཉིས་ཀྱིས་པདྨའི་རྣམ་པར་རྒྱས་པར་བྱའོ། །ཨོཾ་ཛཱ་ལ་ནི་མ་ཧཱ་ཛཱ་ལ་ནི་ཡེ་ཧཱུཾ། ལག་པ་གཉིས་ཀྱིས་ནུ་མ་གཉིས་གོ་ཆར་བཟུང་བར་བྱའོ། །ཨོཾ་བཛྲ་གརྦྷེ་ཧཱུཾ། གཡོན་པས་རྐེད་པར་བཞག་ནས་གཡས་པའི་སོར་མོ་གུང་མོ་སྙིང་གར་འཕང་བར་  
བྱའོ༑ །ཨོཾ་ཨཀྵ་ཡེ་མ་ཏི་ཡཀྵ་ཀརྨཱ་བ་ར་ན་ཎ་བི་ཤོ་དྷ་ནི་སཱ་ཧཱ། ཁུ་ཚུར་གཡོན་པ་སྙིང་གར་བཀོད་ནས་གཡས་པས་མཆོག་སྦྱིན་གྱི་རྣམ་པ་བྱའོ། །ཨོཾ་པྲ་ཏི་བྷཱ་ནི་པྲ་ཏི་བྷཱ་ན་ཀུ་ཊེ་ཧཱུཾ་སཱ་ཧཱ། གཡོན་པ་ལྟེ་བར་བཞག་ནས་ཁུ་ཚུར་གཡས་པས་ཐལ་ལྕག་འཕེན་པའོ། །ཨོཾ་ས་མནྟ་བྷ་དྲེ་  
  
ལག་པ་གཡོན་པ་སྐེད་པར་བཀོད་ནས་གཡས་པ་རིན་པོ་ཆེའི་ཁུ་ཚུར་རོ། །ཨོཾ་བཛྲཱཾ་ཀུ་ཤ་ཛཿ་མཛུབ་མོ་ལྕགས་ཀྱུ་བཅིངས་ནས་མཐེབ་ཆུང་ལྕགས་ཀྱུ་ཆེན་པོའོ། །ཨོཾ་བཛྲ་པཱ་ཤ་ཧཱུཾ། ལག་པ་མདུད་པའོ། །ཨོཾ་བཛྲ་སྥོ་ཊ་བ་བཾ། གྲི་གུག་རྩེ་མོ་དག་གིས་སོ། །ཨོཾ་བཛྲཱ་བེ་ཤ་ཧོཿ་རྒྱ་བདག་  
ནས་ཀྱང་བསྡམ་པར་བྱའོ་ཞེས་པའི་ལས་ཀྱི་ཕྱག་རྒྱའོ། །དེའི་རྗེས་ལ་རང་གི་སྙིང་གར་ཡེ་ཤེས་སེམས་དཔའ་རྡོ་རྗེ་བསྒོམས་ནས་རྡོ་རྗེ་དང་རྡོ་རྗེ་དྲིལ་བུ་དང་བཅས་པའི་ཕྱག་རྒྱ་ཆེན་པོས་བཅིང་བར་བྱའོ། །བཛྲ་དྷཱ་ཏུ་ར་ཧཾ། ཇི་ལྟར་གསུངས་པའི་བྱང་ཆུབ་མཆོག་གོ། །བཛྲ་སཏོཧཾ། ལག་པ་གཡོན་  
པ་པང་དུ་བཞག་ནས་གཡས་པས་ས་གནོན་ནོ། །རཏྣ་བཛྲོཧཾ། དེ་ལྟ་བུ་ཉིད་ལ་གཡས་པས་མཆོག་སྦྱིན་ནོ། །དྷརྨྨ་བཛྲོ་ཉ་ཧཾ། ཏིང་ངེ་འཛིན་མཆོག་གོ། །ཀརྨྨ་བཛྲོཧཾ། དེ་ལྟ་བུ་ཉིད་ལ་གཡས་པས་མི་འཇིགས་པའོ། །བཛྲ་སཏ་ཧཾ། འགྱིང་བ་དང་བཅས་པས་རྡོ་རྗེ་འགུགས་  
པའོ༑ །བཛྲ་རཱ་ཛོཧཾ། རྡོ་རྗེ་ལྕགས་ཀྱུས་འགུགས་པར་བྱེད་པའོ། །བཛྲ་རཱ་གོཧཾ། རྡོ་རྗེ་མདའ་ཡང་དག་པར་འཛིན་པའོ། །བཛྲ་སཱ་དཧུ་ར་ཧཾ། མཉེས་པ་དང་བཅས་པས་ལེགས་པར་བྱེད་པ་རབ་ཏུ་སྦྱོར་བས་དེ་བཞིན་གཤེགས་པ་ཐམས་ཅད་མཉེས་པར་བྱེད་པའོ། །བཛྲ་གརྦྷོཧཾ། གཡས་  
ཀྱི་རྡོ་རྗེ་ཁུ་ཚུར་དབང་བསྐུར་བའི་གནས་སུ་འཛིན་པའོ། །བཛྲ་པྲ་བྷོཧཾ། རྡོ་རྗེ་ཉི་མའི་དཀྱིལ་འཁོར་གྱིས་དེ་བཞིན་གཤེགས་པ་ཐམས་ཅད་རབ་ཏུ་གསལ་བར་མཛད་པའོ། །བཛྲ་ཡཥྚི་ར་ཧཾ། ཡིད་བཞིན་གྱི་ནོར་བུའི་རྒྱལ་མཚན་གྱིས་སྦྱིན་པའི་ཕ་རོལ་ཏུ་ཕྱིན་པ་ལས་ངེས་པར་སྦྱོར་བར་བྱེད་པའོ། །  
བཛྲ་པྲི་ཏིར་ཧཾ། རྡོ་རྗེའི་སྡིགས་མཛུབ་རབ་ཏུ་འགུགས་པར་བྱེད་པའོ། །བཛྲ་ནྲེ་ཏྲོ་ཧཾ། ལག་པ་གཡོན་པས་ལེན་ཞིང་གཡས་པས་འགྱིང་བ་དང་བཅས་པས་པདྨ་རྣམ་པར་རྒྱས་པར་བྱེད་པའོ། །བཛྲ་བུ་དྷ་ར་ཧཾ། ཤེས་རབ་ཀྱི་པུ་སྟི་དང་བཅས་པའི་ཁུ་ཚུར་གཡོན་པ་སྙིང་གར་བྱས་ནས་གཡས་  
པས་རལ་གྲི་འཛིན་པར་བྱེད་པའོ། །བཛྲ་མཎྜོཧཾ། ལག་པ་གཡས་པའི་གུང་མོའི་སོར་མོས་འཁོར་ལོ་རྩིབས་བརྒྱད་པ་སྐོར་བར་བྱེད་པའོ། །བཛྲ་བཱ་ཙོ་ཧཾ། རྡོ་རྗེའི་ལྕེ་ཡང་དག་པའི་གནས་སུ་བྱེད་པའོ། །བཛྲ་བི་ཤྭ་ཧཾ། གཡོན་པ་དཀུར་བརྟེན་ནས་གཡས་པས་སྣ་ཚོགས་རྡོ་  
  
༄༅། །རྗེའོ༑ །བཛྲ་བཱིརྱོཧཾ། །རྡོ་རྗེའི་གོ་ཆ་འཛིན་པའོ། །བཛྲ་ཙཎྜ་ཧཾ། རྡོ་རྗེ་མཆེ་བའི་མཚོན་ཆས་རང་གི་ཞལ་དུ་གནས་ཤིང་འཇིགས་པར་བྱེད་པའོ། །བཛྲ་མུཥྚི་ར་ཧཾ། དམ་ཚིག་རྡོ་རྗེའི་ཁུ་ཚུར་གྱི་རྡོ་རྗེ་རྩེ་ལྔ་པ་བསྡམས་པའོ། །བཛྲ་ལཱ་སྱེ་ཧཾ། དཀུ་གཉིས་སུ་རབ་ཏུ་སྦྱོར་  
བས་གཡོན་དུ་མགོ་ཅུང་ཟད་སྨད་པའོ། །བཛྲ་མཱ་ལཱ་ཧཾ། རིན་པོ་ཆེའི་ཕྲེང་བ་འཛིན་པའོ། །བཛྲ་གའི་ཏི་ཧཾ། པི་ཝང་བདུང་བའོ། །བཛྲ་ནྲྀ་ཏྱ་ཧ། རྡོ་རྗེ་རྩེ་གསུམ་པས་ལག་པ་གཉིས་གར་བྱེད་པའོ། །བཛྲ་དྷཱུ་པཱ་ཧཾ། སྤོས་ཕོར་ལ་གན་བསྣམ་པའོ། །བཛྲ་པུཥྤཱ་ཧཾ། མེ་ཏོག་གི་  
སྣོད་ཕྱག་ན་བསྣམས་པའོ། །བཛྲཱ་ལོ་ཀཱ་ཧཾ། མར་མེའི་སྡོང་བུ་ཕྱག་ན་བསྣམས་པའོ། །བཛྲ་གནྡྷཱ་ཧཾ། དྲིའི་དུང་ཕྱག་ན་བསྣམས་པའོ། །མཻ་ཏྲེ་ལོཧཾ། ཕྱག་གཡོན་པས་རིལ་བ་སྤྱི་བླུགས་དང་གཡས་པས་ཀླུ་ཤིང་གི་མེ་ཏོག་བཅས་པའོ། །ཨ་མོ་གྷཱ་དརྵྱ་ཧཾ། གཡོན་པ་དཀུར་  
བརྟེན་ནས་གཡས་པས་པདྨའི་མིག་གོ། །སརྦ་པཱ་པཾ་ཛ་ཧོཧཾ། ལྕགས་ཀྱུ་ཕྱག་ན་བསྣམས་པའོ། །སརྦ་ཤོ་ཀ་ཏ་མོ་ནིརྒྷཱ་ཏ་ན་མ་ཏི་ར་ཧཾ། ལག་པ་གཡོན་པ་རྐེད་པར་བཞག་ནས་གཡས་པ་དབྱུག་པ་འཛིན་པའོ། །གནྡྷ་ཧ་སྟི་ར་ཧཾ། གཡོན་རྐེད་པར་བཞག་ནས་གཡས་པ་དྲིའི་དུང་ངོ།།  
ཤཱུ་རཾ་ག་མོཧཾ། གཡོན་པ་རྐེད་པར་བཞག་ནས་གཡས་པས་རལ་གྲི་འཛིན་པའོ། །ག་ག་ན་གཾ་ཛོཧཾ། གཡོན་པ་རྐེད་པར་བཞག་ནས་གཡས་པས་པདྨ་ལ་གནས་པའི་དམ་པའི་ཆོས་ཀྱི་སྒྲོམ་མོ། །ཛྙཱ་ན་ཀེ་ཏུ་ར་ཧཾ། གཡོན་པ་རྐེད་པར་བཀོད་ནས་གཡས་པས་ཡིད་བཞིན་གྱི་ནོར་བུའི་རྒྱལ་  
མཚན་བསྣམས་པའོ། །ཨ་མི་ཏ་པྲ་བྷོཧཾ། གཡོན་པ་རྐེད་པར་བཞག་ནས་གཡས་པས་བུམ་པ་བསྣམས་པའོ། །ཙནྡྲ་པྲ་བྷོཧཾ། གཡོན་པ་རྐེད་པར་བཞག་ནས་གཡས་པ་ན་པདྨ་དང་ཟླ་བའོ། །བྷ་དྲ་པཱ་ལོཧཾ། གཡོན་པ་རྐང་པར་བཞག་ནས་གཡས་པས་རིན་པོ་ཆེ་བསྣམས་པའོ།།  
ཛཱ་ལ་ནི་པྲ་བྷོཧཾ། ཕྱག་གཉིས་ཀྱིས་གུར་བཟུང་བའོ། །བཛྲ་གརྦྷོཧཾ། གཡོན་པ་རྐེད་པར་བཞག་པའི་ཨུཏྤལའི་སྟེང་དུ་རྡོ་རྗེའོ། །གཡས་པས་ཐུགས་ཀར་རྡོ་རྗེ་འགུགས་པའོ། །ཨཀྵ་ཡ་མ་ཏེ་ར་ཧ། ཕྱག་གཉིས་ཀྱིས་བུམ་པ་བསྣམས་པའོ། །པྲ་ཏི་བྷཱ་ན་ཀུ་ཊོཧཾ། གཡོན་པ་  
  
།གཡས་པ་ཙྪོ་ཊི་ཀའི་ཚུལ་ལོ། །ས་མནྟྦྷ་དྲོཧཾ། གཡོན་པ་རྐེད་པར་བཞག་པ་ལ་གནས་པའི་རིན་པོ་ཆེའི་སྙེ་མའོ། །གཡས་པ་རྨི་འཇིགས་པའི་ཕྱག་རྒྱའོ། །བཛཱ་ཀུ་ཤོཧཾ། ལྕགས་ཀྱུ་འཛིན་པའོ། །བཛྲ་པཱ་  
ཤོཧཾ། ཞགས་པ་བསྣམས་པའོ། །བཛྲ་སྥོ་ཊོཧཾ། རྡོ་རྗེ་རྒྱས་པའི་ཚུལ་ལོ། །བཛྲ་བེ་ཤོཧཾ། དྲིལ་བུ་རབ་ཏུ་སྦྱོར་བས་གཞུག་པའོ། །དེ་བཞིན་ཕྱག་རྒྱ་བཞི་ཡི་དགའ། །དངོས་གྲུབ་ཀུན་ནི་རབ་སྩོལ་མཛོད། །གང་གང་ཕྱག་རྒྱ་བཅིངས་གྱུར་པ། །དེ་དང་དེ་ཡི་བདག་ཉིད་ཆེ། །  
སྙིང་པོའི་དོན་ནི་བཟླས་པ་དང། །བསྒོམ་པར་གྱུར་པས་བདག་ཉིད་ཀུན། །ཞེས་སོ། །འདི་ནི་ཕྱག་རྒྱ་ཆེན་པོའོ། །དེ་ནས་དམ་ཚིག་ཉིད་བརྗོད་པས་རབ་ཏུ་དགྱེས་པ་དང། དེ་བཞིན་གཤེགས་པའི་རིགས་ཀྱི་ཕྱག་རྒྱས་བཅིངས་ནས་དེའི་རྗེས་སུ་ཡི་གེ་བརྒྱ་པ་ལན་གསུམ་བརྗོད་ནས་  
བརྟན་པར་བྱའོ། །ཨོཾ་བཛྲ་སཏ་ས་མ་ཡ། མ་ནུ་ཕཱ་ལ་ཡ། བཛྲ་སཏ་ཏྭེ་ནོ་པ་ཏིཥྛ་དྲྀ་ཌྷོ་མེ་བྷ་བ། སུ་པོ་ཥྱོ་མེ་བྷ་བ། སུ་ཏོ་ཥྱོ་མེ་བྷ་བ། ཨ་ནུ་ར་ཀྟོ་མེ་བྷ་བ། སརྦ་སིདྡྷི་མམེ་པྲ་ཡཙྪ། སརྦ་ཀརྨྨ་སུ་ཙ་མེ་ཙི་ཏྟཾ་ཤྲེ་ཡཀུ་རུ་ཧཱུཾ་ཧ་ཧ་ཧ་ཧ་ཧོཿ་བྷ་ག་བཱ་ན། སརྦ་ཏ་ཐཱ་ག་ཏ་བཛྲ་མ་མེ་མུཾ་ཙ། བཛྲཱི་བྷ་བ་མ་ཧཱ་ས་མ་ཡ་  
སཏ་ཨཿ་སྔོན་དུ་གསུངས་པའི་དབང་བསྐུར་བ་ཡིད་ཀྱིས་བླངས་ནས་གྲུབ་པའི་རྡོ་རྗེ་བརྟུལ་ཞུགས་ཀྱང་ངོ། །དེ་ནས་མཆོད་ཡོན་ལ་སོགས་པ་ཕྱིའི་མཆོད་པ་རྣམས་དང་སྒེག་མོ་ལ་སོགས་པ་བརྒྱད་བྱའོ། །རྡོ་རྗེ་དང་དྲིལ་བུ་བཟུང་ནས་ལག་པ་པད་སྐོར་བྱའོ། །རྡོ་རྗེ་སེམས་དཔའ་བསྡུས་པ་ལས།།  
རྡོ་རྗེ་རིན་ཆེན་བླ་ན་མེད། །རྡོ་རྗེ་ཆོས་ཀྱི་གླུ་ནི་ལེན། །རྡོ་རྗེའི་ལས་ནི་བྱེད་པར་འགྱུར། །ཨོཾ་ཨཱ་ཧཱུཾ། དེ་བཞིན་དུ་རྡོ་རྗེ་གླུ་བླངས་ནས་སོ་སོའི་གར་བྱས་ཏེ་དྲིལ་བུ་དང་བཅས་པ་དཀུར་བཞག་ནས། དྷརྨྨ་ཨཿ་དྲིལ་བུའི་ས་བོན་ནོ། །ཨོཾ་ཊཀྐི་ཧཱུཾ་ཛཞེས་ལན་གསུམ་བརྗོད་ནས་རྡོ་རྗེ་གསོར་བར་  
བྱའོ༑ །ཨོཾ་ཊཀྐི་ཛཿ་ཧཱུཾ་བཾ་ཧོཿ་རང་གི་ཐུགས་ཀར་དགུག་པའོ། །ཧཱུཾ་བཛྲ་བི་ཛཾ། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་བདེ་བ་ཆེ། །ཀུན་དུ་བཟང་པོ་ཀུན་བདག་ཉིད། །རྡོ་རྗེ་སྙིང་པོ་བདག་པོའི་བདག། །དང་པོའི་མཆོག་གི་སྐྱེས་བུ་ནི། །བཅོམ་ལྡན་རྡོ་རྗེ་སེམས་  
  
༄༅། །དཔའ་སྟེ། །འདི་ནི་བཅོམ་ལྡན་མཆོག་སྲིད་བདག། །ཀུན་མཆོག་དབང་ཕྱུག་དམ་པ་སྟེ། །ཆོས་མཆོག་བཀའ་ནི་མཚུངས་བྱེད་པ། །རང་བཞིན་དག་ཕྱིར་དེ་བཞིན་གཤེགས། །སྲིད་པའི་རང་བཞིན་ཁྱབ་བདག་བྱེད། །སེམས་ཅན་དམ་པ་རང་བཞིན་དག།།  
བྱ་བ་ལ་ནི་མཆོག་གི་སྲིད། །དྲིལ་བུའི་དེ་ཉིད་དོ། །དེའི་རྗེས་ལ་ཆོས་ཀྱི་དྲིལ་བུ་དཀྲོལ་བར་བྱའོ། །ཨོཾ་ནམ་མཁའ་ལས་བྱུང་མཚན་མ་ནི། །ཐོག་མ་ཐ་མ་མེད་པའི་མཆོག། །རྡོ་རྗེ་ཆེན་པོའི་རང་བཞིན་སེམས། །རྡོ་རྗེ་སེམས་བདག་རབ་སྒྲུབས་མཛོད། །ཀུན་གྱི་དངོས་གྲུབ་ཆེན་པོ་སྟེ། །  
དབང་ཕྱུག་ཆེན་པོ་ལྷག་པའི་ལྷ། །ཀུན་གྱི་རྡོ་རྗེ་འཛིན་རྒྱལ་པོ། །མི་འགྱུར་ཆོས་ཉིད་བདག་ལ་སྒྲུབས། །ཁྱོད་ནི་རྟག་པར་སྐྱོན་མེད་ལ། །ཀུན་ལ་ཆགས་པས་རྗེས་ཆགས་པ། །བཅོམ་ལྡན་བསྒྲུབ་བྱ་དེ་ཉིད་ཀྱིས། །ཆགས་པ་ཆེན་པོ་དགའ་ཆེན་པོ། །ཤིན་ཏུ་རྣམ་དག་ཀུན་གྱི་མཆོག། །གདོད་  
ནས་གྲོལ་བ་དེ་བཞིན་གཤེགས། །ཀུན་དུ་བཟང་པོ་ཀུན་བདག་ཉིད། །བྱང་ཆུབ་སེམས་དཔའ་བདག་ལ་སྒྲུབས། །ཀུན་གྱི་མཆོག་གྱུར་དངོས་གྲུབ་ཆེ། །དབང་ཕྱུག་ཆེན་པོའི་ཕྱག་རྒྱ་མཆོག། །རྡོ་རྗེའི་བསྒྲུབ་བྱ་འགུགས་པ་ཆེ། །རྡོ་རྗེ་སྙིང་པོ་བདག་གི་བདག། །ཞེས་པ་ནི་འཕགས་པའི་དབང་  
བསྐུར་བའོ། །དེ་བཞིན་དུ་བདག་ཉིད་བསྐྱེད་ནས། ཕྱག་རྒྱ་ཆེན་པོའི་ཚུལ་གྱིས་ནམ་མཁའ་ལ་གནས་ནས་ཐམས་ཅད་སྟོང་པར་བསྒོམས་ནས། ཨ་ཀཱ་རོ་མུ་ཁཾ་སརྦ་དྷརྨྨཱ་ཎཱཾ་ཨཱདྱ་ནུཏྤ་ནྣ་ཏཱ་ཏ། དེའི་དོན་ལྷག་པར་གྲོལ་བའོ། །འཇག་རྟེན་གྱི་ཁམས་མཐའ་དག་སྟོང་པ་ཉིད་དུ་ལྷག་པར་མོས་པར་  
བྱའོ༑ །ཨོཾ་སྭ་བྷཱ་བ་ཤུདྡྷོཧཾ། དེ་ནས་ནམ་མཁའ་ལ་ཧཱུཾ་ཡིག་ལས་སྐྱེས་པའི་རྡོ་རྗེ། ཡཾ་ལས་བྱུང་བའི་རླུང་གི་དཀྱིལ་འཁོར། རཾ་ལས་བྱུང་བའི་མེའི་དཀྱིལ་འཁོར། བཾ་ལས་བྱུང་བའི་ཆུའི་དཀྱིལ་འཁོར། ལཾ་ལས་བྱུང་བའི་དབང་ཆེན་གྱི་དཀྱིལ་འཁོར་བསམ་པར་བྱའོ། །དེ་ལ་སྟེང་  
དུ་བུམ་པ་ལས་ཆུ་ཆེན་པོའོ། །དེའི་དབུས་སུ་ཧཱུཾ་སུཾ་ཧཱུཾ་ལས་ཡང་དག་པར་བྱུང་བའི་རི་རབ་ཆེན་པོ་བསྐྱེད་པར་བྱའོ། །སྒོ་བཞིའི་རང་བཞིན་ཅན་རྭ་བརྒྱད་ཀྱིས་ཉེ་བར་མཛེས་པ་བསམ་པར་བྱའོ། །སྔོན་མ་བཞིན་དུ་རྡོ་རྗེའི་རང་བཞིན་དུ་ས་གཞི་ལ་སོགས་པ་བྱིན་གྱིས་བརླབ་པར་བྱའོ། །ཨོཾ་བཛྲ་རཀྵ་