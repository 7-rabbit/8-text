།སྦྲུལ་ནག་འབྱུང་པོ་མི་ཡི་བདག། །ཅེས་སོ། །དཱིརྒ་པྲྀཥྛ་རྒྱབ་རིངས་སོ། །དནྡ་ཤཱུ་ཀ་ཟས་ངན་ཏེ་འདི་ཟས་ངན་པ་ཟ་བའི་ངང་ཚུལ་ཅན་ནོ། །བི་ལི་ཤ་ཡ་ཁུང་དུ་ཉལ་ལོ། །ཨུ་ར་ག་བྲང་འགྲོ་འམ་ལྟོ་འགྲོ་དང་ལྟོ་འཕྱེའོ། །པནྣ་ག་རྐང་མི་འགྲོ་དང། བཧོ་གའི་གདེངས་ཀ་  
ཅན་དང། ཛིཧྨ་ག་འཁྱོག་འགྲོ་དང། པ་བ་ནཱ་ཤན་རླུང་ཟ་ཅན་རྣམས་ཏེ་སྦྲུལ་གྱི་མིང་ངོ། །དེ་ནས་དུག་གི་མིང་ལ། ཀཱ་ཀོ་ལ་ལ་སོགས་པ་དུག་ཆེན་པོའི་རབ་ཏུ་དབྱེ་བ་དགུ་སྟེ། དེ་ལ་ཀཱ་ཀོ་ལ་ནི་དྲོ་ན་ཀཱ་ཞེས་བྱ་སྟེ་བྱ་རོག་གི་ཡན་ལག་དང་འདྲ་བའི་དུག་གོ། །ཀཱ་ལ་ཀཱུ་ཊ་ནི་ནག་པོ་བརྩེགས་  
པ་ཞེས་བྱ་བ་ལྷ་དང་ལྟ་མ་ཡིན་འཐབ་པ་ན་བྱུང་བ་སྟེ་རིམ་ལ་ཡ་དང། ཀོངྐཎ་དང། ཤྲྀངྒ་བེ་རའི་རི་བོ་རྣམས་སུ་སྐྱེ་བའོ། །ཧ་ལཱ་ཧ་ལ་ཞེས་བྱ་བའི་དུག་ནི་ཏཱ་ལའི་འདབ་མའི་དབྱིབས་ཅན་གྱི་འདབ་མ་སྔོན་པོ་བའི་ནུ་མའི་རྣམ་པ་ཅན་གྱི་འབྲས་བུ་ལྡན་པ་དེ་དང་ཉེ་བའི་ཤིང་ལ་སོགས་པ་སྲེག་  
པར་བྱེད་པ་ཞིག་སྟེ། ཡུལ་ཧི་མ་བ་ཏི་དང་ཀོངྐ་ཎ་དང། ལྷོ་ཕྱོགས་ཀྱི་རྒྱ་མཚོ་རྣམས་སུ་སྐྱེ་བའོ། །སཱ་རོཥྚི་ཀ་ནི་བརྟན་པའི་དུག་གོ། །ཤཽལྐ་ཀེ་ཡ། འདི་ཡང་དུག་གི་ཁྱད་པར་རོ། །བ་ཧྨ་པུ་ཏྲ་ནི་ཚངས་པའི་བུ་ཞེས་བྱ་སྟེ། ཡུལ་སེར་སྐྱ་དང་མ་ལ་ཡའི་རི་བོ་རྣམས་སུ་སྐྱེ་བའོ། །པྲ་དའི་  
པ་ན་ནི་རབ་གསལ་ཞེས་བྱ་སྟེ། མདོག་དམར་པོ་སྲེག་པར་བྱེད་པ། རི་ཨཉྫ་ནར་སྐྱེ་བའོ། །དཱ་ར་ད་ནི་ད་ར་ད་སྐྱེས་ཞེས་བྱ་སྟེ་ཡུལ་ད་ར་ད་རུ་སྐྱེས་པའོ། །ཡུལ་དེ་ལ་འོད་བཟང་ཞེས་བྱ་བར་ཡང་རབ་ཏུ་གྲགས་སོ། །བརྶ་ནཱ་བྷ་ནི་བེ་འུའི་ལྟེ་བ་ཞེས་བྱ་སྟེ་སིནྡྷཱུ་བཱ་རའི་འདབ་མ་འདྲ་བ་བེའུ་ལྟེ་བའི་  
དབྱིབས་ཅན་དེ་དང་ཉེ་བའི་ཤིང་རྣམས་མི་འཕེལ་བར་བྱེད་པའོ། །དུག་འཇོམས་པའི་མིང་ལ། བི་ཥ་བི་ཏྱ། དུག་གི་སྨན་པའོ། །ཛདྒུ་ལི། དུག་སེལ་ལོ། །བྱཱ་ལ་གྲཱ་ཧི། སྤྲུལ་འཛིན་ནོ། །ཨ་ཧི་རུཎྜི་ཀ། སྤྲུལ་དང་ཁ་འཐབ་པའོ། །དེ་ནས་ཚིགས་བཅད་ཕྱེད་ཀྱིས་དམྱལ་བ་སྤྱིའི་མིང་སྟེ་  
ན་ཀ་ར་དང། ནི་ར་ཡ་རྣམས་དམྱལ་བའམ་འདོད་བྲལ་ལོ། །དུརྒ་ཏི་ངན་འགྲོའོ། །དམྱལ་བ་དེ་ཡི་དབྱེ་བ་ནི། ཏ་པ་ན་ཚ་བའོ། །ཨ་བི་ཙི་ནི་མནར་མེད་དོ། །རཽ་རེ་བ་དང་མ་ཧཱ་རཽ་ར་བ་ནི་དུ་འབོད་དང་དུ་འབོད་ཆེན་པོའོ། །ཀཱ་ལ་པཱུ་ཏྲ་ཐིག་ནག་པོ་ཅན་ནོ། །སྡུག་བསྔལ་གྱི་མིང་ལ། ཡཱ་ཏ་ནཱ་བརྣག་  
  
༄༅། །དཀའོ། །ཏཱི་བྲ་བེ་ད་ན། མི་བཟད་པའི་ཚོར་བ་ཅན་ན་མཚོར་བ་དྲག་པའོ། །པཱི་ཊ། གཟིར་བའམ་ཟུག་རྡུའོ། །བཱ་དྷ། ཟུག་གཟེར་རོ། །བྱཱ་ཐཱ། ན་བའི་སྡུག་བསྔལ་ལོ། །དུཿ་ཁཾ། སྡུག་བསྔལ་ལོ། །ཨཱ་མཱ་ན་སྱཾ་ཡིད་འགྲོགས་སོ། །པྲ་པཱུ་ཏི་ཛཾ་བུ་སྐྱེས་པའི་སྡུག་བསྔལ་  
ལོ༑ །ཀཥྚཾ་དང་ཀྲྀཙྪྲ་དཀའ་བའམ་སྡུག་པའོ། །ཨ་བཧྲྀ་ལམ། འཇིགས་པ་ལེན་ཞེས་བྱ་བའོ། །དེ་ནས་ཚིགས་སུ་བཅད་པ་ཕྱེད་དང་གཉིས་ཀྱིས་རྒྱ་མཚོའི་མིང་སྟེ། དེ་ལས་ས་མུ་དྲ་ནི་རྒྱ་མཚོ་སྟེ། སམ་སྔོན་མ་ཅན་གྱི་ཨུནྡཱི་ལ། དུ་ར་ལ་སོགས་པ་རྣམས་ལས་སོ་ཞེས་པས་རཀ་རྐྱེན་དུ་བྱས་པའོ། །  
།།ཨབྡྷི་ཆུ་གཏེར་ཏེ། ཨཔ་སྔོན་མའི་དྷཱ་ལ་ཀི་རྐྱེན་དུ་བྱས་པའོ། །ཨ་ཀཱུ་པཱ་རཿ་ཟླ་བས་འཕེལ་ཞེས་བྱའོ། །པཱ་རཱ་བཱ་རཿ་མཐའ་མི་མངོན་ཞེས་བྱ་སྟེ། ཨ་དྲྀ་ཥྱ་པཱ་ར་ཨཏྱརྠ་ཕ་མཐའ་མི་མཐོང་བ་ཞེས་པའི་དོན་ཏོ་ཞེས་སོ། །སཱ་རཏྤ་ཏི། ཆུ་ཀླུང་བདག་གོ། །ཨུ་དནྦཱན། ཆུ་ལྡན་ཏེ་མ་ཏུས་རྐྱེན་དུ་  
བྱས་པའོ། །ཨུ་ད་དཧི། ཆུ་གཏེར་རོ། །སིནྡྷུ། རྒྱུན་ལྡན་ནོ། །སཱ་ར་སཱན་ཆུ་ལྡན་ནོ། །སཱ་ག་ར་དུག་ཅན་པའོ། །ཨརྞ་བ། རྒྱ་མཚོའོ། །རཏྣཱ་ཀ་ར་རིན་ཆེན་འབྱུང་གནས་སོ། །ཛ་ལ་ནི་བཧི་ཆུ་གཏེར་རོ། །ཡཱ་དཿ་པ་ཏི་ཆུ་སྲིན་བདག་གོ། །ཨཱ་པམྤ་ཏི་ཆུ་བདག་གོ། །དེ་ནས་རྐང་པ་དང་བཅས་པའི་ཚིགས་བཅད་  
གཉིས་ཆུའི་མིང་སྟེ། དེ་ལ་ཨཱ་པཿ་ནི་ཆུ་རྣམས་སོ། །བཱ་རི་ཆུ། ཤ་ལི་ལམ། འབབ་ལྡན་ཉིད་ཀྱིས་ཆུ་སྟེ། ཤ་ལ་འགྲོ་བ་ལ། ཀི་ར་ཙ་རྐྱེན་དང། ཀ་པི་རི་ལ་སོགས་པས་ར་ལ་རུ་བསྒྱུར་བའོ། །ཀཱ་མ་ལམ། འདོད་པར་བྱ་བས་ཆུ་སྟེ། ཀཱ་མྱ་ཏེ་འདོད་པར་བྱེད་དོ་ཞེས་པས་ཤ་མི་ཀ་མི་དག་ལས་  
ཀ་ལའོ་ཞེས་པས་ཀ་མི་ལ་ཀ་ལའི་རྐྱེན་བྱས་པའོ། །ཛ་ལམ། འབྲུ་ལ་ཕན་པས་ཆུ་སྟེ། ཆུ་ས་འབྲུ་བསྐྱེད་པས་ཇ་ལ་ལ་ཨ་ཙ་རྐྱེན་ནོ། །པ་ཡཿ་ནི་བཏུང་བར་བྱ་བས་ཆུ་སྟེ། པཱིང་འཐུང་བ་ལ་ཨ་སུན་རྐྱེན་དུ་བྱས་པའོ། །ཀཱི་ལཱ་ལ། འཆིང་བར་བྱེད་པས་ཆུ་སྟེ། ཀཱི་ལ་འཆིང་བ་ལ། ཀཱ་ལན་  
རྐྱེན་དུ་བྱས་པའོ། །ཨ་མྲྀ་ཏ། མི་འཆི་བར་བྱེད་པས་ཆུ་སྟེ། མྲྀང་སྲོག་འདོར་བ་ལཀྟ་རྐྱེན་དང་ན་ཉ་སྔོན་དུ་བྱས་པའོ། །ཛཱི་བ་ན། འཚེ་བར་བྱེད་པས་ཆུ་སྟེ། ཛི་བ་ལ་ལྷུ་རྐྱེན་དུ་བྱས་པའོ། །བཧུ་བ་ནཾ། འཇུ་བྱེད་དང། བ་ནཾ་གནས་བྱེད་དོ། །ཀ་བནྡྷ་ནི་ལུས་འཆིང་བས་ཆུ་སྟེ། ཀཾ་ནི་ལུས་སོ། །  
  
ཨུནྡི་སླས་པ་ལ། ཀན་རྐྱེན་དུ་བྱས་པའོ། །ད་ཀ་ཞེས་པའི་སྒྲ་ཡང་ཆུ་ལ་ཡོད་དོ། །པཱ་ཐཿ་འོག་ཏུ་ལྟུང་བས་ཆུ་སྟེ། པཱ་ཏ་བཏུང་བ་ལ་ཨ་སུན་དང་ཐུཊ་འང་ངོ། །པུཥྐ་ར་ནི། རྒྱས་པར་བྱེད་པས་ཆུ་སྟེ། པུ་ཥ་རྒྱས་པ་ལ། ཀ་རན་རྐྱེན་དུ་བྱས་པའོ། །སརྦ་ཏོ་མུཥཾ་  
སྒོ་ཐམས་ཅད་དུ་འགྲོ་བས་ཆུའོ། །ཨམྦུ་ནི་གཞོལ་བར་འགྲོ་བས་ཆུ་སྟེ། ཨ་མི་ལས་ཨ་སུན་རྐྱེན་ནོ། །བྷུཀ་ཨཱ་ག་མའོ། །ཨརྞ། མཐར་འགྲོ་བས་ཆུ་སྟེ། ཨནྟིའི་ཨུཏ་ཀྱང་ངོ་ཞེས་པ་རྗེས་སུ་འཇུག་བཞིན་པ་ལ་སུན་དང། ནུཊ་འང་ངོ། །ཏོ་ཡ་སྐྱོང་བར་བྱེད་དོ་ཞེས་པས་སོ། །ནཱི་ར་གཞོལ་བར་བྱེད་པས་  
ཆུ་སྟེ༑ འདི་གཉི་ག་པྲྀ་ཥོ་ད་རལ་སོགས་པའོ། །པཱ་ནི་ཡ་བ་ཏུང་བར་བྱ་བས་ཆུ་སྟེ། པཱ་བཏུང་བ་ལ། ཨཱ་ནི་ཡ་རྐྱེན་དུ་བྱས་པའོ། །ཀྵི་ར་ཟད་པར་བྱེད་པས་ཆུ་སྟེ། ཀྵ་ཎུ་འཚེ་བ་ལ། ཌཱི་ར་ཙ་རྐྱེན་དུ་བྱས་པའོ། །ཨམྦུ། འཆིང་བར་བྱེད་པས་ཆུ་སྟེ། ཨ་བི་འཆིང་བ་ལ། ཤངྒུ་ལ་སོགས་པ་  
རྣམས་སོ་ཞེས་པས་ཀུ་རྐྱེན་དུ་བྱས་པའོ། །ཤམྦ་ར། མཆོག་ཏུ་བདེ་བར་བྱེད་པས་ཆུའོ། །མེ་གྷ་པུཥྤ། སྤྲིན་གྱི་མེ་ཏོག་དང། གྷན་ར་ས། སྤྲིན་གྱི་བཅུད་དེ། དེ་དག་ཆུའི་མིང་གི་རྣམ་གྲངས་སོ། །དེ་ནས་བྷཾ་ག་ལ་སོགས་པ་ཆུའི་རླབས་ཀྱི་མིང་སྟེ། བྷདྒ་དཔའ་རླབས་དང། ཏ་རངྒ་ཆུ་གཉེར་དང་  
ཨཱུརྨི་ཆུ་རླབས་དང། བའི་ཙི་ནི་ཆུའི་རིམ་པ་སྟེ། བི་སྨ་ཡ་ཙི་ནོ་ཏི་ཞེས་པས་པྲྀ་ཥོ་ད་ར་ལ་སོགས་པས་བི་ཙི་རུ་བསྒྱུར་བའོ། །དེ་ནས་ཨཽ་རྨི་དབའ་རླབས་ཆེན་པོ་སྟེ། དེ་ལྟ་བུ་ལ་སོགས་པ་རྣམས་ཆུ་དང་འབྲེལ་བའི་མིང་དུ་ཤེས་པར་བྱ་སྟེ་གོ་སླའོ། །དེ་ནས་ཉི་མའི་མིང་ལ། པྲྀ་ཐུ་རོ་མ། སྤུ་རིངས་ཞེས་བྱ་  
སྟེ༑ ཁའི་ཕྱོགས་སུ་སྤུ་རིང་པོ་ཡོད་པའོ། །མཏྶྱ་ནི་ཉ་སྟེ། འདི་ཁྱད་པར་དུ་སྦུ་མེད་པའི་ཟླུམ་པོ། །ཛྷཥ་ནི། མཧཱ་པྲཱ་ཎ་ཛྷ་ཥ་སྟེ། སྲོག་ཆེན་པོའི་ཉ་པགས་པ་ལ་འབྱར་བའི་ཛྷ་རཱས་བརྒྱན་པ་རྒྱ་མཚོའི་ཉའོ། །མ་དི་ལས་སྱནའོ། །མའི་ན། འགྲོ་ལྡན་ཏེ། མཱ་འཇལ་བ་ལ་ནཉ་རྐྱེན་ནོ། །མཱ་སྠཱ་ཞེས་  
པ་ལ་སོགས་པས་ཨི་ཉིད་དོ། །བཻ་སཱ་རི་ཎ། རྣམ་པར་འཕྱོ་བ་སྟེ། རྣམ་པ་སྣ་ཚོགས་པས་འཕྱོ་བའི་ཕྱིར་རོ། །ཨཎ་ཛ་ནི། སྒོང་སྐྱེས་ཏེ་སྒོང་ལས་སྐྱེས་པའི་ཕྱིར་རོ། །བི་སཱ་ར་ཡང་རྣམ་འཕྱོའོ། །ཤཀ་ལཱི་ནི་གོ་ཆ་ཅན་ཏེ། རོ་ཧི་ཏ་ལ་སོགས་པ་མང་པོ་གོ་ཆ་རགས་པའི་ཕྱིར་རོ། །ག་ཌུ་ཀ། ཁྲུས་  
  
༄༅། །མཁན་ཏེ། ག་ཌུ། འཁྲུད་པ་ལ། ཀྭུན་རྐྱེན་དུ་བྱས་པའོ། །ཤ་ཀུ་ལཱརྦྷ་ཀ། ནི་ཤ་ཀུ་ལའི་ཕྲུ་གུ་དང་འདྲ་བས་ཤ་ཀུ་ལའི་བུའོ། །ས་ཧ་སྲ་དཾཥྚ། མཆེ་བ་སྟོང་ལྡན་དང། པཱ་ཋི་ན། ཉ་ཟན་ཏེ། ཉ་ཏི་མི་ཞེས་བྱ་བ་དང། ཉ་མིད་ཅེས་ཀྱང་ངོ། །འདི་ལ་འགའ་ཞིག་པཱ་ཋ་ཞེས་ཀྱང་བྱའོ།།  
ཨུ་ལཱུ་པི། སྟེང་དུ་འཕར་དང། ཤི་ཤུ་ཀ་བྱིས་པ་གསོད་དེ། ཆུ་སྲིན་བྱིས་པ་གསོད་དང་དབྱིབས་འདྲ་བའི་ཉའི་ཁྱད་པར་རོ། །ན་ལ་མའི་ན་ནི་སྟོབས་ལྡན་ཉ་སྟེ། ཏ་ལ་མའི་ན་ཞེས་ཀྱང་ཁ་ཅིག་གོ། །པྲཽཥྛི་ན། དྲོ་བའི་ཉ་སྟེ། ཨུ་ཥ་སྲེག་པ་ལའོ། །ཐན་རྐྱེན་དུ་བྱས་པའོ། །རབ་ཏུ་སྲེག་པར་བྱེད་དོ་ཞེས་  
པ་ཚིག་ཕྲད་ལས་པྲཽཥྛཱིའོ། །ཤ་ཧ་རི། ལོགས་ཉལ་ཏེ་ལོགས་ཀྱིས་ཉལ་བར་བྱེད་པས་སོ། །དེ་ནས་རུས་སྦལ་གྱི་མིང་ལ། ཀཱུརྨ། རུས་སྦལ་ཏེ་སྨད་པའི་ཤུགས་དང་ལྡན་པས་སོ། །ཀ་མ་ཐ། རུས་སྦལ་ཏེ་འགྲོ་བ་བུལ་བས་སོ། །ཀཙྪ་པ་གློས་འཐུང་སྟེ་རུས་སྦལ་ལོ། །དེ་ནས་ཚིགས་བཅད་  
ཕྱེད་ཀྱིས་སྲིན་བུ་པདྨའི་མིང་སྟེ། རཀྟ་པཱ་ནི། ཁྲག་འཐུང་ངོ། །ཛ་ལཽ་ཀ་ཡང་ཁྲག་འཐུང་སྟེ། ཨུ་ཙ་ཚོགས་པ་ལའོ། །བྱེད་པ་ལ་གྷཉ་སྟེ། དེ་ལྟར་ཡང། བརྡ་སྤྲོད་པའི་རྒྱུད་ཉུང་དུ་ཀཱ་ཏྱ་ཡ་ནའི་མདོ་ལས། བ་ད། རུ་ཛ། བི་ཤ། སྤྲྀ་ཤ། ཨུ་ཙ་རྣམས་ལ་གྷཉའོ་ཞེས་བཤད་དོ། །ཛ་ལཽ་ཀཱ་ས་  
ཡང་དེ་ཉིད་དོ། །དེ་ནས་ཉ་ཕྱིས་ཀྱི་མིང་ལ། མུཀྟ་སྤོ་ཊ་མུ་ཏིག་སྐྱེ་གནས་དང། ཤུཀྟི་ཉ་ཕྱིས་སོ། །དུང་གི་མིང་ལ་ཤཾ་ཁ་དང་ཀུམྦུའོ། །དེ་ནས་སྦལ་བའི་མིང་ལ། བཧེ་ཀ། མཆོང་འགྲོ་དང། མཎྜུ་ཀ་སྦལ་བ་དང། བརྵཱ་བཧུ་དབྱར་སྐྱེས་སམ་ཆར་སྐྱེས། ཤ་ལཱུ་ར་དང། བླ་བ་རྒྱལ་མཁན་དང་  
དནྡུ་ར་རྣམས་སོ། །དེ་ནས་རྫིང་བུའི་མིང་ལ། པུཥྐ་རི་ཎི་ཞེས་པ་ཆུ་ལྡན་ནམ་པདྨ་ཅན་ཏེ། པུཥྐ་ར་ཆུ་དང་པདྨ་གཉིས་ཀའི་མིང་སྟེ་ལྡན་པའི་དོན་དུ་ཨི་ནའི་རྐྱེན་སྦྱར་བའོ། །ཁཱ་ཏཾ། བྲུས་ཆུ་སྟེ། ཁ་ན་རྐོ་བ་ལ་ཀྟའི་རྐྱེན་དང། ཛ་ནས་ན་ཁ་ན་རྣམས་ཀྱི་ཨཱཏའོ། །ཨཱ་ཁཱ་ཏཾ། ཀུན་ཏུ་  
བྲུས་པ་སྟེ་རྫིང་བུའོ། །དེ་ག་བཱ་ཏ་ཀཾ། ལྷས་བྱས་པའི་རྫིང་སྟེ། ལྷ་དང་ལྷ་མ་ཡིན་གྱི་ཞོ་ཤས་འཚོ་བ་དག་གིས་བྱས་པའོ། །པདྨཱ་ཀ་རཾ་ནི་པདྨའི་འབྱུང་གནས་སུ་གྱུར་པས་རྫིང་བུའོ། །ཏ་ཌཱ་ག། ཆུ་མང་ལྡན་ནོ། །ཀཱ་ས་ར་སྒྲ་ལྡན་ནོ། ས་ར་སཱི་ར་ནི་ཏོ་ཡ་སཱ་ར་ཞེས་ཏེ། ཆུའི་སྙིང་པོ་ཅན་ནོ། །  
  
།ས་རི་ཏ་འབབ་ཆུའོ། །ཏ་རིངྒ་ཎཱི། རླབས་ལྡན་ནོ། །སཻ་བ་ལི་ནཱི། ཉ་ལྕིབས་ཅན་ནོ། །ཏ་ཌི་ནཱི། ངོགས་ལྡན་ནམ་འགྲམ་ལྡན་ནོ། །ཧྲ་དི་ནཱི། སྒྲ་ལྡན་ནོ། །དཧུ་ནཱི། གཡོ་ལྡན་ནོ། །སྲོ་ཏཱ་སྭ་ཏཱི། རྒྱུན་ལྡན་ནོ། །དའྭི་པ་བ་ཏཱི། གླིང་ཅན་ནོ། །པྲ་བནྟཱི་འབབ་ལྡན་  
ནོ༑ །ནི་མྦ་གཱ། གཞོལ་འགྲོའོ། །ཨཱ་པ་གཱ་མཚོར་འབབ་ཅེས་བྱ་བ་རྣམས་སོ། །དེ་ནས་ཚིགས་བཅད་གཅིག་གིས་ཆུ་བོ་གངྒཱའི་མིང་སྟེ། ག་མ་གཱ་ནི། འགྲོ་ལྡན་མ་ཞེས་བྱ་སྟེ། ག་མི་ལ་གན་གྱི་རྐྱེན་སྦྱར་བའོ། །བིཥྞུ་པ་དའི། ཁྱབ་འཇུག་རྐང་ལྡན་ཏེ་ཁྱབ་འཇུག་གི་རྐང་པ་ལ་མཆོད་ཡོན་དུ་གྱུར་  
པའོ། །ཛ་ཧྣུ་ཏ་ན་ཡཱ། ཞེས་པ་ཛ་ཧྣུའི་བུ་མོ་ཞེས་བྱ་སྟེ། འདི་དྲང་སྲོང་གི་རྒྱལ་པོ་ཛ་ཧྣུས་བཏུངས་ཏེ་སྐྱུགས་པ་ལས་དེའི་བུ་མོ་དང་འདྲ་བར་གྱུར་པས་སོ། །སུ་ར་ནིམྦ་གཱ་ནི་ལྷའི་ཆུ་བོའོ། །བྷ་གའི་ར་ཐཱི། སྐལ་ལྡན་ཤིང་རྟའི་བུ་མོ་ཞེས་བྱ་སྟེ། རྒྱལ་པོ་སྐལ་ལྡན་ཤིང་རྟས་འདི་འཇིག་རྟེན་དུ་ཕབ་  
པས་དེའི་བུ་རྒྱུད་དུ་གྱུར་པས། བྷ་གའི་ར་ཐ་ལ། བུ་བརྒྱུད་ཀྱི་རྐྱེན་ཨན་སྦྱར་བའོ། །ཏྲི་པ་ཐ་ག། ལམ་གསུམ་འགྲོ་ཞེས་བྱ་སྟེ། མཐོ་རིས་དང་མི་ཡུལ་དང་ས་འོག་གི་ལམ་གསུམ་དུ་འགྲོ་བས་སོ། །ཏྲི་སྲོ་ཏཱ། རྒྱུན་གསུམ་འབབ་ཅེས་བྱ་བ་ཡང་སྔ་མ་བཞིན་ནོ། །བྷཱིཥྨ་སཱུ། འཇིགས་བྱེད་བུ་མོ་  
ཞེས་བྱེ་སྟེ་དེ་དག་ཆུ་བོ་གངྒཱའི་མིང་ངོ། །དེ་ནས་ཚིགས་བཅད་ཕྱེད་ཀྱིས་ཆུ་བོ་ཀ་ལིནྡཱིའི་མིང་སྟེ། དེ་ལ་ཀ་ལིནྡཱི་ནི་རི་བོ་ཀ་ལིནྡཱ་ལས་བྱུང་བས་དེའི་བུ་མོ་ཀ་ལནྡཱའི་བུ་མོ་ཞེས་བྱའོ། །སཱུརྱ་ཏ་ན་ཡཱ་ཉི་མའི་བུ་མོའོ། །ཡ་མུ་ན་ཞེས་པ་ཡང་ངོ། །ཤ་མ་ན་སྭ་སཱ། ཞི་བའི་སྲིང་མོ་སྟེ་གཤིན་རྗེའི་སྲིང་  
མོའོ། །དེ་ནས་ཚིགས་བཅད་ཕྱེད་ཀྱིས་ཆུ་བོ་རེ་བཱ་ཞེས་པའི་མིང་སྟེ། རེ་བ་ཞེས་པའི་ཆུ་བོ་དང། ནརྨ་ད་ཞེས་པ་ཛ་ལ་ཀེ་ལི་པྲ་དཱ་སྟེ། རྩེད་འཇོའི་ཆུ་བོ་དང། སོ་མོདྦྷ་བ་ནི་ཟླ་བ་ལས་བྱུང། མེ་ཀ་ལ་ཀ་ནྱཱ། རི་བོ་མེ་ཀ་ལ་ལས་བྱུང་བས་དེའི་བུ་མོ་སྟེ། རི་བོའི་བུ་མོ་ཞེས་བྱའོ། །དེ་ནས་ཆུ་  
བོ་ཤི་ཏའི་མིང་སྟེ། ཀ་ར་ཏོ་ཡ་ནི་ལག་ཆུ་སྟེ། ལྷ་བདེ་བྱེད་ཀྱིས་ལྷ་མོ་གཽ་རཱི་བག་མར་བླངས་པའི་ཆུ་ལས་བྱུང་བས་སོ། །ས་དཱ་ནཱི་རཱི། རྟག་ཏུ་འབབ་སྟེ། འདི་ལས་དུས་རྟག་ཏུ་རྡུལ་དམར་པོ་ཟླ་མཚན་ལྟ་བུ་འབབ་པས་ཏེ། ཁྲག་འབབ་ཅེས་ཀྱང་ངོ། །བ་ཧུ་དཱ། མང་པོ་སྦྱིན་ནོ། །སཻ་ཏ་བཱ་  
  
༄༅། །ཧི་ནི་དཀར་པོ་འབབ་སྟེ། ཨརྫུ་ནི་སྲིད་སྒྲུབ་མ་ཉིད་ཀྱི་ཕྱིར་དཀར་པོ་འབབ་ཅེས་བརྗོད་པ་དང། ཡང་ན་བསིལ་བར་འབབ་པས་སོ། །སི་ཏ་དྲུ་ཞེས་པ་ཡང་བསིལ་འབབ་པོ། །ཤ་ཏ་དྲུ་ནི་བརྒྱར་གྱེས་ཏེ། བུའི་མྱ་ངན་གྱིས་ལྟོ་བར་རྡོ་བཅིངས་ཏེ་ཞུགས་པ་ལ། དྲང་སྲོང་  
གནས་འཇོག་གིས་རྣམ་པ་བརྒྱར་བཤིག་པས་བརྒྱར་གྱེས་ཏེ། ཡུལ་ཛཱ་ལནྡྷ་ར་ལ་སོགས་པ་བརྒྱར་འཕགས་ཏེ་གནས་ཞེས་གྲག་གོ། །བི་པཱ་ཤཱ་ནི་ཞགས་པ་གྲོལ་ཞེས་བྱ་སྟེ། བུའི་མྱ་ངན་གྱིས་ཞགས་པ་བཅིངས་ཏེ་ཞུགས་པ་དྲང་སྲོང་གནས་འཇོག་གིས་གྲོལ་བར་བྱས་པས་སོ། །བི་པཱ་  
ཤ་ཉིད་བསྡུ་བའི་མཐར་བི་པཱ་ཞེས་བྱས་པ་ཡང་ཞགས་གྲོལ་ལོ། །དེ་ནས་མེ་ཏོག་ཨུཏྤ་ལའི་མིང་ཏེ། ཐུན་མོང་བའི་སྒྲ་ཉིད་ཀྱི་ཕྱིར་ཨུཏྤ་ལ་འདི་ལ་ཆུ་སྐྱེས་སྔོན་པོ་ཞེས་པ་ཡང་འཇུག་གོ། །ཨིནྡྲི་ཝ་ར་དབང་མཆོག་དང། ཨུཏྤ་ལ་དང། བྷཱུ་རུ་ཧ་ཏི། ས་སྐྱེས་ཞེས་པ་རྣམས་ར་བྷ་སས་བཤད་  
དོ། །དགའ་བྱེད་དང། ཀུ་བ་ལ་ཡ་ཡ་དང། དབང་མཆོག་དང། ཆུ་སྐྱེས་སྔོན་པོ་རྣམས་སོ་ཞེས་མཆོག་སྲེད་ཀྱིས་བཤད་དོ། །ཨུཏྤ་ལ་ཞེས་པ་ནི་པཱ་འཐུང་བ་ཨུཏ་སྔོན་མ་ཅན་ལ། ཨུཏྤི་པ་ཏི་སྟེང་དུ་འཐུང་བར་བྱེད་དོ་ཞེས་པས་ཀ་ལ་རྐྱེན་དུ་བྱས་པའི་པྲྀ་ཥོ་དར་ལ་སོགས་པ་སྟེ་སྟེང་འཐུང་  
ཞེས་བྱའོ། །ཀུ་བ་ལ་ཡ་ནི་སའི་གདུ་བུ་དང། ཀུ་བ་ལ་ས་སྟོབས་དང། སྐབས་གསུམ་གྱི་ལྷག་མར་ཀུ་བི་ཞེས་པ་ཡང་བཤད་དོ། །མེ་ཏོག་ཀུ་མུ་ད་འི་མིང་ལ། སི་ཏ་ནི་དཀར་པོ་དང། ཀུ་མུ་ད་ནི་ས་དགའ་འམ་ས་མོས་ཏེ། ཀཽ་ར་བ་ནི་ས་སྒྲོགས་རྣམས་སོ། །དེ་ནས་པདྨའི་མིང་ལ་  
ཚིགས་སུ་བཅད་པ་གཉིས་ཏེ། པདྨ་ནི། བ་དི་ལས་དྷརྨ་བཞིན་དུ་མན་རྐྱེན་དུ་བྱས་པའོ། །ན་ལི་ནཾ། སྡོང་བུ་ཅན་ཏེ། ན་ལ་ལ་ཨི་ནའི་རྐྱེན་སྦྱར་བའོ། །ཨ་ར་བི་ནཱཾ་ནི་རྩི་བས་འབིབས་སོ། །མ་ཧོཏྤ་ལ་ནི་ཨུཏྤ་ལ་ཆེན་པོ་དང། ས་ཧ་སྲ་པཏྟྲ་འདབ་སྟོང་པ་དང། ཀ་མ་ལ་ནི་ཆུ་རྒྱན་ཏེ། ཀཾ་ནི་  
ཆུ་དང། ཨ་ལ་རྒྱན་ནོ། །ཤ་ཏ་པ་ཏྲཾ་འདབ་བརྒྱ་པ་དང། ཀུ་ཤེ་ཤ་ཡང། ཆུར་ཉལ་དང། པངྐ་དུ་ཧཾ། འདམ་སྐྱེས་དང། ཏཱམ་རཾ་ས་ནི་ཆུར་གནས་ཏེ། དེ་ལ་ཏཱ་མ་རཾ་གྷྲྀ་ཏ་མརྞཤྩ། ཞེས་པ་ཏཱ་མ་རཾ་ནི་མར་དང་ཆུ་ཞེས་བྱ་སྟེ། ས་ནི་ཏིཥྛ་ཏི་གནས་པའི་དོན་ཏོ། །སཱ་ར་སཾ་ནི། ཆུ་སྐྱེས་སོ། །ས་ར་སཱི་  
  
།བི་ཥ་པྲ་སུ་ནཾ། བད་རྩ་སྐྱེས་སོ། །རཱ་ཛཱི་བ་ནི་ཕྲེང་ལྡན་ཏོ། །ཟེ་འབྲུའི་ཕྲེང་ལྡན་ནོ། །ཨམྦོ་རུ་ཧ་ཆུ་འཁྲུངས་སོ། །པུཎྜ་རཱི་ཀཾ་པདྨ་དཀར་པོའོ། །སཱི་ཏ་ཏམྦོ་ཛ། ཆུ་སྐྱེས་དཀར་པོའོ། །ཆུ་སྐྱེས་དམར་པོ་ལ་མིང་གསུམ་སྟེ། རཀྟ་སཱ་རོ་རུ་ཧ། དེ་ཉིད་དང། རཀྟོཏྤ་ལ་ཨུཏྤ་ལ་དམར་  
པོ་དང། ཀོ་ཀ་ན་དཾ། པདྨ་དམར་པོ་སྟེ། ཀུ་མུད་དམར་པོ་ལྟ་བུའོ། །དེ་ནས་ན་ལ་དང་ནཱ་ལ་ནི་ཡུ་བའམ་སྡོང་བུའམ་ངར་པ་སྟེ། ཎ་ལ་འཆིང་བར་བྱེད་པའི་ཁམས་ལས་སོ། །མྲྀ་ཎ་ལ་པདྨ་སོགས་ཀྱི་རྩ་བ་དང། བི་ཤང་ཞེས་པ་ཡང་པདྨའི་རྩ་བའི་དོན་ཉིད་དུ། དཔལ་ལྡན་རྒྱལ་པོ་ཉི་མ་རྣམ་པར་  
གནོན་པས་སྤྱོད་པའི་སྙེ་མར་བཤད་དོ། །ཀ་དམྦ། ཆུ་སྐྱེས་ལ་སོགས་པའི་རྩ་བའི་ཚོགས་སོ། །ཥཎྜ་ཞེས་པ་ཡང་ཚལ་ཏེ། ཆུ་སྐྱེས་ལ་སོགས་པའི་རྩ་བའི་འོ། །དེ་ཡང་བྱིངས་རབ་ཏུ་གསལ་བར་སློབ་དཔོན་སྲུང་བས། །ཥ་ཌི་ནད་ལའོ། །ཚོགས་པ་ལ་ཨ་ཙའོ། །ཥཎྜ་བ་ནཾ། པདྨ་ཥཎྜ་  
ཞེས་པ་ཥཎྜ་ཚལ་ཏེ་པདྨའི་ཚལ་ལྟ་བུའོ་ཞེས་དཔེར་བརྗོད་པ་བཤད་དོ། །དེ་ནས་ཀར་ཧ་ཊ་དང། སི་ཕཱ་ཀནྡ་ནི་པདྨའི་སྐོགས་པའོ། །ཀིཉྫེ་ལྐ་དང་ཀེ་ས་ར་ནི་པདྨའི་གེ་སར་རོ། །སཾ་བ་དི་ཀཱ། འདབ་མ་འཁྱིལ་བ་དང། ན་བ་ད་ལཾ། འདབ་མ་གསར་བའོ། །བའི་ཛ་ཀོ་ཥ་ནི་ས་བོན་གྱི་མཛོད་དང་  
བཱ་རཱ་ཀ་ཊ་ནི་ཟེའུ་འབྲུ་སྟེ། གཉི་ག་པདྨའི་ལྟེ་བའོ། །དེ་ལྟར་ན། མཐོ་རིས་མཁའ་དང་ཕྱོགས་དུས་བློ། །སྒྲ་སོགས་གར་དང་བཅས་པ་དང། །ས་འོག་གདེང་ཅན་དམྱལ་བ་ཆུ། །དེ་རྣམས་ཀྱི་ནི་ཚོགས་བཅས་བཤད། །ཅེས་བྱ་སྟེ། དེ་ལ་སྒྲ་སོགས་ཞེས་སོགས་པའི་སྒྲས་གཟུགས་  
དང་ཉམས་ལ་སོགས་པ་དང། གར་དང་བཅས་པས་ནི། གླུ་དང་གར་དང་རོལ་མོ་དང་ལྡན་པ་སྟེ། འདི་ནི་དབྱངས་ཀྱི་སྐབས་སུ་འགྲེལ་པས་བཤད་དོ། །དེ་ཡང་འདི་ལྟར། མཐོ་རིས་ཀྱི་སྐབས་སུ་ནི་ལྷ་ལ་སོགས་པ་དང། ནམ་མཁའི་སྐབས་སུ་ནི་སྤྲིན་ལ་སོགས་པ་དང། ཕྱོགས་ཀྱི་སྐབས་  
སུ་ནི་ཕྱོགས་ཀྱི་གླང་པོ་བརྒྱད་ལ་སོགས་པ་དང། དུས་ཀྱི་སྐབས་སུ་ནི་སྒྲ་གཅན་ཞུགས་པ་ལ་སོགས་པ་དང། བློའི་སྐབས་སུ་རྣམ་པར་དཔྱོད་པ་ལ་སོགས་པ་དང། སྒྲའི་སྐབས་སུ་ནི་ཨུ་དཱཏྟ་ལ་སོགས་པ་དང། གཟུགས་དང་ཉམས་པ་ལ་སོགས་པའི་སྐབས་སུ་ནི་གྲགས་པ་དང་སྨད་པ་  
  
༄༅། །ལ་སོགས་པ་དང། གར་གྱི་སྐབས་སུ་ན་བཧྲུ་ཀུཾ་པ་ལ་སོགས་པ་དང། ས་འོག་གི་སྐབས་སུ་བུ་ག་ལ་སོགས་པ་དང། གདེང་ཅན་གྱི་སྐབས་སུ་ནི་བགས་པ་བརྗེས་པ་ལ་སོགས་པ་དང། དམྱལ་བའི་སྐབས་སུ་ནི་དཔལ་མེད་ལ་སོགས་པ་དང། ཆུའི་སྐབས་སུ་ནི་གྲུ་ལ་  
སོགས་པ་བཤད་ཅེས་སོ། །མཐོ་རིས་ལ་སོགས་པའི་སྐབས་ཞེས་པར་སོགས་པའི་སྒྲས་ནི་ས་འོག་གོ། །སྐབས་ནི་རབ་ཏུ་བཀོད་པ་སྟེ་ཡོངས་སུ་བཅད་པ་འམ་སྡེ་ཚོམས་སུ་བྱས་པའི་བདག་ཉིད་ཅན་ནོ་ཞེས་བྱའོ། །སློབ་དཔོན་རབ་འབྱོར་ཟླ་བས་མཛད་པའི་འཆི་བ་མེད་པའི་མཛོད་ཀྱི་རྒྱ་ཆེར་  
འགྲེལ་པ་འདོད་པ་འཇོ་བ་ལས་སྐབས་དང་པོ་རྫོགས་སོ།། །།དེ་ནས་སའི་སྡེ་ཚན་བཤད་པར་བྱ་སྟེ། ས་ཡི་སྡེ་ཚན་གྲོང་ཁྱེར་དང། །རི་བོ་དང་ནི་ནགས་ཚལ་དང། །སྨན་དང་རི་དགས་ལ་སོགས་རྣམས། །མི་དང་བྲམ་ཟེ་རྒྱལ་རིགས་དང། །རྗེའི་རིགས་དམངས་རིགས་  
ཡན་ལག་བཅས། །ཉེ་བའི་ཡན་ལག་བཅས་འདིར་བརྗོད། །ཅེས་པ་ལ་འདིར་སའི་སྐབས་ཡན་ལག་དང་བཅས་པ་ཉེ་བའི་ཡན་ལག་ལས་ས་ལ་སོགས་པ་བཅུ་རྣམས་ཀྱིས་སའི་སྡེ་ཚན་ཏེ་རྣམ་པ་བཅུར་བཤད་དོ་ཞེས་པ་བསྡུས་པའོ། །རི་དགས་ལ་སོགས་པ་རྣམས་ཞེས་པས་ནི་སེང་གེ་  
ལ་སོགས་པ་རྣམས་སོ་ཞེས་པའི་དོན་ཏོ། །ཚིགས་སུ་བཅད་པ་གཉིས་ཀྱིས་སའི་མིང་སྟེ། བཧུཿ་ས་དང། བྷཱུ་མི་སྐྲུན་བྱེད་དེ། བྷཱུ་ཡོད་པ་ལ། སྔ་མ་ལ་ཀྭི་པ་དང། ཕྱི་མ་ལ་ཨུརྨི་བྷཱུ་མི་སོགས་ཀྱིས་མིའི་རྐྱེན་སྦྱར་བའོ། །ཨ་ཙ་ལ། མི་གཡོ་བ་སྟེ་སའོ། །ཨ་ནནྟ། འདི་ལ་མཐའ་མེད་པས་  
མཐའ་ཡས་ཞེས་བྱའོ། །ར་སཱ། བཅུད་ལྡན་ནོ། །བི་ཤམྦྷ་རཱ་སྣ་ཚོགས་འགེངས་སོ། །སྠི་རཱ་བརྟན་པ་སྟེ། སྠཱ་གནས་པ་ལ་ཀི་ར་ཙ་རྐྱེན་ནོ། །དྷཱ་ར་འཛིན་མའོ། །དྷ་ར་ཏྲཱི། རྟེན་བྱེད་མའོ། །དྷ་ར་ཎིཿ་འཆང་བྱེད་མའོ། །ཀྵོ་ཎཱི། སྒྲ་སྒྲོགས་མ་སྟེ། ཀྵུ་སྒྲ་ལ། ཨི་ནིན་རྐྱེན་ནོ། །ཛྱ། རྒྱལ་  
བྱེད་དོ། །ཀཱ་ཤྱ་པཱི། འོད་སྲུངས་བྱིན་ཞེས་བྱ་སྟེ། རྒྱལ་པོ་དགའ་བྱེད་དགྲ་སྟ་ཅན་གྱིས་དྲང་སྲོང་འོད་སྲུངས་ལ་རྟ་གཙང་གི་མཆོད་སྦྱིན་གྱི་མཐར་ཡོན་དུ་བྱིན་ཞེས་གྲག་གོ། །ཀྵིཏེ། གནས་ཏེ། ཀྵི་ངེས་པར་གནས་པ་ལ་ཀྟིའོ། །སརྦཾ་ས་ཧ། ཀུན་བཟོད་དེ། ཥ་ཧ་བཟོད་པ་ལ་ཁ་ཤ་རྐྱེན་ནོ། །  
  
ནོར་ལྡན་མ་སྟེ། གསེར་དང་དངུལ་དང། ཧཱི་ར་སྟེ་རྡོ་རྗེ་ལ་སོགས་པའི་རིན་པོ་ཆེའི་འབྱུང་གནས་སུ་གྱུར་བས་ལྡན་པའི་དོན་ལ་མ་ཏུ་བརྐྱེན་དུ་བྱས་པའོ། །བ་སུ་དྷཱ། ནོར་འཛིན་ནོ། །ཨུརྦཱི། ཡངས་ལྡན་མའོ། །བ་སུནྡྷ་རཱ། དབྱིག་འཛིན་མའོ། །གཽ་ཏྲཱ། ཆུ་སྐྱོབ་སྟེ། གཽ་ཆུ་དང་  
ཏྲཱ་སྐྱོབ་པའོ། །ཀུ་པ་སྟེ། ཀཻ་སྒྲ་ལ། ཤཾ་ཀུ་སོགས་ཀྱིས་ཀུ་རྐྱེན་ནོ། །པྲྀ་ཐི་བའི་དང། པྲྀ་ཐཱི། ས་གཞི་དང་སྐྱེད་བྱེད་དོ། །ཀྵྨཱ། [?]བཟོད་བྱེད་དོ། །ཨ་པ་ནི། སྲུང་བྱེད་དོ། །མེ་དི་ནཱི། ཞག་ལྡན་མ་སྟེ། ལྷ་མ་ཡིན་སྦྲང་རྩི་དང་ཤེས་གསལ་ལ་སོགས་པ་བསད་པའི་ཚིལ་གྱི་ཞག་བབས་པ་དང་  
ལྡན་པས་སོ། །མ་ཧཱི། མཆོད་བྱེད་མ་སྟེ། འདི་ལ་མཆོད་པ་བྱེད་པར་གྱུར་པས་སོ། །དེ་ནས་གནས་ཙམ་ལ་མིང་ལྔ་སྟེ། ཛ་ག་ཏཱི། འགྲོ་བ་ལྡན་ནོ། །ལོ་ཀཿ་འཇིག་རྟེན་ནོ། །པིཥྚ་སཾ། གནས་བརྟན་ནོ། །བཧུ་བ་ནཾ། ས་གཞིའི་གནས་སོ། །ཛ་ག་ཏ། སྐྱེ་འགྲོའོ། །འདི་ནི་བྷཱ་ར་ཏའི་  
ཡུལ་ཞེས་པ་ལ་འདིར་འཛམ་བུའི་གླིང་གི་སའི་དུམ་བུ་རི་བོ་ཆེན་པོས་བཅད་པའི་ཡུལ་རྣམས་བཤད་པར་བྱ་སྟེ། སྐབས་གསུམ་གྱི་ལྷག་མ་ལས་བཤད་པ། བྷཱར་ཏ་དང་ན་ར་བྷཱུ། །སྐྱེས་བུ་འམ་ཅི་དང་སེང་གེའི་ཡུལ། །བཟང་པོ་བྱང་གི་སྒྲ་མི་སྙན། །དབྱིག་སྐྱེས་ཨི་ལ་བྲྀ་ཏཾ་དང། །ཏོག་  
གི་ཕྲེང་བ་འདི་རྣམས་ནི། །ས་ལ་གནས་པའི་ཡུལ་ཆེན་དགུ། །ཞེས་སོ། །གཞན་དུ་ནི། ན་ར་བྷཱུ་དང། མི་འམ་ཅིའི་གནས་སུ། ར་མ་ཎ་དང། སེང་གེ་མཆོག་དག་རྗོད་པར་བྱེད་དོ། །དེ་ལ་འདི་ནི་འཇམ་བུའི་གླིང་གི་མིའི་འཇིག་རྟེན་ལ། དབང་པོའི་གླིང་དང། ཀ་མེ་རུའི་གླིང་དང། གཞོན་ནུའི་གླིང་ལ་  
སོགས་པ་གླིང་དགུའི་དབྱེ་བས་ཕྱེ་བའི་དུམ་བུ་དགུ་པ་ནི་དཔག་ཚད་སྟོང་ཕྲག་དགུའོ། །བདག་ཉིད་གངས་ཅན་གྱི་ལྷོ་ཕྱོགས་ཀྱི་རྒྱ་མཚོའི་མཐར་རྒྱལ་པོ་ཁྱུ་མཆོག་ཅེས་བྱ་བ་ནགས་སུ་རབ་ཏུ་བྱུང་སྟེ་བུ་བརྒྱའི་དང་ནས་བུ་ཐུ་བོ་བྷཱ་ར་ཏ་ཞེས་བྱ་བ་ལ་ཡུལ་འདི་བྱིན་ནས་བྷཱ་ར་ཏས་འདི་བཟུང་བས་བྷཱ་ར་ཏའི་ཡུལ་ཏེ་  
དེ་ལྟར་ཡང། གང་ཕྱིར་ནགས་སུ་རབ་བྱུང་བའི། །ཕ་ཡི་བྷཱ་ར་ཏ་ལ་བྱིན། །དེ་ནས་འདི་ནི་བྷཱ་ར་ཏའི། །ཡུལ་ཞེས་འཇིག་རྟེན་རྣམས་ལ་གྲགས། །ཞེས་སོ། །དྲག་པོས་ནི་འཛམ་བུའི་གླིང་ཉིད་འདོན་ཏོ། །དྲང་སྲོང་རྒྱས་པས་བཤད་པའི་གཞུང་དུ་ནི་འཛམ་བུའི་གླིང་ལ་ཡང་བྷཱ་ར་ཏ་ཞེས་སོ། །གངས་ཅན་གྱི་  
  
༄༅། །བྱང་ན་རྒྱར་དཔག་ཚད་སྟོང་ཡོད་པའི་མི་འམ་ཅིའི་ཡུལ་ཏེ། དེར་སྐྱེ་དགུ་རྣམས་ཤིང་པླཀྵའི་འབྲས་བུ་ཟ་ཞིང་ཚེ་ལོ་སྟོང་ཕྲག་བཅུ་ཐུབ་པོ། །མི་འམ་ཅིའི་ཡུལ་གྱི་བྱང་ན་ཧེ་མ་ཀཱུ་ཊ་གསེར་གྱི་ཕུང་པོ་ཞེས་བྱ་བའི་རི་བོ་ཡོད་དོ། །དེའི་བྱང་ན་དཔག་ཚད་སྟོང་ཕྲག་བཅོ་བརྒྱད་པའི་སེང་གེ་མཆོག་  
ཅེས་བྱ་བའི་ཡུལ་ལོ། །དེར་འཇིག་རྟེན་པ་རྣམས་བུ་རམ་ཤིང་གི་བཅུད་ཟ་ཞིང་ཚེ་ལོ་སྟོང་ཕྲག་བཅུ་གཅིག་ཏུ་འཚོའོ། །དེའི་བྱང་ན་ཏ་རུ་ཎཱ་དི་ཏྱ་སནྣི་བཧོ་ནི་ཥ་དྷ། ཉི་མ་གཞོན་ནུ་དང་མཚུངས་པ། །ནི་ཥ་དྷ་ཞེས་བྱ་བའི་རི་བོ་ཡོད་དོ། །དེའི་བྱང་ཤར་གྱི་ཆ་ན། བཟང་པོ་ཞེས་བྱ་བའི་ཡུལ་ཏེ། མི་རྣམས་ཤིང་  
ཀ་དམྤའི་འབྲས་བུ་ཟ་བའོ། །ནུབ་ན་ནི་ཀེ་རུ་མཱ་ལ་མེ་ཏོག་གི་ཕྲེང་བ་ཞེས་བྱ་བའི་ཡུལ་ཏེ། སྐྱེ་དགུ་རྣམས་ཤིང་པ་ན་སའི་འབྲས་བུ་ཟ་བའོ། །བར་ན་ནི་ཨི་ལ་བྲྀ་ཏཾ་ཞེས་བྱ་བའི་ཡུལ་རི་བོས་ཡོངས་སུ་བསྐོར་བའོ། །དེའི་དབུས་ན་རི་རབ་སྟེ་ལྷ་ཐམས་ཅད་གནས་པ་སྐྱེ་དགུ་རྣམས་ཤིང་འཛམ་བུའི་འབྲས་བུ་  
ཟ་བའོ། །ཡུལ་གསུམ་པོ་འདི་ནི་དཔག་ཚད་སྟོང་ཕྲག་སུམ་ཅུའི་ཚད་ཅན་ནོ། །ཨི་ལ་བྲྀ་ཏའི་བྱང་ན། ནི་ཥ་དྷ་དང་ཚད་མཉམ་པ་སྔོན་པོ་ཞེས་བྱ་བ་བཻ་ཌཱུརྱའི་རང་བཞིན་གྱི་རི་བོ་ཡོད་དོ། །དེའི་བྱང་ན་སེང་གེའི་ཡུལ་དང་ཚད་མཉམ་པའི་རམ་ཎ་ཞེས་བྱ་བའི་ཡུལ་ཏེ། གང་དུ་མི་རྣམས་ཤིང་ནྱ་གྲོ་དཧའི་  
འབྲས་བུ་ཟ་ཞིང་ཚེ་ལོ་སྟོང་ཕྲག་བཅུ་གསུམ་དུ་འཚོའོ། །དེའི་བྱང་ན་དཀར་པོ་ཞེས་བྱ་བ་དངུལ་གྱི་རང་བཞིན་གྱི་རི་བོ་ཡོད་དོ། །དེའི་བྱང་ན་མི་འམ་ཅིའི་ཡུལ་དང་ཚད་མཉམ་པའི་ཧི་རྣམས་ཡ་ཞེས་བྱ་བའི་ཡུལ་ཏེ། གང་དུ་མི་རྣམས་ཤིང་ལ་ཀུ་ཙའི་འབྲས་བུ་ཟ་ཞིང་ཚེ་ལོ་སྟོང་ཕྲག་བཅུ་བཞིར་འཚོ་བའོ། །  
དེའི་བྱང་ན་རིན་པོ་ཆེ་ཐམས་ཅད་ཀྱི་རང་བཞིན་སཾ་ག་མ་ཞེས་བྱ་བའི་རི་བོ་ཡོད་དོ། །དེའི་བྱང་ན་བྷཱ་ར་ཏའི་ཡུལ་དང་ཚད་མཉམ་པའི་བྱང་སྒྲ་མི་སྙན་པའི་ཡུལ་ཏེ། གང་དུ་སྐྱེ་དགུ་རྣམས་དཔག་བསམ་གྱི་ཤིང་ལས་ཇི་ལྟར་ན་མངོན་པར་འདོད་པ་འབྱུང་ཞིང་ཚེ་ལོ་སྟོང་ཕྲག་བཅོ་ལྔར་འཚོའོ། །དེ་ལ་བྷཱ་ར་  
ཏའི་ཡུལ་གྱི་དབང་ལྡན་ནས་ཤཱ་ར་བ་ཏི་ཞེས་བྱ་བའི་ཀླུང་བདེན་བྲལ་དུ་འབབ་སྟེ་ནུབ་ཕྱོགས་ཀྱི་རྒྱ་མཚོར་འབབ་པོ། །དེ་ནས་འཕགས་པའི་ཡུལ་གྱི་མིང་ལ། མ་དྷྱ་དེ་ཤ། ཡུལ་དབུས་སོ། །མ་དྷྱ་མ་དབུས་སོ། །ཨཱརྱཱ་བརྟ། འཕགས་འཁྲུངས་ཏེ། ཨཱ་བརྟ། འཁྲུངས་པའོ། །པུཎྱ་བྷཱུ་མི། བསོད་ནམས་  
  
།དེ་ནས་ཚིགས་སུ་བཅད་པ་གཅིག་གིས་ལམ་གྱི་མིང་སྟེ། ཨ་ཡ་ནཾ། ལམ་མམ་བགྲོད་པའོ། །བརྟྟྨ། འགྲོ་བྱ་འམ་ལམ་མོ། །མཱརྒ་ལམ་མོ། །ཨ་དྷཱ༑ ཤུལ་ལམ་མོ། །བནྠཱ་ན་དང། པ་ཐ་བའི་དང། སྲི་དི་རྣིམས་ཀྱང་ལམ་མམ་འཇུག་བྱའོ། །ས་ར་ཎི་དང། པནྡྷ་ཏི་དང། བ་  
ཏྱ་དང། བརྟྟྨ་ནི་རྣམས་ཀྱང་ལམ་མོ། །ཨེ་ཀ་པ་དའི། རྐང་པ་གཅིག་ལྡན་ཏེ། ལམ་ཕྲ་མོའོ། །དེ་ནས་ལམ་བཟང་པོ་ལ་ཚིགས་བཅད་ཕྱེད་དེ། ཨ་ཏི་པནྠཱ་ནི་ལམ་པོ་ཆེ་དང། སུ་བནྠ་ལམ་བཟང་དང། སཏྤ་ཐ། བདེན་ལམ་མམ་ལམ་མཆོག་གམ་ལམ་དམ་པ་དང། ཨརྩི་ཏེ་དཧྭ་ནི། མཆོད་པར་  
བྱ་བའི་ལམ་མོ། །དེ་ནས་བྱ་དཧྭ་དང། དུ་ར་དཧྭ་ལ་སོགས་པ་རྣམས་ལམ་ངན་པའི་མིང་ངོ། །དེ་ནས་ག་བཧུ་ཏི་ནི་བ་ལང་ཤིང་རྟ་འམ། བ་ལང་གི་ལམ་གྱི་ཚད་ཅེས་བྱ་བ་སྟེ། དེ་ལ་སོར་མོ་ཉི་ཤུ་རྩ་བཞི་ནི། ཀུཥྐུ་དང་ཧསྟ་ཏེ་ཁྲུ་ཞེས་བྱའོ། །ཁྲུ་བཞི་བརྒྱལ། །ན་ལྭ་ཞེས་པའོ། །ཁྲུ་སྟོང་ཕྲག་བརྒྱད་ལ་ཀྲོ་  
ཤ་སྟེ་རྒྱང་གྲགས་ཞེས་བྱ་ཞིང། གཞུ་འདོམ་སྟོང་ཕྲག་གཉིས་ལ་ག་བྱུ་ཏི་ཞེས་བྱ་སྟེ། རྒྱང་གྲགས་དང་གཅིག་གོ། །གཞུ་འདོམ་བཅུའི་ཁྱོན་ནི་གྷཎྜཱ་པ་ཐ་དང། རཱ་ཛ་མཱརྒ་སྟེ་རྒྱལ་པོའི་ལམ་ཁྲལ་ལམ། དྲིལ་བསྒྲགས་པའི་ལམ་མོ། །སའི་སྡེ་ཚན་ནོ།། །།དེ་ནས་གྲོང་ཁྱེར་གྱི་སྡེ་ཚན་ཏེ། དེ་ལ་  
གྲོང་ཁྱེར་ལ་མིང་བདུན་ཏེ། པཱུ་དང་པུ་རཱི་ནི་གྲོང་སྟེ། ཕས་ཀྱི་རྒོལ་བ་དང། བགྲོད་དཀའ་བ་སྲུང་ཞིང་སྐྱོང་བས་སོ། །གྲོང་བརྒྱད་བརྒྱའི་ཐ་སྙད་དང་ལྡན་པ་ནི་ན་ག་ར་སྟེ་གྲོང་ཁྱེར་རོ། །གང་དུ་རྒྱལ་པོའི་བོ་བྲང་དང་ཉེ་བར་གྱུར་པ་ནི་བཏྟ་ནཾ་རྒྱལ་ལམ་མམ་ཕོ་བྲང་འཁོར་རོ། །བུ་ཊ་བཧེད་ནཾ། ནི་ཚོང་ཁང་ངམ་  
ཚོང་དུས་ཏེ། ཚོང་པ་རྣམས་འབྱུང་བ་དང་འཇུག་པའོ། །སྠཱ་ནཱི་ཡཾ་ནི། འཇིགས་མེད་གནས་ཏེ། ཅིས་ཀྱང་འཇིགས་པ་མེད་པའི་གནས་སོ། །མིག་མ་ནི་མི་བསྐྱོད་གནས་སོ། །དེ་ནས་ཁང་པའི་མིང་ལ། གྲྀ་ཧ་ཁྱིམ་མམ་ཁབ་བམ་ཚང་ངམ་ཤུབས་སོ། །གེ་ཧ་ཁྱིམ་མམ་ཁང་པའོ། །ཨུ་ད་  
བ་སི་ཏཾ་གནས་སོ། །བཤྨེ། ཁྱིམ་མམ་འཇུག་བྱའོ། །པདྨ༑ གནས་སམ་ཁང་པའོ། །ནི་ཀེ་ཏ་ནཾ། གནས་གཞིའོ། །གཞན་ཡང་བྷ་བ་ནཱ་དང། གཱ་ར་དང། མནྡི་རཾ་དང། ནི་ལ་ཡ་དང། ཨ་མ་ཡ་ལ་སོགས་པ་ཡང་གནས་ཁང་དང་གནས་གཞི་སོགས་སོ། །དེ་ནས་པརྞ་ཤ་ལ། ལོ་མ་སྤྱིལ་པོ་  
  
༄༅། །ལ་སོགས་པ་སྟེ། གནས་ཀྱི་ཁྱད་པར་གྱི་མིང་རྣམས་སོ། །དེ་ནས་བཱ་ཏཱ་ཡ་ནཾ་ནི་རླུང་བུ་ག་སྟེ་གློ་སྐར་རཾ་སྐར་ཁུང་ངམ་ཁྲ་མའོ། །ག་བཱ་ཀྵ་ནི། བ་ལང་མིག་སྟེ་དེ་དག་སྐར་ཁུང་གི་མིང་ངོ། །དེ་ནས་ཁང་བཟངས་ཀྱི་མིང་ལ། ཧརྨི༑ བསིལ་ཁང་ངམ་བ་གམ་ཅན་ནམ་རྒྱ་ཕིབས་  
ཅན་ནམ། པྲ་སཱ་ད། ཁང་བཟངས་སོ། །སཽ་དྷ༑ གཙང་གནས་སོ། །རཱ་ཛ་ས་ད་ན། རྒྱལ་པོའི་ཁང་པའོ། །སསྟི་ཀ། བདེ་ལེགས་ཅན་ནམ་བཀྲ་ཤིས་ལྡན་ནོ། །སརྦ་ཏོ་བྷ་དྲ། ཀུན་བཟངས་སོ། །དེ་ནས་སྟྱ་ག་རཾ་ལ་སོགས་པ་རྐང་པ་གསུམ་གྱིས་བཙུན་མོའི་ཁང་པའི་མིང་སྟེ། སྟྲཱི་ཨ་གཱ་ར་  
བཙུན་མོའི་ཁང་པ་ཞེས་པའོ། །གྲོང་ཁྱེར་གྱི་སྡེའོ།།    ༈    །།དེ་ནས་རིའི་སྡེ་ཚན་ལས་ཐོག་མར་རིའི་མིང་ལ། མ་ཧཱི་དཧྲ། ཞེས་པ་ས་འཛིན་ཏེ་མ་ཧཱི་སྔོན་དུ་ལྡན་པའི་ཌྷྲྀ་ཉ་འཛིན་པ་ལ། མའུ་ལ་བི་བཧུ་ཛ་ལ་སོགས་པ་བཞིན་དུ་ཀའི་རྐྱེན་སྦྱར་བའོ། །ཤི་ཁ་རི་རྩེ་མོ་ཅན་ན་མ་ཟོམ་ཅན་ཏེ། ཤི་ཁ་རའི་སྒྲ་ལ་  
ལྡན་པའི་རྐྱེན་ཨི་ནིའོ། །ཀྵྨཱ་བཧྲྀ་ཏ། ས་གཞི་འཆང་བ་འམ་ས་འཛིན་ཏེ། ཀྵྨ་སྔོན་དུ་ལྡན་པའི་བྷྲྀཉ་འཛིན་པ་ལ་རྣམ་པར་འཛིན་པར་བྱེད་དོ་ཞེས་པའི་དོན་ལ་ཀིཔ་རྐྱེན་དུ་སྦྱར་རོ། །ཨ་ཧཱརྱ། མི་འཕྲོག་པ་སྟེ། ན་ཉ་སྔོན་མའི་ཧྲྀ་ཉ་འཕྲོག་པ་ལ་ཎྱ་ཏའོ། །དྷ་ར༑ འཛིན་པ་སྟེ་ས་འཛིན་པས་སོ། །  
སརྦ་ཏ། ཚིག་ཅན་ཏེ། སརྦ་རྫོགས་པ་ལ། །ཨ་ཏ་ཙ་རྐྱེན་ནོ། །ཨ་ཏྲི༑ རི་བོའོ། །གོ་ཏྲ༑ ས་སྐྱོབ་སྟེ། འདིར་གོ་བཧུ་བཾ། གོ་ནི་སའོ་ཞེས་སོ། །གོ་རི༑ གྱེན་དུ་འཕྱུར་ཞེས་པ་སྟེ། གྲཱྀ་གསལ་བར་བྱེད་པ་ལ། རང་གི་ངོ་བོ་ལ་ཨི་ཀི་ཤིཔྟ་རྣམས་སོ་ཞེས་པས་ཨིའི་རྐྱེན་སྦྱང་བའོ། །གཱ་བཱ། ཞེས་  
པ་ཡང་རི་བོ་སྟེ། གྲཱྀའི་ཁམས་ལས་ཀ་ནིན་རྐྱེན་དུ་སྦྱར་བའོ། །ཨ་ཙ་ལ། མི་གཡོ་བ་སྟེ་རི་བོའོ། །ཤི་ལ། བྲག་རིའོ། །ཤི་ལོཙྪ་ཡ། རྡོ་བརྩེགས་སོ། །དེ་ནས་རིའི་ཁྱད་པར་ལས་ཁོར་ཡུག་གི་མིང་ལ། ལོ་ཀཱ་ལོ་ཀ། འཇིག་རྟེན་དུ་སྣང་བ་སྟེ། སའི་དཀྱིལ་འཁོར་མཐའ་དག་ལ་ཟླུམ་པོའི་སྣང་  
བས་བསྐོར་ཏེ། ར་བར་གྱུར་པ་འདིའི་ནང་གི་ངོས་རྣམས་ཉི་མའི་འོད་ཟེར་གྱིས་རབ་ཏུ་གསལ་བའི་ཕྱིར་དེ་ལྟར་བཤད་དོ། །ཙཀྲ་པཱ་ཌ་ཁོར་ཡུག་གོ། །ཏྲི་ཀུ་ཊ། སུམ་བརྩེགས་ཏེ་རི་བོ་གསུམ་བརྩེགས་པས་གནས་བའོ། །ཏྲི་ཀ་ཀུ་ཊ། རྭ་གསུམ་པ་སྟེ་འདི་ལ་རྩེ་མོ་གསུམ་ཡོད་པས་སོ། །དེ་ནས་  
  
ཙ་ར་མ་ནི། ནུབ་དང་ཕྱི་མ་སྟེ། ནུབ་རིའི་མིང་ངོ། ཨུ་ར་ཡ་དང། པཱུརྦ་ཤ་རཾ༑ མདུན་མ་སྟེ། མདུན་རི་འམ་ཤར་རིའོ། །ཧི་མ་བའན། གངས་ཅན་ལ་སོགས་པ་ཡང་རི་བོའི་བྱེ་བྲག་སྟེ་སོགས་པའི་སྒྲས་མ་ལ་ཡའི་རི་བོ་དང། རི་བོ་ད་རྡ་ར་ལ་སོགས་པའོ། །དེ་ལ་གངས་ཅན་དང། གང་  
བརྩེགས་དང། ནི་ཥ་དྷ་སྟེ། འགོག་བྱེད་དང། རི་མེ་རུ་དང། རི་སྔོན་པོ་དང། རི་དཀར་པོ་དང། རི་སཾ་ག་མའི་མཐར་ཐུག་པ་ཡུལ་བདུན་མཚམས་བཅད་བའི་རི་བོ་རྣམས་སོ། །རི་དབང་ཆེན་དང། མ་ལ་ཡ་དང། ས་ཧྱ་དང། འབིགས་བྱེད་དང། པ་རི་ཡཱ་ཏྲ་དང། ཏྲི་པྲ་དང། ཏཱིཀྵཱ་རྣམས་ནི་བྷཱ་ར་ཏའི་  
ཡུལ་གྱི་རིའི་རིགས་བདུན་ནོ། །རི་ཕྲེང་བ་ཅན་ནི་རི་ཁྲུང་ཁྲུང་སྟེ། ཁྲུང་ཁྲུང་ཡང་ཕྲེང་བ་ཅན་ནོ་ཞེས་སྐབས་གསུམ་གྱི་ལྷག་མ་ལས་བཤད་དོ། །རི་རབ་ཀྱི་ནུབ་ན་རི་སྤོས་ཀྱི་ངང་ལྡང་དང་ཚད་མཉམ་པའི་རི་མཱ་ལྱ་བནྟེ་ཕྲེང་བ་ཅན་ཡོད་དོ། །རི་རབ་ཤར་ན་ཆུར་དཔག་ཚད་སྟོང་ཕྲག་གསུམ་ཅུ་རྩ་གཉིས་  
ཞེང་དུ་དཔག་ཚད་སྟོང་ཕྲག་བཞི་པ་དཔག་ཆད་སྟོང་ཕྲག་གཅིག་འོག་ཏུ་སོན་པའི་རི་བོ་གནྡྷ་མཱ་ད་ན་སྟེ། སྤོས་ཀྱི་ངད་ལྡང་ཡོད་དེ། དེ་ལྟར་རི་བོ་གཞན་རྣམས་ཀྱང་ལུང་ལས་ཤེས་པར་བྱའོ། །དེ་ནས་ཚིགས་བཅད་ཕྱེད་ཀྱིས་རྡོ་བའི་མིང་སྟེ། པཱ་ཥཱ་ཎ། རྡོ་བའོ། །པྲ་སྟ་ར། སྦད་བྱེད་དོ། །གྲ་བ་  
ཞེས་པ་གོར་མ་སྟེ། སྔར་རི་བོ་ལ་ཡང་བཤད་པའོ། །ཨུ་པ་ལ། ཙོག་པོའི་རྡོ་བ་སྟེ། ཨུ་པ་ཉེ་བ་དང། ལ་འཛིན་པར་བྱེད་པའོ། །ཨཤྨ་ན། ཇུ་པོའོ། །ཤི་ལ་རྟུན་བུའི་རྡོ་བའོ། །དྲྀ་ཤད་རྡོའོ༑ དེ་ནས་རྐང་པ་གཅིག་གིས་རྭའི་མིང་སྟེ༑ ཀུ་ཊ༑ བརྩེགས་པའོ། །ཤི་ཁ་ར་ཞེས་པ་གཙུག་  
སྐྱེས་སམ། རྭའི་རྩེ་མོའོ། །ཤི་ཁ་གཙུག་དང། རུ་ཧ་སྐྱེ་བ་སྟེ། ཤི་ཁཱི་རོ་ཧ་ཏི་ཞེས་པས་རུ་ཧལ་ཌ་རྐྱེན་དུ་བྱས་པའོ། །ཤྲྀངྒ། རྭ་རྩེའོ། །དེ་ནས་རྐང་པ་གཅིག་གིས་རི་གཟར་གྱི་མིང་སྟེ། བྲ་པཱ་ཏ། རབ་ལྟུང་སྟེ། གཡང་སའོ། །ཏ་ཊ༑ རི་འགྲམ་སྟེ། རི་གཟར་གྱི་འགྲམ་མམ་ངོས་སོ། །བཧྲྀ་གུ་  
རི་གཟར་ཏེ། བྷ་སྠ་ལ་ཀུ་རྐྱེན་དང། ས་དབྱི་བ་དང། ཡན་ཨཀི་རུ་བསྒྱུར་བའོ། །དེ་ནས་ཀཌ་ཀ། རི་ཞོལ་དང། ནི་ཏམྦ༑ རི་ཤམ་མོ། །ནི་ཀུཉྫ་ནགས་དང། ཀུཉྫ་ནགས་ཚལ་དང། ལ་ཏཱ་པི་ཧི་ཏཱ། འཁྲི་ཤིང་ཁེབས་ཞེས་བྱ་སྟེ། ནགས་ཚལ་ལོ། །རིའི་སྡེའོ། །དེ་ནས་ནགས་ཀྱི་སྡེ་ལ། ཨཱ་ཊ་བི། ཨ་  
  
༄༅། །རི་ཎྱཾ་དགོན་པའོ། །བའི་པི་ནཾ། དགོན་པ་སྟོང་པའོ། །ག་ཧ་ནཾ། ནགས་འཐིབས་པོའོ། །ཀཱ་ན་ནཾ༑ ནགས་ཚལ་ལོ། །བ་ནཾ༑ ནགས་སམ་ཚལ་ལོ། །གྲྀ་ཧཱ་རཱ་མ། ཁྱིམ་གྱི་ཀུན་དགའ་ར་བ་སྟེ། ཁྱིམ་དང་ཉེ་བའི་ཀུན་དགའ་ར་བའོ། །ནིཥྐུ་ཊཿ་ངེས་འགྲོའོ། །ཨུ་བ་བ་ནཾ། ཉེ་བའི་ཚལ་  
ལོ༑ ཀྲྀ་ཏྲྀ་མཾ་བ་ནཾ། བཅོས་མའི་ཚལ་ལོ། །ཀྲྀ་ཌཿ་རྩེད་མོའི་སའོ། །ཨུཏྱ་ན། སྐྱེད་ཚལ་ལོ། །དེ་ནས་ཕྲེད་དུ་བྱས་པའི་མིང་ལ། བི་ཐྱ་ཕྲེང་བ་དང། ཨཱ་ལི་དང། ཨ་བ་ལི་ཡང་ཕྲེང་བ་དང་གྲལ་དང། པཾ་ཀྟི། ཚར་དུ་དངར་བའི་ཕྲེང་བ་དང། ཤྲེ་ཎཱི། ཕྲེང་བའི་ཁྲིགས་ཆགས་སོ། །ལེ་ཁ་བཀོད་པ་འམ་  
བྲིས་པའོ། །རཱ་ཛི་གྲལ་རིམས་སམ་ཕྲེང་བ་རྣམས་སོ། །དེ་ནས་ཨདྐུ་ར་ནི་མྱུ་གུ་འམ་ཁྱེའུ་ཁའོ། །ཨ་བཧི་ན་བ། མངོན་པར་སར་པ་སྟེ་གསར་སྐྱེས་སོ། །ཨུདྦྷི་དི༑ སྟེང་དུ་འཐོན་པ་སྟེ། ས་བོན་ལས་མྱུ་གུ་སྟེང་དུ་ཕྱོགས་པའི་མིང་ངོ། །དེ་ནས་ཤིང་ཙམ་གྱི་མིང་ལ་ཚིགས་སུ་བཅད་པ་གཅིག་  
སྟེ༑ ངེ་ལ་བྲྀཀྵ། ཤིང་སྟེ། བྲྀཀྵ་སྒྲིབ་པ་ལ། ཨ་ཙའོ། །མ་ཧཱི་རུ་ཧ་ནི་ས་སྐྱེས་ཞེས་བྱ་སྟེ། མ་ཧྱཱཾ་རོ་ཧ་ཏི་ཞེས་པ་ས་ལས་སྐྱེ་བར་བྱེད་དོ་ཞེས་པས་རུ་ཧ་ལ་ཀའི་རྐྱེན་སྦྱར་བའོ། །ཤཱ་ཁིཿ་ཡལ་འདབ་ཅན་ནོ། །བི་ཊ་པཱི། ལོ་མ་ཅན་ཏེ། པཱ་ལ་ཤ་དང་བིཊ་པ་རྣམས་རྣམ་གྲངས་སོ། །པཱ་ད་པ༑ རྐང་  
འཐུང་སྟེ། རྐང་པས་རོ་བཅུད་འཐུང་བར་བྱེད་པས་པཱ་འཐུང་པ་ལ་ཀའི་རྐྱེན་སྦྱར་བའོ། །ཏ་རུ༑ ཤིང་སྟེ། ཏྲི་ལ་མེ་རུ་བཞིན་དུ་ཨུའི་རྐྱེན་སྦྱར་བའོ། །ཨ་ནོ་ཀ་ཧ། འགྲོ་འགོག་ཅེས་བྱ་སྟེ་ཤིང་ངོ། །ཀུ་ཋ་ཤིང་ངོ། །ཤཱ་ལ། འདབ་མ་ཅན་ནམ་ཆེན་པོའོ། །པ་ལཱ་ཤི༑ སྡོང་པོའི་འདབ་མ་ཅན་ནོ། །དྲུ་མ་  
ལྗོན་ཤིང་ངོ། །ཨ་ག་མ། འགྲོ་མེད་ཅེས་བྱ་སྟེ་ཤིང་ངོ། །དེ་ནས་ཤིང་མེ་ཏོག་དང་འབྲས་བུས་མཚོན་པར་བྱ་བ་ཁརྫུ་ར་སྟེ། འབྲ་གོ་དང། ཨ་མྲ་དང། ཨ་ལ་ཀཱ་ལ་སོགས་པ་ལ། བ་ན་སྤ་ཏྱ། འབྲས་ལྡན་ནགས་ཞེས་བྱ་སྟེ། བ་ནས་པ་ཏི་ལ་བུ་བརྒྱུད་ཀྱི་རྐྱེན་ཎྱ་སྦྱར་བའོ། །མེ་ཏོག་དང་འབྲས་  
བུ་མི་སྐྱེ་བས་མཚོན་པ་ཤིང་པ་ན་ས་དང་ཨུ་དུམྦཱ་ར་དང་པླཀྵ་ལ་སོགས་པ་བ་ན་སྤ་ཏི་འབྲས་མེད་ནགས་ཞེས་བྱ་སྟེ་བུ་བརྒྱུད་ཀྱི་རྐྱེན་མེད་པས་སོ། །འབྲས་བུ་སྨིན་པའི་མཐར་འཇིག་པ་ཀ་ད་ལཱི་སྟེ། ཆུ་ཤིང་ལ་སོགས་པ་ལ་ནི། ཨོ་ཥ་དཧི་སྟེ་སྨན་གྱི་ཚལ་ཞེས་བྱའོ། །དེའི་ཕྱིར་དུས་ལ་བབ་པ་ན་  
  
ཨནྡྷྱ་སྟེ། མོ་ཤམ་མིན་པའི་འབྲས་མེད་མིན་པ་དང། ཕ་ལེ་གྲ་ནི་འབྲས་བུ་འཛིན་པ་ཞེས་བྱ་བ་ལ། འབྲས་བུ་མེད་པ་རྣམས་ལ་མོ་ཤམ་དང་འབྲས་མེད་ཅེས་བྱའོ། །ཕ་ལ་བའན། འབྲུ་ལྡན་དང། ཕ་ལི་ན། འབྲས་ཅན་དང། ཕལཱི་ཤིང་ཐོག་ཅན་ནོ། །དེ་ནས་རྐང་  
པ་གསུམ་གྱིས་རྣམ་པར་རྒྱས་པའི་མིང་སྟེ། པྲ་ཕུལླ༑ རབ་རྒྱས་དང། ཨུཏྥུལླ་ཤིན་ཏུ་རྒྱས་དང། སཾ་ཕུལླ། ཡང་དག་རྒྱས་སམ་ཀུན་ཏུ་རྒྱས་དང། བྱཱ་ཀོ་ཥཿ་སྦུབས་གྲོལ་ཏེ། སྦུབས་ནས་རྣམ་པར་བྱེ་ཞིང་རྒྱས་པའོ། །བི་ཀ་ཙ་རྣམ་པར་རྒྱས་པའོ། །སྥུ་ཊཿ་འཕྲོ་བ་ཅན་ནམ་རྒྱས་པ་འམ་  
གསལ་བའོ། །ཕུལླ༑ ཁ་བྱེ་བ་དང། བི་ཀ་སི་ཏ། རྣམ་པར་བྱེ་བའོ། །དེ་ནས་རྐང་པ་གསུམ་གྱིས་འཁྲི་ཤིང་གི་མིང་སྟེ། བལླཱི༑ འཁྲི་ཤིང་དང། བྲ་ཏ་ཏི༑ གུ་གེ་དང། ལ་ཏ༑ འཁྲི་ཤིང་ངམ། ལྕང་མ་དང། པྲ་ཏཱི་ནི། ལོ་མ་དང། ནཱི་བི་རུ་ཊ། ཡལ་འདབ་དང། གུལྨ། ལྕུག་མ་དང། ཨུ་  
ལ་པ་ཚང་ཚིང་རྣམས་སོ། །དེ་ནས་ཤི་ཕཱ་ཛཊ། རྩ་ཕྲན་ཏེ། ཤིང་གི་རྩ་བའི་བ་ཐག་གི་རལ་པའོ། །ཤཱ་ཁཱ་ཤི་ཕ། ཡལ་གའི་རྩ་བའོ། །ཨ་བ་རོ་ཧ་ནི་ཡལ་ག་འཕྱང་བའོ། །དེ་ནས་ཤིང་གི་རྩེ་མོའི་ཆའི་མིང་ལ། ཤི་ར༑ ནི་མགོ་དང། ཨ་གྲ་རྩེ་མོ་དང། ཤི་ཁ་རཾ་ཅོ་དོ་འམ་རྩེ་མོའོ། །ཤིང་གི་རྩ་  
བའི་མིང་ལ། མའུ་ལ༑ རྩ་བ་འམ་དྲུང་སྟེ། མའུ་ལ་རབ་ཏུ་གནས་པ་ལ་ཨ་ཙའི་རྐྱེན་ནོ། །བུདྡྷྣ་དང། ཨཾ་ཧྲི་དང། ཨཾ་གྷྲི་ཡང་རྐང་པའི་མིང་གི་རྣམ་གྲངས་ཏེ། བུདྡྷྣ་ནི། བུ་དྷ་ཁོང་དུ་ཆུད་པ་ལ། ཨུཥྞ་བཞིན་དུ་ནཀ་གི་རྐྱེན་ནོ། །སྐུ་གཟུགས་ལ་སོགས་པ་བྱར་རུང་བ་ཤིང་མཆོག་གི་ཆ་ལ་མིང་གཉིས་ཏེ་  
སཱ་ར༑ སྙིང་པོ་དང། མཛྫ༑ རྐང་མར་རོ། །ཤིང་གི་པགས་པའི་མིང་ལ། ཏྭ་ཀ༑ པགས་པ་དང། བལྐཾ། ལྐོགས་པ་དང། བལྐཾ་ལཾ། ཤུན་པ་རྣམས་སོ། །དེ་ནས་ཀཱཥྛཾ་དང་ད་རུ་གཉིས་མེ་ཤིང་དང། ཤིང་བུ་ཞེས་པའོ། །དེ་ནས་ཨནྡྷི་ནཾ་བུད་ཤིང་དང། ཨིདྷྨཾ་ཡཾ་སྲོག་ཤིང་དང། ཨེ་དྷ་ཧོམ་ཤིང་  
དང༑ ས་མིད༑ སྲེག་ཤིང་སྟེ། ལྔ་ནི་སྦྱིན་སྲེག་བྱེད་པའི་ཤིང་གི་མིང་ངོ། །ཤིང་ལ་སོགས་པའི་བུག་པའི་མིང་ལ། ནིཥྐུ་ཧ། ཁོང་སྟོང་དང། ཀོ་ཧཱ་རཾ་ནང་ཅན་ནོ། །དེ་ནས་བལླ་རི་གང་བུ་དང། མཉྫ་རི་སྙེ་མ་སྟེ། མེ་ཏོག་དང་འབྲས་བུ་ལ་སོགས་པའི་ཚོགས་ཀྱི་མིང་ངོ། །དེ་ནས་ཚིགས་བཅད་  
  
༄༅། །ཕྱེད་ཀྱིས་འདབ་མའི་མིང་སྟེ། པཏྟྲ༑ ལྟུང་བྱེད་དེ་འདབ་མ་དང། པ་ལཱ་ཤཾ། ལོ་མ་དང། ཙྪ་ད་ན་བསྒྲིབ་བྱེད་དང། ད་ལཾ་འདབ་མ་དང། པརྞ༑ ཤིང་ལོ་དང། ཚ་ད༑ ལོ་འདབ་བོ། །དེ་ནས་རྐང་པ་གཅིག་གིས་ཡལ་འདབ་ལ་སོགས་པ་ཚོགས་པའི་མིང་སྟེ། པལླ་བ་ལྕུག་མ་  
འམ་ཡལ་འདབ་དང། ཀི་ཤིལ་ཡ། ཡལ་ཚོགས་སོ། །རྐང་པ་གཅིག་གིས་ཡལ་གའམ་ལྕུག་མ་ཚོགས་པས་ཁྱབ་པའི་མིང་སྟེ། བིསྟ་ར་ལྗོན་ཤིང་རྒྱས་པ་ལ། པི་ཊ་བ། མགོ་ལིང་རྒྱས་པའོ། །དེ་ནས་མེ་ཏོག་ལ་མིང་བཞི་སྟེ། སུ་མ་ན་ས༑ ཡིད་དགའ་སྟེ། ཡིད་རབ་ཏུ་དགའ་བར་བྱེད་པས་སོ། །  
པུཥྤ༑ རྒྱས་བྱེད་དེ་མེ་ཏོག་གོ། །པྲ་སཱུ་ནཾ༑ རབ་སྐྱེས་སོ། །ཀུ་སུ་མ། མེ་ཏོག་གོ། །དེ་ནས་མ་ཀ་རནྟ། མེ་ཏོག་གི་རྩི་དང། པུཥྤ་ས་ར་མེ་ཏོག་བཅུད་དང། ས་རཱ་ག་མེ་ཏོག་གི་རྡུལ་དང། སུ་མ་ན་ར་ཛ༑ ཡིད་བཟང་རྡུལ་ཏེ། དེ་རྣམས་མེ་ཏོག་གི་བཅུད་ཀྱི་མིང་ངོ། །དེ་ནས་ཤིང་གི་ཁྱད་པར་གྱི་མིང་ལ་  
བྱང་ཆུབ་ལྗོན་ཤིང་ལ་མིང་ལྔ་སྟེ། བོ་དཧི་དྲུ་མ། བྱང་ཆུབ་ཤིང་སྟེ། འདིའི་རྩ་བར་སངས་རྒྱས་བཅོམ་ལྡན་འདས་ཀྱིས་བྱང་ཆུབ་མངོན་དུ་མཛད་པས་སོ། །ཙ་ལ་ད་ལ། འདབ་སྐྱོད་ཅེས་བྱ་སྟེ། འདིའི་འདབ་མ་རྟག་ཏུ་གཡོ་བས་སོ། །པིསྤ་ལ་ཡང་བྱང་ཆུབ་ཤིང་སྟེ། རིན་ཆེན་མཛོད་དུ། པིསྤ་ལ་དང་  
བྱང་ཆུབ་ཤིང་དང། ཨ་ཤཏྠ་རྣམས་རྣམ་གྲངས་སོ། །ཀུཉྫར་ས་ན། གླང་པོའི་ཟས་ཏེ། གླང་པོ་ཆེ་རྣམས་ཟ་བར་བྱེད་པས་སོ། །ཨ་ཤཐ༑ རྟ་གནས་སམ། ཁྱད་པར་གནས་ཏེ། ཨ་ཤྭེ་ཏིཥྛ་ཏི་རྟ་ལ་གནས་པར་བྱེད་པས་སུས་ལས་སོ་ཞེས་པས་ཀའི་རྐྱེན་དང་པྲྀ་ཥོ་དར་ལ་སོགས་པའོ། །དེ་ནས་  
དནྟ་ཤ་ཋའི་བར་ནི་ཤིང་ཀ་པིཏྠའི་མིང་སྟེ། དེ་ལ་ཀ་པིཏྠ༑ སྤྲེའུ་ལ་གནས་པས་སྤྲེའུ་གནས་ཏེ། ཀ་སཽ་ཏིཥྛ་ཏི་ཀ་པིཏྠ་ཞེས་སོ། །ད་དྷིཏྠ༑ ཞོ་བཞིན་གནས་པས་ཞོ་གནས་ཏེ། ད་དཧི་བ་ཏིཥྛ་ཏི་ད་དྷིཏྠ་ཞེས་སོ། །དྲ་ཧཱི་དང། མནྨ་ཐ་ཞེས་པ་ཡང་སྟེ། འཛིན་མ་དང་ཡིད་སྲུབ་ཅེས་བྱའོ། །དདྷི་ཕ་ལ་ཞོ་  
འབྲས་ཏེ། འདིའི་འབྲས་བུ་ཞོ་ཞིམ་པོ་ལྟར་ཡོད་པས་སོ། །པུཥྤ་ཕ་ལ། མེ་ཏོག་འབྲས་ཏེ། མེ་ཏོག་ལས་འདིའི་འབྲས་བུ་འབྱུང་བས་སོ། །དནྟ་ཤ་ཋ། སོ་རྩེ་ཉམས་བྱེད་དེ། འདིའི་ཆུས་སོལ་གནོད་པས་སོ། །དེ་ནས་ཤིང་ཨུ་དུམྦཱ་ར་ལ་མིང་བཞི་སྟེ། ཨུ་དུམྦཱ་ར་ཞེས་པ་ཏ་སྡེའི་གསུམ་པ་ཅན་ཉིད་  
  
དེ་ནི་བདུད་འཇོམས་ཞེས་བརྗོད་དོ། །འདྲ་བའི་སྒྲ་ནི་ངེས་པར་བསྟན་པའི་དོན་གྱི་ཕྱིར་རོ། །ཛནྟུ་ཕ་ལ། ཛུནྟུའི་འབྲས་བུའོ། །ཡ་ཛྙཱ་དྒ༑ མཆོད་སྦྱིན་ཡན་ལག་གོ། །ཧེ་མ་དུགྡྷ་ཀ། གསེར་གྱི་འོ་མ་ཅན་ཏེ། གསེར་གྱི་མདོག་ཅན་གྱི་འོ་མ་འབྱུང་བས་སོ། །དེ་ནས་  
ཡོངས་འདུ་ས་བརྟོལ་ལ་མིང་བཞི་སྟེ། ཀོ་བི་དཱ་ར། ས་བརྟོལ་དང། ཙ་མ་རི་ཀ། རྔ་ཡབ་ཅན་དང། ཀུདྡྷཱ་ལ། ས་འཇོམས་དང། ཡུ་ག་པཏྟྲ་འདབ་ཟུང་ཅན་ནོ། །ཤིང་ལོ་མ་བདུན་བའི་མིང་ལ་ཚིགས་བཅད་ཕྱེད་དེ། སཔྟ་པརྞ། ལོ་མ་བདུན་པ་དང། བི་ཤཱ་ལ་ཏྭ་ཀ། རྒྱ་ཆེན་ཤུན་པ་འམ་ཡངས་པའི་ཤུན་  
པའོ༑ ༑ཤུན་པ་འཐུག་གོ། །ཤཱ་ར་དི། སྟོན་གྱི་མེ་ཏོག་ཅེས་བྱ་སྟེ། ཤིང་འདི་ལ་སྟོན་ཀ་མེ་ཏོག་འབྱུང་བས། ཤ་རཱ་ཏ་ལ་ལྷག་མ་ལས་ཨཎ་རྐྱེན་དུ་བྱས་པའོ། །བི་ཥ་མཙྪ་ད་མི་མཉམ་འདབ་སྟེ་འདབ་མ་བདུན་པ་ཡིན་པས་སོ། །དེ་ནས་དོང་ཁའི་ཤིང་ལ་མིང་བརྒྱད་དེ། ཨཱ་ར་ག་བ་དྷ༑ དོང་ཁའོ།།  
རཱ་ཛ་བྲྀཀྵ། རྒྱལ་པོའི་ཤིང་ངོ། །ཤཾ་པཱ་ཀ། འབྲས་སྨིན་ནོ། །ཙ་ཏུ་རཾ་གུ་ལ༑ སོར་བཞི་པའོ། །ཨཱ་རེ་བ་ཏ། འཁོར་ལོ་འདྲ་བའོ། །བྱཱ་དཧི་གྷཱ་ཏ། ནད་འཇོམས་སོ། །ཀྲྀ་ཏ་མཱ་ལ༑ མེ་ཏོག་ཕྲེང་བ་སྟེ། སྒེག་པ་གསལ་བ་ལས་མེ་ཏོག་ཕྲེང་བར་བཤད་དོ། །སུ་བརྞ་ཀ༑ གསེར་མདོག་ཅན་ནོ། །དེ་  
ནས་སྐྱུར་རྩི་ཆེན་པོ་ལ་མིང་ལྔ་སྟེ། ཛམྦྷི་ར༑ སྐྱུར་རྩི་ཆེན་པོའོ། །དནྟ་ཤ་ཋ༑ སོ་གཙེ་སྟེ་སོ་ལ་གནོད་དོ། །ཛམྦྷ༑ སྐྱུར་མོའོ། །ཛམྦྷཱི་ར་དང། ཛམྦྷ་ལ་ཡང་དེ་ཉིད་དོ། །དེ་ནས་ཆུ་ལྷའི་ཤིང་ལ་མིང་ལྔ་སྟེ། བ་རུ༑ ཎ༑ ཆུ་ལྷ་ཤིང་སྟེ། ཕྱོགས་ཀྱི་བདག་པོར་བཤད་དོ། །བར་ཎ༑ ར་བ་ཤིང་སྟེ་པྲ་ཀ་རའོ།།  
སེ་རུ༑ དཀར་པོའོ། །ཏཀྟི་ཤཱ་ཀ༑ ལོ་མ་ཁ་བའོ། །ཀུ་མ་ར་ཀ། གཞོན་ནུ་ཅན་ནོ། །དེ་ནས་བུནྣཱ་ག་ལ་སོགས་པ་ལྔ་ནི་ཀླུ་ཤིང་གི་མིང་ངོ། །དེ་ནས་པ་རི་བྷཱ་ཏྲ་ལ་སོགས་པ་བཞི་ནི། ནིམྦའི་ཤིང་གི་མིང་ངོ། །དེ་ནས་ཏི་ནི་ཤ་ལ་སོགས་པ་བདུན་ནི། ཨཀྟི་མུཀྟ་ཀའི་མིང་སྟེ། ཏི་ནི་ས་དང། སྱནྡ་ན་  
འཛག་པའི་ཤིང་དང། ནི་མའི༑ མུ་ཁྱུད་ཤིང་དང། ར་ཐ་དྲུ༑ ཤིང་རྟའི་ཤིང་དང། ཨ་ཏི་མུཀྟ་ཀ༑ ཤིན་ཏུ་གྲོལ་བ་ཅན་དང། བཉྫ་ལ། སྣོད་ཤིང་དང། ཙི་ཏྲ་ཀྲྀཏ། སྣ་ཚོགས་བྱེད་རྣམས་ཏེ། འདི་ཡུལ་བཅོམ་བརླག་ལ་སོགས་པར་སྐྱེའོ། །དེ་ནས་པཱི་ཏ་ན་དང། ཀ་པཱི་ཏ་ན་དང། ཨཱ་མྲཱ་ཏ་ཀ་རྣམས་སྐྱུ་  
  
༄༅། །རུ་རའི་འབྲས་བུའི་ཤིང་གི་མིང་ངོ། །དེ་ནས་མ་དཧུ་ཀ་ལ་སོགས་པ་ལྔ་ནི་སྦྲང་ཤིང་གི་མིང་སྟེ། མ་དཧུ་ཀ། སྦྲང་ཤིང་དང། གུ་ཌ་པུཥྤ། བུ་རམ་མེ་ཏོག་སྟེ་འདིའི་མེ་ཏོག་བུ་རམ་བཞིན་དུ་ཞིམ་པས་སོ། །མ་དཧུ་དྲུ་མ་སྦྲང་རྩིའི་ཤིང་དང། བཱ་ན་པྲ་སྠ། ནགས་སུ་རབ་གནས་དང། །མ་  
དྷུཥྛཱི་ལ་མངར་བ་འཛིན་ཞེས་པ་རྣམས་སོ། །དེ་ནས་པཱི་ལུ་ལ་སོགས་པ་གསུམ་ཡུལ་ཀངྐ་ཎ་ལ་སོགས་པར་སྐྱེ་བ་ཤིད་པཱི་ལུའི་མིང་སྟེ། པཱི་ལུ་དང། གུ་ཌ་ཕ་ལ༑ བུར་མ་འབྲས་སམ་འབྲས་མངར་ཏེ།། འདིའི་འབྲས་བུ་བུ་རམ་ལྟར་ཞིམ་པས་སོ། །སྲནྶཱི་འབྲས་བུ་ལྟུང་སྟེ། དེའི་འབྲས་བུ་རྣམས་ལྟུང་  
བར་བྱེད་པས་སོ། །ཨཀྵོ་ཌ་དང་ཀརྤ་རཱ་མ་གཉིས་ནི་རི་ལས་སྐྱེས་པའི་ཤིང་པཱི་ལུའི་མིང་ངོ། །དེ་ནས་པ་ལ་ཤ་ལ་སོགས་པ་བཞི་ནི། ཀིཾ་ཤུ་ཀའི་མིང་སྟེ། པ་ལཱ་ཤ༑ ལོ་མ་ལྗང་གུའི་མདོག་ཅན་དང། ཀིཾ་ཤཱུ་ཀ་ནེ་ཙོ་འམ་ཅི་སྟེ། ཡིད་ཤིན་ཏུ་འཕྲོག་པའི་མདོག་ཅན་ཏེ། མཁས་པའི་རྒྱན་གྱིས་དྲིས་  
ལེན་ལས། ཅི་འདབ་ཆགས་ནེ་ཙོ་གཞོན་ནུ་ཚོགས་པར་གྱུར་པ་འམ། ཡང་ན་ནི། དཔྱིད་ཀ་གསར་པའི་མེ་ཏོག་རྒྱས་ཕྱིར་ཀིཾ་ཤུ་ཀའི་ཤིང་ཉིད་དོ་ཞེས་སོ། །པརྞ༑ ལོ་མའི་མདོག་ཅན་ཏེ། པྲྀ་ཎ་ཚིམ་པ་ལ་ཨ་ཙའོ། །བཱ་ཏ་པོ་ཐ་རླུང་ལ་འཚེ་སྟེ། རླུང་འཇོམས་པའོ། །དེ་ནས་བཉྫུ་ལའི་བར་གྱིས་ཤིང་བེ་  
ཏ་སའི་མིང་སྟེ། རིག་བྱེད་ཀྱི་བསྟན་བ་ཅོས་ལས་ཤིང་ཤུན་སྔར་བཤད་པའོ། །བེ་ཏ་ས། ཤིང་བེ་ཏ། ཤིང་བེ་ཏ་ས་སྟེ་སྨན་ཤིང་དང། ར་ཐ། ཤིང་རྟ་ཤིང་དང། ཨ་ཕྲ་པུཥྤ། སྤྲིན་གྱི་མེ་ཏོག་སྟེ། གང་གི་མེ་ཏོག་སྤྲིན་དང་མཚུངས་པ་སྟེ། དེ་ལྟ་བུ་ལ་སོགས་པ་རྣམས་སོ། །པ་རི་བྱཱ་དྷ་ལ་སོགས་པ་  
གསུམ་ནི་ཆུའི་བེ་ཏ་སའི་མིང་སྟེ། པ་རི་བྱཱ་དྷ༑ ཡོངས་བསྣུན་དང། བི་དུ་ལ་དང། ན་དེ་ཡཱི། ཆུ་ལས་སྐྱེས་ཏེ། ན་དའི་ཆུའི་གནས་ཉེ་བར་མཚོན་པའོ། །དེ་ནས་སཽ་བྷཱཉྫ་ན་ལ་སོགས་པ་ལྔས་མཛེས་པའི་མིག་སྨན་ཏེ། འདི་དཔྱིད་ཀྱི་དུས་སུ་སྐྱེས་བུ་གཞོན་ནུ་ལང་ཚོ་ལ་བབ་པ་བཞིན་དུ་མཛེས་  
པས་སོ་ཞེས་ངོ་མཚར་བའི་སྙེ་མ་ལས་སོ། །ཤི་གྲུ་དང། ཏིཀྵྞ་གནྡྷ་ཀཿ་དྲི་རྣོ་བ་དང། ཨཀྵི་བ། མིག་འདྲ་དང། མོ་ཙ་ཀ། གྲོལ་བ་ཅན་རྣམས་སོ། །སཽ་བྷཱཉྫ་ན་ཉིད་ལ་ཡང་མེ་ཏོག་དམར་པོ་ཅན་དང། མེ་ཏོག་དཀར་པོ་ཅན་གཉིས་ཡོད་པའི་མེ་ཏོག་དམར་པོ་ཅན་ལ་མ་དཧུ་ཤི་གྲུ་སྟེ། ཤི་གྲུ་མངར་  
  
།ལུང་ཐང་གི་ཤིང་ལ་མིང་གཉིས་ཏེ། ཨ་རིཥྚ༑ ལུང་ཏང་དང། ཕེ་ནི་ལ། དབུ་བ་ཅན་ནོ། །དེ་ནས་ཤིང་བིལ་བ་ལ་མིང་ལྔ་སྟེ། བིལྤ་དང། ཤཎྜི་ལྱ་དང། ཤཻ་ལཱུ་ཥ་དང། མཱ་ལཱུ་ར་དང། ཤྲཱི་ཕ་ལ་སྟེ། དཔལ་འབྲས་རྣམས་སོ། །དེ་ལ་ཐུབ་པ་དྲང་སྲོང་གི་རབ་ཏུ་དབྱེ་བས། མཱ་ལཱུ་ར་དང། ཤཎྜི་  
ལྱའོ་ཞེས་སོ། །དེ་ནས་ཤིང་པླ་ཀྵ་ལ་མིང་གསུམ་ཏེ། བླཀྵ༑ ཞེས་པ་ལ་པྲ་ཀྵ་ར་ཏི་པྲ་ཀྵ་ཞེས་པ་རབ་ཏུ་འགྱུར་པར་བྱེད་པས་པྲཀྵ༑ རབ་འགྱུར་ཏེ། དེ་ཉིད་ཀ་པི་རི་ཀ་ལ་སོགས་པས་ར་ཡིག་ལ་རུ་བསྒྱུར་བས་པླ་ཀྵའོ། །ཛཊཱི༑ རལ་པ་ཅན་ནོ། །པརྐ་ཊི་རྣམས་སོ། །ནྱ་གྲོ་དྷ་ལ་སོགས་པ་གསུམ་ནི་  
བ་ཊིའི་ཤིང་གི་མིང་ཏེ། ནྱ་གྲོ་དྷ་དང། བ་ཧུ་པཱ༑ རྐང་མངས་དང། བ་ཊ་རྣམས་སོ། །དེ་ནས་དྲུག་ནི་ཞུ་མཁན་གྱི་མིང་སྟེ། ག་ལ་བ། ཞུ་མཁན་དང། ས་བ་ར་དང། ལོ་དཧྲ་ནི། ལོ་ཧི་ཏ་སྟེ་དམར་པོ་དང། ཏྲི་རཱི་ཊ་དང། ཏིལྤ་དང། མཱརྫ་ན་དག་བྱེད་རྣམས་སོ། །དེ་ནས་ཨཱ་མྲ་ལ་མིང་གསུམ་སྟེ། ཨཱམྲ་  
དང༑ ཙཱུ་ཏ་འཛག་བྱེད་དང། ར་སཱ་ལ་རོ་ལྡན་ནོ། །ཨཱ་མྲ་ཁྱད་པར་ཅན་ལ། ས་ཧ་ཀཱ་ར༑ ལྷན་ཅིག་བྱེད་པ་དང། སཽ་བྷ་ཨཱ་མྲ་ཞིམ་པོ་ཞེས་པ་གཉིས་སོ། །དེ་ནས་ཚིགས་སུ་བཅད་པ་ཕྱེད་ཀྱིས་གུ་གུལ་ཤིང་གི་མིང་སྟེ། དེ་ལ་ཀུམྦྷ༑ བུམ་ཅན་ནོ། །ཨུ་ལུ་ཁ་ལ་དང། ཀཽ་ཤི་ཀ་དང། གུགྒུ་ལུ་དང་  
པུ་ར་ཞེས་པ་རྣམས་སོ། །དེ་ནས་མིང་ལྔ་ནི་སེ་ལུ་སྟེ། དེ་ཉིད་དང། ཤླེ་ཥྨ་ཏ་ཀ༑ བད་ཀན་འཇོམས་དང། ཤཱི་ཏ༑ དཀར་པོ་དང། ཨུ་དྷ་ལ་དང། བ་ཧུ་བཱ་ར་ཀ་འཁོར་མང་ཅན་ནོ། །ཚིགས་བཅད་ཕྱེད་ཀྱིས་ཤིང་པི་ཡ་ལའི་མིང་སྟེ། རཱ་ཛཱ་ད་ནཾ། རྒྱལ་པོའི་བྱིན་ནོ། །པི་ཡཱ་ལ་དགའ་བྱེད་འབྲས་མངར་  
ཏེ༑ འདིའི་འབྲས་བུ་ལས་ཆུ་མངར་པོ་འབྱུང་བས་སོ། །སནྣ་ཀ་དྲུ་དང། དྷ་ནུཿ་པ་ཊ་ཡང་དེ་ཉིད་དོ། །དེ་ནས་ཟབ་མོ་ལ་སོགས་པ་མིང་བདུན་ནི་དཔལ་གྱི་ལོ་མའི་སྟེ། གམྦྷཱི་ར་ཟབ་མོ་དང། སརྦ་ཏོ་བྷ་དྲ། ཀུན་བཟང་དང། ཀཱཤྨ་རི་དང། མ་དཧུ་པརྞི་ཀཱ༑ ལོ་མ་མངར་བ་དང། ཤྲཱི་པརྞཱི་དཔལ་གྱི་ལོ་མ་དང་  
བྷ་དྲ་པརྞཱི༑ ལོ་མ་བཟང་དང། ཀཱཤྨརྱ་རྣམས་སོ། །དེ་ནས་ཀརྐནྡྷྱ་ལ་སོགས་པ་གསུམ་ནི་རག་ཆུང་གི་མིང་ངོ། །དེ་ནས་ཀོ་ལ་ལ་སོགས་པ་བཞི་ནི་རྒྱ་ཤུག་གི་འབྲུའི་ཤིང་ངོ། །དེ་ནས་ལྔ་ནི་དགང་གཟར་ཤིང་གི་མིང་སྟེ། སཱ་དུ་ཀཎྜ་ཀ༑ ཚར་མ་ཞིམ་པ་དང། བི་ཀདྐ་ཏ་དང། སྲུབ་བྲྀཀྵ༑ དགང་  
  
༄༅། །གཟར་ཤིང་དང། གྲནྠི་ལ། ཚིགས་ཅན་ནམ་ཚིགས་མང་དང། བྱཱ་གྷྲ་པཱ་དཿ་སྟག་གི་རྐང་པ་རྣམས་སོ། །དེ་ནས་གཉིས་ནི། ཨཻ་ར་བ་ཏ། ས་སྲུང་དང། ནག་རདྒ་ཀླུ་ཤིང་སྟེ་གཉིས་པོ་རྣམ་གྲངས་སོ། །དེ་ནས་གཉིས་ནི། ན་དེ་ཡ། སྐྱུར་རྩི་དང། བྷཱུ་མི་ཛམྦུ་ས་ཡི་ཛམྦུའོ། །འདི་  
བཞི་ཀའང་ཀླུ་ཤིང་ངོ་ཞེས་ཀ་ལིངྒ་་ འཇམ་དཔལ་གྱི་བྱཱ་ཀར་ཎཱི་འགྲེལ་བ་མཛད་པའི་སློབ་དཔོན།  པ་བཞེད་དོ། །དེ་ནས་བཞི་ནི་ཤིང་ཏིནྡུ་ཀའི་མིང་སྟེ། ཏིནྡུ་ཀ་དང། སྥུ་རྫ་ཀ་དང། ཀཱ་ལ་སྐནྡྷ་ནག་པོའི་ཕུང་པོ་དང། ཨ་སི་ཏི་སཱ་ར་ཀ། རྐང་མར་ནག་པོ་རྣམས་སོ། །ཀ་ཀེནྡུ་ལ་སོགས་པ་བཞི་ནི། མརྐ་ཊའི་ཤིང་གི་མིང་ཏེ། ཀཱ་ཀེནྡུ། བྱ་རོག་ཟླ་བ་དང། ཀུ་ལ་ཀ་  
རིགས་ཅན་དང། བྱ་རོག་པཱི་ལུ་ཀ་དང། ཀཱ་ཀ་ཏིནྡུ་ཀ་རྣམས་སོ། །གོ་ལིདྷ་ལ་སོགས་པ་ལྔ་ནི་མ་ག་དྷ་ལ་སོགས་པར་གྷཎྜ་པཱ་ཊ་ལ། དྲིལ་བུས་ཁེབས་པ་ཞེས་གྲགས་པའི་ཤིང་གི་མིང་ངོ། །དེ་ནས་གསུམ་ནི་ཏིལཀ་ཞེས་བྱ་བ་འདབ་མ་རིང་པོའི་ཤིང་  
གི་མིང་ངོ། །ཀྲ་མུ་ཀ་ལ་སོགས་པ་བཞི་སླར་ཡང་ཞུ་མཁན་གྱི་མིང་སྟེ། ཀྲ་མུ་ཀཱ་དང། པིཌྜཱ་ཀི་དང། པིཌྜཱ་དང། ལཀྵཱ་པྲ་སཱ་ད་ན། རྒྱ་སྐྱེགས་དངས་བྱེད་ཅེས་བྱ་སྟེ། འདི་བཅུག་པས་རྒྱ་སྐྱེགས་ལས་ཁུ་བ་མྱུར་དུ་འབྱུང་བར་བྱེད་ཅིང་རྒྱ་སྐྱེགས་དངས་པར་བྱེད་པའོ། །ནཱུ་ད་ལ་སོགས་པ་དྲུག་ནི་ཨ་ཤཏྠ་  
དང་རྣམ་པ་འདྲ་བ་ཚངས་པའི་ཤིང་གི་མིང་སྟེ། དྲུག་ནི། ཀྲ་མུ་ཀ་དང། པཊྚི་ཀཱ་དང། ལོདྷྲི་དང། གུ་ད་ཀ་དང། བྷ་དྲ་དང། མུསྟ་ཀ་རྣམས་སོ། །ནཱི་པ་ལ་སོགས་པ་བཞི་ནི་ཤིང་ཀ་དམྤའི་མིང་སྟེ། ནཱི་པ་ནི། ན་ཡ་ཏི། མོ་དཾ་ནཱི་པ་ཞེས་པ་དགའ་བ་འདྲེན་པར་བྱེད་པས་ནཱི་པ་སྟེ། ནཱི་པ་པྲི་ཡ་ཀཿ་དགའ་  
བྱེད་དགའ་བ་འདྲེན་བྱེད་དོ། །ཀ་དམྦ་ཚོགས་ཅན་ནོ། །ཧ་ལི་ག་ཤོལ་ལྡན་ནོ། །པྲི་ཡ་དགའ་བྱེད་དོ། །བའི་ར་པྲྀཀྵ་ལ་སོགས་པ་བཞི་ནི། བྷལླ་ཏ་ཀའི་མིང་སྟེ། བའི་ར་བྲྀཀྵ་དཔའ་བོའི་ཤིང་ངོ། །ཨ་རུཥྐ་རཿ་ཞེས་པ་ལ། ཨ་དུརྦྲ་ཎ་ཞེས་ཏེ། ཨ་རུ་ནི་རྨའོ་ཞེས་པས་རྨ་བྱེད་ཅེས་བྱའོ། །ཨགྣི་  
མུ་ཁ་མེ་གདོང་ངོ། །བྷལླ་ཏ་ཀཱི་རྣམས་སོ། །གརྡ་བྷནྡ་ལ་སོགས་པ་ལྔ་ནི། གདྡྷ་མུཎྜ་ཞེས་གྲགས་པའི་ཤིང་སྟེ། འདིའི་ཚེར་མ་དང་འདབ་མ་དང་འབྲས་བུ་རྣམས་ཨ་ཤཏྠ་དང་མཚུངས་སོ། །བཧུ་རྫ་ལ་སོགས་པ་གསུམ་ནི་སྟག་པའི་མིང་སྟེ། བྷུརྫ། གྲོ་ག་ཅན་དང། ཙརྨི་པགས་པ་ཅན་  
  
མྲི་དུ་ཏྭ་ཀ། ཤུན་པ་འཇམ་པོ་ཅན་ཞེས་པ་རྣམས་སོ། །དེ་ནས་པིཙྪ་ལ་སོགས་པ་ལྔ་ནི། ཤིང་ཤལྨ་ལའི་མིང་སྟེ། པིཙྪ་ལ་ནི། མཇུག་མ་ཅན་ཏེ། འདི་ལ་མཇུག་མ་ལྡན་པས་སོ། །སྠི་རཱ་ཡུཿ་ནི་ཚེ་བརྟན་ཏེ། རིང་དུ་འཚོ་བས་སོ། །རོ་ཙ་ན་ལ་སོགས་པ་གཉིས་ནི་ཀཱ་ཤམྦི་ལ་ཞེས་གྲགས་  
པའོ། །ཙི་རི་བིལྦ་ལ་སོགས་པ་བཞི་ཀྲ་རཉྫའི་མིང་ངོ། །པྲ་ཀཱིརྱ་ལ་སོགས་པ་བཞི་ནི་ཀ་རཉྫ་ཚེར་མ་ཅན་གྱི་མིང་དང། ཥཌྒནྠཱ་མདུད་པ་དྲུག་པ་ལ་སོགས་པ་ནི་ཀ་རཉྫའི་དབྱེ་བའོ། །རོ་ཧཱི་ལ་སོགས་པ་བཞི་ནི། སེ་འབྲུའི་ཤིང་གི་མིང་སྟེ། པླཱ་ཧ་ཤ་ཏྲུ་ནི་མཆིན་དགྲ་སྟེ། མཆིན་ནད་འཇོམས་པས་སོ།།  
དཱ་ཌི་མ་པུཥྤ་ཀཿ་སེ་འབྲུའི་མེ་ཏོག་ཅན་ནོ། །གཱ་ཡཱ་ཏྲཱི་ལ་སོགས་པ་བཞི་ནི་སེང་ལྡེང་གི་མིང་སྟེ། གཱ་ཡཱ་ཏྲཱི། གླུ་ལེན་མའོ། །དེ་ནས་སེང་ལྡེང་གི་ཁྱད་བར། བི་ཌ་ཁ་དི་ར་ནི། བཤང་བའི་སེང་ལྡེང་སྟེ། ཆུ་མེད་པའི་མྱ་ངམ་གྱི་ཐང་དུ་སྐྱེ་བ་བཤང་བ་དང་འདྲ་བའི་དྲི་ཅན་ནོ། །དེ་ཉིད་ཚིལ་འཇོམས་པས་  
ཨ་རི་མེ་དང། ཚིལ་དགྲ་ཞེས་བྱ་བའོ། །ཁ་དིར་སི་ཏ། སེང་ལྡེང་དཀར་པོ་དང། སོ་མ་བལྐ་ཟླ་བའི་ཡལ་ག་དག་རྣམ་གྲངས་སོ། །དེ་ནས་ཤིང་བྱཱ་གྷྲ་པུཙྪ་ལ་སོགས་པ་བཅུ་གཅིག་ནི་ཤིང་ཨེ་རཎྜའི་མིང་སྟེ། བྱ་གྷྲ་པུཙྪ་སྟག་གི་མཇུག་མ་དང། གནྡྷརྦ་ཧ་སྟ་ཀཿ་དྲི་ཟའི་ལག་པ་དང། འདིའི་འདབ་  
མ་སོར་མོ་ལྔ་པའི་བདག་ཉིད་དུ་ཡོད་པས་སོ། །པཉྩཱདྒུ་ལ། སོར་མོ་ལྔའོ། །ཤ་མི་ལ་སོགས་པ་གསུམ་ནི་ཤིང་ཤ་མའའི་མིང་ངོ། །པཎྜི་ཀ་ལ་སོགས་པ་དྲུག་ནི་མྱོས་བྱེད་ཤིང་སྟེ། མ་ཡ་ན་ཞེས་གྲགས་པའོ། །ཤ་ཀྲ་པཱ་ད་པ་ལ་སོགས་པ་ནི་བརྒྱ་བྱིན་རྐང་འཐུང་སྟེ། དེ་བ་དཱ་རུའི་མིང་དྲུག་སྟེ། པཱི་ཏ་དཱ་རུ་  
ཤིང་སེར་དང། དཱ་རུ་ཤུག་པ་དང། པཱུ་ཏ་ཀཱཥྛ་དང། ཚི་ཅན་ཤིང་ངོ། །དེ་ནས་པཱ་ཊ་ལ་ལ་སོགས་པ་བདུན་ནི་ཤིང་སྐྱ་ནར་གྱི་མིང་ངོ། །ཤྱཱ་མ་ལ་སོགས་པ་བཅུ་གཉིས་ནི་ཤིང་པྲི་ཡཾ་་ འདིའི་མིང་གི་སྐབས་སུ་ཕྲེང་བསྒྱུར་བ། འབྲུ་པྲི་ཡཾ་ཀུ་དང། ཤིང་པྲི་ཡཾ་ཀུ་ཡ་བྱེད་པར་མངོན་ནོ།།  གུའི་མིང་སྟེ། ཤྱཱ་མ་ནི། སྔོ་བསངས་སོ། །པྲི་ཡཾ་གུ་དགའ་བྱེད་དོ། །པྲི་ཡ་ཀ་དེ་ཉིད་དོ། །མཎྜཱུ་ཀ་  
པརྞ་ལ་སོགས་པ་བཅུ་གཉིས་ནི་ཤིང་དམར་གྱི་མིང་སྟེ། མཎྜཱུ་ཀ་པརྞ་སྦལ་པའི་འདབ་མ་སྟེ། འདབ་མ་སྤལ་བའི་དབྱིབས་འདྲ་བས་སོ།། ཤོཎ་ཀ་དམར་པོའོ། །ཨར་ལུ་ནི་དམར་སྐྱ་སྟེ། ཨ་རུ་ཎ་ཉིད་ཀ་པི་ལི་ཀ་ལ་སོགས་པས་བསྒྱུར་བས་སོ། །ཏིཥྱ་  
  
༄༅། །ཕ་ལ་ལ་སོགས་པ་བཞི་ནི་སྐྱུ་རུ་རའི་ཤིང་གི་མིང་སྟེ། ཏི་ཥྱ་ཕ་ལ་ནི་རྒྱལ་འབྲས་སོ། །ཨཱམླ་ཀཱི། སྐྱུ་རུ་རའོ། །ཨ་མྲྀ་ཏཱ་བདུད་རྩི་ཅན་ནོ། །བ་ཡཿ་སྠཱ། ན་ཚོད་གནས་བྱེད་དེ། ན་ཚོད་དང་ལང་ཚོ་བརྟན་པར་བྱེད་པས་སོ། །དེ་ནས་བའི་བཧི་ཏ་ག་ལ་སོགས་པ་དྲུག་ནི་བ་རུ་རའི་མིང་སྟེ། བི་བྷཱི་ཏ་ཀ་ནི་  
བ་རུ་རའོ། །བྷཱུ་ཏ་བཱ་ས། འབྱུང་པོའི་གནས་སོ། །ཀ་ལི་དྲུ་མ་རྩོད་པའི་ཤིང་ངོ། །དེ་ནས་ཨ་བྷ་ཡ་ལ་སོགས་པ་ཚིགས་སུ་བཅད་པ་གཅིག་གིས་ཨ་རུ་རའི་མིང་སྟེ། ཨ་བྷ་ཡ་ནི་འཇིགས་མེད་དེ། ནད་ཀྱི་འཇིགས་པ་མེད་པས་སོ། །ཨ་བྱ་ཐ་ནི་ནད་མེད་དོ། །བ་ཐྱཱ་ནི་ཕན་པ་ཅན་ནོ། །བ་ཡཿ་སྠཱ་ན་ཚེད་གནས་  
བྱེད་དོ། །པཱུ་ཏ་ན། ཚི་ཅན་ནོ། །ཨ་མྲྀ་ཏཱ། བདུད་རྩི་ཅན་ནོ། །ཧ་རི་ཏ་ཀཱི། ཨ་རུར་སྟེ་འཕྲོག་བྱེད་ཅེས་བྱའོ། །ཧེ་མ་བ་ཏཱི་གསེར་ལྡན་ནོ། །ཙེ་ཏ་ཀཱི་སེམས་བྱེད་དོ། །ཤྲེ་ཡ་སཱི་དཔལ་ལྡན་ནམ་དགེ་ལེགས་ཅན་ནོ། །ཤི་བ་ཞི་བྱེད་དོ། །དེ་ནས་བི་ཏ་དྲུ་ལ་སོགས་པ་གསུམ་ནི་ཐང་ཆུ་ཤིང་གི་མིང་སྟེ་  
བའི་ཏ་དྲུ། ཤིང་སེར་དང། ས་ར་ལ། བཅུད་འཛིན་དང། པཱུ་ཏི་ཀཱཥྛ། ཐང་ཆུ་ཤིང་ངོ། །དེ་ནས་དྲུ་མོཏྤལ་ལ་སོགས་པ་གསུམ་ནི། ཨུཏྤལ་ཤིང་གི་མིང་སྟེ། དྲུ་མོཏྤ་ལ། ཨུཏྤ་ལ་ཤིང་དང། ཀརྞི་ཀཱ་ར། ནི་ཀནྨི་ཡཱ་ར་ཞེས་གྲགས་པ་པདྨ་དང། ཚད་མཉམ་པ་མེ་ཏོག་སེར་པོ་ཅན་ནོ། །དེ་ནས་ཀཎྜ་  
ཕ་ལ་དང་པ་ནས་གཉིས་ཚེར་འབྲས་ཅན་གྱི་ཤིང་སྟེ། འདིའི་འབྲས་བུ་ལ་ཚེར་མ་ཡོད་པས་སོ། །ནི་ཙུ་ལ་ལ་སོགས་པ་གསུམ་ནི་ཆུ་སྐྱེས་ཤིང་གི་མིང་སྟེ། དེ་ནས་དྲུག་ནི།  སྔོན་གྱི་ལོ་ཙཱ་བ་རྣམས་ཀྱིས་དོང་ཀར་བསྒྱུར་སྣང།  ཀཱ་ཀོ་དུམྦཱ་ར་སྟེ། བྱ་རོག་ཨུདུམྦཱ་རའི་མིང་ངོ། །དེ་ནས་ཨ་རིཥྚ་ལ་སོགས་པ་དྲུག་  
ནིམྦའི་ཤིང་གི་མིང་ངོ། །དེ་ནས་ལྔ་ནི་ཨ་ག་རུའི་མིང་སྟེ། པིཙྪི་ལ་འཇུག་མ་ཅན་དང། ཨ་གུ་རུ། ཨ་ག་རུར་གྲགས་པ་དང། ཤིནཤཱ་པ་དང། ཀ་པི་ལ། སེར་སྐྱ་དང། བྷསྨ་གརྦྷ། ཐལ་བའི་སྙིང་པོ་ཅན་རྣམས་སོ། །དེ་ལ་པིཙྪི་ལ་ནི་ཤིང་ཤལྨ་ལི་ལ་ཡང་བཤད་དོ། །དེ་ནས་གསུམ་ནི་ཤིང་ཤྲི་ཥའི་  
མིང་ངོ། །དེ་ནས་ཙམྤེ་ཡ་དང། ཙམྤ་ཀ་དང། ཧེ་མ་པུཥྤ། གསེར་གྱི་མེ་ཏོག་རྣམས་ཙམྦ་ཀའི་མིང་སྟེ། འདིའི་མེ་ཏོག་གསེར་གྱི་མདོག་ཏུ་ཡོད་པས་སོ། །བཉྫུ་ལ་ནི་ཨ་ཤོ་ཀ་སྟེ། དྲག་པོ་ཆུང་མ་མི་འདོད་པས་ཤིང་ཨ་ཤོ་ཀའི་འོག་ཏུ་དཀའ་ཐུབ་སྤྱད་པས་གཽ་རཱི་བསམ་པ་ཡོངས་སུ་རྫོགས་པས་ཨ་  
  
།དེ་ནས་ཙཱམྤེ་ལ་སོགས་པ་བཞི་ནི་ནཱ་ག་གེ་སར་གྱི་མིང་སྟེ། ཀེ་ས་ར་ནི་གེ་སར་ཅན་ནོ། །ཀཱཉྩ་ནཱ་ཧྭ་ཡ། གསེར་མིང་ཅན་ནོ། །དེ་ནས་ལྔ་ནི་རྒྱལ་བྱེད་ཀྱི་མིང་སྟེ། ཛ་ཡཱ་རྒྱལ་བ་དང། ཛ་ཡནྟི། རྒྱལ་བྱེད་དང། ཏརྐཱ་རི། རྟོག་པའི་དགྲ་དང་  
ནཱ་དེ་ཡཱི། ཆུ་ཀླུང་སྐྱེས་དང། བཻ་ཛ་ཡནྟི་ཀཱ། རྣམ་པར་རྒྱལ་བྱེད་དེ། དེ་ནས་ཤྲཱི་པ་རྞ་ལ་སོགས་པ་ལྔ་ནི་ཙནྡན་དཀར་པོའི་མིང་སྟེ། ཤྲཱི་པརྞ་དཔལ་གྱི་ལོ་མའི་འདབ་མའོ། །ཨགྣི་མནྠ། མེའི་སྲུབ་ཤིང་སྟེ། ཤིང་འདི་དྲུད་པས་མེ་འབྱུང་བས་སོ། །ཀུ་ཊ་ཛ་ལ་སོགས་པ་བཞི་ནི། ཀུ་ཊ་ཡ་ཞེས་གྲགས་པ་  
དུག་མོ་ཉུངས་ཀྱི་ཤིང་གི་མིང་ངོ། །དེ་ནས་སུ་མ་ན་ལ་སོགས་པ་གསུམ་ནི་ཛཱ་ཏིའི་ཤིང་གི་མིང་སྟེ། སུ་མན་ཡིད་བཟང་དང། མཱ་ཡ་ཏི། ཕྲེང་བ་ཅན་དང། ཛཱ་ཏི་སྣ་མའོ། །དེ་ནས་གཉིས་ནི་ཀུནྡའི་མིང་སྟེ། མ་གྷྱ་ནི་མཆུ་ལ་སྐྱེས་ཏེ། དགུན་ཟླ་ཐ་ཆུངས་ལ་འདི་འབྱུང་བས་སོ། །དེ་ནས་གསུམ་ནི་  
མེ་ཏོག་བནྡྷུ་ཛཱི་བ་ཀའི་མིང་སྟེ། པནྡྷུ་ཛཱི་བ་ཀ་ནི་མེ་ཏོག་རྩ་ལག་འཚོ་ཞེས་བྱའོ། །བནྡྷུ་ཀཿ་རྩ་ལག་ཅན་་ སོར་ཕྲེང་ཅན་གྱི་མདོར། བཞིན་མེ་ཏོག་རྩ་ལག། མཚོའི་མདོག་ལྟར་དམར་པོར་འགྱུར། ཞེས་སོ།།  དང། རཀྟ་དམར་པོའོ། །པྲ་ཏི་ཧ་ལ་སོགས་པ་ལྔ་ནི་ཀ་ར་བའི་རའི་མིང་སྟེ། པྲ་ཏི་ཧ་ས། སོ་སོར་བཞད་དོ། །ཤ་ཏ་པྲཱ་ས། བརྒྱར་གྱེས་པ་དང། ཙཎཱུ་ཏ། གཏུམ་པོ་དང། ཧ་ཡ་མཱ་ར་ཀ། རྟ་གསོད་པ་  
དང། ཀ་ར་བའི་ར། དཔའ་བོའི་ལག་པའོ། །སྨྱོ་བྱེད་ལ་སོགས་པ་བདུན་ནི། དྷུསྟུ་རའི་མིང་སྟེ། ཨུནྨཏྟ་སྨྱོ་བྱེད་དང། ཀ་ན་ཀཱ་ཧྭ་ཡ་གསེར་མིང་ཅན་དང། མ་ད་ན། མྱོས་བྱེད་དོ། །དེ་ནས་བཞི་ནི་བའི་ཛ་པཱུ་རའི་མིང་སྟེ། བའི་ཛ་བའུ་ར་  
ས་བོན་གྱིས་གང་བ་དང། པ་ལ་པཱུ་ར། འབྲས་བུས་གང་བ་དང། རུ་ཙ་ཀ་མདོག་མཛེས་དང། མཱ་ཏུ་ལུངྒ། བ་ལུང་ཁ་ལུང་ངོ། །དེ་ནས་གསུམ་ནི་ཙི་ཏྲ་ཀའི་མིང་སྟེ། པ་ཋི་དང། ཙི་ཏྲ་ཀ། ཁྲ་བ་དང། བཧྣི་སཾ་ཛྙཱ། མེའི་མིང་ཅན་རྣམས་སོ། །དེ་ནས་བདུན་ནི་ཨརྐ་པརྞའི་མིང་སྟེ། ཨརྐཱ་ཧྭ། ཉི་མའི་  
མིང་ཅན་དང། ཨརྐ་པརྞ་ཉི་མའི་འདབ་མ་ལ་སོགས་པའོ། །དེ་ནས་ཧོང་ལེན་ལ་མིང་བཞི་སྟེ། བནྡཱ། ཧོང་ལེན་དང། བྲྀཀྵཱ་ད་ནཱ། ཤིང་ལ་ཟ་བ་དང། བྲྀཀྵ་རུ་ཧ། ཤིང་སྐྱེས་ཏེ། ཤིང་གི་སྟེང་དུ་སྐྱེ་པས་སོ། །ཛཱི་བནྟི་ཀཱ་འཚོ་བྱེད་རྣམས་སོ། །བུ་ཟ་ལ་སོགས་པ་སླེ་ཏྲེས་ཀྱི་མིང་སྟེ། བཏྶཱད་ནི་  
  
༄༅། །ཙྪིནྣ་རུ་ཧ། བཅད་སྐྱེ་སྟེ་བཅད་ཀྱང་སྐྱེ་བས་སོ། །གུ་ཌཱུ་ཙི། སླེ་ཏྲེས་སོ། །ཏནྟྲུ་ཀཱ། རྒྱུད་ཅན་ཏེ་དེ་ལ་སོགས་པ་རྣམས་སོ། །རི་མོ་དང་ཉེ་བའི་རི་མོ་ལ་སོགས་པ་བཅུ་ནི། བྱི་བ་ལོ་མའི་མིང་ངོ། །དེ་ནས་བརྒྱད་ནི་ཤིང་ཨཱ་པ་མཱརྒའི་མིང་སྟེ། ཕཉྫི་ཀ་ལ་སོགས་པ་དགུ་ནི་ཚངས་  
མའི་ཤིང་གི་མིང་ངོ། །དེ་ནས་དགུ་ནི་ལེ་བརྒན་ཤིང་གི་མིང་སྟེ། མཉྫིཥྛ་ནི་ལེ་བརྒན་ནམ་བཙོད་དོ། །དེ་ནས་ཡཱ་ས་ལ་སོགས་པ་བཅུ་ནི་གཟེ་མར་མགོའི་མིང་ངོ། །དེ་ནས་པྲྀཥྞི་པརྞི་ལ་སོགས་པ་དགུ་ནི། སེང་གེའི་མཇུག་མའི་ཤིང་གི་མིང་སྟེ། པྲྀཥྞི་པརྞ་ནི། རྟིང་པའི་ལོ་མ་འམ་རྗེས་ཀྱི་འདབ་  
མའོ། །སིཾ་ཧ་པུཙྪ་ནི། སེང་གེའི་མཇུག་མ་སྟེ། འདི་ལ་མེ་ཏོག་གི་སྙེ་མ་སེང་གེའི་མཇུག་མའི་དབྱིབས་ཅན་ཡོད་པས་སོ། །ནི་དགྡྷི་ཀཱ་ལ་སོགས་པ་བཅུ་ནི་ཀཎྜ་ཀ་རིའི་མིང་སྟེ། བི་དགྡྷི་ཀཱ། མཁས་མའོ། །སྤྲྀ་ཤཱི། རེག་བྱ་མའོ། བྱཱ་གྷྲཱི་སྟག་མའོ། །པྲྀ་ཧ་ཏཱི། ཡོངས་མའི་ཆེན་མོའོ། །ཀཎྜ་ཀཱ་  
རི་ཀཱ། ཚེར་མ་བྱེད་མའོ། །པྲ་ཙོ་ད་ནཱ། རབ་ཏུ་སྐུལ་བྱེད་མའོ། །ཀུ་ལཱི། རིགས་ཅན་མའོ། །ཀྵུ་དྲ་ཕྲན་ཚེགས་མའོ། །དུཿ་པྤརྵཱ། རེག་དཀའ་མའོ། །རཱཥྚི་ཀཱ། ཡུལ་འཁོར་སྐྱེས་མ་རྣམས་སོ། །དེ་ནས་ནཱི་ལ་ལ་སོགས་པ་བཅུ་གཅིག་ནི་རམས་ཤིང་གི་མིང་སྟེ། ནཱི་ལཱི་རམས་སོ། །རཉྫི་ནཱི་  
འཚེད་བྱེད་དོ། །དེ་ནས་བརྒྱད་ནི་སོ་མ་རཱ་ཛའི་མིང་ངོ། །དེ་ནས་ཀྲྀཥྞ་ལ་སོགས་པ་ཀོ་ལའི་མཐར་ཐུག་པ་པི་པི་ལིའི་མིང་སྟེ། བཻ་དེ་ཧཱི་ལུས་འཕགས་སྤྱོད་དང། མཱ་ག་དྷཱི། ཡུལ་དབུས་སྤྱོད་ཅེས་སོ། །ཨུ་ཥ་ཎཱ། དྲོད་སྐྱེད་དོ། །དེ་ནས་བ་ཤི་རའི་བར་ནི། ཀ་རི་པི་པི་ལི་སྟེ། གླང་པོའི་པི་པི་ལིའི་མིང་ངོ་  
བ་ཤིར་ནི་ཤིང་ཨ་པཱ་མཱརྒ་དང། རྒྱ་མཚོའི་ལན་ཚྭ་ལ་ཡང་ངོ། །པ་ལངྒ་ལ་སོགས་པ་ཚིགས་བཅད་ནི་ཤིང་བ་ལང་དམིགས་པའི་མིང་ངོ། །དེ་ནས་བི་ཤྭ་ལ་སོགས་པ་བརྒྱད་ནི་བོར་ངའི་མིང་ངོ། །དེ་ནས་ཤ་ཏ་མའུ་ལཱི་ལ་སོགས་པ་བཅུ་ནི། རྩ་བ་བརྒྱ་པའི་མིང་ངོ། །དེ་ནས་པཱི་ཏ་དྲུ་ལ་སོགས་པ་བདུན་  
ནི་སྐྱེར་པའི་མིང་སྟེ། པཱི་ཏ་དྲུ་ནི། ཤིང་སེར་དང། ཧ་རི་དྲ་བ། ཁུ་བ་སེར་པོ་ལ་སོགས་པའོ། །དེ་ནས་བ་ཙ་ལ་སོགས་པ་ལྔ་ནི། ཤུ་ཐག་གི་མིང་སྟེ། བ་ཙ་ཤུ་ཐག་དང། ཨགྲ་གནྡྷ། དྲིའི་རྩེ་མོ་དང། ཥཌྒྲནྠ། མདུད་པ་དྲུག་པ་དང། གོ་ལོ་མའི། སའི་སྤུ་དང། ཤ་ཏ་པརྦ་ཀཱ། ཚིགས་བརྒྱ་པ་  
  
རྩ་བའི་དབྱེ་བས་དཀར་པོ་དང་དམར་པོ་རྣམ་པ་གཉིས་སོ། །སྨན་བའི་མ་ལ་སོགས་པ་བརྒྱད་ནི། བ་ཤ་ཀར་གྲགས་པའི་མིང་སྟེ། བཻ་དྱཱ་མཱ་ཏྲྀ། སྨན་པའི་མའོ། །བ་ས་ཀ། གནས་བྱེད་དོ། །སིདྷཱ་སྱ་སིང་གདོང་ཅན་ཏེ་འདིའི་མེ་ཏོག་སེང་གེའི་ཁ་འདྲ་བས་སོ། །བ་ཛི་དནྟ་ཀ། རྟ་སོ་ཅན་  
ཏེ༑ འདིའི་མེ་ཏོག་རྟའི་སོ་ལྟར་རྩུབ་པས་སོ། །དེ་ནས་བཞི་ནི་ཨ་པ་རཱ་ཛི་ཏའི་མིང་སྟེ། གི་རི་ཀརྞ། རི་ཡི་རྞ་བའོ། །བིཥྞུ་ཀྲཱནྟ། ཁྱབ་འཇུག་གནོན་པའོ། །ཨ་པ་རཱ་ཛི་ཏ། གཞན་གྱིས་མི་ཐུབ་པའོ། །བུར་ཤིང་དྲི་ལྡན་ལ་སོགས་པ་བཞི་ནི་ཀོ་ཡི་ལ་ཁ་ཞེས་གྲགས་པའི་མིང་སྟེ། ཨིཀྵུ་གནྡྷ་  
བུར་ཤིང་དྲི་ལྡན་ནོ། །ཀོ་ཀི་ལཱཀྵ། ཁུ་བྱུང་མིག་སྟེ། ཀོ་ཀི་ལ་ཁུ་བྱུག་དང་ཨཀྵ་མིག་གོ། །དེ་ནི་ཀོ་ཡི་ལ་ཁར་གྲགས་པའོ། །ཤཱ་ལེ་ཡ་ནས། མི་སྟྲེ་པའི་བར་ནི་མ་དཧུ་རི་ཀཱ་སྟེ། མངར་ལྡན་གྱི་མིང་ངོ། །སཱི་ཀུཎྜ་ལ་སོགས་པ་དྲུག་ནི། སཛྫི་ཞེས་གྲགས་པའི་མིང་ངོ། །བལླེ་ལ་སོགས་  
པ་དྲུག་ནི། བི་ཌངྐའི་་ བོད་ན་བྱི་དང་གར་གྲགས་པ།  མིང་སྟེ། བི་ཌཾ་ག། བཤང་བའི་ལུས་སོ། །ཨ་མོ་གྷ། དོན་ཡོད་དེ་འབྲས་བུ་དང་བཅས་པའོ། །ཀྲྀ་མི་གྷྣ་སྲིན་བུ་འཇོམས་སོ། །བཱ་ལ་ལ་སོགས་པ་གཉིས་ནི། བ་ཌི་ཡཱ་ལ་ཞེས་གྲགས་པའི་མིང་ངོ། །ཚིགས་སུ་བཅད་པ་ཕྱེད་ཀྱིས་རྒུན་འབྲུམ་གྱི་མིང་སྟེ་  
མྲྀདྡྷཱི་ཀཱ། རྒུན་འབྲུམ་མོ། །གོསྟཱནཱི། བའི་ནུ་མའོ། །དྲཀྵཱ། རྒུན་འབྲུམ་མོ། །མ་དྷུར་ས། རོ་མངར་རོ། །མ་དཧུ་ཀ་ལ་སོགས་པ་བཞི་ནི་ཤིང་མངར་གྱི་མིང་སྟེ། མ་དྷཱུ་ཀ། མངར་ལྡན་ནོ། །མ་དཧུ་ཡཥྜི་ཤིང་མངར་རོ། །ལཱངྒ་ལི་ལ་སོགས་པ་བཞི་ནི། ཀཱཉྩ་ཀའི་མིང་  
སྟེ༑ ཤཱ་ར་དའི། སྟོན་གྱི་མེ་ཏོག་ཅེས་པ་སྔར་འདབ་མ་བདུན་པ་ལས་བཤད་དོ། །ཁར་ལ་སོགས་པ་ལྔ་ནི་རྨ་བྱའི་གཙུག་ཕུད་ཀྱི་མིང་སྟེ། བོད་བུའོ། །གོ་པཱི་ལ་སོགས་པ་ལྔ་ནི་སྔོ་བསངས་ཅན་གྱི་མིང་སྟེ། ཤྱཱ་མ་ལ་ནི་སྔོ་བསངས་ཅན་ནོ། །ཁ་ཅིག་ནཱ་ག་ཛི་ཧྭ། ཀླུའི་ལྕེ་ཞེས་བརྗོད་པར་བྱེད་དོ། །  
ཡོ་ག་ལ་སོགས་པ་བཞི་ནི་རྫུ་འཕྲུལ་ཅན་ཞེས་བྱ་བའི་སྨན་གྱི་མིང་ངོ། །ཀ་ད་ལཱི་དང་རམྦྷ་ལ་སོགས་པ་དྲུག་ནི་ཆུ་ཤིང་གི་མིང་ངོ། །དེ་ནས་མུདྒ་པ་རྞི་ལ་སོགས་པ་གསུམ་ནི། སྲན་མའི་ལོ་མ་ཅན་ཞེས་པའི་ཤིང་གི་མིང་ངོ། །བརྟ་ཀཱི་ལ་སོགས་པ་ལྔ་ནི་བཱ་ལིངྒ་ཎའི་ཤིང་གི་མིང་ངོ། །ནཱ་ཀུ་ལི་  
  
༄༅། །ལ་སོགས་པའི་ཚིགས་སུ་བཅད་པ་སྨན་ཤིང་གི་མིང་སྟེ། ཚོང་བ་ལ་སོགས་པ་རྣམས་ཀྱིས་རཱ་སྣ་སྨན་ཞེས་བཏགས་པའོ། །བི་དཱ་རི་གནྡྷ། རྣམ་འཇོམས་དྲི་ཞེས་བྱ་བ་ནས། བརྟན་པར་གནས་ཀྱི་བར་ནི། སཱ་ལ་པརྞི། སཱ་ལའི་འདབ་མའི་མིང་ངོ། །ཀརྤ་སཱི་ལ་  
སོགས་པའི་རྐང་པ་གཉིས་ནི། རས་བལ་ཤིང་གི་མིང་ངོ། །དེ་ནས་ཏམྦུ་ལ་སོགས་པ་གསུམ་ནི་ལོ་མའི་འཁྲི་ཤིང་གི་མིང་སྟེ། ཏཱམྦུ་ལ་བལླཱི། ལོ་མའི་འཁྲི་ཤིང་དང། ཏཱམྦུ་ལི། གོ་ལ་ཅན་ནི་སོ་རྩི་ཅན་དང། ནཱ་ག་བལླཱི། ཀླུའི་འཁྲི་ཤིང་སྟེ་ཀླུའི་འཇིག་རྟེན་གྱི་འཁྲི་ཤིང་ཡིན་པས་སོ་  
དྭི་ཛ་ལ་སོགས་པ་དྲུག་ནི་དྲིའི་རྫས་རེ་ཎུ་ཀ་ཞེས་ཚོང་པ་ལ་སོགས་པ་རྣམས་ལ་གྲགས་ལ་འབྲས་བུ་ན་ལེ་ཤམ་གྱི་དབྱིབས་ལྟ་བུ་ཡོད་པའི་ཤིང་གི་མིང་ངོ། །ཨེ་ལ་བ་ལུ་ལ་སོགས་པ་ལྔ་ནི་ཤིང་ཨེ་ལ་བ་ལུ་ཀ་ཞེས་གྲགས་པ་དྲི་བཟང་བའི་ཤིང་གི་མིང་ངོ། །ས་ལི་ཀི་ལ་སོགས་པ་གསུམ་  
ནི་ཀུནྡུ་རུ་ཞེས་བྱ་བའི་དྲི་བཟང་པོའི་ཤིང་གི་མིང་ངོ། །བཱ་ལ་ཞེས་བྱ་བ་ལ་སོགས་པའི་ཚིགས་བཅད་ཕྱེད་ནི། དྲི་བཟང་པོ་ཅན་བཱ་ལ་ཞེས་གྲགས་པ་སྟེ། བཱ་ལཾ་སྐྲ་འདྲ་བ་དང། ཧྲཱི་བེ་ར། ངོ་ཚའི་ལུས་ཏེ། ཧྲཱི་ངོ་ཚ་བ་དང། བེ་ར་ལུས་སོ། །བརྡིཥྛ་ཞེས་བའང་བརྡ། རྨ་བྱ་དང་ནགས་ཚལ་  
གཉིས་ལ་འཇུག་པས་འདིར། ནགས་གནས་ཞེས་བྱའོ། །དའི་བྱཱཾ་ཀེ་ཤ། སྐྲ་བཟངས་སོ། །ཨམྦུ་ནཱ་མ། ཆུ་མིང་ཅན་ནོ། །དུས་རྗེས་འབྲང་ཞེས་བྱ་བ་ལ་སོགས་པ་ལྔ་ནི་བྲག་རི་ལས་བྱུང་བའི་དྲི་བཟང་པོའི་བཅུད་དང་རྫས་ཀྱི་མིང་སྟེ། ཀཱ་ལཱ་ནུ་སཱ་རི། དུས་ཀྱི་རྗེས་སུ་འབྲང་བའོ། །བྲྀདྡྷ། རྒན་  
པོའོ༑ །ཨུཥྨ་པུཥྤ། རྡོའི་མེ་ཏོག་གོ། །ཤཱི་ཏཿ་བསིལ་བའོ། །ཤི་བཱ། ཞི་བའོ། །ཤཻ་ལེ་ཡ། ཞེས་པ་ཤཻ་ལེ་ཛ་སྟེ་བྲག་སྐྱེས་སོ། །ཏཱ་ལ་པརྞི་ལ་སོགས་པ་ལྔ་ནི་མུ་ར་ཞེས་གྲགས་པའི་དྲི་བཟང་པོའི་རྫས་ཀྱི་མིང་སྟེ། མུ་ར་ཞེས་བྱ་བའི་ལྷ་མ་ཡིན་དེའི་མིང་ཉིད་ཀྱིས་ན། དཻ་ཏྱཱ། ལྷ་མ་ཡིན་མོ་  
དང༑ མུ་རཱའོ། །ཏཱ་ལ་པརྞི་ཏ་ལའི་ལོ་མ་དང། གནྡྷ་ཀུ་ཊཱི་དྲི་བརྩེགས་མདང། གནྡྷི་ནཱི་དྲི་ལྡན་མ་རྣམས་སོ། །ག་ཛ་བྷཀྵྱ། གླང་པོའི་ཟས་ཏེ་དེ་ལ་སོགས་པ་བརྒྱད་ནི་ཤིང་ཤལླ་ཀཱིའི་མིང་སྟེ། གང་ལས་སིཧླ་འབབ་པའོ། །དེ་ལ། སུ་བ་ཧཱ། ལེགས་འབབ་དང། སུ་ར་བཧི། དྲི་བཟངས་ཅན་  
  
ར་སཱ་རོ་ལྡན་ནམ་བཅུད་ལྡན་དང། མ་ཧེ་ར་ཎ། ཆེར་གཡོ་དང། ཀུནྡུ་རུ་ཀཱི། བཅུད་འབབ་དང། སིཧླ་ཀཱི། ཚིམ་བྱེད་འཛག་དང། ཧླ་དི་ནཱི་ཚིམ་བྱེད་རྣམས་ཏེ་སིཧླའི་མིང་ངོ། །མི་འབར་ལ་སོགས་པ་བཞི་ནི་དྷཱ་ཏ་ཀའི་མིང་ངོ། །པྲྀ་ཐཱི་ཀཱ་ལ་སོགས་པ་བཞི་ནི། ཀ་ཀོ་ལའི་མིང་སྟེ། པྲྀ་ཐཱི་ཀཱ་  
ས་ཅན་མའོ། །ཙནྡྲ་བཱ་ལ། ཟླ་བའི་བྱེ་མ་འམ་ཟླ་བ་གཞོན་ནུའོ། །ཨེ་ལ་ཀ་ཀོ་ལའོ། །ནིཥྐུ་ཊིཿ་ཧུ་ལ་ཚང་མང་ཅན་ནོ། །སཱུཀྵྨ་ལ་སོགས་པ་ལྔ་ནི་སུག་སྨེལ་གྱི་མིང་ངོ། །བྱཱ་དཧི་ལ་སོགས་པ་དྲུག་ནི་ཀུཊ་ཞེས་གྲགས་པའི་དྲི་བཟང་པོའི་མིང་སྟེ། ཀུཥྛ་རུ་རྟའོ། །དེ་ཉིད་ལ་ཀཱུ་ཊ་ར་གྲགས་པའོ། །བྱཱ་དཧི་  
ཞེས་པ་ནད་ཀྱི་མིང་མངོན་པར་བརྗོད་པའོ། །དུང་ཅན་ལ་སོགས་པ་གསུམ་ནི་རྩོར་ཀུ་ལི་ཞེས་གྲགས་པའི་མིང་ངོ། །ཏུནྣ་ལ་སོགས་པ་དྲུག་ནི། དགའ་བྱེད་ཤིང་གི་མིང་སྟེ། འདི་འོམ་ལྡན་ཞིང་ཨ་ཤཏྠའི་རྣམ་པ་ཅན་ཏེ། ཨ་ཤཏྠ་དང་རྣམ་པ་མཚུངས། །དེ་ནི་དགའ་བྱེད་ཤིང་དུ་བརྗོད།།  
ཅེས་འབྱུང་ངོ། །སྲིན་མོ་ཞེས་བྱ་བ་ལ་སོགས་པ་དྲུག་ནི་ཙོ་རའི་མིང་ཅན་གྱི་དྲིའི་རྫས་ཀྱི་མིང་ངོ། །སྦྲུལ་གྱི་མཚོན་ཆ་ལ་སོགས་པ་བཞི་ནི། སྟག་གི་སེན་མོ་ཞེས་བྱ་བའི་དྲིའི་རྫས་ཀྱི་མིང་ངོ། །ཤུ་ཥི་ར་ལ་སོགས་པ་ལྔ་ནི་སྡོང་བུའི་མིང་ཅན་གྱི་དྲིའི་རྫས་ཀྱི་མིང་ངོ། །དྷ་མ་ནི་ལ་སོགས་པ་  
ལྔ་ནི། ཧ་ཊ་རྣམ་པར་སྒེག་པའི་མིང་ཅན་གྱི་དྲིའི་རྫས་སོ། །ཤུཀྟི་ལ་སོགས་པ་ལྔ་ནི་ན་ཁའི་མིང་སྟེ། ཤུཀྟི། ཉ་ཕྱིས་འདྲ་བའོ། །ཤངྑ་དུང་འདྲ་བའོ། །ཁུ་ར་རྨིག་པ་འདྲ་བའོ། །ཀོ་ལ་ད་ལ། རྒྱ་ཤུག་གི་འདབ་མ་ལྟ་བུ་ཞེས་པའི་དོན་ཏོ། །ན་ཁ་སེན་མོ་འདྲ་བའོ། །ཀུ་ཌནྣ་ཊ་ལ་  
སོགས་པ་བརྒྱད་ནི་ལི་ག་དུར་གྱི་མིང་སྟེ། ཀུ་ཌནྣ་ཊ། ལི་ག་དུར་ཏེ། འཁྱོག་ཅིང་གར་བྱེད་ཅེས་བྱའོ། །ད་ཤ་པཱུ་རཾ། གང་བ་བཅུ་པའོ། །བཱ་ནེ་ཡ་ནགས་སྐྱེས་སོ། །པ་རི་པེ་ལ་བ་དང། པླ་བ་ག་ནི། རྐྱལ་བྱེད་དམ་རྐྱལ་འགྲོའོ། །ཀཻ་པརྟཱི། ཉ་བ་པའམ་རྐྱལ་ཆེན་མའོ། །གྲནྠི་  
པརྞ་ལ་སོགས་པ་དྲུག་ནི། གྲནྠི་བ་ནའི་མིང་ངོ། །མ་ཏུ་ཏ་ཅེས་བྱ་བ་ནས། དབྱར་གྱི་རྒྱན་ཞེས་པའི་བར་གྱི་ཚིགས་བཅད་གཅིག་ནི། སྦྲྀཀྐའི་མིང་ངོ། །དཀའ་ཐུབ་ཅན་མ་ལ་སོགས་པ་ལྔ་ནི། །སྤང་སྤོས་ཀྱི་མིང་སྟེ། ཏ་པ་སཱིནཱི། དཀའ་ཐུབ་ཅན་མ་དང། ཛ་ཊཱི་རལ་པ་ཅན་མ་དང། མཱཾ་སཱི་  
  
༄༅། །ཤ་ཅན་མ་སྟེ་སྤང་སྤོས་དང། ལོ་མ་སཱ། སྤུ་ཅན་མ་ལ་སོགས་པ་རྣམས་སོ། །ཏྭ་ཀྤ་ཏྲ་ལ་སོགས་པ་དྲུག་ནི་ཤིང་ཚའི་མིང་ངོ། །ཏྭ་ཀྤ་ཏྲ། པགས་པའི་འདབ་མ་ཞེས་སོ། །ཀུརྦ་ཤཱིརྵ་ལ་སོགས་པ་ལྔ་ནི་ཛིའ་བ་ཀའི་མིང་སྟི། ཀུརྦ་ཤཱིརྵ། མགོ་བོར་བྱས་པའོ། །ཛཱི་བ་ཀཿ་འཚོ་  
བྱེད་དོ། །ཀིར་ཏ་ཏི་ཀྟ་ལ་སོགས་པ་གསུམ་ནི་ཙིར་ཡི་ཏེ་ཞེས་གྲགས་པ་སྟེ། མོན་ཡུལ་ལ་སོགས་པར་སྐྱེ་བའི་ཏིཀྟིའི་མིང་ངོ། །སཔྟ་ལ་སོགས་པ་བདུན་ནི། བདུན་ལྡན་ཞེས་བྱ་བའི་དྲིའི་རྫས་ཚོང་པའི་ནོར་གྱི་མིང་ངོ། །ཨ་ཛ་མོད་ལ་སོགས་པ་ནི། ཡ་མཱ་ནི་ཀའི་མིང་སྟེ། རིགས་གཉིས་ལ་མིང་གི་རྣམ་  
གྲངས་བཞིའོ། །ཨ་ཛ་མོ་ད་ར་དགའ་བའོ། །རྩ་བ་རྒྱས་པ་ལ་སོགས་པ་གསུམ་ནི་ཚོང་པ་རྣམས་ལ་པུཥྐ་ར་མའུ་ལ་པདྨའི་རྩ་བ་ཞེས་གྲགས་པ་སྟེ། ཀཱཥིར་ར་ཁ་ཆེ་སྐྱེས་སོ། །པདྨ་པཏྟྲ། པདྨའི་འདབ་མའོ། །མཱརྒ་ལ་སོགས་པ་གཉིས་ནི་བྷྲྀངྒ་རཱ་ཛ་བུང་བའི་རྒྱལ་པོ་ཞེས་བྱ་བའི་མིང་སྟེ། འདི་ཡང་ཀེ་  
ཤ་རཉྫ་ན་ཞེས་གྲགས་པ་ཉིད་དོ། །དཱུརྦ་ལ་སོགས་པ་དྲུག་ནི་རྩྭ་དཱུརྦའི་མིང་སྟེ། དཱུརྦ་ནི། དཱུརྦར་གྲགས་པའོ། །ཤ་ཏ་པརྦི་ཀཱ་ནི། ཚིག་བརྒྱ་པའོ། །ས་ཧ་སྲ་བའི་རྱ་ནི། ནུས་པ་སྟོང་ལྡན་ནོ། །བྷཱརྒ་བྱཿ་ནི་བཧྲྀ་གུའི་བུའམ་ངན་སྤོང་སྐྱེས་སོ། །རུཧཱ་སྐྱེ་ལྡན་ནོ། །ཨ་ན་ཏྣ། མཐའ་ཡས་རྣམས་  
སོ༑ །གོ་ལམ་ལ་སོགས་པ་བཞི་ནི་དཱུརྦ་དཀར་པོའི་མིང་སྟེ། གོ་ལོ་མི། གླང་གི་སྤུ་སྐྱེས་སོ། །ཤ་ཏ་པུཥྤ། ནུས་པ་བརྒྱ་པའོ། །གཎྜཱ་ལཱི། །དུམ་བུ་འཛིན་ནོ། །ཤ་ཀུ་ལཱ་ཀྵ། བྱའི་མིག་གོ། །ཀུ་རུ་བིནྡ་ལ་སོགས་པ་གསུམ་ནི་མོན་ལུག་གི་མིང་ངོ། །བི་ཤ་ལ་སོགས་པ་ཚིགས་སུ་བཅད་  
པ་ནི་འོད་མའི་མིང་ངོ། །གྲནྠི་ལ་སོགས་པ་གསུམ་ནི་ཚིགས་ཅན་གྱི་མིང་ངོ། །གུནྡྲ་ལ་སོགས་པ་གསུམ་ནི་སྨྱུག་མ་མདའ་རྒྱུའི་མིང་ངོ། །ན་ཌ་ལ་སོགས་པ་གསུམ་ནི་འདམ་བུའི་མིང་ངོ། །བཞི་ནི་རྩྭ་ཀུ་ཤའི་མིང་སྟེ། ཀུ་ཤ་ནི་ངན་སེལ་ཏེ། ཀུ་ངན་པ་དང། ཤ་ཞི་པའམ་སེལ་བའི་  
དོན་ཏོ། །ཀུ་ཐཿ་ས་གནས་དང། ང་རྦྷ་རྟེན་བྱེད་དང། ས་བི་དྲ་དག་བྱེད་དོ། །ཀ་རྟྲྀ་ཎེ་རྩ་ཆུང་དུ་སྟེ་དེ་ལ་སོགས་པ་དྲུག་ནི་རཱ་མ་མ་པུར་ཞེས་གྲགས་པ་དྲི་བཟང་པོའི་རྩྭའི་མིང་ངོ། །གདུགས་ཀྱི་རྣམ་པ་ཞེས་བྱ་བ་ནི་རྩའི་ཁྱད་པར་ཏེ། དེ་ལྟར་ཡང། དྲི་བཟང་ཚ་བཞེས་བྱ་བ། །དེ་བཞིན་གདུགས་  
  
།གདུགས་ཀྱི་རྣམ་པ་ཞེས་བྱ་སྟེ། །རྩ་བ་འདམ་མའི་དབྱིབས་ལེགས་སོ། །ཞེས་བཤད་དོ། །ནཱ་རི་ཀེ་ལ་དང། ལཱངྒ་ལི་དག་རྣམ་གྲངས་ཏེ། དེ་ལ་ནཱ་རི་ཀེ་ལ་ནི་མི་མོ་རྩེ་བ་ཞེས་བྱ་སྟེ། བི་ཏའི་ཤིང་གི་མིང་ངོ། །ལཱངྒ་ལཱི་ནི་གཤོལ་ལྡན་ནོ། །ནགས་དང་སྨན་གྱི་སྡེའོ།།    ༈    །།  
དེ་ནས་སེང་གེ་ལ་སོགས་པའི་སྡེ་ལ། ཚིགས་བཅད་ཕྱེད་ཀྱིས་སེང་གེའི་མིང་སྟེ། སིངྷ་སེང་གེ་སྟེ། ཧི་སི་འཚེ་བ་ལ། རི་དགས་ལ་འཚེ་བར་བྱེད་དོ་ཞེས་པས་ཨ་ཙ་རྐྱེན་དང། པྲྀ་ཥོ་ད་ར་ལ་སོགས་པས་དང་པོ་དང་མཐའ་ཕྱིན་ཅི་ལོག་ཏུ་བྱའོ། །མྲྀ་གེནྡྲ། རི་དགས་དབང་པོ་སྟེ། ནགས་ཀྱི་  
རི་དགས་རྣམས་ཀྱི་རྒྱལ་པོ་ཡིན་པས་སོ། །པཉྩཱ་སྱ་ནི། པཉྩ་ལྔ་དང། ཨ་སྱ་ཁའམ། གདོང་སྟེ། གདོང་ལྔ་པའམ། ཁ་ལྔ་པ་ཞེས་བྱ་སྟེ། ཁ་བཞིན་དུ་རྐང་པ་གཉིས་དང་ལག་པ་དག་གིས་ཀྱང་ལག་ལྡན་གྱི་བུམ་པ་འགེམས་པར་བཟོད་པའི་ཕྱིར་རོ། །ཧརྱ་ཀྵ་ནི་ཧ་རི་འཕྲོག་བྱེད་  
ཨ་ཀྵི་མིག་ལ་རང་གི་ཡན་ལག་ལས་ཥ་ཙའོ་ཞེས་པས་ཥ་ཙ་སྦྱར་བ་སྟེ། དེས་ན་འཕྲོག་བྱེད་མིང་ཅེས་བྱ་སྟེ། འདིའི་མིག་དམར་སེར་དུ་ཡོད་པས་སོ། །ཀེ་ཤ་རཱི། རལ་པ་ཅན་ནོ། །ཧ་རིཿ་འཕྲོག་བྱེད་རི་དགས་རྣམས་ཀྱི་སྲོག་འཕྲོག་པར་བྱེད་པས་སོ། །དེ་ནས་སྟག་ལ་མིང་གསུམ་སྟེ། ཤཱརྡཱུལ་དང་  
དའྭི་པ་དང། བྱཱ་གྷྲ་རྣམས་སོ། །དེ་ལ་ཤཱརྡཱུ་ལ་ནི་སྟག་སྟེ། ཤྲྀ་འཚེ་བ་ལ། ཨཱུ་ར་ཙ་ལ་སོགས་པའོ། །དའྭི་པཱི། སྟག་གི་དབྱེ་བ་ཆུང་ཞིང་བཀྲ་བ་སྟེ། དེའི་པགས་པ་གཉིས་པ་དེ་ལྡན་པས་ཨི་ནིའི་རྐྱེན་ནོ། །སྦྱོར་བ་འདི་ནི་ཀ་མ་ལ་ཤཱི་ལའི་ཡིན་ཏེ། སྟག་ཕྲན་སྟག་དང་བྱི་ལ་སྲམ། །སེང་གེའི་པགས་པ་  
མདུན་བྱས་ཏེ། །ཞེས་སོ། །བྱཱ་གྷྲ་དྲི་སྣོམ་སྟེ་སྟག་གོ། །དེ་ནས་གཉིས་ནི་དྲེད་ཀྱི་མིང་སྟེ། ཏ་རཀྵུ། དྲེད་ཅེས་བྱ་བ་ཁྱི་ཆེན་པོ་དང་ཚད་མཉམ་པ། ཁྱིའི་དབྱིབས་ཅན་ཕྱུགས་དང་མི་ལ་སོགས་པ་ལ་འཚེ་བ་བྱེད་པའོ། །མྲྀ་གཱ་ད་ན། རི་དགས་ཟ་བྱེད་དོ། །ཕག་གི་མིང་ལ་ཚིགས་སུ་བཅད་པ་  
གཅིག་སྟེ། བཱ་ར་ཧ། མཆོག་ཏུ་འཇོམས་པས་ན་ཕག་གོ། །སཱུ་ཀ་ར། གཙང་བྱེད་དེ། སུ་ཙ་གཙང་བ་དང་ཀ་ར་བྱེད་པ་ལ། པྲྀ་ཥོ་ད་ར་སོགས་པས་ཙ་ཕྱིས་ཤིང། གཞན་རྣམས་ལ་ཡང་ངོ་ཞེས་པས་སུ་ཡིག་རིང་པོར་བསྒྱུར་བའོ། །གྷྲྀ་ཥྚི་སྒྲ་ལྡན་ནོ། །ཀོ་ལ་པོ་ཊི། ཁྱིམ་གཙང་བྱེད། ཀི་རི་  
  
༄༅། །ནི༑ ས་འཐོར་བྱེད་དེ། ཀྲཱྀ་རྣམ་པར་གཡེང་བ་ལ། ཨིཀ་མཐའ་ཉེ་ལས་གི་རྐྱེན་ནོ། །ཀི་ཌི། ས་སློང་སྟེ། དེ་བཞིན་དུ་ཀི་ཊིའི་ཁམས་ལས་ཀི་ཊིའོ། །དཾ་ཥྚི་མཆེ་བ་ཅན་དང། གྷོ་ཎཱི་སྣ་རིངས་སོ། །སྟ་བྡྷ་རོ་མཱ་སྤུ་གཟིངས་སོ། །ཀྲོ་ཌཿ་ས་རློག་གོ། །བྷཱུ་དཱ་ས་  
འཇོམས་སོ། །ཀ་པི་ནས་ནགས་གནས་ཀྱི་བར་གྱིས་སྤྲེའུ་མིང་ངོ། །ཀ་པིཿ་སྤྲེའུ། །སླ་པཾ་ག་དང། སླ་བ་ག། རྒྱུག་འཕྱོང་ངམ་འཆོང་བྱེད་དམ། འཕར་འགྲོའོ། །ཤཱ་ཁ་མྲྀ་ག། ཡལ་གའི་རི་དགས་དང། བ་ལཱི་མུ་ཁ། གཉེར་མའི་གདོང་དང། མཱརྐ་ཊ། ཉི་མ་དགའ་དང། བཱ་ན་ར་  
མི་དང་འདྲ་སྟེ། བཱ་ཤབྡ་ཨི་བཱ་རྠེ། བའི་སྒྲ་ནི་འདྲ་བའི་དོན་ཏོ་ཞེས་སོ། །ཀཱི་ཤཿ་རླུང་གི་བུ་བརྒྱུད་དང། བ་ནཽ་ཀ་ས། ནགས་གནས་རྣམས་སོ། །དེ་ནས་བྷ་ལཱུ་ཀ་ལ་སོགས་པ་ནི། དོམ་གྱི་མིང་ངོ། །དེ་ནས་གྷཎྜ་ཀ་ད། ཁཌྒའི་ནཱི་ལ་སོགས་པ་གསུམ་ནི་སེའི་མིང་ངོ། །ཚིགས་བཅད་ཕྱེད་ཀྱིས་མ་  
ཧེའི་མིང་སྟེ། ལུ་མཱ་པ། ཁྱུ་འདྲེས་དང། མ་ཧི་ཥཿ་ས་སྟེང་ཉལ་དང། བཱ་ཧ་དྭི་ཥ། རྟའི་དགྲ་དང། ཀཱ་པ་ར། མ་ཧེ་དང། སོ་རི་བྷ་རྣམས་སོ། །ཚིགས་སུ་བཅད་པ་གཅིག་གིས་ཅེ་སྦྱང་གི་མིང་སྟེ། ཤི་པཱ་ཅེ་སྦྱང་ངོ། །བྷཱུ་མི་མཱ་ཡ། ས་ལ་རྒྱུའོ། །གོ་མ་ཡུ། བ་ལང་འཚེ་བྱེད་དོ། །  
མྲྀ་ག་དྷཱུརྟ། རི་དགས་ཁྲམ་པ་དང། ཤྲྀ་ག་ལ། མ་རུངས་པ་དང། བཉྫ་ཀ། སླུ་བྱེད་དང། ཀྲོཥྚི། འབོད་བྱེད་དང། ཕེ་རུ་དང། ཕེ་རབ་ངན་གཡོ་བ་འམ། གཡོ་ཅན་ནོ། །ཛམྦུ་ཀ། ཅེ་སྦྱང་ངོ། །ཚིགས་བཅད་ཕྱེད་ཀྱིས་བྱི་ལའི་མིང་སྟེ། ཨོ་རུཿ་ཞུམ་བུ་དང། བི་ཌཱ་ལཿ་བཤང་བ་སྤེད། བཤད་བ་  
དུག་བཞིན་སྤེད་པར་བྱེད་པའོ། །མཱ་རྫཱ་ར། ཁྲུས་མཁན་ནོ། །པྲྀ་ཥ་དི་ཤ་ཀ། བྱི་བ་ཟ་དང། ཨ་ཁུ་བཧུ་ཀ། བྱི་བའི་ཟས་ཅན་རྣམས་སོ། །ཀོ་ཀ་ལ་སོགས་པ་གསུམ་ནི། འཕར་བའི་མིང་སྟེ། ཀི་ཀཿ་མཚའ་འམ་འཕང་བ་སྟེ། ཁྱི་དང་ཚད་མཉམ་པའི་རི་དགས་སེར་སྐྱ། གོ་ཌ་ལ་  
སོགས་པའི་ཡུལ་དུ་ཀོ་བ་ཞེས་བྱ་ཞིང། མཱ་ལ་བ་ལ་སོགས་པའི་ཡུལ་དུ་བི་ཀ་ཞེས་གྲགས་པའོ། །དེ་ནས་རི་དགས་ལ་སོགས་པའི་ཚིགས་སུ་བཅད་པ་ཕྱེད་ཀྱིས་རི་དགས་ཙམ་གྱི་མིང་ངོ། །ཨེ་ཎ་ནི་རི་དགས་ཀྱི་ཁྱད་པར་བརྗོད་པ་སྟེ་དེ་ལས་བྱུང་བས་ཨེ་ཎེ་ཡའོ། །ཀ་ཏ་ལི་ལ་སོགས་པ་  
  
།ཇི་ལྟར་རི་དགས་ཀྱི་སྒྲ་ཕྱུགས་གཞན་ལ་སྤྱིར་འཇུག་ཅིང་རི་དགས་ཀུ་རངྒ་ལ་བྱེ་བྲག་ཏུ་འཇུག་སྟེ། དཔེར་ན་ལྕགས་ཀྱི་སྒྲ་གསེར་ལ་སོགས་པ་ལ་སྤྱིར་འཇུག་པ་དང་ལྕགས་ལ་བྱེ་བྲག་  
ཏུ་འཇུག་པ་བཞིན་ནོ། །དེ་བཞིན་དུ་པགས་པའི་སྐྱེ་གནས་ཞེས་པ་ཡང་རི་དགས་སྤྱི་དང་བྱེ་བྲག་ལ་འཇུག་གོ། །ཀྲྀཥྞ་སཱ་ར་ལ་སོགས་པ་ནས་རི་བོང་གི་མཐར་ཐུག་པ་ནི་ཁྱད་པར་བ་རེ་རེའི་མིང་སྟེ། དེ་ལ་ཀྲྀཥྞ་སཱ་ར་ནི། རི་དགས་གཞུང་ནག་གོ། །རུ་རུ་ནི། སྒྲ་སྒྲོགས་སོ། །ནྱ་དཀུ་ནི། ངེས་མཆོད་ཅེས་  
བྱའོ། །ཤམྦཱ་ར་ནི། མཆོག་བདེ་ཞེས་སོ། །གོ་ཀ་རྞ་ནི། འདི་ལ་བ་ལང་ལྟ་བུའི་རྣ་བ་ཡོད་པས་བ་ལང་རྣ་བ་སྟེ། གནྣོ་ཞེས་གྲགས་པའོ། །པྲྀ་ཥ་ཏ་ནི། ཐིག་ལེ་ཁྲ་བོ་ཅན་ཏེ། རིན་ཆེན་མཛོད་ལས། པྲྀཥ་ཏ་རི་དགས་ཁྲ་བོ་ཞེས་སོ། །ཨེ་ཎ། ཙ་རུ་ན་ཡན། མིག་མཛེས་ཏེ། བྱིན་པ་ཐུང་ཞིང་  
བོང་ཚོད་ཆུང་བའོ། །ཨི་ཎ་རི་དགས་ཆུང་དུའོ་ཞེས་ཀོཥྛའི་རྒྱ་ཆེར་འགྲེལ་ལས་སོ། །རྀ་ཤྱ་ནི། ཁ་དོག་སྔོན་པོ་རྟ་དང་མཉམ་པ་སྟེ། འདི་རྭ་གསུམ་པ་ཡིན་ཅིང། རི་ཧི་ཏ་ཞེས་ཀྱང་བྱའོ། །ཙ་མ་ར་ནི། གཡག་སྟེ། མ་ཧེའི་དབྱིབས་ཅན། ཡུལ་བྱང་ཕྱོགས་སུ་སྐྱེ་བ་གང་གི་མཇུག་མ་  
ལས་རྔ་ཡབ་འབྱུང་བའོ། །གནྡྷ་རྦ། རི་དགས་ཀྱི་ཁྱད་པར་ཏེ། རྟ་སྲེ་ཞེས་པར་ཤེས་པར་བྱའོ། །ཤ་ར་བྷ་ནི། རྐང་པ་བརྒྱད་པ་གྱེན་མིག་ཅན། སེང་གེ་ཡང་འཇོམས་པ་སྟེ། བྷ་ར་ཏ་རཿ་རྐང་པ་བརྒྱད་པ་གྱེད་མིག་ཅན། །ཤ་ར་བྷ་ནི་ནགས་ན་སྤྱོད། །སེང་གེ་འཇོམས་པར་ཡང་དག་འགྲོ། །  
ཐུབ་པ་དེར་ནི་ངེས་པར་ཞུགས། །ཞེས་སོ། །དེའི་རྐང་པ་བཞི་ནི་གྱེན་དུ་ཕྱོགས་སོ། །ག་བ་ཡ་ནི། བ་མེན་ཏེ། བ་ལང་དང་དབྱིབས་འདྲ་བའོ། །དེ་ནས་བྱི་བ་ལ་མིང་གསུམ་སྟེ། ཨནྡུ་རུ། བྱི་བ་དང། མའུ་ཥེ་ཀ། རྐུན་པོ་དང། ཨ་ཁུ། འབིགས་བྱེད་རྣམས་སོ། །གི་རི་ཀཱ། རིའི་བྱི་བ་  
དང། བཱ་ལ་མའུ་ཥི་ཀ། བྱི་བ་གཞོན་ནུ་གཉིས་ནི་བྱི་བྲན་གྱི་མིང་ངོ། །སྡོམ་ལ་མིང་བཞི་སྟེ། ལཱུ་ཏ་སྡོམ་དང། ཏནྟྲ་བཱ་ཡ་ཐགས་མཁན་དང། ཨཱུ་རྞ་ནཱ་བྷ། བལ་གྱི་ལྟེ་བ་ཅན་དང། མཱ་རྐ་ཊ་ཀ་ས་མ། སྤྲེའུ་མཚུངས་རྣམས་སོ། །དེ་ནས་བྱའི་མིང་ལས། ཕུག་རོན་ལ་མིང་གསུམ་སྟེ་  
  
༄༅། །ཀ་པོ་ཏ་དང། པཱ་རཱ་བ་ཏ། ཕུག་རོན་དང། ཀ་ལ་ར་བ་ཅ་ཅོ་སྒྲོགས་སམ་ངག་སྙན་ནོ། །དེ་ནས་ཁྲ་ལ་མིང་གསུམ་སྟེ། ཤ་ཤཱ་ད་ན། རི་བོང་ཟ་དང། པ་རྟྲི་འདབ་ཆགས་ཁྲ་དང། ཤྱ་ན། བྱ་ཁྲ་རྣམས་སོ། །འུག་པ་མ་མིང་གསུམ་སྟེ། ཨུ་ལཱུ་ཀ། སྟེང་གི་རྣ་བ་ཅན་ཏོ། ཨཱུ་རྡྷ་  
ཀརྞ་ལ། པྲྀ་ཥོ་ད་ར་ལ་སོགས་པས། ཨུ་ལཱུ་ཀར་བསྒྱུར་བའོ། །བཱ་ཡ་སཱ་ར་ཏི། བྱ་རོག་དགྲ་སྟེ། བཱ་ཡ་ས། བྱ་རོག་དང། ཨ་རཱ་ཏི་དགྲའོ། །པེ་ཙ་ཀ་འུག་པའོ། །དུར་བྱ་ལ་མིང་གཉིས་ཏེ། ལོ་ཧ་པྲྀཥྛ། རྒྱབ་དམར་དང། ཀངྐའོ། །དེ་ནས་ཙཱ་ཤ་དང། ཀོ་ཀཱི་དི་བི་གཉིས་ནི་སྤུའི་མདོག་བཻདཱུ་རྱ་ལྟར་  
དངས་ཤིང་གཤོག་པ་བཀྲ་བའི་བྱ། གསེར་གྱི་གཙུག་ཕུད་ཅེས་གྲགས་པའི་མིང་ངོ། །དེ་ནས་བྱ་ཤིང་སྟ་མིའི་མིང་གཉིས་ཏེ། ཤ་ཏ་པ་ཏྲ། འདམ་པ་བརྒྱ་པ་དང། དཱ་རྦཱ་གྷཱ་ཊ། ཤིང་འཇོམས་སམ་ཤིང་དགྲ་འམ་ཤིང་སྟ་མོ་སྟེ། དཱ་རུ་ཤིང་དང། ཨཱ་གྷཱཊ། འཇོམས་པའོ། །དེ་ནས་ཁུག་རྟ་ལ་མིང་  
གསུམ་ཏེ། ས་རངྒ་ཁུག་རྟ་དང། ཏོ་ཀ་ཀ། ཆུ་ཉུང་སྟེ། སྟོ་ཀཿ་ཉུང་དུ་དང། ཀ་ཆུ་སྟེ། ས་ཡིག་ཕྱིས་པའོ། །ཙ་ཏ་ཀ་རྣམས་སོ། །ཁྱིམ་བྱ་ལ་མིང་བཞི་སྟེ། ཀྲྀ་ཀ་བཱ་ཀུ་དང། ཀུཀྐ་ཌ་ཁྱིམ་བྱ་སྟེ། ཀུ་ཀུ་ཞེས་སྒྲོགས་པས་སོ། །ཏཱ་མྲ་ཙཱུ་ཌ། ཟངས་ཀྱི་གཙུག་ཕུད་ཅན་ནོ། །ཙ་རུ་ཎཱ་ཡུ་དྷ། རྐང་  
པའི་མཚོན་ཆ་ཅན་ནོ། །གྲོང་གི་བྱི་འུ་ལ་མིང་གཉིས་ཏེ། ཙ་ཌ་ཀ། མཆིལ་བ་དང། ཀ་ལ་བིངྐའོ་་ ཀ་ལ་བིངྐ་ནི་རྒྱ་མཚོའི་གླིང་ན་གནས་པའི་བྱའི་ཁྱད་པར་རོ་ཞེས་སློབ་དཔོན་ཡེ་ཤེས་རྡོ་རྗེས་གསུངས་པ་དེ། སྐད་ཤིན་ཏུ་སྙན་པ་དེའོ། །འདི་མིན་ནོ། ། །ཁུ་བྱུག་ལ་མིང་བཞི་སྟེ། བ་ན་པྲི་ཡ། ནགས་ན་དགའ་དང། པ་ར་བཧྲྀ་ཏ། གཞན་གྱིས་གསོས་ཞེས་བྱ་སྟེ། བྱ་རོག་གིས་བཟུང་ནས་གསོ་བར་བྱེད་པས་སོ། །ཀོ་ཀི་ལ་དང། སི་ཀ། ཁུ་བྱུག་  
གོ། །བྱ་རོག་གི་མིང་ལ་ཚིགས་སུ་བཅད་པ་གཅིག་སྟེ། ཀཱ་ཞེས་པའི་སྒྲ་སྒྲོགས་པས་ཀཱ་ཀ་སྟེ་བྱ་རོག་དང། ཀ་ར་ཊ། ཁྭ་ད་དང། ཨ་རིཥྚ་ཞེས་པ་ལ་རིཥྚ་འཆི་བའི་མཚན་ཉིད་དེ། འདི་ལ་མེད་  
པས་ཨ་རིཥྚ་སྟེ། འཆི་མེད་དོ། །བ་ལི་པུཥྚ། གཏོང་མས་གསོས་པའོ། །ས་ཀྲྀ་ཏྤྲ་ཛ། ལན་ཅིག་སྐྱེས་སོ། །དཧྭ་ཀྵ་སྒྲ་ལྡན་ནོ། །ཨཏྨ་གྷོཥ། སྒྲོགས་པའི་བདག་ཉིད་དོ། །པ་ར་བཧྲྀ་ཏ། གཞན་གསོ་ཞེས་བྱ་སྟེ། གཞན་ཁུ་བྱུག་གི་ཕྲུ་བུ་བཟུང་ནས་གསོ་བར་བྱེད་པས་སོ། །བ་ལི་བྷུཀ། གཏོང་མ་ཟ་  
  
།བཱ་ཡ་ས། བྱ་རོག་སྟེ། ན་ཚོད་གནས་ཞེས་སོ། །དྲོ་ན་ཀ་ལ་སོགས་པ་བཞི་ནི། བྱ་རོག་ཆེན་པོའི་མིང་ངོ། །འོལ་བ་དང། བྱ་རྒོད་དང། ནེ་ཙོ་ལ་སོགས་པ་ནི་རབ་ཏུ་གྲགས་པ་ཉིད་དོ། །ཀྲུང་དང། ཀྲཽཉྩ་ནི། ཁྲུང་ཁྲུང་ཞེས་བྱ་སྟེ། ཀོཉྩ་ཞེས་གྲགས་པའོ། །ཀོ་ཀ་ལ་སོགས་པ་བཞི་ནི་རུང་བའི་མིང་  
ངོ༑ ༑ཀཱདམྤ་དང། ཀ་ལ་ཧཾ་ས་ནི་ཆུ་སྐྱར་གྱི་མིང་ངོ། །གཉིས་ནི་བྱ་ཀུ་ར་རའི་མིང་སྟེ། ཨུཏྐྲོ་ཤ། རྒྱང་གྲགས་ཐོས་དང༑ ཀུ་ར་ར། སྒྲ་སྒྲོགས་སོ། །བཞི་ནི་ངང་པ་སྦྱིའི་མིང་སྟེ། ཧཾ་ས། ངང་པ་དང། ཤྭེ་ཏ་ག་རུ་ཌ། མཁའ་ལྡིང་དཀར་པོ་དང། ཙ་ཀྲཱངྒ་འཁོར་ལོའི་ཡན་ལག་དང། མན་སཽ་ཀ་ས་  
མ་དྲོས་གནས་རྣམས་སོ། །རཱ་ཛ་ཧཾ་ས་ལ་ལ་སོགས་པ་ངང་པའི་རྒྱལ་པོ་ལ་སོགས་པའི་མིང་སྟེར། བ་ར་ཊའི་བར་རྐང་པ་སོ་སོས་མིང་ངོ། །དེ་ནས་ལྤགས་བྱིའུ་མིང་ལ། ཛ་ཏུ་ཀ། ཕ་བང་དང། ཨ་ཛི་ན་པ་ཏྲ་ལྤགས་པའི་འདམ་མའོ། །དྷྲྀརྒ་རཱི་ལ་སོགས་པ་བཞི་ནི་ཛྷིནྫྷི་ཀ་ཞེས་བྱ་བའི་སྲོག་ཆགས་གཤོག་  
པ་དང་བཅས་པ། པལ་ཆེར་དགོན་པར་གནས་པ། སོས་ཀ་ཚ་བའི་དུས་སུ་ཁ་ནས་ཛྷིཏ་ཅེས་བྱ་བའི་སྒྲ་སྒྲོགས་པའོ། །སྲིན་བུ་མེ་ཁྱེར་ལ། ཁ་དཡོ་ཏ། མཁའ་སྣང་དང། ཛྱོ་ཏིཿ་སྐར་འོད་དང། ཨིངྒ་ཎ། ནམ་མཁའི་འོད་རྣམས་སོ། །བུང་བའི་མིང་ལ་ཚིགས་སུ་བཅད་པ་གཅིག་སྟེ། མ་དཧུ་པྲ་ཏ། སྦྲང་རྩིའི་  
བརྟུལ་ཞུགས་དང། མ་དཧུ་ཀ་རཿ་སྦྲང་རྩི་བྱེད་དང། མ་དཧུ་ལི་ཌ། སྦྲང་རྩི་མྱང་དང། མ་དཧུ་པཱ་ལི་ཏ། སྦྲང་རྩི་སྐྱོང་དང། དྭི་རེ་ཕ། ར་ཡིག་གཉིས་པ་སྟེ། འདིའི་མིང་སྦྲང་མ་ལ་ར་ཡིག་གཉིས་ཡོད་པས་སོ། །པུཥྤ་ལི་ཌ། མེ་ཏོག་མྱང་དང། དཧྲྀ་ངྒ། བུང་བ་དང། ཥཊྤ་ད། རྐང་པ་དྲུག་པ་དང། བཧ་མ་ར། འཁོར་  
འགྲོ་དང། ཨ་ལི། སྦྲང་བུ་རྣམས་སོ། །དེ་ནས་རྨ་བྱའི་མིང་ལ་ཚིགས་སུ་བཅད་པ་གཅིག་སྟེ། མ་ཡཱུ་ར། ས་འགྲོ་དང། བརྷི་ཎ། མདོངས་ཅན་དང། བརྷི། མདོངས་ལྡན་དང། ནཱི་ལ་ཀཎྛ། མགྲིན་སྔོན་དང། བཧུ་ཛངྒ་བཧུ་ཀ་ལག་འགྲོ་བ་དང། ཤི་ཁཱ་བ་ལ། གཙུག་ཕུད་ཅན་དང། ཤི་ཁི། རྩེ་མོ་ཅན་དང། ཀེ་ཀཱི་  
ཀེ་ཀེའི་སྒྲ་ཅན་དང། མེ་གྷ་ནཱ་དཱ་ནུ་ལ་སི། འབྲུག་སྒྲའི་རྗེས་སུ་སྒེག་པ་རྣམས་སོ། །རྨ་བྱའི་སྒྲ་སྐད་ལ་ཀེ་ཀཱི་ཞེས་བྱ་ཞིང། མཇུག་མ་ལ་གནས་པ་མིག་གི་དབྱིབས་ལྟ་བུའི་ཟླ་ཁམ་ནི། མེ་ཙ་ཀ་ཏེ། མདོངས་ཞེས་བྱ་བ་ལ། མེ་ཙ་ཀ་ནག་པོ་ལ་ཡང་སྔར་བཤད་དོ། །དེ་ནས་ཚིགས་སུ་བཅད་པ་ཕྱེད་  
  
༄༅། །དང་གསུམ་གྱིས་བྱ་སྤྱིའི་མིང་ལ་ཁ་ག། མཁའ་འགྲོའོ། །བི་ཧངྒ༑ བི་ཧ་ག། བི་ཧངྒ་མ། བི་ཧཱ་ཡ་ས༑ རྣམས་མཁའ་འགྲོ་འམ། མཁའ་རྒྱུའམ་མཁའ་སྤྱོད་སོགས་སོ། །ཤ་ཀུནྟི་བྱའོ། །པཀྵི་འདབ་ཆགས་སོ། །ཤ་ཀུ་ནི། ཤ་ཀུནྟ། ཤ་ཀུ་ནཱ། རྣམས་ཀྱང་བྱ་འམ་ནུས་ལྡན་ནོ། །  
དྭི་ཛ༑ གཉིས་སྐྱེས་སོ། །པ་ཏྲ་ཏྲི། འདབ་ལྡན་ནོ། །པ་ཏྲི། སྒྲོ་ཅན་ནོ། །པ་ཏ་ག། འཕུར་བྱེད་དོ། །ས་ཏ་ཏ། འཕུར་འགྲོའོ། །པ་ཏྲ་ཐ་ར། འདབ་མའི་ཤིང་རྟའོ། །ཨཎྜ་ཛ། སྒོང་སྐྱེས་སོ། །ན་གཽ་ཀ། ཤིང་གནས་ཏེ། ན་ག་འགྲོ་མེད་ཅེས་པ་ཤིང་གི་མིང་ངོ། །བ་ཛི་ཀི་ར། སྲིན་བུ་ཟའོ། །བིཿ་བྱའོ། །བི་སྐི་ར་  
འདབ་ཆགས་སོ། །ནཱི་ཌོདྷ་བ། ཚངས་སྐྱེས་སོ། །ག་ཏུནྨནྟ། གཤོག་ལྡན་ནོ། །པྶི་ཏནྟ། འཕུར་འདོད་དོ། །ན་བྷ་སངྒ་མ། མཁའ་ལ་སྤྱོད་དོ། །དེ་ནས་ཧ་རི་ཏ་ལ་སོགས་པ་བྱའི་ཁྱད་པར་གྱི་མིང་སྟེ། ཏིཏྟི་ལ་ར་སོགས་པའི་ནི་སྲེག་པའི་མིང་ངོ། །ཛིའི་བཾ་ཛཱི་བ་ལ་སོགས་པ་ཤང་ཤང་སྟེའུ་མིང་སྟེ། ཛཱི་བ་ཉྫཱི་ནི་འཚོ་  
བ་འཚོ་བྱེད་ཅེས་བྱ་སྟེ། དུག་གིས་འཆི་བ་འཚོ་བར་བྱེད་བས་སོ། །གརྨུད་ཅེས་པ་བྱ་སྤུ་ལ་སོགས་པ་བྱ་དང་འབྲེལ་བའི་མིང་རྣམས་སོ། །ས་མའུ་ཧ་ལ་སོགས་པ་ཚིགས་སུ་བཅད་པ་གཉིས་ཀྱིས་ཚོགས་པའི་མིང་སྟེ། ས་མའུ་ཧ། ཚོགས་པ་དང། ནི་བ་ཧ། འདུས་པ་དང༑ བྱུ་ཏ། ཕུང་པོ་དང། སནྡོ་ཧ། ཚོགས་  
དང། སཾ་གྷ་ཏ། འདུས་པ་དང། སི་ཙ་ཡ་ལ་སོགས་པ་བསྡུས་པ་ལ་སོགས་པ་རྣམས་སོ། །སེང་གེ་ལ་སོགས་པ་པའི་སྡེའོ།། །།དེ་ནས་མིའི་སྡེ་ལས་མི་སྤྱིའི་མིང་ལ། མ་ནུ་ཥྱ། མི་དང། མནུ་ཥ། ཡིད་སྐྱེས་དང། མ་རྟྱ། ཤེས་ལྡན་དང། མ་ནུ་ཛཱ། མ་ནུའི་བུ་དང། མཱ་ན་བ། ཡིད་ལྡན་དང། མི་དང། པུ་མཱནྶ། སྐྱེས་པ་  
དང། པཉྩཱ་ཛ་ན། ལྔ་སྐྱེས་ཏེ། ས་ལ་སོགས་པའི་འབྱུང་བ་ལྔ་རྣམས་ལས་སྐྱེས་པས་སོ། །པུ་རུ་ཥ་དང། པཱུ་རུ་ཥ། སྐྱེས་བུའོ། །ནྭྀ་མི་རྣམས་སོ། །བུད་མེད་ཀྱི་མིང་ལ། སྟྲཱི་བུད་མེད་དང། ཡོ་ཥི་ཏ། བཙུན་མོ་དང། ཨ་བ་ལཱ། སྟོབས་མེད་མ་དང། ན་རཱི་མི་མོ་དང། སཱི་མནྟི་ནཱི། མཚམས་ལྡན་མ་དང། བ་དཧུཿ་འཆིང་བྱེད་མ་དང་  
པྲ་ཏཱི་པ་ད་རཤི་ནེ། ཞེས་པ་ལ། པྲ་ཏཱི་པ་ནི་ཀ་ཊཱཀྵ་ཟུར་མིག་གི་དོན་ཏེ། ཟུར་ལྟ་མ་ཞེས་བྱའོ། །བཱ་མཱ། གཡོན་མ་དང། བ་ནི་ཏཱ། གཡོན་བྱེད་དང། མ་ཧེ་ལ། དགའ་སྟོན་ས་གཞི་སྟེ། མ་ཧཱ་དགའ་སྟོན་དང། ཨི་ལ་ས་གཞིའོ་ཞེས་ཀསྤི་ཎ་མངོན་པར་འབྱུང་བ་ལས་བཤད་དོ། །ཁྱད་པར་དུ་ཞེས་པ་ནི་བུད་  
  
ཨངྒ་ནཱ་ཞེས་པ་ཤྲེཥྛཱ་གའི། ལུས་མཆོག་མ་ཞེས་བྱ་སྟེ། བུད་མེད་ཀྱི་མཚན་ཉིད་དང་ལྡན་པ་རབ་ཏུ་ཤིས་པའི་རྐང་པ་དང་ལག་པ་ལ་སོགས་པའི་ལུས་འདི་ལ་ཡོད་པ་སྟེ། ལུས་བཟང་མ་ཞེས་བྱའོ། །བྷཱི་རུ་འཇིགས་ཅན་མ་སྟེ། འཇིགས་པའི་རང་  
བཞིན་མའོ། །ཀཱ་མ་ནི། འདོད་འདན་པའོ། །བཱ་མ་ལོ་ཙ་ནཱ། གཡོན་མིག་མ་སྟེ། མིག་མཛེས་མའོ། །པྲ་མ་དཱ། རབ་མྱོས་མ་སྟེ། མཆོག་ཏུ་རྒྱགས་པའི་གཟུགས་དང་སྐལ་བ་བཟང་པོ་དག་གིས་བསྐྱེད་པའི་རྣམ་འགྱུར་ཅན་མའོ། །བྷཱ་བི་ནཱི། སྒེག་ལྡན་མ་སྟེ། བྷ་བ་ནི་སྒེག་པའི་སྤྱོད་པ་  
ཡིན་ལ་དེ་དང་ལྡན་པས་སོ། །ཀཱནྟཱ་ལུས་མཛེས་མའོ། །ལ་ལ་ནཱ། གཞོན་ནུས་མ་སྟེ། ཤིན་ཏུ་གཞོན་པའི་ལུས་ཅན་མའོ། །ནི་ཏམྦྷི་ནཱི། སྨད་རྒྱས་མའོ། །སུནྡ་ནི། མཛེས་མ་སྟེ། གཟུགས་མཛེས་པ་ཕུན་སུམ་ཚོགས་པ་དང་ལྡན་པའོ། །ར་མཎཱི་དང། རཱ་མཱ། དགའ་བྱེད་མའོ། །  
དེ་ནས་ཀོ་པཱ་ནཱ་ཁྲོ་བྱེད་མ་སྟེ། དེ་ལྟ་བུ་ལ་སོགས་པ་བུད་མེད་དང་འབྲེལ་པའི་མིང་ཇི་སྙེད་པ་རྟོགས་པར་བྱའོ། །རཱ་ཛ་སྭ་ལཱ་ལ་སོགས་པ་བརྒྱད་ནི། རྒུལ་ལྡན་མ་སྟེ་བུད་མེད་ཟླ་མཚན་ཅན་མའི་མིང་ངོ། །བུད་མེད་སྤྲུམ་མ་ལ་མིང་བཞི་སྟེ། ཨཱ་པནྣ་ས་ཏྭ། སེམས་ཅན་ཞུགས་མ་དང་  
གུརྦི་ཎཱི་ལུས་ལྕིམ་དང། ཨནྟ་རྦཏྨི། ནང་ལྡན་མ་དང། གརྒྷི་ཎཱི། སྙིང་པོ་ལྡན་མའོ། །བུ་ལ་མིང་ལྔ་སྟེ། ཨཱ་ཏྨ་ཛ། བདག་སྐྱེས་དང། ཏ་ན་ཡ། ལུས་འཕེལ་དང། སཱུ་ནཱུ་སུ་ཏ། པུ་ཏྲ་རྣམས་ཀྱང་བུ་སྟེ་དེ་རྣམས་སོ། །ཕ་ལ་མིང་གསུམ་སྟེ། ཏཱ་ཏ། ཡབ་བམ་ཕ་འམ་སྐྱོང་  
བྱེད་དོ། །ཛ་ན་ཀ། སྐྱེད་བྱེད་དོ། །པི་ཏྲ། ཕ་སྟེ་སྲུང་བྱེད་དོ། །མ་ལ་མིང་བཞི་སྟེ། ཛ་ན་ཡ་ཏཱི། ཡུམ་མམ་སྐྱེས་བྱེད་མ་དང། པྲ་སཱུ་རབ་སྐྱེད་མ་དང། མཱ་ཏཱ། འཚོ་མ་དང། ཛ་ན་ནཱི། སྐྱེད་བྱེད་མའོ། །སྲིང་མོ་ལ་གཉིས་ཏེ། བྷ་གི་ནཱི། སྲིང་མོ་འམ་ཆེ་ཞེ་དང། སྭ་སཱ་སྲིང་  
མོའོ། །ཚ་བོའི་མིང་ལ་གཉིས་ཏེ། ན་ཏྲི་དང། པཽ་ཏྲཱི། བུའི་བུའོ། །ཉེ་དུ་སྤྱིའི་མིང་ལ་དྲུག་སྟེ། ས་གོ་ཏྲ། རུས་མཚུངས་པ་དང། བཱ་ནྟ་པ། འབྲེལ་པ་དང། ཛྙཱ་ཏི། མཛའ་བཤེས་དང། །བནྡྷུ་རྩ་ལག་དང། སྭཿ་གཉེན་དང། སྭ་ཛ་ན། རང་རིགས་སམ་རང་གི་སྐྱེ་བོ་འམ་  
  
༄༅། །གཉེན་གྱི་སྐྱེ་བོའོ། །བཟའ་མི་ལ་མིང་བཞི་སྟེ། དཾ་པ་ཏི། བཟའ་མི་དང། ཛཾ་པ་ཀིཿ་ཁྱོ་ཤུག་སྟེ། འདི་དག་གི་དམ་དང། ཛཾ་ཞེས་པའི་སྒྲ་དག་ནི་མི་ཟད་པའི་ཚིག་ཆུང་མ་རྗོད་པར་བྱེད་པ་དག་གོ། །བྷཱརྱཱ་པ་ཏཱི། ཁྱིམ་ཐ་བ་དང། ཛཱ་ཡཱ་པ་ཏཱི། བཟའ་མི་དང། བྱིས་པའི་མིང་  
ལ་རྐང་པ་གཅིག་ཏེ། ཤི་ཤུ། བྱིས་པ་དང། ཤཻ་ཤ་རཾ། བུ་ཚ་དང། བ་ལྱཾ་ཕྲུ་གུའོ། །དར་མའི་མིང་ལ་རྐང་བ་གཅིག་སྟེ། ཏཱ་རུ་ཎྱ། དར་མ་དང། ཡོ་བ་ནཾ། ཤེད་ལྡན་ནམ་ལང་ཚོ་ཅན་ནོ། །རྒན་པོའི་མིང་ལ་རྐང་པ་གཅིག་སྟེ། སྠ་བའི་རཾ། གནས་བརྟན་དང། བྲྀདྡྷ་ཏྭཾ། རྒན་པོ་དང། ཛཱིརྞ་དང་  
ཛ་རན། རྒས་པ་དང་འཁོག་པའོ། །ད་ཤ་མའི། བཅུ་པ་དང། ཛྱ་ཡཱ་ན། ཆེས་རྒན་པ་སྟེ། ལོ་དགུ་བཅུ་ལས་གོང་དུ་འཕགས་པ་ནི་བཅུ་པའི་གནས་སྐབས་དང་ཆེས་རྒན་པའོ། །དེ་ནས་སྨན་གྱི་སྤྱིའི་མིང་ལ་ལྔ་སྟེ། བྷ་ཥེ་ཛ། རྩི་དང། ཨོ་ཥ་དྷ། སྨན་དང། བཧཻ་ཥ་ཛྱ། རྩི་སྨན་དང། ཨ་ག་ད། ནད་  
མེད་དང། ཛཱ་ཡུཿ་འཚོ་བྱེད་ཅེས་པ་རྣམས་སོ། །ནད་ཙམ་ལ་མིང་བདུན་ཏེ། རུག་དང། རུ་ཛ། ནད་དང། ཨུ་པ་ཏཱ་པ། ཉེ་བར་གདུང་བ་སྟེ། ནད་ཀྱིས་ལུས་དང་ཡིད་ཉེ་བར་གདུང་བས་སོ། །རོ་ག་དང། བྱཱ་དཧི་དང། ག་ད་དང། ཨཱ་མ་ཡ་རྣམས་ཀྱང་ནད་དེ། ན་ཚ་དང་ཉམས་མི་བདེ་བ་ལ་སོགས་པའོ། །  
དེ་ནས་གྲ་ཎ་དང། ཨ་རུ་ནི་རྨའི་མིང་ངོ། །སྨན་པའི་མིང་ལ་ཚིགས་སུ་བཅད་པ་ཕྱེད་དེ། །རོ་ག་ཧཱ་རི། ནད་འཇོམས་ཏེ་ནད་འཕྲོག་པར་བྱེད་པས་སོ། །ཨ་གད་མ་ཀཱ་ར། ནད་སེལ་ཏེ། ནད་མེད་པར་བྱེད་པས་སོ། །བཧི་ཥ་ག་སྨན་པའོ། །བཻ་དྱ་འཚོ་བྱེད་དེ། ཚེའི་རིག་བྱེད་རིག་པས་སོ། །ཙི་ཀིཚ་ཀཿ་གསོ་  
དཔྱད་མཁན་རྣམས་སོ། །ཁུ་བ་ལ་མིང་དྲུག་སྟེ། ཤུ་ཀྲཿ་ཁུ་བ་དང། ཏེ་ཛཿ་ཟླ་བའམ་གཟི་བརྗིད། རེ་ཏ་སཱི། ཐིག་ལེ་དང། བའི་ཛཿ་ས་བོན་དང། བཱིརྱ། ནུས་པ་དང། ཨིནྡྲི་ཡ། དབང་པོ་རྣམས་སོ། །དེ་ནས་མ་ཡུ་དང་སིཏྟཾ་ནི་མཁྲིས་པའོ། །ཀ་ཕ་དང། ཤླེཥྨ་ནི་པད་ཀན་ནོ། །དེ་ནས་ཏྭ་ཀཿ་པགས་པ་སྟེ་  
ཏྭ་ཙ་ཡང་དག་པར་སྒྲིབ་པ་ལའོ་ཞེས་པས་རུས་པའི་གཟེབ་དང་ཤ་དང་ཁྲག་སྒྲིབ་པར་བྱེད་པས་སོ། །ཨ་སྲྀགྔྷ་ར། བྲག་འཛིན་པགས་པའོ། །ཤ་ལ་མིང་དྲུག་སྟེ། པི་ཤ་ཏཾ། ཆ་ཤས་ཀྱི་དོན་གྱིས་ཤ་སྟེ། པ་ཤ་ཆ་ཤས་ལ། ཀྟ་རྐྱེན་ནོ། །ཏ་ར་སཾ། བསྒྲལ་བས་ཤ་སྟེ། ཏྲྀ་སྒྲོལ་བར་བྱེད་པ་ལ། དེ་བ་པ་བཞིན་  
  
ཨས་ཙ་རྐྱེན་ནོ། །མནྶ། མཆོད་བྱེད་དོ། །མཱ་ན་མཆོད་པ་ལ། ཧ་སའི་སྒྲ་བཞིན་དུ་སའི་རྐྱེན་ནོ། །པཱ་ལ་ལ་སྐྱོང་བྱེད་དེ་ཤའོ། །གྲ་བྱ་དང། ཨཱ་མིཥ་ཤའོ། །ཚིགས་བཅད་ཕྱེད་ཀྱིས་ཁྲག་གི་མིང་སྟེ། རུ་དཧི་ར། ཁྱབ་གནས་ཏེ་ཁྲག་གོ་ཨ་སྲྀག་ཨ་ཏི་སྲྀ་ཛ་ཏི་ལྷག་པར་འདོར་བྱེད་ལ་པྲྀ་ཥོ་ད་ར་ལ་  
སོགས་པས་ཨ་སྲྀག་ཏུ་བསྒྱུར་བ་སྟེ། མཚོན་མ་བཏབ་ན་མི་ལྟུང་ལ། བཏབ་ན་ལྷག་པར་འདོར་བས་སོ། །ལོ་ཧི་ཏ་དང་རཀྟ་ནི་དམར་བས་ཁྲག་གོ་ཀྵ་ཏ་ཛ། རྨ་སྐྱེས་ཏེ་ཁྲག་གོ་ཤོ་ཎི་ཏཾ། རྒྱུད་ལྡན་ནམ་དམར་པོའོ། །སྙིང་ལ་བཞི་སྟེ། པུཀྐ་སྙིང་དང། ཨ་གྲ་མཱ་ནས། ཤ་མཆོག་དང་  
ཧྲྀ་ད་ཡ། སྙིང་པོ་དང། ཧྲད་ཅེས་པ་ཡང་སྙིང་སྟེ། ལུས་ཀྱི་ནང་ན་གནས་པས་ཤའི་ཁྱད་པར་པདྨའི་རྣམ་པ་ལྟ་བུ་ཁ་འོག་ཏུ་ཕྱོགས་པ་སྟེ། དེ་ལྟར་ཡང། པདྨའི་ཟེའུ་འབྲུ་དང་འདྲ་བ། །བུ་ག་ལྡན་པ་འོག་ཏུ་ཕྱོགས། །དེ་ནི་སྙིང་ཞེས་བྱ་བ་སྟེ། ཀུན་གྱི་སྐྱེ་མཆེད་ཆེན་པོའོ། །ཞེས་པ་པདྨ་དཀར་  
པོའི་ཕྲེང་བ་ཞེས་བྱ་བ་ལས་སོ། །ལུས་ཀྱི་རྩ་ལ་མིང་གསུམ་སྟེ། ནཱ་ཌི་དང། དྷ་མ་ནི་དང། ཤི་རཱ་རྣམས་ཏེ། བུ་ག་དང་ལྡན་ཞིང་རླུང་འབབ་པ་དང། སྲད་དུ་བཞིན་རུས་པ་འཆིང་བར་བྱེད་པ་དང། ཀློ་མ་དང། མ་སྟི་ཥྐཾ། ཀླད་རྒྱས་སམ་ཀླད་པ་སྟེ། མགོ་བོ་ལས་བྱུང་བ་མར་གྱི་གོང་དུ་ལྟ་བུ་གྷི་བཧི་  
ཞེས་གྲགས་པའོ། །ནང་ན་གནས་པའི་ཟས་ལས་བྱུང་བའི་དྲི་མ་འབབ་པ་ནི་སྣབས་ལ་སོགས་པ་རྣམ་པ་བཅུ་གཉིས་ཏེ། དེ་ལྟར་ཡང། ཞག་དང་ཁུ་བ་རྐང་དང་ཁྲག་རྣ་སྤབས་བཤང་གཅི་སྣབས་མཚན་མ། །བད་ཀན་དང་ནི་མཆིམ་རྡུལ། །མི་ཡི་དྲི་མ་བཅུ་གཉིས་སོ། །ཞེས་སོ། །  
གསུམ་གྱིས་མཆིལ་མའི་མིང་སྟེ། སྲྀ་ཎི་ཀ་ཁ་ཆུ་ངང། སྱནྡི་ནཱི་དང། ལཱ་ལཱ། མཆིལ་མའོ། །གཉིས་ཀྱིས་དྲི་ཆུའི་མིང་སྟེ། མའུ་ཏྲ། དྲི་ཆུའམ་གཅིན་དང། པྲ་སྲ་བ། གཅི་བའམ་རྒྱུན་འབབ་པོ། །ཨཱུ་ཙྩཱ་ར་ལ་སོགས་པ་བཤང་བའི་མིང་སྟེ། ཨཱུ་ཙྩཱ་རཿ་དོར་བྱའོ། །ཨ་བསྐ་ར། ཁྱབ་ལྡན་  
ནོ༑ །ཤམ་ལ། འདྲེས་མའོ། །ཤ་ཀྲྀ་ཏ། འགྲོ་བྱེད་དོ། །བུ་རི་ཥཾ། བཤང་བའོ། །གུ་ཐ། ཕྱི་སའོ། །བརྕ་སྐཾ། དྲི་མའོ། །བིཥྛཱ་དང། བིཌ་དྲི་ཆེན་ནོ། །དེ་ནས་ཐོད་པའི་མིང་ལ། ཀ་རོ་ཊི་དང། ཀ་རྦ་ཊ་དང། ཀ་པཱ་ལ་རྣམས་སོ། །རུས་པ་ཙམ་ལ་མིང་གསུམ་སྟེ། ཀཱི་ཀ་སཾ་དང། ཀུ་ལྱཾ། གདུང་ངམ་རུས་དང། ཨསྠི་  
  
༄༅། །རུས་པའོ། །ཀ་ལེ་བ་ར་ལ་སོགས་པ་བཅུ་གཉིས་ནི་ལུས་སྤྱིའི་མིང་ངོ། །དེ་ལ་ཀ་ལེ་བར་འམ་ཀ་རེ་བ་ར་ནི་ཁོག་པ་འམ་ལུས་སོ། །གཱ་ཏྲཾ་གོང་བུ་འམ་ལུས་དང། བ་སུཿ་འདུས་པ་དང། སཾ་ཧ་ན་ནཾ། ཚོགས་པ་དང། ཤ་རཱི་རཾ། ཐོས་བྱེད་དང། བརྵྱ་[?] བི་གྲ་ཧ། རྣམ་  
འཛིན་དང། ཀཱ་ཡ་ལུས་དང། དེ་ཧ༑ ཁྱབ་པ་དང། མཱ་རྟི། ལུས་དང། ཏ་ནུ་དང། ཏ་ནཱུ་ཡང་ལུས་ཏེ། སྔ་མ་ནི་ཏ་ནུ་རྒྱས་པ་ལ། མེ་རུའི་སྒྲ་བཞིན། ཨུ་རྐྱེན་དང། ཕྱི་མ་ནི། ཙ་མི་ཙ་ནི་བ་དཧི་རྣམས་ལས་ཨུའོ་ཞེས་པས་ཨུ་རྐྱེན་དུ་བྱས་པའོ། །རྐང་པ་ལ་མིང་བཞི་སྟེ། པཱ་དཿ་པ་ད་འགྲོ་བར་བྱེད་  
པས་རྐང་པ་དང། ཙ་ར་ཎ། རྒྱུ་བྱེད་དང། ཨཾ་གྷྲི་འགྲོ་བྱེད་དེ། ཨ་ཧི་འགྲོ་བ་ལ། མང་པོ་ལས་སོ་ཞེས་པས་ཀྲིན་ནའོ། །འཇིག་རྟེན་དབང་ཕྱུག་གི་བསྟོད་པ་བརྒྱ་པར། ཨཾ་ཧྲི་ཞེས་ཧ་ཡིག་གི་རྗེས་ཁྲིད་ཡོད་དེ། ཀླེ་ཤ་བཧུ་ཧཱ་ཧི་ཏེ་ཧཱ་ཧུ་ཏི་བི་ཧི་ཏ་བྲྀ་ཧ་ཏྲོ་ཧི་དུ་ཥྱ་གནི་དཱ་ཧཱ་བཱ་ཧཱི་ནཱི་སྟཱརྦ་ཧུ་བི་ཧི་ཏ་ཧི་ཏཱ་པདྨ་ཧ་སྟཱཾ་  
ཧྲི་བྷ་བཿ་ཞེས་འབྱུང་ངོ། །བུད་མེད་ཀྱི་རྟགས་ལ་མིང་གསུམ་སྟེ། ཨུ་པ་སྠ། ཉེར་གནས་དང། བྷ་གཿ་ཆ་བ་འམ་སྐལ་བ་དང། ཡི་ནི་སྐྱེ་གནས་སོ། །སྐྱེས་བུའི་རྟགས་ལ་མིང་བཞི་སྟེ། ཤ་ཤྣ། ཕོ་རྟགས་དང། མེ་ཏྲ་འཇུག་དོ་དང། མ་ཧེ་ནཿ་ཆུ་འདར་ཏེ། གཅི་བ་དང་ཁུ་བ་རྣམ་པར་འདོར་  
བས་སོ་ཞེས་སོ། །ཤེ་ཕ་སི། ཉལ་གནས་ཏེ། ཤིང་ཉལ་བ་ལ། ཨ་སུན་རྐྱེན་དང། ཕུཊ་ཨཱ་ག་མའོ། །གསུམ་ནི་འབྲས་བུའི་སྒོ་ངའི་མིང་སྟེ། མུཥྐོ་ཉཎྜ། འབྲས་བུའི་སྒོ་ང་དང། ཀོ་ཥཿ་མཛོད་ཅན་དང། བྲྀ་ཥ་ཎ། སྤུབས་ཅན་ནོ། །ལྟོ་བ་ལ་མིང་ལྔ་སྟེ། པི་ཙི་ཎྜཾ། གསུས་པ་དང་  
ཀུ་ཀྵེ་དཀུ་དང། ཛ་ཋ་ར་དང། ཨུ་ད་ར། ལྟོ་བ་དང། རུནྡ་རཱུ་ཎ་གང་བ་ལའོ། །ཨདྷ་ལ་སོགས་པ་བཞིན་དུ་དན་རྐྱེན་དང། ཐུང་དུ་ལ་སོགས་པའོ། །དེ་ནས་སྟ་ན་དང། ཀུ་ཙཿ་ནུ་མའི་མིང་ངོ། །ཕྲག་པ་ལ་མིང་གསུམ་སྟེ། སྐནྡྷ་ཕྲག་པ་སྟེ། ཀཾ་མ་སྟེ་ཀཾ་ད་དྷཱ་ཏི་སྐནྡྷ། ཞེས་པས། ཀཾ་  
མགོ་བོ་ཡིན་པ་འཛིན་པར་བྱེད་པས་ཕྲག་པ་སྟེ། པཱ་ར་སྐ་ར་ལ་སོགས་པས་སུ་ཊ་ཨཱ་ག་མ་སྦྱར་བའོ། །བཧུ་ཛ་ཤི་རཿ་དཔུང་བའི་མགོའོ། །ཨཾ་ས་ཕྲག་པའོ། །དེ་ནས་ལག་པའི་མིང་ལ། བཧུ་ཛ༑ ལག་པ་སྟེ་སྐྱོད་པར་བྱེད་པས་སོ། །བཱ་ཧུཿ་འབར་བར་བྱེད་པས་ལག་པའོ། །པྲ་བིཥྚ། འཇུག་  
  
།དོཿ་ཞི་བར་བྱེད་པས་ལག་པ་སྟེ། དམུ་ཉེ་བར་ཞི་བ་ལ་སོགས་རྐྱེན་ནོ། །པཉྩ་ཤ་ཁ། ཡལ་ག་ལྔ་པ་སྟེ་ཤིང་ཡལ་ག་ལྔ་པ་དང་འདྲ་བས་སོ། །ཤ་ཡཿ་ལག་པ་སྟེ་ཉལ་བྱེད་དོ། པཱ་ཎིཿ་ལག་པ་སྟེ་ཐ་སྙད་སྟོན་པར་བྱེད་པས་སོ། །དེ་ནས་ཀུརྤ་ར་ཞེས་པ་གྲུ་མོ་ཡིན་ལ་  
དེའི་གོང་དུ་གནས་པ་པྲ་གཎྜ། བར་ལྷུའོ། །གྲུ་མོ་ལས་འོག་ཏུ། པྲ་ཀོཥྛ་ལག་ངར་རོ། །དེ་དང་ལག་མགོའི་བར། མ་ཎི་བནྡྷ། ནོར་བུ་འཆིང་བ་ཞེས་བྱ་སྟེ་མཁྲིག་མའོ། །དེ་ནས་མཐེའུ་ཆུང་གི་བར་ལ། ཀ་ར་བྷ་ཞེས་བྱའོ། །མཛུབ་མོའི་མིང་ལ། ཏརྫ་ནཱི། སྡིགས་མཛུབ་དང། པྲ་དེ་ཤི་ནཱི་  
རབ་ཏུ་སྟོན་བྱེད་ཅེས་བྱའོ། །སོར་མོ་ལ། ཨངྒུ་ལཱི་དང། ཨངྒུ་རཱི། སོ་ར་མོ་དང། ཀ་ར་ཤ་ཁ། ལག་པའི་ཡལ་ག་ཞེས་བྱའོ། །མཐེ་བོང་ལ་སོགས་ལ་སོ་སོའི་མིང་ལ། ཨངྒུ་ཥྛ་ཏི། མཐེ་བོང་སྟེ། ཨདྷ་ཏིཥྛ་ཏི། ཞེས་པ་ལུས་ལ་གནས་པས་མཐེ་བོང་ངོ། །མཛུབ་མོ་ལ་པྲ་དེ་ཤི་ནཱི། སྔར་བཤད་  
པ་སྟེ༑ འཕྲལ་གྱི་ཐ་སྙད་རབ་ཏུ་སྟོན་ཅིང་གོ་བར་བྱེད་པས་སོ། །མ་དྷྱ་མ། གུང་མོ་ཐམས་ཅད་ཀྱི་དབུས་སུ་སྐྱེས་པས་སོ། །ཨ་ནཱ་མི་ཀཱ་མིང་མེད་དེ་འདི་ལ་མིང་མེད་པས་སོ། །ཀནྵྛ། མཐེའུ་ཆུང་སྟེ། ཐམས་ཅད་ཀྱི་ཐ་མར་གྱུར་པས་སོ། །དེ་ནས་སེ་ན་མོའི་མིང་ལ། པུ་ནརྦྷ་བ། སླར་སྐྱེ་བ་  
དང༑ ཀ་ར་དུ་ཉ། ལག་སྐྱེས་དང། ན་ཁ་དང། ན་ཁ་ར། སེན་མོ་ཞེས་པ་རྣམས་སོ། །དེ་ནས་ཚད་ཀྱི་མིང་ལ། མཛུབ་མོ་དང་བཅས་པའི་མཐེ་བོང་བརྐྱང་བ་ནི། པྲ་དེ་ཤཿ་རབ་ཏུ་སྟོན་བྱེད་ཅེས་བྱ་ཞིང། དེ་བཞིན་དུ་གུང་མོ་དང་ལྡན་པའི་མཐེ་བོང་བརྐྱང་བ་ནི། ཏཱ་ལཱ་སྟེ། མཐོ་གང་ཞེས་བྱ་  
ལ༑ མིང་མེད་དང་ཡང་དག་པར་ལྡན་པའི་མཐེ་བོང་བརྐྱང་བ་ནི་ཀརྞ། བ་ལང་རྣ་བ་ཞེས་བྱ་བ་དང། མཐེའུ་ཆུང་དང་ལྡན་པའི་མཐེ་བོང་བརྐྱང་བ་ནི། བ་སྟེ་སྟི་ཞེས་བྱ་བའི་མཐོའོ། །དེ་ནས་མགྲིན་པའི་མིང་ལ། ཀཎྛ་མགྲིན་པ་དང། གལ་སྐེ་དང། གྲའི་བཿ་མགྲིན་པ་དང། ཤི་རོ་དཧི་དང་  
ཀནྡྲ་ར་མགོ་འཛིན་དང། ཀམྦུ་གྲའི་བ། དུང་འདྲའི་མགྲིན་པ་དང། ཏྲི་རེ་ཁཱ། རི་མོ་གསུམ་པ་སྟེ། འདི་གཉིས་སྐྱེས་བུ་ཆེན་པོའི་མིང་སྟེ། དེ་ནས་ཁའི་བུ་ག་ལ་མིང་བདུན་ཏེ། བཀྟྲ་སྨྲ་བྱེད་དང། ཨ་སྱ་ཁ་དང། བད་ན། སྨྲ་བྱེད་དང། རུཎྜ་དང། ཨཱ་ན་ན། ཁ་འམ་ཞལ་དང། ལ་པ་ནཾ། རྗོད་བྱེད་  
  
༄༅། །དང། མུ་ཁ། སྒོ་འམ་ཁ་རྣམས་སོ། །སྣའི་མིང་ལ། གྷྲཱ་ཎཿ་སྣོམ་བྱེད་དང། གནྡྷ་བ་ཧ། དྲི་ལེན་དང། གྷོ་ཎཱ། ནཱ་སཱ་དང། ནཱ་སི་ཀཿ་སྣ་འམ་ཤངས་སོ། །མཆུའི་མིང་ལ། ཨོཥྛ་དང། ཨ་དྷ་རཿ་ཡ་མཆུ་མ་མཆུ་དང། ར་ད་ནཱ་ཙྪ་དཿ་སོ་སྒྲིབ་དང། ད་ཤ་ན་བཱ་ས་སཱི་  
སོའི་གོས་ཏེ་དེ་དག་དང་ཆོས་མཚུངས་བས་སོ། །དེ་ནས་གྷཎྜ་དང། ཀ་པོ་ལ་ནི་མཁུར་ཚོས་སོ། །དེ་ནས་སོའི་མིང་ལ། ར་ད་ནཱ་ལྡད་བྱེད་དང། ད་ཤ་ནཱ། གཅོད་བྱེད་དང། དནྟ་སྙེམས་བྱེད་དང། ར་དཱ་སོ་རྣམས་སོ། །དེ་ནས་ཏཱ་ལུ་དང། ཀཱ་ཀུ་དམ་རྐན་གྱི་མིང་ངོ། །དེ་ནས་ལྕེའི་མིང་ལ་  
ར་ས་ཛྙཱ། རོ་ཤེས་དང། ར་ས་ནཱ། རོ་མྱང་དང། ཛི་ཧྭ། ལྕེ་རྣམས་སོ། །དཔྲལ་བའི་མིང་ལ། ལ་ལཱ་ཊ། དཔྲལ་བ་དང། ཨ་ལི་ཀ་རྒྱན་གནས་དང། གོ་དཧིཿ་མིག་འཛིན་ཏེ། གོ་རྣེ་ཏྲ་དྷཱི་ཡ་ཏི། ཞེས་པ། གོ་མིག་ཡིན་ཏེ་འཛིན་པར་བྱེད་དོ་ཞེས་སོ། །མིག་ལ་མིང་བརྒྱད་དེ། ལོ་ཙ་ནཾ། ལྟ་བྱེད་  
དང༑ ན་ཡ་ནཾ་འདྲེན་བྱེད་དང། ནེཏྲཾ་མིག་དང༑ ཨཀྵི་ཎཾ། མཐོང་བྱེད་དང། ཙཀྵུ་གསལ་བྱེད་དང། ཨཀྵིཎཱི། ཁྱབ་བྱེད་དང། བྲྀ་ཀ་དང། དྲྀཥྛི་དང། སྣང་བྱེད་དང་ལྟ་བྱེད་དོ། །མགོ་བོ་ལ་མིང་ལྔ་སྟེ། ཨུཏྟ་མངྒཱ། ཡན་ལག་མཆོག་དང། ཤི་རཿ་མགོ་བོ་དང། ཤཱིརྵ་མགོ་བོ་དང། མཱུརྡྷ་  
ན་སྤྱི་བོ་དང། མསྟ་ཀ་ཀླད་པ་ཅན་ནོ། །སྐྲ་ལ་མིང་དྲུག་སྟེ། ཙི་ཀུ་རུཿ་བསགས་ནས་གཅོད་པས་སྐྲ་སྟེ། ཙི་སོགས་པ་ལའོ། །ཀུར་གཅོད་པ་ལའོ། །དེ་དག་ལ་པྲི་ཥོ་ད་ར་ལ་སོགས་པས་རྐྱེན་ཕྱིས་ཏེ། ཙི་ཀུ་རའོ། །ཀུནྟ་ལ། འཁྲིལ་བའོ། །བཱ་ལ་ཕྲ་བས་ན་སྐྲ་སྟེ། ཀ་ཙཿ་འཆིང་བར་བྱེད་པས་སྐྲ་སྟེ། ཀ་ཙ་འཆིང་བ་ལ། ཨཙ་  
རྐྱེན་ནོ། །ཀེ་ཤ་ཞེས་ཀེ་མསྟ་ཀེ་ཤེ་ཏེ། ཏིཥྛ་ཏི། ཞེས་འབྱུང་སྟེ། ཀེཿ་ཞེས་པས་མགོ་བོ་ལ་ཞེས་པ་དང། ཤ་ནི་ཤེ་ཏེ། ཉལ་བའི་ཆ་ཤས་ཀྱི་ཡི་གེ་སྟེ། མགོ་བོར་ཉལ་ཏེ་གནས་པ་དང་འདྲ་བས་མགོ་ཉལ་ཏེ་སྐྲའོ། །ཤི་རོ་རུ་ཧ། མགོ་སྐྱེས་སོ། །བ་སྤུ་ལ་མིང་གསུམ་སྟེ། ཏ་ནཱུ་རུ་ཧ། ལུས་སྐྱེས་སོ། །རོ་མཿ་བ་  
སྤུ་སྟེ། རུ་ཧ་རབ་ཏུ་སྐྱེ་བ་ལ། བྱོ་མ་ལ་སོགས་པ་རྣམས་སོ་ཞེས་པས་མ་ནིང་རྐྱེན་དང། མཐའ་དབྱིབས་བྱས་པས། རོ་མ་ཞེས་གྲུབ་པ། དེ་ཉིད་ཀ་པི་རི་ག་ལ་སོགས་པ་རྣམས་སོ་ཞེས་པས་ལ་རུ་བསྒྱུར་བས་ལོ་མ། སྤུ་འམ་བ་སྤུའོ། །དེ་ནས་རྒྱན་གྱི་མིང་ལ། ཨ་ལཾ་ཀཱ་ར། ཨ་ལཾ་ཀྲི་ཡཱ། ཨཱ་བྷ་ར་ཎ། པ་རིཥྐཱ་ར་  
  
མཎྜ་ནཾ་རྣམས་རྒྱན་སྤྱིའི་མིང་ངོ། །མུ་ཀུ་ཊ་དང། ཀ་རི་ཊཾ་ཅོད་པན་དང། ཙཱུ་ཌ་མ་ཎི། གཙུག་གི་ནོར་བུ་དང། ཤི་རོ་མ་ཎི། སྤྱི་བོའི་ནོར་བུ་སྟེ་མགོ་རྒྱན་གྱི་མིང་ངོ། །རྣ་རྒྱན་གྱི་མིང་ལ། ཀརྞི་ཀ་ཟེའུ་འབྲུ་ཅན་དང། ཏཱ་ལ་པཏྟྲ། ཏ་ལའི་འདབ་དང། ཀུཎྜ་ལ། འཁྱིལ་བ་ཅན་དང། ཀརྞ་བེཥྚེ་ཀཾ་རྣ་  
བ་དཀྲིས་པ་སྟེ་དེ་རྣམས་སོ། །དེ་ནས་གྲཻ་བེ་ཡ་ཀ་དང། ཀནྛ་བྷཱུ་ཥཿ་མགྲིན་རྒྱན་ནོ། །ལག་གདུབ་ལ། ཀ་ཊ་ཀ་དང་བ་ལ་ཡའོ། །སྐེ་རགས་ལ། མེ་ཁ་ལཱ་འོག་བག་གམ་སྐྱེ་རགས་རྒྱན་ཅན་དང། ར་ས་ནཱ་རོ་ལྡན་ཞེས་པ་གཉིས་སོ། །རྐང་གདུབ་ལ་མཉྫི་ར་དང། ནཱུ་པུ་ར་དང་ཧཾ་ས་ཀཿ་ངང་པ་ཅན་  
ཞེས་པ་ལ་སོགས་པའོ། །དེ་ནས་པགས་པ་ལ་སོགས་པ་རྣམ་པ་བཞི་ནི་གོས་ཀྱི་བྱེ་བྲག་སྟེ། གོས་ཀྱི་རྒྱུ་ཡིན་པས་སོ། །དེ་ལ་ཏྭ་ཀ་པགས་པ་སྟེ། ཤིང་ཤུན་དང་ཟར་མའི་རས་ལ་སོགས་པའོ། །པ་ལ་འབྲས་བུ་སྟེ། རས་བལ་ཤིང་གི་འབྲས་བུ་ལས་བྱུང་བའོ། །ཀྲྀ་མི་སྲིན་བུ་སྟེ། ད་ར་ལ་སོགས་  
པ་སྲིན་བུའི་སྤུབས་ལས་སྐྱེས་པས་སོ། །རོ་མ་སྤུ་སྟེ་རི་དགས་ཨངྐུ་ཞེས་བྱ་བ་དང། ལུག་ལ་སོགས་པའི་སྤུ་ལས་སྐྱེས་པའོ། །ན་བ་ཨམྦར་ལ་སོགས་པ་ནི། གོས་སར་ཞེས་པ་ལ་སོགས་པ་གོས་ཀྱི་ཁྱད་པར་རོ། །གོས་ཙམ་གྱི་མིང་ལ་བརྒྱད་དེ། ནཀྟ་ཀ༑ གཅེར་སྒྲིབ་དང། ཀནྤ་ཊཿ་རས་  
གོས་དང། བསྟྲ་གོས་དང། ཨཱཙྪ་ད་ནཾ་གཡོགས་མ་འམ་དགབ་བྱ་དང། བཱ་སཿ་བགོ་བ་དང། ཙེམ་ལ་གོས་དང། བཱ་ས་ནཾ་གཅེར་སྐྱོབ་དང། ཨཾ་ཤུ་ཀཾ་བགོ་རྒྱུའོ། །མཆུ་དང་ཞེང་གི་མིང་ལ་དཻརྒྷྱ། རིང་བའམ་སྲིད་དུའོ། །ཨཱ་ཡཱ་མ་དང་ཨཱ་རོ་ཧ་རིང་བའོ། །པ་རི་ཎཱ་ཧ་དང་བི་ཤཱ་ལ་ཞིང་ཆེ་བ་འམ་  
ཡངས་པ་འམ་རྒྱ་ཆེ་བའོ། །པུ་ཙེ་ལ་གོས་བཟང་དང་པ་ཊ་དར་གོས་ཏེ་གཉིས་ནི་གོས་བཟང་པོའི་མིང་ངོ། །བརཱ་ཤི་གོས་ཀྱི་ཕུང་པོ་དང་སྠཱུ་ལ་ཤཊ་གོས་མཐུག་པོ་སྟེ་གཉིས་ནི་གོས་བརྩེགས་པའམ་སྤོམ་པོའི་མིང་ངོ། །དེ་ནས་ནི་ཙོལ་དང་པྲ་ཙྪ་པ་ཊ་སྨད་གོས་སམ་དོར་མའོ། །རལླ་ཀ་དང་ཀམྦ་ལ་ལ་བའམ་སྣམ་  
བུའོ༑ །པ་རི་དྷཱ་ན་དང་ཨ་དཧོ་ཨཾ་ཨཾ་ཤུ་ཀ་ནི། ཤམ་ཐབས་སམ་མཐང་གོས་སོ། །པྲ་བཱ་ར་དང་ཨུ་ཏྟ་ར་སཾ་ག་ནི་སྟོད་གོས་སམ་བླ་གོས་སོ། །དེ་ནས་བི་ཏཱ་ནཾ་བླ་རེ་དང། ཨུལློར་སྟེང་གཡོགས་དང། དའུ་ཥྱ་གུར་དང། བཏྟྲ་བིཥཾ་སྦྲ་སྟེ། གོས་ཀྱི་ཁྱིམ་ཞེས་པའོ། །དེ་ནས་པྲ་ཏི་སི་ར་དང་ཛ་བ་ནི་ཀའམ་ཡབ་ནི་ཀཱ་ཡོལ་བ་དང་  
  
༄༅། །ཏི་རཥྐར་ན་ཎཱི་མི་སྣང་བྱེད་དོ་ཡོལ་བའི་མིང་ངོ། །དེ་ནས་པ་རི་ཀརྨ་ཡོངས་བཅོས་དང། ཨཾ་ག་སཾ་སྐ་ར་ལུས་ཀྱི་བཅས་ལེགས་ཏེ་ཁྲུས་ལ་སོགས་པ་སྤྱིའི་མིང་ངོ། །དེ་ལ་མཱ་རྵི། འདག་འཆལ་དང། མཱ་རྫ་ནཱི་ཁྲུས་རྩི་དང། མྲྀ་ཛ་དག་བྱེད་དོ། །ཨུདྡྷཏྟ་ན་དང། ཨུཙྪ་ད་ན་དྲིལ་ཕྱིས་ཏེ། རྫས་ཀྱིས་དྲི་མ་སེལ་  
བའི་མིང་ངོ། །སྣཱ་ནཾ་ཁྲུས་སོ། །ཨཱ་སླ་བ་དང་སླ་བ་ཆུར་ཁྲུས་བྱེད་པའི་མིང་ངོ། །ལུས་ལ་བྱུག་པའི་སྨན་དྲི་བཟང་པོའི་མིང་ལ། ཀུངྐུ་མ་གུར་གུམ་དང། ཀཤྨཱི་ར་ཛནྨ་ཁ་ཆེ་སྐྱེས་དང། ཨགྣི་ཤི་ཁ་མེའི་རྩེ་མོ་དང། བར་མཆོག་ལྡན་དང། བཱ་ཧྚཱི་ཀཿ་མེ་ལྡན་དང། པཱི་ཏ་ན། སེར་པོ་དང། སཱུ་རྱ་ཉི་མ་དང། རཀྟ་  
དམར་པོ་དང། སཾ་ཀོ་ཙ་ཀུན་ནས་འཁུམས་དང། བི་ཤུན་ཕྲ་མ་ཅན་དང། དེ་རྣམས་གུར་ཀུམ་གྱི་མིང་ངོ། །དྷཱི་ར་བརྟན་པ་དང། ལ་ཧི་ཏ་དམར་པོ་གཉིས་ནི་ཙནྡན་དམར་པོའི་མིང་ངོ། །རྒྱ་སྐྱེགས་ལ་མིང་དྲུག་སྟེ། ལཀྵཱ་རྒྱ་སྐྱེགས་དང། དེ་ཉིད་ཀ་པི་རི་ཀ་ལ་སོགས་པས་བསྒྱུར། རཀྵཱ་དེ་ཉིད་དོ། །ཛནྟུ་སྐྱེ་ལྡན་དང་  
ཡཱ་བ་དང། ཨཱ་ལཀྟ་རྒྱ་ཚོས་དང། དྲུ་མཱ་མ་ཡ་ཤིང་ནད་མེད་དོ། །ལི་ཤི་ལ་མིང་གསུམ་སྟེ། ལ་བངྒ་ལི་ཤི་དང། དེ་བ་ཀུ་སུ་མ། ལྷའི་མེ་ཏོག་དང། ཤྲཱི་སཾ་ཛྙ། དཔལ་གྱི་མིང་ཅན་ནོ། །དེ་ནས་ཛཱ་པ་ཀ་ཟློས་པ་པོ་དང། ཀཱ་ལཱི་ཡཿ་དུས་སུ་ཕན་དང། ཀཱ་ལ་ནཱུ་སཱ་རི་དུས་རྗེས་འབྲང་ཞེས་པ་རྣམས་ནི་ཚོང་པ་ལ་སོགས་པ་  
ལ་ཀཱ་ལཱི་ཡ་ཞེས་གྲགས་པའི་ཤིང་སེང་པོའི་མིང་དང། དེ་ནས་ཨ་ག་རུའི་མིང་ལ་ས་མཱརྠ་ཀཾ་ནུས་ལྡན་དང། བཾ་ཤི་ཀཿ་རྒྱུད་ལྡན་དང། ཨ་གུ་རུ་ཞེས་པ། ལ་གྷུ་ནཱ་མ་ཏཱ་གུ་རུ་ཞེས་འབྱུང་སྟེ། ཡང་བའི་མིང་ཅན་ཉིད་ཀྱི་ཕྱིར་མི་ལྕི་བའོ་ཞེས་བྱའོ། །རཱ་ཛཱ་རྷ་རྒྱལ་པོ་ལ་འོས་ཞེས་བྱའོ། །ལོ་ཧ་ཀྲྀ་མི་ཛ་སྲིན་སྐྱེས་དང། ཛོངྒ་  
ཀཾ་ཞེས་པ་དང། སློབ་དཔོན་བྱཱ་ཌིས། ཀྲྀཥྞ་བྲྀཀྵ་ཤིར་ནག་དང། ནྲྀ་པ་པྲི་ཡ་མི་བདག་དག་འབྱེད་ཅེས་ཀྱང་བཤད་དོ། །ཨ་ག་རུ་ཁྱད་པར་ཅན་ལ་ཨ་ག་རུ་ནག་པོ་དང་མཾ་ག་ལཱི་བཀྲ་ཤིས་ཅན་དང་མལླི་གནྡྷི་ཞེས་བཤད་དོ། །དེ་ནས་ཡཀྵ་དྷཱུ་བ་པ་སོགས་པ་ལྔ་ནི་སྤོས་དཀར་གྱི་མིང་སྟེ། ཡཀྵ་དྷཱུ་པ་མཆོད་སྦྱིན་སྤོས་  
དང༑ སརྫ་ར་ས་ཐང་ཆུའི་སྤོས་དང། ཨ་རཱ་ལ་པྲ་རྩི་སྤོས་དང། སརྦ་ར་ས། ཁུ་བ་ཀུན་ལྡན་དང། བ་ཧུ་རཱུ་པ། གཟུགས་མང་ངོ། །པྲྀཀ་དྷཱུ་པ། སྦྱར་སྤོས་དང། ཀྲྀ་ཏྲི་མ་དྷཱུ་པ། བཅོས་མའི་སྤོས་ཏེ། ཨ་ག་རུ་ལ་སོགས་པ་ལྷན་ཅིག་སྐྱེས་པའི་དྲི་རྣམས་དྲིའི་བསྟན་བཅོས་ལས་འབྱུང་བ་བཞིན་ཕན་ཚུན་ལེགས་པར་  
  
།དེ་ནས་ཏུ་རུཥྐ་དང་པཎྜྀཀ་དང། སིཧླ་དང། ཡཱ་བ་ན་ཞེས་པ་རྣམས་སིཧླཱི་མིང་ངོ། །དེ་ནས་ཤྲཱི་བ་ས་དཔལ་གོས་ཏེ་དེ་ལ་སོགས་པ་ལྔ་ནི་ཐང་ཆུའི་མིང་ངོ། །དེ་ནས་གླ་རྩི་ལ་མིང་གསུམ་སྟེ། མྲྀ་ག་ནཱ་བཧི་རི་དགས་ལྟེ་བ་དང། མྲྀ་གམ་ད་རི་དགས་ཆང་དང། ཀསྟཱུ་རི་གླ་རྩིའོ།།  
ཀ་ཀོ་ལ་མིང་གསུམ་སྟེ་ཀོ་ལ་ཀ་མ་དང་ཀ་ཀྐོ་ལ་ཀཾ་དང་ཀོ་ཤ་ཕ་ལ་སྦུབས་འབྲས་སོ། །ག་བུར་ལ་མིང་ལྔ་སྟེ། ཀརྦཱུ་ནུས་པ་དང་ལྡན་པས་ག་བུར་ཏེ། ཀྲྀ་པུ་ནུས་པ་ལ་ཨཱུ་ར་རྐྱེན་དུ་བྱས་པའོ། །གྷ་ན་སཱ་ར། སྤྲིན་གྱི་སྙིང་པོའོ། །ཙནྡྲ་སཾ་ཛྙཱ། ཟླ་བའི་མིང་ཅན་ཏེ། ཟླ་བ་དང་བུར་ཕན་ཚུན་མིང་གི་  
རྣམ་གྲངས་སོ། །སི་ཏཱ་བཧྲ། འོད་དཀར་ཅན་ནོ། །ཧི་མ་བཱ་ལུ་ཀ་ཁ་བའི་བྱེ་མའོ། །དེ་ནས་ཚིགས་སུ་བཅད་པ་ཕྱེད་ཀྱིས་ཙནྡན་སྤྱིའི་མིང་སྟེ། གནྡྷ་སཱ་ར་དྲིའི་སྙིང་པོ་དང། མ་ལ་ཡ་ཛ། མ་ལ་ཡ་སྐྱེས་ཏེ། རི་བོ་མ་ལ་ཡ་ལས་བྱུང་བའོ། །བྷ་དྲ་ཤྲཱི་དཔལ་བཟང་པོ། །ཙནྡན་ཙན་དན་ཞེས་གྲགས་པ་སྟེ་  
ཚིམ་བྱེད་ཅེས་བྱ་སྟེ། ཙ་དི་ཚིམ་པ་ལ་ལུཊ་རྐྱེན་ནོ། །ཙན་དན་དཀར་པོ་ལ་མིང་གསུམ་སྟེ། ཏཻ་ལ་པརྞི་ཀཿ་ཏིལ་མར་འདབ་ཅན་ཞེས་བྱ་བའི་ཙན་དན་རི་བོམ་ལ་ཡའི་ཕྱོགས་གཅིག་ནས་འབྱུང་བའོ། །གོ་ཤཱིརྵ། ས་མཆོག་གམ་བ་ལང་མགོ་ཞེས་བྱ་བ་སྟེ་བ་ལང་མགོའི་རྣམ་པ་ཅན་མ་ལ་ཡའི་ཕྱོགས་  
སུ་སྐྱེ་བའོ། །ཧ་རི་ཙནྡན། ཞེས་པ་ལ་ཧ་རི་ནི་སྤལ་བ་སྟེ། དེའི་དབྱིབས་ཅན་གྱི་རི་བོ་ཞིག་ལས་སྐྱེས་པས་ཧ་རི་ཙན་དན་ཞས་བྱའོ། །དེ་ནས་ཙན་དན་དང་དམར་པོའི་མིང་སྟེ། ཏཻ་ལ་པརྞི། ཏིལ་མར་འདབ་ཅན་ནོ། །པ་ཏྲཱངྒཾ་འདབ་མའི་ལུས་ཅན་ཏེ་དབུས་དམར་བའི་འདབ་མ་ཅན་ནོ༑ །རཉྫ་ནཾ་ཚོས་བྱེད་དོ། །  
རཀྟ་ཙནྡན་ཙན་དན་དམར་པོའོ། །ཀུ་ཙནྡན་ཙན་དན་ངན་པའི་མིང་ངོ། །དེ་ནས་ཛཱ་ཏིའི་མིང་ལ། ཛཱ་ཏི། སྣ་མ་འམ་སྲི་ཤིང་སྣ་མ་དང། ཀོ་ཥཿ་སྦུབས་ཅན་དང། ཛཱ་ཏི་ཕ་ལ། སྤོས་ཀྱི་རྒྱལ་པོའམ་ལིག་ཤི་ཝེར་ཞེས་པའོ། །ཡཀྵ་ཀརྡ་མ། མཆོད་སྦྱིན་གྱི་བྱུག་པ་སྟེ། ག་པུར་དང་གླ་རྩི་དང་ཨ་ག་རུ་དང་ཀཀྐོ་ལ་རྣམས་སྦྱར་བའོ། །  
བཀོད་པའམ་རྒྱན་གྱིས་བརྒྱན་པའི་མིང་ལ། ར་ཙ་ནཱ། བཀོད་པ་དང་པ་རི་སྱནྡ། ཆོས་རྩོམ་པ་དང། ཨཱ་བཧོ་ག་དང། པ་རི་པཱུརྞ། ཡོངས་སུ་རྫོགས་པའོ། །དའི་པ། མར་མེ་དང། པྲ་དའེ་པ། རབ་འབར་ཏེ་སྒྲོན་མེའི་མིང་ངོ། །གདན་ལ། པཱི་ཋ་དང་ཨཱ་ས་ནའོ། །དེ་ནས་ས་མུརྒ་ཏེ། ཟ་མ་ཏོག་དང། སམྦུ་ཊ་ཀ། ཁ་སྦྱར་  
  
༄༅། །རམ་གའུ། །པྲ་སཱ་དྷ་ནཱི། སྐྲ་ཤད་དང། ཀངྐ་ཏི་ཀཱ་སོ་མངས་ཏེ། བ་སོ་ལ་སོགས་པ་ལས་བྱས་པ་སྐྲ་བྱི་དོར་བྱེད་པའི་ཆ་བྱད་དོ། །མེ་ལོང་ལ་དརྤ་ཎ་དང་མ་ཀུ་ར་དང་ཨཱ་དརཤ། ཀུན་མཐོང་ཞེས་པ་རྣམས་སོ། །དེ་ནས་བྱཉྫ་ནཾ་རླུང་གཡབ་དང་ཏ་ལ་བྲྀཏྟ་ཀཾ་བསིལ་ཡབ་ཅེས་པ་སྟེ་དེ་རྣམས་མིའི་  
སྡེ་ཚན་ནོ།། །།དེ་ནས་བྲམ་ཟེ་ལ་སོགས་པའི་སྡེ་ལ། ཐོག་མར་རིགས་ཙམ་གྱི་མིང་ལ། སནྟ་ཏི་རྒྱུད་དང་གོ་ཏྲ་རིགས་དང་ཛ་ན་ན་ཆོ་འབྲང་དང། ཀུ་ལ། རུས་སམ་རིགས་དང། ཨ་བཧི་ཛ་ན། རྩ་ལག་དང། ཨ་ནྭ་ཡ་རྗེས་སྐྱེས་སམ་རྗེས་འགྲོ་དང། བི་ཤ་རིགས་རྒྱུད་དང། ཨ་ནྭ་བཱ་ཡ། རྩ་ཁྲིད་དང་སནྟཱ་ན་རྒྱུད་  
དོ༑ །རིགས་དེ་ནི་རྣམ་པ་བཞི་སྟེ། བྲམ་ཟེ་དང་རྒྱལ་རིགས་དང་རྗེ་རིགས་དང་དམངས་རིགས་རྣམས་སོ། །བྲམ་ཟེ་ལ་མིང་དྲུག་སྟེ། དྭི་ཛ་གཉིས་སྐྱེས་ཏེ་བྲམ་ཟེ་དང་བྱ་དང་སོ་རྣམས་ལའོ། །ཨ་གྲ་ཛནྨ། སྔོན་སྐྱེས་ཏེ་རིགས་བཞིའི་ཐོག་མར་བྲམ་ཟེ་སྐྱེས་ཞེས་གྲག་གོ་བྷཱུ་དེ་བ་སའི་ལྷའོ། །བ་ཌ་བརྟ་  
ཅན་ནོ། །བི་སྲ་བྲམ་ཟེའོ། །པྲཧྨ་ཎ་ཚངས་པའི་བུ་སྟེ། བྲམ་ཟེ་རྣམས་ཚངས་པའི་ཁ་ལས་སྐྱེས་པར་གྲག་གོ་མཁས་པའི་མིང་གི་རྣམ་གྲངས་ལ་འདིར་ཉི་ཤུ་རྩ་གསུམ་སྟེ། བི་ད་བཱ་ན། རིག་པ་ཅན་མ་རིག་ལྡན་དང། བི་པཤྩི་ཏ་རྣམ་གསལ་དང། དོ་ཥ་ཛྙཱ་ཉེས་པ་ཤེས་དང། སད་མཛེས་ལྡན་ནམ་དམ་པ་དང་  
སུ་དྷཱི་བློ་བཟང་དང། ཀོ་བི་ད། ཅི་ཡང་རིག་དང། བུདྷ། རྟོགས་ལྡན་དང། དྷཱི་ར་བརྟེན་པ་དང། མ་ནཱི་ཥིཛྙ། སེམས་ཤེས་དང། པྲཛྙཱ་ཤེས་རབ་ཅན་དང། སཾ་ཁྱཱ་ན་གྲངས་ཅན་དང། པཎྜི་ཏ་མཁས་པའམ་མཛངས་པ་དང། ཀ་བི་སྙན་དངགས་མཁན་དང། དྷཱི་མཱ་ན། བློ་ལྡན་དང། སཱུ་རི་དཔའ་བོ་དང། ཀྲྀ་ཏཱི་གོ་བ་  
ཅན་དང། ཀྲྀཥྚི་མཁས་པ་དང། ལཔྡྷ་བརྞ་གྲགས་ལྡན་ནམ་གྲགས་ཐོབ་དང། བི་ཙཀྵ་ཎ། རྣམ་པར་དངས་པའམ་རྣམ་པར་གསལ་བ་དང། དའུ་ར་དརཤི་རིང་དུ་མཐོང་བ་དང། དཱིརྒྷ་དིརཤཱ་རིང་པོ་མཐོང་དང། ཤོ་ཏྲི་ཡ། ཐོས་ལྡན་དང། ཙཚནྡ་ས། སྡེབ་སྦྱོར་ཤེས་ཞེས་པ་རྣམས་སོ།    ༈    །རྒྱལ་རིགས་ཀྱི་སྡེ་  
ལས་རྒྱལ་པོའི་མིང་ལ། རཱ་ཛ་རྒྱལ་པོ་དང། བ་ཧུ་ཛ་དཔུང་བ་སྐྱེས་དང། རྒྱལ་རིགས་རྣམས་ཚངས་པའི་དཔུང་པ་ལས་སྐྱེས་པར་གྲགས་པས་སོ། །ཀྵ་ཏྲི་ཡང་རྨ་སྐྱོབ་ཅེས་བྱ་སྟེ་རྒྱལ་རིགས་སོ། །པི་རཱ་ཊ། རྣམ་པར་རྒྱལ་དང། རཱ་ཊ་གསལ་བའམ་རྒྱལ་པོའོ། །པཱརྠི་བ། ས་བདག་དང། ཀྵྨཱ་བཧུ་ཀ་ས་སྤྱོད་  
  
ནྲྀ་པ་མི་བདག་དང། བྷཱུ་པ་ས་སྐྱོང་དང། མ་ཧཱི་ཀྵི་ཏཿ། ས་གཞི་སྐྱོང་བའོ། །ཨ་དྷཱི་ཤྭ་ར། ལྷག་པའི་དབང་ཕྱུག་སྟེ། རྒྱལ་ཕྲན་དུ་མས་བཏུད་པའི་རྒྱལ་པོ་དང། ཙཀྲ་བརྟི། འཁོར་ལོས་སྒྱུར་བ་དང། སརྦ་བཧཽ་མ། ས་ཀུན་དབང་བ་རྣམས་སོ། །གླང་པོ་ཆེའི་མིང་ལ་དནྟཱི། སོ་ལྡན་་ འོག་ཏུ། ནཱ་ག། ཀུཉྫ་ར། ག་ཛ། ཐ་ར་ཎ། ཀ་རཱི། ཨི་བྷ། སྟམྦེ་ར་མ། སད་མི་སྟེ་ཆགས་ཅན་རྣམས་སོ། །  དང། དནྟཱ་སོ་ཅན་དང། བ་ལ་  
སྟོབས་ལྡན་དང། ཧསྟི་ལག་ལྡན་དང། དྭི་དནྟཱ་སོ་གཉིས་པ་དང། ཨ་ནེ་ཀ་པཱ། མང་པོ་འཐུང་དང། དྭི་པཱ་གཉིས་འཐུང་དང། མཱ་ཏཾ་ག་ཛ། གླང་མོ་སྐྱེས་རྣམས་སོ། །རྟ་སྤྱིའི་མིང་ལ་གྷ་ཊ་ཀ་འདྲེན་བྱེད་དང། བཱ་ཏི། ཆུ་འཐུང་དང། ཏུ་ར་ཀ་ཏུ་རཾ་  
ག་ཏུ་རཾ་ག་མ་རྣམས་མྱུར་འྒྲོའམ་མགྱོགས་འྒྲོའམ་འགྲོ་མགྱོགས་ཞེས་བྱའོ། །བ་ཛཱི་གཤོག་པ་ཅན་དང། བཱ་ཧ་བཞོན་པ་དང། ཨརྦ་རྟ་དང། གནྡྷརྦ་འགྲོ་བྱེད་དང། ཨ་ཤྭ་དང། དྷ་ཡརྟ་དང། སཻནྡྷ་བ། རྒྱ་མཚོ་སྐྱེས་ཏེ་ལན་ཚྭ་དང་རལ་གྲི་ལ་ཡང་ངོ། །སཔྟ་ཡ་བདུན་ལྡན་རྣམས་སོ། །རྟ་ཁྱད་པར་ཅན་  
གྱི་མིང་ལ། ཨཱ་ཛཱ་ནེ་ཡ། ཅང་ཤེས་དང་ཀུ་ལིནྟ། ཀྱེ་ལིང། བི་ནཱི་ཏ། རྣམ་དུལ་དང། སཱ་དཧུ་མ་ཧི་ན། ལེགས་འགྲོ་དང། བཱ་ན་ཡུ་ཛ་དང། པཱ་ར་སཱི་ཀ་དང། ཀཱམྦོ་ཛ་བཧྣི་ཀཱ་ཡ། རྣམས་ཡུལ་དེ་དག་ཏུ་སྐྱེས་པའི་མིང་སྟེ། རིམ་པ་བཞིན། བཱ་ནའི་ཡུལ་སྐྱེས། པར་སིག་སྐྱེས། འདར་བྱེད་སྐྱེས་དང། མེ་ལྡན་སྐྱེས་  
ཞེས་བྱའོ། །ཕུན་སུམ་ཚོགས་པ་ལ་མིང་བཞི་སྟེ། སམྤ་ད། ཕུན་སུམ་ཚོགས་པ་དང། སམྤཏྟི། འབྱོར་ལྡན་ནམ་ཕུན་སུམ་ཚོགས་པ་དང། ཤྲཱི་དཔལ་ལམ་གཡང་དང། ལཀྵྨཱི་ཕུན་སུམ་ཚོགས་པའམ་དཔལ་ལམ་ཤིས་པའོ། །སློབ་དཔོན་རབ་འབྱོར་ཟླ་བས་མཛད་པའི་འཆི་བ་མེད་པའི་མཛོད་ཀྱི་རྒྱ་  
ཆེར་འགྲེལ་པ་འདོད་པ་འཇོ་བ་ཇི་ལྟར་རྙེད་པ་རྫོགས་སོ།། །།འདི་ནི་མཁས་པ་རྣམས་ཀྱིས་ཤེས་པར་བྱ་བའི་གནས་ལ་རིག་པའི་གནས་ལྔ་ཡོད་པ་ལས། སྒྲ་རིག་པར་གཏོགས་པ། གསུང་རབ་དགོངས་འགྲེལ་དང་བཅས་པ་དང། རིག་བྱེད་ལ་སོགས་པ་ཕྱི་ནང་གི་གཞུང་ལུགས་རབ་འབྱམས་  
ལས་འབྱུང་བ་མཁས་པ་རྣམས་ལ་གྲགས་པའི་མིང་གི་ཐ་སྙད་རབ་འབྱམས་ལ་རྨོངས་པ་མེད་པར་བྱེད་པ། མངོན་བརྗོད་ཀྱི་བསྟན་བཅོས་འཆི་བ་མེད་པའི་མཛོད་ཅེས་བྱ་བའི་རྒྱ་ཆེར་འགྲེལ་པ་སྟེ། འདིའི་རྩ་བ་ནི་པཎྜི་ཏ་འཆི་མེད་སེང་གེ་ཞེས་བྱ་བས། སྔོན་གྱི་སློབ་དཔོན་བྱཱ་ཌི་དང། མཆོག་སྲེད་དང། ཙནྡྲ་གོ་  
  
༄༅། །མི་དང། བཱ་མན་ལ་སོགས་པའི་བསྟན་བཅོས་ལས་བཏུས་ཏེ་ཁྱད་པར་དང་བཅས་པ་ཕུལ་དུ་བྱུང་བར་མཛད་དེ། དེ་ཡང་ཨུཏྤ་ལི་ལ་སོགས་པ་ལ་མདོར་བསྡུས་པ་དང། མིང་གི་ཕྲེང་བ་སོགས་ལ་རྟགས་ཀྱིས་དམན་པ་དང། རྟགས་ཀྱི་རབ་ཏུ་བྱེད་པ་སོགས་ལ་མིང་གིས་དམན་པ་  
དང༑ འཆི་མེད་ཕྲེང་བ་སོགས་མ་རྫོགས་པ་དང། པོ་པཱ་ལི་ཏ་ལ་སོགས་པ་སྡེ་ཚན་གྱིས་སྟོང་བས་འདི་ཡོན་ཏན་ཐམས་ཅད་ཀྱིས་ཁྱད་པར་དུ་འཕགས་པ་ཉིད་ཡིན་པས་འདི་ཉིད་སྔར་པཎྜི་ཏ་ཀཱིརྟི་ཙནྡྲ་དང། ཡར་ལུངས་ལོ་ཙཱ་བ་གྲགས་པ་རྒྱལ་མཚན་གྱིས་ཚང་བར་བསྒྱུར་རོ། །འགྲེལ་པ་འདོད་པ་འཇོ་བ་  
འདི་ནི་པཎྜི་ཏ་རབ་འབྱོར་ཟླ་བ་ཞེས་བྱ་བས། ཐ་སྙད་ཀྱི་གཙུག་ལག་རབ་འབྱམས་ལས་བཏུས་ནས་རྣམ་པར་ཕྱེ་བ་སྟེ། མིང་སོ་སོའི་སྒྲ་སྒྲུབ་ཚུལ་རྣམས་ནི། གཙོ་བོར་སློབ་དཔོན་ཙནྡྲ་གོ་མིའི་ལུགས་ཡིན་ཏེ། སྔར་མཆོད་བརྗོད་དུ། མཐའ་ཡས་རྒྱུད་ཀྱི་མངོན་བརྗོད་ཆུ་གཏེར་རིན་ཆེན་གང། །སྙན་  
དངགས་མགྲིན་པ་དོ་ཤལ་བང་མཛོད་རྣམས་བཀོད་རྣམས། །དཔལ་ལྡན་ཙནྡྲ་གོ་མིས་སྦྱར་བའི་ཕུལ་བྱུང་མོད། །དེས་ནི་རབ་ཏུ་བསྒྲུབས་པའི་ཆོ་ག་བདག་གིས་བརྩམ། །ཞེས་འབྱུང་ངོ། །གཞན་ཡང། ཙནྡྲ་པའི་འགྲེལ་པ་སློབ་དཔོན་དྷརྨ་དཱ་ས་ས་མཛད་པ་དང། དེའི་རྒྱས་འགྲེལ་པཎྜི་ཏ་རཏྣ་  
མ་ཏིས་མཛད་པ་དང། དེའི་ཡང་རྒྱ་ཆེར་འགྲེལ་པ་པཎྜི་ཏ་སཱུརྞ་ཙནྡྲ་ཛི་ཏེནྡྲ་སྟེ་རྒྱལ་དབང་ཟླ་བ་གང་བས་མཛད་པ་སྟོང་ཕྲག་སུམ་ཅུ་རྩ་དྲུག་པ་དང། དེས་མཛད་པའི་བྱིངས་ཀྱི་དཔུང་གཉེན་དང། འཇམ་དཔལ་གྱི་བྱཱ་ཀ་ར་ཎའི་འགྲེལ་པ་ཀ་ལིངྒའི་སློབ་དཔོན་རྒྱལ་པོ་དཔལ་གྱིས་མཛད་པ་སྟོང་ཕྲག་  
བརྒྱད་པ་དང། རྒྱུད་ཉུང་གི་རྣམ་བཤད་དུ་རྒས་མཛད་པ་སྟེ། ཀ་ལཱ་པའི་འགྲེལ་པ་དུརྒ་སིདྷ་དང། བྲམ་ཟེ་པཱ་ཎིའི་སྒྲའི་བསྟན་བཅོས་དང། སློབ་དཔོན་མཆོག་སྲེད་དང། བྱཱ་ཌི་དང། ར་བྷ་ས་དང། བཱ་མན་དང། དྲང་སྲོང་རྒྱས་པ་སོགས་ཀྱིས་ཅི་རིགས་པར་མཛད་པའི་འཆི་མེད་ཕྲེང་བ་དང། རིན་ཆེན་  
མཛོད་དང། སྒེག་པ་གསལ་བ་དང། སྐབས་གསུམ་གྱི་ལྷག་མ་དང། སྔོན་བྱུང་ལོ་རྒྱུས་ཀྱི་སྙན་དངགས་བྷཱ་ར་ཏ་དང། ཤམྦའི་སྔོན་རབས་དང། རཱ་མ་ཡ་ཎ་དང། མརྐཎྜེ་ཡ་དང། དབྱངས་ཅན་གྱི་མགུལ་རྒྱན་དང། ཤ་པ་ར་སྭ་མི། རི་ཁྲོད་རྗེའམ། ཤི་བཱ་སྭ་མི། ཞི་བའི་རྗེས་མཛད་པའི་ཀ་སྤིན་མངོན་བར་  
  
ནག་མོའི་ཁོལ་གྱིས་མཛད་པའི་གཞོན་ནུ་འབྱུང་བ་དང། དཎྜཱིའི་ཚིག་རྒྱན་ལ་སོགས་པ་ལ་བརྟེན་ནས་གཞུང་ཆེན་པོའི་ཚིགས་སུ་བཅད་པའི་གྲངས་ཀྱིས་བཙལ་ན་སྟོང་ཕྲག་བཅུར་ལོངས་པ་ཙམ་མཛད་པའི་ཕྱེད་ལྷག་གི་རྒྱད་པེ་སྣེའུ་གདོང་རྩེའི་གཙུག་ལག་ཁང་ན་བཞུགས་  
པ་ལས་ཕུལ་དུ་བྱུང་བའི་མཁྱེན་རབ་དང་ཐུགས་རྗེ་ཚད་མ་མཆིས་པ་མངའ་བ་གངས་རིའི་ཁྲོད་ཀྱི་ས་སྐྱོང་མཐའ་དག་གི་གཙུག་གི་ནོར་བུ་ལ་ཞབས་རྟེན་གྱི་པདྨོའི་གེ་སར་རྣམ་པར་འགོད་པས་སྐབས་གསུམ་དབང་པོའི་ཁེངས་པ་འཕྲོག་པར་མཛད་ཅིང། ལུགས་གཉིས་ཀྱི་རིག་ལུགས་དྲི་མ་མེད་  
པས། སྟོབས་བཅུ་མངའ་བའི་བསྟན་པ་ཡིད་བཞིན་གྱི་ནོར་བུ་དང། ལྷར་བཅས་སྐྱེ་དགུའི་ཕན་བདེ་དབྱིག་འཛིན་གྱི་གཞི་ལ་རྒྱས་ཤིང་ཡུན་དུ་གནས་པར་མཛད་པའི་ས་ཐམས་ཅད་ཀྱི་དབང་ཕྱུག་ཆོས་ཀྱི་རྗེ་ཆོས་ཀྱི་རྒྱལ་པོ་སྤྱན་སྔ་རིན་པོ་ཆེ་དཔལ་ངག་གི་དབང་ཕྱུག་གྲགས་པ་ཕྱོགས་ཐམས་  
ཅད་ལས་རྣམ་པར་རྒྱལ་བ་ལྷའི་ཞལ་སྔ་ནས་ཀྱིས་ལེགས་པར་བསྒྱུར་ཅེས་བཀའ་ལུང་དང་མཐུན་རྐྱེན་བཟང་པོ་སྩལ་བ་ལ་བརྟེན་ནས། ལེགས་པར་སྦྱར་བའི་སྐད་ཀྱི་བརྡ་སྤྲོད་པའི་བསྟན་བཅོས་ཆེན་པོ་ཀ་ལཱ་པ་དང། ཙནྡྲ་པ་འགྲེལ་པ་དང་བཅས་པ་དག་ཐོས་ཤིང་ཆ་ཤས་ཙམ་ཁོང་དུ་  
ཆུད་ལ། སྔོན་གྱི་ལོ་ཙཱ་བ་ཆེན་པོ་རྣམས་ཀྱིས་དམ་པའི་ཆོས་ཇི་ལྟར་བསྒྱུར་བའི་ཚུལ་ཕྱོགས་ཙམ་མཐོང་བ་དཔལ་ཞྭ་ལུའི་བཙུན་བ་འགོས་ལོ་ཙཱ་བ་གསུམ་པ་དགེ་སློང་དྷརྨ་པཱ་ལ་བྷ་དྲ་ཞེས་བྱ་བས་གསུང་རབ་རིན་པོ་ཆེའི་མིང་གི་ཆ་རྣམས་ལ་མ་རྟོགས་པའི་  
འཁྲུལ་བ་བསལ་བ་དང། དྲི་མ་མེད་པའི་གཙུག་ལག་གི་ཚུལ་ཕྱོགས་ཙམ་གསར་དུ་བསྟན་པས་བསྟན་པ་རིན་པོ་ཆེའི་སྒོ་ཐམས་ཅད་ནས་མི་ནུབ་ཅིང་འཕེལ་བ་དང་བཅས་པའི་རྟེན་འབྲེལ་དུ་གྱུར་པར་བསམས་ནས། དཔལ་ས་སྐྱོང་མཆོག་གི་བཀའ་སྤྱི་བོས་  
མནོས་ཏེ་སྒྲའི་སྒྲུབ་ཚུལ་རྒྱ་ཆེན་པོ་རྣམས་ནི་སྔོན་གྱི་ལོ་ཙཱ་བ་ཆེན་པོ་རྣམས་ཀྱིས་ཀྱང་མངོན་པ་མཛོད་ཀྱི་འགྲེལ་པ་རྒྱལ་སྲས་མ་དང། མ་ཧཱ་མཱ་ཡའི་བཀའ་འགྲེལ་ཡོན་ཏན་ལྡན་པ་ལ་སོགས་པ་བོད་རྣམས་ཀྱི་ཚུལ་བཞིན་མི་རྟོགས་པར་དགོངས་ནས་མ་བསྒྱུར་བར་སྣང་  
  
༄༅། །པ་བཞིན་བཞག་མིང་སོ་སོ་ནས་རྒྱ་གར་སྐད་དང་བོད་སྐད་ཤན་སྦྱར་བས། སྐབས་དོན་འགའ་ཞིག་གི་བཤད་པ་གོ་བ་ལ་ཤིན་ཏུ་ཕན་པར་སྣང་བ་ནི་རྒྱ་དཔེ་ལ་མེད་ནའང། འདུས་པའི་འགྲེལ་པ་དོན་གསལ་དུ་བནྡྷ་བནྡྷ་ནི་ཆིངས་ཤིག་པའོ་ཞེས་སོགས་  
བསྒྱུར་སྣང་བ་ལྟར་སྐད་གཉིས་ཀ་བཀོད་དེ་བཤད། དབྲི་བསྣན་གྱི་དབང་གིས་བར་སྐབས་སུ་མཚམས་སྦྱོར་བའི་ཚིག་ཕྲད་དང་རྣམ་དབྱེ་རྣམས་བོད་སྐད་ལ་ཇི་ལྟར་བདེ་བས་བླ་ཐབས་སུ་བསྣན། སྒྲའི་སྒྲུབ་ཚུལ་ཉུང་ཞིར་གསལ་བ་འགའ་ཞིག་ཤོང་སྟོན་རྡོ་རྗེ་རྒྱལ་མཚན་ལ་སོགས་པས་  
བརྡ་སྦྲོད་པའི་ཚུལ་བོད་སྐད་དུ་བསྒྱུར་བ་དང། བཤད་པའི་སྲོལ་བཏོད་པ་ལ་བརྟེན་ནས། དེང་སང་ཡང་མཁས་པ་དག་སྣང་བས། འགའ་ཞིག་ལ་ཕན་པར་བསམས་ནས་བསྒྱུར་ཏེ། མདོར་ན་སྒྲ་སྦྱོར་བ་མ་པོ་གཉིས་པ་ལས། དམ་པའི་ཆོས་བསྒྱུར་བའི་ལུགས་ནི་དོན་དང་  
མི་འགལ་ལ། བོད་སྐད་ལ་ཡང་གར་བདེ་བར་གྱིས་ཤིག་ཅེས་གསུངས་པ་ལྟར་བསྒྱུར་ཅིང་ལེགས་པར་གཏན་ལ་ཕབ་པའོ། །དེ་ལྟར་གཉིས་མེད་གསུང་བའི་གསུང་རབ་ཀྱི། །ཚིག་འབྲུ་བཟང་པོའི་ཚིག་གི་རྒྱན་འགྱུར་ཕྱིར། །ཐ་སྙད་གཙུག་ལག་འགྲེལ་འདི་ལེགས་བསྒྱུར་  
ལས༑ །ཐོབ་པའི་ལེགས་སྤྱད་སྟོན་ཟླ་ལྟར་དཀར་ཞིང། །རྒྱུ་སྐར་ལམ་ལྟར་ཡངས་པ་གང་ཐོབ་དེས། །མ་ལུས་འགྲོ་བའི་སྙིང་གི་མུན་བསལ་ཞིང། །རྣམ་དཔྱོད་བློ་གྲོས་སྣང་བ་ཆེར་རྒྱས་ནས། །བློ་བཟང་སོ་སོ་ཡང་དག་རིག་ཐོབ་ཤོག་ཇི་ལྟར་འཇིག་རྟེན་ལས་དང་ཉོན་མོངས་  
རྒྱུར་བཅས་བྱེད་རྒྱུར་ལྡན་བྱུང་དང། །ལས་དང་ཉོན་མོངས་བ་དག་ལྡོག་རྒྱུ་དེ་ཡང་འདྲེན་པས་རབ་ཏུ་གསུངས། །གང་ན་སྐྱེ་དང་རྒ་དང་རྒུད་པའི་སྡུག་བསྔལ་ངེས་པར་མི་གནས་པ། །ཐར་པ་མཆོག་དེ་སྨྲ་བའི་ཁྱུ་མཆོག་དེ་ཡིས་རང་གིས་མཁྱེན་ཏེ་གསུངས། །གཙུག་ལག་གི་ཚིགས་སུ་བཅད་  
པའོ༑ །འདིའི་འགྱུར་སྔ་ཕྱིའི་ཡི་གེ་པ་ནི། སྐད་གཉིས་སྨྲ་བའི་བཤེས་གཉེན། མཚན་གྱི་ཐོག་མ་ཡི་གེ་མཆོག་མཐའ་ནི་རིན་པོ་ཆེ་ཡིས་སྦྲས། །ཨ་ནུ་བ་མ་རཏྣ་སྟེ། །དཔེ་མེད་རིན་པོ་ཆེ་ཡིས་སོ། །ཞེས་བྱའོ།། །།  
  
  
