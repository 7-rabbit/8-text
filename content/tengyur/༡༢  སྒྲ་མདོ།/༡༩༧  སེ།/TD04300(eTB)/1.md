  
།རྒྱ་གར་སྐད་དུ། ཨ་མ་ར་ཀོ་ཥཊཱི་ཀཱ་ཀཱ་མ་དཧེ་ནུ་ནཱ་མ། བོད་སྐད་དུ། འཆི་བ་མེད་པའི་མཛོད་ཀྱི་རྒྱ་ཆེར་འགྲེལ་པ་འདོད་འཇོའི་བ་མོ་ཞེས་བྱ་བ། བཅོམ་ལྡན་འདས་གསུང་གི་དབང་ཕྱུག་ལ་ཕྱག་འཚལ་ལོ། །ས་མཆོག་ཆེན་པོ་བརྙེས་ལས་འཁྲུངས། །བདུད་རྩི་རྫུ་འཕྲུལ་  
ཡལ་འདབ་ལྡན། །ཐམས་ཅད་མཁྱེན་པའི་དཔག་བསམ་ཤིང། །ཁྱེད་ལ་མེ་ཏོག་འབྲས་བུར་ཤོག་གང་གའའི་ཆུ་བོ་རབ་འབབ་བཞིན། །གང་གི་ཐུགས་རྗེ་ལམ་གསུམ་གཤེགས། །དཔལ་གྱི་རྒྱ་མཚོ་བདུད་རྩིའི་གཏེར། །སྲིད་པའི་ཟླ་ཕྱེད་བདག་ཕྱག་འཚལ། །སྲིད་པའི་མཚོ་ཆེན་དེ་  
ལས་སྒྲོལ་བྱེད་ཆོས་ཀྱི་གྲུ། །སྙིང་རྗེའི་དཔག་བསམ་ལྗོན་པའི་ཤིང་ལས་གྲུབ་གྱུར་པ། །རབ་ཏུ་དང་སེམས་དད་པའི་སྐྱ་བ་རབ་བསྐྱོད་དེ། །ཕ་རོལ་ཕྱིན་ནས་མངོན་འདོད་རིན་ཆེན་ཐོབ་པར་ཤོག་བུང་བས་མེ་ཏོག་རྩི་བླངས་ཐིགས་པ་རབ་བསགས་ལྟར། །གང་ཞིག་བློ་གྲོས་བཟང་པོའི་བཏུང་བ་  
འཇོ་ཞིང་སྟེར། །སྙན་དངགས་མཁན་དབང་ཡིད་འོང་གཙུག་གི་མེ་ཏོག་བཞིན། །དཔལ་ལྡན་འཆི་མེད་གསུང་པ་དེ་ཉིད་གཅིག་པུ་རྒྱལ། །མཐའ་ཡས་རྒྱུད་ཀྱི་མངོན་བརྗོད་ཆུ་གཏེར་རིན་ཆེན་གང། །སྙན་དངགས་མགྲིན་པའི་དོ་ཤལ་བང་མཛོད་རྣམ་བཀོད་རྣམས། །དཔལ་ལྡན་ཙཎྜ་གོ་མིས་  
སྦྱར་བའང་ཕུལ་བྱུང་མོད། །དེས་ན་རབ་ཏུ་བསྒྲུབ་པའི་ཆོ་ག་བདག་གིས་བརྩམ། །དེ་ནས་གཞན་ལ་ཕན་པ་རྗེས་སུ་སྟོན་པས་སྡིག་པ་རབ་ཏུ་ཞི་བ་དང། །བསོད་ནམས་ཕུན་སུམ་ཚོགས་པ་བསག་པའི་ཕྱིར་བཅོམ་ལྡན་འདས་ཀུན་ཏུ་བཟང་པོ་ལ་མཆོད་པར་བརྗོད་པ་ནི། གང་གི་ཞེས་པ་ལ་སོགས་  
པ་སྟེ༑ མཁྱེན་པ་ནི་ཡུལ་གྱི་དངོས་པོ་མཐའ་དག་ཡོངས་སུ་མཁྱེན་པའོ། །བརྩེ་བ་ནི་སྡུག་བསྔལ་ལས་ཡང་དག་པར་འདོན་པར་བཞེད་པའོ། །དེ་གཉིས་ནི་རྒྱ་མཚོ་དང་འདྲ་བས་རྒྱ་མཚོ་སྟེ། སངས་རྒྱས་བཅོམ་ལྡན་འདས་དེའི་མཁྱེན་པ་དང་བརྩེ་བ་ནི་རྒྱ་མཚོའོ། །འདིར་རྒྱ་མཚོའི་སྒྲས་གཏིང་  
མེད་པ་ལ་སོགས་པའི་ཡོན་ཏན་མཚུངས་པ་ཉེ་བར་འཇལ་བའོ། །མཁྱེན་པ་དང་བརྩེ་བས་བྱས་པ་དེ་ནི་གཏིང་མེད་པ་ལ་སོགས་པ་ཅན་ཞེས་པ་སྟེ། བྱེད་པ་པོ་ལ་མང་པོའོ་ཞེས་པའི་བསྡུ་བའོ། །བྱ་བ་ནི་མ་འོངས་པའི་དོན་ཅན་ཡིན་པའི་ཕྱིར་འདིར་དགོས་པ་མེད་དོ། །མཁྱེན་པ་དང་བརྩེ་བ་དག་ནི་རྒྱ་  
  
༄༅། །མཚོའོ་ཞེས་བཤད་པ་ནི་བྱེད་པ་པོ་སྒྲུབ་པ་སྟེ། དེའི་ཚིག་མི་མངོན་པའམ་ཡང་ན་དྲུག་པ་འབྲེལ་པའི་བསྡུ་བའོ། །མཁྱེན་པ་དང་བརྩེ་བ་དག་ནི་རྒྱ་མཚོ་ལྟ་བུར་གྱུར་པ་སྟེ། རྒྱ་མཚོ་ནི་གཞི་ཡངས་པའོ། །རྒྱ་མཚོ་ནི་བརྟན་ཞིང་ཡངས་པའོ་ཞེས་ལྷ་རྣམས་ལ་རབ་ཏུ་གྲགས་སོ། །  
གཏིང་མེད་པ་ནི་གཞན་གྱིས་མི་རྟོགས་པ་སྟེ། གང་གི་མཁྱེན་པ་དང་བརྩེ་བའི་རྒྱ་མཚོའི་ཕ་རོལ་ཟབ་མོ་ཡོངས་སུ་དཔྱོད་མི་ནུས་པའོ། །གང་གི་ཕྱིར་བཅོམ་ལྡན་འདས་དེའི་མཁྱེན་པ་དང་བརྩེ་བ་ཤེས་བྱའི་དཀྱིལ་འཁོར་མཐའ་དག་ལ་ཁྱབ་པས། གང་ཡང་སྡུག་བསྔལ་གྱི་རྒྱ་མཚོ་གཏིང་མཐའ་མེད་  
པ་སྐྱབས་མེད་པའི་འགྲོ་བ་རྣམས་ཀྱིས་མངོན་པར་ཁྱབ་ཅིང་གང་བ་དེ་དག་གང་གིས་མཐར་ཐུག་པར་སྒྲོལ་ནུས་པ་དེ་ལྟ་བུར་གྱུར་པ་གང་ཡིན་པ་དེ་ནི་སྡིག་མེད་དེ། འདོད་ཆགས་ལ་སོགས་པའི་ཉེས་པ་རྣམས་སྤངས་པའོ། །ཡོན་ཏན་ནི་བྱམས་པ་དང་བཟོད་པ་དང་ཉེ་བར་ཞི་བ་ལ་སོགས་པ་སྟེ་  
གུ་ཎ་བོད་པ་ལའོ་ཞེས་པ་ཨཏ་མཐའ་ཅན་གྱི་བྱིངས་ཙུར་སོགས་ཀྱི་ལྷག་མ་ཡིན་ཏེ། ཚོགས་དང་བཅས་པ་ཡོངས་སུ་མ་རྫོགས་པར་བྲྀཏ་བྱས་པས་སོ། །བོད་པ་དང་གོམས་པ་དང་བསྔགས་པའི་དོན་རྣམས་ལ་ཞེས་པས་ཨེ་ར་ཙའོ། །ཀྱེ་བློ་ལྡན་ཁྱེད་ཅག་རྣམས་ཀྱིས་དེ་བསྟན་པར་བྱ་བ་ཉིད་ཡིན་  
ནོ་ཞེས་རྟོགས་པར་བྱའོ། །ཁྱད་པར་དུ་འཕགས་པ་དོན་དམ་པ་གྲུབ་པའི་ཕྱིར་དུ་བརྩེ་བ་དང་བློས་ཕ་རོལ་ཏུ་སོན་པ་ཚོལ་བར་བྱེད་པ་དང་མཆོག་གི་སྙིང་རྗེ་ལ་སོགས་པ་ཡོན་ཏན་ཆེན་པོ་དེ་ལྟ་བུ་ནི་གཞན་ལ་ཕན་པ་དང་བདེ་བ་ཡང་དག་པར་སྒྲུབ་པ་ལ་ཟད་པ་མི་མངའ་ཞིང་བསྙེལ་བ་མི་མངའ་བས་ན་  
མི་ཟད་པའོ། །ཡང་ན་འཁོར་བར་གནས་པ་ཉིད་ན་ཡང་འདི་ལ་རྒ་ཤི་མི་མངའ་བས་མི་ཟད་པའོ། །གཏིང་མེད་པ་ནི་རྒྱ་མཚོའི་མཐིལ་ལ་མི་རེག་པ་ཉིད་དོ། །སྡིག་མེད་ཀྱི་ཡོན་ཏན་ཉིད་རིན་པོ་ཆེའི་འབྱུང་གནས་སུ་གྱུར་པས་ན་མི་ཟད་པ་སྟེ་ཡོངས་སུ་གང་བ་ཉིད་དོ། །སྐྱེ་བོ་མཐའ་དག་འབྲས་བུ་ལ་  
གཞོལ་བར་རབ་ཏུ་འཛུད་པས་ན་རབ་ཏུ་འཇུག་པའི་འབྲས་བུ་སྟོན་ཏོ། །དཔལ་དང་བདུད་རྩིའི་ཕྱིར་དུ་ཡང་ཞེས་པ་ནི། འཚེད་པའི་ཕྱིར་དུ་འགྲོ་བར་བྱེད་པ་བཞིན་དུ་དེའི་དོན་ཉིད་ལ་བཞི་པའི་རྣམ་དབྱེའོ། །གང་གི་ཡི་གེ་ནི་ཕན་ཚུན་སྡུད་པའི་ཚིག་གོ། །དཔལ་ནི་ཕུན་སུམ་ཚོགས་པའོ། །བདུད་  
  
།མཁྱེན་པ་དང་བརྩེ་བའི་རྒྱ་མཚོ་ནི་སྲིད་པར་བདེ་བ་འདོད་པའི་མཁས་པ་རྣམས་ཀྱིས་དཔལ་གྱི་ཕྱིར་ཏེ། སྡེ་ཚན་གསུམ་གྱི་ཕུན་སུམ་ཚོགས་པའི་ཕྱིར་དང། ཐར་པ་འདོད་པ་རྣམས་ཀྱིས་བདུད་རྩིའི་ཕྱིར་ཏེ་ཐར་པའི་ཆེད་དུ་བསྟེན་པར་བྱ་བ་  
ཉིད་དོ་ཞེས་པའོ། །འདིར་མཁྱེན་པ་དང་བརྩེ་བའི་རྒྱ་མཚོ་ལ་སོགས་པ་རྣམས་ཀྱིས་ཐམས་ཅད་མཁྱེན་པ་སེམས་ཅན་ཐམས་ཅད་ལ་རྒྱུ་མེད་པར་མཆོག་ཏུ་མཉེས་གཤིན་པའི་རང་བཞིན་ཅན་བཅོམ་ལྡན་འདས་བདེ་བར་གཤེགས་པ་དེ་ཉིད་ཉེ་བར་མཚོན་པར་བྱེད་པས་ན། །འདི་ནི་རབ་ཏུ་དངས་  
པ་ཞེས་བྱ་བའི་སྙན་དངགས་ཀྱི་ཡོན་ཏན་ཏེ། ཇི་སྐད་དུ། དབྱངས་ཅན་གྱི་མགུལ་རྒྱན་གྱི་སྙན་དངགས་ཀྱི་རྒྱན་ལས། གང་གི་དོན་ནི་རབ་གསལ་བ། །དེ་ནི་རབ་ཏུ་དངས་པར་བརྗོད། །དཔེར་ན། འདི་ཤར་གྱུར་པས་རྒྱ་གྲོལ་པདྨ་ཅན་རྣམས་རྒྱས་གྱུར་ཅིང། །རི་དང་ནགས་ཚལ་མནྡཱ་ར་བའི་  
མེ་ཏོག་གཞོན་ནུ་བཞིན། །དུར་བ་ལྷན་ཅིག་མི་གནས་རབ་ཏུ་བཅོམ་ཞིང་གཉིས་གཉིས་གཉེན། །སྤྲེའུ་རབ་ཏུ་ཁྲོས་པས་མཁུར་ཚོས་འགྲམ་པ་ཟངས་མདོག་བཞིན། །ཞེས་པ་འདིར་མུན་པ་བསལ་བས་དུར་བའི་མྱ་ངན་བསལ་ཏེ། དུར་པ་ཕོ་མོ་མཚན་མོ་ལྷན་ཅིག་མི་གནས་པ་ཡིན་ལ། དེ་ལ་  
སོགས་པ་བསལ་བས། ཉི་མའི་མཚན་ཉིད་མ་བཤད་ཀྱང་དོན་གྱིས་རབ་ཏུ་གསལ་བར་མཚོན་པར་བྱེད་པ་བཞིན་ནོ། །ཚིགས་སུ་བཅད་པ་འདི་བསྟན་བཅོས་ལ་ཡང་སྦྱར་ཏེ། འདིར་སྙན་དངགས་སྨྲ་བ་ཉིད་ཀྱིས་དང་པོར་རིགས་པའི་གནས་མཐའ་དག་ལ་ཤེས་པས་སྦྱིན་པ་དང། དེའི་དཔལ་ནི་ཕུན་སུམ་  
ཚོགས་པའོ། །ཤེས་པ་སྦྱིན་པ་ཉིད་ཀྱིས་ཕུན་སུམ་ཚོགས་པའི་རྒྱུར་གྱུར་པའི་ཕྱིར་རྒྱ་མཚོ་དང་འདྲ་བས། རྒྱ་མཚོ་སྟེ་བསྟན་བཅོས་སོ། །འདི་ནི་རྒྱུའི་གཟུགས་ཅན་གྱི་རྒྱན་ཏེ། ཇི་ལྟར། ཟབ་པས་རྒྱ་མཚོ་དང་མཚུངས་ཞེས་པ་བཞིན་ནོ། །དེའི་གཏིང་མེད་པ་ཉིད་ནི་ཇི་སྐད་བཤད་པའི་ཡོན་ཏན་དང་ལྡན་  
པས་མཚུངས་པ་མེད་པ་ཉིད་དོ། །སྡུག་བསྔལ་གྱིས་གཟིར་བ་རྣམས་ལ་སྡིག་པ་ཞེས་མངོན་པར་བརྗོད་དེ། སྡིག་མེད་ནི་ཡོན་ཏན་ཉིད་དང། བདེ་བའི་རྒྱུར་ཉུང་བ་དང་གསལ་བ་ཉིད་ལ་སོགས་པའོ། །བསྟེན་པ་ནི་ཐོས་པ་དང་བསམ་པ་དང་འཆད་པ་ལ་སོགས་པས་སོ། །མི་ཟད་པ་ནི་ཡང་དག་པར་  
  
༄༅། །རྫོགས་པ་ཉིད་དོ། །ཡང་ན་མིང་གི་སྒྲ་ཐམས་ཅད་ཀྱི་གོ་རིམས་དང། རྟགས་གསལ་བར་བརྗོད་པའི་གོ་རིམས་ཀྱི་ཚད་དོ། །འདི་ལྟར་ལས་དང་མངོན་པར་འདོད་པ་དག་ལ་དེ་ཡང་དག་པར་རབ་ཏུ་སྦྱིན་པའོ། །གང་ཡང་ལས་དང་བྱེད་པ་པོ་དག་ལས་ཨ་ཎ་དག་གོ། །དེ་ལ་འདིར་  
འདོད་པ་ན་སྤྱོད་པའི་ཐོས་པའི་དོན་གྱི་གོ་རིམས་ཉིད་རྒྱ་མཚོའི་སྒྲ་སྟེ་དེ་ནི་རྟགས་ཞེས་ངེས་པར་བསྟན་ཏེ། མིང་དང་རྟགས་རྗེས་སུ་བསྟན་པའི་སྒྲའིོ། །དཔལ་ནི་སྡེ་ཚན་གསུམ་གྱི་ཕུན་སུམ་ཚོགས་པའོ། །དེ་ཡང་སློབ་དཔོན་བྱཱ་ཌས། དཔལ་དང་དབྱངས་དང་བློ་ཡི་སྡེ་གསུམ་གྱི། །ཕུན་ཚོགས་  
འབྱོར་བས་མཛེས་པར་འགྱུར་རྣམས་ལ། །འཇིགས་པ་མེད་པའི་ཡོ་བྱད་གང་ཡིན་པའི། །ཡོན་ཏན་དེ་ཡང་དཔལ་ཞེས་རབ་ཏུ་བཤད། །ཅེས་གསུངས་སོ། །ཡང་ན་ཐམས་ཅད་མཁྱེན་པའི་གསུང་གི་རང་བཞིན་གྱི་མཚན་ཉིད་གང་ཡིན་པ་ནི་རང་གི་དོན་ཕུན་སུམ་ཚོགས་པ་ཡིན་ཞིང། དེའི་རྒྱུ་  
ཅན་སྡེ་ཚན་གསུམ་གྱི་རྒྱུ་ནི་གཞན་གྱི་དོན་ཕུན་སུམ་ཚོགས་པ་སྟེ། དེ་གཉིས་ཀ་ནི་དཔལ་ལོ། །རང་དང་གཞན་གྱི་དོན་ཕུན་སུམ་ཚོགས་པ་དང་བསོད་ནམས་དང་ཡེ་ཤེས་ཀྱི་ཚོགས་ལ་འབད་པ་ལས་ཐར་པ་ཐོབ་པ་ནི་བདུད་རྩིའོ་ཞེས་སོ། །དེ་ནས་བསྟན་བཅོས་གང་ཞིག་བསྟེན་པས་སྐྱེས་བུ་རྣམས་  
ཀྱི་དོན་སྒྲུབ་པར་བྱེད་པ་གསུངས་པ། མིང་དང་རྟགས་རྗེས་སུ་བསྟན་པ་བརྗོད་པར་བྱ་ཞེས་ཏེ། ཐུན་མོང་པའི་རྟགས་འཆད་པར་འདོད་པ་ཉིད་ལས་མ་ནིང་གི་རྟགས་ཉིད་ཀྱི་གོ་རིམས་མེད་དེ། དཔེར་ན། ངག་གཉིས་ཀྱིས་ཚིག་གཅིག་ཅེས་པ་བཞིན་ནོ། །མཐོ་རིས་ལ་སོགས་པའི་མིང་རྣམས་ལ་  
འཇུག་པའི་སྒྲ་གང་ཞིག་ཡིན་ཞེ་ན། བྱོམ་ལ་སོགས་པ་རྣམས་སོ་ཞེས་པས་མ་ནཱའི་བྱིངས་ལས། མ་ནིང་དང་མ་དབྱི་བ་ཡང་ངོ། །ཡང་ན་ན་མི་སྟེ་སྒྲ་ཡང་དོན་དུ་མ་ཉིད་ཀྱི་ཕྱིར་རོ། །དེ་བཤད་པ། ཎ་མ་རབ་ཏུ་འདུད་པ་དང་སྒྲ་ལའོ་ཞེས་སོ། །འདུད་པར་བྱེད་པ་མངོན་པར་བརྗོད་པ་ལ་འདི་ཡིས་  
ནཱ་མ་ལ་སྔ་མ་བཞིན་མ་ནིང་ལ་སོགས་པའོ། །ཡང་ན་རྟགས་གང་དེའི་པ་དང་ཨ་ཙལ་སོགས་པ་རྣམས་ཀྱིས་གསལ་བར་བྱེད་པའི་བུད་མེད་ལ་སོགས་པའི་རྟགས་གང་ཡིན་པ་དེ་ནི་བུད་མེད་དང་སྐྱེས་པ་དང་མ་ནིང་ཉིད་དོ། །དེ་དག་རྗེས་སུ་སྟོན་པའི་བསྟན་བཅོས་སོ། །མིང་དང་རྟགས་འདི་དག་གིས་  
  
།ཡང་ན་བསྔགས་པ་ལ་འབྱུང་འགྱུར་དང་ད་ལྟར་བ་དང་ཉེ་བར་སྤྱོད་པ་ལས་ལཊའོ། །དེ་བཞིན་དུ་ཡང། འཇིག་རྟེན་  
ན་ངེས་པར་འབྱུང་བ་བཞིན་གྲུབ་པ་ལ་མངོན་པར་འདོད་པའི་ངོ་བོ་ཡང་ད་ལྟར་བའི་དོན་བཞིན་ནམ་ཡང་ན་སྲིད་པ་བཞིན་ཐ་སྙད་བྱེད་དོ། །དཔེར་ན། འགའ་ཞིག་འགའ་ཞིག་འཆད་དེ། བདག་ནི་ཕལ་ཆེར་འདིའོ་ཞེས་པ་བཞིན་ནོ། །དེ་ངེས་པར་ཡོད་ཅེས་སེམས་པར་བྱེད་པ་དང། ཡང་ན་ཕལ་  
ཆེར་ཐོབ་ཅེས་སོ་སོར་སྨྲའོ་ཞེས་སོ། །དེ་ཉིད་ཀྱི་ཕྱིར་བསྔགས་པ་བྱེད་པ་ལ་སྲིད་པ་བཞིན་ཞེས་ཤིན་ཏུ་བསྟན་པའི་ཚིགས་སོ་སོར་འཆད་དོ། །འོ་ན་སྔོན་གྱི་སློབ་དཔོན་རྣམས་ཀྱི་མིང་དང་རྟགས་རྗེས་སུ་བསྟན་པའི་ཕྱིར་ཅིའི་དོན་དུ་འདི་རྗོད་པར་བྱེད་ཅེ་ན་གསུངས་པ། རྒྱུད་གཞན་རྣམས་ལས་  
བསྡུས་བྱས་ནས། །ཞེས་པ་སྟེ། འདིར་རྒྱུད་གཞན་དང་གཞན་ནི་སྐབས་གསུམ་གྱི་མངོན་བརྗོད་ཀྱི་བསྟན་བཅོས་ཨུཏྤ་ལི་ལ་སོགས་པ་དང། སློབ་དཔོན་བྱཱ་ཌཱི་དང། མཆོག་སྲེད་དང། ཙནྡྲ་གོ་མི་དང། བཱ་མ་ན་ལ་སོགས་པས་བཤད་པའི་རྟགས་ཀྱི་བསྟན་བཅོས་རྣམས་  
ཡང་དག་པར་བསྡུས་ཏེ་ཕུང་པོར་བྱས་ནས་འདིར་བརྗོད་པ་ཡིན་ནོ། །དེའི་ཕྱིར་འདི་ནི་ཡོངས་སུ་རྫོགས་པ་སྟེ། དོན་གང་ཇི་སྙེད་པའི་མིང་གང་ཡིན་པའི་མིང་དེ་ཐམས་ཅད་རྒྱུད་གཞན་རྣམས་ལས་ཡང་དག་པར་བསྡུས་ནས་མངོན་པར་བརྗོད་པའི་ཕྱིར་རོ། །མི་ཟད་པ་དང་ན་ཉའི་ཚིག་དང་  
ཅུང་ཟད་ཀྱི་དོན་དང་དགོས་པ་རྣམས་དོན་དང་བཅས་པར་རྫོགས་པར་བཤད་དོ། །རབ་ཏུ་བྱེད་པས་བཅིངས་ན་མིང་རྣམས་བདེ་བླག་ཏུ་རྟོགས་པར་བྱེད་པས་སྡེ་ཚན་གྱིས་མངོན་པར་བརྗོད་པ་སྟེ། མཚན་ཉིད་གསུམ་གྱི་སྡེ་ཚན་གྱིས་མཚོན་པར་བྱེད་དོ་ཞེས་པའི་དོན་ཏོ། །མཚུངས་  
པ་རྣམས་འདུས་པའི་ཕྱིར་སྡེ་ཚན་ཏེ། རིགས་དང་བྱ་བ་དང་ཡོན་ཏན་དང་རྫས་རྣམས་མཚུངས་པའི་ཕྱིར་རོ། །གལ་ཏེ་ཡང་རྒྱུད་གཞན་རྣམས་ལས་བསྡུས་ནས་འདི་བརྗོད་པ་སྟེ། དེ་ལྟ་ན་ཡང་འདི་སྡེ་ཚན་གྱི་ཁྱད་པར་གྱིས་མང་པོར་འགྱུར་རོ་ཞེ་ན། མི་འགྱུར་ཏེ་རྐང་པ་ཁ་སྐོང་བ་ལ་སོགས་  
  
༄༅། །པ་སྙིང་པོ་མེད་པའི་ཚིག་ཕྲད་རྣམས་སྤངས་ནས་སླར་ཡང་རྗོད་བྱེད་ཉུང་ཤས་སུ་བསྡུས་པའི་གཞུང་མདོར་བསྡུས་ཀྱིས་བཤད་དོ། །ཁྱད་པར་དུ་བརྗོད་པ་ལེགས་བཤད་མ་ཡིན་པ་སྤངས་པ་ནི་ལེགས་སྦྱར་སྡེ་རྣམས་སོ། །མདོར་བསྡུས་ལེགས་སྦྱར་སྡེ་རྣམས་ནི་སྡེ་ཚན་གྱི་ཆ་  
ཤས་ཉིད་ཀྱི་ཕྱིར་ཏེ་མདོར་བསྡུས་པའི་དོན་བཤད་པ། ཨུཏྤ་ལི་ལ་སོགས་པ་ལ་མདོར་བསྡུས་མེད་པ་དང། མིང་གི་ཕྲེང་བ་ལ་སོགས་པ་རྟགས་ཀྱིས་དམན་པ་དང། རྟགས་ཀྱི་རབ་ཏུ་བྱེད་པ་ལ་སོགས་པ་མིང་གིས་དམན་པ་དང། འཆི་བ་མེད་པའི་ཕྲེང་བ་ལ་སོགས་པ་མ་རྫོགས་པ་དང་  
བོ་སཱ་ལི་ཏ་ལ་སོགས་པ་སྡེ་ཚན་གྱིས་སྟོང་པ་སྟེ་དེ་རྣམས་ལས་ཁྱད་པར་དུ་གྱུར་པའི་ཕྱིར་འབྲས་བུ་དང་བཅས་པ་ཉིད་དོ། །འོན་ཀྱང་མིང་རྣམས་ཀྱི་རྟགས་དང། བརྗོད་བྱ་ལ་སླར་ཡང་མིང་དེ་བཞིན་དུ་བརྗོད་ནི་གཞན་རྣམས་ལ་ཡོངས་སུ་རྫོགས་པ་དགག་པའི་ཕྱིར་དང། དེ་བཞིན་དུ་  
ཡང་མིང་ཇི་སྙེད་པའི་ཚིག་རྣམས་དང། དེ་སྙེད་ཀྱི་རྟགས་ཀྱི་ཚིག་རྣམས་སུ་བྱས་ན་ནི་གཞུང་མངས་པར་ཐལ་བར་འགྱུར་བས། ཕལ་ཆེར་ཏེ་མང་པོར་སྒྲ་རྣམས་ཀྱི་གཟུགས་ཀྱི་དབྱེ་བ་དང། བུད་མེད་ཀྱི་རྐྱེན་ལ་ཨཱ་པ་ལ་སོགས་པའི་བྱ་བ་བྱས་པ་དེས་བུད་མེད་དང་སྐྱེས་པ་དང་མ་ནིང་དུ་ཤེས་  
པར་བྱའོ། །དེ་ཡང་མིང་རྣམས་དང་མིང་གི་ཁྱད་པར་རྣམས་དང་ཕ་རོལ་གྱི་མིང་བོས་བས་མིང་ཐམས་ཅད་པའི་སྒྲ་ཡང་རབ་ཏུ་དབྱེ་བ་གཞན་དུ་འགྱུར་རོ། །དེ་ལ་མིང་རྣམས་ཀྱི་གཟུགས་ཀྱི་དབྱེ་བ་ནི་དཔེར་ན། ཀཽ་མོ་ད་ཀཱི།་ མོའོ། ཀུ་མུད་ཅན།  ག་དཱ།་ བ་ཅོན།  ཁཌྒོ།་ རལ་གྲི།  ནནྡ་་ ཕོ། དགའ་བྱེད།  ཀཿ་ས་ལི་ལཾ།་ ཆུ་  ཀ་མ་ལཾ།་ པད་མ་  ཛ་ལཾ།་ ཆུ་མ་ནིང་  ཞེས་སོ། །  
མིང་གི་ཁྱད་པར་གྱི་འགྱུར་བ་ནི་དཔེར་ན། གཎྜཽ་ཀ་པོ་ལཽ་ཏཏྤ་ར་ཧ་ནུ། ཕ་རོལ་གྱི་མིང་པོས་པས་མིང་ཐམས་ཅད་པར་འགྱུར་བ་ནི་དཔེར་ན། ཀ་ཏུཿ་ཀུཏྟ་སྣེ་ཧ་ཡཱ་ཏྲཾ་སེ་བཱལྤཱ་ཀུཏྟ་ཡཿ་སུ་མའན། འགའ་ཞིག་ལྷན་ཅིག་  
སྤྱོད་ལས་ཏེ། །འགའ་ཞིག་ཅེས་པ་ནི་གང་དུ་གཟུགས་ཀྱི་དབྱེ་བ་མེད་པའོ། །འདིར་རྟགས་ངེས་པར་བྱ་བའི་ཕྱིར་ཁྱད་པར་གྱི་རྟགས་བསྟན་པར་བྱ་སྟེ། དེ་ཡང་དཔེར་ན། ཨ་ཤྭ་ཡུ་ག་ཤྭི་ནཱི། བྷཱ་ནུཿ་ཀར་བི་ཡདྦིཥྞུ་པ་དཾ། ཨ་ཤྭ་ཡུཀ་ལ་སོགས་རྣམས་ལ་གཟུགས་ཀྱི་དབྱེ་བ་མེད་པའི་  
  
།གཟུགས་ཀྱི་དབྱེ་བ་ངེས་པར་བྱེད་པའི་རྟགས་ཨ་ཤྭ་ནཱི་དང་ཀ་ར་དང། བིཥྞུ་པད་རྣམས་དང་ལྷན་ཅིག་སྤྱོད་པའི་རྟགས་དེ་རྣམས་ནི་ངེས་པར་བྱ་བའོ། །དེའི་ཁྱད་པར་སྒྲུབ་པ་ལས་ཞེས་པ་ཕོ་མོ་མ་ནིང་དེའི་ཁྱད་པར་ལས་ཉེ་བར་བླངས་པས་འགའ་ཞིག་ཕོ་མོ་མ་ནིང་དུ་ཤེས་པར་བྱ་  
བ་སྟེ༑ འགའ་ཞིག་ཅེས་པ་ནི་གང་དུ་གཟུགས་ཀྱི་དབྱེ་བ་མེད་པ་འམ། ལྷན་ཅིག་སྤྱོད་པས་རྟགས་ངེས་པར་བྱེད་པའི་མཚན་མ་མེད་པའམ། ལྷན་ཅིག་སྤྱོད་པའི་རྟགས་ཀྱི་དམིགས་བསལ་མངོན་པར་འདོད་པ་དུ་མ་ཅན་ཉིད་ཀྱི་རྟགས་སུ་འདོད་དེ་དཔེར་ན། བལླ་རི་རྨྨཉྫ་རིཿ་སྟྲི་ཡོ་སྟྲི་ཡཿ་སུ་མ་ན་  
སཿ་པུཥྤཾ་ཁ་ནིཿ་མོ་དང་འབྱུང་ཁུངས་ཡིན་ནོ། །བི་ཊངྐཾ་སྐྱེས་པ་དང་མ་ནིང་ཞེས་སོ། །འོ་ན་གཟུགས་ཀྱི་དབྱེ་བས་རྟགས་ངེས་པའི་མངོན་པར་འདོད་པ་འདི་ཟླས་དབྱེའི་ཆ་ཤས་རྣམས་ལ་མེད་དེ། དེ་ལྟ་ན་ཀུན་སྡུད་པའི་ཟླས་དབྱེ་ལ་གཟུགས་ཀྱི་དབྱེ་བས་རྟགས་དེའི་སྒྲུབ་པ་གང་གིས་  
གསལ་བར་བྱེད་ཅེ་ན། ཀུན་སྡུད་པ་ལ་མ་ནིང་ངོ་ཞེས་མ་ནིང་དུ་སྒྲུབ་པས་སོ། །ཅིག་ཤོས་དང། ཅིག་ཤོས་སྦྱོར་བའི་ཟླས་དབྱེ་ལ་ཡང་གཟུགས་ཀྱི་དབྱེ་བས་རྟགས་གསལ་བར་བྱེད་པ་གང་ཡིན་ན། དེའི་སྒྲུབ་པ་ཡང་དེ་ཉིད་དོ། །རྟ་དང་རྒོད་མ་དག་གོ་ཞེས་རྟགས་གཞན་གྱི་དམིགས་  
བསལ་ཅན་སྐྱེས་པར་བསྒྲུབས་ཏེ། ཅིག་ཤོས་དང། ཅིག་ཤོས་སྦྱོར་བའི་ཟླས་དབྱེ་བའི་རྟགས་གཞན་ཉིད་ཀྱིས་ཤེས་པར་བྱེད་པས་སོ། །དེའི་ཕྱིར་ཚིག་སྔ་མ་རྣམས་དང་འདི་ནི་རྟགས་ཐ་དད་པར་ཡང་འགྱུར་ལ། རྟགས་ཐ་དད་པ་རྣམས་ཀྱང་བསྡུས་པར་འགྱུར་རོ། །གཅིག་གི་  
ལྷག་མ་ལ་ཡང་ངེས་པར་ཞུགས་པའི་ཚིག་རྣམས་ལ་རྟགས་ངེས་པར་བྱེད་པ་མེད་དོ། །དེ་ཡང་རྟགས་ཐ་དད་པ་རྣམས་སུ་འགྱུར་ཏེ། དཔེར་ན། ལྷ་མོ་དང་ལྷ་ནི་ལྷ་དག་གོ། །བྱ་གག་མོ་དང་བྱ་གག་ནི་བྱ་གག་དག་གོ། །བ་ལང་མོ་དང་བ་ལང་ནི་བ་ལང་དག་གོ་ཞེས་པ་འདི་རྣམས་དང་  
སྣམ་བུ་དཀར་པོ་དང། རས་དཀར་པོ་དག་ནི་གོས་དཀར་པོ་སྟེ་དེ་ལ་འདི་དཀར་པོ་ཉིད་དང་ཡང་ན་འདི་རྣམས་དཀར་པོ་ཞེས་འཆད་དོ། །དབྱེ་བ་བཤད་པའི་ཆེད་དུ་ཞེས་པ་ལ་གང་ཕན་ཚུན་ཐ་དད་པའི་རྟགས་རྣམས་དང་ཟླས་དབྱེ་དང་གཅིག་གི་ལྷག་མ་དག་སྟེ་མིང་དང་རྟགས་ཀྱི་དབྱེ་བ་དེ་རྣམས་  
  
༄༅། །བཤད་པའི་ཕྱིར། ཟླས་དབྱེ་བྱས་མིན་གཅིག་ལྷག་མིན་ཏེ། རྟགས་དང་མིང་རྣམས་ཐ་དད་ཉིད་དུ་མ་བྱས་སོ་ཞེས་དགོངས་པའོ། །དཔེར་ན། གྲྀ་ཧ་དང་གེ་ཧ་དག་ཁྱིམ་མོ། །ཛ་ན་དང་ཛ་ན་མ་དག་སྐྱེ་བ་ལའོ། །མི་བདེན་པ་དང་མི་རྟག་པ་གཉིས་ཀ་མི་བདེན་པའོ། །  
ཛཱི་མའུ་ཏ་སྤྲིན་དང་རི་བོ་དག་ལའོ། །ཞེས་པ་ལྟ་བུ་སྟེ། མཐའི་དེ་ཉིད་ཀྱིས་བྱེད་པ་ཞེས་སོ། །ཡང་ན་ངེས་པར་བསམས་པའི་མངོན་པར་འདོད་པ་གྲུབ་པ་བསྔགས་པར་གྱུར་པ་ལ་ཉེ་བར་སྤྱོད་པ་ལས་ཀྟའོ། །འོ་ན་རྟགས་ཐ་དད་པ་རྣམས་ཀྱང་ཟླས་དབྱེ་དང་གཅིག་གི་ལྷག་མར་བྱས་པ་དཔེར་ན་  
རིག་འཛིན་ཆུ་སྐྱེས་གནོད་སྦྱིན་དང། །སྲིན་པོ་དྲི་ཟ་མིའམ་ཅི། །ཞེས་དང། ཤྭ་ཤུ་དང་ཤྭ་ཤྲུ་ར་ནི་ཤྲ་ཤྲུ་ར་དག་གོ་ཞེས་པ་ལྟ་བུའོ་ཞེ་ན། མ་བཤད་པའི་ཞེས་བྱ་བ་གསུངས་ཏེ། རབ་ཏུ་གྲགས་པ་ལས་གཞན་པའི་དབྱེ་བ་བཤད་པ་མ་བསྟན་ཅིང་ཟླས་དབྱེ་དང་གཅིག་གི་ལྷག་མར་ཡང་  
མ་བྱས་སོ། །བཤད་པ་རྣམས་ཀྱང་རང་བཞིན་གྱི་གོ་རིམས་ལས་གཞན་པ་མ་བཤད་དོ། །དེ་ལྟར་སྦྱར་བ་ཉིད་རྟགས་ཀྱི་ཁྱད་པར་དང་བྲལ་བའི་ཕྱིར་གཅིག་གི་ལྷག་མ་ཡོངས་སུ་སྤང་བ་འདི་ནི་པ་ཎི་ནི་ལ་སོགས་པར་སོ་སོར་བལྟ་བར་བྱ་སྟེ། དེ་རྣམས་སུ་བུད་མེད་དང་སྐྱེས་པ་དང་  
མ་ནིང་ལ་སོགས་པའི་གཅིག་གི་ལྷག་མའི་མཚན་ཉིད་རབ་ཏུ་གསལ་བའི་ཕྱིར་རོ། །སློབ་དཔོན་ཙནྡྲ་གོ་མིས་གཅིག་གི་ལྷག་མ་མིན་པའི་སྒྲའི་ནུས་པ་བསྟན་པ་ཤེས་པར་བྱེད་པ་ནི། གང་གི་ཕྱིར་སྒྲའི་ནུས་པ་གཅིག་ཀྱང་དོན་དུ་མ་བརྗོད་པའི་སྒྲར་འགྱུར་ཏེ་དཔེར་ན། རོ་ད་སཱིའི་སྒྲས་  
ནམ་མཁའ་དང་ས་དག་བརྗོད་པ་བཞིན་ནོ། །དེས་ན་ཅིའི་ཕྱིར་རྟགས་ཐ་དད་པ་རྣམས་འདྲེས་པར་བྱེད། ཇི་ལྟར་རིན་ཆེན་མཛོད་ལ་སོགས་པ་བཞིན་བུད་མེད་ཀྱི་སྐབས་དང་སྐྱེས་པའི་སྐབས་ཀྱི་མིང་རྣམས་ཅི་རིགས་པར་རྣམ་པར་དབྱེ་ནས་སོ། །དེ་ལྟར་ཁྱད་པར་སྒྲུབ་པ་དང་  
གཟུགས་ཀྱིས་དབྱེ་བ་ལ་སོགས་པ་བྱས་ན་གཞུང་མངས་པར་འགྱུར་བས་བརྗོད་པའི་ཁུར་ལྕི་བ་ཡོངས་སུ་བོར་ནས་བཤད་དོ་ཞེས་པ་ལ། རིམ་པ་མ་གཏོགས་འདྲེས་པ་མིན། །ཞེས་གསུངས་ཏེ། རིམ་པ་ནི་རྗེས་སུ་རིམ་པའི་རབ་ཏུ་རིམ་པ་སྟེ་གོ་རིམས་དང་གནས་སྐབས་ཞེས་པའི་  
  
།དེ་མ་གཏོགས་འདིར་འདྲེས་པ་སྟེ་ཡང་དག་པར་བསྲེས་པའི་ངོ་བོར་བྱས་པ་མེད་དེ་རིམ་པ་དང་འགལ་བ་སླར་ཡང་བྱས་པ་ལྟ་བུ་ནི་མེད་དོ་ཞེས་དགོངས་པའོ། །འདིར་ནི་མཐོ་རིས་དང་ནམ་མཁའ་དང་ཕྱོགས་དང་དུས་ལ་སོགས་པ་ཇི་ལྟ་བའི་གོ་རིམས་ཀྱི་དེ་དང་འབྲེལ་པའི་ལྷ་ལ་སོགས་  
པའི་དོན་རྣམས་རང་རང་གི་འབྲེལ་པ་དང་བཅས་པ་རྣམས་ཇི་ལྟར་གཙོ་བོའི་རང་བཞིན་གྱིས་བརྗོད་བྱའི་དོན་རྟོགས་པའི་ཕྱིར་ཏེ། དེ་ལ་གང་གི་རྣམ་གྲངས་རྣམས་དང་འབྲེལ་པ་རྣམས་དང་མིང་རྣམས་དེའི་བརྗོད་བྱའི་གནས་སྐབས་གང་དང་གང་ལ་བརྟེན་པ་དེ་དང་དེའི་གོ་རིམས་རྣམས་བསྟན་པས། གཅིག་  
དང་གཉིས་དང་མང་པོའི་ཚིག་རྣམས་བདེ་བླག་ཏུ་རྟོགས་ཏེ་རང་བཞིན་ཇི་ལྟ་བ་བཞིན་རྟོགས་པར་འགྱུར་བས་དེ་ལྟ་བུའི་རིམ་པའི་དབང་དུ་བྱས་སོ། །དེ་ཡང་མཐོ་རིས་ལ་སོགས་པའི་རྣམ་གྲངས་ངེས་པར་ཡོད་པའི་ཡང་ངོའི་སྒྲ་ལ་སོགས་པ་དང། སེང་གེ་དང་འཕྲོག་བྱེད་ལ་སོགས་པའི་སྐབས་སུ་དཔལ་  
མོ་དང་གཽ་རི་ལ་སོགས་པ་བརྗོད་པ་ནི། རིམ་པ་དང་མི་འགལ་བའི་རྟགས་འདྲེས་པ་སྟེ། རིམ་པ་མ་གཏོགས་འདིར་འདྲེས་པ་མ་བྱས་ཞེས་ཇི་སྐད་བཤད་པ་བཞིན་ནོ། །རྣམ་གྲངས་སོ་སོ་ནི་བུད་མེད་ཀྱི་སྐབས་ལ་སོགས་པའི་རིམ་པས་ཇི་ལྟར་སྲིད་པ་བཞིན་མངོན་པར་བརྗོད་དོ། །འདིར་རྟགས་གང་  
ཡིན་པའི་རྟགས་ཀྱི་གནས་སྐབས་དང་འབྲེལ་པ་དེ་ཉིད་ནི་ཚོགས་སུ་བཀླགས་པ་བཞིན་མཐོ་བར་བརྗོད་དེ། དེ་ལྟར་ཐམས་ཅད་དུ་ཇི་ལྟར་སྲིད་པ་བཞིན་རྟོགས་པར་བྱའོ། །ཡང་རིན་ཆེན་མཛོད་དུ། སརྒྒ་་ །མཐོ་རིས་  དང། ཏྲི་དི་བ་་ མཁའ་གསུམ་  དང། ཏྲི་པིཥྜ་ཡ་་ གཞི་གསུམ་  རྣམས་ནི་མ་ནིང་ངོ་ཞེས་པ་ལ་སོགས་པ་ཅི་ཞེ་ན། ཏྲི་པིཥྜ་ཡ་དང་  
སརྒ་དང་ཏྲི་དི་བ་རྣམས་མ་ནིང་ཉིད་དོ། །ལྷའི་གནས་ཞེས་པ་ལ་སོགས་པ་ནི་འཆི་བ་མེད་པའི་གནས་སོ། །སྐྱེས་པའི་སྐབས་ལ་སོགས་པ་རིམ་པ་སོ་སོར་ཤེས་པ་ཡང་མང་པོ་འདྲེས་པར་བལྟ་བར་བྱའོ། དེ་ལྟར་རྟགས་འདྲེས་པར་གྱུར་པ་རྣམས་ནི་རིམ་པ་ལས་རིང་དུ་  
གྱུར་པའོ། །དེས་ན་མཐོ་རིས་དང་ནམ་མཁའ་དང་ཕྱོགས་དང་དུས་ལ་སོགས་པའི་རིམ་པས་རྣམ་གྲངས་སོ་སོ་ཡང་སྟེ། བུད་མེད་ཀྱི་རབ་ཏུ་བྱེད་པ་ལ་སོགས་པའི་རིམ་པས་མངོན་པར་བརྗོད་དོ། །རིན་ཆེན་མཛོད་ལ་སོགས་པ་བཞིན་སྐབས་སོ་སོར་རྣམ་གྲངས་བརྗོད་པ་ནི་སྙིང་པོ་མེད་ཅིང་བཤད་  
  
༄༅། །པ་མངས་པའི་རྒྱུར་འགྱུར་བས་ཅི་ཞིག་བྱ་ཞེས་པའོ། །ཁྱད་པར་སྒྲུབ་པ་ཡང་གཞུང་ཟོར་ཡང་བའི་ཆེད་དུ་ཡོངས་སུ་བཤད་པ་ནི། རྟགས་གསུམ་ཞེས་པ་ལ་སོགས་པ་སྟེ། གསུམ་རྣམས་དང་རྟགས་རྣམས་ནི་རྟགས་གསུམ་ཅན་ཞེས་ཀུན་སྡུད་པ་སྟེ་རྟགས་གསུམ་  
མོ༑ །དེའི་ཡུལ་ལ་གསུམ་རྣམས་ལ་ཞེས་པའི་ཚིག་རིག་པར་བྱའོ། །དཔེར་ན་ཏ་ཊཾ་ཏྲི་ཥུ་ཞེས་བྱ་སྟེ། ཏ་ཊཾ་ནི་འགྲམ་ལ། ཏྲྀ་ཥུ་ནི་གསུམ་མོ། །དེ་ལ་གཉིས་ལ་ནི་འཁྲིག་ཅེས་པ་ཕོ་མོ་དག་གི་ཚིག་སྟེ། དཔེར་ན། ཨ་ཤ་ནི་རྡྭ་ཡོཿ་ཞེས་པ་ལྟ་བུ་སྟེ། ཨ་ཤ་ནིཿ་ཞེས་པ་གནམ་ལྕགས་  
དང༑ དྭ་ཡོཿ་ཞེས་པ་གཉིས་སོ། །གལ་ཏེ་ཡང་གཉིས་དང་གསུམ་གྱི་སྒྲ་དག་གྲངས་ཀྱི་སྤྱི་བརྗོད་པ་དེ་ལྟ་ན་ཡང་འདིར་ཇི་སྐད་བཤད་པའི་གྲངས་ཀྱི་ཁྱད་པར་ཉིད་ལ་འཇུག་གོ། །གཉིས་ཀྱིས་དམན་པའི་སྲ་ས་བེ། སྦྲང་རྩི་ཅན་ཐམས་ཅད་གཉིས་སུ་མེད་ཅེས་པ་ལ་སོགས་པར་ཡང་ཐུན་མོང་  
དུ་བལྟས་ཤིང། རྗེས་སུ་དཔག་པ་ལས་འཁྲིག་པ་རྟོགས་པར་བྱེད་དོ། །མགྲིན་པ་ནས་མ་བརྗོད་ཀྱང་གྲངས་ཀྱི་ཁྱད་པར་ལ་གནམ་ལྕགས་གཉིས་ཤེས་པ་ལ་སོགས་པའི་གྲངས་ཀྱི་ཁྱད་པར་ཉིད་གཉིས་ཀྱི་སྒྲར་བལྟའོ་ཞེས་པ་འདིར་ཡང་དེ་དང་འདྲ་བ་རྗེས་སུ་དཔག་པར་བྱའོ། །ཨརྡྷ་  
རཱ་ཏྲ་དང་ནི་ཤི་ཐི་དག་གཉིས་དག་གོ་ཞེས་པ་ལ་སོགས་པ་ནི་གྲངས་ཀྱི་ཁྱད་པར་ཐོས་པར་བྱེད་པ་ཉིད་ཡོད་དོ་ཞེས་པ་ཧ་ཅང་ཐལ་བ་མེད་དོ། །རྟགས་བཀག་པ་ནི་རྟགས་ཀྱི་ཁྱད་པར་གང་ཡིན་པ་སྟེ། དེ་ནི་མིང་གི་ལྷག་མའི་དོན་དང་ལྷག་མའི་རྟགས་ཡོངས་སུ་ཤེས་པར་བྱའོ། །ལྷག་མ་  
མ་བཀག་པའི་རྟགས་ཀྱི་དོན་མངོན་པར་བརྗོད་པས་ན་ལྷག་མའི་དོན་ཏེ། དཔེར་ན། དྭི་པོ་སྟྲི་ཡཾ།་ དྭེ་པཿ་ནི་གླིང་སྟེ་འདི་མོ་ཡིན་ཞེས་པ་ཨ་སྟྲི་ཡཾ་འོ། །འདིར་མོ་བཀག་པས་ཕོ་དང་མ་ནིང་དུ་ཤེས་པར་བྱ་ཞིང་དེ་བཞིན་དུ་ཕོའི་རྟགས་ལ་སོགས་པ་བཀག་པ་ལས་ཡང་ངོ།  འདིར་ཡང་རྟགས་གཅིག་འགོག་པའི་ཟོལ་གྱིས་རྟགས་གཉིས་སྒྲུབ་པ་ནི་གཞུང་ཟོར་ཡང་བའི་ཆེད་དོ། །ད་ནི་གཞུང་ཉུང་དུས་རྟོགས་པའི་ཕྱིར་བཤད་པ། ཏུ་མཐའ་དང། ཨ་ཐ་དང་པོ་སྔོན་ཆ་  
མིན༑ ཞེས་པ་སྟེ། །ཏུ་མཐའ་ཅན་དང། ཨ་ཐ་དང་པོ་ཅན་ནི་མིང་དང། རྟགས་ལ་སོགས་པའི་ཚིག་སྔ་མ་དང་ལྷན་ཅིག་འབྲེལ་ཡང་སྔོན་མའི་  
  
་ དོན་གཞན་ཕྱི་མ་ཅིག་སྟོན་པའོ་ཞེས་སོ།  །དེ་ལ་མིང་གི་ཚིག་ནི་དཔེར་ན། ཤ་བྷཱ་ཀནྟཱི་དཧུ་ཏིཤྪ་བི་ར་བ་ཤྱ་ཡསྟུ་ནཱི་ཧྲཱ་ར། པྲ་ལེ་ཡཾ་མ་ཧི་ཀཱ་ཙཱ་ཐ་ཧི་མཱ་ནཱི་ཧི་མ་ཡཾ་ཧ་ཏི། འདིར་ཤྪ་བི་་ འདི་རྣམས་སྔ་འགྱུར་ལ་སྣང་རྒྱ་དཔེ་ལ་མེད།  ཡན་ཆོད་ནི་མཛེས་པའི་རྣམ་གྲངས་སོ། །ཨ་བ་ཤྱ་ཡསྟུ་ཞེས་པའི་ཏུའི་མཐའ་མར་བཅད་ནས་ཁ་བའི་རྣམ་གྲངས་ཏེ་མ་ཧཱི་ཀཱ་ཙ་  
།ཡན་ཆོད་དོ། །ཨ་ཐ་དོན་གཞན་སྟོན་པས་ཧི་མཱ་ནཱི་ཧི་མ་སཾ་ཧ་ཏིཿ་ཞེས་པ་ནི་ཁ་བའི་ཕུང་པོའོ། །རྟགས་ལ་སོགས་པའི་ཚིག་ནི་དཔེར་ན། ཨནྟརྡྷཱ་བྱ་བ་དྷཱ་སུཾ་སི་ཏནྟརྡྷི་བྷཱ་རྱ་ཛཱ་ཡཱ་ཐ་སུཾ་བྷུནྣི་དཱ་རཱ། ཞེས་པ་ལྟ་བུའོ། །བུ་  
མོ་དང་བྲན་བཟའ་དག་ཅེས་པ་འདིར་ཏུའི་སྒྲ་ནི་དབྱུག་པ་དང་འཁུར་བའི་རིགས་པས་བྱ་བའི་ཚིག་འདྲེན་ཏེ། དེ་དང་འབྲེལ་བའི་མིང་གི་ཚིག་ཉིད་ཀྱང་འདྲེན་པར་བྱེད་དོ། །དེ་བཞིན་དུ་གྷ་སྲོ་དི་ནཱ་ཧ་ནཱི་བ་རུ་ཀྲཱི་བེ་དི་བ་ས་བཱ་ས་ར་དག་གོ་ཞེས་པ་འདིར་རྟགས་ཀྱི་ཚིག་འདྲེན་པར་བྱེད་དོ། །དོན་གྱི་ཚིག་  
ཀྱང་དཔེར་ན། ཤཱ་སེ་ཏྭ་བི་ཥངྒ་ཀོ་ཥཱ་ཏ་ཀྱ་ཐ་ཀཊྨ་ལཿ་ཞེས་པ་ལྟ་བུའོ། །ཨ་ཐའི་སྒྲ་ནི་དེ་མ་ཐག་པའི་དོན་ཏེ་རང་གི་རྣམ་གྲངས་ཀྱི་མཚན་ཉིད་ཀྱི་ཕྱིར་ཨ་ཐའི་སྒྲ་དང་པོ་ཅན་ཡང་སྔ་མའི་ཆ་མ་ཡིན་ནོ། །ཨ་ནུ་ཀྲོ་ཤོ་སྱ་ཎཱ་ཧ་སཿ་པོ་ཏཱ་པཱ་ན་མ་ཐོ་ཛྷ་ཥཿ་པུཾ་སྱེ་བཱནྡྷུ་པྲ་ཧཱི་ཁྲོན་པ་ནས་འབྱུང་  
བ་ནི་སྐྱེས་བུའོ་ཞེས་པ་འདིར་ཏུའི་སྒྲ་འབྱུང་བ་སྐྱེས་བུ་ལ་འཇུག་པ་མི་འགོག་གོ། །གཞན་ལ་ལྟོས་པ་ནི་སྔ་མར་འགྱུར་རོ། །དེ་ལ་རྟགས་གཞན་ཡང་ཞེས་པ་དེ་སོ་སོར་སྦྱོར་བའི་ཕྱིར་རྟགས་སྔ་མ་ཉིད་ཀྱང་རྣམ་པར་ཤེས་པར་བྱེད་དོ། །དེ་ལ་གཟུགས་ཀྱི་དབྱེ་བ་འབྱུང་བ་ནི་མི་འཇུག་ཅེས་པ་དགག་པའི་  
ཆོ་གའི་ངེས་པའི་དོན་ནོ། །དེ་འབྱུང་བ་ཉིད་སྔ་མའི་ཆ་མ་ཡིན་པ་ནི་ཁྲོན་པའི་ཆུ་ལ་ཞེས་པ་ལྟ་བུ་ཁྲོན་པ་སྐྱེས་བུའི་རྟགས་སུ་བྱས་པ་ན་འདི་དང་ལྷན་ཅིག་འབྲེལ་པའི་སྐྱེས་བུ་མ་ཡིན་པ་རྣམས་ཀྱང་འདིས་ངེས་པ་ནི་འབྲས་བུའོ། །རི་བོའི་ཁམས་ནི་ལྡོང་རོས་སོགས། །བཙག་ཅན་དང་ནི་ཁྱད་པར་  
ཅན༑ །ཞེས་པ་འདིར་ནི་དགག་པའི་ཁྱད་པར་གྱི་ཆོ་གས་གནོད་དོ། །རིགས་པ་གཞན་ཡང་རིའི་སྡེ་ཚན་དུ་བཤད་པར་བྱའོ། །བསྟན་བཅོས་ཀྱི་རྣམ་པར་གཞག་པའི་དོན་ཡོངས་སུ་བཤད་པ་མདོར་བསྟན་ནས་ད་ནི་མཐོ་རིས་ཞེས་པ་ལ་སོགས་པས་བསྟན་བཅོས་བརྩམ་པར་མཛད་དེ། འདིར་བསྟན་  
  
༄༅། །བཅོས་ཀྱི་བརྗོད་པར་བྱ་བ་ནི་ས་གསུམ་མོ། །དེ་ལ་དང་པོར་ཐམས་ཅད་ཀྱི་གཙོ་བོ་ཉིད་ཀྱི་ཕྱིར་མཐོ་རིས་མངོན་པར་བརྗོད་དེ། དེ་ནས་དེ་ལ་བརྟེན་པའི་ལྷ་སྤྱི་རྣམས་དང། །དེའི་ཁྱད་པར་གཙོ་བོ་ཉིད་དུ་མངོན་པར་བརྗོད་པ་བསྟན་པས་ན་སངས་རྒྱས་དང་ཚངས་པ་དང་ཁྱབ་འཇུག་  
དང་དྲག་པོ་རྣམས་མངོན་པར་བརྗོད་པར་བྱའོ། །དེ་ཡང་དང་པོ་ཕྱོགས་ཀྱི་ཞེས་པ་དེའི་གོ་རིམས་ངེས་བས་ཕྱོགས་ཀྱི་རྗེས་སུ་ཤར་དང་མེ་ལ་སོགས་པ་ལུས་ངན་གྱི་མཐར་ཐུག་པའི་ཕྱོགས་ཀྱི་བདག་པོ་རྣམས་དང། ཕྱོགས་ཀྱི་གོ་རིམས་དང་ངེས་པར་སྟེང་གི་ཕྱོགས་ནམ་མཁའ་དང་དེའི་བདག་པོ་རྒྱུ་སྐར་གྱི་  
བདག་པོ་ཟླ་བ་དང། དེའི་གོ་རིམས་ངེས་པས་རྒྱུ་སྐར་རྣམས་དང། གཟའ་ཆེན་པོ་རྣམས་ཀྱི་བདག་པོ་ཉི་མ་དང། དེ་ནས་ཡང་དེའི་ཞར་ལས་བྱུང་བ་སྔ་དྲོ་ལ་སོགས་པ་དང། དུས་ཀྱི་གོ་རིམས་ཀྱིས་འཇིག་པ་དང་འཆགས་པའི་བསྐལ་པ་དག་ཀྱང་མངོན་པར་བརྗོད་དོ། །དེ་ལ་རིགས་པ་ཅན་ལ་སོགས་  
པའི་འདོད་པས་ཆོས་ལ་སོགས་པའི་བྱེད་པ་པོ་མ་མཐོང་བའི་བདག་ལྟ་བུ་འགྲོ་བ་ཐམས་ཅད་ཀྱི་བྱེད་པ་ནི་ཐམས་ཅད་མཁྱེན་པ་དབང་ཕྱུག་གོ། །གྲངས་ཅན་གྱི་འདོད་པས་སྐྱེས་བུ་ལོངས་སྤྱོད་པར་བྱེད་པའི་ས་གསུམ་པོ་འདི་རང་བཞིན་གྱི་གཙོ་བོས་བསྐྱེད་ཅིང་མཐར་འཇིག་པའི་ཆོས་ལ་སོགས་པའི་བྱེད་པ་  
པོའི་ཚོགས་སུ་མངོན་པར་འདོད་དོ། །དེ་ནས་ལུས་དང་བློ་དང་ཡུལ་དང་དབང་པོའི་མཚན་ཉིད་དང། དེའི་རྗེས་སུ་ཡུལ་ལྔ་པོ་རྣམས་ལ་སྤྱོད་པར་བྱེད་པ་དང། སྒྲའི་གོ་རིམས་ངེས་པར་གླུ་དང་རིམ་པ་དེའི་ཞར་ལ་སིལ་སྙན་དང་གར་ལ་སོགས་པ་རྣམས་ཀྱང་དང་པོའི་སྡེ་ཚན་ལ་ཡོངས་སུ་རྫོགས་པ་ཞར་  
ལ་ཐོབ་པར་འགྱུར་རོ། །ཕྱོགས་ཀྱི་གོ་རིམས་ལས་བྱུང་བ་འོག་གི་ཕྱོགས་ས་འོག་དང་དེའི་བདག་པོ་ཀླུའི་རྒྱལ་པོ་རྣམས་ཀྱང་དང་པོའི་སྐབས་ཉིད་དུ་མངོན་པར་བརྗོད་དེ། སའི་སྐབས་སུ་སྔོན་ལ་ས་འོག་བརྗོད་དོ། །སླར་ཡང་བྷཱ་གུ་རི་བཞིན་དུ་མཐོ་རིས་ལ་སོགས་པའི་གནས་གསུམ་གྱི་རིམ་  
པས་སྐབས་གསུམ་དུ་བྱས་པ་མ་ཡིན་ཞེས་པའོ། །སྐབས་གཉིས་པར་སའི་གོ་རིམས་ཀྱིས་གྲོང་ཁྱེར་དང། གྲོང་གི་གོ་རིམས་ངེས་པར་གྲོང་རྡལ་དང། རྔོན་པའི་གནས་ཀྱང་གྲོང་གི་བྱེ་བྲག་ཏེ། དེ་ཡང་རི་དང་ནགས་ཚལ་ལ་བརྟེན་པའོ། །དེའི་རྗེས་སུ་རི་དང་ནགས་ལ་བརྟེན་པའི་  
  
།མི་སྤྱི་རྣམས་དང་དེའི་ཁྱད་པར་བྲམ་ཟེ་དང་རྒྱལ་རིགས་དང་རྗེའུ་རིགས་དང་དམངས་རིགས་རྣམས་ཀྱང་སྐབས་གསུམ་པར་སྔར་གསུངས་པའི་སྐབས་གཉིས་ལ་བརྟེན་ནས་དེ་ལྟར་བརྗོད་དོ། །དེ་བཞིན་དུ་དགེ་བ་ལ་  
སོགས་པ་དང་འཆི་བ་མེད་པའི་ཁྱད་པར་འཚེ་བ་མེད་པ་དང་འབྲེལ་པ་དང། ལས་ལ་སོགས་པའི་བྱ་བྱེད་རྣམས་དང། ནམ་མཁའ་ལ་སོགས་པ་དོན་དུ་མ་ཅན་གྱི་ཚིག་རྣམས་དང། ཨཱ་ང་ལ་སོགས་པ་མི་ཟད་པའི་སྡེ་རྣམས་དང། རྟགས་བསྡུས་པའི་རྟགས་རྟོགས་པར་བྱེད་པ་རྣམས་ཏེ། འདི་  
ནི་བསྟན་བཅོས་ཀྱི་བསྡུས་པའི་དོན་ཏོ། །ཡན་ལག་གི་དོན་རྣམས་ཀྱང་རིམ་པས་བརྗོད་པར་བྱ་སྟེ། མཐོ་རིས་ལ་སོགས་པ་ནས་གཞི་གསུམ་པའི་མཐར་ཐུག་པ་ནི་མཐོ་རིས་ཀྱི་མིང་ངོ། །དེ་ལ་སྭཿ་ཡ་སྒྲ་ནི་སརྒྒའི་སྒྲ་དང་ལྷན་ཅིག་སྤྱོད་པའི་ཕྱིར་ཕོ་ཉིད་དུ་ཐོབ་པོ། །མི་ཟད་པའི་ཚིག་  
གི་རྟགས་དང་གྲངས་སུ་བྱས་པ་རྣམས་ལ་ཟད་པ་མེད་པས་གཟུགས་སྣ་ཚོགས་པར་འགྱུར་ཞིང་དོན་དང་རྗེས་སུ་མཐུན་པའི་དབང་ལས་མི་གསལ་བའི་རྟགས་ཉིད་དུ་འགྱུར་རོ། །གང་ལ་རྟགས་ཀྱི་བྱ་བ་ཅི་ཡང་ཡོད་པ་མ་ཡིན་པ་དེ་མི་གསལ་བའི་རྟགས་རྣམས་ཏེ་མཐའ་ཡས་སོ། །དེ་ཡང་སྒེག་  
པ་གསལ་བ་ལས་བཤད་པ།  འདི་  ཨི་ཡམ་དང་ འདི་  ཨ་ཡམ་དང་ འདི་  ཨི་དམ་ཞེས་པ་རྣམས་དོན་གསལ་བར་གྱུར་པའི་སྒྲའི་འདུ་བྱེད་ཀྱི་རྒྱུ་སྒྲའི་ཆོས་ཀྱི་རྟགས་བུད་མེད་དང་སྐྱེས་པ་དང་མ་ནིང་རྣམས་སོ། །དེ་རྣམས་ལ་དའི་ལ་སོགས་པའི་འདུ་བྱེད་ཀྱི་རྒྱུ་ཨི་ཡམ་ཞེས་པས་དོན་གསལ་བར་སྟོན་པར་བྱེད་པ་ནི་བུད་  
མེད་དོ། །དེ་ནས་ཤས་ཀྱི་ན་ནི་སྐྱེས་པ་ལའོ་ཞེས་པ་ལ་སོགས་པའི་སྒྲའི་འདུ་བྱེད་ཀྱི་རྒྱུ་ཨ་ཡམ་ཞེས་པས་དོན་གསལ་བར་སྟོན་པར་བྱེད་པ་ནི་སྐྱེས་པའོ། །ཨི་ཀའི་ཨ་ཙ་ལ་སུ་པ་ལའོ་ཞེས་པ་ལ་སོགས་པའི་སྒྲའི་འདུ་བྱེད་ཀྱི་རྒྱུ་ཨི་དམ་ཞེས་པས་དོན་གསལ་བར་སྟོན་པར་བྱེད་པ་ནི་མ་ནིང་ངོ། །དེ་  
ལ་འདི་རྣམས་ནི་མ་ནིང་གི་རྟགས་ཏེ། ཤུདྡྷཾ།་ དག་པ་  མི་ཤྲཾ། ་ འདྲེས་པ་  སཾ་ཀཱིརྞྞཾ།་ ཀུན་ཏུ་བཀྲམ་པ་  ཨུ་པ་སརྫ་ནཾ།་ ཉེ་བར་བསྒྲུབ་པ་  ཨཱ་བིཥྚཾ།་ ཀུན་ཏུ་ཞུགས་པ་  ཨ་བྱཀྟཾ།་ མི་གསལ་བ་  རྣམས་སོ། །དེ་རྣམས་ལ་གཅིག་གི་འདུ་བྱེད་པའི་རྒྱུ་ནི་ཤུདྡྷཾ་སྟེ། ཁ་ཊཱཾ། བྲྀཀྵ་ཀུཎྜཾ། མོ་དང་ཕོ་དང་མ་ནིང་གི་རྟགས་སོ།།  
  
༄༅། །གཉིས་ཀྱི་འདུ་བྱེད་ཉེ་བར་སྨོས་པ་ནི་མི་ཤྲཾ་སྟེ། མ་རཱི་ཙི་ འོད་ཟེར་  ཨཱུ་རྨི་ དབའ་རླབས་  ཨུརྩི་ འོད་ཟེར་  ཚརྡི་ སྐྱུགས་པ་  ཀ་ཥཱ་ཡཾ།་ སྙིགས་མ་  ཀ་པཱ་ཊཾ། གསུམ་གྱི་འདུ་བྱེད་ཉེ་བར་སྨོས་པ་ནི་སཾ་ཀིརྞྞཾ་སྟེ། ཏ་ཊཱི།་ འདྲལ་  ཏ་ཊཿ་ཏ་ཊཾ། ཤྲྀཾ་ཁ་ལཱ། ཤྲྀཾ་ཁ་ལཱ་ ལྕགས་སྒྲོག་  ཤྲྀཾ་ཁ་ལཾ། ཁྱད་པར་གྱི་སྒྲའི་འདུ་བྱེད་སྨོས་པ་ནི། ཁྱད་པར་གྱི་གཟུགས་  
ཅན་ཨུ་པ་སརྫ་ནཾ་སྟེ། ཤུཀླ། ཤུཀླ། ཤུཀླཾ། པ་ཊཱི། པ་ཊུཿ་པ་ཊུ། ཁྱད་པར་ཉིད་ཀྱང་ངེས་པར་འདུ་བྱེད་པར་འོས་པ་ནི་ཨཱ་བིཥྚཾ་སྟེ། རང་བཞིན་གྱི་ཡུལ་ལ་གཙོ་བོའོ། །བྷརྱཱ་དཱ་རཱ་ ཆུང་མ་  ཀ་ལ་ཏྲཾ། རྟགས་ཀྱི་རྒྱུ་མཚན་གྱི་སྒྲ་འདུ་བྱེད་  
པར་འོས་པ་ནི། ཨ་བྱཀྟཾ་སྟེ།  ལྔ་  པཉྩ།  དྲུག་  ཥ་ཊ།  གང་  ཀ་ཏི། ཨུཙྩཻ་ མཐོ་བ་  ཡུ་ཡཾ།་ ཁྱེད་རྣམས་  ཝ་ཡཾ་་ ངེད་རྣམས་  ཞེས་པ་རྣམས་སོ། །གལ་ཏེ་དེ་ལྟར་བརྗོད་པ་དེའི་ཁྱད་པར་ནི་མ་ནིང་ཉིད་དེ། ར་མྱཾ་སྭཿ་བི་མ་ལ་ནཀྟཾ། ཞེས་འཇིག་རྟེན་ལ་བརྟེན་པའི་རྟགས་ཀྱི་ཕྱིར་རོ། །འོན་ཀྱང་མི་ཟད་པའི་སྡེ་དང་དོན་སྣ་ཚོགས་པར་ཡང་སྭའི་སྒྲ་  
བཀླགས་པས་ན་བདེ་འགྲོ་དང་འཇིག་རྟེན་གཞན་ལ་ཡང་མཐོ་རིས་ཀྱི་སྒྲ་ཡོད་དོ། །དེ་སླར་ཡང་འདིར་བསྟན་པ་ཅི་ཞེ་ན། སྐྱོན་མེད་ཀྱི་རྣམ་གྲངས་ཀྱི་ཕྱིར་ཞེས་པ་འགའ་ཞིག་གོ། །དེ་ལ་མཚན་མོའི་རྣམ་གྲངས་བརྗོད་པ་ནཀྟཾ་གྱི་སྒྲ་ཡང་སྟེ་འདིར་བརྗོད་པ། སྭའི་སྒྲ་འདི་ནི་  
པྲ་ཙུ་ར་རབ་ཏུ་སྦྱོར་བའོ། །འདི་ལྟ་སྟེ། མཱ་གྷཱ། ཨཱ་དྲྀ་ཤྱ་ཏཱ་དརཤ་ཏ་ལཱ་མ་ལེ་ཚ་ཡེ་བཱ་བའི་སྭཿ་ཆུ་གཏེར་ཆུ་རྣམས་ལའོ། །ཀ་ཕི་ནཱ་མངོན་པར་འབྱུང་བར་མཐོ་རིས་ནི་མཛེས་པ་སྟེ། བཀྲ་ཤིས་པ་མང་པོའི་རིན་པོ་ཆེའི་མེ་ལོང་ལྟ་བུ་ཉིད་དུ་འཐོབ་ཅིང་ཀུན་ཏུ་བརྟགས་ཤིང་བརྟགས་པའོ་ཞེས་སོ། །  
དེ་ནི་རྣམ་གྲངས་ཀྱིས་ཀྱང་ཉེ་བར་བསྟན་ཏེ། དེ་བཞིན་དུ་ཕལ་ཆེར་རབ་ཏུ་སྦྱོར་བའི་རྣམ་གྲངས་རྣམས་ཀྱིས་ཀྱང་དོན་སྣ་ཚོགས་པའི་སྡེ་ཚན་དུ་འཆད་དོ། །བཤད་པ་དང་བརྗོད་པ་དག་ཀྱང་དྲན་པ་གསལ་བར་བྱ་བའི་དོན་དང་ཡང་ན་མི་ཟད་པའི་ཚིག་གང་ཡིན་པ་ཉེ་བར་བླང་བའི་དོན་དུ་མཐོ་རིས་ཀྱི་  
སྒྲ་འདིར་ཡང་ཉེ་བར་བསྟན་ཏོ། །དེ་དང་པོར་ཉེ་བར་བླངས་པ་ནི་བཀྲ་ཤིས་པའི་དོན་དུའོ། །སྲྭྀ་སྒྲ་ལའོ། །ཀྭི་པ་བཙི་ཞེས་པ་ལ་སོགས་པས་བཙིའོ། །རྀ་ཛ་འགྲོ་བ་ལའོ། །དོན་དུ་མ་ཉིད་ཀྱི་ཕྱིར་གནས་པ་ལ་ཡང་ངོ། །དེ་སྐད་དུ་རྀ་ཛ་འགྲོ་བ་དང་གནས་པ་དང་ཉེ་བར་སྒྲུབ་པ་རྣམས་ལའོ་ཞེས་སོ།།  
  
ཨརྒྒ་ནི་གནས་སོ། །བྱེད་པ་པོ་ལའང་གྷ་ཉའོ། །ལེགས་པར་གནས་པས་ན་སརྒྒའོ།་ གནས་བཟང་  །ཡང་ན་བསོད་ནམས་ཕུལ་དུ་བྱུང་བས་བསྒྲུབས་པས་ན་སརྒྒའོ།་ བདེ་འགྲོ་  །ཀཾ་བདེ་བའོ། །དེ་ལས་བཟློག་པ་ཨ་ཀཾའོ། །དེ་འདི་ལ་མེད་པས་ནཱ་ཀ་ བདེ་ལྡན་ནམ་སྐྱོ་མེད་  སྟེ། དོན་གཞན་དུ་མ་ལའོ་ཞེས་  
པ་འདིར། སུ་པ་ལ་ཞེས་པ་འདི་རྗེས་སུ་འཇུག་པས་ཚིག་གཉིས་ཀྱི་བསྡུ་བའོ། །ན་ཁ་ལ་སོགས་པ་རྣམས་སོ་ཞེས་པས་ན་དབྱི་བ་མེད་དོ། །གསུམ་རྩེ་ན་ཞེས་པ་ནི་གསུམ་རྩེ་བར་བྱེད་པས་ཏེ། དི་བའི་སྒྲ་ལ་ཨི་ཀ་མཐའ་ཉེ་ལས་ཀའི་རྐྱེན་མཐར་བྱིན་ཏེ་  
དོན་གཞན་གྱི་བསྡུ་བའོ། །ཡང་ན་ཀཱ་ཀ་གུ་ཧ་ལ་སོགས་པ་བཞིན་མང་པོ་ལ་པྲ་ལ་སོགས་པ་མེད་པ་ལས་ཀའོ། །ལྷའི་གཙོ་བོ་ཚངས་པ་དང་དབང་ཕྱུག་དང་ཁྱབ་འཇུག་གསུམ་རྩེ་བའི་གནས་སོ། །སྐབས་གསུམ་གནས་དང་ལྷའི་འཇིག་རྟེན་ནི་དྲུག་པའི་བསྡུ་བའོ། །གནས་ནི་གཞིའོ། །  
འཇིག་རྟེན་ནི་གནས་སོ། །རོལ་པ་ཞེས་པ་ནི། མང་པོ་ལ་ག་མི་ལེས་ཌོ་པའོ། །གོ་རཽ་ལས་རང་གི་དོན་ལ་ཞེས་པས་གོའི་སྒྲས་ཉེ་བར་མཚོན་པའི་ཕྱིར་དཡོ་ལས་ཀྱང་ཨཽ་ཉིད་དོ། །དཡོཿ་དྱཱ་བཽ་དེར་རྩེ་བར་བྱེད་པས་ན་རོལ་པའོ། །འདི་ནི་ཨུ་ཎ་ལ་སོགས་པས་དེ་བི་ཏེ་ཞེས་པས་ཡིན་ལ། པུརྞ་ཙནྡྲ་  
ནི་འདིར་དི་ཝའི་ཨུ་ཏ་ཅེས་བཞེད་དོ་ཞེས་ཨུ་ཎ་སོགས་ཀྱི་ཌི་པ་ལ་རྐྱེན་གྱིས་དི་ཝའི་སྦྲ་གཅིག་ཐོས་པ་རིང་ནས་བོད་པ་ལའོ་ཞེས་པ་འདིར་མདོ་ཡིས་བསྒྲུབས་སོ། །སྒྲའི་ཆོས་ཉིད་ཀྱི་ཕྱིར་རྟགས་གཉིས་ཞེས་པ་དེའི་ཁྱད་པར་གྱིས་བུད་མེད་ཉིད་དོ། །དེ་ལྟར་ཡང་ཤས་ཀྱི་ན་ནི་སྐྱེས་པ་ལའོ་  
ཞེས་པ་འདིར་རདྣ་་ ཙནྡྲ་པ་ལ་འགྲེལ་བཤད་སྟོང་ཕྲག་བཅུ་གཉིས་པ་མཛད་པའི་སློབ་དཔོན་  མ་ཏིའིོ།  །མ་ནིང་  ཥཎྜ་ཀཱ་ན། པཎྜ་ཀཱ་ན།་ མ་ནིང་  དོན་ལ་སྐྱེས་པའི་དངོས་པོ་མེད་པ་ལ་ཡང་རང་བཞིན་གྱི་སྐྱེས་པའི་རྟགས་མངོན་པར་བརྗོད་པ་ནི་སྒྲའི་ཆོས་ལས་རྟགས་སུ་གྱུར་པའོ། །དཔེར་ན། དང་པོར་རང་ལས་བུ་གཉིས་སྐྱེས་གྱུར་ཏེ། །ན་ར་དང་ནི་སྲེད་མེད་བུ་དག་གོ། །  
ཞེས་པ་ལ་སོགས་པའི་བཤད་པའི་དོན་གཉིས་ཀྱི་སྒྲ་སྦྱར་བ་ལྟ་བུའོ། །གཞི་གསུམ་ཞེས་པ་ལ་གཞི་ནི་གནས་ཏེ། གཞིའི་སྒྲ་ལ་པིཥྚ་ཡ་ཞེས་པ་ཡང་སྐྱེས་པ་དང་མ་ནིང་གི་རྟགས་ཉིད་ཀྱི་ཕྱིར་དྲུག་པའི་བསྡུ་བ་དང། ཚིག་ཕྱི་མའི་  
  
༄༅། །དོན་གཙོ་བོ་ཉིད་ཡིན་པའི་ཕྱིར་རྟགས་ཀྱི་གཙོ་བོའི་གཟུགས་ཀྱི་དབྱེ་བས་མ་ནིང་ཉིད་དང་དམིགས་བསལ་ལ་སྐྱེས་པ་དང། མ་ནིང་ཉིད་དུ་ཡང་ཐོབ་པས་སླར་ཡང་མ་ནིང་ཉིད་དུ་བསྒྲུབ་པའོ། །འདི་ཉིད་མ་ནིང་གི་ཚིག་ཏུ་ཤེས་པར་བྱེད་པ་ཡང། ལོ་ཀཿ་པིཥྚ་ཡཾ།་ གཞི་  བཧུ་བ་ནཾ།་ གནས་སམས་  
ཞེས་གཟུགས་ཀྱི་དབྱེ་བ་བཤད་པས་རྟགས་གཞན་གྱི་ཡང་རྟགས་ཀྱི་གཞིའི་སྒྲ་གསལ་བར་བྱེད་ཅེས་སོ། །གཞི་ནི་འཇིག་རྟེན་ཏེ་མེའི་འགྲོ་བའི་གནས་སོ་ཞེས་རིན་ཆེན་མཛོད་དུའོ། །འཆི་མེད་ཕྲེང་བར་ཡང་གནས་དང་གཞི་ནི་སྐྱེས་བུའི་རྟགས་སོ་ཞེས་པ་སྟེ་འདི་ནི་རྟགས་  
བསྡུས་པའི་སྡེ་ཚན་གྱི་མཐར་ཐུག་པ་མ་ལུས་པར་ཤེས་པར་བྱ་ཞིང་ཁྱད་པར་རབ་ཏུ་སྦྱར་ཏེ་འཆད་པར་བྱེད་དོ། །འཆི་མེད་ཅེས་པ་ནས་ལྷའི་མཐར་ཐུག་པ་ཚིགས་སུ་བཅད་པ་གསུམ་གྱིས་ལྷ་སྤྱི་རྣམས་ཏེ། རིགས་ཀྱི་སྒྲ་ཡིས་རིགས་དང་ལྡན་པ་གསལ་བར་མངོན་པར་བརྗོད་པ་ན་གསལ་བ་རྣམས་  
ནི་མང་པོ་ཉིད་ཀྱི་ཕྱིར་མང་པོའི་ཚིག་གིས་ངེས་པར་བསྟན་ཏོ། །འཆི་བར་བྱེད་པས་ན་འཆི་བའོ། །ན་ཉ་ལས་ཛ་ར་མ་ར་མི་ཏྲ་མྲྀ་ཏ་ལ་ཞེས་སྭ་ར་དང་པཱུ་ཏྲའི་ཚིག་ཕྲད་ལས་མྲྀང་ལས་ཨས་ཀྱི་རྐྱེན་ནོ། །འདི་ལ་འཆི་བ་མེད་པས་འཆི་མེད་རྣམས་སོ། །རྟག་ཏུ་ལོ་ཉི་ཤུ་རྩ་ལྔ་ལོན་པ་ལྟ་བུར་གནས་པའི་ཕྱིར་  
འདི་ལ་རྒ་བ་མི་སྣང་བས་ན་རྒས་མེད་དེ་དོན་གཞན་གྱི་བསྡུ་བའོ། །རྩེ་བར་བྱེད་པས་ན་བྱེད་པ་པོ་ལ་སོགས་པས་ཨ་ཙ་་ བླ་ཐབས་  རྐྱེན་ནོ། །འདི་ལ་སྐྱེ་བ་དང་གནས་པ་དང་འཇིགས་པའི་བདག་ཉིད་ཡོད་པས་སྐབས་གསུམ་མོ། །མི་རྣམས་ཀྱི་བཞིན་དུ་ན་བ་དང་རྒ་བས་ཡོངས་སུ་འགྱུར་ཞིང་ཟད་པ་ནི་མི་ལྡན་ཏེ་  
ལོ་ཉི་ཤུ་རྩ་ལྔ་ལོན་པ་ལྟ་བུས་སྐྱེ་ཞིང་གནས་པ་དང་འཆི་བར་ཡང་བྱེད་པས་སོ། །རྣམས་སད་ནི་གཉིད་མེད་དེ་རྟག་ཏུ་སད་པའོ། །ཛྙཱ་ཀྲཱྀ་པྲཱྀ་ཨི་ཀ་ཉེ་ལས་ཀའོ། །བཅུད་ལྡན་ཞེས་པ་ལྷ་དང་ལྷ་མ་ཡིན་རྣམས་ཀྱིས་རྒྱ་མཚོ་བསྲུབས་ཏེ། ལྷ་མོ་དཔལ་མོ་བྱུང་བ་ཁྱབ་འཇུག་གིས་ཁྱེར། ཟླ་བ་  
ཕྱེད་པ་བྱུང་བ་དབང་ཕྱུག་གིས་སྤྱི་བོའི་རྒྱན་དུ་བྱས། དུག་བུམ་པ་གང་བྱུང་བ་དབང་ཕྱུག་གིས་མགྲིན་པར་བཞག་པས་མགྲིན་པ་སྔོན་པོར་སེང། ཆང་བུམ་པ་གང་བྱུང་བ་དེ་ལྷ་རྣམས་ཀྱིས་ཁྱེར་བས་སུ་ར་སུ་ར་ཞེས་གྲགས་ཏེ་ཆང་ངམ་རྒྱ་མཚོའི་བཅུད་དམ་བདུད་རྩིར་ཡང་རུང་ངོ། །རྒྱ་མཚོ་བསྲུབས་པ་  
  
།དེ་ཡང་ཆང་ཡོངས་སུ་གཟུང་བས་ལྷ་རྣམས་ལ་བཅུད་ལྡན་ཞེས་མངོན་པར་གྲགས་སོ་ཞེས་བཤད་དོ། །ལྷའི་སོར་མོ་ལ་སོགས་པའི་ཚིགས་རྣམས་མཛེས་པས་ན་ཚིགས་བཟང་ངོ། །ཡང་ན་འདི་རྣམས་ཀྱི་ལུས་  
ཤེན་ཏུ་བཟང་བས་སོ། །འདི་རྣམས་ཀྱི་ཡིད་ལ་བསམ་པ་ཙམ་གྱིས་དགོས་འདོད་ཐམས་ཅད་འགྲུབ་པས་ཡིད་བཟང་ངོ། །སུམ་རྩེན་དབང་ནི་བདེ་འགྲོའི་དབང་པོ་སྟེ་གཙོ་བོ་རྣམས་སོ། །མཐོ་རིས་ཀྱི་སྒྲ་དྱཽ་ཞེས་པ་ནམ་མཁའ་ལ་བརྟེན་པས་ཏེ། པྲྀ་ཥོ་ད་ར་ལ་སོགས་པ་ཉིད་ཀྱི་ཕྱིར་ཨོ་  
ཡིག་ནི་ཨཽ་ཉིད་དུ་བྱས་པའོ། །སྐབས་གསུམ་གྱི་ལྷག་མར་ནི་དི་ཝ་ཨཏ་མཐའ་ཅན་དུ་བཤད་དོ། །གཞན་ཡང་མཐོ་རིས་ཀྱི་འཇིག་རྟེན་ལ། ལྷའི་འཇིག་རྟེན་དང། སྱཱ་ད་བ་རོ་ཧ་དང། འབྲས་བུ་འབྱུང་བ་དང། མནྡ་ར་དང། སཻ་བི་ཀ་དང། བརྒྱ་བྱིན་གྱི་གནས་དང། མཁའ་དང་  
གནམ་དང། ནམ་མཁའ་ཞེས་སོ། །ཨར་དང་ཨུཎ་དང་ཨ་ཏ་མཐའ་རྣམས་ཀྱང་རྟགས་རྗེས་སུ་བསྟན་པར་ཀློག་སྟེ། དེ་བ་ཌིམྦ་ནི་ཀུ་ཏུམྦ་དི་བོ་ལྭ་མྲ་ཞེས་རྟ་དབྱངས་ཀྱིས་ཀྱང་སངས་རྒྱས་ཀྱི་སྤྱོད་པ་རབ་ཏུ་སྦྱོར། མི་མཛེས་པ་མེད་པ་དང་ནོ་བི་ནཱ་པུ་རཾ་མ་རུ་ཏཱ་ཏཱ་བྲྀཏྟ་བ་དཧི་ཡ་ཐཱ་དི་ཝཾ་ཞེས་སོ་  
བྲྀ་ཥི་ཏཀྵི་ར་ཛི་བནྡྷི་པྲ་ཏི་དི་བི་ཡུ་རྣམས་ལ་ཀ་ནི་ནའོ་ཞེས་པས་མང་པོ་ཉིད་དང་འབའ་ཞིག་པ་ལས་ཀྱང་དི་བི་ལས་ཀ་ནི་ནའོ། །དེ་ཡིས་དི་བཽ་་ མཐོ་རིས་སྣང་བྱེད་  ཀ་ས་ཞེས་པ་ནི་བྷ་གའི་འགྲེལ་བ་མཛད་པའིོ། །དི་བི་ལས་ཨུཏ་ལ་བྱས་པའི་སྒྲ་ཕ་རོལ་ལ་དགག་པ་མེད་པའི་ཕྱིར་ཨུ་ཡིག་ཉིད་ཡཎ་ཏུ་བསྒྱུར་  
བས་དི་བཽ་ཀ་ས་ཞེས་པ་ནི་སློབ་དཔོན་བྱམས་པ་སྲུང་བའ། །མེང་གི་ཕྲེང་བར་ཡང་སྒྲ་ཕ་རོལ་ལ་དགག་པ་མེད་པའི་ཕྱིར་ཡཎ་རབ་ཏུ་སྦྱར་བས་མཐོ་རིས་ལ་ནམ་མཁའ་དང་གནམ་ཞེས་བཤད་པ་མཐོང་ངོ། །ཨ་དི་ཏི་ནི་མི་སྦྱིན་ཏེ་དྲང་སྲོང་འོད་སྲུངས་ཞེས་བྱ་བའི་ཆུང་  
མའོ༑ །དེ་ལ་ཨེ་ར་ཀིནྟ་ཞེས་པས་དའི་ཤ་ཨི་ཏ་ལ་དང་ཨཱ་ས་ཨཱུད་ཅེས་པས་བུ་རྒྱུད་ལ་ཨེདྷ་ཀའོ། །དེ་བ་ས་ལས་ཨནྟི་འཇུག་པ་ལས་ཀྭི་པའོ། །སཔྟ་མི་ལས་མང་པོ་ལའོ་ཞེས་པས་འཇིག་གོ། །སུ་ཥ་མ་ལ་སོགས་པ་ཉིད་ཀྱི་ཕྱིར་ཥ་ཉིད་དོ། །འཇིག་པ་ཡང་འདོད་དོ། །འདིའི་  
  
༄༅། །མགྲིན་པ་དང་ལག་པ་དང། རྐང་པ་རྣམས་ལ་བཀྲ་ཤིས་པའི་རི་མོ་ཡོད་པས་ལེགས་བྲིས་སོ། །བསྔགས་པ་ལ་ཨརཤ་སོགས་ལས་ཨ་ཙའོ། །མི་སྦྱིན་དགའ་ཞེས་པ་དེའི་བུ་རྣམས་སོ། །ཨ་དི་ཏིའི་བུ་ཡིན་པས་ན་ཨ་དི་ཏིའི་བུ་སྟེ། འདིར་ཨ་དི་ཏི་ལ་ཎྱའོ། །  
རྀ་ཡིག་ཞེས་བྱ་བ་ལྷ་རྣམས་ཀྱི་དང་པོའི་མའི་མིང་སྟེ་དེ་ལས་བྱུང་བས་རྀ་ཡིག་བུ་ཞེས་སྐབས་གསུམ་གྱི་ལྷག་མ་ལས་འབྱུང་ངོ། །དེའི་ཕྱིར་བྷ་བནྟི་ལའོ་ཞེས་པ་དང་ཤཾ་ཀུ་ལ་སོགས་པ་རྣམས་སོ་ཞེས་པས་ཀུ་རཏ་དང་ཏ་དབྱི་བ་འང་ངོ། །གཉིད་མེད་བས་རྨི་ལམ་ཡང་མེད་དོ། །མརྟྱཱ་ནི་  
འཆི་བ་སྟེ། མྲྀ། གྲཱྀ། བཱ་ཧ་སི། ཎ་མི། ད་མི། ལླ་སྲཱི། ཧུརྦི་རྣམས་ལས་ཏན་ནོ། །སཱུ་ར་སརྣྟ་ཀྵེ་མ་པ་བིཥྛ་ལས་སོ་ཞེས་པས་རང་དོན་ལ་ཡ་ཏའོ། །མི་འཆི་བས་འཆི་མེད་དེ་འཆི་བ་མེད་པའི་ཆོས་ཅན་རྣམས་སོ། །འདིའི་ཟས་བདུད་རྩི་ཡིན་པས་ནི་བདུད་རྩི་ཟས་སོ། །མེ་ལ་སྲེག་བླུགས་  
བྱས་པ་ལྷ་རྣམས་ཀྱིས་ཐོབ་པས་ན་བསྲེག་བྱ་ཟ་བའི་དོན་དུ་འདིའི་ཞལ་མེ་ཡིན་པས་ན་མེ་ཞལ་ལོ། །མཆོད་སྦྱིན་ཟས་ཞེས་ཀྱང་བྱའོ། །ཀྲ་ཏྱ་ལ་ཟ་བར་བྱེད་པ་ལ་ཀྭི་པའོ། །འདི་རྣམས་ཁྲོས་པའི་དམོད་པའི་མཚན་ཉིད་ཅན་གྱི་ཚིག་ནི་མདའ་སྟེ་མདའི་བྱ་བ་བྱེད་པའི་ཕྱིར་ཚིག་མདའོ། །ལྷ་མ་  
ཡིན་རྣམས་འཇོམས་པས་ན་ལྷ་མིན་དགྲའོ། །འདི་རྣམས་ལ་ཚོགས་བཟང་པོ་ཡོད་པས་ན་ཚོགས་བཟང་ངོ། །དེ་འདིའི་ལྷ་ཞེས་པས་ཚིག་ཕྲད་ལས་དེ་བ་ལས་རང་གི་དོན་ལ་ཏ་ལའོ། །ཏལ་ལ་ཨཱི་ཏ་ཨཱུཏ་ལས་ཀྱང་ངོ་ཞེས་པས་བུད་མེད་ཉིད་དོ། །ལྷ་ཉིད་ཁོ་ན་ལྷ་སྟེ་པྲ་ཛྙཱ་ལ་སོགས་  
པ་རྣམས་ལས་ཡང་ནའོ་ཞེས་པས་ཨ་ཎའོ། །རང་གི་དོན་ཅན་གྱི་རང་བཞིན་ལས་རྟགས་རྣམས་ཨ་བ་ལ་རྗེས་སུ་མི་འཇུག་ཅེས་པས་སྐྱེས་པ་དང་མ་ནིང་ཉིད་དོ། །ཉི་མ་སྣ་ཚོགས་ཞེས་བྱ་བ་ལ་སོགས་པ་ནི་ཚོགས་པའི་ལྷ་སྟེ་འདུས་པར་གྱུར་པའི་ལྷ་རྣམས་སོ། །དེ་ནི་ལྷ་རྣམས་  
འདུས་པའི་བྱེ་བྲག་ཏུ་བཤད་པས་ཚོགས་པའི་ལྷའི་སྒྲར་བརྗོད་དོ་ཞེས་པའི་དོན་ཏོ། །དེ་ལ་ཉི་མ་བཅུ་གཉིས་ཏེ། །སྣ་ཚོགས་ལྷ་རྣམས་བཅུ་རུ་དྲན། །ནོར་ལྷ་བརྒྱད་དུ་ཡང་དག་བཤད། །དེ་བཞིན་དགའ་ལྡན་སུམ་ཅུ་དྲུག་འོད་གསལ་དྲུག་ཅུ་རྩ་བཞི་དང། །རླུང་ལྷ་ཞེས་བྱ་བཞི་བཅུ་  
  
༑ཕྲེང་བ་ཆེན་པོ་ཞེས་བྱ་བ། །དེ་བཞིན་ཉིས་བརྒྱ་ཉི་ཤུའོ། །གྲུབ་པ་ཞེས་བྱ་བཅུ་གཉིས་བཤད། །དྲག་པོ་རྣམས་ནི་བཅུ་གཅིག་བརྗོད། །འདི་དག་ཚོགས་པའི་ལྷ་རྣམས་སོ། །དེ་ལ་ཉི་མའི་་ ཉའ་སོ་  རང་་ རང་གི་  མིང་རྣམས།་ ནི་འདི་ལྟ་སྟེ་  །དབང་ ་  པོ་བྱེད་ ་  པོ་ལམ་ ་  པ་དང། །ཆར་ ་  འབབ་སྟོད་ ་  བྱེད་སྔོན་ ་  མིན་  
འཕགས་ ་ ། །མི་ ་  གཟུགས་ཁྱབ་ ་  འཇུག་འོད་ཅན་ ་  དང། །ཆུ་ ་  བདག་བཤེས་ ་  གཉེན་ཉིད་ཀྱང་ངོ། །ནོར་ ་  དང་སེམས་ ་  དཔའ་མཆོད་སྦྱིན་དང། །གསལ་ ་  བ་ ་  དུས་དང་འདོད་ ་  ཁུར་མིག་ ་  །སྐྱེས་ ་  བུ་གཡོན་ ་  དང་དངོས་ ་  པོ་སྟེ། །དེ་རྣམས་སྣ་ཚོགས་ལྷ་རུ་བསྒྲགས། །  
ཆུ་ ་  དང་བརྟན་པ་ ་  ཟླ་བ་ ་  དང། །འཛིན་ ་  བྱེད་རླུང་ ་  དང་མེ་ ་  དང་ནི། །ནམ་ ་  ལངས་འོད་བྱེད་ཅེས་བྱ་བ། །བརྒྱད་པོ་ནོར་གྱི་ལྷ་རུ་དྲན། །ཤེད་ ་  དང་ཡིད་ ་  རྗེས་ཁྱབ་ ་  འཇུག་དང། །ཤེད་ ་  བུ་མི་ཡི་བུ་རྣམས་ནི། །དེ་བཞིན་དུ་ནི་དཀའ་ ་  ཐུབ་གཏེར། ། ་  མུ་ཁྱུད་ ་  ངང་པ་ཆོས་ ་  དང་གྲགས་ ་ ། །ཉིན་ ་  མཚན་  
མཉམ་ ་  བྱེད་ལས་ ་  སྐྱེས་ཏེ། །གྲུབ་པའི་ལྷ་རྣམས་བཅུ་གཉིས་གྲགས། ། ་  མ་སྐྱེས་རྐང་གཅིག་འཕེལ་ ་  དང་བསྟོད་ ་ ། །དྲག་ ་  པོ་དང་ནི་ ་  བརྩོན་འགྲུས་ལྡན། ། ་  འཕྲོག་བྱེད་དེ་ནས་བདེ་ ་  འབྱུང་དང། །སྤྱན་ ་  གསུམ་གཞན་ ་  ལས་རྒྱལ་བ་དང། ། ་  དབང་ལྡན་དང་ནི་ ་  ས་གསུམ་པ། །དྲག་པོ་བཅུ་  
གཅིག་ཤེས་པར་བྱ། །ལྷག་མ་རྣམས་ནི་ལུང་ལས་ཤེས་པར་བྱ་སྟེ། འདིར་ནི་མངས་པའི་འཇིགས་པས་མ་བརྗོད་དོ། །ཨ་ཤིང་ལ་ཊི་ཀ་ཤི་ཁ་ཊི་བི་ཤ་ལས་ཀྭ་ནའོ། །འདི་ལ་དུག་སྣ་ཚོགས་ཡོད་པས་རྟགས་གཞན་དུ་འགྱུར་བ་མ་ཡིན་པའོ། །ན་ནཱ་ཤུ་ཎྠྱཱཾ་སྐྱེས་པ་སྟེ་ལྷའི་རབ་ཏུ་དབྱེ་བ་  
མ་ལུས་པ་ལ་གསུམ་རྣམས་ཞེས་དྲག་པོའོ། །གྲུབ་པ་དང་སྣ་ཚོགས་ལ་ཡང་དྲག་པོ་རྣམས་ཀྱང་ཞེས་པ་ལ་སོགས་པ་སྔོན་གྱི་རབ་ཏུ་སྦྱོར་བ་བསྟན་པའི་ཕྱིར་དང། རབ་ཏུ་བྱེད་པ་མ་ལུས་པ་འགྲེལ་བར་བྱེད་པའི་ཕྱིར་དང་མིང་གི་གཙོ་བོ་གཞན་མ་ཡིན་པའི་ཕྱིར་སརྦ་ལ་སོགས་པའི་བྱ་བ་རྣམས་  
མི་འགོག་གོ་ཞེས་རྟོག་པར་བྱེད་དོ། །བ་ས་གནས་ལའོ། །པ་ཊ་ཨ་སི་བ་སི་ཏྲ་པི། ཧ་ནི། མ་ནི། ཨནྡི། ཀནྡི། བནྡི་རྣམས་ལས་སོ་ཞེས་པས་ཨུའོ། །དགའ་བར་བྱེད་པ་ལ་ཏུ་ཊའོ། །དེ་རྣམས་ལ་བྱེད་པ་ལྡན་པ་ལས་རང་རང་ཡོངས་སུ་སྨོས་པས་ཏུ་ཥྚ་དགའ་བ་ཉིད་ལས་ཞེས་པས་སུ་བའོ། །  
  
༄༅། །བྱིངས་ལས་འགྲོ་བའི་དོན་མེད་པ་དང་ལས་མེད་པ་དང་གཞི་ལ་ཡང་ངོ་ཞེས་པས་ཀྟའོ། །ཤིན་ཏུ་ཕུལ་དུ་བྱུང་ཞིང་མཛེས་པ་ལ་གསལ་བའི་ངང་ཚུལ་གྱི་ཕྱིར་འོད་གསལ་ལོ། །སྠཱ། བྷཱས། ཞེས་པས་ཝ་རའི་རྐྱེན་ཡང་ངོ། །ཕྲེང་ཆེན་ཞེས་པ་འདི་རྣམས་ཀྱི་གྲལ་བསྒྲིགས་པ་  
སྟེ༑ ཐུན་མོང་བའི་སྒྲུབ་པ་ལས་མིང་ལ་ཡང་ཡཱ་བ་སོགས་རྣམས་ལས་ཀ་ནའོ། །ཕྲེང་ཆེན་ཞེས་པའི་ལྷ་འདི་རྣམས་ལ་རྒྱལ་པོ་ཆེན་པོ་ཞེས་པ་ནི་ལེགས་པའི་ལམ་ལ་བསྔགས་པར་སློབ་དཔོན་དཔའ་བོས་སོ། །བྲཱྀ་ཧྱ་ལས་ཡ་ཏ་དང་ཨི་ནིས་ཀྱང་ངོ་ཞེས་པས་ཋ་ནའོ། །བསྒྲུབ་པར་བྱ་བས་ན་བསྒྲུབ་  
བྱ་སྟེ༑ རྀ་དང་ཧལ་ལས་ཎྱ་ཏའོ། །རིག་པ་ནི་མིག་སྨན་དང་སྔགས་ལ་སོགས་པ་སྟེ། འཛིན་པར་བྱེད་པ་ལ་ཨ་ཙའི་རྐྱེན་ནོ། །རིག་པ་འཛིན་པ་ནི་མེ་ཏོག་སོ་ཅན་ལ་སོགས་པ་རྣམས་སོ། །འདི་གནས་གཞན་དུ་མ་བཤད་པས་ན་རྟགས་ཀྱི་དབྱེ་བ་བཤད་པའི་ཕྱིར་དུ་ཟླས་དབྱེར་གསལ་ལོ།།  
རྣམ་གྲངས་ནི་ར་བྷ་སའི་མཛོད་ལས། རིག་འཛིན་འདོད་པའི་གཟུགས་ཅན་དང། །མཁའ་སྤྱོད་བདེན་དང་ལང་ཚོ་ཅན། །ཞེས་སོ། །ཆུ་སྐྱེས་ནི་ལྷའི་བཙུན་མོ་སྟེ་ལྷའི་སྨད་འཚོང་ཨུརྦ་ཤི་ལ་སོགས་པའོ། །ཡཀྵ་མཆོད་པ་ལའོ་ཞེས་པ་ཙུ་ར་ལ་སོགས་པའི་ལྷག་མ་ལ་མཆོད་པ་བྱེད་དོ་  
ཞེས་པས་ཨ་ཙ་རྐྱེན་ནོ། །ཡཀྵ་གནོད་སྦྱིན་ཏེ་ལུས་ངན་ལ་སོགས་པ་རྣམས་སོ། །སྲིན་པོ་ནི་འཇིགས་སུ་རུང་བ་ལ་སོགས་པ་རྣམས་སོ། །དྲི་ཟ་ནི་ལྷའི་གླུ་མཁན་ཏེ་སྒྲ་ངན་སྤངས་དང་དབྱངས་འདེམ་ལ་སོགས་པའོ། །མི་འམ་ཅི་ནི་མིའི་ལུས་པོ་ལ་རྟའི་གདོང་པ་ཅན་ལ་སོགས་པ་གླུ་  
དབྱངས་ཀྱི་རྩེ་བའོ། །ཤ་ཟ་ནི་སེམས་ཅན་གྱི་བྱེ་བྲག་ཤ་རྗེན་ཟ་བ་ལུས་ངན་པོའི་རྗེས་སུ་སྤྱོད་པ་རྣམས་སོ། །པྲྀ་ཥོ་ད་ར་ལ་སོགས་པ་ཉིད་ཀྱི་ཕྱིར་པི་ཤི་ཏ་ནི་པི་རུ་བསྒྱུར་ཞིང། ཨཱ་ཤ་ཡང་ཤཱ་ཙ་རུ་བསྒྱུར་བ་པི་ཤཱ་ཙའོ། །ཤ་ཀུ་ནི། ཤ་ཀུནྟི། པི་ཤཱ་ཙ། པི་ཤཾ་གཱ། ཤ་པ་ཐ། ནི་ཤཱ་ཐ་  
ཀྲྀ་ཤ། ཨ་ནུ་ཀི་ཤོ་ར་རྣམས་སོ་ཞེས་དྲོ་བའི་དབྱེའོ། །གཏེར་རྣམས་འཛིན་པར་བྱེད་པས་ན། ཀྲྀ་བྲྀ་ཥི། མྲྀ་ཛི། ཤཾ་སི། དུ་ཧི། གུ་ཧ་ལས་ཞེས་པས་ཀྱང་སའི་རྐྱེན་ནོ། །མིང་ལ་ཡཱ་བ་སོགས་ལས་ཀ་ནའོ། །ཡང་ན་གསང་བར་བྱེད་པས་ན་ཌ་ཞེས་པས་ཌའི་རྐྱེན་ནོ། །གུ་ཧྱ་ཀ་  
  
།གྲུབ་པ་ནི་ཆུང་དུ་ལ་སོགས་པའི་ཡོན་ཏན་དང་ལྡན་པའོ། །འབྱུང་པོ་ནི་འགའ་ཞིག་སྐད་ཆེན་པོས་སྨྲ་བར་བྱེད་པ་ཤ་ཐའི་བྱེ་བྲག་སྟེ། ཁ་འོག་ཏུ་ལྟ་བ་དང་སྟེང་དུ་ལྟ་བ་ལ་སོགས་པ་རྣམས་  
སོ༑ །བྷཱུ་ཏ་ལ་སྦྱོར་བ་ལས་ཨརཤ་སོགས་ལ་ཨ་ཙ་རྐྱེན་ནོ། །དེ་རྣམས་ལ་ལྷ་ལས་བྱུང་བའི་སྒྲ་བརྗོད་པར་བྱ་སྟེ། དེ་རྣམས་ཉིད་དང་པོ་ལྷ་རྣམས་ཀྱི་རྒྱུར་བྱས་པ་ལས་བྱུང་བའི་ཕྱིར་རོ། །ཡང་ན་ལྷ་རྣམས་བཞིན་དུ་མའི་སྐྱེས་གནས་ལས་མ་བྱུང་བས་ན་ལྷའི་སྐྱེ་གནས་ཅན་ཞེས་པའོ། །  
ཚིགས་སུ་བཅད་པ་གཅིག་གིས་ལྷ་མ་ཡིན་གྱི་མིང་སྟེ། རྒྱ་མཚོ་བསྲུབས་པ་ལས་བྱུང་བའི་བཅུད་ལྷ་རྣམས་ཀྱིས་བདག་ཏུ་བྱས་ཏེ། ལྷ་མ་ཡིན་རྣམས་ཀྱིས་མ་ཐོབ་པས་ཨ་སུ་ར་ཞེས་བྱ་སྟེ། བཅུད་མི་ལྡན་པ་ཞེས་པའོ། །དོ་ཀུན་ཏུ་འགེམས་པ་ལའོ། །མིང་ལཀྟི་ཡང་ངོ། །དོ། སོ། མཱ་  
སྠཱ་རྣམས་ཀྱི་ཏི་ལ་ཨ་ཏིའོ་ཞེས་སོ། །ཕ་དྲང་སྲོང་འགྲོ་སྐྱོང་གསེར་ཅན་ལ་སོགས་པ་དང། མ་སྦྱིན་བྱེད་མའི་བུ་ཡིན་པས་ན་སྦྱིན་སྐྱེས་སོ། །དི་ཏྱ་ལ་དི་ཏྱ་ལས་ཞེས་པས་འདིས་ཎྱཱི་རྐྱེན་ནོ། །ཚིག་ལས་ནི་ཨེ་ར་ཀིནྟ་ཞེས་པ་དང་དའི་ཥ་ཨཱུཏ་ཨཱ་ས་ཞེས་སོགས་ཀྱིས་དྷ་ཀ་རྐྱེན་ནོ། །གཞུ་སྐྱེས་ནི་  
གཞུ་ཞེས་བྱ་བའི་མ་ལས་སྐྱེས་པ་ལྷ་མ་ཡིན་བདེ་མཆོག་ལ་སོགས་པའོ། །སྔོན་དྲང་སྲོང་གསལ་བ་ཞེས་བྱ་བ་ལ་མི་སྦྱིན་དང་སྦྱིན་མ་དང་ད་ནུ་ཞེས་བྱ་བ་ལ་སོགས་པ་བུ་མོ་བཅུ་གསུམ་ཡོད་པ་ལས་དི་ཏི་སྟེ། སྦྱིན་མ་ཞེས་བྱ་བ་ནི་ལྷ་མ་ཡིན་རྣམས་ཀྱི་དང་པོའི་མའོ། །སྦྱིན་སྐྱེས་དང་སྦྱིན་བྱུང་ཞེས་པ་  
ལ་སོགས་པའི་ལྷ་མ་ཡིན་གྱི་མིང་གི་དབྱེ་བ་ནི་མིང་ལས་དྲངས་པའི་ཁྱད་པར་ཏེ། མཚུངས་པའི་ངང་ཚུལ་གྱི་ཕྱིར་དང་ལྷན་ཅིག་སྤྱོད་པའི་ཕྱིར་ཐ་སྙད་གཅིག་པ་ཉིད་དུ་བསྟན་པ་ལས་དབྱེ་བ་མེད་པར་འབྲེལ་ལོ། །དེ་བཞིན་དུ་སྒྲོལ་བ་པོས་བཤད་པའི་སྦྱིན་བྱུང་དང་སྦྱིན་སྐྱེས་རབ་ཏུ་སྦྱར་བ་དེ་ཡང་སྦྱིན་  
སྐྱེས་ཐོབ་པ་ལ་དཔལ་ཞེས་དྲངས་པ་ཉིད་འོས་པར་ཟད་དོ། །སྦྱིན་སྐྱེས་དང་སྦྱིན་བྱུང་ནི་དཔེར་ན། གསེར་ཅན་གྱིས་བཤད་པ། དཱ་ན་བ་མི་བ་དཱཾ་ཥྚ་བི་བྷིནྣ་བཀྵ་ སྠ་ལམ་ཞེས་སོ།  །དོན་དམ་པའི་དབྱེ་བ་ལ་བརྟེན་ནས་ནི་ཐུབ་པ་དང་མི་དག་བཞིན་སྦྱིན་སྐྱེས་དང་སྦྱིན་བྱུང་ངོ་ཞེས་པ་མཱ་གྷ་བཞེད་དོ། །  
  
༄༅། །དབང་པོའི་དགྲ་ཞེས་ཀྱང་བྱའོ། །བ་སངས་སློབ་མ་ནི་ལྷ་མ་ཡིན་རྣམས་གཟའ་བ་བ་སངས་ཀྱི་སློབ་མའོ། །སྔོན་གྱི་ལྷ་ཞེས་པ་ཁྱད་པར་གྱི་བསྡུ་བ་སྟེ། སྔོན་ལྷའི་གནས་ལྷ་མ་ཡིན་གྱི་ཡིན་པ་ལ་དེ་ལྷ་རྣམས་ཀྱིས་ཕྲོགས་ནས་ལྷ་མ་ཡིན་རྣམས་རི་རབ་ཀྱི་རྒང་ན་  
མར་བསྐྲད་དོ་ཞེས་གྲག་གོ། །ལྷ་ལ་སྨོད་ནི་ལྷ་རྣམས་ལ་མངོན་པར་མི་དགའ་བར་བྱེད་པ་སྟེ། དྭི་ཥ་ལ་ཀྭི་པའོ། །ཚིག་མཐའ་ལས་མིང་མ་ཡིན་པ་ལ་ཊ་མ་ཡིན་ཞེས་པས་ཏྲ་སྡེ་ཕ་རོལ་གྱི་བདུན་པའི་མང་པོའི་ཚིག་གི་ཥྚུ་ཉིད་ནི་སློབ་དཔོན་པཱ་ཎི་ནིས་བཀག་གོ། །སུ་ལ་སོགས་པ་རྣམས་སརྦ་  
ནཱ་མའི་གནས་ལ་མ་ཡིན་པས་རང་བཞིན་གྱིས་དེ་རྣམས་ཚིག་གི་མིང་ཅན་ནོ། །སུ་ར་བིཊྶུ། སཱ་རཱ་ཊུ། ས་མྲཱཊྶུ། ཥ་ཊྶུ། ཞེས་པ་ལ་སོགས་པ་ལ་ནི། སློབ་དཔོན་ཙནྡྲ་གོ་མིས། ཊ་མ་ཡིན་པ་ལ་ཡང། ན་བ་ཏི། ན་ག་ར། དག་གི་དང་པོའི་འོ་ཞེས་ཚིག་དང་པོའི་ཥྚུ་ཉིད་དགག་པ་བྱས་  
པས་ན་སུ་པ་ཀྱི་པ་ཡིག་ཥྚུ་ཉིད་མི་ཐོབ་ན། ཅིའི་ཕྱིར་ཨེའི་དབྱིངས་ཀྱི་ཚོགས་ཉིད་ཨ་ཏ་མཐའི་ས་ཡིག་ཏུ་བསྒྱུར་བས་གནོད། ཋའི་རྐྱེན་ནི་བྷཱ་ཥའི་རྒྱ་ཆེར་འགྲེལ་པ་དང། བྱམས་པ་སྲུང་བས་ཀྱང་པྲྀ་ཥོ་ད་ར་ལ་སོགས་པར་ཥཌྜྷ་ཥཌྜྷ་ཞེས་རྣམ་པར་བརྟགས་ཏེ་ཥྚུ་ཉིད་དཔེར་བརྗོད་དོ། །ཡང་  
འདིར་སྨྲས་པ། ཥྚུ་ཉིད་སྒྲུབ་པ་ལ་རིགས་ལ་བརྟེན་པ་ལས་སུ་པ་ཀྱི་པ་ཡིག་དེའི་ངོ་བོར་མེད་དེ། དཔེར་ན་སྤྲིན་གྱི་ཕོ་ཉར། ཏྲ་ཀྵུ་སི་བྷཱ་ཏྲི་ཛ་ཡཾ་ཞེས་པ་དང། རྀཏ་ལས་བིད་ལ་ཞེས་པ་ལ་སོགས་པར་ཥ་ཥྛིའི་འཇིགས་པ་མེད་དོ། །དེ་ལྟར་ཡང་ལྔ་པ་ཕ་རོལ་གྱིའོ་ཞེས་པ་འདིར་རཏྣ་མ་  
ཏིས་སོ། །རིགས་ཀྱིས་ནི་འདོད་པ་ན་སྤྱོད་པའི་ཡུལ་ཇི་སྲིད་པ་ཡོངས་སུ་རྫོགས་པ་དེ་སྲིད་དུ་འདོད་དོ་ཞེས་སོ། །བྷ་བ་ཏཱི་སུ་ཏ་ལ་སོགས་པ་ཙམ་སྨོས་པ་ནི་འབྲས་བུ་མེད་དོ། །འགྲེལ་བར་སྨོས་པ་ནི་རྐྱེན་ལ་ཡང་ཇི་ལྟ་བ་བཞིན་འགྱུར་རོ། །ཨེ་ཀ་ཀཱ་མྱ་ཏི། སརྦ་ཀཱ་མྱ་ཏི་ཙམ་སྨོས་པ་ནི་  
དགག་པའི་ཡུལ་ལ་ཡང་ཇི་ལྟ་བ་བཞིན་འགྱུར་རོ། །འདིའི་ཐམས་ཅད་དགག་པ་ནི་དགའ་བ་ཐམས་ཅད་པ་སྟེ། ཐམས་ཅད་ཀྱི་ཡིད་དུ་འོང་བ་ཞེས་པའོ། །མ་ཏཱནྟ་རཾ་ཡང་དཔེར་ན། བ་ཀུ་ལའི་སྡེབ་སྦྱོར་ལའོ་ཞེས་པའི་འདིར་ཚིགས་སུ་བཅད་པའི་རྣམ་གྲངས་ཀྱི་སྡེབ་སྦྱོར་གྱི་སྒྲ་ཉེ་བར་  
  
།ཐམས་ཅད་མཁྱེན་པ་ཞེས་པ་ནས་ཐུབ་པའི་མཐར་ཐུག་པ་ཐམས་ཅད་ནི་སངས་རྒྱས་ཀྱི་མཚན་ནོ། །སརྦཾ་ཛཱ་ན་ཏི་ལས་པྲ་ལ་སོགས་  
པ་མེད་པ་ལས་ཀའོ། །སརྦ་ཛྙཱ། ཀུན་མཁྱེན་ནོ། །འདིའི་ཡེ་ཤེས་ཀྱིས་ལེགས་པར་རྟོགས་པའམ། ཡང་ན་འཁོར་བར་སླར་མི་ལྡོག་པར་ལེགས་པར་གཤེགས་པས་ན་བདེ་གཤེགས་སོ། །ཡང་ན་མཆོག་ཏུ་བདེ་བའི་བདག་ཉིད་གྲུབ་པར་གཤེགས་པས་ན་བདེ་གཤེགས་སོ།།  
དེ་སྐད་དུ་ཡང། ལེགས་པའི་ལམ་ལ་བསྔགས་པར། ཐུགས་ཀྱིས་ཕན་དང་བདེ་བ་མཆོག་བརྙེས་པས། །བརྩེ་ཆེན་ཡེ་ཤེས་རྣམས་པར་དག་དང་ལྡན། །རྨད་བྱུང་གྲོང་དུ་རིམ་དང་རིམ་མིན་གྱིས། །ཇི་བཞིན་གཤེགས་པ་དེ་ནི་བདེ་གཤེགས་བརྗོད། །ཅེས་སོ། །སངས་རྒྱས་  
ཐམས་ཅད་དང་ལྡན་པས་སངས་རྒྱས་ཏེ། དེ་སྐད་དུ་ཡང་མདོ་སྡེའི་མན་ངག་གི་རྒྱན་དུ། གཡོ་དང་མི་གཡོ་ཟད་དང་མ་ཟད་མཐའ་དག་གི་འདས་ལ་ཉེ་བར་རྟོགས་པ་མངོན་པར་མི་ལྡན་པ། །གང་ཡིན་འདི་དེ་རྣམས་རྟོག་བྱང་ཆུབ་རྩ་བ་སྟེ། །དེ་ཕྱིར་བློ་ཆེན་བཅོམ་ལྡན་འདས་ཏེ་སངས་  
རྒྱས་སོ། །ཞེས་སོ། །མང་པོ་ལས། ལས་དང་བཅས་པ་ལས་ཀྱང་དེ་འགྲོ་བའི་དོན་དང་ལས་མེད་པ་དང་གཞི་ལ་ཡང་ངོ་ཞེས་པས་ཀྟའོ། །ཆོས་ཀྱི་རྒྱལ་པོ་ནི་ཆོས་ཀྱི་འཁོར་ལོ་རབ་ཏུ་བསྐོར་བའི་ཆོས་ཀྱི་རྒྱལ་པོའོ། །ས་ཁི་ཨ་ཧ་ས་རཱ་ཛ་ན་རྣམས་ཞེས་པས་ཊ་ཙ་རྐྱེན་ནོ། །ཨུ་ཎ་  
སོགས་རྣམས་ལ་མ་ཡིན་ནོ་ཞེས་པས་ཨནྟིའི་ཨ་ཙ་ལ་སོགས་པ་དབྱིའོ། །ཐུབ་པ་རྣམས་ཇི་ལྟར་བྱོན་པ་དེ་བཞིན་དུ་ཞི་བར་གཤེགས་པས་ན་དེ་བཞིན་གཤེགས་པ་སྟེ་དེའི་ཕྱིར་དེ་བཞིན་གཤེགས་པའོ། །ཡང་ན་ཡང་དང་ཡང་དུ་སྲིད་པ་བྱོན་པ་དེ་ལྟར་རབ་ཏུ་ཞི་བར་གཤེགས་པས་ན་  
དེ་བཞིན་གཤེགས་པའོ། །ཡང་ན་སྦྱིན་པ་དང། ཚུལ་ཁྲིམས་དང། བཟོད་པ་དང། བརྩོན་འགྲུས་ལ་སོགས་པའི་ཡོན་ཏན་རྣམས་ཀྱིས་འཇིག་རྟེན་ལ་ཕན་པའི་རྣམ་པ་དེ་དག་གིས་གཤེགས་པས་ན་དེ་བཞིན་གཤེགས་པའོ། །ཇི་ལྟ་ཇི་ལྟར་གང་དང་གང་ལ་ཕན་པའི་རྣམ་པ་དེ་ལྟ་དེ་  
  
༄༅། །ལྟར་དེར་གཤེགས་པའི་བརྩེ་བ་ལྡན་པ་དེ་ནི་དེ་བཞིན་གཤེགས་པ་སྟེ། སྦྱིན་པ་ལ་སོགས་པའི་ཡོན་ཏན་དང་ལྡན་ཞིང་འདོད་པའི་སྐྱོན་ལས་ཐུགས་རྣམ་པར་གྲོལ་བའོ། །བརྗོད་པ་གཉིས་བཞིན་སུ་པ་དང་སུ་པ་དོན་གཅིག་ཅེས་པའི་བསྡུ་བའོ། །ཀུན་ཏུ་བཟང་པོ་  
ཞེས་པ་ལ་ཀུན་དུ་ནི་བསོད་ནམས་ཚོགས་དང་ཡེ་ཤེས་ཀྱི་ཚོགས་སོ། །བཟང་པོ་ནི་གཙོ་བོའོ། །བཅོམ་ལྡན་འདས་ཞེས་པ་ལ། ཆེ་བའི་བདག་ཉིད་ཡང་དག་པའི་མཆོག་ནི་བཅོམ་ལྡན་ཏེ། དེ་སྐད་དུ། ཡོན་ཏན་མཚུངས་མེད་མ་ལུས་ཡང་དག་ལྡན། །མ་ལུས་ཉེས་པ་དང་བྲལ་བླ་  
མ་ནི༑ །གང་ཕྱིར་ཆེ་བདག་མཆོག་གིས་རྣམ་བརྒྱན་པ། །དེ་ཕྱིར་འདི་ནི་བཅོམ་ལྡན་འདས་ཞེས་བསྒྲགས། །ཞེས་སོ། །བརྩོན་འགྲུས་ལ་སོགས་པ་ཡང་བཅོམ་ལྡན་ཏེ། དེ་སྐད་དུ་རྣམ་བཤད་རིགས་པར། །དབང་ཕྱུག་དང་ནི་གཟུགས་བཟང་དང། །དཔལ་དང་གྲགས་  
དང་ཡེ་ཤེས་དང། །བརྩོན་འགྲུས་ཕུན་སུམ་ཚོགས་པ་སྟེ། །དྲུག་པོ་རྣམས་ལ་སྐལ་ཞེས་བྱ། །དེ་དག་དང་ལྡན་པས་ཀྱང་བཅོམ་ལྡན་འདས་སོ། །ཉོན་མོངས་པ་ལ་སོགས་པའི་བདུད་དང་འདོད་པའི་ཁམས་ཀྱི་བདག་པོ་བདུད་ཡིད་སྒྲུབ་འདུལ་བས་ན་བདུད་འདུལ་ཏེ། ཛི་ལ་ཀྭི་པའོ།།  
འཇིག་རྟེན་ནི་འདོད་པ་དང་གཟུགས་དང་གཟུགས་མེད་པའི་རང་བཞིན་ཏེ་འཇིག་རྟེན་དུ་རབ་ཏུ་གྲགས་སོ། །ཡང་ན་མཐོ་རིས་ལ་སོགས་པའི་རང་བཞིན་རྣམས་སོ། །ཕུལ་དུ་བྱུང་བར་འདུལ་བར་བྱེད་པས་ཛི་ལ་ཀྭི་པ་རྐྱེན་ནོ། །བདུད་འདུལ་བས་ན་རྒྱལ་བའོ། །རཱ་སྣ་ལ་སོགས་པ་  
རྣམས་སོ་ཞེས་པས་ཛི་ལ་ན་ཀ་རྐྱེན་དུའོ། །ལྷའི་སྤྱན་དང། ལྷའི་སྙན་དང། ཕ་རོལ་གྱི་སེམས་མཁྱེན་པ་དང། སྔོན་གྱི་གནས་རྗེས་སུ་དྲན་པ་དང། ཟག་པ་ཟད་པ་མཁྱེན་པ་དང། ནམ་མཁའ་ལ་འགྲོ་འོང་མཛད་པའི་སྐུའི་བཀོད་པ་ལ་སོགས་པའི་མཚན་ཉིད་ཀྱི་རྫུ་འཕྲུལ་རྣམས་  
ནི་མངོན་ཤེས་དྲུག་གོ། །འདིའི་སྟོབས་བཅུ་རྣམས་ནི་གནས་དང་གནས་མ་ཡིན་པ་མཁྱེན་པ་ལ་སོགས་པ་སྟེ་ལུང་ལས་ཤེས་པར་བྱའོ། །འདིར་ནི་མངས་པའི་འཇིགས་པས་རྒྱས་པར་མ་བྱས་སོ། །གཉིས་མ་ཡིན་པ་ནི་གཉིས་མེད་དེ། དེ་ཁོ་ན་ཉིད་གསུང་བའི་ངང་ཚུལ་འདི་ལ་མངའ་  
  
།རིགས་མ་ཡིན་པ་ལས་ངང་ཚུལ་དང་ཡང་དག་ཡང་དག་ལའོ་ཞེས་པས་བ་ད་ལ་ཎི་ནིའོ། །སེམས་ཅན་རྣམས་འདུལ་བར་མཛད་ཅིང་ཕན་པ་རྗེས་སུ་སྟོན་པར་མཛད་པས་རྣམ་འདྲེན་ཏེ། ཎཱི་ལ། ཎཱུ་ལའོ། །ཐུབ་པ་རྣམས་ཀྱི་རྒྱལ་པོར་གྱུར་པས་ན་ཐུབ་དབང་ངོ། །  
དཔལ་གྱིས་གང་བས་ན་དཔལ་སྟུག་སྟེ། ཀྵུ་བྷྣཱ་སཱ་ཧཱ་ལས་ཚིག་སྔ་མ་ལས་མིང་ལའོ་ཞེས་པས་ནཎ་ཉིད་དོ། །དེ་ཡང། དཔེ་བྱད་བརྒྱད་ཅུའི་རིན་པོ་ཆེ་ཡིས་བཀྲ། །སུམ་ཅུ་རྩ་གཉིས་མཚན་ བི་ནཱ་ཡ་  གྱིས་མཚན་པ་གང། །དེ་ནི་ཚངས་མིན་ལྷ་བདག་རྣམས་ཀྱི་མིན། །དེ་བཞིན་གཤེགས་  
པ་རྣམས་ཀྱི་དཔལ་གྱི་སྐུ། །ཞེས་བཤད་དོ། །སྟུག་པོ་ནི་ཚོགས་པ་སྟེ་དེས་བྱས་པའི་ཕྱིར་བྱེད་པ་པོའི་བསྡུ་བའོ། །སེམས་ཅན་རྣམས་ལ་སྟོན་ཅིང་འདུལ་བར་བྱེད་པས་ན་བྱེད་པ་པོ་ལ་ཞེས་པས་ཏྲི་ཙའོ། །དེ་བཞིན་དུ་ཀྟི་ཏི་ཤི་ལ་ཞེས་པ་འདིར་ཤཱསྟཱ་ཞེས་དཔེར་བརྗོད་སོ་སོར་བྱས་པས་  
འདི་ཉིད་ལ་ཡང་ན་ཏྲྀ་ཙ་བཤད་ཅེས་རཏྣ་མ་ཏིའོ། །དེ་ཉིད་ཀྱི་ཕྱིར་ཨཱ་པ་ཏྲི་སོགས་ཉིད་ལས་རིང་པོ་ཉིད་དོ། །ཤཱསྟཱ་རཽ། ཤསྟཱ་རཾ། དེ་ནི་རིགས་ཁོ་ན་ངེས་པ་ལ་འཇུག་སྟེ། དཔེར་ན་བྲམ་ཟེ་ཀཽཎྜི་ནྱ་ཉིད་ཟས་ཟ་བས་བྲམ་ཟེ་ཟས་ཟ་བ་མི་འགོག་པར་རྒྱལ་རིགས་ལ་སོགས་པ་ཟ་བ་འགོག་པ་  
བཞིན་ནོ། །དེ་ཁོ་ན་རྒྱུད་རབ་ཏུ་གསལ་བར་སློབ་དཔོན་སྲུང་བས་བཤད་དོ། །བྱེ་བྲག་ཏུ་བཤད་པའི་ཕྱོགས་ལ་ཚིག་འདི་དག་ནི་སྟཱ་སོགས་སྨོས་པ་ཚིག་ངེས་པའི་དོན་དུ་བཤད་པ་དེས་མིང་གི་སྒྲ་ཉིད་ལས་གཞན་མ་ཡིན་པ་ལ་འཇུག་གོ་ཞེས་སོ། །སྔོན་གྱི་དྲང་སྲོང་ལས་སོ་ཞེས་པའི་ཤེས་བྱེད་  
ལས་ལུང་ལས་བསྟན་པ་རྣམས་ལ་ཞེས་པའི་དོན་ལ་ཞེས་པས་བོད་རྐྱེན་ནོ། །རྣམ་པ་ཐམས་ཅད་དུ་ཆོས་ཐམས་ཅད་མཁྱེན་ ཚིའོ་  པའམ་ཡང་ན་ཐུབ་པ་བཞིན་དུ་ཆོས་མི་གསུང་བས་ཐུབ་པའོ། །མ་ནི་ལས་ཨུ་ཏ་ཀྱང་ངོ་ཞེས་པས་ཨིའི་རྐྱེན་དང་ཨ་ཏའི་ཨུ་ཏ་ཉིད་ཀྱང་ངོ། །སངས་རྒྱས་  
ཀྱི་ཡོན་ཏན་དཔག་ཏུ་མེད་པ་རྣམས་ནི་ལུང་ལས་ཤེས་པར་བྱ་སྟེ། འདི་རྣམས་སངས་རྒྱས་སྤྱི་ཙམ་གྱི་རྣམ་གྲངས་སོ། །ཚིགས་སུ་བཅད་པ་གཅིག་གིས་རྫོགས་པའི་སངས་རྒྱས་ཤཱཀྱ་ཐུབ་པའི་མཚན་ནོ། །ཤཱཀྱའི་རིགས་སུ་འཁྲུངས་པའི་ཕྱིར་ནས་སངས་རྒྱས་ཤཱཀྱ་ཐུབ་པ་ཞེས་བྱ་བ་ལ་སོགས་  
  
༄༅། །པ་སྟེ༑ བུ་རམ་ཤིང་པའི་རིགས་ལས་བྱུང་བའི་རྒྱལ་པོ་ཀེ་ཙ་ན་ཞེས་བྱའི་བུ་ཕས་ནགས་སུ་བསྐྲད་དེ། ནགས་དེ་ན་ཐུབ་པ་སེར་སྐྱ་ཞེས་བྱ་བ་ལ་བརྟེན་ནས་ཤིང་ཤཱཀ་ཞེས་བྱ་བའི་དྲུང་དུ་གནས་བཅས་ཏེ་སེར་སྐྱའི་སློབ་མར་གྱུར་ཏེ་རིག་པ་དང་ལྡན་ནོ། །དེས་ན་ཤཱཀྱ་སྟེ། དི་ཀ་  
སོགས་ཉིད་ལས་ཡཏའོ། །དེ་ཡང་མཛེས་ཤིང་དགའ་བའི་སྤྱོད་པའི་སྙན་དངགས་ལས། ཤཱཀཱི་ཤིང་གིས་ཁེབས་པ་ཡི། །གནས་སུ་གང་ཕྱིར་འཆག་བྱེད་པ། །དེ་ཕྱིར་བུ་རམ་ཤིང་རིགས་ལས། །བྱུང་སྟེ་ཤཱཀྱ་ཞེས་སུ་བཤད། །ཅེས་གསུངས་སོ། །ཤཱཀྱའི་རིགས་  
ལས་འཁྲུངས་པས་ཤཱཀྱ་ཡང་འདི་ཡིན་ལ་ཐུབ་པ་ཡང་ཡིན་པས་ཤཱཀྱ་ཐུབ་པ་སྟེ། ཁྱད་པར་གྱི་བསྡུ་བའོ། །ཤཱཀྱ་སེང་གེ་ནི་ཤཱཀྱའི་གཙོ་བོའོ། །འདི་འཁྲུངས་མ་ཐག་ཏུ་རིན་པོ་ཆེའི་གཏེར་དག་བྱུང་ཞིང་དོན་ཐམས་ཅད་གྲུབ་པས་དོན་གྲུབ་ཅེས་མཚན་དུ་བྱས་པའོ། །འདིའི་དོན་གཞན་  
དང་ཁྱད་པར་དང་ཁྱད་པར་ཅན་གྱི་ལམ་དུ་འདོད་པ་ལས་ཨགྣི་ལ་བྱས་པ་ལ་སོགས་པ་བཞིན་དུ་མཐའི་ལྷག་མ་ཉིད་ཅེས་པས་གྲུབ་པའི་སྒྲ་ནི་སྔ་མའི་ཚིག་ཕྲད་མ་ཡིན་ནོ། །ཟས་གཙང་ནི་རིག་པ་བཞིན་དུ་ཟ་བར་བྱེད་པས་ཟས་གཙང་ཞེས་གཙུག་ལག་ལས་མངོན་པར་བརྗོད་དོ། །འདིའི་ཟས་  
གཙང་བས་ན། ཤ་ཀནྡྷཱུ་ལ་སོགས་པ་ཉིད་ཀྱི་ཕྱིར་གཞན་གྱི་གཟུགས་ཉིད་དང། དེའི་བུ་རྒྱུད་ལ་ཨ་ཏ་ལས་ཨི་ཉའོ། །གཽ་ཏ་མ་ནི་ཐུབ་པ་སེར་སྐྱའི་རིགས་སུ་སྐྱེས་པའོ། །དེའི་སློབ་མ་ནི་ཤཱཀྱ་གཽ་ཏ་མ་སྟེ་བཅོམ་ལྡན་འདས་ཀྱང་དེའི་རིགས་ལས་འཁྲུངས་པས་ན་གཽ་ཏ་མ་སྟེ། དེའི་བདག་པོ་ལ་ཞེས་  
པས་ཨཎ་རྐྱེན་ནོ། །གོ་ཏྲ་ནི་རིགས་ལ་ཨུཏྟ་མ་ནི་མཆོག་གོ། །དེས་ན་བླ་མའི་རིགས་དང་ལྡན་པ་ཞེས་ཀྱང་བྱ་སྟེ། དེ་ཡང་མཛེས་དགའི་སྤྱོད་པ་ལས། །དེ་ནི་བླ་མ་ཀཽཚའི་རིགས། །དེ་ལས་བྱུང་བ་གཽ་ཏ་མ། །ཞེས་བཤད་དོ། །ཇི་སྐད་དུ། ཟས་སྟེར་འཇིགས་པ་སྐྱོབ་པ་དང། །གང་ཡིན་རིག་པ་  
སྦྱིན་བྱེད་དང། །སྐྱེད་པར་བྱེད་དང་བག་སྟེར་པ། །ལྔ་པོ་དེ་དེ་རྣམས་པ་ཞེས་བྱ། །ཞེས་དྲན་པའི་གཞུང་ལ་བརྟེན་ནས་སོ། །བུ་རྒྱུད་ཀྱི་རྐྱེན་འཆད་པར་འདོད་པ་ལ་རྀ་ཥི། ཀུ་རུ། བྲྀཥྞི། ཨནྡྷ་ཀ་ལས་ཨ་ནའོ། །དེའི་ཚེ་ཨ་ཏྲི་ རྒྱུན་ཤེས་  དང་བཧྲྀ་གུ་ངན་སྤོང་ལ་སོགས་པ་མང་པོ་ལ་བུད་མེད་མིན་པ་ལ་འཇིགས་  
  
།ཇི་ལྟར་བྷ་ར་ཏའི་སློབ་མ་རྣམས་ཀྱི་བུ་རྒྱུད་འཆད་པར་འདོད་པ་ལ། ཨུཏྤ་སོགས་ལ་ཨ་ཉ་དང་ཨ་ཉ་དང་ཨི་ཉ་རྣམས་མང་པོ་རྣམས་ལ་བུད་མེད་མིན་པ་ལ་ཞེས་པས་འཇིགས་པས་ཞེས་སོ། །ཛ་ན་སྐྱེ་བ་དང་ཏ་ནོ་ཏི་དང་ཀ་རོ་ཏ་ལི་བི་ཙའོ། །ཛ་ནི་ཏ། ཏྲི་ཙ་ལས་ཨུ་ཎ་ལ་ཨིཊ་དབྱི་བ་  
མེད་པས་ཛ་ན་ཡི་ཏཱ་ཞེས་པར་འགྱུར་རོ། །ཉི་མའི་གཉེན་དང་ལྷ་མོ་སྒྱུ་འཕྲུལ་སྲས་རྣམས་ཏེ་རྒྱས་པར་ལུང་ལས་ཤེས་པར་བྱའོ། །ཚིགས་སུ་བཅད་པ་གཉིས་ཀྱིས་ཚངས་པ་སྟེ་འདིའི་ལུས་ཀྱི་ཚད། ཚད་མེད་ཅིང་ཁྱད་པར་དུ་འཕགས་པ་གང་ཡིན་པ་སྟེ། བྲྀ་ཧ་ཏ་རྒྱ་ཆེ་བའོ་ཞེས་བཤད་པས་  
ཚངས་པ་ཞེས་སཱམྦ་སུ་རཱ་ཎ་ལས་བཤད་དོ། །བྱོ་མ་ལ་སོགས་པ་རྣམས་སོ་ཞེས་པས་བྲྀ་ཧི་ལས་མ་ནིང་དང་ནམ་ཨཱ་ག་མ་ཡང་ངོ། །དེ་ནི་ཚངས་པ་ཞེས་བཏགས་ཏེ་དེའི་ལུས་ཀྱི་ཚད་ཁྱབ་འཇུག་གིས་སྟེང་ནས་མར་བལྟས། དབང་ཕྱུག་གིས་འོག་ན་ཡར་བལྟས་ཀྱང་མ་རྙེད་དོ་ཞེས་གྲག་གོ། །  
བདག་སྐྱེས་ནི་ལས་ཀྱི་རླུང་གིས་མ་འཕངས་པས་ཏེ་ཀྭི་པ་རྐྱེན་ནོ། །ལྷ་ལས་རྒན་ནི་ལྷ་རྣམས་ཀྱི་ཆེ་ཤོས་ཡིན་པའི་ཕྱིར་རོ། །གནས་རྣམས་ཀྱི་མཆོག་ལ་གནས་པས་མཆོག་གནས་ཏེ། ཨུ་ཎ་སོགས་ཀྱི་ཚིག་ཕྲད་ཀྱི་མདོ་ས་ཨ་ནའི་ན་དབྱི་བ་ཡང་ངོ། །བདུན་པ་ལ་མང་པོ་ལ་ཞེས་པས་མི་  
འཇིག་གོ། །སྐྱེ་དགུའི་བདག་པོ་རྣམས་ཀྱི་ཡང་ཕ་ཡིན་པས་ན་མེས་པོའོ། །གསེར་གྱི་མངལ་ནི་དྲན་པའི་གཞུང་ལས། །ཁྱབ་འཇུག་རང་བྱུང་བཅོམ་ལྡན་གྱིས། །སྐྱེ་དགུ་སྣ་ཚོགས་བསྒྲུབ་འདོད་པས། །དང་བོར་ཆུ་རྣམས་བསྐྱེད་བྱས་ནས། །དེ་ལ་ས་བོན་རབ་ཏུ་འཕངས། །གསེར་གྱི་  
མདོག་ཅན་རབ་མཛེས་པའི། །སྒོ་ང་ཆུ་ལས་རང་བྱུང་སྟེ། །དེ་ལས་མཆོད་སྦྱིན་རང་བྱུང་བ། །ཚངས་པ་རང་བྱུང་རྣམ་པར་གྲགས། །གསེར་གྱི་མདོག་ཅན་དེ་ཉིད་ལ། །བཅོམ་ལྡན་དེ་ནི་ལོ་གཅིག་གནས། །སྒོ་ང་དུམ་བུ་གཉིས་གྱུར་པས། །སྟེང་དང་འོག་ཏུ་དེ་ནས་ཆགས། །ཞེས་སོ།།  
ཉེ་བར་སྤྱོད་པ་ལས་གསེར་གྱི་མདོག་ཅན་གྱི་སྒོ་ང་ནི་གསེར་ཡིན་ལ་དེའི་སྙིང་པོ་ནི་མངལ་ལོ། །འཇིག་རྟེན་དབང་ནི་གཙོ་བོའོ། །རང་བྱུང་ཞེས་ཀྱང་བྱ་སྟེ་ཀྭི་པ་རྐྱེན་ སྭ་ཡཾ་བྷཱུ་ལ།  ནོ། །གདོང་བཞི་ནི་ཚངས་པས་ཐིག་ལེ་མཆོག་མ་ཞེས་པའི་བུ་མོ་ཞིག་སྤྲུལ་པས་དེ་ལ་རང་ཉིད་ཆགས་ཏེ། བུ་མོ་དེ་  
  
༄༅། །གཡས་གཡོན་ལ་སོགས་པའི་ཕྱོགས་བཞིར་སོང་བ་ལ་བལྟས་པ་ས་གདོང་བ་བཞི་བྱུང་ངོ། །སྟེང་གི་ཕྱོགས་སུ་སོང་བ་ལ་བལྟས་པས་སྟེང་གི་གདོང་བ་དང་ལྔ་བྱུང་སྟེ། དབང་ཕྱུག་གིས་ནམ་མཁའ་ནས་མཐོང་ནས་དེར་ངོ་ཚ་བའི་ཆད་ལས་ལ་སྟེང་གི་གདོང་པ་བཅད་  
ངོ༑ །དེ་ནས་གདོང་བཞིར་གྲགས་ཏེ། འདི་ལ་གདོང་བཞི་ཡོད་པས་སོ། །དྷ་ཏཱ་བྱེད་པ་པོ་ཞེས་ཀྱང་བྱ་སྟེ། ད་དྷ་ཏིའི་བྱིངས་ལ་རྣམ་པར་འཛིན་པར་བྱེད་པ་ལ་ཏྲྀ་ཙ་རྐྱེན་ནོ། །ཁྱབ་འཇུག་གི་ལྟེ་བའི་པདྨ་ལས་བྱུང་བའི་ཕྱིར་འདི་ལ་པདྨའི་སྐྱེ་གནས་ཅན་ཞེས་བྱའོ། །ཉེས་ཅན་ནི་རང་གིས་སྤྲུལ་པའི་བུ་  
མོ་ལ་ཆགས་པས་ན་སྟེང་གི་གདོང་པ་ཡང་བཅད་དེ་དེས་ན་ཉེས་ཅན་ཏེ། དྲུ་ཧི་ལ་མང་པོ་ལས་སོ་ཞེས་པས་དྲུ། དཀྵི་དག་ལ་ཨིན་ཡང་ངོ། །འབྱུང་བ་རྣམས་རྣམ་པར་བསྒྲུབ་པར་འདོད་པས་ན་སྣ་ཚོགས་སྒྲུབ་བྱེད་ཅེས་ཏེ། ར་ཙ་སོ་སོར་འབད་པ་ལའོ་ཞེས་ཙུར་ལ་སོགས་པར་འཇུག་པ་ལས་  
བརྗོད་དོ། །བྱེད་པ་པོ་ལ་ཨ་ཙ་རྐྱེན་ནོ། །པྲྀ་ཥོ་ད་ར་ དྲུ་ཧི་ཌ་  ལ་སོགས་པ་ཉིད་ཀྱི་ཕྱིར་ཨ་ཡིག་གི་ཨི་ཉིད་དང་ནུ་མ་ཨཱ་ག་མ་ཡང་ངོ༑ །བི་རིཉྪ་ཞེས་པ་སྣ་ཚོགས་སྐྱེད་པར་བྱེད་པས་སྣ་ཚོགས་སྒྲུབ་བྱེད་དོ། །པདྨའི་གདན་ཅན་ཞེས་ཀྱང་བྱ་སྟེ། སློབ་དཔོན་ར་བྷ་སའི་བཞེད་པའོ། །སྲིད་པ་  
གསུམ་གྱི་གྲོང་ཁྱེར་སྒྲུབ་པ་ལ་མཁས་ཤིང་མངོན་པར་བྱ་བ་ཉིད་ཀྱིས་ན་སྣ་ཚོགས་སྒྲུབ་བྱེད་ཅེས་པ་ནི་སློབ་དཔོན་སམྦ་ལཱིའི་བཞེད་པ་ཡང་ངོ། །འབྱིན་བྱེད་ནི་འགྲོ་བ་ཐམས་ཅད་དེ་ལས་བྱུང་བར་འདོད་པའོ། །སྲྀ་ཛ་ཏཱི་ནི། ཏྲི་ཙ་ལ་སྲྀ་ཛི་དྲི་ཤ་དག་གི་ཛྷ་ལ་ལ་ཨ་མའོ། །སྐྱེ་དགུའི་བདག་པོ་  
ནི་སྐྱེ་འགྲོ་ཐམས་ཅད་ཀྱི་གཙོ་བོའོ། །རིག་བྱེད་པ་ཞེས་ཀྱང་བྱ་སྟེ། བིད་རིག་པར་བྱེད་པ་ལའོ། །བི་དཧིའི་ཡིན་ལས་ཨ་སིའོ། །སྣ་ཚོགས་བྱེད་ནི་ལྷ་ཚངས་པས་བསྐལ་པ་འཆགས་པའི་དུས་སུ་སྐྱེ་བོ་གཞན་ཡང་བདག་གིས་བསྐྱེད་པར་བྱའོ་སྙམ་དུ་བསམས་པ་ལས་བྱུང་བའོ། །བི་ཤྭ་ལ་སྲྀ་  
ཇ་ཏི་ལས་ཀྭི་པའོ། །ནྱངྐུ་ལ་སོགས་པ་ཉིད་ཀྱི་ཕྱིར་ཚིག་མཐའ་ལ་ཝལ་དང་པོའི་ཙ་ཀུ་ཉིད་དང། ཨ་ཙ་དང་པོ་མ་ཡིན་པ་ལ་ནི་པཱ་ཏའི་ན་མི་འདོད་པའི་ཡུལ་གྱི་ཕྱིར། བི་ཤྭ་སྲྀ་ཀའོ། །གང་དག་ནྱངྐུ་ལ་སོགས་པར་སྲྀ་ཛི་མི་འདོད་པ་དེ་དག་གི་ལུགས་ལས་ཥ་ཉིད་དོ། །བི་ཤྭ་སྲྀ་ཌ། སློབ་དཔོན་པཱ་ཎི་ནི་པ་  
  
།སགྦྷྱ་མ། ཀྭི་ས་པའི་མཐའ་མ་ཡིན་པའི་ནི། རཛྫུ་སྲྀགྦྷྱཱ་མ། དེ་མ་བསྒྱུར་བ་ཡང་དག་པར་ཤེས་པར་བྱེད་པ་ལ་ནི་ཀྭི་པའི་མཐའི། རཛྫུ་  
སྲྀགྦྷྱཱ་མ། བི་ཤྭ་སྲྀབྷྱཱ་མ། དེ་བཞིན་དུ། པྲ་ཛཱ་སྲྀ་ཀ་ལ་སོགས་པའོ། །བི་ད་དྷཱ་ཏི་ལ། པྲ་མ་ལ་སོགས་པ་རྣམས་ལས་ད་དྷཱ་ལས་ཀི་བི་དཧིའོ། །དེ་རྣམས་ཀྱིས་ཚངས་པའི་མིང་རྣམས་སོ། །ཕྱེད་དང་བཅས་པའི་ཚིགས་སུ་བཅད་པ་བཞིས་ཁྱབ་འཇུག་སྟེ། ཁྱབ་འཇུག་ཅེས་པ་འགྲོ་བ་  
མཐའ་དག་དེ་ཡིས་ཁྱབ་ཅིང་བཅིངས་པའི་ཕྱིར་ན་ཁྱབ་འཇུག་གོ། །སྲྀ། བི་ཥི་དག་ལས་ཏི་ཏ་ཅེས་པས་ནུབ་བོ། །ལམ་སྣ་ཚོགས་པ་བརྟེན་པས་ན་སྲེད་མེད་དེ། དེ་ཉིད་གཅིག་བུའི་བུ་ཡིན་པས་སྲེད་མེད་ཀྱི་བུའོ། །ཚིགས་སྔ་མ་ལས་མིང་ལའོ་ཞེས་པས་ཎ་ཉིད་དོ། །གཞན་རྣམས་ཀྱིས་ཡང་ངོ་  
ཞེས་པའི་ཕྱོགས་ལ་རིང་པོའོ། །ནོར་ལྷའི་བུ་དང་སྲེད་མེད་ཀྱི་བུ་ཡང་སྟེ། ནོར་ལྷ་ནི་སྣ་ཚོགས་གཟུགས་སོ་ཞེས་སྐབས་གསུམ་གྱི་ལྷག་མར་རོ། །ནག་པོའི་ཡོན་ཏན་དང་ལྡན་པའི་ཕྱིར་ནག་པོའོ། །རྟུལ་མོའི་བུ་ནི་མའི་མིང་ལས་ཏེ་བི་ཀུཎྛ་ཞེས་པའི་མ་ལས་སྐྱེས་པས་ན། ལྷག་མ་  
ལས་ཨ་ཎའོ། །ཨ་ཤཏྠ་ཐོས་ནི་བིཥྚ་རའི་ཤིང་དྲུང་ན་གནས་པར་ཐོས་སོ། །ཨ་སུན་རྐྱེན་ནོ། །དབང་པོའི་དབང་ཕྱུག་ནི་དབང་པོ་རྣམས་ཀྱི་བདག་པོའོ། །མེ་ཏོག་ལྟོ་ནི་ལྷ་མོ་གྲགས་མ་ཞེས་བྱ་བ་ཁྱབ་འཇུག་གི་ཆུང་མའོ། །དེས་མེ་ཏོག་ཕྲེང་བ་མགོ་ལ་འཇོག་པར་འདོད་པ་ལ་མ་སླེབ་པས་  
ལྟོ་བ་ལ་བཞག་གོ། །དེ་ཡིས་ཉེ་བར་མཚོན་པས་མེ་ཏོག་ལྟོ་ཅན་ནོ། །སྐྲ་ཅན་གསོད་ནི་ལྷ་མ་ཡིན་སྐྲ་ཅན་ཞེས་བྱ་བ་ཁྱབ་འཇུག་གིས་བསད་དོ་ཞེས་གྲག་གོ། །ཀེ་ཤི་ནི་ཞེས་པ་ལ་ལྷ་མ་ཡིན་བསད་དེ་ཞེས་པས་ཌ་རྐྱེན་ནོ། །པྲྀ་ཥོ་ད་ར་སོགས་པ་ཉིད་ཀྱི་ཕྱིར་ཡི་གེའི་རྣམ་འགྱུར་དག་  
གོ༑ །དེ་ལྟར་ཡང། གང་ཕྱིར་ཁྱོད་ཀྱིས་སྐྲ་ཅན་བསད། །དེ་ཕྱིར་བདག་གིས་བསྟན་པ་ཐོས། །སྐྲ་ཅན་ཞེས་བྱ་འཇིག་རྟེན་དུ། །བྱུང་བ་མིང་གི་བསྙད་པ་ཉིད། །ཅེས་བཤད་དོ། །སྒྱེས་བུ་སྦྲང་རྩི་ཞེས་བྱ་བའི་རིགས་ལས་བརྒྱུད་ནས་བྱུང་བས་སྦྲང་རྩིའི་བུ་ཞེས་གྲགས་སོ། །སྐྱེ་བོ་  
  
༄༅། །རྣམས་རང་གིས་བསད་ཅིང་འབྱིན་པའི་ཕྱིར་ན་བདག་སྐྱེས་སོ། །ཀྭིས་རྐྱེན་ནོ། །སྦྱིན་དགྲ་ནི་ལྷ་མ་ཡིན་སྦྱིན་བྱེད་ཅེས་བྱ་བ་དེ་ཡིས་བསད་དེ་དེས་ན་སྦྱིན་དགྲའོ། །པད་དཀར་མིག་ནི་ཁྱབ་འཇུག་གིས་དྲག་པོ་མཆོད་པའི་ཕྱིར་པདྨ་དཀར་པོ་སྟོང་གི་གཏོར་མའི་གཟུགས་བྱས་  
པ་ལ། དྲག་པོས་དེ་ལ་གཅིག་མི་སྣང་བར་བྱས་པ་ན། འདིས་མིག་གཅིག་ཕྱུང་ནས་པདྨ་དཀར་པོའི་གནས་སུ་བཞག་པས་པད་དཀར་མིག་ཅེས་གྲགས་སོ། །ཀླྀ་སྐླྀ་ལས་རང་གི་ཡན་ལག་ལ་ཥ་ཙའོ། །གླང་རྫི་ནི་འདི་བ་ལང་སྐྱོང་བའི་རིགས་སུ་གྱུར་པ་ན་ཆར་ཆེན་པོ་འབབ་པའི་ཚེ་འདིས་རི་བོ་  
བཏེག་ནས་བསྲུངས་པས། དེ་ནས་བྲམ་ཟེ་རྣམས་ཀྱིས་པ་ལང་སྐྱོང་བའི་དཔོན་དུ་བསྐོས་སོ། །དྷཱ་རི་པཱ་རི་ཞེས་པ་ལ་སོགས་པས་ཤའོ། །ཤ་ལ་མུ་ཙ་ལ་སོགས་པ་རྣམས་ཀྱི་ཞེས་པས་ནུ་མའོ། །མཁའ་ལྡིང་རྒྱལ་མཚན་ནི་འདིའི་རྟགས་མཚན་ནོ། །གོས་སེར་ཅན་ནི་འདིའི་གོས་ལས་སོ། །  
མི་འཛག་ཅེས་པ་འདིའི་གོ་འཕང་རྟག་པས་ཉམས་པ་དང་འགྱུར་བ་མེད་པའོ། །རྭ་གཞུ་ཞེས་པ་ཁྱབ་འཇུག་གི་གཞུ་སྟེ་དེ་དང་ལྡན་པས་ཨི་ནའོ། །བིཥུའི་སྒྲ་ལས་མང་པའི་ཚིག་གི་དོན་རྣམས་རྒྱས་པས་མི་ཟད་པའོ། །བིཥུ་དོན་སྣ་ཚོགས་པར་བཤད་པའི་ཕྱིར་འདིར་ཅིའི་ཕྱིར་མི་ཟད་པའི་སྡེ་  
ཚན་དུ་རྣམ་པར་བརྟགས་ཏེ་སྤྲོས་ཞེས་པ་ནི་སློབ་དཔོན་པོ་པཱ་ལི་ཏའོ། །དེས་ན་བིཥུ་ཉིད་ཀྱང་དེ་ལས་ལྔ་སྦྱོར་བ་ཞེས་དང་ཀིནྟ་ཞེས་ལོ་མ་སོགས་ཀྱི་མདོར་རཏྣ་མ་ཏིས་བཤད་དོ། །འགྲོ་བ་ཐམས་ཅད་ལ་འདིས་ཁྱབ་པས་སྣ་ཚོགས་ཏེ་བིཤ་སྐེ་ནའོ། །འདིར་མིང་ལ་ཀུ་མ་ཡིན་པ་ལས་  
ཞེས་པས་ཀ་སྡེ་ལ་ས་ཕ་རོལ་གྱི་ཥ་ཉིད་མེད་དོ། །འགྲོ་བ་འཇོམས་ནི་རྒྱ་མཚོའི་ནང་ན་གནས་པའི་ལྷ་མ་ཡིན་གྱི་འགྲོ་བ་ཞེས་པ་འདིས་བསད་པས་འགྲོ་བ་འཇོམས་ཏེ། ནནྡི་སོགས་ལས་ལྦུའི། །གཞན་དག་བསྐལ་པ་འཇིག་པའི་དུས་སུ་འགྲོ་བ་འཇོམས་ཞེས་སོ། །སྟེང་གི་དབང་པོ་ནི་  
ས་གཞིའི་སྟེང་གི་དབང་པོ་འཇིག་རྟེན་གྱི་གཙོ་བོ་སྟེ། ཨུ་པ་རཱནྟྲ་ལ་སྲྀ་ཥོ་ད་ར་ལ་སོགས་པ་ཉིད་ཀྱིས་ཨུ་པེནྡྲ་ཞེས་བྱས་པའོ། །དེ་ཡང། བདག་གི་སྟེང་ལམ་དབང་པོ་ནི། །ས་ཡི་དབང་ཕྱུག་ཁྱོད་གནས་པ། །ནག་པོ་ཞེས་པ་སྟེང་གི་དབང། །འདི་ནི་གནམ་གྱི་ལྷ་ཉིད་དོ། །ཞེས་བཤད་དོ། །  
  
།དབང་པོ་གཞན་སྐྱེས་ནི་ལྷའི་དབང་པོའི་ནུ་བོ་སྟེ། ལྷ་རྣམས་ཀྱི་དགྲ་ལྷ་མ་ཡིན་རྣམས་བསད་པས་དབང་པོ་གཞན་སྐྱེས་སོ་ཞེས་གྲག་གོ། །དེ་ཉེ་བར་མཚོན་པ་དང་དེའི་ཉེ་བར་སྤྱོད་པ་ལས་འདིའི་ལག་ན་འཁོར་ལོ་སྟེ། །  
ཕྱག་བཞིའི་གཡས་དང་པོ་འཁོར་ལོའོ། །ཁྱབ་འཇུག་གི་ལྟེ་བ་ནི་པདྨའི་ལྟེ་བ་སྟེ། ནཱ་བཧི་ལས་ཞེས་པས་ཨ་ཙ་རྐྱེན་ནོ། །ལྷ་མ་ཡིན་སྦྲང་རྩི་ཞེས་བྱ་བའི་དགྲ་ཡིན་པས་སྦྲང་རྩིའི་དགྲའོ། །གནས་གང་དང་གང་ཡིན་པ་ཐམས་ཅད་ཁྱབ་འཇུག་གིས་ཁྱབ་པས་འདུག་གནས་ལྷ་སྟེ་མང་པོ་ལ་ཀྲྀ་  
བཱ། པཱ། ཛི། མི། སྭ་དི། སཱ་དྷྱ། སྲྀ་རྣམས་ལས་ཨུ་ཎའོ། །འདུག་གནས་ཀྱང་འདི་ཡིན་པས་འདུག་གནས་ལྷའོ། །ནོར་ལྷའི་བུ་ཞེས་པ་ཡང་འདིའི་མིང་སྟེ་སྔར་སྲེད་མེད་ཀྱི་བུ་བཤད་པའི་སྐབས་སུ་བཤད་ཟིན་ཏོ། །གོམ་གསུམ་གནོན་ཞེས་པ་ལྷ་མ་ཡིན་སྟོབས་ལྡན་བསླུ་བའི་དོན་དུ་འདིས་  
གོམ་པ་གསུམ་གྱིས་མནན་པ་སྟེ། ལྷ་མ་ཡིན་སྟོབས་ལྡན་ལ་ཁྱབ་འཇུག་གིས་མིའུ་ཐུང་གི་གཟུགས་སུ་བྱས་ཏེ་ས་གཞི་གོམ་པ་རེ་བླངས་པས་གསུམ་ཡང་ཁྱེར་ཟེར་བས་ལུས་བསྐྱེད་དེ་རི་རབ་དང་རྒྱ་མཚོའི་མཐིལ་ལ་རྐང་པ་གཉིས་གཞག་ནས་གཅིག་གིས་ས་མེད་པས་སྟོབས་ལྡན་གྱི་མགོ་  
ལ་བཞག་གོ། །དེས་ན་གོམ་གསུམ་གནོན་ཞེས་གྲག་གོ། །།ལྷ་མོ་དགའ་བྱེད་ཅེས་བྱ་བ་ཁྱབ་འཇུག་གི་མའི་མིང་གིས་བཏགས་ཏེ། དེ་བ་ལ། བུ་རྒྱུད་ལ་ཨ་ཏ་ལས་ཨི་ཉའོ། །ཀི་ཏ་ལ་ཡང་ངོ་ཞེས་པས་ལ་སོགས་པས་ཨ་ཏ་ཨེ་ཙའོ། །མིང་སྔོན་མ་ཉིད་ཀྱི་ཕྱིར་བྲྀཌྜྷྱཾ་བྷཱ་བ་ཨི་ཏྱ་  
ནཱརྵཾ་ཞེས་པ་རིགས་སྟོན་པའོ། །འདི་ལས་མིའི་རིགས་ལའོ་ཞེས་པས་དཱིཥཱའོ། །དཻ་བི་ཀི་ལྷ་མོ་སྟེ་དེ་དགའ་བར་བྱེད་པ་ནི་དེའི་བུའོ། །དཔའ་བོའི་རྒྱུད་ནི་ཁྱབ་འཇུག་གི་མེས་པོའི་རྒྱུད་ལ་དཔའ་བོ་ཞེས་བྱ་བ་བྱུང་བས་དེའི་བརྒྱུད་པའོ། །དཔལ་གྱི་བདག་པོ་ཞེས་ཀྱང་བྱའོ། །སྐྱེས་བུའི་མཆོག་ནི་  
བདག་ཡིན་ཏེ་དེས་ན་མཆོག་གི་བདག་ཉིད་ཀྱི་ཕྱིར་སྐྱེས་བུ་མཆོག་ཅེས་བྱའོ། །མེ་ཏོག་ཕྲེང་ལྡན་ནི་དེ་ནགས་ཀྱི་མེ་ཏོག་གི་ཕྲེང་བ་དང་ལྡན་པས་བྲྀ་ཧྱ་་ མ་ལཱ་ལ་  སོགས་ལས་ཨི་ཎིའོ། །སྟོབས་ལྡན་འདོམས་ཞེས་ཀྱང་བྱ་སྟེ། འདི་ལ་ལྷ་མ་ཡིན་སྟོབས་ལྡན་འཇོམས་པའི་ངང་ཚུལ་ལྡན་པས་  
  
༄༅། །རིགས་ལས་ཞེས་སོགས་ཀྱི་ཎི་ནིའོ། །འཁར་བའི་སྒྲ་ནི་ལྷ་མ་ཡིན་འཁར་བ་ཞེས་པ། རྐང་པ་གཉིས་ནས་འཐེན་ནས་བཀས་ནས་བསད་པས་སོ། །འོག་དབང་སྐྱེས་ནི་ཚངས་པ་སྒོ་ང་ལས་སྐྱེས་ཤིང་དབང་ཕྱུག་རང་འབྱུང་ཡིན་ལ། འདི་ཉིད་འོག་གི་དབང་པོ་  
ལས་སྐྱེས་པ་སྟེ་མངལ་སྐྱེས་སོ། །ཀུན་འགེངས་ནི་འགྲོ་བ་ཐམས་ཅད་དེས་ཁྱབ་ཅིང་གང་བའི་ཕྱིར་ན་ཀུན་འགེངས་ཏེ། བཧྲྀ་བྲྀ་ཏྲྀ་ཛི། ཞེས་པ་ལ་སོགས་པ་ཁ་རྐྱེན་་ བཧྲི་ལ་  ནོ། །ལྷ་མིན་འཇོམས་ནི་ལྷ་མ་ཡིན་ཀཻ་ཊ་བྷ་ཞེས་བྱ་བ་བསད་པས་སོ། །རྡེབ་བྱེད་ནི་ལྷ་མ་ཡིན་རྣམས་བྲག་དང་ས་ལ་རྡེབ་  
ཅིང་གསོད་པ་སྟེ། ཨི་ཥི། བྱཱ་དྷ། བཧི་དི། གྲྀ་དཧི། དཧྲྀ་ཥི། པྲྀ་ཐི། མྲྀ་དི་་ ཞེས་པས་བྱཱ་དཧི་མ་  ལས་ཀུའོ་ཀ་འགྲོ་བ་དེ་རྣམས་ཀྱིའོ་ཞེས་པས་ཡཎ་ཨིཀ་ཏུ་བསྒྱུར་བས་བི་དྷུ་ སྡེབ་བྱེད་  དཔལ་གྱི་བེའུ་མཚན་པ་ཞེས་པ་ནི་འདིའི་སྙིང་ག་ལ་སླུའི་བྱེ་བྲག་དཔལ་བིའུ་དབྱིབས་ཀྱིས་བྱས་པ་སྐྱེས་དུ་ཆེན་པོའི་མཚན་གྱི་ཁྱད་  
པར་ཞིག་ཡོད་པས་དེའི་རྟགས་ཀྱིས་མཚན་པས་ན་དཔལ་བེའུ་མཚན་པ་ཞེས་སོ། །དཔལ་བེའུ་མཚན་པ་དང་འོག་དབང་སྐྱེས་དང་སྦྲང་རྩིའི་བུ་དང་རང་བྱུང་ཞེས་པ་རྣམས་རིན་ཆེན་མཛོད་ཀྱིའོ། །དེ་ལ་དེ་དག་གིས་ཉེ་བར་མཚོན་པ་དང་ཉེ་བར་སྤྱོད་པ་ལས་དཔལ་  
བེའུ་མཚན་པ་ཞེས་སོགས་ཚིག་རྣམ་པར་སྦྱར་རོ། །དེ་རྣམས་ཀྱིས་ཁྱབ་འཇུག་གི་མིང་གི་རྣམ་གྲངས་སོ། །ནོར་གྱི་ལྷ་ནི་རིན་པོ་ཆེ་ལ་རྩེའོ། །བྱ་བ་ལས་ཨཎའོ། །ཨཎ་ཀའི་རྔ་ཅན་ནོ་ཞེས་ཕ་རོལ་མོའི་བཟོ་ཁྱད་པར་ཕུལ་དུ་བྱུང་བ་ཤེས་པ་སྟེ། ཁྱབ་འཇུག་གི་ཕའི་མིང་ངོ། །ཚིགས་  
སུ་བཅད་པ་གཉིས་ཀྱིས་སྟོབས་བཟང་སྟེ་ཁྱབ་འཇུག་གི་ཕུ་བོ་ཡིན་ནོ། །སྟོབས་བཟང་ནི་འདི་ལ་སྟོབས་ཕུལ་དུ་བྱུང་བ་ཡོད་པའོ། །ལྷ་མ་ཡིན་རབ་འཕྱང་བསད་པས་ན་རབ་འཕྱང་གསོད་ཅེས་ཏེ། ཊཀ་ལ་ཞེས་པས་ཊཀ་རྐྱེན་ནོ། །ཀ་འགྲོ་བ་ལ་ཡང་ཧ་ན་ལས་སོ་ཞེས་པས་ཨཏ་དབྱིའོ། །  
ཀྫིནྣ་ཧ་ནའི་ཧ་ཞེས་པས་ཀུ་ཉིད་དོ། །སྟོབས་ལྷ་ནི་གང་ལ་སྟོབས་ཕུལ་དུ་བྱུང་བ་ལྡན་པ་སྟེ། སྟོབས་ཀྱང་འདི་ཡིན་ལ་ལྷ་ཡང་ཡིན་པས་སྟོབས་ལྷའོ། །འདིར་ཨརཤ་སོགས་ལས་ཨཙ་རྐྱེན་ནོ། །མི་འཛག་ཅེས་པ་ནི་ཁྱབ་འཇུག་སྟེ་དེའི་སྔོན་དུ་སྐྱེས་པས་ན་མི་འཛག་སྔོན་སྐྱེས་ཞེས་བྱའོ། །  
  
།བི་ཙའི་མཐའ་ལས་མ་ཏུབ་ལ་རྒྱུ་སྐར་ནམ་གྲུ་ལ་ཞེས་གོ་ར་སོགས་སུ་བཀླགས་པའི་ཕྱིར་མིང་ལའོ་ཞེས་པས་བ་ཉིད་ཡང་ནའོ། །རེ་བ་ཏཱི་དེས་ཉེ་བར་མཚོན་པ་དང་ཟླ་བ་དང་ལྡན་པའི་དུས་སུ་སྐྱེས་པས་ན་ནམ་གྲུ་སྐྱེས་ཞེས་བྱའོ། །དུས་ཀྱི་ཐུན་མཚམས་ལས་རྒྱུ་སྐར་ལ་ཨ་ཎའོ། །  
བཏྶ་ཤཱ་ལ་རྒྱུ་སྐར་རྣམས་ལས་མང་པོ་ལ་ཞེས་པས་འཇིག་གོ། །ཨཎ་ལ་སོགས་པ་འཇིག་པ་ལ་ལུཀྱ་གོ་ཎྱཱ་དི་ནཱཾ་ཞེས་པས་དཱིཥ་ཡང་འཇིག་པ་ལ་སླར་ཡང་གོ་ར་སོགས་ཉིད་ལས་དའི་ཥའོ། །དེ་དགའ་བར་བྱེད་པ་ནི་བདག་པོ་སྟེ་གཟུགས་ཕུན་སུམ་ཚོགས་པས་དགའ་བར་བྱེད་པའོ། །མཐར་  
འཛིན་པར་བྱེད་པའི་དོན་ལ་ཛྭ་ལ་སོགས་པ་རྣམས་ལས་ཨཎ་ལའོ་ཞེས་པས་ཎའོ། །འདོད་པ་རྣམས་སྐྱོང་བར་བྱེད་ཅིང་རྣམ་པར་རོལ་པའི་ཕྱིར་ཞེས་པས་ཨཎའོ། །འདིའི་མཚོན་ཆ་ཐོང་ཤོལ་ཡིན་པས་ན་ཤོལ་གྱི་མཚོན་ནོ། །གོས་སྔོན་ཅན་ནི་འདིའི་གོས་ལས་སོ། །སྣར་མ་ཞེས་བྱ་  
བ་ནོར་ལྷའི་ཆུང་མའོ། །དེའི་བུ་ཡིན་པས་ན་སྣར་མའི་བུ་རྒྱུད་ལ་ཤུ་བཧྲ་སོགས་ལས་ཌྷ་ཀའོ། །ཏཱ་ལ་ནི་ཤིང་གི་ཁྱད་པར་ཏེ། དེ་ཡང་སམྦ་སུ་རཱ་ཎ་ལས། རྒྱལ་མཚན་བསྒྲེང་བའི་སྐབས་སུ་ནི། །ཏཱ་ལ་ཏཱ་ལའི་རྣམ་པར་བྱ། །ཆུ་སྲིན་ཆུ་སྲིན་དབྱིབས་ཅན་ནོ། །ཞེས་བཤད་དོ། །གཏུན་  
ཤིང་དང་གཤོལ་དང་ཏཱ་ལ་རྣམས་འཛིན་པས་ན་ཞེས་སློབ་དཔོན་ར་བྷ་སས་ཀྱང་བཤད་དོ། །གཤོལ་གྱིས་དགྲ་བོ་ཡང་དག་པར་འགུགས་པར་བྱེད་པས་ན་ལེགས་འགུགས་ཏེ་ནནྡི་སོགས་ལས་ལྤུའོ། །ཐོང་པའི་ལག་ཅེས་ཀྱང་བྱ་སྟེ། འདིར་སི་ར་དང་ལྒང་་ ཐོང་ཤོལ་  ལ་དང་ཧ་ལ་ཞེས་པ་ལ་སོགས་པ་  
ནི་དེས་ཉེ་བར་མཚོན་པ་དང་ཉེ་བར་སྤྱོད་པ་ལས་འདིའི་ཕྱག་མཚན་ནོ། །ཀླུ་འཇོམས་ནི། ཆུ་བོ་ཡ་མུ་ནཱ་ཞེས་བྱ་བའི་ཀླུ་ཀཱ་ལིནྡཱི་ཞེས་པ་དེ་གཤོལ་གྱི་མཚོན་ཆས་དྲལ་ནས་བསད་ཞེས་གྲག་གོ། །ནནྡི་་ བཧི་ད་ལ་  སོགས་ལས་ལྱུའོ། །སྟོབས་ལྡན་ནི་སྟོབས་ཕུལ་དུ་བྱུང་བ་དང་  
ལྡན་པ་སྟེ། ཨརཤ་སོགས་ལས་ཨཙའོ། །དེ་རྣམས་ཀྱིས་སྟོབས་ལྡན་གྱི་མིང་ངོ། །མྱོས་བྱེད་ཅེས་པ་ནས་ཚངས་སྤོང་ཞེས་པའི་མཐར་ཐུག་པ་ཁྱབ་འཇུག་གི་བུ་འདོད་པའི་མིང་ངོ། །འདོད་པས་མྱོས་པར་བྱེད་པའི་ཕྱིར་མྱོས་བྱེད་དེ། ནནྡཱི་སོགས་ལས་ལྱུའོ། །མྱོས་པར་བྱེད་དོ་  
  
༄༅། །ཞེས་པས་ཀྭི་བའོ། །ཡིད་སྲུབ་ནི་སེམས་གཡེང་བར་བྱེད་པའོ། །གསོད་བྱེད་ཅེས་པ་ནི་འདོད་པའི་གནས་སྐབས་བཅུ་ལ་སོགས་ཏེ་ཆགས་པའི་དབང་གིས་འཆི་བར་ཡང་བྱེད་དོ། །འདི་ནི་ཀུན་གྱིས་བཟློག་པར་དཀའ་བའི་ཕྱིར་ན་རབ་སྟོབས་སོ། །ཉའི་རིགས་ཀྱི་ཆུ་སྲིན་  
ཉིད་ཉ་སྟེ། འདིས་མཚན་པས་ན་ཉའི་ཏོག་ཅན་ནོ། །ཚངས་འཇོམས་ནི་ཚངས་པ་ཡང་ཀུན་ཏུ་རྨོངས་པའི་མཚོན་ཆས་རང་གི་སྤྲུལ་པའི་བུ་མོ་ལ་ཆགས་པར་གྲག་གོ། །འདིར་བྲཧྨ་ཎིདྲྀསྟ་བའན། ཞེས་པ་ཀནྡཱརྦ་ཞེས་པར་བསྒྱུར་བ་ནི་པྲྀ་ཥོ་ད་ར་ལ་སོགས་པའོ། །ཡང་ན་ཀ་མ་ཞེས་པ་ཨམ་  
མཐའ་ཅན་ནི་མི་ཟད་པ་བདེ་བ་བརྗོད་པའོ། །བདེ་བ་དང་ལྡན་པས་ན་བདེ་བ་ཅན་ནོ། །དེ་རྣམས་ལ་དྲྀ་ཥྱ་ཏི་ཨུརྞྞ་ས་ཏི་ཞེས་པ་ཨཙའོ། །དྲྀསྟ་ཉིད་ལས་དརྤཱ་ཀཿ་འོ། །སྙེམས་པ་ནི་ཐམས་ཅད་འདོད་པ་ལ་དགའ་བར་བྱེད་པའོ། །ལུས་མེད་ནི་དབང་ཕྱུག་རི་བོ་གངས་ཅན་ལ་ལྷ་མོ་གཽ་རཱིས་མཆོད་  
པ་བྱེད་ཅིང་གནས་པ་ན་ལྷ་རྣམས་ཐེ་ཚོམ་དུ་གྱུར་ཏེ། གཽ་རཱི་དང་ལྷན་ཅིག་དཀའ་ཐུབ་བྱེད་པ་བདེན་ནམ་བྲེར་ནས་དེར་འདོད་པའི་ལྷ་བལྟར་བཏང་བ་དང། འདོད་པའི་ལྷའི་མདའ་ལྔ་རིམ་གྱིས་འཕངས་པས། དང་པོ་དང་གཉིས་པ་ལ་རྟོག་པ་ཙམ་ཡང་མ་བྱུང། གསུམ་པ་དང་བཞི་པ་ལ་  
རྟོག་པ་ཙམ་དུ་གྱུར་ཏེ་ལྔ་པ་ཕོག་པ་དང་གཽ་རཱི་དང་གནས་པས་དཀའ་ཐུབ་ཞིག་གོ། །དེའི་སྐད་ཅིག་ཕྱི་མ་ལ་འགྱོད་ནས་ཅི་ཉེས་སྙམ་དུ་བསམས་པས་འདོད་པས་ཉེས་པར་ཤེས་ནས་མིག་གསུམ་ནས་མེ་བྱུང་སྟེ་འདོད་པའི་ལྷ་བསྲེགས་སོ། །དེ་ནས་འདོད་པ་གཏན་ནས་མེད་ན་སྐྱེ་བ་ལེན་པ་  
མེད་པས་ལུས་མེད་པའི་སེམས་ཅན་དུ་བྱས་སོ། །འདོད་པ་ནི་སྦྱོར་བ་ལ་སོགས་པའི་འདོད་པའོ། །ཀ་མ་་ ཀ་མུལ་ཀཱ་མ་བསྒྲུབ་པའོ།  ཡ་ཏི་ལ་སུར་ཏེཙྪ་མ་སྐྱེད་པར་བྱེད་པ་དང་སྦྱོར་བ་པོ་ལ་ཎིའི་མཐའ་ལས་ཨ་ཙའོ། །ཨམའི་མཐའ་ལས་ཀྱང་ངོ་ཞེས་པས་ཐུང་ངུ་ནི། ཀ་མི་ཨ་མི་ཙམ་རྣམས་ཀྱི་མ་ཡིན་ནོ་  
ཞེས་པས་མེད་དོ། །འདིའི་མདའ་ལྔ་ནི། སྨྱོ་བྱེད་དང། སྲེད་བྱེད་དང། ཀུན་དུ་རྨོངས་བྱེད་དང། སྐེམ་བྱེད་དང། འཆི་བྱེད་ཅེས་པ་རྣམས་སོ། །དེ་ཡང་རྒྱལ་བའི་ལྷའི་སྡེབ་སྦྱོར་གྱི་རྒྱ་་ བསྟན་བཅོས་ཀྱི་  ཆེར་འགྲེལ་བ་ལས། དགའ་བྱེད་རབ་ཏུ་སྲེད་བྱེད་དང། །རྨོངས་  
  
།འཆི་བྱེད་རྣམས་ནི་འདོད་དབང་གི་མདའ་ལྔ་རྣམས་སུ་རབ་ཏུ་བསྒྲགས། །ཞེས་བཤད་དོ། །རང་གི་ཡིད་ལ་དྲན་པའི་ཕྱིར། དྲན་པ་སྟེ་སྨྲ་ར་ཡ་ཎྱུ་ཀཎྛེ་ཡ་ཏི་་ ཞེས་སྨྲྀ་ལ།  ཨཙའོ། །སྡོམ་པའི་སྒྲ་ནི་ལྷ་མ་ཡིན་སྡོམ་པ་ཞེས་བྱ་བ་འདིས་བསད་པས་དེའི་ཕྱིར་ན་སྡོམ་  
པའི་དགྲའོ། །ཡང་འདོད་ཆགས་ལ་སོགས་པས་དབང་པོ་ལྔ་པོ་གསོད་པའི་ཕྱིར་ན་ཡང་སྡོམ་པའི་དགྲའོ། །རང་གི་ཡིད་ལས་ཕོ་མོ་སྦྱོར་བ་ལ་སོགས་པ་འབྱུང་བའི་ཕྱིར་ན་ཡིད་ལས་སྐྱེས་ཏེ། སྒེག་པའི་ཚུལ་གྱིས་སྲོག་ཆགས་རྣམས་ཀྱི་ཡིད་ལས་སྐྱེས་སོ་ཞེས་པས་ཌ་རྐྱེན་ནོ། །  
བདུན་པ་མང་པོ་ཞེས་པས་འཇིག་གོ། །མེ་ཏོག་མདའ་ཅན་ནི་ཕྱིའི་ལུས་ལ་རྨ་མེད་པར་སྙིང་ལ་འབགས་པའོ། །རང་ལས་བྱུང་བས་ན་གཞན་ལས་མ་སྐྱེས་པའོ། །འདོད་པ་འཕེལ་བས་མེ་ཏོག་གཞུ་ཅན་ནོ། །དགའ་མ་ནི་འདོད་ལྷའི་ཆུང་མའོ། །དེ་ནས་དགའ་མའི་བདག་གོ། །དགའ་རབ་དབང་  
ཕྱུག་ཅེས་ཀྱང་བྱའོ། །ཆུ་སྲིན་རྒྱལ་མཚན་ཞེས་ཀྱང་བྱའོ། །བདག་ལས་བྱུང་ནི་གཞན་མ་ཡིན་པའོ། །ཚངས་སྤོང་ནི་དཀའ་ཐུབ་རྒྱང་དུ་འཕེན་པའོ། །སཱུ་དེད་པ་ལའོ། །པྲཧྨ་ཏ་པཿ་སུ་བ་ཏི་ཞེས་པས་ཀྭི་པའོ། །ཚངས་སྤོང་སྟེ་འདོད་པའོ། །འཆི་མེད་ཕྲེང་བར་བྲཧྨ་སཱུའི་སྒྲ་ལས་ཕ་རོལ་དུ་  
འདོད་པ་བརྗོད་པ་ལས་ཨིའི་སྒྲ་བཀླགས་སོ། །ཀྲྀཙྪ་ཡོཿ་ཉའི་ཏོག་དང་མདའ་ལྔ་པ་དང་མེ་ཏོག་མདའ་ཅན་དང། ཚངས་སྤོང་དང། ཨི་དང། མ་འགགས་པ་དང། ཨུ་ཥའི་བདག་ཅེས་པ་རྣམས་སོ། །དྲག་པོའི་འབངས་ཀྱིས་སྦྱར་བའི་མཁས་པའི་མགུལ་རྒྱན་གྱི་དྲིས་ལན་ལས། ཆོས་ཐམས་  
ཅད་ལ་འཇིགས་པ་མེད་པ་ནི་ཚངས་པ་རང་ཉིད་ཅེས་སོ། །ར་བྷ་སས་ནི་དེའི་བུམ་འགགས་པ་ལ་བརྗོད་དོ། །མ་འགགས་པ་ཚངས་པའི་ལྟེ་བའི་པདྨ་ལས་བྱུང་ངོ་ཞེས་ལུང་ངུའོ། །འགྲོ་བའི་ཏོག་ནི་ཁམས་གསུམ་ཐམས་ཅད་དེའི་འོད་ཟེར་གྱིས་ཁྱབ་པས་འགྲོ་བའི་ཏོག་གོ། །བ་དན་གསལ་  
བ་ལ་ཏོག་བཟུང་བས་ན་མཚོན་པར་བྱེད་དོ་ཞེས་སློབ་དཔོན་ར་བྷ་སའོ། །སྣ་ཚོགས་ནི་ཁྱབ་བྱ་ལ་ཏོག་ནི་འདིའི་གཟི་བརྗིད་གསལ་བའོ། །མངོན་པར་ཁྱབ་པ་དང་གཞིལ་བདུན་པའི་བསྡུ་བའོ། །རང་ལས་མི་འགག་པར་སྣང་བས་ན་ཏོག་གོ་ཞེས་སྐབས་གསུམ་གྱི་ལྷག་མ་ལས་སོ།།  
  
༄༅། །དེ་ལ་རྀ་ཤྱོ་མྲྀ་ག་ནི་འདིའི་རྒྱལ་མཚན་གྱི་སྟོག་ཏེ་ཞེས་ཚིག་རྣམ་པར་སྦྱོར་རོ། །རལ་གྲིའི་མཚོན་ཆ་ནི་མ་འགགས་པ་སྟེ་དེ་བཞིན་དུ་ཨེ་བརྵྱ་ཀེ་ཏ་ན་ཞེས་པ་ཡང་ལུང་ལས་སོ་ཞེས་པས་རྀ་ཤྱའི་སྒྲའི་རེ་ཕ་དང་པོ་དབྱངས་དང་པོ་ཡང་ངོ། །དེ་ཡང་སཱམྦ་སུ་ར་ཎ་ལས་བཤད་དེ་  
ཏཱ་ལ་ཏཱ་ལའི་རྣམ་པར་བྱ། །ཆུ་སྲིན་ཆུ་སྲིན་དབྱིབས་སུ་བྱ། །དེ་ལྟར་ཉེ་བར་ཞུགས་པ་ནི། །རྀ་ཤྱའི་ཉེ་བར་དེ་བརྗོད་དོ། །ཞེས་སོ། །གཞན་གྱིས་འགོག་མི་ནུས་པས་མ་འགགས་པའོ། །ཨུཥཱ་ནི་ལྷ་མ་ཡིན་མདའ་ཞེས་བྱ་བའི་བུ་མོའོ། །དེ་རྣམས་འདོད་ལྷའི་བུའོ། །མཚོན་བྱེད་ཅེས་པ་  
ནས་འཕྲོག་བྱེད་ཡུམ་ཞེས་པའི་བར་གྱིས་ཁྱབ་འཇུག་གི་ཆུང་མའོ། །ཐམས་ཅད་འདིས་མཚོན་ཏེ་སྟོན་པས་མཚོན་བྱེད་མའོ། །ལཀྵི་ལས་མུད་ཡང་ནའོ་ཞེས་པས་ཨི་རྐྱེན་ནོ། །ཨརྱནྟ་ཉིད་ལས་སུ་དབྱི་བ་མེད་དོ། །ཇི་ལྟར་འདི་ལཀྵྨཱི་ཡིན་ཞེ་ན། ཀྱེ་དཔལ་མོ་ཞེས་བརྗོད་པ་འདི་ནི་འདིར་  
འགྱུར་ཏེ། མ་ཏལླཀྵྨཱི་བ་ཛ་སྭ་ཀཉྩི་ད་པ་ར་མི་ཏི། ཨེ་ར་ཀནྟི་ལས་དའི་ཥའོ་ཞེས་སློབ་དཔོན་བསྲུང་བས་སོ། །གསལ་བར་ལྷན་ཅིག་བརྗོད་པ་ལའོ་ཞེས་པས་འདིར་ལུས་མཆོག་ཡང་དག་པར་བརྗོད་པ་ལ་ཀུཀྐུ་ཊ་ཞེས་དཔེར་བརྗོད་སོ་སོར་བསྒྲུབ་པ་ཉིད་སློབ་དཔོན་པཱུརྞ་ཙནྡྲི་ན་ས་དའི་ཨུང་ཞེས་  
པ་འདིར་རབ་ཏུ་སྦྱར་ཏེ་བསྟན་པ་ལས་ཨང་ཨིཏ་ལས་ཨས་ཨཱིཏ་ཨཱུཏ་སྨོས་པར་བཤད་དོ། །དེའི་ལུགས་ལ་དའི་ཥ་མེད་ཀྱང་བོད་པ་ལ་ཐུང་དུ་ཉིད་དོ། །ལུགས་གཞན་ལས་ནི་དབྱིངས་ཀྱི་དཔུང་གཉེན་དུ་ལཀྵྨཱི་ལ་སོགས་པའི་མིང་འདི་དག་ཐུང་དུ་མ་ཡིན་པ་ཉིད་བཤད་དོ། །ལག་པར་རྟག་ཏུ་པདྨ་  
ལྡན་པའི་ཕྱིར་ཨརྵ་སོགས་ལས་ཨཙའོ། །པདྨ་ནི་ཀ་མ་ལའོ། །ཁྱད་པར་མེད་པ་ལའང་བརྗོད་པ་འདིའི་དགོངས་པ་ནི་འདམ་སྐྱེས་དང་མཚོ་སྐྱེས་ཞེས་པར་མི་སྦྱོར་རོ་ཞེས་པའོ། །བསྟན་པར་བྱ་བས་ན་དཔལ་ལོ། །ཤྲྀ། སྲུ། དྲུ། པྲུ། ཛུ་རྣམས་ལ་ཀྭིས་སྟེ་རིང་པོའོ། །ཨེ་ར་ཀནྟི་ལས་དཱིཥ་ལ་ཤྲྀ་  
ཞེས་པ་དང་ཨས་ལ་ཞེས་དབྱིངས་རབ་ཏུ་གསལ་བའི་ཊཱིཀ་ལས་སློབ་དཔོན་བྱམས་པ་སྲུང་བས་སོ། །དཔལ་མོའི་བདག་པོའི་དུང་དང་འཁོར་ལོ་དང་བེ་ཅོན་དང་རལ་གྲི་དང་ནོར་བུ་རྣམས་རིམ་པ་ཇི་ལྟ་བར་ལྔ་སྐྱེས་ལ་སོགས་པའི་མིང་ཅན་ནོ། །ནུབ་ཕྱོགས་ཀྱི་རྒྱ་མཚོ་ནི་ཉ་ཏི་མིའི་གཟུགས་འཛིན་པའི་ལྷ་  
  
གམྦྷཱི་ར་དང་པཉྩ་ཛ་ན་ལས་ཉྱའོ།་ པཉྩ་ཛ་ནྱ།  །དད་པ་ཅན་རྣམས་ཀྱིས་བདེ་བླག་ཏུ་མཐོང་བའི་ཕྱིར་ལེགས་མཐོང་སྟེ། ཤཱ་སི་ཡུ་དཧི། དྲྀ་ཤི་དཧྲྀ་ཥི། མྲྀ་ཥ་ལས་ཞེས་པས་ཡུ་ཙའོ། །ཁྱབ་འཇུག་འདིའི་  
དབྱུག་པ་ནི་སའི་ནང་དུ་ཞུགས་པས་ས་རྣམས་དགའ་བར་བྱེད་པས་ནས་མོས་ཏེ། ལྷག་མ་་ ཀཽ་མོ་ད་ཀ་ལ།  ལས་ཞེས་པས་ཨཎའོ། །རལ་གྲི་ནི་དགའ་བྱེད་དེ། སྨོན་པ་ལ་ཝུནའོ། །ཥྚུ་བྷ་རེངས་པ་ལའོ། །ས་རྣམས་རེངས་པར་བྱེད་པས་ན་ས་རེངས་བྱེད་དེ་འཕྲོག་བྱེད་དོ། །ཀ་བ་བཞིན་དུ་མི་གཡོ་ཞིང་  
བརྟན་པར་བྱེད་པའོ། །ནཱ་རྱནྟ་དག་ལས་ཞེས་པས་ཥ་ཉིད་མེད་ལ། ཨིཀ་་ ཀོ་སྟུ་བྷ།  མཐའ་ཉེ་ལས་ཀའོ། །དེ་འདིའི་ལྷག་མ་ལས་ཨཎའོ། །དེ་རྣམས་ཁྱབ་འཇུག་གི་རྟགས་རྣམས་སོ། །ཚིགས་སུ་བཅད་པ་གཅིག་གིས་བྱ་ཁྱུང་གི་མིང་ངོ། །འདབ་བཟང་ཞེས་པ་གཤོག་པ་མཆོག་དང་ལྡན་  
པ་སྟེ། ཡོད་པའི་དོན་ལ་མ་ཏུས་རྐྱེན་ནོ། །རྀ་པ་ཞེས་པས་ཝ་ཉིད་ནི། ཡ་ཝ་སོགས་ཉིད་ལས་བཀག་གོ། །ག་རུ་དུག་ཡིན་ལ། འཇོམས་པས་ན་ཌ་སྟེ། པྲྀ་ཥོ་ད་ར་སོགས་ཀྱིས་ག་རུ་ཌའོ། །དྲང་སྲོང་ཏྲིཀྵའི་་ སྐར་མིག་  བུ་རྒྱུད་ཡིན་པས་སྐར་མིག་བུ་སྟེ། གརྒ་སོགས་ལས་་ ཏྲིཀྵ་ལ་  ཡཉའོ། །འདུལ་བྱེད་སྐྱེས་  
ནི་མ་འདུལ་བྱེད་མའི་བུ་རྒྱུད་ཡིན་པས་ན་སྟེ། དའི་ཨཱས་ཏི་ཨཱུད་ལས་ཞེས་པས་ཌྷ་ཀའོ། །དེ་ཡང་འདུལ་བྱེད་མ་དང་བཀྲ་ཤིས་མ་ཞེས་པ་གཉིས་ཀྱིས་རྒྱལ་པོ་ཞིག་གི་ཆུང་མ་བྱས་པ་ན་ལན་ཅིག་གི་ཚེ་ཉི་མའི་ཤིང་རྟ་མཐོང་བས། འདུལ་བྱེད་མ་དཀར་པོ་ཞེས་སྨྲ། བཀྲ་ཤིས་མ་ནི་ནག་  
པོ་ཞེས་སྨྲ། དེ་གཉིས་རྒྱལ་བྱས་ཏེ་གང་བདེན་པས་རྒྱལ་པོའི་བཙུན་མོ་བྱེད་པར་བྱས། མི་བདེན་པས་གཡོག་མོ་བྱེད་པར་བྱས་ནས་བལྟ་བར་བྱའོ། །དེ་ནས་ཀླུ་ཞིག་ཡོད་པ་ལ་བཀྲ་ཤིས་མས་བསྙེན་བཀུར་བྱས་ཏེ། ཁྱོད་ཀྱིས་ཉི་མའི་རྟ་ནག་པོར་མཐོང་བར་གྱིས་ཤིག་དེ་ལྟར་མ་བྱས་ན་ཁོ་  
མོ་གཡོག་བྱ་དགོས་པར་ཡོད་དོ་བྱས་པས་དེས་ཁས་བླངས་སོ། །ཉི་མའི་རྟ་ནག་པོར་མཐོང་ནས་འདུལ་བྱེད་མས་གཡོག་མོ་བྱས་སོ། །ཤིན་ཏུ་སྡུག་བསྔལ་བར་གྱུར་པ་ན་དྲང་སྲོང་ཏྲིཀྵས་སྒོ་ང་གསུམ་བྱིན་ཏེ། འདིས་ཁྱོད་ལ་ཕན་པར་འགྱུར་གྱི་ཞག་བདུན་མ་བརྟོལ་ཅིག་ཟེར་རོ། །དེ་རིངས་ཏེ་ཉི་མ་གསུམ་  
  
༄༅། །ན་གཅིག་བརྟོལ་བ་ན་གློག་ཏུ་གྱུར་ཏེ་ནམ་མཁའ་ལ་སོང་ངོ། །ཡང་དྲུག་ན་གཅིག་བརྟོལ་བ་དང་སྐར་མ་སྐྱ་རེངས་སུ་སོང། བདུན་པ་ན་གཅིག་བརྟོལ་བ་དང་བྱ་ཁྱུང་དུ་སོང་སྟེ་མ་ལ་ཕྱག་བྱས་ཏེ་ཁྱོད་ཀྱི་བྱ་བ་གང་དགོས་པ་བདག་གིས་བྱའོ་ཞེས་ཟེར་རོ། །ཀླུའི་ཉེས་པས་ཀླུ་  
རྣམས་མེད་པར་གྱིས་ཤིག་ཅེས་སྨྲས་ཏེ། དེ་ནས་ཀླུ་རྣམས་བྱ་ཁྱུང་གིས་ཟ་བར་བྱེད་དོ། །མཁའ་འགྲོའི་དབང་ཕྱུག་ཅེས་ཀྱང་བྱའོ། །ཁྱབ་འཇུག་གི་ཤིང་རྟ་ནི་བྱ་ཏྲི་ཏྲིའི་སྒོ་ང་རྒྱ་མཚོའི་འགྲམ་ན་ཡོད་པ་ཆུའི་རླབས་ཀྱིས་མཚོ་ནང་དུ་སོང་ངོ། །དེར་རྒྱ་མཚོ་ཟད་པར་འདོད་པས་གཤོག་  
པ་ཆུར་བཅུག་ཅིང་འདོན་པ་ན། དྲང་སྲོང་ཅིག་ན་རེ་དུང་འགྲོ་ནི་མཐུ་ཆུང་བ་ཟེར་བས། བྱ་ཁྱུང་ཡང་དེ་ན་གནས་པས་ཐོས་ཏེ་ཁྲོས་ནས་འདབ་མ་ཕྱེད་ཀྱིས་རྒྱ་མཚོ་བཀབ། ཕྱེད་ནམ་མཁའ་ལ་ཕྱར་བས་དེ་ན་གནས་པའི་ཀླུ་རྣམས་སྐྲག་སྟེ་ཕྱག་འཚལ་ནས་དེ་མ་ཐག་ཏུ་གཏད་དོ། །དེ་ནས་ལྷ་  
རྣམས་ཀྱང་ཤིན་ཏུ་སྐྲག་པར་གྱུར་པ་ན་ཁྱབ་འཇུག་གིས་ཤིན་ཏུ་རིད་པའི་དྲང་སྲོང་གཅིག་ཏུ་སྤྲུལ་ནས་དེའི་དྲུང་དུ་ཕྱིན་པ་ན་དེ་ཡང་བརྩེ་བ་སྐྱེས་ཏེ་གནས་སོ། །དི་ལ་ཁྱོད་ཀྱིས་བདག་གི་བྱ་བ་དོན་ཆེན་པོ་ཞིག་ཡོད་པ་ལ་ལུས་ཀྱིས་མི་སྤྱོད་པས་དེ་ཁྱོད་ཀྱིས་སྒྲུབས་ཤིག་ཅེས་སྨྲས་སོ། །དེ་བདག་གིས་  
བྱའོ་ཞེས་ཁས་བླངས་སོ། །དེའི་ཚེ་སྣ་ལ་བཅུག་ནས་འགྱུར་བ་མེད་པར་བྱས་སོ། །དེ་ནས་ཁྱོད་ཀྱིས་བདག་ལྷའི་ཡུལ་དུ་ཁུར་ཅིག་ཅེས་སྨྲས་སོ། །འདི་ར་ནི་ཁྱབ་འཇུག་གི་བཞོན་པར་གྱུར་པ་སྨོས་སོ། །ཀླུ་མཐར་བྱེད་པ་ནི་རླག་པར་བྱེད་པའོ། །གསེར་འདབ་ཅན་ནི་འདིའི་གཤོག་པ་གསེར་གྱི་  
མདོག་ལྟར་མཛེས་པའི་ཕྱིར་རོ། །ལྟོས་འགྲོ་ཟ་ནི་སྦྲུལ་རྣམས་ཟ་བའོ། །དེ་རྣམས་བྱ་ཁྱུང་གི་མིང་ངོ། །ད་ནི་དབང་ལྡན་ནས་བརྩམས་ཏེ་ཕྱོགས་ཀྱི་ལྷ་ལ་སོགས་པ་བཤད་པར་བྱའོ། །ཚིགས་སུ་བཅད་པ་ལྔའི་དབང་ཕྱུག་གི་མིང་གི་རྣམ་གྲངས་སོ། །ཤམ་ཞེས་པ་ནི་མི་ཟད་པའི་དགེ་བའོ། །དེ་དང་  
ལྡན་པའི་ཕྱིར་བདེ་ལྡན་ཀྱང་ངོ། །བདེ་འབྱུང་ནི་མཆོག་ཏུ་དགའ་བའི་གཟུགས་ཀྱིས་རྟག་ཏུ་གནས་པས་ན་བདེ་འབྱུང་ངོ། །ཤངྐུ་ལ་སོགས་པ་རྣམས་སོ་ཞེས་པས་ཀུ་དང་མཐའ་དབྱི་བ་འོང་ངོ། །སུས་དང་སུབ་དོན་གཅིག་ཅེས་པས་བསྡུ་བའོ། །འདོད་པ་རབ་ཏུ་འབྱུང་བས་འབྱུང་པོ་རྣམས་ཞེས་  
  
ཨཱི་ཤྭ་ར་དང། ཨཱི་ཤ་ན་ཡང་ངོ། །ཨཀ་མཐའ་ཉེ་ལས་ཀ་དང། ཨཱི་ཤྭ་ར་ནི་རང་དོན་ལས་ཞེས་པའི་ཚིག་ཕྲད་ལས་བར་ཡང་ངོ། །ནུས་པ་དང་ན་ཚོད་དང་ངང་ཚུལ་རྣམས་ལའོ་ཞེས་པས་ཤཱན་ཡང་ནའོ། །ཕྱུགས་བདག་ནི་ར་དང་རི་  
དགས་ལ་སོགས་པ་ཐག་པས་བཏགས་པ་བཞིན་དུ་འདིས་ཀྱང་འཇོམས་བྱེད་ལ་སོགས་པའི་འཁོར་རྣམས་བཏགས་པས་བདག་པོ་ཞེས་སློབ་དཔོན་ར་བྷ་སའོ། །ཕྱུགས་ནི་སྐྱེས་བུ་རྣམས་ཏེ་དེ་རྣམས་འཁོར་བའི་འཆིང་བ་ལས་སྐྱོབ་བ་ན་ཞིང་གི་བདག་པོའོ་ཞེས་གཞན་དག་གོ། །ཞི་བ་ནི་ཡོན་ཏན་  
གྱི་གནས་སྐབས་དང་བྲལ་བ་མཆོག་ཏུ་དགའ་བའི་རང་བཞིན་གྱི་ཕྱིར་རྣམ་འགྱུར་མེད་པར་གྱུར་པ་སྟེ། ཤི་བ་ལ་སོགས་པ་རྣམས་སོ་ཞེས་པས་ཀྭན་དང། ཨི་ཉིད་དང་མ་དབྱི་བ་ཡང་ངོ། །དེའི་མཚོན་ཆ་ནི་མདུང་ངོ། །དབང་ཕྱུག་ཆེན་པོ་ནི་གོང་ན་རྒྱལ་པོ་གཞན་མེད་པའོ། །གསོད་བྱེད་ནི་  
བསྐལ་པ་འཇིག་པའི་དུས་ན་འདིས་ཐམས་ཅད་འཇིག་པའོ། །འབྱུང་བ་རྣམས་འཇིག་པ་ལ་ཤྲི་ཎོ་ཏི་སྟེ། གྲཱྀ། ཤྲྀ་དག་ལས་ཝའོ། །བདེ་བ་ནི་ངེས་པར་ལེགས་པའི་མཚན་ཉིད་ཀྱི་དགའ་བའོ། །དེ་བྱེད་པས་ན་བདེ་བྱེད་དེ་ཀ་རོ་ཏི་ལ་ཨ་ཙའོ། །གཙུག་ན་ཟླ་བ་ནི་རྒྱ་མཚོ་བསྲུབས་པ་ལས་བྱུང་  
བའི་ཟླ་བའི་དབུ་རྒྱན་ནོ། །འབྱུང་པོའི་དབང་པོ་ནི་ས་ལ་སོགས་པ་འབྱུང་བ་ལྔ་པོ་རྣམས་ཀྱིས་མི་རྣམས་རིགས་པ་བཞིན་སྐྱེད་ཅིང་རབ་ཏུ་འཇོམས་པས་སོ་ཞེས་པ་རིན་ཆེན་མཛོད་དུའོ། །ཡང་ན་འཇོམས་བྱེད་ལ་སོགས་པས་འབྱུང་པོ་རྣམས་ཀྱི་དབང་པོའོ། །དགྲ་སྟའི་དུམ་བུ་ནི་གཡུལ་གྱི་  
དུས་སུ་དབང་ཕྱུག་གི་དགྲ་སྟ་ཁ་ཆག་གོ་ཞེས་གྲག་གོ། །རི་དབང་ནི་རི་བོ་ཀེ་ལ་ཤའི་བདག་པོའོ། །རི་སྨོད་ནི་འཇོམས་བྱེད་ལ་སོགས་པའི་འཁོར་རྣམས་རི་བོ་གངས་ཅན་ལ་ཉེ་བར་སྤྱོད་པའི་ཚེ་སྤྲུལ་པས་རིའི་གཟུགས་ཆུང་ངུར་བྱས་སོ། །པྲ་་ གི་རི་ཤ་  ལ་སོགས་པ་མེད་པ་ལས་ཀའོ། །ཡང་ན་རི་ལ་ཉལ་  
ཞིབ་གནས་པར་བྱེད་པ་སྟེ་ཌ་རྐྱེན་ནོ། །ཚིམ་བྱེད་ནི་སྙིང་སྟོབས་ཀྱི་ཡོན་ཏན་རྫོགས་པར་གྱུར་པས་བདེ་བར་བྱེད་པ་སྟེ་ཨིཀ་མཐའ་ཉེ་ལས་ཀའོ། །འཆི་ལས་རྒྱལ་ནི་དྲང་སྲོང་དཀར་པོ་ཞེས་པ་ལ་འཆི་རྟགས་བྱུང་བ་ལ་དབང་ཕྱུག་གི་བྱིན་གྱིས་བརླབས་པའི་གཞུང་འཆི་ལས་རྒྱལ་བཀླགས་  
  
༄༅། །པས་འཆི་རྟགས་ལས་རྒྱལ་བས་ན་འཆི་ལས་རྒྱལ་ཏེ། བཧྲྀ་བྲྀ་ཏྲཱྀ་ཞེས་པ་ལ་སོགས་པས་ཁ་་ ཛི་ལ་  རྐྱེན་ནོ། །གཟིག་གོས་ནི་དེའི་པགས་པ་ལས་བྱས་པའི་གོས་སོ། །སྐྱོ་མེད་གཞུ་ནི་པི་ནཱ་ཀཱི་ཞེས་འབྱུང་སྟེ་དབང་ཕྱུག་ཁོ་ནའི་གཞུའི་མིང་ངོ། །འཇོམས་བྱེད་ནི་དབང་ཕྱུག་གི་  
འཁོར་རོ། །དྲག་ཤུལ་ནི་ཁྲོས་པའི་དུས་སུ་ངའི་སྟེང་ན་སུ་ཡང་མེད་དོ་སྙམ་པའོ། །ཨུ་ཙ་་ ཨུ་ཐ་སྒྲུབ་པ་  ཚོགས་པ་ལའོ། །དའུ་ར་ལ་སོགས་པ་རྣམས་སོ་ཞེས་པས་རཀའོ། །ཀུ་་ ཙུའི་  ཉིད་ཀྱང་ངོ། །དཔལ་གྱི་མགྲིན་ནི་རྒྱ་མཚོ་བསྒྲུབས་པ་ལས་དུག་ནག་པོ་བརྩེགས་པ་བུམ་པ་གང་བྱུང་བ་དེ་གཞན་དུ་  
བཞག་ན་སེམས་ཅན་འཆི་བར་བྱེད་ཅིང་ལྟོ་བར་སོང་ན་འཚིག་པར་བྱེད་པས་དབང་ཕྱུག་གི་མགྲིན་པར་བཞག་གོ། །དེའི་སྟོབས་ཀྱིས་མགྲིན་པ། བཻ་ཌཱུརྱའི་མདོག་ལྟར་ཤིན་ཏུ་ལེགས་པར་གྱུར་པས་ན་དཔལ་གྱི་མགྲིན་པ་སྟེ། དཔེར་ན་བདག་གི་ཁ་ནི་དབྱངས་ཅན་  
དང་མགྲིན་པ་ནི་དཔལ་ཞེས་པ་བཞིན་གཞན་གྱི་དོན་གྱི་བསྡུ་བའོ། །དེ་ཉིད་ཀྱི་ཕྱིར་འདི་ལ་མགུལ་ནག་ཅེས་ཀྱང་བྱའོ། །ཐོད་པ་འཆང་བ་ཡང་ངོ། །གཡོན་ཕྱོགས་ལྷ་ནི་ཆགས་ཅན་ཟུར་གྱིས་ལྟ་བས་མཛེས་པ་བཞིན། འཇིག་རྟེན་ལས་འདས་པ་ལ་གནས་པས་འཇིག་རྟེན་ལས་ཕྱིར་ལོག་  
པའམ་ཤིན་ཏུ་ལེགས་པའི་ཕྱིར་གཡོན་ཕྱོགས་ལྷའོ། །ལྷ་ཆེན་པོ་ནི་ལྷ་ཐམས་ཅད་ཀྱིས་ཀྱང་མཆོད་པའི་ཕྱིར་རོ། །གང་ཞིག་ལྷ་རྣམས་ཐམས་ཅད་ཀྱིས། །མཆོད་པའི་ཚད་ནི་ཆེན་པོས་མཆོད། །མ་ཧཱ་ཞེས་པ་མཆོད་པའི་བྱིངས། །དེ་ཕྱིར་ལྷ་ཆེན་མཆོད་ཆེན་བརྗོད།  །སྔོན་རབས་སྡོང་བུ་  །ཞེས་སཱམྦ་སུ་ར་ཎ་  
ལས་སོ། །སྣ་ཆོགས་མིག་ནི་བི་ཏུ་པཱཀྵ་ཞེས་འབྱུང་སྟེ་འདིའི་མིག་གཡས་པ་ཉི་མ། གཡོན་པ་ཟླ་བ། དབུས་མེའི་མིག་གོ། །སཀྠི་ཨཀྵི་ལས་རང་གི་ཡན་ལག་ལས་ཥ་ཙའོ། །མིག་གསུམ་པ་ཞེས་ཀྱང་བྱའོ། །མེའི་ཁུ་བ་ཞེས་པ་ནི་གཞོན་ནུ་སྨིན་དྲུག་གི་སྐབས་སུ་བཤད་པར་བྱའོ་  
ཀུན་མཁྱེན་དང་རལ་ཁུར་ཅན་ཞེས་ཀྱང་བྱ་སྟེ། ཛ་ཊ་ཚོགས་པ་ལའོ། །ཨིར་ཞེས་པས་ཨུཎ་སོགས་ཅན་གྱི་ཨའོ། །ཁུར་ནི་ཚོགས་ཏེ་འདིའི་རལ་པའི་ཚོགས་སོ། །ཚངས་པས་སྦྱིན་སྲེག་བྱས་པ་ན་མེའི་ནང་དུ་དཔྲལ་བ་ནས་རྡུལ་ལྷུང་བས་མེ་སྔོན་པོ་དང་དམར་པོར་སོང། །དེ་ལས་དབང་ཕྱུག་  
  
།དེ་ཡང། རྟ་ནི་དམར་པོར་བྱུང་གྱུར་ཅིང། །དེ་ཚེ་སླར་ཡང་སྔོན་པོར་གྱུར། །སྔོན་དམར་ཞེས་པ་འདི་དག་ལས། །གཙོ་བོ་འདི་ནི་བྱུང་བར་འགྱུར། །ཞེས་བཤད་དོ། །འཕྲོག་པ་ནི་མུན་པའི་ཡོན་ཏན་གྱིས་འགྲོ་བ་ཐམས་ཅད་འཕྲོག་པར་བྱེད་པ་སྟེ་ཨཙ་རྐྱེན་  
ནོ༑ །དྲན་པ་ནི་འདོད་པའི་ལྷའོ། །དེ་མིག་ནས་མེ་ཕྱུང་བས་བསྲེགས་པས་ན་དྲན་འཇོམས་སོ། །བསྐལ་པ་འཇིག་པའི་དུས་ན་འགྲོ་བ་ཐམས་ཅད་ཀྱང་འདིས་འཇོམས་པས་ན་འཇོམས་བྱེད་དོ། །བྱེད་པ་པོ་ལའངྒྷ་ཉའོ། །བྲསྫའི་བྷ་རྫའོ། །ཨམྦ་་ །སྒྲའི་བསྒྲུབ་ཚུལ་གྱིས་འདིར་ཡང་མིག་གསུམ་པ་སྨོས་པ་སྟེ། སྔ་མ་ནི་ཏྲི་ལོ་ཙ་ན་ཡིན་ལ། འདིར་ནི་ཏྲི་དང་ཨམྦ་ཀ་སྦྱར་བ་ཏྲྱ་མྦ་ཀ་ཞེས་པའོ།  ཀ་ནི་མིག་གོ། །ལྷ་མ་ཡིན་གྱི་གྲོང་ཁྱེར་སུམ་  
བརྩེགས་མདའི་མེས་བསྲེགས་པས་གྲོང་གསུམ་མཐར་བྱེད་དོ། །གང་གཱ་འཛིན་པ་ནི་མཐོ་རིས་ཀྱི་གནས་ཐམས་ཅད་བསྐལ་པའི་མེས་བསྲེགས་པའི་དུས་སུ་ལྷ་མོ་གང་གཱ་ལྷུང་ནས་བྱུང་བ་ན་ནམ་མཁའ་ལ་རལ་བ་བརྐྱང་ནས་རལ་པའི་སྟེང་དུ་གཟུང་ངོ་  
།དེ་ནས་གང་གཱ་འཛིན་དུ་གྲགས་སོ། །ལྷ་མ་ཡིན་ལོང་བ་ཞེས་པ་བསད་པས་ལོང་བའི་དགྲའོ། །ཁྱུ་མཆོག་རྒྱལ་མཚན་ནི་གླང་གི་རྒྱལ་མཚན་ནོ། །མཆོད་སྦྱིན་འཇོམས་ནི་ཨུ་མའི་ཕ་དྲང་སྲོང་གསལ་བ་ཞེས་བྱ་བས་མཆོད་སྦྱིན་བྱེད་པའི་ཕྱིར་ལྷ་  
ཐམས་ཅད་གདན་དྲངས་ལ། དབང་ཕྱུག་གཅེར་བུར་གནས་པས་ངོ་ཚ་སྙམ་སྟེ་མ་པོས་སོ། །དེར་དབང་ཕྱུག་ཁྲོས་ཏེ་བསད་དོ་ཞེས་གྲག་གོ། །ནམ་མཁའི་སྐྲ་ཅན་ནི་ནམ་མཁའ་ལ་རལ་པ་བརྐྱང་པ་སྟེ། མངོན་ཁྱབ་དང་གཞི་ལ་བདུན་པའི་བསྡུ་བའོ། །ཞུགས་པར་གྱུར་པའི་དོན་ཅན་  
ཉིད་ཀྱི་ཕྱིར་བྱ་བའི་ཚིག་མི་སྦྱར་རོ། །སྲིད་པ་ནི་ཡོན་ཏན་རྫོགས་པས་འདི་ལས་སྣ་ཚོགས་འབྱུང་བས་སྲིད་པ་སྟེ། ཨསྟི་བསྒྱུར་བའི་བྷཱུ་ལས་རྀཏ་ཀྱི་ཨུཏ་ཀྱི་ཨསའོ།་ བྷ་བ་  །ཤྲི་བཧུ་དག་ལས་པྲ་ལ་སོགས་པ་མེད་པ་ཞེས་པས་ཤྲི་དང་ལྷན་ཅིག་སྤྱོད་པའི་བཧུ་སོགས་ཉིད་ལ་གྷ་ཉའོ། །འདིས་འཇིགས་  
བྱེད་ཆེན་པོའི་གཟུགས་སུ་བྱས་ཏེ་ཁམས་གསུམ་པོ་འཇིགས་པར་བྱེད་པར་བྱེད་པས་ན་འཇིགས་བྱེད་དེ། བྷཱི་ལས་ཥུཀ་ཀྱང་ངོ་ཞེས་པས་མ་་ བྷཱི་མ་  ཀའོ། །གནས་བྱེད་ནི་བསྐལ་པ་ཞིག་ཀྱང་གནས་པ་སྟེ། དཧེ་ནུ་ལ་སོགས་པ་རྣམས་སོ་ཞེས་ས་ནུའི་ཎ་ཉིད་ཀྱང་ངོ། །རུའི་ཞེས་པས་ར་དབྱི་ཞིང་  
  
༄༅། །དྲ་ཕྱིས་པ་ལ་ཨཎ་ལས་ཞེས་པས་རིང་པོའོ། །དུ་བྱེད་ནི་རུ་དྲ་སྟེ། ཚངས་པས་དབང་ཕྱུག་སྐྱེ་བ་ལེན་དུ་བཅུག་པས་དེ་ནས་དབང་ཕྱུག་དུས་སོ། །དེས་ན་དུ་བྱེད་དུ་གྲགས་སོ། །དེ་ཡང། ཁྱོད་་ གཞན་དུ་དྲག་པོར་གྲགས་པའོ།  ལ་རུ་དྲ་ཞེས་པའི་མིང། །དུ་བའི་ཕྱིར་ན་ཐོབ་པ་ཡིན། །ཞེས་བཤད་དོ། །ཏཉྩི་  
བཉྩི།་ ཏུ་དྲའི་བསྒྲུབ་ཚུལ།  ཤ་ཀི། ཀྵི་པི། ཀུཥུ་དི། ཏུ་དི། མ་དི། མནྡི། ཙནྡ་རྣམས་ལས་རཀའོ། །ཨུ་མཱ་ནི་དབང་ཕྱུག་ན་རེ། གངས་ལྡན་ལ་དཀའ་ཐུབ་ལ་འགྲོ་ཞེས་སྨྲས་པས་ཨུ་མཱ་རེངས་ཏེ་ཨུ་ཞེས་སྨྲས་ཏེ། ཨུ་མཱ་རུ་གྲགས་སོ། །དེའི་བདག་པོ་དབང་ཕྱུག་གོ། །དེ་རྣམས་ཀྱི་དབང་ཕྱུག་  
གི་མིང་ངོ། །ཆུས་གང་དག་བྱེད་ནི་དབང་ཕྱུག་གི་ཁོ་ནའི་རལ་པའི་མིང་སྟེ། ཀ་སརྡ་ཞེས་འབྱུང་ངོ། །སརྦྦ་རྫོགས་པ་ལའོ། །སམྤད་ལ་སོགས་པས་ཀྭི་པའོ། །ཝའི་ར་ལས་དབྱིའོ། །ཀ་ནི་གང་གའའི་ཆུ་ལ། པཱུ་ར་ནི་གང་བ་སྟེ་སྒྲ་སྒྲོགས་པར་བྱེད་དག་པར་བྱེད་པས་ན་སུས་ལས་ཞེས་པས་  
ཀའོ། །ཡང་ན་ཀ་ནི་རྒྱན་དུ་གྱུར་པ་སྟེ་ཚངས་པའི་མགོའོ། །གང་ལ་འཛིན་པར་བྱེད་པ་ལ་ཌ་རྐྱེན། ཀ་སརྡྡ་འོ། །རལ་པ་བཅིངས་པ་ཞེས་ཀྱང་བྱའོ། །སྐྱོ་མེད་ཁྱབ་ཅེས་པ་ནི་དབང་ཕྱུག་གི་གཞུའི་མིང་སྟེ། གྲོང་ཁྱེར་གསུམ་སྲེག་པའི་མདའ་མེ་འབར་བའི་ཚོགས་ནམ་མཁར་ཁྱབ་པས་  
བཅོམ་པས་ན་པ་ནཱ་་ སྐྱོ་མེད་ཁྱབ་  ཀའོ། །ཨ་སི་ཉིད་འདིར་ཨ་སི་ཧི་ཏར་བཤད་པ་ནི་བྱ་བ་བརྗོད་པ་སྟེ། པྲ་ལ་སོགས་པའི་བསྡུ་བ་བརྗོད་པའོ། །ཤ་ཀནྡྷུ་ལ་སོགས་པ་ཉིད་ཀྱི་ཕྱིར་ཨ་ཡིག་ནི་ཕ་རོལ་གྱི་གཟུགས་ཉིད་དོ། །དེའི་རྣམ་གྲངས་སྒྲ་ལྡན་གཞུ་སྟེ། གཱཎྜི་ཨ་ཛ་ག་ལས་མིང་ལའོ་ཞེས་པས་ཝ་རྐྱེན་དང་  
གཞན་རྣམས་ལ་ཡང་ངོ་ཞེས་པས་རང་བཞིན་གྱི་མཐའ་རིང་པོ་ཉིད་དོ། །ཨཛ་གཱ་ཝཾ་ཞེས་ཀེ་ཤ་ལ་སོགས་པའི་མདོར་པཱུརྞ་ཙནྡྲ་ནས་དཔེར་བརྗོད་དོ། །མིང་གི་བྲེང་བར་ནི་དང་པོ་རིང་པོར་སྣང་སྟེ། སྠ་ཎརྡྷ་ནུ་ར་ཛ་གཱ་ཝཾ་ཞེས་སོ། །ཤངྒ། དྷ་ནུ། སྨ་རཱ་རི། ཨ་ཛ་གཱ་ཝཾ། ཨ་ཛ་སྱ་བཱ་  
པི་ཀཾ། ཞེས་པ་རྣམས་རིན་ཆེན་མཛོད་དང་བྷ་ཥའི་འགྲེལ་པར་སྐྱེས་བུ་མཆོག་གིས་ཀྱང་བཤད་དོ། །གཞན་དག་ནི་གཎྜི་ཨ་ཛ་ཀ་ལས་མིང་ལའོ་ཞེས་པ་ཨ་ཛ་ཁྱབ་འཇུག་གོ། །ཀ་ཚངས་པའོ། །དེ་དང་ལྡན་པས་ཝའོ་ཞེས་སོ། །དེ་ཡི་འཁོར་ནི་རབ་འཇོམས་སོགས་ཞེས་པ་འདིར་སཱ་རི་ཥ་་ འཁོར་  
  
འཁོར་  ད་ཞེས་པར་བསྒྲུབས་པ་སྟེ། འདི་རྣམས་ཀྱི་དབང་ཕྱུག་གི་མི་མཐུན་པའི་ཕྱོགས་འཇོམས་པ་གཏུམ་པོ་དང། དགའ་བྱེད་དབང་ཕྱུག་དང། ནག་པོ་ཆེན་པོ་དང། བཧྲྀང་གི་ཎི་ལ་སོགས་པའི་ཚོགས་རྣམས་སོ། །སཱ་རི་ཥ་ད་ལས་ཨཎྱཤྩ་ཞེས་པས་ཎའོ། །དེ་རྣམས་རབ་འཇོམས་  
རྣམས་སུ་བཤད་དེ། དྲག་པོ་ལ་སྡང་བ་རྣམས་རབ་ཏུ་འཇོམས་པར་བྱེད་པས་ཨ་ཙ་རྐྱེན་ནོ། །ཚངས་མ་ལ་སོགས་མ་མོ་རྣམས་ཞེས་པ་ནི། ལྷ་མ་ཡིན་ཏུ་ཏུ་དང་དབང་ཕྱུག་འཐབས་པ་ན་དེའི་དུས་སུ་དབང་ཕྱུག་གི་རྡུལ་ས་ལ་ལྷུང་བ་ལས་ཚངས་མ་ལ་སོགས་པའི་མ་མོ་བདུན་དུ་གྱུར་  
ཏེ༑ དེ་ཡང་འདི་ལྟར། ཚངས་མ་དང། ཁྱབ་འཇུག་མ་དང། དབང་མོ་དང། ཕག་མོ་དང། ལུས་ངན་མོ་དང། དྲག་མོ་དང། གཞོན་ནུ་མ་རྣམས་སོ། །ཚངས་མ་ནི་རྒྱལ་རིགས་མ་རུ་བརྗོད་དེ། ཎིའི་མཐའ་ལས་བྱེ་བ་ལས་ཨཎ་ལའོ་ཞེས་པར་མཚོན་བྱ་དང་མཚོན་བྱེད་དུ་སློབ་དཔོན་  
སྐྱེས་བུ་མཆོག་གིས་བྱས་སོ། །ཚིག་སྔ་མ་ལས་མིང་ལའོ་ཞེས་པས་ཎ་ཉིད་དོ། །ཊིཏ་ཌྷ་ཨཎ་ལ་སོགས་པར་དའི་པའོ། །ཚངས་པའི་མཐུ་ལས་བྱུང་བ་ནི། །ཚངས་མ་ཞེས་པར་མངོན་པར་བརྗོད། །ཅེས་པ་སྟེ། གཏུམ་མོ་བདག་ཉིད་ཆེན་མོའོ། །ཚངས་མ་ཞེས་པ་ལ་སོགས་པར་ཨསྟུ་  
ཞེས་བཀླགས་པ་ནི་ཚངས་པ་འདི་ཚངས་མ་སྟེ། ལྷག་མ་ལས་ཨཎའོ། །ཨུཎ་སོགས་ལ་མ་ཡིན་ཞེས་པས་ཨནྟིའི་ཨ་ཙ་ལ་སོགས་པ་དབྱིའོ། །ཚངས་མར་གྱུར་པ་ནི་ཚངས་པའི་ནུས་པ་དང་བྷ་ར་ཏཱི་དང་སོ་མ་བལླ་རཱི་ཞེས་པ་དྲག་པོས་ཀྱང་ངོ། །ཀ་ཡེ་ཚངས་མ་ལུས་ངན་མ། །ཁྱབ་  
འཇུག་དྲག་མོ་སྐེམ་བྱེད་མ། །གཏུམ་མོ་ཟླ་བ་མ་ཁྱོད་འདུད། །ཅེས་བཱ་ལ་རཱ་མ་ཡ་ཎ་སློབ་དཔོན་མངོན་པར་དགའ་བས་ཀྱང་ངོ། །ཁྱབ་བདག་ནི་ཕུན་སུམ་ཚོགས་པ་རྣམས་ཀྱི་བདག་པོའོ། །རྣམ་གྲངས་ནི་ཁྱབ་བྱེད་དོ། །ཆུང་དུ་ལ་སོགས་པ་ནི་དབང་ཕྱུག་གི་ཡོན་ཏན་བརྒྱད་དེ། ཆུང་དུ་  
དང། ཡང་བ་དང། ཐོབ་པ་དང། རབ་ཏུ་ཐོབ་པ་དང། དེ་བཞིན་དུ་མཆོད་པར་བྱ་བ་དང། དབང་བ་དང། དབང་སྒྱུར་བྱེད་པ་དང། འདོད་པ་བཞིན་གནས་པ་སྟེ། ཕྲ་བ་ལ་སོགས་པའི་རབ་ཏུ་དབྱེ་བས་དབང་ཕྱུག་གི་ཡོན་ཏན་གྱི་འབྱོར་པ་བརྒྱད་དུ་མངོན་པར་བརྗོད་དོ། །དེལ་ཕྲ་བ་ནི་གང་  
  
༄༅། །གི་ཡོན་ཏན་ཕྲ་བར་གྱུར་པས་རྒྱུ་དང་འབྲས་བུ་དང་བཅས་པའི་ཉེར་སྤྱོད་རྣམ་པར་སྤྱོད་པས་ན་ཕྲ་བ་ཞེས་བརྗོད་དོ། །ཡང་བ་ནི་ཡང་བ་དེ་ཉིད་རླུང་བཞིན་དུ་ཆེས་ཡང་བ་གང་ཡིན་པའོ། །ཐོབ་པ་ནི་གང་འདོད་པ་རབ་ཏུ་ཐོབ་པ་སྟེ། དཔེར་ན་སོར་མོའི་རྩེ་མོས་ཀྱང་ཟླ་བ་ལ་  
རེག་པའོ། །རབ་ཏུ་ཐོབ་པ་ནི་འདོད་པ་ལ་གེགས་མེད་པ་སྟེ། དཔེར་ན་ཆུ་ལ་བྱ་བ་བཞིན་དུ་ས་ལ་ཡང་བྱིའུ་ཟུལ་བྱེད་པའོ། །མཆོད་པར་བྱ་བ་ནི་མཆོད་པ་ཉིད་དོ། །འཁོར་གྱིས་བརྗེད་པར་བྱ་བ་གང་ཡིན་པའོ། །དབང་བ་ནི་གཙོ་བོར་གྱུར་པ་ཉིད་དེ། བརྟན་པ་དང་གཡོ་བའི་འབྱུང་པོ་རྣམས་  
སྒྱུར་བར་བྱེད་པ་གང་ཡིན་པའོ། །དབང་སྒྱུར་བར་བྱེད་པ་ནི་དབང་བྱེད་དེ། རང་གི་རྒྱུད་ལ་སྤྱོད་པ་གང་ཡིན་པའོ། །འདོད་པ་ལ་འདོད་པས་གནས་པའི་ངང་ཚུལ་གང་ཡིན་པ་དེའི་དངོས་པོ་ནི་འདོད་པ་བཞིན་གནས་པ་ཉིད་དོ། །བྱིངས་རྣམས་ནི་དོན་དུ་མ་ཅན་ཉིད་ཀྱི་ཕྱིར་འདིར་ཤཱདིའི་བྱིངས་  
ནི་གནས་པར་བྱེད་པའི་དོན་ཏེ། ས་དང་ནམ་མཁའ་དང་བར་སྣང་ལ་ཀུན་དུ་གནས་པའི་ཡོན་ཏན་གང་ཡིན་པའོ་ཞེས་པའི་དོན་ཏོ། །དེ་དག་ནི་གྲངས་བདུན་ཅུ་པའི་རྒྱ་ཆེར་འགྲེལ་དུ་སློབ་དཔོན་ཛ་ཡ་མཾ་ག་ལས་རྣམ་པར་ཕྱེ་བའོ། །ཚིགས་སུ་བཅད་པ་ཕྱེད་དང་གཉིས་ཀྱི་ཨཱུ་མའའི་མིང་ངོ། །  
ཨུ་མཱ་ཞེས་པ་མ་མ་སྟེ། དཀའ་ཐུབ་བཀག་པས་དེ་ནས་ཨུ་མར་གྲགས་ཏེ། བཞིན་བཟང་མར་འགྲོའོ། །ཀ་ཏྱཱ་ཞེས་པའི་བུ་མོ་ཡིན་པས་ཀ་ཏྱཱའི་བུ་མོའོ། །གརྒ་སོགས་ལས་ཡཉའོ། །ལོ་ཧི་ཏ་སོགས་རྣམས་དང་ཤ་ཀ་ལའི་མཐའ་རྣམས་ལ་ཞེས་པས་ཥྥའོ། །ཥི་ཏ་ལས་དྷཱི་ཥའོ་  
སེར་སྐྱ་མ་ནི་དབང་ཕྱུག་དཀའ་ཐུབ་ལ་ཞུགས་ནས་སེར་སྐྱ་མ་ཁྱོད་དང་ལྷན་ཅིག་མི་གནས་པའི་དཀའ་ཐུབ་བྱེད་དོ་ཞེས་ཟེར་ནས། དབྱར་ཟླ་ར་བ་ལ་ཕྱོགས་བཞི་ནས་མེ་བཞི་དང། སྟེང་ནས་ཉི་མ་དང་ལྡས་གདུངས་པ་ན། དེར་དབང་ཕྱུག་འོངས་ཏེ་ས་འོག་ནས་གངྒཱ་བཏོན་ནས་མེ་ཞི་བར་བྱས་  
སོ༑ ༑དོར་ཁ་དོག་ནག་མོར་སོང་བ་དང་ནག་མོ་ཞེས་སྨྲས་བ་ན། སླར་ཁྲོས་ཏེ་སྡུག་བསྔལ་སྤྱད་པས་ཁ་དོག་སེར་སྐྱར་སོང་ཞེས་གྲག་གོ། །གཽ་རཱི་ལ་སོགས་པ་ལས་དའི་ཥ་དང། བྷ་ཛ་གོ་ཎ་སོགས་ལས་དའི་ཥའོ། །གནས་སྐབས་ཀྱི་དབྱེ་བས་དཀར་མོ་དང་ནག་མོར་བརྗོད་དོ། །གངས་ལྡན་བུ་  
  
བུ་བརྒྱུད་ལ་ཞེས་པས་ཨཎའོ། །འདོད་པ་རབ་ཏུ་བྱུང་བར་གྱུར་པ་རྣམས་ལས་ཞེས་པས་སྔ་མ་བཞིན་ཝ་ར་ཙའོ། །སཱི་བ་ར་ལ་སོགས་པ་རྣམས་སོ་ཞེས་པས་ཊཱ་ར་ཙི་དང་ཨི་ཤྭ་རཱི་ཞེས་བྱ་བ་ཡང་འདིའི་མིང་ངོ། །ཡཱ་བ་བའི། ཀརྦ་རཱི་དང་  
ཨི་ཤྭ་རཱི་དང། ཨི་ཤྭ་རཱ་ཞེས་པ་སྐབས་གསུམ་གྱི་ལྷག་མར་རོ། །ནུས་པ་དང་ནུས་པ་ལྡན་པ་དབྱེར་མེད་པ་ནི་ཞི་བའི་ནུས་པ་སྟེ་ཞི་མའོ། །ཨིནྡྲ་པ་རུ་ཎི་ལ་སོགས་པ་རྣམས་སོ་ཞེས་པས་སྲིད་མ་དང། འཚེ་བྱེད་མ་དང། དྲག་མོ་དང། ཚིམ་བྱེད་མ་རྣམས་ནི་སྐྱེས་བུའི་རྟགས་ཀྱི་ཚུལ་གྱིས་དའི་ཥ་  
རྗེས་སུ་ལྡན་པའོ། །བཀྲ་ཤིས་ཐམས་ཅད་འདི་ལ་ཡོད་པ་དེ་ལ་གསལ་བར་བྱེད་པ་ནི། ཀུན་ལ་བཀྲ་ཤིས་མའོ། །ལོ་མ་མེད་ནི། འདི་དཀའ་ཐུབ་ལ་གནས་པ་ན་ལྗོན་ཤིང་གི་ལོ་མ་རྙིངས་པ་ལ་ཡང་ཡོངས་སུ་མི་སྤྱོད་པས་སོ། །རི་སྐྱེས་ནི་རིའི་བུ་མོ་སྟེ་ལྷག་མ་ལ་ཞེས་པས་ཨཎའོ། །  
རྫོང་ན་གནས་ནི་བགྲོད་དཀའ་བའི་རིལ་དཀའ་ཐུབ་ཀྱིས་གནས་པ་སྟེ། ཨརཤས་སོགས་ལ་ཨཙའོ། །གཏུམ་མོ་ནི་དྲག་པོའི་ཉམས་དང་ལྡན་པ་སྟེ། ཨཙ་རྐྱེན་ནོ། །ཡང་ན་ཤྭ་ན་སོགས་ཉིད་ཀྱི་ཕྱིར་དའི་ཥའོ། །གཏུམ་མོ་ནི་གཏུམ་བྱེད་མའོ། །ཡ་བ་སོགས་ལས་ཀནའོ། །ཀ་ལ་ཨུཎའི་ཐུང་  
དུའོ༑ །འགྲོ་བའི་མ་ཞེས་ཀྱང་བྱ་སྟེ། འདིར་ཨམྦི་ཀཱ་ནི་མའོ། །དེ་ལ་ནག་མོ་དང་སེར་སྐྱ་མ་ཞེས་པ་ནི་སྐབས་གསུམ་གྱི་ལྷག་མ་ལས་སོ། །ཨུ་ནི་བདེ་བྱེད་དེ། དེ་འདི་དང་ལྷན་ཅིག་གནས་པས་ལྷན་ཅིག་གཞན་གྱི་དོན་གྱི་བསྡུ་བའོ། །གཽ་རཱི་ནི་ངག་གི་དོན་ལ་ཞེས་པ་གོའི་སྒྲ་ལ་ཨུཎ་སོགས་ཅན་  
ལ་མ་ཡིན་ཞེས་སོ་སོར་གནས་པ་ལ། ཨུཎ་སོགས་མ་ཡིན་པའི་ཌོའོ། །རྐྱེན་མཐའ་ཉེ་བར་མཚོན་པར་དཡཽ་རཽ་ཉིད་འདིར་མ་ཡིན་ནོ། །འགའ་ཞིག་ནི་ག་ཡིག་མི་བརྗོད་དོ་ཞེས་པཱ་ཎི་ནིའི་འགྲེལ་པ་མཛད་པ་སློབ་དཔོན་བཱ་མ་ནས་བཤད་དོ། །ཨོཏ་ཨཽཏ་ཅེས་ཤཱ་ཀ་ཊཱ་ཡ་ནའི་མདོར་ཡང་ངོ། །ཤཱ་ཀ་  
ཊ་ཡ་ནིའི་ལུགས་ཀྱང་འདིར་ཨཽ་ཉིད་མེད་པ་ཅི་ཞེ་ན། གང་གི་ཚེ་མཚན་ཉིད་ཅན་དུ་བཤད་པའི་ཕྱིར་ཧེ་ཙི་ཏྲ་གོ། །ཧེ་ཙི་ཏྲ་ག་བ་ཞེས་པ་འདིར་མིན་ནོ། །བཤད་པ་ལས་མ་བརྗོད་པའི་ཕྱིར་འདིར་ཨཽ་ཉིད་མེད་དོ་ཞེས་སློབ་དཔོན་སྲུང་བས་ཀྱང་སྟེ། གཉིས་པ་འདི་ཉིད་རིགས་སོ། །དེ་བཞིན་དུ་  
  
༄༅། །གཟུགས་ཀྱི་སྙེ་མར་ཡང་སློབ་དཔོན་དྲག་པོའི་འབངས་ཀྱིས་ཨཱང་ཤ་སུའི་ཨོ་ཨ་ཝར་བསྒྱུར་ཏེ་དཔེར་བརྗོད་པར་ས་བཾ་ས་བ་ཞེས་ཡོད་ཀྱི་ཙི་ཏྲ་གཽ་ནི་མེད་པ་ཉིད་དོ། །དེ་རྣམས་ཀྱིས་ཨུ་མའི་མིང་གི་རྣམ་གྲངས་སོ། །ཚིགས་སུ་བཅད་པ་གཅིག་གིས་ལོག་འདྲེན་གྱི་མིང་  
གི་རྣམ་གྲངས་སོ། །བགེགས་རྣམས་ཀྱི་གཙོ་བོ་ཡིན་པའི་ཕྱིར་ལོག་འདྲེན་ཏེ། པྲ་ལ་སོགས་པའི་བསྡུ་བའོ། །བགེགས་རྣམས་ཀྱི་བདག་པོ་ཡིན་པའི་ཕྱིར་བགེགས་ཀྱི་རྒྱལ་པོའོ། །སྔ་མ་བཞིན་དུ་ཊ་ཙ་ལ་སོགས་པའོ། །མ་གཉིས་ནི་དབང་ཕྱུག་ལ་ཆུང་མ་གཉིས་ཏེ་གཅིག་གངྒཱའོ། །  
དེ་ལ་བུ་གཅིག་སྐྱེས་པ་ན་ཨུ་མས་བལྟར་ཕྱིན་ཏེ། བུ་སྟོན་ཅེས་སྨྲས་པས་བུ་ལ་མགོ་མེད་དོ་ཟེར་ནས་སྟོན་དུ་མ་འདོད་དོ། །ཨུ་མཱ་ཁྲོས་ཏེ་མགོ་མེད་པར་གྱུར་ཅིག་ཅེས་སྨྲས་པས། དེར་བུ་ལ་བལྟས་པས་མགོ་མེད་པར་སོང་འདུག་སྟེ། སླར་ཨུ་མ་ལ་ཞུགས་པས་མགོ་བྱང་དུ་བསྟན་པའི་རོ་གང་  
རྙེད་པ་ཅིག་གི་མགོ་ཆོད་ལ་སྦྱོར་ཅིག་དང་བུའི་མགོ་ཡོད་པར་འགྱུར་རོ་ཞེས་ཟེར་བས། དེར་མིའི་མགོ་མ་རྙེད་ནས་གླང་པོ་ཆེའི་རོ་གཅིག་དང་ཕྲད་དེ། དེའི་མགོ་བཅད་ནས་སྦྱར་བས་གླང་པོའི་མགོ་ཅན་དུ་གྱུར་ཏོ་ཞེས་གྲག་གོ། །དེ་ནས་ཨུ་མཱ་དང་གཾ་གཱ་གཉིས་ཀྱིས་བསྐྱངས་པའི་ཕྱིར་མ་གཉིས་  
པ་སྟེ། བུ་བརྒྱུད་ལ་མཱ་ཏྲི་ལས་སཾ་ཁྱཱ་སཾ་བྷ་དྲ་ལ་སོགས་པ་ལས་སོ་ཞེས་པས་ཨཎའོ། །ཨུ་ཏ་ཉིད་ཀྱང་ངོ། །ཚོགས་ནི་གཏུམ་མ་ལ་སོགས་པ་འཇོམས་བྱེད་ཀྱི་ཚོགས་རྣམས་སོ། །དེ་རྣམས་ཀྱི་བདག་པོར་གྱུར་པ་ན་ཚོགས་བདག་གོ། །མཆེ་བ་གཅིག་པ་ནི་སྨིན་དྲུག་གི་བུས་མཆེ་བ་ཕྱུང་བའི་  
ཕྱིར་མཆེ་བ་གཅིག་པ་སྟེ། དེ་ཡང་ཨུ་མའི་བུ་སྨིན་དྲུག་དང་རྩེས་པ་ན། སྨིན་དྲུག་གི་ས་མཆེ་བ་ལ་འཕྱངས་པས་ན་ཆག་གོ། །དེ་ནས་སྨིན་དྲུག་བདས་པ་ན་མའི་དྲུང་དུ་བྲོས་ཏེ། མ་ན་རེ་ཆུང་བ་ལ་བསམ་པ་མེད་པས་དེ་ལྟར་མ་བྱེད་ཟེར། །འོ་ན་ཆེར་སོང་པ་དང་གསོད་ཅེས་ཟེར་བས། ཇི་སྲིད་ཁྱོད་  
ཀྱི་པུས་མོ་ལམ་སླེབས་ཀྱི་བར་མ་བསད་ཅིག་ཟེར་རོ། །དེ་ནས་སྨིན་དྲུག་དུས་རྟག་ཏུ་གཞོན་ནུར་གནས་སོ། །ཙནྡྲ་པཱི་ཏ་དང་མ་ཧཱ་ན་ཌཽ་དང། ཞི་བསྐྱེས་དང། རི་བོ་འཆིང་དང། ཛ་ཊཱ་ཊི་ར་དང། ཨ་ཐརྦ་ར་ནརྡྷ་དང། ན་གུ་ཧ་ཀེ་ཤོ་གྲ་དང། དུས་ཀྱིས་རྒན་ཞེས་པ་རྣམས་སྐབས་གསུམ་གྱི་ལྷག་མར་རོ།།  
  
ཧེ་རམྦའོ། །བདུན་པ་ལ་མང་པོ་ལ་ཞེས་པས་མི་འཇིག་གོ། །ཆ་ཤས་དང་ཚོགས་པའི་ཉེ་བར་སྤྱོད་པ་ལས་འདི་ལ་གླང་པོའི་གདོང་ཞེས་ཀྱང་བྱའོ། །དེ་རྣམས་ཀྱི་ས་ཚོགས་བདག་གི་མིང་ངོ། །ཚིགས་སུ་བཅད་པ་གཉིས་ཀྱིས་སྨིན་དྲུག་གི་བུའི་  
མིང་ངོ། །སྨིན་དྲུག་ནི་ནུ་མ་བསྣུན་པའི་མའོ། །ཀྲྀཏི་ཀཱ་ལ་བུ་བརྒྱུད་ལ་དའི་པ་ཨཱས་ཏི་ཨཱུང་ཞེས་པས་ཌྷཀའོ། །སྡེ་ཚན་ནི་འདི་དམག་གི་དཔུང་ཆེན་པོ་དང་ལྡན་པའོ། །འདམ་བུའི་ཚལ་དུ་སྐྱེས་པའི་ཕྱིར་འདམ་བུ་སྐྱེས་སོ། །གདོང་པ་དྲུག་ཡོད་པས་གདོང་དྲུག་གོ། །སྐེམ་བྱེད་ནི་ལྷ་མ་ཡིན་གྱི་སྟོབས་  
སྐེམས་པར་བྱེད་པ་སྟེ་ཨཙ་རྐྱེན་ནོ། །ལྷའི་དམག་རྣམས་ཀྱིས་འདྲེན་པར་གྱུར་པའི་ཕྱིར་དམག་དཔོན་ནོ། །དམག་རྣམས་འདྲེན་པར་བྱེད། རབ་ཏུ་ཁྱབ་པར་བྱེད་དོ་ལ་ཀྭི་པ་རྐྱེན་ནོ། །མེ་སྐྱེས་ནི་སྔོན་ལྷ་ཆེན་པོ་དྲག་པོ་དང་ཨུ་མ་སྙོམས་འཇུག་བྱེད་པའི་དུས་སུ། མེ་ལྷ་ན་རེ་ས་བོན་རྣམས་ཨུ་མའའི་  
མངལ་དུ་སོང་ན་བུ་ཤིན་ཏུ་ཐུབ་འབྱུང་བས་མ་བཏང་ཟེར་རོ། །དེ་ནས་དྲག་པོས་ས་བོན་ས་ལ་ཕོ་བ་ན་ཨུ་མའས་མེ་ལྷ་ཁྱོད་ཀྱི་མངའ་དུ་གྱུར་ཅེས་མདོག་པ་བཏབ་པས། དེའི་མངལ་དུ་སོང་སྟེ་ཤིན་ཏུ་མི་བཟོད་པས་སྐྱོ་ཞིང་དུ་བ་སྟེ། ལྷ་མོ་གཾ་གའའི་དྲུང་དུ་ཕྱིན་ཏེ་ཕྱུང་ནས་དེའི་མངལ་དུ་བཅོལ་ལོ། །དེས་  
སྨྱུག་མའི་ཚལ་དུ་ཕྱིན་ནས་སྐྱེས་པས་སྨྱིག་མའི་ཚལ་སྐྱེས་སོ། །མེ་ལྷའི་མངལ་དུ་སོང་བས་མེ་སྐྱེས་སོ། །དེ་ཡང་སྨིན་དྲུག་གིས་ནུ་མ་བསྣུན་ཏེ་ཡང་དག་པར་བསྐྱེད་པས་སྨིན་དྲུག་གི་བུ་ཞེས་བརྗོད་དོ། །དབང་ཕྱུག་ལ་མེའི་ས་བོན་ཞེས་ཀྱང་དེ་ནས་གྲགས་སོ། །སྦེད་བྱེད་ནི་ལྷའི་དམག་རྣམས་  
བསྲུངས་ཏེ། ཨིཀ་མཐའ་ཉེ་ལས་ཀའོ། །མང་པོ་སྐྱེས་ནི་སྨིན་དྲུག་ལ་མ་དྲུག་ཡོད་པས་སོ། །བུ་བརྒྱུད་ལ་སྔ་མ་བཞིན་ཌྷཀའོ། །མ་དྲུག་་ ཨུ་མཱ། མེ་ལྷ། གཾ་གཱ། འདམ་བུའི་ཚལ། སྨིན་དྲུག། ས་ག།  པ་ཡང་དེས་བཤད་དོ། །སྒྲོལ་བྱེད་ནི་ལྷ་མ་ཡིན་གྱི་བྱེ་བྲག་སྟེ་དེ་བསད་པས་སྒྲོལ་བྱེད་འདུལ་ལོ། །སྐར་མ་ས་ག་དང་ཟླ་བ་ལྡན་པས་མཚོན་པའི་  
དུས་སུ་འདི་སྐྱེས་པས་ན་ས་ག་སྐྱེས་ཏེ། སཾ་དྷྱ་སོགས་ལས་ནི་རྒྱུ་སྐར་ལས་ཨཎའོ། །བཏྶ་ཤཱ་ལ་རྒྱུ་སྐར་རྣམས་ལས་མང་པོ་ལའོ་ཞེས་པས་དེ་འཇིག་གོ། །འཇིག་པའི་ཨཎ་ལ་སོགས་པས་ལུཀྱ་གོ་ཎཱ་འདི་རྣམས་ཀྱི་ཞེས་པས་དའི་པ་ཡང་ངོ་འཇིག་གོ། །  
  
༄༅། །གཙུག་ཕུད་ཅན་ནི་རྨ་བྱ་སྟེ་དེའི་བཞོན་པ་ཅན་ནོ། །སྨིན་དྲུག་ནི་དྲུག་གོ། །དེའི་ཕྱིར་མ་དྲུག་པ་སྟེ་བུ་བརྒྱུད་ལ་མ་གཉིས་པ་བཞིན་ཨཎའོ། །ཛྷ་ལའི་ཛ་ཤ་ཕ་རོལ་ལ་ཉམ་ཉིད་ཡང་ནའོ་ཞེས་པས་ཎ་ཉིད་དོ། །མདུང་ཐུང་ནི་མཚོན་ཆའི་ཁྱད་པར་ཏེ་འཛིན་པར་བྱེད་པ་ལ་  
ཨཙ་རྐྱེན་ནོ། །གཞོན་ནུ་ནི་འདི་ལ་ཚངས་པས་རྟག་ཏུ་བྱིས་པ་གཞོན་ནུ་ལྟ་བུ་བྱིན་པ་སྟེ། དེ་སྐད་དུ་སྐེམས་བྱེད་ཀྱི་སྔོན་རབས་ལས། །དེ་ནི་ལྷ་ཡི་བུར་གྱུར་ཏེ། །སྟོབས་ཆེན་སྦྱོར་བ་དང་ལྡན་པ། །བྱིས་པ་བཞིན་དུ་རྟག་ཏུ་མཛེས། །འདི་ནི་ཆོས་ཀྱི་སྲས་ཡིན་ཏེ། །བཅུ་དྲུག་ལོ་ལོན་བྱིས་པ་  
ལྟར༑ །ཇི་སྲིད་དུས་སུ་བཅུ་དྲུག་ལོ། །བཅུ་དྲུག་ལོ་ལོན་བྱིས་པ་བཞིན། །བསྟན་ཕྱིར་འདི་ནི་གཞོན་ནུར་བཤད། །ཅེས་སོ། །རླུང་གི་སྔོན་རབས་ལས་ནི་འདིའི་ལྷའི་དམག་གིས་བརྒྱ་བྱིན་གྱི་བུ་མོ་བླངས་པས་ཞེས་ཐོས་སོ། །ཆེར་སྐྱེས་ན་ཚོགས་བདག་གིས་གསོད་པས་གཞོན་ནུར་གནས་  
སོ་ཞེས་ཀྱང་འབྱུང་ངོ། །ཁྲུང་ཁྲུང་འཇོམས་ཞེས་པ་ནི་ལྷ་མ་ཡིན་ཁྲུང་ཁྲུང་ཞེས་པ་བསད་པ་སྟེ། དེའི་ཆུང་མ་ན་རེ་གདོང་དྲུག་གིས་གསོད་ཅེས་ཟེར་རོ། །དེ་འཇོམས་པར་བྱེད་པ་ལ་ནནྡི་སོགས་ལས་ལྱུའོ། །དབང་པོ་ཞེས་པ་ནས་རི་སྐྱེས་ལྡན་ཞེས་པའི་མཐར་ཐུག་པ་ནི་བརྒྱ་བྱིན་གྱི་མིང་ངོ། །  
དབང་པོ་ནི་ལྷ་རྣམས་ཀྱི་རྒྱལ་པོ་ཡིན་པའི་ཕྱིར་རོ། །ཨི་དི་མཆོག་གི་དབང་ཕྱུག་ལའོ། །ཝ་སི། བ་ཛི། བྲྀ་དཧི། ཨིནྡི་རྣམས་ལས་རཀའོ། །ལྷ་ལྡན་ནི་འདི་ལ་ལྷ་ཡོད་པ་སྟེ། མ་རུཏ་ཡང་འདི་ལ་ལྷོ་ཡོད་པས་མ་ཏུས་རྐྱེན་ནོ། །ཛྷ་ལ་ལས་ཞེས་པས་ཝ་ཉིད་དོ། །ལྷ་ཐམས་ཅད་དེས་  
མཆོད་པའི་ཕྱིར་མཆོད་་ མགྷ་ཝན་  བྱེད་དེ་ཤྭ་ལ་སོགས་པ་རྣམས་སོ་ཞེས་པས་མ་ཧི་ལས་ཀ་ནིན་ཏེ་མ་གྷ་བ་རུ་བསྒྱུར་བ་ཡང་ངོ། །སྐྱེས་བུའི་ཚུལ་གྱིས་དའི་ཥ་ལ་མ་གྷོ་ནི་ཞེས་པ་ནི། ཤྭ་ཡུ་བན་ཞེས་པ་ལ་སོགས་པའི་མདོར་པཱུརྞ་ཙནྡྲ་ནས་སོ། །ཅི་ལྟར། མ་གྷ་བནྟཽ། མ་གྷ་བནྟོ། མ་གྷ་བ་ཏི། མ་གྷ་  
བད་བཛྲ་ལ་ཛྫ་ནི་ད་ནཾ་ཞེ་ན། མ་གྷ་ལྷ་མཆོད་སྦྱིན་ནོ་ཞེས་པཱུརྞ་ཙནྡྲ་ནས་བྱིངས་ཀྱི་དཔུང་གཉེན་ལས་སོ། །དེ་དང་ལྡན་པའི་ཕྱིར་མ་ཏུ་སའོ། །ཁྱབ་་ བི་ཌོ་ཛ་  སྟོབས་ནི་མཐའ་དག་ལ་ཁྱབ་པའི་སྟོབས་ཡོད་པ་སྟེ་བིཊ་ནི་ཁྱབ་པ་དང་ཨོ་ཛ་ནི་སྟོབས་ཏེ་འདི་ཡང་པྲྀ་ཥོ་ད་ར་སོགས་ཉིད་ཀྱི་  
  
།པི་ཝ་ཏི་དྲུ། དཧུ་ཏི་ཞེས་པ་དང། ཨིཎ། བྷཱི། ཀཱ། པཱ། ཤ་ལི། མརྩི་རྣམས་ལས་ཀནའོ། །པཱ་ཀ་སྨིན་པ་ཞེས་པ་སྟེ་ལྷ་མ་ཡིན་འཕེལ་བའི་སྤུན་ནོ། །དེ་ཚར་བཅད་པའི་ཕྱིར་སྨིན་པ་འཇོམས་ཏེ། ནནྡི་སོགས་སོ། །རྒན་ལས་ཉན་ནི་བརྒྱ་བྱིན་ལ་དྲང་སྲོང་གི་འཁོར་སྟོང་  
ཡོད་དེ། རྒན་པ་ནི་དེ་རྣམས་རིག་པས་རྒན་པའོ། །དེ་རྣམས་ཀྱིས་གང་བསྒོ་བ་བཞིན་དུ་ཉན་པས་ན་རྒན་ལས་ཉན་ནོ། །ཤིས་བརྗོད་ཉན་ནི་བརྒྱ་བྱིན་ལ་ལྷ་རྒྱལ་བར་གྱུར་ཅིག་འཚོ་བར་གྱུར་ཅིག་ཅེས་པ་ལ་སོགས་པ་དྲང་སྲོང་རྣམས་ཀྱིས་ཤིས་པ་བརྗོད་པའོ། །ནཱ་ཤྲཱི་སྒྲ་ལའོ། །དནྟི་སོགས་  
སོ༑ ༑གམྦྷི་ར་ལ་སོགས་པ་རྣམས་སོ་ཞེས་པས་ཨི་རན་འོ། །བརྒྱ་བྱིན་ནམ་མཁའ་བཞིན་དུ་རྣམ་པར་གྲགས་པ་ཤིས་བརྗོད་ཉན་ཞེས་ངོ་མཚར་བའི་སྙེ་མར་སྦྱར་རོ། །ལུས་ཀྱི་སྦྱིན་པའི་འོད་ཟེར་རྣམས་ཁོ་ན་ཤིས་བརྗོད་ཀྱི་སྔོན་དུ་འགྲོ་བར་མཐོང་སྟེ། སློབ་དཔོན་ཤེས་རབ་འབྱུང་གནས་  
སྦས་པས་གྲགས་པའི་བཞེད་པའི་རྒྱན་མཛད་པ་རྣམ་པར་ཕྱེའོ། །དེའི་ཕྱིར། ཨཾ་ཤུའི་སྒྲ་ནི་རྗེས་སུ་ང་རོའི་དབུས་སུ་ཏེ་ཀ་སྡེའི་ལྔ་པ་དབུས་སུ་མ་ཡིན་ནོ། །ལྷ་མ་ཡིན་གང་པོ་ཞེས་བྱ་བ་འདིས་བོས་པས་གང་བོ་འབོད་ཅེས་པ་ཡིད་བཞིན་གྱི་ནོར་བུའི་བསྟོད་པའི་རྒྱ་ཆེར་འགྲེལ་དུ་སློབ་དཔོན་ཤཱཀྱ་  
བློས་སོ། །དེ་ཉིད་ཀྱི་ཕྱིར་དེ་བསད་པས་གང་པོ་འཇོམས་པར་ཡང་མངོན་པར་བརྗོད་དོ། །དེ་ལྟར་གང་པོ་འཇོམས་དང་གང་པོ་འབོད་ཅེས་བྱ། དགའ་བྱེད་འབངས་ཀྱི་སུ་བནྟའི་ཊཱི་ཀཱར་དྲག་པོའི་འབངས་ཀྱིས་རྣམ་པར་ཕྱེའོ། །གྲོང་འཇོམས་ནི་ལྷ་མ་ཡིན་གྱི་གྲོང་རྣམས་འདིས་བཅོམ་པའོ། །  
གྲོང་བཅོམ་མོ་ལ་ཨ་སུན་རྀཏ་ཨུ་ཤ་ནས་ཞེས་སོགས་ཀྱི་ཨ་ནང་དང། ཨཙ་ཞེས་པ་ལ་སོགས་པས་ཤ་ཥ་ལས་དྭི་ཏཱི་ཡའི་ཡང་འཇིག་གོ། །རྒྱལ་་ ཛིཥྞུ་  བྱེད་ནི་རྒྱལ་བར་བྱེད་པའི་ངང་ཚུལ་ལོ། །ཛི་ལ་ཀྶྣུའོ། །ལེགས་བྲིས་ནི་ལྷ་སྟེ་དེ་རྣམས་ཀྱི་གཙོ་བོའོ། །ནུས་་ ཤཀྲ་  ལྡན་ཞེས་ཀྱང་བྱ་སྟེ། ཤནྣོ་ཏིའོ་  
ཞེས་པས་རུ་ཏྲ་བཞིན་རཀ་རྐྱེན་ནོ། །མཆོད་སྦྱིན་བརྒྱ་བ་ནི་མུ་སྟེགས་པ་རྣམས་ཀྱི་ལུགས་ཀྱིས་མཆོད་སྦྱིན་བརྒྱ་བྱས་ན་ལྷའི་དབང་པོ་འཐོབ་ཅིང་དབང་པོས་སྔོན་མཆོད་སྦྱིན་བརྒྱ་བྱས་པས་དེ་ལ་གྲགས་སོ། །འདིར་ཤ་ཏ་མ་ནུ་ནི་བརྒྱ་ཕྲག་མཆོད་སྦྱིན་ནོ། །དི་བ་པ་ཏི་ནི་མཐོ་རིས་བདག་པོའོ། །  
  
༄༅། །སྡེབ་སྦྱོར་ལས་མང་པོ་ལའོ་་ དེ་བསྤ་ཏི་  ཞེས་པས་དྲུག་པ་མི་འཇིག་གོ། །སྡེབ་སྦྱོར་ཡང་སྙན་དངགས་མཁན་རྣམས་ཀྱིའོ། །མིང་གི་སྒྲ་ཉིད་ཀྱི་ཕྱིར་བཤད་པ་ལ་རབ་ཏུ་སྦྱར་ཞེས་པ་འདིར་བརྗོད་པ་འདིའོ། །ས་མཐའ་དག་སྐྱོང་བའི་ཕྱིར་ན་ལེགས་སྐྱོབ་སྟེ། ས་གཞི་ལེགས་པར་སྐྱོང་བར་བྱེད་  
དོ་ལ་ཀིཔ་ཝ་ཙི་ཞེས་པ་ལ་སོགས་པས་མ་ནིང་ངོ། །གཞན་རྣམས་ལ་ཡང་ངོ་ཞེས་པས་ཚིག་སྔ་མའི་རིང་པོའོ། །སློབ་དཔོན་སྐྱེས་བུ་མཆོག་གིས་ཨུཎ་ལ་སོགས་པའི་འགྲེལ་པར་ནི་སུ་ཏྲ་མ་ཞེས་དང་པོ་མི་རིང་བ་ཉིད་དཔེར་བརྗོད་དོ། །རི་འཇོམས་ཞེས་པ་ནི་རི་རྣམས་སྔོན་གྱི་དུས་ན་འགྲོ་  
འདུག་བྱེད་པ་ན་སྐྱེ་བོ་མང་པོ་འཇོམས་པས། བརྒྱ་བྱིན་གྱི་རྡོ་རྗེས་བསྣུན་ནས་རྐང་པ་བཅད་པས་དེ་ཚུན་ཆད་འགྲོ་མ་ཤེས་སོ། །མའི་ན་ཞེས་པའི་རི་ནི་བྲོས་ནས་རྒྱ་མཚོའི་ནང་ན་ཡོད་དོ་ཞེས་གྲག་གོ། །རྡོ་རྗེ་མཚོན་ཆ་དང་དབྱིག་ནི་རིན་པོ་ཆེ་ལ་སོགས་པའི་ནོར་དང་ལྡན་པའོ། །ཛྱོརྶྣ་་ བ་སུ་ལ་  ལ་སོགས་པ་  
རྣམས་སོ་ཞེས་པས་མང་པོ་ལ་ཨཎའོ། །ལྷ་མ་ཡིན་འཕེལ་བ་ཞེས་བྱ་བ་བརྒྱ་བྱིན་གྱིས་བསད་པས་ན་འཕེལ་འཇོམས་ཏེ། བྲྀ་ཏྲ་ལ། འཇོམས་སོ་ལ་སྔ་མ་བཞིན་ཀིཔའོ། །ཆར་འབེས་ནི་བརྒྱ་བྱིན་གྱི་སྤྲིན་གྱི་གླང་པོ་ཆེས་རྒྱ་མཚོ་བརྡབས་ནས་ནམ་མཁའ་ལས་ཆར་འབེབས་སོ། །ཆར་  
འབེབས་སོ་ཞེས་པ་ལ། བྲྀ་ཥི། དཀྵི། རཱ་ཛི། དྷ་ནྲི། པྲ་ཏི། དི་བི། ཡུ་བ་ལས་ཀ་ནི་ནའོ། །བཱ་སྟོཿ་ནི་གནས་ཏེ་སའོ། །བདག་པོ་ནི་ལྷག་པར་གནས་པའི་ལྷའོ། །དེ་ལྟར་དེའི་སྔགས་ཀྱིས་རེངས་པར་ཡང་བྱེད་པ་སྟེ། གནས་ཀྱི་བདག་པོ་སྟེ་ཁྱིམ་དུ་ཡིད་གཞུངས་པ་དང་གསལ་བར་བྱེད་  
པའོ། །ཚིག་ཕྲད་ལས་དྲུག་པ་མི་འཇིག་པས་སའི་ཡང་ཥ་ཉིད་དེ་བཱསྟོ་་ གནས་བདག་  ཥྤ་ཏིའོ། །ཡང་ཁང་པ་ལ་སོགས་པའི་གཞི་རྣམས་ཀྱི་བདག་པོ་བརྒྱ་བྱིན་ཏེ། དེ་བརྩིག་པའི་ཚེ་ན་བརྒྱ་བྱིན་ལས་བླངས་ན་བྱིན་གྱིས་རློབ་ཅིང་སྟེར་བར་འགྱུར་རོ་ཞེས་སོ། །ལྷ་རྣམས་ཀྱི་བདག་པོའོ། །ལྷ་མ་ཡིན་  
སྟོབས་ལྡན་དང་འཕེལ་བ་དང་རྨུགས་བྱེད་དང་གྲོལ་མེད་ཅེས་པ་རྣམས་བསད་པས་དགྲའོ། །ལེགས་བརྗོད་མ་ནི་བརྒྱ་བྱིན་གྱི་ཆུང་མ་སྟེ་དབྱངས་ཤིན་ཏུ་སྙན་པའོ། །དེས་ན་ལེགས་བརྗོད་བདག་གོ། །འཕྲོག་བྱེད་རྟ་ནི་བརྒྱ་བྱིན་ཁོ་ནའི་རྟ་སྟེ་ཧ་རི་དང་ཀ་ན་ཀ་དང་སིངྒ་ལ་རྣམས་འདིའི་  
  
།མཐོ་རིས་ཀྱི་རྒྱལ་པོ་སྟེ། སྭཿ་རཱ་ཛ་ཏི་ལ་ཀྭི་པ་དང་སྔ་མ་བཞིན་ར་དབྱི་བ་དང་རིང་པོའོ། །ན་ཡིག་ཕ་རོལ་ལས་ཨུ་ཡིག་གི་ཉམ་ཕ་རོལ་ལ་ཉམ་ཡང་ནའོ་ཞེས་པའི་ཕྱོགས་ལ་ཎ་ཉིད་དོ། །ན་ཊོ་ར་ན་བ་ཏི་ཞེས་པས་ནའི་ཡུ་ཉིད་མེད་དོ། །ལྷ་མ་ཡིན་གྲོལ་མེད་འདིས་བསད་པས་  
ན་གྲོལ་མེད་འཇོམས་སོ། །ཨིཀ་མཐའ་ཉེ་ལས་ཞེས་པ་ས་ཀིའོ། །ན་ཁ་སོགས་ཀྱི་ཕྱིར་ན་དབྱི་བ་མེད་དོ། །དེ་འཇོམས་པར་བྱེད་དོ་ལ་ནནྡི་སོགས་ལས་ལྱུའོ། །ཡང་དག་ཏུ་ཞེས་པ་ནི་ལྷ་མ་ཡིན་གྱི་མ་དཻ་ཏྱ་ཞེས་པའི་བུ་ཐམས་ཅད་བརྒྱ་བྱིན་གྱིས་བསད་པས་མ་དགའ་ནས་དྲང་སྲོང་འོད་སྲུང་  
ཞེས་པ་ལ་བསྙེན་བཀུར་མང་དུ་བྱས་པས། དེ་ན་རེ་ཁྱོད་ཅི་འདོད་ཟེར་བས་བརྒྱ་བྱིན་ཐུབ་པའི་བུ་གཅིག་འདོད་ཟེར་རོ། །དེས་ཆུ་ཐིགས་པ་ཅིག་བྱིན་ཏེ་མངལ་དུ་བཟུང་ངོ། །དེ་བརྒྱ་བྱིན་གྱིས་ཐོས་ནས་ད་ལྟ་ཉིད་དུ་མེད་པར་བྱའོ་ཞེས་ཟེར་ཏེ། དེའི་མངལ་དུ་ཞུགས་ནས་དེ་དུམ་བུ་བདུན་  
དུ་བྱས་ཀྱང་མ་ཤི་བས་དུས་སོ། །ཡང་ཁྲོས་ཏེ་དེ་རེ་རེ་ཡང་བདུན་བདུན་དུ་བྱས་སོ། །དེ་དག་ལྷན་ཅིག་ཏུ་རླུང་གི་ལྷ་བཞི་བཅུ་རྩ་དགུར་གྱུར་ཏེ། དེར་མ་ན་རེ་ཤིན་ཏུ་དུའོ་ཞེས་ཟེར་རོ། །དེའི་ཕྱིར་དུ་བྱེད་དོ་ཞེས་སོ། །བཟོད་དཀས་རེངས་ནི། དྲང་སྲོང་ལུས་ཤིན་ཏུ་བཟོད་པར་དཀའ་  
ཞིང་རྒན་པ་ཅིག་ཡོད་པ་དེ་ཐ་སྐར་གྱི་བུ་གཉིས་ལས་ལྷའི་སྨན་པ་ཞེས་བྱ་བས་གསོས་པས་ཤིན་ཏུ་གཞོན་པར་གྱུར་པས་དེ་དགའ་ནས་ད་ཅི་འདོད་ཅེས་སྨྲས་སོ། །སྦྱིན་སྲེག་བྱས་པའི་ཤིང་མདོག་ཅིག་བསླང་ཟེར་ཏེ། དེས་ནི་ཕྱི་རོལ་པ་རྣམས་ཀྱིས་བརྒྱ་བྱིན་གྱི་གོ་འཕང་ཐོབ་པར་  
འདོད་དོ། །དེ་སྟེར་བར་གཟས་པ་ན་བརྒྱ་བྱིན་ཁྲོས་ཏེ། གསོད་པའི་ཕྱིར་རྡོ་རྗེ་སྟེང་དུ་འཕྱར་བ་ན་བརྒྱ་བྱིན་གྱི་ལག་པ་རེངས་སོ། །དེའི་ཕྱིར་བཟོད་དཀས་རེངས་ཞེས་བྷ་ར་ཏའི་གཏམ་ལས་སྨྲས་སོ། །གཞན་སྙེམས་བཟོད་ནི་ཕ་རོལ་གྱི་ང་རྒྱལ་དང་ཁེངས་པ་རྣམས་བརྒྱ་བྱིན་གྱིས་བཟོད་  
པར་ནུས་པའོ་ཞེས་བསྟོད་པ་ཡིད་བཞིན་གྱི་ནོར་བུའི་ཊི་ཀཱར་སློབ་དཔོན་ཤཱཀྱ་བློས་སོ། །ས་ཧི་་ ཏུ་ར་ས་ཧ་ལ་  ལས་ཎཱིའོ་ཞེས་པས་སྡེབ་སྦྱོར་ལས་ཎཱིའོ། །གཞན་རྣམས་ལ་ཡང་ངོ་ཞེས་པས་ཚིག་སྔ་མའི་རིང་པོ་ཉིད་དོ། །མང་པོ་ལ་སྡེབ་སྦྱོར་ལའོ་ཞེས་པས་ཛ་ཤའི་ཡུལ་ལ་ཨ་ཙ་དང་པོ་མ་  
  
༄༅། །ཡིན་པའི་སའི་ཥ་ཉིད་དོ། །ཏུ་ར་སཱ་ཧཽ་ཏུ་རཱ་སཱ་ཧཱ་ཞེས་པ་ནི་ས་ཧིའི་སཱ་ཧཱ་ལས་སའོ་ཞེས་པ་འདིར་ཥ་ཉིད་སྒྲུབ་པའི་མདོར་སློབ་དཔོན་བཱ་མ་ནས་དེ་ལྟར་བཤད་དོ། །དེར་ནི་འདིའི་གཟུགས་ཇི་ལྟ་བ་དེ་ལྟར་འགྱུར་རོ། །སྤྲིན་ལ་ཞོན་ནི། གླང་པོ་ཆེ་ས་སྲུང་གི་བུ་སྤྲིན་  
ཆེན་པོ་ལྟ་བུའི་གཟུགས་འཛིན་པ་དེ་འདིའི་བཞོན་པ་ཡིན་པ་སྟེ་བཞོན་པས་བདག་པོ་མཚོན་པའོ། །ཀུན་འཇོམས་ནི་ཕ་རོལ་གྱི་སྟོབས་ཐམས་ཅད་བརྒྱ་བྱིན་གྱིས་འཇོམས་པ་སྟེ། བྲྀ་ཥ་ལ་སོགས་རྣམས་ལས་ཀྱང་ངོ་ཞེས་པས་ཀ་ལ་རྐྱེན་ནོ། །མིག་སྟོང་ནི་དྲང་སྲོང་གཽ་ཏ་མའི་ཆུང་མ་ཤོལ་  
མེད་མ་ཞེས་བྱ་བ་ཤིན་ཏུ་སྡུག་ཅིང་ཡིད་དུ་འོང་བ་ཅིག་ཡོད་པ་ལ། ཤིང་གི་ཁོང་སེང་དུ་སྦས་པས་དེ་མི་དགའ་ནས། ད་འདི་ཚུན་ཆད་སོང་ཅིག་འདི་ཕན་ཆད་མ་འགྲོ་ཞིག་ཅེས་ཟེར་རོ། །དེ་ནས་དྲང་སྲོང་གཞན་དུ་སོང་བའི་ཤུལ་དུ་བརྒྱ་བྱིན་དེ་དང་ལྷན་ཅིག་གནས་སོ། །དེར་དྲང་སྲོང་འོང་བ་  
དང་འདོམས་ནས་དེའི་མངལ་དུ་ཞུགས་སོ། །དེར་སུ་འོངས་ཞེས་དྲིས་པ་དང་སུ་འང་མ་འོངས་སོ་ཞེས་ཟེར་རོ། །དེ་དྲང་སྲོང་གིས་ཤེས་ཏེ་བདག་གི་དམོད་པའི་མེས་བསྲེག་པར་བྱའོ་ཞེས་སྨྲས་པས་དེ་འཇིགས་ནས་ཕྱིར་བྱུང་ངོ། །དེར་ཁྱོད་ལྷའི་དབང་པོ་ཡིན་པས་གསད་པར་མི་བྱའི་  
ལུས་ནི་མོ་མཚན་སྟོང་དུ་གྱུར་ཅིག་ཅེས་སོ། །དེ་ནས་ལུས་ནི་མོ་མཚན་སྟོང་དུ་སོང་བ་སླར་བཟོད་པར་གསོལ་བས་མིག་སྟོང་དུ་བྱས་སོ། །དེ་ནས་མིག་སྟོང་པའོ། །ཡང་ན་འཁོར་དྲང་སྲོང་སྟོང་པོའི་བཀའ་ཉན་པས་མིག་སྟོང་པ་སྟེ། རིག་པ་ཅན་ནི་མིག་དང་འདྲ་བའི་ཕྱིར་རོ། །ཨཀྵ་ནི་  
དབང་པོ་སྟེ་སྔ་མ་བཞིན་ཥཙ་རྐྱེན་ནོ། །རྒན་ལས་ཉན་ཞེས་ཀྱང་བཤད་དོ། །རྀབྷུཀྵ་ནི་རྡོ་རྗེའོ་ཞེས་པཱུརྞ་ཙནྡྲས་བྱིངས་ཀྱི་དཔུང་གཉེན་ལས་སོ། །གཞན་དག་ནི་རི་སྐྱེས་མཐོ་རིས་ལ་འདོད་དོ། །མང་པོ་ལ་ཞེས་པས་ཌ་རྐྱེན་ནོ། །དེ་དང་ལྡན་པས་ཨི་ཎིའོ། །པ་ཐི་མ་ཐི་རྀ་བྷུཀྵ་རྣམས་ཀྱི་  
ཨཱཏའོ། །ཤི་སུཊ་ལས་སོ་ཞེས་པས་ཨི་ཡིག་གིའོ། །དེ་རྣམས་ཀྱིས་ལྷའི་དབང་པོའི་མིང་ངོ། །དེའི་ཆུང་མ་ནི་ལྷ་མ་ཡིན་པུ་ལོ་མ་ཞེས་པ་ལས་སྐྱེས་པས་པུ་ལོ་མ་སྐྱེས་སོ། །བཧུ་སོགས་ལས་ཤ་ཙ་བརྗོད་པའོ་ཞེས་པཱུརྞ་ཙནྡྲས་བཤད་ཅིང། བྱིངས་རབ་ཏུ་གསལ་བར་ཡང་དེ་ཉིད་  
  
ལེགས་བརྗོད་  ཤ་རྩི་དཔེར་བརྗོད་དོ། །དེ་ཉིད་ལ་ཨེ་ར་ཀནྟི་ཞེས་པས་དའི་ཥ་ཏེ། འདི་ནི་སློབ་དཔོན་རྒྱལ་བ་ཉིད་མས་དཔེར་བརྗོད་དོ། །ཀཽ་ཤི་ཀ་དང། ལེགས་བརྗོད་མ་དག་ནི་ཀཽ་ཤ་ཏ་ཀཱི་ཞེས་ཡི་གེ་བསྟན་པ་ལ་ཡང་ཏཱ་ལ་བྱ་ཤ་རྣམས་སུ་བརྗོད། ཨིནྡྲ་བ་ཏུ་ཎ་ཞེས་པས་སྐྱེས་བུ་སྦྱོར་བ་ལ་དའི་ཥ་རྗེས་སུ་ལྡན་  
པའོ། །དབང་མོ་ནི་ར་བྷ་སའི་མཛོད་དུ་དབང་ཆེན་མ་དང་བརྒྱ་བྱིན་མར་ཡང་བརྗོད་དོ། དེ་དག་ནི་ཚངས་མ་བཞིན་དུ་ལེགས་པ་ཉིད་དོ། །འདིའི་གྲོང་ཁྱེར་ནི་འཆི་བ་མེད་ལྡན་ཞེས་བྱ་སྟེ། ཨ་མ་ར་ལ་ལྡན་པའི་དོན་ལ་མ་ཏུས་སོ། །མ་ཏུའི་ཝ་ཉིད་དང་ཨ་ན་ཛི་ར་ལ་སོགས་པ་རྣམས་  
སོ་ཞེས་པས་རིང་པོའོ། །རྟ་ནི་མཐོར་ཐོས་ཞེས་པ་སྟེ་ཨ་སུན་རྐྱེན་ནོ། །སཱུ་ཏ་ནི་ཁ་ལོ་བསྒྱུར་བའོ། །མཱ་ཏ་ལི་ནི་རྟ་འགུགས་པ་ཞེས་ར་བྷ་སའོ། །དགའ་བར་བྱེད་པས་ན་དགའ་བྱེད་དེ་ནནྡི་སོགས་ལས་ལྱུའོ། །རྣམ་པར་རྒྱལ་བྱེད་ནི་བ་དན་ལ་བསྔགས་པར་གྱུར་པ་སྟེ། འདིར་ཨརཤས་  
སོགས་ལས་ཨཙའོ། །རྒྱལ་བར་བྱེད་དོ་ཞེས་བ་ལ། བཧུ་ཛི། བ་སི། བ་ཧི། སཱ་དཧི། བྷཱ་སི། ས་ཧི། མཎྜི། ཧེ་མི་རྣམས་ལས་སོ་ཞེས་པས་ཨནྟ་རྐྱེན་ནོ། །སྨིན་པ་འཇོམས་པའི་བུ་བརྒྱུད་ལ་ཨཏ་ལས་ཨིཉའོ། །ས་སྲུང་་ ཨི་རཱ་པ་ཏི་  ནི་རྒྱ་མཚོ་སྟེ། དེ་ལས་སྐྱེས་པས་ན་ལྷག་མ་ལས་ཨཎའོ། །  
ས་སྲུང་བུའོ། །སྦྲིན་གྱི་གླང་པོ་ནི་དཀར་བའི་བདག་ཉིད་མ་ཏཾ་གའའི་གླང་པོ་ལྟ་བུའོ། །པྲྀ་ཥོ་ད་ར་ལ་སོགས་པས་ཨེ་ར་བ་ཎ་སྟེ་མཚོ་སྐྱེས་སོ། །ཆུ་འཛིན་ནི་སྤྲིན་ཏེ་དེའི་གླང་པོ་ཞེས་ཀྱང་བྱའོ། །དེ་རྣམས་ས་སྲུང་གི་རྣམ་གྲངས་སོ། །ཚིགས་སུ་བཅད་པ་གཅིག་གིས་དབང་པོའི་  
རྡོ་རྗེ་བཤད་དོ། །སྒྲ་སྒྲོགས་ནི་རྡོ་རྗེ་འབབ་པ་ལས་སྒྲ་འབྱུང་བའི་ཕྱིར་རོ། །ཎི་ནི་་ ཧྲཱ་ད་ལ་  རྐྱེན་ཏེ་རང་བཞིན་གྱིས་བུད་མེད་ཉིད་དོ། །གང་གིས་ཀྱང་འཇོམས་མི་ནུས་པར་འགྲོ་བས་འགྲོ་ལྡན་ཞེས་ཀྱང་བྱའོ། །ཨིནྡྲ་བཞིན་རཀའོ། །རྡོ་རྗེ་མོ་མིན་ཞེས་པ་ཧཱི་ར་ཀ་དང་པ་བི་དག་གོ་ཞེས་དོན་སྣ་ཚོགས་  
པའི་སྡེ་ཚན་དུ་འཆད་དོ་ཞེས་པ་སྟེ་ཀུ་ལི་ཤ་དང་འབྲེལ་ལོ། །ཀུ་ལི་ཤ་དག་གིས་སྐྱེས་པར་བཤད་དེ་སྦྱར་རོ། །ཀུ་ལི་ནི་ལག་པ་སྟེ། བཧུ་ཛཱ་ད་ལ་ཞེས་སྐབས་གསུམ་གྱི་ལྷག་མ་ལས་སོ། །ལག་པར་ཉལ་བ་སྟེ་གནས་པར་བྱེད་དོ་ལ་ཌ་་ ཤཱིང་ལ་  རྐྱེན། ཡང་ན་ཀཽ་ནི་ས་དང། ནི་ཤྱ་  
  
༄༅། །ཏི་ཕྲ་མོར་བྱེད་པ་སྟེ། ཨིཀ་མཐའ་ཉེ་ལས་ཀའོ། །འབིགས་བྱེད་ནི་འབྱེད་པར་བྱེད་པའི་ངང་ཚུལ་ཅན་ནོ། །བི་དི། བཧི་དི། ཙྪི་དི་ལས་ཀུ་ར་ཙའོ། །ཐོག་ནི་དབང་པོའི་རྡོ་རྗེ་ཞེས་གྲགས་ཏེ། པུཉ་ལས། ཤུ་ཙི་བཞིན་ཨི་རྐྱེན་ནོ། །རྩེ་མོ་བརྒྱ་བ་ནི་ཟུར་རམ་རྭ་བརྒྱ་ཡོད་  
པའོ༑ །སྒྲ་གཅན་ནི་རྡོ་རྗེ་འབབ་པ་ན་ཐོག་གི་སྒྲ་འབྱུང་བའི་ཕྱིར་ཏེ། སྭ་ར་ཏི་ཤབྡཱ་ཡ་ཏེ། མང་པོ་ལས་བཧྲྀ། མྲྀ། ཏྲྀ། ཙ་རི། ཏ་ནི་མརྫི། ཤཱི་རྣམས་ལས་ཨུའོ། །ཤཾ་བདེ་བ་ལ་སྟེ་འདི་གང་གིས་ཀྱང་མི་འཇིགས་པའི་ཕྱིར་ཤཱམྦའོ། །ཏི་བཧུ་བ་ཡསྟཱ་ཞེས་པས་བའོ། །སྒྲོགས་ཞུམ་ནི་སྒྲ་སྐད་  
ཀྱིས་འཇིགས་པར་བྱེད་པ་སྟེ། དམྦྷོ་ལི། ཞེས་པ་པྲྀ་ཥོ་ད་ར་ལ་སོགས་པའོ། །ཤམྦྷ་དང་ལྷན་ཅིག་སྤྱོད་པའི་ཕྱིར་དམྦྷོ་་ །སྒྲོགས་ཞུམ་  ལི་དང་སྭ་རུ་་ སྒྲ་གཅན་  ཡང་སྐྱེས་བུའོ། །སྭ་རུ་དང་ལྷན་ཅིག་སྤྱོད་པ་ལས་ཀོ་ཊི་དང། ཤ་ཊ་ཀོ་ཊི་དང་ལྷན་ཅིག་སྤྱོད་པ་ལས་པ་ཝི་ཡང་ངོ། །དེ་བཞིན་དུ་གཞན་ཡང་སྟེ་ལྷན་ཅིག་  
སྤྱོད་པས་རྟགས་ཕན་ཚུན་རྟོགས་པར་བྱེད་པའོ། །ཨ་ཤྱ་་ ཨ་ཤ་ཟ་བ་ལའོ།  ཏེ་ལ་མཚོན་ཆ་འདིས་འཇིག་རྟེན་གསུམ་པོ་ཟ་བར་བྱེད་དོ། ལ་རྀ། ཏྲྀ། པྲྀ། དཧྲྀ། དྷ་མི། ཨ་ཤ། བི་བྲྀ་ཏི། གྲ་ཧི་ལས་ཨ་ནིའོ། །རྡོ་རྗེ་གནམ་ལྕགས་ཞེས་བརྗོད་པ་ཡང་འདིའི་མིང་ངོ། །རྡོ་རྗེ་དང། གནམ་ལྕགས་  
དང༑ རི་བོ་བསྙིལ་་ ཀནྡྷ་  བ་དང། ཐོག་དང། སྒྲོགས་ཞུམ་དང། རཀྵ་ཛ། ཞེས་པ་རྣམས་ར་བྷ་སའིོ། །རྡོ་རྗེ་ནི་གནམ་ལྕགས་སོ། །རྡོ་རྗེ་ནི་འབིགས་བྱེད་དོ་ཞེས་སྐབས་གསུམ་གྱི་ལྷག་མ་ལས་སོ། །མཁའ་ཐེག་མཁའ་གནས་ཞེས་པ་ནི་ཁང་བཟངས་དང་བཅས་པ་ཞེས་པ་ནམ་  
མཁའ་ལ་རྒྱུ་ཞིང་འདུག་པའོ། །མོ་མ་ཡིན་པ་ནི་མོའི་རྟགས་ཅན་མ་ཡིན་པའོ། །ལྷའི་དྲང་སྲོང་མི་སྦྱིན་སོགས་ནི་དྲང་སྲོང་ཆེན་པོ་མི་སྦྱིན་དང་སོགས་པའི་སྒྲས་རྒྱས་པ་དང་ཏུམ་བུ་རུ་དང་ཀོ་ཧ་ལ་ལ་སོགས་པ་དབང་པོའི་འཁོར་སྟོང་གནས་པའོ། །ཆོས་བཟང་ལྷའི་མདུན་ས་ནི་ལྷ་  
རྣམས་འདུ་བའི་ཁང་བའོ། །ལྷ་རྣམས་ཀྱི་བཏུང་བ་ནི་བདུད་རྩི་སྟེ། པཱ་ལས་སཽ་ཏྲཱཏ་རི་མཀྫི་པཱི་ཡི་ཧ་ནི་ཨང་གི་རྣམས་ལས་ཨུ་ཥན་་ སི་ཡཥཱཾ་  འོ། །སློབ་དཔོན་ཨ་རུ་ཎ་ད་ཏའི་རྟགས་རྗེས་སུ་བསྟན་པར་ནི། ཛམྦཱ་ལ། ཀུ་ལི་ཤ། བ་ལི་ཤ། ཨ་ནུ་དརྵ། པེ་ཡཱུ་ཥཾ། ཞེས་པ་ལ། འདིར་པེ་ཡཱུ་  
  
།འཆི་བདུད་ཀྱི་སྨན་ཡིན་པའི་ཕྱིར་ན་བདུད་རྩིའོ།་ ཨ་མྲྀ་ཏ་  །སུ་དྷཱ་བདེ་འཐུང་ཞེས་པ་ནི་ལུས་ཚིམ་ཞིང་ཚ་དཔག་ཏུ་མེད་པའི་བདུད་རྩི་འཐུངས་པས་འཆི་བ་མེད་པའི་ཕྱིར་ན་བདུད་རྩིའོ། །ལྷའི་ཆུ་བོ་ནི་  
དལ་གྱིས་འབབ་པ་དང། མཐོ་རིས་ཀྱི་ཀླུང་དང། ནམ་མཁའི་གཾ་གཱ་དང། བཅུད་ལྡན་རིང་བ་ཞེས་བྱ་སྟེ། རི་རབ་ཀྱི་རྩེ་ལས་འབབ་པ་རྣམས་སོ། །འདི་ལ་དལ་གྱིས་འབབ་པའི་ངང་ཚུལ་ཡོད་པས་ཎི་་ མནྡཱ་ཀ་ལ་  ནི་རྐྱེན་ནོ། །སྭ་རྣ་་ མཐོ་རིས་ཀྱི་ཀླུང་  དའི་ལ་གི་རི་ན་དའི་སོགས་རྣམས་ཀྱིའོ་ཞེས་པ་ཡང་ན་ཎ་ཉིད་  
དོ༑ །ལྷུན་པོ་དང། རི་རབ་དང། གསེར་གྱི་རི་དང། རིན་ཆེན་བརྩེགས་པ་དང་ལྷའི་གནས་ཞེས་ཀྱང་བྱ་སྟེ་རི་རབ་ཀྱི་མིང་ངོ། །མའིང་འཚེ་བ་ལའོ། །པཱི་མའི་དག་གི་རུའོ། །སུ་སྔོན་མའིོ། །གཞན་བྲ་ལ་སོགས་པ་ནི་ངེས་པར་ཞུགས་པའི་དོན་གྱི་ཕྱིར་པྲ་མེ་རུ་ལ་  
སོགས་པ་ནི་མི་སྦྱར་རོ། །གསེར་གྱི་རང་བཞིན་གྱི་རི་ནི་གསེར་གྱི་རི་སྟེ། རིན་པོ་ཆེའི་རང་བཞིན་ནོ། །འདིར་ཧེ་མའི་སྒྲ་ནི་རྒྱུ་དང་འབྲས་བུའི་ཉེ་བར་སྤྱོད་པའི་རྣམ་འགྱུར་ལས་རིན་པོ་ཆེའོ། །དཔེར་ན་སྐྲའི་གཙུག་ཕུད་ལ་སོགས་པ་ནི་སྐྲ་ལ་སོགས་པ་བཞིན་ནོ། །དེ་ནས་མཐོ་རི་ས་ལ་སོགས་  
པའི་དབྱེ་བ་སྟེ། ལྷུན་པོ་ནི་རི་སྤྱི་རྣམས་སོ། །མཐོ་རིས་ནི་ལྷུན་པོའི་སྟེང་ངོ། །ལྷ་རྣམས་ཀྱི་ཤིང་ནི་ལྷའི་སར་བྱུང་བའོ། །མནྡ་ར་ཞེས་པ་ནི་ཡིད་དགའ་བར་བྱེད་པའི་ཤིང་ངོ། །ཨ་གི། མ་དི། མནྡི། ཀ་ཊི་ལས་ཨ་རན་འོ། །པཱ་རི་ཎ་རྒྱ་མཚོའོ། །སྐྱེས་པ་ནི་བུ་བརྒྱུད་ལ་རང་དོན་ལ་  
ཀནའོ། །ལེགས་ཁྱབ་ནི་ཡང་དག་པར་སྤོས་ཀྱི་ངད་དང་ལྡང་བས་ཁྱབ་པ་སྟེ། བྱེད་པ་པོ་ལའང་གྷཉའོ། །དཔག་བསམ་གྱི་ཤིང་ནི་ཡང་དག་པའི་བསམ་པ་ལས་སྐྱེས་ཤིང་ལྗོན་པའི་རང་བཞིན་ཡིན་པས་ཏེ་བསྐྱེད་བྱ་སྐྱེད་བྱེད་ཀྱི་དངོས་པོའི་མཚན་ཉིད་ཀྱི་འབྲེལ་པའོ། །དབང་པོ་འཕྲོག་ཅིང་  
བདེ་བ་ལ་མོས་བར་བྱེད་པས་ན་ཧ་རི་ཙནྡ་ན་སྟེ། ནནྡི་སོགས་ལས་ལྱུའོ། །ཡང་ན་སྐྱེས་བུའོ་ཞེས་པ་འདི་ལ་འབྲེལ་ལོ། །འདི་རྣམས་ལྷའི་ལྗོན་ཤིང་ཞེས་བྱ་བ་སྟེ་དགོས་འདོད་ཐམས་ཅད་འབྱུང་བའོ། །ཧཾ་ས་གོ་དང། དྲུ་ཧི་ཎ་དང། ས་ནད་ཞེས་པ་རྣམས་ཚངས་པའི་རྣམ་གྲངས་སུ་ར་བྷ་  
  
༄༅། །ས་ལས་སོ། །དེའི་གཞོན་ནུ་ནི་བུ་བརྒྱུད་དོ། །རྣམ་བྱེད་ཀྱི་བུ་བརྒྱུད་ལ་ཨཎའོ། །འདི་དྲང་སྲོང་མཐོ་རིས་ཀྱི་སྨན་པ་སྟེ། བསྟན་བཅོས་བྱེད་པ་རྣམས་ཀྱིས་ཀྱང་ལྷའི་སྨན་པ་ཞིས་བཀོད་དོ། །རྟའི་གཟུགས་འཛིན་པ་རྟ་ལྡན་མ་ཞེས་བྱ་བ་ཉི་མའི་ཆུང་མའི་མིང་སྟེ། དེ་ཉི་མའི་གཟི་  
བརྗིད་མ་བཟོད་ནས་རྟ་རྒོད་མའི་གཟུགས་སུ་བྱས་ཏེ་བྱང་སྒྲ་མི་སྙན་དུ་དཀའ་ཐུབ་བྱེད་ཅིང་གནས་སོ། །དེར་ཉི་མས་རྟའི་གཟུགས་འཛིན་པ་དེ་ལ་ཞོན་པར་གཟས་པ་ན་སྐྱེས་བུ་གཞན་ཡིན་པར་དོགས་ཏེ་གདོང་ཕྱིར་ཕྱོགས་པ་ན། སྣའི་བུ་ག་གཉིས་སུ་ས་བོན་དག་སོང་ངོ། །དེ་ལས་བུ་གཉིས་སྐྱེས་  
པས་སྣ་སྐྱེས་ཞེས་བྱའོ། །ར་བྷ་སའི་མཛོད་དུ་རྟ་སྐྱེས་དང་སྣ་སྐྱེས་ཞེས་ཀྱང་བརྗོད་དོ། །སྣ་ལས་ལྷུང་བའི་ཕྱིར་ན་སཱཾ་ཏ་ལ་ཀྟ་ཝནྟུ་མེད་པ་ལ་ཊའོ། །བྱ་བ་དང་རང་མིང་དག་ལས་མང་པོ་ལའོ་ཞེས་པས་ཐུང་དུའོ། །ས་ཏ་སུ་བཱ་སཱ་དྷཱུ་ས་ཏི་དག་ལ་དེར་ལེགས་པ་ཞེས་པས་ཡཏའོ། །གཉིས་ལ་  
ནཉའི་བསྡུ་བའོ། །ན་ཁ་སོགས་ཀྱི་ཕྱིར་ན་དབྱི་བ་མེད་དོ། །སྐར་མ་ཐ་སྐར་དང་ཟླ་བ་འཛོམ་པའི་དུས་སུ་སྐྱེས་པས་ཐ་སྐར་སྐྱེས་ཞེས་བྱའོ། །ཐུན་མཚམས་ཀྱི་དུས་ལ་རྒྱུ་སྐར་ལས་ཨཎའོ། །བཏྶ། ཤཱ་ལ། རྒྱུ་སྐར་རྣམས་ལས་མང་པོ་ལའོ་ཞེས་པས་དེ་འཇིག་གོ། །ཨཎ་ལ་སོགས་པ་  
འཇིག་པ་ལུ་ཀྱ་གོ་ཎྱ་ལ་སོགས་པ་རྣམས་ཀྱི་ཞེས་པས་དའི་པ་ཡང་འཇིག་གོ། །ཀུན་འགྱེད་ཅེས་ཀྱང་བྱ་སྟེ། ནད་གསོ་བའི་ཕྱིར་ཀུན་དུ་འགྱེད་པའོ། །ད་སུ། དྷཱ་ཏུ་ལས་དུ་ར་ལ་སོགས་པ་རྣམས་སོ་ཞེས་པས་རཀའོ། །དའི་ཨཱསྟི་ཨཱུང་ཞེས་པས་ཌྷཀའོ། །ཨཱ་ཤྭ་ནེ་ཡཽ་ཐ་སྐར་གྱི་བུ་དག་  
ཅེས་པའོ། །སྣ་སྐྱེས་དང་ཀུན་འགྱེད་གཉིས་སྤུན་ནོ། །དེ་ཡང་ཨུཏྤ་ལི་ལས། གཤིན་རྗེ་དང་ནི་གཤེད་བུ་དང། །གཤིན་རྗེའི་སྤུན་དང་སྣ་སྐྱེས་དང། །ཀུན་འགྱེད་དང་ནི་རེ་མནྟ། །དྲུག་པོ་མིང་ལ་ཉི་མའི་བུ། །ཞེས་བཤད་དོ། །རླུང་གི་སྔོན་རབས་ལས་ཀྱང། ཁྱེད་ཅག་འཕེལ་  
བའི་དགྲ་དང་སྣ་སྐྱེས་དང། །དེ་བཞིན་ཀུན་འགྱེད་དང་ནི་ཆུ་ལྷའོ། །ཞེས་སོ། །འདིར་སླར་ཡང་ཧུ་རྣམས་ཀྱི་གཉིས་ཀྱང་ས་པྟ་མའི་ཤཽཎྜི་ཤྪནྟྲི་ཎོ་ཡཱནྟི་ཞེས་པ་ལ་སོགས་པ་བཞིན་དེ་དང་ལྷན་ཅིག་སྤྱོད་པ་དང་དེའི་སྒྲས་མངོན་པར་བརྗོད་པའི་གཉིས་སུ་བརྗོད་དོ། །དཔེར་ན་བྷཱ་ར་ཏར། འདི་དག་  
  
ཨུཏྤ་ཧ་དག་དང། སྣ་སྐྱེས་དག་གོ་ཞེས་བདག་འདོད་དོ་ཞེས་པའོ། །ཇི་ལྟར་མཱ་གྷར་ཡང། ཨ་ནུ་ས་པྲ་རུསྟ་མ་ཐ་ཀུན་འགྱེད་དག་བུ་དག་གོ། །སྒེག་པ་གསལ་བར་མི་མཐུན་པའི་གཅིག་གི་ལྷག་མ་འདིའི་དཔེར་བརྗོད་དོ། །དེས་ཀྱང་གྲུབ་ལ། ཆོས་མངོན་པ་མཛོད་ཀྱི་རྒྱ་  
ཆེར་འགྲེལ་ལས། འདུས་བྱས་འདུས་མ་བྱས་ཆོས་རྣམས། །ཞེས་པ་འདིར་གུ་ཎོ་ཡ། ཎུ་ཀ་ལས་ཞེས་ཤེས་པར་བྱེད་པའི་ཕྱིར་ཞེས་སློབ་དཔོན་གྲགས་པ་བཤེས་གཉེན་གྱིས་བཤད་དོ། །དེ་ལ་གཉིས་བརྗོད་པ་བྱུང་བ་ནི་རིགས་པ་སོ་སོ་ཚོལ་བར་བྱེད་པ་ལ་འགྱུར་གྱི་གཞན་འབྲས་བུ་ཅི་  
ཡང་མ་མཐོང་ངོ། །དབང་ཆེན་མ་ལ་སོགས་པ་ནི་དབང་ཆེན་མ་ལ་སོགས་པའི་ལྷའི་བུ་མོ་རྣམས་ཏེ། མཐོ་རིས་ཀྱི་སྨད་འཚོང་མར་གྲགས་སོ། །ཆུ་ལས་སྐྱེས་པས་ན་ཆུ་སྐྱེས་་ ཨཔྶ་རཿ་  ཏེ་ཚིག་ཕྲད་ལས་ཨུཎ་ལ་སོགས་པའི་ཨ་སི་རྐྱེན་ནོ། །ཡང་ན་ཆུ་ལས་བྱུང་བས་ན་ཆུས་བྱུང་ཞེས་པ་སྟེ་ཨ་  
སུན་རྐྱེན་ནོ། །ཆུ་ལས་སྐྱེས་པ་ནི་གསལ་བ་ལ་བརྟེན་པས་མང་པོ་ཉིད་དོ། །གསལ་བ་ནི་དེའི་ཆ་ཤས་ལ་བརྟེན་པའོ། །དེ་ལྟར་ཡང་བྷཊྚའི་ལུགས་ལས། དཱ་ར་ལ་སོགས་པའི་སྒྲ་ནི་འགའ་ཞིག་གི་ཚེ་རིགས་དང། འགའ་ཞིག་གི་ཚེ་གསལ་བ་ལ་རབ་ཏུ་སྦྱར་ཏེ། དེ་ལ་གང་  
གི་ཚེ་རིགས་ལ་ཡིན་པ་དེའི་ཚེ་གསལ་བ་མང་པོར་གྱུར་བའི་གྲངས་ལ་རབ་ཏུ་འཇུག་གོ། །གང་གི་ཚེ་གསལ་བ་ལ་རབ་ཏུ་འཇུག་པ་དེའི་ཚེ་གསལ་བའི་ཆ་ཤས་ལག་པ་དང་རྐང་པ་ལ་སོགས་པ་རྣམས་མང་པོའི་གྲངས་ལ་རབ་ཏུ་འཇུག་གོ། །ནགས་ཚལ་གྱི་སྒྲ་རིགས་ལ་ཞུགས་པ་ན་  
གྲངས་གཅིག་གིས་ཁྱད་པར་གྱི་རྫས་མངོན་པར་བརྗོད་པའི་ཕྱིར་དང། ཡང་ན་དྷཱ་བ་ལ་སོགས་པའི་གསལ་བ་ལ་བརྟེན་པ་ན་རིགས་མངོན་པར་བརྗོད་པའི་ཕྱིར་གཅིག་གི་ཚིག་གོ་ཞེས་སོ། །བཱ་མ་ན་ལ་སོགས་པ་ནི་མང་པོ་ལ་ཡང་ནའོ་ཞེས་པ་འདི་འདོད་དེ། དེ་ལྟར་ཡང་བྱེ་མ་དང། ཆར་བ་དང། ཆུའི་  
མེ་ཏོག་དང། ཆུ་བལ་རྣམས་ནི་ཆུ་ལས་སྐྱེས་པར་མཚུངས་སོ་ཞེས་པ་མ་ནའོ།  །ཨུརྦ་ཤཱི་ལ་  བཱ་ཤ་མཛེས་པ་ལའོ། །ཨུ་རུ་ལས་མ་ཧ་ཏོ་བཥྚི་བ་ཤཱི་ཀ་རོ་ཏི་ལས་ཨཙའོ། །པྲྀ་ཥོ་ད་རལ་སོགས་པ་ཡང་ངོ། །བ་ས་གནས་པ་ལའོ། །མུ་ནི་ལས་ཨུར་དུ་འགྱུར་བའི་ཕྱིར་ཨུརྦ་ཤིའོ། །དབང་ཆེན་  
  
༄༅། །མ་ལ་སོགས་པ་ནི་འདི་ལྟར་ཤེས་པར་བྱ་སྟེ། གློག་གི་འོད་ཅན་དང། ཐིག་ལེའི་མཆོག་མ་དང། པད་དཀར་མ་དང། ལག་བཟང་མ་དང། དགའ་བའི་ཤིང་རྟ་མ་དང། རབ་ཏུ་མྱོས་བྱེད་མ་དང། མེནཱ་ཀཱ་དང། སྐྲ་འདྲེས་མ་དང། ལེགས་བརྒྱན་མ་དང། མུཉྫ་སྐྱེས་  
མ་དང། ཨཱ་ལམྦུ་ཥཱ་་ འཕྱང་མ་  དང། ཆུ་ཤིང་་ རམྦྷ་  བརླ་ཅན་མ་དང། སྐད་ལེགས་མ་ཞེས་བྱ་བ་ལ་སོགས་པ་རྣམས་སོ། །ལྷ་རྣམས་ཀྱི་གླུ་མཁན་ནི་དྲི་ཟ་སྟེ། ཧ་ཞེས་པ་མི་གསལ་བའི་སྒྲ་སྟེ། ཛ་ཧཱ་ཏི་ཀྭི་པ་ཝི་ཙ་ཞེས་པས་ཝིཙའོ། །སུས་དང་སུ་པ་དོན་གཅིག་པས་བསྡུ་བའོ། །བྱེད་པ་པོའི་བསྡུ་བ་ལ་  
ཕྱི་རོལ་ཞེས་པས་གླུའི་ཁྱད་པར་གྱི་སྒྲ་ལ་ཧྭ་ཡ་ཏི་ལ་ཀིཔའོ། །ཀྲིཏ་ལའང་དེ་རྣམས་ཀྱིའོ་ཞེས་པས་ཡཎའི་ཨིཀའོ། །ཡན་ཨིཀ་ལས་ཞེས་པས་ཕ་རོལ་སྔ་མ་ཉིད་དོ། །ཧལ་ཞེས་པས་རིང་པོའོ། །ཤུ་བྷཾ་ཡ་ཁ་ལ་སཱུའི་སྒྲ་བཞིན་འདི་དག་གོ་ཞེས་པ་དགའ་བྱེད་  
འབངས་ཀྱིས་སུ་བནྟ་ལས་དཔྱད་པར་བཤད་དོ། །གླུ་ལེན་པར་བྱེད་པ་ལ་གླུ་ལེན་མཁན་ཏེ་པྲྀ་ཥོ་ད་ར་ལ་སོགས་པའོ། །ཡང་ན་དྲི་ཟ་བར་བྱེད་པས་དྲི་ཟ་སྟེ། ཨཙ་རྐྱེན་ནོ། །གནྡྷ་དྲི་ཟ་དང་གཱནྡྷརྦ་ལྷའི་གླུ་མཁན་དུ་འགྱུར་ཞེས་ར་བྷ་སས་དང་པོ་རིང་བ་ཡང་བཤད་དོ། །སོགས་པའི་  
སྒྲས་སྣ་ཚོགས་དབྱིག་དང། བ་ལང་ཚེ་དང། དགའ་བྱེད་དང། སྣ་ཚོགས་ཤིང་རྟ་དང། སྣོད་ཅན་དང། མི་སྦྱིན་དང། ངར་བ་ཞེས་པ་དེ་ལྟ་བུ་ལ་སོགས་པ་རྣམས་སོ། །དེ་རྣམས་ཀྱི་དབང་པོ་འཁོར་དང་བཅས་པ་བརྗོད་ནས། འཁྱོག་འགྲོ་ཞེས་པ་ལ་སོགས་པ་ཚིགས་སུ་བཅད་པ་  
བཞིས་མེའི་མིང་ངོ། །ཨགྣི་འབར་བར་བྱེད་ཅིང་འཁྱོག་པོར་འགྲོ་བའོ། །ཨ་གི་ལས་ནིའོ། །མེ་ནི་དྲང་སྲོང་བི་ཤྭ་ན་ར་ལས་སྐྱེས་པ་སྟེ། དེའི་བུ་བརྒྱུད་ལ། རྀ་ཥི། ཀུ་རུ། བྲྀཥྞི། ཨནྡྷ་ཀ་ལས་ཨཎའོ། །གང་དུ་སྐྱེས་ཀྱང་བསྲེག་རྒྱུ་ཞིག་རྙེད་པའི་ཕྱིར་རྙེད་ཟ་སྟེ། ཤྲྀ། ཤྲུ། ཡུ་  
བ་ཧ་ལས་ནི་ཏའོ། །བྱིན་ཟིན་འདི་ལ་སྦྱིན་སྲེག་མཁན་གྱིས་ཅི་བསྲེགས་ཀྱང་འཚིག་པ་སྟེ། བའི་འགྲོ་བ་ལས་ཏེ་ཟ་བ་ལ་ཡང་ངོ། །བའི་ལ་འགྲོ་བ་དང། རབ་ཏུ་སྐྱེ་བ་དང། མཛེས་པ་དང། གནས་པ་དང་ཟ་བ་རྣམས་ལ་ཞེས་དེ་ལྟར་བཤད་པས་ཀནྟིའོ། །དངོས་པོ་གང་བསྲེགས་ཀྱང་འཚིག་  
  
།ཆུའི་་ ཀྲྀ་སཱི་ཊི་  སྐྱེ་གནས་ནི་བསྐལ་བ་འཆགས་པའི་དུས་སུ་རྒྱ་མཚོ་ཆེན་པོའི་ནང་ནས་སྐྱེས་པའི་ཕྱིར་རོ། །འབར་་ །ཛྭ་ལ་ན་  བ་ཅན་ནི་འབར་བའི་ངང་ཚུལ་ཏེ། ཛུ། ཙུཾ། ཀྲ་མྱ། དཾ་དྲ་མྱ་ཞེས་པས་ཨུཙའོ། །སྐྱེས་ཐོབ་ནི་བིནྡ་ཏི་ལས་ཐོབ་པར་བྱེད་པ་ལ་ཨ་སུནའོ། །ལུས་བསྲེགས་པས་  
ན་ལུས་མི་སྐྱོང་བ་སྟེ། ཛམྦ་ལ་སོགས་པ་རྣམས་སོ་ཞེས་པས་ཏོ་ནོ་ཏི་ལས་ཨུའོ།་ ཏ་ནུ་  །སྐྱོང་བར་མི་བྱེད་དོ་ཞེས་པས་ན་པཏའོ། ཤིང་ལས་འཕེལ་བས་ན་ཤིང་འཕེལ་ཏེ། ཛྱོ་ཏི་་ བརྡྷ་ལ་  ལ་སོགས་པ་རྣམས་སོ་ཞེས་པ་ལ་ཨི་སིའོ། །ཆུ་རྣམས་སྐེམ་པར་བྱེད་པས་ན་སྐེམ་བྱེད་དེ། ཤུ་ཥི་ལ་  
བྱོ་མ་ལ་སོགས་པ་རྣམས་སོ་ཞེས་པས་མ་་ ཤུཥྨཱ་  ནི་ནའོ། །མེའི་ཤུལ་ནག་པོར་འགྲོ་བས་ལམ་ནག་གོ། །འདིའི་འོད་འབར་བ་སྐྲ་དང་འདྲ་བས་ན་འབར་བའི་སྒྲ་་ ཤུ་ཙི་རྐེ་ཤ་  ཅན་ནོ། །ཕྱི་མ་མིན་པའི་བསྡུ་བའི་ཞེས་པས་ཥ་་ ཤུ་ཙིཥྐེ་ས་  ཉིད་དོ། །ཐུན་དང་པོ་ལ་སྦྱིན་སྲེག་ལ་སོགས་པ་བྱེད་པས་སྔ་དྲོ་སད་ཅེས་  
བྱ་སྟེ། ཨིཀ་་ །ཨུ་ཥ་བསྲེག་པ་དང་བུ་དྷ་རྟོགས་པ་གཉིས་ལ་  མཐའ་ཉེ་ལས་ཀའོ། །སཏྤཱ་དིཥྛ་ཧ་ར་ལ་སོགས་པ་རྣམས་སོ་ཞེས་པས་རེ་ཕའོ།་ ཨུ་ཥརྦུ་དྷ་  །བརྟེན་པ་ཟ་བར་བྱེད་དོ་ལ་ལས་ལ་ཨཎའོ། །ཀྲྀ་ཤ་ཕྲ་མོར་བྱེད་པ་ལའོ། །ཏཱ་ལ་བྱཱནྟ། ཧྲྀ་ཥི་ཀྲྀ་ཥི་རྣམས་ལས་ཀུན། སུམ། ཨ་ནུ་ཀ་རྣམས་སོ་ཞེས་པས་  
ཨཱ་ནུ་་ ཀྲྀ་ཤཱ་ནུ་ཆུང་བྱེད་  ཀའོ། པཱུ་ན་ཏི་ལ་ཞེས་པས་ཎུ་ སྨིན་བྱེད་པཱ་བཱ་ཀ་  ལའོ། །ཨ་ནནྟི་ཛཱི་བནྟི་ལ་བྲྀ་ཥ་ལ་སོགས་པ་རྣམས་འགའ་ཞིག་ལས་སོ་ཞེས་པས་ཀ་་ འཚོ་བྱེད་ཨ་ན་ལ་  ལའོ། །རོ་ཧི་ཏ་ནི་དམར་པོ་སྟེ་འདིའི་རྟ་དམར་པོའོ། །དེ་ལྟར་ཡང། ཤཱ་ལི་ཧོ་ཏྲ་ལས། ཆུ་ལྷ་ཡི་ནི་དཀར་པོའི་མདོག་  
ལུས་ངན་གྱི་ནི་ཀུ་མུད་མཚུངས། །མེ་ལྷའི་ཀིམ་ཤུ་ཀ་ཡི་འོད། །དེ་བཞིན་རླུང་ལྷའི་སྣ་ཚོགས་མདོག་ཅེས་བཤད་དོ། །རླུང་གི་གྲོགས་པོ་འདི་ཡིན་པས་རླུང་གི་གྲོགས་ཏེ། རྀ་ཨུ་ཤ་ནས་ཞེས་པས་ཨ་ན་ ས་ཁཱན་  ངའོ། །གཙུག་ཕུད་ཅན་ནི་འབར་  
བའོ༑ །ཨང་སྔོན་མའི་ཤུ་ཥི་ལས་ནང་གི་དོན་དུ་གྱུར་པ་ལས་ས་ནནྟ་ལས་ཨུཎ་ལ་སོགས་པ་རྣམས་མང་པོར་ཞེས་པས་ཨིནའོ། །རྩ་རྣམས་ཡོངས་སུ་ཟ་བརྗོད་པར་བྱེད་པས་ན་རྩ་ཟན་ཞེས་དགའ་བྱེད་ཀྱི་སྤྱོད་པར་རོ། །གསེར་གྱི་ཐིག་ལེ་ནི་ཨུ་མའི་དམོད་པས་དྲག་པོའི་ཐིག་ལེ་ལྟོར་  
  
༄༅། །ཆགས་པ་ལས་གསེར་གྱི་མདོག་ཅན་གྱི་གཞོན་དུ་བྱུང་ངོ་ཞེས་རཱ་མཱ་ཡ་ཎའི་སྐབས་ལས་གྲག་གོ། །དེའི་ཕྱིར། མེ་ལྷའི་བུ་ནི་དང་པོ་གསེར་གྱི་མདོག་ཅེས་བཤད་དོ། །བསྲེག་་ ཧུ་ཏ་བཧུག་  ཟ་ནི་ཡམ་ཤིང་ལ་སོགས་པ་དེས་ཟའོ། །སྲེག་བྱེད་་ ད་ཧ་ན་  དང། མཚུན་་ ཧ་བྱ་བཱ་ཧ་ན་  གྱིས་ཐོབ་བྱེད་ནི་མེ་  
ལ་བསྲེགས་པ་རྣམས་ལྷ་དང་མཚུན་གྱིས་ཐོབ་པོ་ཞེས་གྲག་གོ། །ཧ་བྱ། ཀ་བྱ། པུ་རཱི་ཥ། པུ་རི་ཥྱ་ལས་ཉྱཊའོ། །ཡང་ན་མཚུན་གྱིས་ཐོབ་པར་བྱ་བས་ན་ཝཱཏྱའོ། །འོད་བདུན་ནི་འདི་ལ་མེ་ལྕེ་བདུན་ཡོད་པར་བཤད་དེ། ནག་པོ་དང། འཇིགས་པར་བྱེད་པ་  
དང༑ ཡིད་མགྱོགས་དང། ལེགས་ཕན་དང། དུ་བའི་མདོག་བཟང་དང། མེ་སྟག་ཅན་དང། སྣ་ཚོགས་འོད་ཅན་རྣམས་སུ་མརྐྐཎྜའི་སྔོན་རབས་ལས་བཤད་དོ། །དེ་དག་འོད་ཀྱི་རང་བཞིན་ཡིན་པའི་ཕྱིར་འོད་བདུན་པའོ། །ཉེར་ཞི་ནི་ཚེར་མ་ལ་སོགས་པ་དེས་སྲེག་པ་སྟེ། ད་མུ་ཉེ་བར་  
ཞི་བ་ལའོ། །དུལ་བར་བྱེད་དོ་ལ་ཨུན་ལ་སོགས་པ་རྣམས་མང་པོར་རོ་ཞེས་པས་ཨུ་ན་་ ད་མུ་ན་  སིའོ། །མྱ་ངན་བྱེད་ནི་ཁང་ཁྱིམ་དང་ནོར་ལ་སོགས་པ་རྣམས་དེས་ཚིག་ནས་མྱ་ངན་བྱེད་པའོ། །ཤུ་ཙ་ལ། བྷ་དྲ་ལ་སོགས་པ་རྣམས་སོ་ཞེས་པས་རཀའོ། །མེ་ལྕེའི་དབྱེ་བ་ལས་འདིའི་འོད་ཟེར་ནི་  
སྣ་ཚོགས་འོད་དོ། །ཀྵུ་བྷྣཱ་ལ་སོགས་པ་ཉིད་ཀྱི་ཕྱིར་ཊ་ཉིད་མེད་དོ། །འོད་ཀྱི་ནོར་ནི་འོད་དང་ལྡན་པའོ། །གཙང་བར་བྱེད་དོ་ཞེས་པས་ཨིཀ་མཐའ་ཉེ་ལས་ཀིའོ། །རྒྱ་མཚོ་ཆེན་པོའི་ཆུ་རྣམས་སྐེམས་པར་བྱེད་པ་ལས་འདི་སྐྱེས་པས་ཆུའི་མཁྲིས་པ་དང་འདྲ་བས་ཆུ་མཁྲིས་ཏེ་  
དྲུག་པའི་བསྡུ་བ་ལ་ཚིག་ཕྱི་མའི་དོན་གཙོ་བོ་ཉིད་ཡིན་པའི་ཕྱིར་མ་ནིང་་ ཨ་པྤིཏྟི་ཞེས་པ་འདི་  ཉིད་དོ། །བྲང་སྐྱེས་ནི་དྲང་་ །ཤུ་ཙ་ལ་  སྲོང་ཨུརྦ་ཞེས་བྱ་བ་སྐྱེ་གནས་ལས་མ་སྐྱེས་པའི་བུ་གཅིག་འདོད་པས་བྲང་གི་སྟེང་དུ་བསྲུབས་པས་དེ་ལ་དྲོད་འབར་ནས་བུ་གཅིག་སྐྱེས་སོ། །དེ་ནི་རྟ་རྒོད་མའི་གཟུགས་ཀྱིས་རྒྱ་མཚོ་ལ་གནས་སོ། །  
དེ་བྲང་སྐྱེས་ཀྱང་ཡིན་ལ། དེ་ལས་མེ་སྐྱེས་པས་རྒོད་མ་སྐྱེས་ཞེས་ཀྱང་བྱའོ། དྲང་སྲོང་ཨུརྦའི་བུ་བརྒྱུད་ལ། དྲང་སྲོང། ཀུ་རུ། བྲྀཥྞི། ཨནྡྷ་ཀ་ལ་སོགས་པ་ལས་ཞེས་པས་ཨཎའོ་་ ཨཽརྦ།  །བ་ཌ་བ་ལ་ལྷག་མ་ལས་ཨཎའོ། །རྒོད་མའི་མེ་ཞེས་པ་རྟེན་དང་བརྟེན་  
  
བ་ཧྣི་ ། །ལྷ་མཆོད་ཅེས་པ་མེ་ལ་མཆོད་སྦྱིན་བྱས་ཤིང་ཕུལ་ན་ལྷ་མཆོད་པར་འགྱུར་རོ་ཞེས་སོ། །གཉིས་ཞེས་པ་ཕོ་མོ་གཉིས་ཀྱི་རྟགས་སོ། །འདི་རྣམས་ནི་མེ་ལྕེ་འབར་བའི་མིང་སྟེ། ཨརྩི་དང། ཛཱ་ལ་དང། ཀཱི་ལའི་སྒྲ་རྣམས་ཡལ་མེ་དང་འབར་བ་དང་  
མེ་ལྕེ་སྟེ་སྒྲའི་བརྗོད་བྱ་བཞིན་མ་ཡིན་ནོ་སོ་སོར་མཚོན་པར་བྱེད་པའི་དོན་ཏོ། །ཛྭ་ལ་ཏི་ལ། ཛྭ་ལ་ལ་སོགས་པ་རྣམས་སོ་ཞེས་པས་ཡང་ན་ཨཎའོ། །ཀཱི་ལ་འཆིང་བ་ལའོ། །ཨ་ཙ་འོ། །ཨརྩྱ་ཏ་ལས་ཞེས་པས་ཨརྩྱི། ཧུ། སྲྀ་པི། ཙྪརྡི་རྣམས་ལས་ཨི་སིའོ། །ཉལ་ལྡན་  
ནི་མེ་ལྕེ་ཉལ་བ་བཞིན་དུ་སྣང་བའོ། །མོ་ཡིན་ཞེས་པ་ཨརྩི་ལ་སོགས་པ་དང་འབྲེལ་ཏེ། མོའི་རྟགས་ཅན་མཐོང་བས་ལྷན་ཅིག་སྤྱོད་པའི་སྟོབས་ཀྱིས་གཞན་དེ་རྣམས་ཀྱང་མོའི་རྟགས་ཅན་ནོ། །ཡང་མེ་སྟག་དང་མེ་སྐོར་ནི་རྟགས་གསུམ་མོ། །སྤུ་ལ་ཏིའི་དངོས་པོ་ལ། ཨཀ་མཐའ་  
ཉེ་ལས་ཀིའོ། །སྥུ་ལིཾ་གཙྪ་ཏི་ཞེས་པས་ཁཊའོ། །སྥུ་ལ་ཏི་ཞེས་པས་ཀྭི་པའོ། །ཨདྒི་ཏི་ཞེས་པས་ཨཙའོ། །ཡང་ན་སྥུ་ལ་ཡང་འདི་ཡིན་ལ་ཨདྒི་ཡང་འདི་ཡིན་པས་ཞེས་པའི་བསྡུ་བའོ། །ཀ་ཎ་ཏི་ཞེས་པས་ཨཙའོ། །རྐང་པ་གཉིས་ནི་མེ་ལས་སྐྱེས་པའི་ཚ་  
གདུང་གི་མིང་སྟེ། ཀུན་དུ་གདུང་བར་བྱེད་དོ། །ཀུན་དུ་རིམས་ཀྱིས་འདེབས་པར་བྱེད་དོ་ལ་དངོས་པོ་་ ཏ་པ་དང་ཛྭ་ར་ལ་  ལ་གྷཉའོ། །མ་འགྲོ་བ་རྣམས་ཀྱི་ཐུང་དུའོ། །མཉམ་པ་ནི་མཚུངས་པ་སྟེ་དོན་གཅིག་ལའོ་ཞེས་པའི་བར་རོ། །ཚིགས་སུ་བཅད་པ་གཉིས་ཀྱིས་གཤིན་རྗེའི་མིང་ངོ། །ཉེས་  
པ་ཇི་ལྟ་བ་བཞིན་ཆོས་གཙོ་བོར་བྱས་ནས་ཆད་པ་སྦྱིན་པའི་ཕྱིར་ཆོས་ཀྱི་རྒྱལ་པོའོ། །སྔ་མ་བཞིན་ཊ་ཙ་་ རཱ་ཛ་ལ་  ལ་སོགས་པའོ། །ཕ་གཤིན་ནི་ཕ་མེས་ཤི་བ་རྣམས་སོ། །དེ་དག་གི་ལྷ་ནི་ཀ་བྱ་དང། བྱིས་པ་དང། ན་ལ་དང། ཟླ་བ་དང། གསོད་བྱེད་དང། ཆོས་ཀྱི་རྒྱལ་པོ་དང་  
འཆི་བྱེད་རྣམས་ཏེ། དེ་རྣམས་ཀྱི་གཙོ་བོ་ཡིན་པས་བདག་པོའོ། །མཚུངས་འཇུག་ནི་དགྲ་གཉེན་མེད་པ་ལ་ཆད་པས་གཅོད་པས་ཏེ། དེའི་ངང་ཚུལ་འདི་ལ་ཡོད་པས་ཎི་ནི་རྐྱེན་་ བྲྀ་ཏུ་ལ་  ནོ། །གཤིན་ནི་ཤི་བ་རྣམས་ཏེ། དེ་རྣམས་ཀྱི་རྒྱལ་པོའོ། །རཱ་ཛ་ཏེ་ལ་ཀིསའོ། །པྲ་ཤྩ་  
  
༄༅། །སོགས་ལས་ཥ་ཉིད་་ པ་རེ་ཏ་རཱཊ་  དོ། །མཐར་བྱེད་ནི་དེས་སྐྱེ་པོ་ཐམས་ཅད་མཐར་འཆི་བར་བྱེད་པས་སོ། །ཆུ་བོ་ཆེན་པོ་ཡ་མུ་ནའི་སྤུན་ཟླའོ་ཞེས་གྲགས་སོ། །ཞི་བྱེད་་ ཤ་མ་ན་  ནི་དེས་སྲོག་ཆགས་ཐམས་ཅད་མེད་པར་བྱེད་པས་ཏེ། ཤ་མུ་ཉེ་བར་ཞི་བ་ལའོ། །ནནྡི་སོགས་ལས་ལྱུའོ། །གཤིན་རྗེ་  
ནི་སྐྱེ་དགུ་རྣམས་ཀུན་ནས་འགོག་པར་བྱེད་པའི་ཕྱིར་ཏེ་འཆི་བདག་གི་མངག་གཞུག་པ་ལ་སོགས་པ་རྣམས་སོ། །དེ་རྣམས་ཀྱི་རྒྱལ་པོ་སྟེ་ཀྭི་པ་རྐྱེན་ནོ། །དེ་དག་དང་ལྡན་པ་ལས་ཨརཤས་སོགས་ལས་ཨཙ་སྟེ་ཡ་མའོ། །སྲོག་ཆགས་རྣམས་ཀྱི་ཆོས་དང་ཆོས་མ་  
ཡིན་པའི་གྲངས་འདེབས་པར་བྱེད་པ་ལ་ཀ་ལ་ཏི་ལ་གྷཉའོ། །དབྱུག་འཛིན་ནི་དབྱུག་པ་ནག་པོ་དགེ་སྡིག་གི་གྲངས་ཡིག་ཅན་འཛིན་པ་སྟེ། ཨ་ཙ་་ དཧྲྀ་ལ་  རྐྱེན་ནོ། །མཚུན་ནི་ཕ་མེས་ལ་སོགས་པ་ཤི་བ་རྣམས་ཡིན་ལ། དེ་རྣམས་ཀྱི་ལྷ་ནི་གཤིན་རྗེ་སྟེ། དེ་ལ་མཆོད་པ་བྱས་པས་གཤིན་རྣམས་  
ཀྱིས་ཆ་ཤས་ཐོབ་པོ། །དེ་བཞིན་དུ་ཉི་མའི་བུ་ཞེས་ཀྱང་འབྱུང་སྟེ། བི་ཤྭ་ན་ར་སྟེ་ཉི་མའི་བུ་བརྒྱུད་ལ། ཛི་ཏ་ལས་སྔོན་དུ་ཨཎའོ་་ བི་ཤྭ་ན་ར་ ། །སྲོག་ཆགས་རྣམས་མཐར་བྱེད་པས་ན་ཌ་་ ཨནྟ་ཀྲྀ་ལ་  རྐྱེན་ནོ། །དེ་རྣམས་ཀྱིས་ལྷོ་ཕྱོགས་གཤིན་རྗེའི་མིང་ངོ། །ཚིགས་སུ་བཅད་པ་ཕྱེད་དང་གཉིས་  
ཀྱིས་བདེན་བྲལ་སྲིན་པོའི་མིང་སྟེ། སྲུང་བས་ན་སྲིན་པོ་་ རཱཀྵ་ས་  སྟེ། པྲཛྙཱ་སོགས་སོ། །འདི་ལ་རོ་ཟ་བའི་ངང་ཚུལ་ཡོད་པས་ན་ཙྪཏྟྲ་སོགས་རྣམས་ལས་ཨཎའོ། །རོའི་ཡུལ་ལ་ཟ་བའི་ངང་ཚུལ་གྱི་ཉེ་བར་སྤྱོད་པ་ལས་ཀུ་ཎ་་ རཽ་  པའི་སྒྲ་བརྗོད་དོ། །ཀྲ་བྱ་ནི་ཤ་སྟེ་ཟ་བར་  
བྱེད་དོ་ཞེས་པ་ལ་ཀྭི་པ་ཝི་ཙ་ཞེས་པ་ལ་སོགས་པ་ཀྭི་པའོ། །ལས་ལ་ཨཎ་ལ་ཀྲ་བྱཱ་དཿ་འོ། །བཤད་པ་བྱེད་པས་ཀྱང་ཡང་ན་ཨས་ཀྱི་གཟུགས་ཀྱི་ཆོགས་ཨཎ་འདོད་དོ་ཞེས་པས་དོན་གྱིས་འདི་དག་ཕྱེའོ། །སློབ་དཔོན་རྒྱལ་བ་ཉི་ རོ་  མའི་ལུགས་ལ་ནི་ཨཏ་མཐའ་མ་ཡིན་  
པའི་ཞེས་པས་ཀྭི་པ་གྲུབ་ལ། ཀྲ་བྱ་ལ་ཡང་ངོ་ཞེས་བརྗོད་པས་ཡང་ན་ཨས་ཀྱི་གཟུགས་འགོག་པའི་དོན་ཏོ། །ཀྲ་བྱ་ནི་ཤ་མ་བཙོས་པ་འམ་ཡང་ན་མི་སྡུག་པའི་རྣམ་འགྱུར་དག་སྟེ་པྲྀ་ཥོ་ད་ར་ལ་སོགས་པ་ཉིད་ཀྱིས་ཀ་བྱ་རུ་བསྒྱུར་བའོ། །ཨ་སྲ་ཁྲག་གོ། །འཐུང་བར་བྱེད་དོ་ལ་བྲལ།་ པཱ་བཏུད་པ།།  
  
ཨ་སྲ་པ་ ། །ཀུན་དུ་རྒྱུ་བར་བྱེད་པ་ན་ཨཱ་ཤ་རའོ། །བྱ་བྱེད་ནམ་ལ་བྱེད་པས་ན་མཚན་མོ་རྒྱུ་་ རཱ་ཏྲིཉྩ་ར་  དང། མཚན་མོ་་ རཱ་ཏྲི་ཙ་ར་  སྤྱོད་དེ་རཱ་ཏྲི་ལས་བྱིངས་ལ་ཡང་ནའོ་ཞེས་པས་ཡང་ན་ནུ་མའོ། །སྣ་ཚོགས་མདོག་ནི་ལུས་ཁྲ་བོ་སྟེ་པྲ་བྲྀ་ཁ་དོག་ལའོ། །མང་པོ་ལས་མ་ཀུ་ར། ད་རྡུར། བི་དཧུ་ར་  
རྣམས་སོ་ཞེས་པས་ཨུ་ར་ཙ་དང་ར་་ ཀུ་རྦུ་ར་  ཨཱ་ག་མ་དག་གོ། །གསོད་པར་བྱེད་ཅིང་འཚེ་བར་བྱེད་པ་ནི་གསོད་པ་སྟེ་དེའི་བདག་ཉིད་ལས་སྐྱེས་པའོ། །འགྲོ་བྱེད་མཐའ་དག་འཛིན་ཅིང་གསོད་པས་འགྲོ་བ་འཛིན་ནོ། །འདིར་འདུ་ཤེས་ནི་འགྲོ་བའི་སྒྲས་བརྗོད་དེ་ཡཱ་ཏུ་དྷཱ་ན་  
མཐར་གནས་པ་ཡ་ཡིག་དང་པོའི་དྷཱཉ་ལས་ལྱུཊའོ། །བསོད་ནམས་སྐྱེ་བོ་ནི་འགལ་བའི་མཚན་ཉིད་ཅན་བསོད་ནམས་དང་མི་ལྡན་པ་ལ་བསོད་ནམས་ཀྱི་སྒྲའོ། །གང་དུ་རང་གི་དོན་ཉེ་བར་གོ་བར་བུཡེད་པའི་སྒྲ་འབའ་ཞིག་པ་གཞན་ལ་ཉེ་བར་སྦྱར་བ་འགལ་བའི་དོན་ཉེ་བར་མཚོན་པར་བྱེད་པ་ནི་  
འགལ་བའི་མཚན་ཉིད་དོ། །དཔེར་ན་བྱེད་པ་བིཥྚི་ལ་བཟང་པོ་དང་གཟའ་མིག་དམར་ལ་བཀྲ་ཤིས་དང། བུད་མེད་ཀུན་གྱི་ཁྱོ་ངན་པ་དང་ཕྲད་པ་ལས་ང་བསོད་ནམས་བསགས་པས་ཁྱོད་འདྲ་བའི་ཁྱོ་རྙེད་པ་ཞེས་སྨྲ་བ་ལྟ་བུ་སྟེ། འདིར་བཟང་པོ་དང་བཀྲ་ཤིས་ཀྱི་སྒྲ་དག་བསོད་ནམས་དང་ལྡན་  
པ་དང་བཟང་པོ་དང་བཀྲ་ཤིས་ཀྱི་སྒྲ་དག་གིས་བསོད་ནམས་དང་མི་ལྡན་པ་ཡང་ཉེ་བར་མཚོན་པར་བྱེད་དོ། །བདེན་བྲལ་གྱི་ཕྱོགས་ན་ཡོད་པས་ལྷག་མ་ལས་ཨཎའོ་་ ནི་རྀ་ཏྱ་ལ་ ། །ཡང་ན་བདེན་བྲལ་གྱི་བུ་བརྒྱུད་ལ་ཞེས་པས་ཨཎའོ། །རྗེས་འཇུག་ནི་སྐྱེ་བོ་མཐའ་དག་གི་རྗེས་སུ་འགྲོ་ཞིང་གླགས་  
ཚོལ་བ་སྟེ། ཡཱ་ཐོབ་པ་ལའོ། །ཡཱ་ཏི་སརྦེ་ཥཱཾ་ཞེས་སོགས་ཀྱིས་ཏུའོ། །སྲུང་བ་པ་ནི་སྐྱེ་བོ་རྣམས་དེས་འཇིགས་ནས་སྔགས་དང་རྫས་ལ་སོགས་པས་སྲུང་བར་བྱེད་པའོ། །འདི་ལས་བདག་སྲུང་བར་བྱེད་དོ་ལ་ཨ་སུན་འོ། །དེས་ན་ཡུལ་ཅན་གྱིས་ཡུལ་མཚོན་པའོ། །དེ་རྣམས་  
ཀྱིས་སྲིན་པོའི་མིང་སྟེ་གཟུགས་ཀྱི་དབྱེ་བ་ལས་མ་ནིང་ཉིད་དོ། །ཚིགས་སུ་བཅད་པ་ཕྱེད་ཀྱི་ས་ཆུ་བདག་གི་ཕྱོགས་སོ། །འདིའི་སེམས་མཆོག་ཏུ་བཟང་བས་ན་མཆོག་སེམས་སོ། །བྲྀ་ཎྭ་ནྟིའི་བར་ནི། འདིས་ལྷས་མཆོག་་ བ་རུ་ཎ་  བྱིན་པས་མཆོག་གི་དོན་ཅན་ཏེ། བྱིངས་ལས་བྲྀ་ནི་མཆོག་  
  
༄༅། །ལ་བཤད། །དེ་ཕྱིར་དེ་ནི་མཆོག་ཏུ་བརྗོད་ཅེས་ས་མབའ་སྔོན་རབས་ལས་སོ། །ཡང་ན་བྲྀ་ནོ་ཏི་འཛིན་་ །བ་རུཎ་  པར་བྱེད་པ་སྟེ། ཀྲྀ། བྲྀ། ཏྲཱྀ། དཱ་རྀ། ཨ་རྫི་ལས་ཨུ་ནནའོ། །རྟག་ཏུ་སྦྲུལ་གྱི་ཞགས་པ་འཛིན་པས་སྦྲུལ་ཞགས་ཅན་ནོ། །ཆུ་ལ་གནས་པའི་སྐྱེ་བོ་མཐའ་  
དག་གི་བདག་པོའོ། །རྒྱ་མཚོའི་གཞི་ཡིན་པའི་ཕྱིར་ཆུ་བདག་གོ། །དེ་རྣམས་ཀྱིས་ནུབ་ཀྱི་ཕྱོགས་སྐྱོང་གི་མིང་ངོ། ད་ནི་ཚིགས་སུ་བཅད་པ་གཉིས་ཀྱིས་ནུབ་བྱང་གི་ཕྱོགས་སྐྱོང་རླུང་བརྗོད་པར་བྱ་སྟེ། འདིས་དབུགས་འབྱིན་པས་ན་དབུགས་་ ཤྭ་ས་ན་  འབྱིན་ཏེ། ལྱུ་ཊའོ་་ ཤྭ་ས་ལ་ ། །གྲང་དྲོ་  
ལ་སོགས་པའི་རེག་བྱ་དང་ལྡན་པས་རེག་ལྡན་་ །སྤརྵ་ན་  ཏེ། ལྱུཊའོ་་ སྤྲྀ་ཤ་ལ་ ། །འགྲོ་བར་བྱེད་དོ་ལ། ཀྲྀ། བཱ། པ། ཛི། མི། སྭ་དི། སཱ་དཧི། ཨཱ་ཤུ་རྣམས་ལས་ཨུཎའོ། །ཨཱཏ་ལས་ཨཎ་ཨལ་ལ་ཡུཀའོ་་ བཱ་ཡུ་ ། །མ་མོས་་ མཱ་ཏ་ངི་ཤྭ་  འཕེལ་ནི་ཚངས་མ་ལ་སོགས་པ་མ་མོ་བདུན་ཡོད་པའི་  
གནས་ནས་འཕེལ་ལོ་ཞེས་འབྱུང་ངོ། ཌུ་ཨོ་ཤྭི་འཕེལ་བའི་བྱིངས་ལས་ཤྭ་ལ་སོགས་པ་རྣམས་སོ་ཞེས་པས་ཀ་ནིན་ཚིག་ཕྲད་དེ་རླུང་དུ་གྲུབ་ནས་མི་སྡོད་པས་རྟག་ཏུ་འགྲོ་བའོ། །བ་བྷྲཱུ་ནི་ཁ་དོག་སྟེ། པྲྀཥ་ཏ་ཅེས་བྱའོ། །འདི་ནི་རྟ་སྲེ་སྟེ། དཀར་པོ་དང་དམར་  
པོ་དང་སེར་པོ་གསུམ་དང་ལྡན་པའི་ཁ་དོག་གོ། །དེ་སྐད་དུ་སྔར། མེ་ལྷའི་ཀིཾ་ཤུ་ཀ་ཡི་མདོག་དེ་བཞིན་རླུང་ལྷའི་སྣ་ཚོགས་མདོག་ཅེས་བཤད་དོ། །དྲིའི་བཞོན་པ་ཡིན་པས་དྲི་བཞོན་ཏེ། བ་ཧ་ཏི་ལས་ཨ་ཙའོ། །མིང་ལ་ཡང་བ་ཧ་སྟེ། ནམ་མཁའ་ལ་མྱུར་དུ་འགྲོ་བའི་ཕྱིར་བ་ཧ་ཞེས་རིན་ཆེན་མཛོད་  
དུའོ༑ །དྲི་ཐོབ་པར་བྱེད་པས་ན་ལས་ལ་ཨཎའོ། །སྠི་རལ་སོགས་པ་རྣམས་སོ་ཞེས་པས་ཀིཙའོ་་ ཨན་ལ་ ། །ཨ་ནི་ལ། རླུང་སྟེ། ཀ་པི་རི་ཀ་ལ་སོགས་པ་རྣམས་སོ། །ཨ་ཤུ་མྱུར་བའོ། །གཙྪ་་ མྱུར་འགྲོ་ལ་  ཏི་ལ་ཊའོ། །ཨི་ར་འགྲོ་བ་ལའོ། །ས་རླུང་མའི་ར་ཞེས་པས་ཨཙའོ། །མྲྀ་ལས་ཨུ་ཏིའོ། །མ་རུ་ཏ།་ རླུང་  
རླུང་གི་ལྷ་ནི་མཱ་རུ་ཏ། པྲཛྙཱ་སོགས་སོ། །འགྲོ་བའི་སྲོག་ཅེས་པས་མིང་གཞིས་ཏེ། རླུང་་ རྒྱད་པེ་ལ་ཚིགས་བཅད་གཅིག་སྣང།  ནི་འགྲོ་ཕྱིར་འགྲོ་བ་སྟེ། །སྙིང་ལ་གནས་ཕྱིར་སྲོག་ཅེས་བསྒྲགས། །ཞེས་དྲག་པོས་སོ། །གམ་ལས་གཉིས་དག་ཀྱང་གནོ་ཞེས་  
  
།མང་པོ་ལས་ཨུཀ་ཨིཏ་བྱ་བ་ཉིད་དོ། །གམ་ལ་སོགས་པ་རྣམས་ཀྱི་ཀྭི་པ་ལའོ་ཞེས་པས་མ་དབྱིའོ། །ཛ་ག་ན། །ཛ་གནྟཽ། པྲ་ནིནྟ་ལ་འདིས་གྷཉའོ། །ཨ་ན་ལས་ཨནྟ་ལ་ཡང་ངོ་ཞེས་པས་ཎ་ཉིད་དོ། །འགྲོ་བ་རྣམས་ཀྱི་སྲོག་ཡིན་པས་ན་འགྲོ་བའི་སྲོག་ཅེས་ཡང་དག་པར་  
སྦྱར་ཏེ་བལྟ་བར་བྱའོ། །ས་མི་ར་ལ་གཡོ་བའི་དང་ཚུལ་གྱི་སྒྲའི་དོན་ལ་ལས་མེད་པ་ལས་་ ས་མའི་ར་ཎ་  ཡུ་ཙའོ། །དེ་ནས་མཁའ་ལ་ཡོད་པའི་རྗེ་བེ་ཉིད་ཀྱི་ཕྱིར་་ སོ་མི་ལ་  མ་ཏུསའོ། །ཡང་ན་སྒྲ་ནི་ནམ་མཁའི་སྟོབས། །དེ་བཞིན་པུ་རི་ཤར་བྱེད་དོ། །ཞེས་རླུང་གི་སྔོན་རབས་ལས་སོ། །དེ་འདི་ལ་ཡོད་པ་མ་  
ཏུའི་དོན་ལའོ། །བཱ་ཏི་ཞེས་པ། གཱཏ་ལས་མརྟ་བནྟ་ནའོ། །པུ་ནཱ་ཏི། པྲ་བྷ་ནང་གི་དང། པ་བ་ན་་ དག་བྱེད་ ། པྲ་བྷཉྫ་་ རབ་འཇོམས་  ན་དག་ནི། ནནྡི་སོགས་སོ། །བཧུ་ལ་སོགས་པ་པུང་ལས་ཤཱ་ན་ཙའི་རྐྱེན་ལས་་ གང་ལྡན་ནམ་དག་བྱེད་  བ་མཱ་ནའོ། །ལུས་ལ་གནས་པའི་རླུང་གི་གནས་དང་བྱ་བའི་དབྱེ་བས་སྲོག་ལ་  
སོགས་པའི་མིང་ཅན་ཐ་དད་པ་རྣམ་པ་ལྔ་སྟེ། དེ་སྐད་དུ། སྙིང་གར་སྲོག་སྟེ་བཤང་ལམ་དུ། །ཐུར་སེལ་མཉམ་གནས་ལྟེ་བའི་དབུས། །གྱེན་རྒྱུ་མགྲིན་པའི་ཕྱོགས་སུ་སྟེ། །ཁྱབ་བྱེད་ལུས་ཀྱི་ཚིགས་ཀུན་ལའོ། །དེ་ལ་སྲོག་ནི་ཟས་ལ་རབ་ཏུ་འཇུག་  
པ་ལ་སོགས་པ་བྱེད་དོ། །ཐུར་སེལ་ནི་བཤང་བ་དང་གཅི་བ་དང་ཁུ་བ་རྣམས་ཐུར་དེ་སེལ་བར་བྱེད་དོ། །མཉམ་གནས་ནི་ཟས་སྨིན་པ་ལ་སོགས་པ་བྱེད་དོ། །གྱེན་རྒྱུ་ནི་སྨྲ་བ་དང་གླུ་ལ་སོགས་པ་བྱེད་དོ། །ཁྱབ་བྱེད་ནི་རྡུལ་དང་ཁྲག་འབྱུང་བ་དང་མིག་འབྱེད་འཛུམས་ལ་སོགས་པ་བྱེད་དོ་  
ཞེས་སོ། །འདིས་མཐར་ཟས་ལ་སོགས་པ་ལ་རབ་ཏུ་འཇུག་པས་རབ་ཏུ་འགྲུགས་བྱེད་དོ། །འདིས་མཐར་བཤང་བ་དང་གཅི་བ་ལ་སོགས་པ་འདོར་བའི་ཕྱིར་འོག་ཏུ་ཐུར་སེལ་ལོ། །འདིས་མཐར་ཟོས་པ་སྨིན་པར་བྱེད་པའི་ཕྱིར་མཉམ་གནས་སོ། །འདིས་མཐར་སྨྲ་བ་ལ་སོགས་  
པའི་ནུས་པ་སྐྱེད་པར་བྱེད་པའི་ཕྱིར་སྟེང་དུ་གྱེན་རྒྱུའོ། །འདིས་མཐར་རྡུལ་དང་ཁྲག་ལ་སོགས་པ་འབྱིན་པར་བྱེད་པའི་ཕྱིར་ཁྱད་པར་དུ་ཁྱབ་བྱེད་དོ། །ཐམས་་ པྲླཎ་ཨ་པ་ན་པ་མཱ་ན་ཨུ་ད་ན་བྱཱ་ན།  ཅད་ལ་གྷཉ་རྐྱེན་ནོ། །མྱུར་དུ་འགྲོ་བ་ལ་སོགས་པའི་རླུང་སྟེ། ཆོས་ཉིད་ཀྱིས་རྟག་ཏུ་གྲགས་  
  
༄༅། །པས་ན་དེའི་རིམ་པ་བརྗོད་པར་བྱ་སྟེ། དེ་ལ་མགྱོགས་པ་ནི་ཤུགས་སོ། །ཐམས་ཅད་ལ་བྱེད་པའི་སྒྲུབ་པའོ། །སྐྱོད་བྱེད་ཅེས་པ་ནས་ཤུགས་འགྲོ་ཞེས་པའི་བར་ལྔ་ནི་རྒྱུག་པའི་མིང་ངོ། །དེ་ནས་ཞེས་པ་ནི་ཨ་ཐའི་དོན་ཏོ། །མྱུར་བ་དང་མ་གྱོགས་པ་དང་ལ་གོར་  
དང་སྐྱེན་པ་དང་ཡུད་ཙམ་དང་ཅིག་ཅར་དང་མི་ཐོགས་པ་དང་དེ་མ་ཐག་པ་དང་སྐད་ཅིག་མ་དང་མི་འགོར་བ་དང་དར་ཙམ་མོ་ཞེས་པ་འདི་དག་གིས་མྱུར་བའི་སྤྱི་ཙམ་བསྟན་ནོ། །ཧ་རི་འགྲོ་བ་ལའོ། །ཨ་སུནའོ། །རཾ་ཧ། ཏ་རནྟི་ལ་འདིས་ཨ་སུནའོ། །ར་ཡ་འགྲོ་བ་ལ་གྷའོ། །ཡང་ན་རི་  
ཉན་པ་ལའོ། །སྱ་དའི་རྒྱུག་བ་ལ་ཞེས་པས་གྷཉ་ལ་ཚིག་ཕྲད་ལས་སྱནྡའི་སྱ་དའོ། །ཛུ་ཞེས་པ་མདོའི་བྱིངས་ལ་ཤུགས་བརྗོད་པ་ལ་ཛུ་ཙམ་ཀྲ་མྱ་ཞེས་འདིར་བཀླགས་ཏེ། རྀཏ་ཀྱི་ཨུཏ་ཀྱི་ཨསའོ། །ཨ་ཤུའི་མཐར་ཐུག་པ་ནི་མྱུར་བའི་མིང་སྟེ་མྱུར་བ་དང་མགྱོགས་པའི་དབྱེ་བའོ། །  
ཤུགས་དང་བཅས་པས་འགྲོ་བ་བརྗོད་པ་ནི་མགྱོགས་པ་ལ་སོགས་པའོ། །མྱུར་བ་ལ་སོགས་པ་ནི་ཆོས་བརྗོད་པའོ། །དེ་ཡང་ཤཱི་གྷྲཾ་པ་ཙ་ཏི། ཤཱི་གྷྲཾ་གཚྪ་ཏི་ཞེས་པ་རབ་ཏུ་སྦྱོར་བར་འགྱུར་གྱི། ཛ་བཾ་གཙྪ་ཏི། ཛ་བཾ་པ་ཙ་ཏི་ཞེས་པ་མ་ཡིན་ནོ། །བྷ་དྲ་ལ་སོགས་པ་རྣམས་སོ་ཞེས་པས་ཤཱིང་  
ལས་རཀ་དང། གྷུཀ་་ ཥཱིགྷྲཾ་  ཨཱ་ག་མ་ཡང་ངོ། །ཡང་ན་ཤིང་ལས་ཀྭིབ་དང། མལ་དུ་ཉལ་བ་ལ་ཛིགྷ་ཏི་ཞེས་པས་ཀའོ། །ཏྭ་ར་ཀུན་དུ་འཁྲུལ་པ་ལའོ། །འགྲོ་བའི་དོན་དང་ལས་མེད་པ་ལ་ཞེས་པས་མང་པོ་ལས་དུས་དང་ཐུན་མོང་བ་ལ་ཀྟའོ་ །སྭ་རིཏ་  ། །རཱུ་ཥྵ་ཧྲི་ཥཱ་མ་ར་ཏྭ་ར་སཾ་གྷུཥཱ་ལས་སྲ་ན་  
ལས་སོ་ཞེས་པས་ཡང་ན་ཨཊའོ། །ཤ་ཀུ་ལ་སོགས་པ་རྣམས་སོ་ཞེས་པས་ར་གྷི་ལས་ཀུའོ། །ལ་གྷུཿ་ཀ་པི་རི་ཀ་ལ་སོགས་པ་རྣམས་སོ། །རུ་དྲ་བཞིན་དུ་ཀྵི་པ་ལ་རཀའོ། །རྀ་སྲྀ་འགྲོ་བ་ལའོ། །ཨི་ཡནྟི་ཞེས་པས་ཨཙའོ། །ལྷན་་ ས་ཧ་  ཅིག་མྱུར་བར་འཇུག་པས་ས་ཏྭ་རཾ་་ ཅི་གཅར་  
སྟེ༑ ས་ཧའི་ས་རུ་བསྒྱུར་ཏེ་གཞན་དོན་གྱི་བསྡུ་བའོ། །ཙུ་པ་དལ་བར་འགྲོ་བ་ལའོ། །བྲྀ་ཥ་སོགས་ཉིད་ཀྱི་ཕྱིར་ཀ་ལའོ། །མང་ ཀྵ་པྲི་  པོ་ལས་ཨུ་ཏ་ཀྱི་ཨ་ཏ་ཉིད་ཀྱང་ངོ།།་ ཟ་བ་ལ་མི་ཐོགས་པ།  །ཛྭ་ར་ཏྭ་ར་ཞེས་པས་ཨུ་ཋ་འོ། །ར་དཱ་ཏུ་ཏ་  
  
།ཏཱུརྞཾ།་ དེ་མ་ཐག་  མི་འགོར་བ་དང་མི་ཐོགས་པ་ལ། ལ་བི་འགྲོ་་ ཨ་བི་ལམྤི་ཏ་  བ་ལ་ཀྟའོ། །ཀྲྀ། ཝཱ། པཱ། ཛི། ཞེས་པས་ཨ་ཤྣཱ་ཏི་ལས་ཨུ་ཎའོ། །ཨཱ་ཤུ།་ དར་ཙམ་  ཀུན་དུ་ཞེས་པ་ནས་རེས་འགའ་མིན་ཞེས་པའི་བར་གྱིས་རྟག་ཏུ་རྒྱུན་དུ་བའི་མིང་ངོ། །སཾ་ཏ་ཏེ་ནི་ཀུན་ཏུ་  
སྟེ༑ སཾ་ཏ་ནི་ཏི་ལས་ཀྟའོ། །གང་ལས་འགྲོ་བ་ལ་ཡང་ནའོ་ཞེས་པས་ཌའི་དངོས་པོའོ། །མཐའ་དག་ལ་ཞེས་པས་ནི་དཔྱི་བ་ཡང་ནའོ། །རྒྱུན་དུ་ནི། ཨ་ནཱ་ར་ཏཱ། བི་ར་ཏ། ན་བར་ཏཱ་སྟེ། བྱེད་པ་པོའི་མཐས་ན་ཉའི་བསྡུ་བའོ། །ཨཱང་ལ་སོགས་པ་  
སྔོན་དུ་ཡོད་པའི་ར་ནི་ངལ་བསོ་བའི་དོན་ཏེ། དེ་ལྟར་འདྲེས་པའི་སྡེ་ཚན་ལས་ཨཱ་ར་ཏི། ཨ་བ་ར་ཏི། སི་ར་ཏི། ཨུ་པ་ར་ཏི། ཨུ་པ་ར་མེ། ཞེས་འཆད་དོ། །འདི་ལ་ངན་པ་མེད་པས་ངན་མེད་དོ། །ཕུལ་དུ་བྱུང་བ་ནི་ཨ་ཏི་ཤཡ་ཏེ། ཨེ་ར་ཙའོ། །བཧྲྀ་བརྒྱད་བཀག་ལའོ། །ཀྲཱྀ་  
སོགས་སོ། །དངོས་པོ་ལ་རྀཏ་ཀྱི་ཨུཏ་ཀྱི་ཨ་པའོ། །དུས་དང་ཆོས་ལུགས་དང་རིམ་པར་གནོན་པ་དང་ཤིན་ཏུ་དྲག་པོ་ལ་བྲལ་ལ་སོགས་པའི་བསྡུ་བའོ། །དེ་ལྟར་ཤིན་ཏུ་ནི་ཙམ་གྱི་དོན་ཏེ་ཙམ་ནི་ཅུང་ཟད་དོ། །ཡང་ན་དོན་ངེས་པར་འབྱེད་པའི་ཡུལ་ལའོ། །བཧྲྀ་ཤུ་བཧྲཾ་ཤུའོ་  
ཏུ་ལྟུང་བ་ལའོ། །བཧྲྀ་ཤྱ་ཏིནྱ་ཀ་བྱེད་དོ་ལ་ཨིཀ་མཐའ་ཉེ་ལས་ཀའོ། །གཱ་ཧུ་ལས་ཀྟའོ། །ཨུདྒཱ་ཌྷཾ། གྷ་དྲ་ལ་སོགས་པ་རྣམས་ཉིད་ལས་ཏཱི་བ་ལ་ཨི་ར་ནའོ། །ཨེ་ཀོནྟོ་ཏྲ། ཏ་མུ་འདོད་པ་ལ་ཀ་ཏའོ། །ཉམ་ལས་ཀིཏ་ལ་ཞེས་པས་རིང་པོའོ། །མའི་ན་ཡང་ངོ་ཞེས་པས་  
མའི་ན་ཉིད་དོ། །སེམས་ནི་རྫོགས་སོ། །དེ་ལས་བཟློག་པ་ནི་ཆོས་ཙམ་ལ་འཇུག་པ་བརྟན་པའི་མཐར་ཐུག་པར་ཤྲཱྀཾ་གྷྲཾ་ལ་སོགས་པ་ནི་མ་ནིང་ངོ། །ཕུལ་དུ་བྱུང་བས་འཚེད་པར་བྱེད་ཅེས་པ་ནི་སྔ་མ་བཞིན་བྱེད་པ་པོ་ལ་ཨ་ཙའི་མཐའ་ཅན་བྱ་བའི་ཁྱད་པར་བརྗོད་པའོ། །མྱུར་དུ་  
ཟ་བ་དང། རྟག་ཏུ་སྦྱིན་སྲེག་བྱེད་པ་དང་རྟག་ཏུ་དགའ་བར་བྱེད་པ་ཞེས་པ་རྣམས་ནི་བྱ་བའི་ཁྱད་པར་གྱི་ཕྱིར་མ་ནིང་ཉིད་དུ་གྲུབ་པོ། །དེ་ལྟར་ཕུལ་ཕྱིན་ཞེས་པ་ནས་བརྟན་པོས་ཀྱང་ཞེས་པའི་བར་གྱིས་ཤིན་ཏུ་བའི་དོན་ཏེ། ཡང་དང་ཡང་དུ་གོང་ནས་གོང་དུ་ཤིན་ཏུ་བྱ་བའི་དོན་ཏོ། །  
  
༄༅། །སེམས་མེད་པའི་མྱུར་བ་ལ་སོགས་བ་ནི་མ་ནིང་གི་རྟགས་ཅན་ནོ། །སེམས་ཡོད་པའི་མྱུར་བ་ལ་སོགས་པ་ནི་རྟགས་གསུམ་ཀར་འགྱུར་རོ། །མ་གྱོགས་པ་ལ་སོགས་པ་ཐམས་ཅད་ཀྱང་རླུང་དུ་བསྡུས་ནས་བཤད་དོ། །ཚིགས་སུ་བཅད་པ་གཉིས་ཀྱིས་ལུས་  
ངན་པོ་བྱང་ཕྱོགས་ཀྱི་ཕྱོགས་སྐྱོང་བཤད་དོ། །ལུས་ངན་པོ་ནི་རྐང་པ་གསུམ་དང་མཆེ་བ་བརྒྱད་དང་ལྡན་པ་ཤིན་ཏུ་འཇིགས་ཤིང་མི་སྡུག་པའོ། །ཀུ་ནི་ངན་པ་མཚོན་པར་བྱེད་པའི་སྒྲའོ། །བེ་ར་ནི་ལུས་ཏེ། འདིའི་མིང་ནི་ལུས་ངན་ནོ་ཞེས་རླུང་གི་སྔོན་རབས་ལས་སོ། །མིག་གསུམ་  
ནི་དབང་ཕྱུག་ཆེན་པོ་སྟེ། དེས་དཀའ་ཐུབ་དང་བརྟུལ་ཞུགས་སྤྱད་པ་བཞིན་དུ་ལུས་ངན་པོས་ཀྱང་དཀའ་ཐུབ་དང་བརྟུལ་ཞུགས་སྤྱད་པས་མིག་གསུམ་པ་འོངས་ཏེ་བདག་དང་དཀའ་ཐུབ་མཚུངས་པས་འོ་སྐོལ་གཉིས་གྲོགས་པོ་ཡིན་ནོ་ཞེས་ཟེར་རོ། །དེ་ནས་མིག་གསུམ་གྲོགས་  
ཞེས་གྲགས་སོ། །སྔ་མ་བཞིན་ཊཙ་ལ་སོགས་པའོ། །གནོད་སྦྱིན་མཐའ་དག་གི་རྒྱལ་པོ་སྟེ། རཱ་ཛ་ཏི་ལ་ཀྭི་བའོ། །གསང་བ་པ་ནི་གཏེར་སྦེད་པར་བྱེད་པ་སྟེ་དེ་རྣམས་ཀྱི་བདག་པའོ། །མིའི་ཆོས་ལྡན་ནི་བྱ་བྱེད་དང་ཀུན་སྤྱོད་མི་དང་མཐུན་པའོ། །ནོར་རྣམས་ཤིན་  
ཏུ་བསྲུང་ཞིང་སྟེར་བར་བྱེད་པས་ནོར་སྤྱིན་ཏེ། དཱ་ལ། པྲ་ལ་སོགས་པ་མེད་པ་ལས་ཀའོ། །གནོད་སྦྱིན་གྱི་བདག་པོ་ཡིན་པའི་ཕྱིར་རྒྱལ་པོའི་རྒྱལ་པོ་སྟེ། རཱ་ཛ་གནོད་སྦྱིན་དང་རྒྱལ་པོ་ལ་ཡང་འགྱུར་རོ་ཞེས་སྐབས་གསུམ་གྱི་ལྷག་མ་ལས་སོ། །སྔ་མ་བཞིན་ཊཙའོ། །  
གཏེར་གྱི་བདག་པོ་དང་མི་འམ་ཅིའི་བདག་པོ་ཞེས་ཀྱང་བྱའོ། །དྲང་སྲོང་རྣམས་ཐོས་ཞེས་པའི་བུ་ཡིན་པས་རྣམ་ཐོས་བུ་སྟེ། བི་ཤྲ་བ་ཎའི་སྒྲ་ལས་ཤི་བ་ལ་སོགས་རྣམས་ལས་ཨཎའོ། །འདིའི་མེས་པོ་ནི་དྲང་སྲོང་འོད་ཡངས་ཏེ། དེས་ན་འོད་ཡངས་ཚ་པོའོ། །བུ་ལ་མ་ཧ་ལ་ཀྭི་བའོ་  
ཨ་ས་འབར་བ་དང་གཉིས་ཀ་བྷཱུ་སོགས་ཀྱི་ཁྱད་པར་གྱི་ཚིག་གོ། །དེ་ལྟར་ཡང། ཨས་འགྲོ་བ་དང་འབར་བ་དང་སྦྱིན་པ་རྣམས་ལའོ། །བུད་མེད་ལ་ཀནྟིའོ། །འདིའི་འོད་ཡངས་ཤིང་ནང་གསལ་བས་ན་འོད་ཡངས་ཏེ། དེའི་བུ་བརྒྱུད་ལ་གརྒ་སོགས་ལས་ཡཉའོ། །མི་  
  
དེ་ནས་མི་ལ་ཞོན་ཞེས་གྲགས་སོ། །ཡཀྵ་ཆོད་པ་ལའོ། །ཙུ་ར་སོགས་པའི་ལྷག་མའོ། །ལས་ལ་གྷཉའོ། །མིག་སྐྱ་ནི་རྣམ་ཐོས་སྲས་ཀྱིས་གཽ་རཱི་ཤིན་ཏུ་གཟུགས་བཟང་བ། མཐོང་ནས་དེ་ལ་ཆགས་  
ཤིང་བལྟས་པས་དེའི་འོད་ཀྱིས་མིག་ཕྱིད་ཅིང་ཆུད་ཟོས་པས་དྲག་པོ་ན་རེ་དེ་ལྟར་མ་བྱེད་ཅིག་ཟེར་ནས་མིག་དམར་སྐྱར་ཡོད་པར་བྱས་སོ་ཞེས་པ་སྔོན་རབས་ཀྱི་གཏམ་མོ། །ཨེ་ལའི་རྒྱུད་ནི་དྲང་སྲོང་འོད་ཡངས་ཀྱི་ཆུང་མ་དྲངས་སྲོང་རྩའི་ཐིག་ལེའི་རྒྱལ་པོའི་བུ་མོ་ཨི་ལ་བི་ལ་ཞེས་བྱ་བ་དེའི་ཚ་  
བོའོ༑ །དེའི་བུ་བརྒྱུད་ལ་ན་དའི་མཱ་ནུ་ཥི་རྣམས་ཀྱིའོ་ཞེས་པས་ཨཎཱཨ། །དཔལ་སྟར་ནི་ལོངས་སྤྱོད་རྣམས་སྦྱིན་པར་བྱེད་པ་སྟེ་ཀའི་རྐྱེན་ཅན་ནོ། །བསོད་ནམས་སྐྱེ་བོ་ནི་སྲིན་པོ་སྟེ་དེ་རྣམས་ཀྱི་དབང་ཕྱུག་གོ། །དེ་རྣམས་ཀྱིས་རྣམས་ཐོས་སྲས་ཀྱི་མིང་ངོ། །དེའི་ཞེས་པ་ནི་མེ་ཏོག་ཅན་  
ཞེས་པའི་བར་ལ་འབྲེལ་ལོ། །སྣ་ཚོགས་ཤིང་རྟ་དེ་ཡི་ཚལ། །ཞེས་པ་ནི་དེའི་སྐྱེད་མོས་ཚལ་ཏེ། དྲི་ཟ་འི་རྒྱལ་པོ་སྣ་ཚོགས་ཤིང་རྟ་ཞེས་བྱ་བས་བྱས་པའོ། །ཨཎའི་རྐྱེན་ནོ་་ །ཙི་ཏྲ་ར་  ། །དེའི་བུ་ནི་ན་ལ་ཀཱུ་བ་ར་ཞེས་པ་སྟེ་དཔལ་མོས་མཚན་པའམ་ཕུན་སུམ་ཚོགས་པས་བརྒྱན་པའོ། །  
ན་ལ་ནི་མིའི་བདག་པོའི་དབྱེ་བ་ན་ཌའོ། །ཀཱུང་སྒྲ་ལའོ། །སམྤད་ལ་སོགས་པ་ས་ཀིཔའོ། །དེས་འཛིན་པར་བྱེད་མངོན་པར་དགའ་བར་བྱེད་དོ་ལ་གྲ་ཧ། བྲྀ། ཏྲྀ་ཞེས་པས་་ བྲྀ་ལ་  ཨ་སའོ། ཐ་ན་ལ་ཀཱུ་བ་རཿ་རྩེ་བའི་གནས་དང་གྲོང་ཁྱེར་ནི། །མཁའ་གནས་མེ་ཏོག་ཅན་ཡིན་ནོ་  
ཞེས་བྱ་སྟེ། འདིར་རྩེ་བ་ལ་རབ་ཏུ་སྦྱོར་བས་རྩེ་བ་་ ཀཻ་ལ་  ནི། ཙུ་ཌ་ལ་སོགས་པ་རྣམས་སོ་ཞེས་པས་ཨཎའོ། །འདིར་གནས་པར་བྱེད་པས་གནས་་ ཨཱ་ས་  ཏེ། གནས་ཀྱང་འདི་ཡིན་ལ་རྩེ་བ་ཡང་ཡིན་པས་རྩེ་བའི་གནས་་ བིལཱས་  སོ། །སྦྲུལ་ནག་པོ་བཞིན་རྟག་ཏུ་ཁྱད་པར་གྱི་བསྡུ་བའོ། །ཨ་ལ་རྒྱན་  
ལའོ། །ཀྭན་འོ། །ཨ་ལ་ཀཱ། ཀྵི་པ་ཀཱ་ལ་སོགས་པ་ཉིད་ཀྱི་བྱིར་ཨི་ནི་མེད་དོ། །པུཥྤ་རྣམ་པར་རྒྱས་བ་ལའོ། །ཀནའོ།། མི་འམ་ཅི་དང་རྟའི་གདོང་ཅན་དང་མ་ཡུ་ཞེས་པ་རྣམས་རིན་ཆེན་མཛོད་ལས་རྣམ་གྲངས་སུའོ། །མི་འམ་ཅི་ནི་མི་དང་ཅུང་ཟད་འདྲ་བའོ། །སྐྱེས་  
  
༄༅། །བུ་འམ་ཅི་ནི་མི་ཡང་མ་ཡིན་པའོ། །རྟའི་གདོང་པ་ཅན་ཞེས་པ་ནི། འགའ་ཞིག་ཕོ་རྟའི་གདོང་པ་ཅན་དང། མོ་མིའི་གདོང་པ་ཅན་ལ་ལུས་པོ་རྟའི་དབྱིབས་ཅན་ནོ། །འགའ་ཞིག་དེ་ལས་བཟློག་པའོ། །ཡན་ལག་ཅན་དང་ཚོགས་པའི་ཉེ་བར་སྤྱོད་  
པ་ལས་འདི་དག་རྟའི་གདོང་ཅན་ནོ། །དེ་རྣམས་ལུས་ངན་པོའི་འཁོར་རོ། །གཏེར་ཞེས་པ་ནི་མི་འཛད་པའི་ནོར་གྱི་ཕུང་པོ་ཆེན་པོའོ། །ན་ཡ་་ ནིདྷི་གཏེར་  འགྲོ་བ་ལའོ། །ཤབྡ་ལ་སོགས་པ་རྣམས་སོ་ཞེས་པས་ཀུའོ། །ཕྲ་ལ་སོགས་པ་ལ་དཱདྷཱ་ལས་ཀིའོ། །ཤེ་བྲྀ་་ ཤིབདྷི་གཏེར་རམ་མཛོད།  རྒྱུན་ཆགས་པའི་བྱིངས་  
སོ༑ །དེ་ལ་ཏཱ་ལ་བྱཱ་དི་སོགས་ཞེས་པས་ཨའོ། །ཤེ་བ་དྷཱི། ཡ་ཏེ་ལ་ལས་དང་གཞི་ལ་ཡང་ངོ་ཞེས་པས་ཀིའོ། །དྱཱ་ཡོའི་རང་མིང་ལས་མོད་པོ་ལའོ་ཞེས་པས་ཐུང་ངུའོ། །བྱ་རོག་གི་ལྟ་བ་བཞིན་དུ་ནི་་ གཏེར་  དཧི་བཱ་དང་ཤེ་བ་དཧི་འབྲེལ་་ མཛོད་  ལོ། །དེའི་དབྱེ་བ་ནི་དགུ་སྟེ། པདྨ་  
དང། པདྨ་ཆེན་པོ་དང། དུང་ཅན་དང། ཆུ་སྲིན་ཅན་དང། རུས་སྦལ་ཅན་དང། རྔ་ཅན་དང། དགའ་བ་ཅན་དང། སྔོན་པོ་དང། འབྱིན་བྱེད་ཅེས་བྱ་བ་རྣམས་གཏེར་དགུ་པོ་རྣམས་སོ། །འདིའི་ཞེས་པ་ནི་ལུས་ངན་པོའི་འོ། །དེ་རྣམས་ཀྱིས་རྣམ་ཐོས་སྲས་ཀྱི་མཐར་  
ཐུག་པའི་ཕྱོགས་སྐྱོང་ཡན་ལག་དང་བཅས་པ་བཤད་དོ། །ད་ནི་སྟེང་གི་ཕྱོགས་ནམ་མཁའི་རྣམ་གྲངས་སོ། །ལྷ་རྣམས་རྩེ་བའི་གནས་ཡིན་པས་ན་ལྷས་རྩེན་ནོ། །རོལ་བའི་གནས་ཞེས་ཀྱང་བྱའོ། །གཉིས་ཕོ་མོ་ཞེས་པ་མོའི་རྟགས་ཅན་ནོ་ཞེས་པའོ། །ནམ་མཁའ་གང་དུ་  
ཡང་མི་རྒྱུ་བའི་ཕྱིར་འགྲོ་མེད་དེ་མི་འགྲོའོ་ཞེས་པས་ཌའོ།་ ན་སྔོན་མའི་བཧྲ་མུ་གཡོ་བ་ལ་ན་ཕྱིས་ཏེ་ཨ་བཞག་པའོ།  །ཨ་བཧྲ། འགྲོ་མེད་དོ། །ཡང་ན་མི་འགོ་བ་ལྡན་པའི་ཕྱིར་ས་རཤས་སོགས་ལས་ཨཙའོ། །དངོས་པོ་དང་དངོས་པོ་མེད་པ་མཐའ་དག་ལ་ཁྱབ་པའི་ཕྱིར་ཀུན་ཁྱབ་སྟེ། བྱོ་མ་ལ་སོགས་པ་རྣམས་སོ་ཞེས་པས་བྱ་ཉ་ལ་མ་ནིན་དང་  
ཨོ་ཏ་ཉིད་ཀྱང་ངོ། །མེ་ཏོག་ལ་སོགས་པ་སྐྱེ་བའི་གོ་འབྱེད་པས་རྒྱས་བྱེད་དོ་་ བུ་ཥྐ་ར།  །མང་པོ་ལ་ཤི་རཿ་ཀརན་ཞེས་པས་ཀ་རནའོ།་ བུཥལས།  །སྒྲ་སྒྲོགས་ནི་སྒྲ་ནམ་མཁའི་སྤྲིན་ནོ། །འདིར་སྒྲ་སྒྲོགས་པར་བྱེད་དོ་ལས་མང་པོ་ལས་བཧྲ་མི་དྷ་བི་  
  
།ཨ་སུནའོ། །ན་བྷ་མཁའོ། །བར་འདིར་འགྲོ་བ་དང་ལྟ་བར་བྱེད་པས་བར་སྣང་་ ཨནྟ་རཀྵི།  ངོ། །མཁའ་དང་བར་སྣང་དང། ཡང་ཀུན་འགྲོ་་ ག་གན་[?] །གྩཚ་ཏི་ལ་ཐམས་ཅད་ལས་མང་པོ་ལས། །ར་ཤི་རུ་ཙི། བྲྀཉ་ལས་ཨུཙའོ། །ཨམ་  
དབྱི་ཞིང་ཨ་གཊ་ཨཱ་ག་མ་ཡང་ངོ། །ནམ་མཁའ་ལ་མཐའ་མེད་པའི་ཕྱིར་ཨནནྟའོ། །ལྷ་རྣམས་ཀྱི་ལམ་ཡིན་པའི་ཕྱིར་ལྷ་ལམ་མོ། །ཁ་ན་ཏི་ལ་བྱ་བ་དྷཱ་ནཾ་ཞེས་པས་ཌའོ་་ ཁཾ་ ། །བི་ཡཙྪ་ཏི་ལ། ནོ་པ་ར་མ་ཏེ་ཡ་མི་ལས་ཀྭི་པའོ། །གམ་ལ་སོགས་པ་རྣམས་ཀིཔ་  
ལའོ་ཞེས་པས་མ་དབྱིའོ། །རུ་ཀའོ་་ བེ་ཡཏ་ ། །གནམ་དང། མི་གཡོ་བ་དང། ཀུན་ཏུ་ཁྱབ་པའི་ཕྱིར་ན་ཁྱབ་འཇུག་གོ། །ཀཱ་ཤྲྀ་འབར་བ་ལའོ། །འདིར་ངེས་པར་གསལ་བར་བྱེད་དོ་ཞེས་པའི་ཚིག་གི་དོན་ལ་གྷཉའོ། །ཀཱ་ཤ་ཨཱ་ཀཱ་་ ཀུན་གསལ་  ཤ། ཀུ་ཤ། ཨཾ་ཀུ་ཤ་ཞེས་ཏ་ལ་བན་རྣམས་  
སུ་ཙནྡྲ་གོ་མིའོ། །ཁྱད་པར་དུ་ཧ་ཡ་ཏེ་ལ་ཐམས་ཅད་དུ་འགྲོ་བ་ལའོ། །ཧ་ཡ་འགྲོ་བ་ལའོ། །ཨ་སུན་འོ། །གཞན་རྣམས་ལ་ཡང་ངོ་ཞེས་པས་་ བེ་ཧཱ་ཡ།  རིང་པོའོ། །ཐོགས་པ་མེད་པས་རྣམ་གྲོལ་ལོ། །སྐྱེས་བུ་འམ་ཞེས་པ་ཡང་ན་ཕོའི་རྟགས་ཅན་ནོ། །དེ་རྣམས་  
ནམ་མཁའི་མིང་ངོ། །ཚིགས་སུ་བཅད་པ་བྱེད་ཀྱིས་ཕྱོགས་སྤྱི་ཙམ་གྱི་མིང་ངོ། །དེ་རྣམས་སྟོན་པར་བྱེད་པས་ན་ཕྱོགས་་ དིཀ་  སོ། །དིཀ་ལ་སོགས་པ་རྣམས་ལས་ཞེས་པའི་ཚིག་ཕྲད་ལས་ཀིནའོ། །ཀེ་ན་བཱ་ཏེ་ནཀྵུ་བྷྱ་ཏ་ལས་ཞེས་པས་ཀིཔའོ། །ཡང་ན་ཉི་མས་གང་  
ཡང་གསལ་ཞིང་སྣང་བར་བྱེད་པས་ན། ཀྵུཾ་བཧིའི་མདོ་ལས་གསལ་བའི་དོན་ལས་ཀྭི་པའོ། །བྲྀ་ཥོ་་ ཀེ་ན་སུ་རྱེ་ན་ཀྵུ་བྷཱ།  ད་ར་ལ་སོགས་པའི་ཕྱིར་ཡི་གེ་དབྱིའོ། །ཉི་མ་ལ་སོགས་པའི་རྒྱུ་སྐར་རྣམས་ཤར་བས་ན་ཤར་ནུ་བ་ལ་སོགས་པའི་ཕྱོགས་རྣམས་འབྱུང་བས་ཉིས་སྟོན་ནོ། །ཀཱ་ཤྲྀ་འབར་བ་  
ལའོ། །ར་མི། ཀུ་བི། ཀཱ་ཤི་རྣམས་ལས་ཀཥྛ་འོ། །བྲཥྩ་ལ་སོགས་པས་ཥ་ཉིད་དང་ཌྱ་ཀཱཥྛ་ཉིད་དོ། །ཕྱོགས་ཀྱི་སྒོ་ནས་སྟོན་པས་གསལ་བའི་གནས་སོ། །ཨ་ཤཱུ་ཁྱ་བ་པ་ལའོ། །ཨཱ་ས་མནྟ་ལས་ཁྱད་པར་བྱེད་པ་ལ་ཨཙའོ། །ཨཱ་ཤཱ། ཀུན་ཁྱབ་པོ། །ཏ་ར་ཏི་ལ་  
  
༄༅། །ཛ་ལ་ན་མ་ནཱཾ་སི། ཧྲྀ། སྲྀ། ཏ་ཧི། རུ་ཧི། མུ་ཧི། རྣམས་་ བྱན་ཀྟི་  ལས་ཞེས་པས་ཧ་རི་ཏ་་ ཧྲི་ཉ་ལ་ཏ་དང་ཨིཌའོ། ། ཕྱོགས་གང་ལ་སེམས་གཏད་པ་དེ་ལ་ཆགས་པའི་ཕྱིར་ན་འཕྲོག་བྱེད་དོ། །ཕྱོགས་ལ་སོགས་པའི་སྒྲ་འདི་རྣམས་བུད་མེད་དོ། །སྔ་དྲོ་ལ་སོགས་པ་ནི་ཕྱོགས་ཀྱི་བྱེ་བྲག་སྟེ། ཉི་མ་སྔ་  
དྲོ་ཤར་བས་ཤར་ཕྱོགས་སོ། །གུང་གིས་ལྷོ་ཕྱོགས་སོ། །ཕྱི་དྲོས་ནུབ་ཕྱོགས་སོ། །ཉི་མ་ནམ་མཁའ་ལ་ནུབ་ནས་སོང་བ་བཞིན་དུ་མཐོང་བས་ན་བྱང་ལ་སྟེང་གི་ཕྱོགས་ཞེས་བྱའོ། །ཕྱོགས་རྣམས་གསུམ་པ་ཉིད་དུ་འགྱུར་ཞེས་པ་ཕོ་མོ་ལ་སོགས་པའི་རྟགས་  
གསུམ་པའོ། །དབང་པོ་ལ་སོགས་པའི་ཕྱོགས་སྐྱོང་རྣམས་ཀྱིས་ཤར་ལ་སོགས་པའི་ཕྱོགས་རྣམས་ཤེས་པར་བྱ་སྟེ། བདག་པོ་ཡིན་པའི་ཕྱིར་རོ། །ཕྱོགས་བཞི་མཚམས་བཞི་ནས་སྲུང་བའི་གླང་པོ་བརྒྱད་གནས་པ་ནི་འདི་ལྟ་སྟེ། དབང་པོའི་ཕྱོགས་ན་མཚོ་སྐྱེས་ཞེས་བྱ་བ་ས་སྲུངས་གི་བུའོ།།  
མེའི་ཕྱོགས་ན་པདྨ་དཀར་པོ་ཅན་ཞེས་བྱའོ། །གཤིན་རྗེའི་ཕྱོགས་ན་གཡོན་ཕྱོགས་པ་ཞེས་བྱ་སྟེ་ཤིན་ཏུ་མཛེས་པའི་མིང་ངོ། །བདེན་བྲལ་ན་ས་མོས་སོ། །ཆུ་བདག་ན་གསལ་བྱེད་དོ། །རླུང་དུ་མེ་ཏོག་སོའོ། །ལུས་ངན་དུ་ས་ཀུན་ལ་གྲགས་པའོ། །དབང་ལྡན་དུ་ཆ་མཛེས་ཅན་ཞེས་  
བྱ་སྟེ་འདི་རྣམས་ཕྱོགས་ཀྱི་གླང་པོ་བརྒྱད་དོ། །དེ་རྣམས་ཀྱི་ཆུང་མ་གླང་མོ་བརྒྱད་དེ། ཤར་ཕྱོགས་ན་གླང་མོ་ཆུ་འཛིན་མ་ལ་སོགས་པ་རིམ་པ་བཞིན་གནས་སོ། །ཕྱོགས་མིན་ཞེས་པ་ནི་མཚམས་ཀྱི་མིང་ངོ། །མ་ནིང་མི་ཟད་ཅེས་པ་མ་ནིང་གི་རྟགས་ཡིན་ཅིང་མི་ཟད་པའོ། །ཕྱོགས་གཉིས་  
གཉིས་ཀྱི་དབུས་ན་གནས་པས་ཕྱོགས་དབུས་སོ། །དེ་གསུམ་མཚམས་སུ་གནས་པས་ཕྱོགས་མཚམས་སོ། །དེ་རྣམས་ཕྱོགས་མཚམས་ཀྱི་མིང་ངོ། །རྐང་པ་གཉིས་ཀྱིས་ཁོར་ཡུག་གི་མིང་སྟེ། ཁོར་ཡུག་དང་མུ་ཁྱུད་ནི་ལྕགས་རིའི་རྒྱན་ནོ། །ཆུ་འཛིན་ཞེས་པ་ནས་སྤྲིན་གྱི་ཕྲེང་བ་  
ཞེས་པའི་བར་ནི་སྤྲིན་གྱི་མིང་ངོ། །ཆུ་འཛིན་ནི་ཆུའི་རྡུལ་ཕྲན་འཁྲིགས་པ་སྟེ། ཨས་ལས་རྣམ་པར་འཛིན་པ་ལ་བཧྲ་མའོ་ཞེས་བྷཱ་ཥའི་འགྲེལ་པར་མའུ་ལ་བི་བཧུ་ཛ་ལ་སོགས་པ་རྣམས་སུ་སློབ་དཔོན་སྐྱེས་བུ་མཆོག་གིས་སོ། །ཆར་འབྱུང་བས་ཆུ་འབེབས་ཏེ། མི་ཧ་ཏི་ལ། འགྱུར་བར་བྱེད་  
  
།ནྱང་ཀུ་ལ་སོགས་པས་མེ་གྷའོ། །ཆུ་འབྱུང་བས་ན་ཆུ་འབེབས་ཏེ་ལས་ལ་ཨཎའོ། །འབྲུག་འབྱུང་བས་ན་སྒྲ་སྒྲོགས་་ །སྟ་ན་ཡིརྣུ་  ཏེ། སྟ་ནའི་སྒྲ་ལས་དེ་སྒྲོགས་པར་བྱེད་དོ་ཞེས་པ་ལ་ཧྲྀ་ཥི། ཡུ་ཏི། གི་ཏི། མ་དི། རྣམས་ལས་ཨཎ་ལས་ཨིརྣུཙའོ། །ཆུ་འབེབས་ཉིད་ཆུའི་བཞོན་པ་་ །བ་ལཱ་ཧ་ཀ་  
སྟེ༑ པྲྀ་ཥོ་ད་ར་ལ་སོགས་པ་རྣམས་སོ། །ཆུའི་རྒྱུན་འཛིན་པས་ན་རྒྱུན་འཛིན་ཏེ་ཨཙའོ། །གློག་ཅན་ཏེ་ལྡན་པའི་དོན་ལ་མ་ཏུ་སའོ། ཛྷྲ་ཡ་ལས་ཞེས་པས་ཝ་ཉིད་དོ། །ཆུ་སྦྱིན་པར་བྱེད་པས་ཆུ་སྦྱིན་ཏེ། ད་དཱ་ཏི་ལ་ཀའོ། །ཆུ་འཛིན་པར་བྱེད་པས་ཆུ་འཛིན་ཏེ། བཧྲྀ་ལ་ཀིཔའོ་  
གདུང་བ་འཇོམས་པར་བྱེད་དོ་ལ་མུརྟི་གྷ་ན་ལས་ཞེས་པས་ཧ་ན་ལས་ཨ་བ་དང་ཀུ་ཉིད་ཀྱང་ངོ། །འདིས་ཆུའི་རྩ་བ་་ ཛི་བ་ནི་ཆུ་བོ། མའུ་ལ་རྩག་མུཏྲ་ཡ་ཏི་དང་ཤྲ་པ་རི་འཛག་པར་བྱེད་པའོ། །དེ་དག་བསྡུས་པས་ཛཱིམཱུ་ཏར་གྱུར་པའོ།  བཅིངས་པའམ་ཡང་ན་ཆུ་འབྱིན་པར་བྱེད་འཛག་པར་བྱེད་པས་ཨཙའི་རྐྱེན་ལ། ཛཱིམཱུ་ཏ་ཞེས་པ་སྟེ། པྲྀཥོ་དར་ལ་སོགས་པ་རྣམས་སོ། །འདི་འཁྲིགས་པས་སྐྱེ་དགུ་རྣམས་དགའ་  
བར་བྱེད་པས་དགའ་བྱེད་དེ་སྠི་ར་ལ་སོགས་པ་རྣམས་སོ་ཞེས་པས་ཀི་ར་་ མུད་དགའ་བ་ལ།  ཙའོ། །ཆུ་རྣམས་འགྱེད་བས་ཆུ་འགྱེད་་ ཛ་ལ་མུག་  དེ། ཛ་ལ་མུ་ཉྩ་ཏི་ལ་ཀྭི་པའོ། །དུ་བའི་སྐྱེ་གནས་ནི་འདིའི་བརྒྱུད་ཡིན་པའི་ཕྱིར། དུ་བ་འཁྲིགས་  
པ་ལ་སྤྲིན་དུ་འགྱུར་ཏེ་དཔེར་ན་དངུལ་ཆུ་བཞིན་ནོ། །སྤྲིན་གྱི་རྒྱུ་ནི་ཆུ་དང་རླུང་དང་དུ་བའོ། །ཆུ་སྐྱར་གནས་ནི་བྱ་ཆུ་སྐྱར་རྟག་ཏུ་སྤྲིན་དང། ལྷན་ཅིག་གནས་པས་སོ། །སྤྲིན་གྱི་ཕྲེང་བ་ནི་སྤྲིན་གྱི་ཚོགས་ཏེ་དེ་རྣམས་སྤྲིན་གྱེ་མིང་ངོ། །སྤྲིན་སྐྱེས་ཞེས་པ་ནས་སྒྲ་གཅན་  
ཉིད་ཅེས་པའི་བར་འབྲུག་གི་མིང་ངོ། །སྤྲིན་ལས་བྱུང་བ་ནི་སྤྲིན་སྐྱེས་སོ། །ལ་སོགས་ནི་སྒྲ་སྒྲོགས་དང་སྒྲ་འབྱིན་པ་ལ་སོགས་པའོ། །བདེ་འཐུང་ཞེས་པ་ནས་སྡོད་མེད་ཅེས་པའི་བར་དུ་གློག་གི་མིང་ངོ། །བདེ་་ སཾ་པཱ་  འཐུང་ནི་གློག་འབྱུང་བ་ན་སྐྱེ་བོ་རྣམས་འཇིགས་པར་བྱེད་སྐེམ་པར་བྱེད་པས་ནི་ཀི་  
རྐྱེན་ནོ། །འདིའི་སྒྲ་བརྒྱ་ཡིན་པས་སྒྲ་བརྒྱ་པ་སྟེ། པྲྀ་ཥོ་ད་ར་ལ་སོགས་པ་ཉིད་ཀྱི་ཕྱིར་ཐུང་ངུའོ།་ །ཤ་ཏ་ཧྲ་ད།  སྒྲ་འགྱེད་ཅེས་ཀྱང་བྱ་སྟེ་ཧྲཱ་ད་ཏེ་ཞེས་པ་ལ་གྲ་ཧ་་ ཧྲཱ་དི་ནི་  སོགས་ལས་ཎི་ནིའོ། །སྤྲིན་རྣམས་ཀྱི་རྒྱལ་པོ་ནི་ཐམས་ཅད་ཀྱི་སྟེང་ན་གནས་པ་སྤྲིན་ཆེན་པོ་ཆུ་སྐྱེས་ཞེས་་ ཨེ་རཱ་བ་ཏ་  
  
༄༅། །བྱའོ། །དེ་དང་ལྷན་ཅིག་ཕྱོགས་གཅིག་ན་ཨཻརཱ་བཏིའོ། །ལྷག་མ་ལ་ཞེས་པས་ཨཎའོ། །འདིའི་འོད་སྐད་ཅིག་ཡིན་པས་སྐད་ཅིག་གོ། །རྡེག་པར་བྱེད་པས་ན་གློག་་ ཏ་ཌི་ཏ་  སྟེ་འཕྲོག་བྱེད་ཀྱི་སྒྲ་བཞིན་ནོ་ཞེས་སོ། །གཉིས་འཐུང་དཀར་པོ་ཞེས་པ་ཡང་སྐབས་གསུམ་གྱི་  
ལྷག་མ་ལས་ཨཻ་རཱ་བ་ཏིའི་རྣམ་གྲངས་སུའོ། །དེའི་ཕྱོགས་གཅིག་ན་སཽ་དཱ་མ་ནཱི་རྣམ་གསལ་ཏེ་སྔ་མ་བཞིན་ཨཎའོ། །ཨ་ཎི་ཏིའི་ཨ་ཏ་དབྱི་ཞིང་དང་མཐའི་ཨ་ཙ་ལ་སོགས་པ་དབྱི་བ་མེད་དོ། །རྣམ་པར་གསལ་བ་ནི་པདྨ་ལའོ། །གཡོ་བ་ནི་ནམ་མཁའ་ལའོ་ཞེས་རབྷ་  
སར་ཡང་སྦྱར་རོ། །གསལ་ཞིང་འཁྱུག་པར་བྱེད་པས་ན་གློག་་ བྱུ་[?]ཏལ་  སྟེ་ཀྭི་པའོ། །སྐྱོད་བྱེད་་ ཙིཉྩ་ལ་  དང་སྡོད་མེད་་ པ་ཙ་ལ་  ཀྱང་སྟེ། ཙཉྩི་ཙ་པི་དག་ལས་མང་པོ་ལ་མིང་ལས་ཨ་ལ་ཙའོ། །ཐོག་གི་སྒྲ་དང་རྡོ་རྗེའི་སྒྲ་ནི་ཐོག་དང་བཅས་པའི་འབྲུག་གི་མིང་ངོ། །སྤྲིན་གྱི་འོད་ཟེར་དང་ཆུ་འཛིན་སྐྱེས་ནི། གནམ་  
ལྕགས་ཀྱི་མིང་སྟེ་སྤྲིན་ཕན་ཚུན་འཐབས་པ་ལས་འབྱུང་ངོ། །འགའ་ཞིག་ཅི་ལ་ཡང་ཐོགས་པ་མེད་ཅིང་ཁང་ཁྱིམ་ལ་ཕུག་ཀྱང་རྗེས་མེད་དོ། །ཡང་འགའ་ཞིག་ནི་རི་བོ་དང་ཁང་ཁྱིམ་ལ་སོགས་པ་འཇིག་པར་བྱེད་དོ། །མེ་ཡིན་ཡང་རྒྱ་མཚོ་ལ་སོགས་པའི་  
ཆུ་བོ་རྣམས་ཀྱིས་མི་ཉམས་སོ། །དེ་ཡང་ཆང་གིས་ཉམས་པར་བྱེད་དོ། །དབང་པོའི་མཚོན་ཆ་དང་བརྒྱ་བྱིན་གྱི་གཞུ་ནི་འཇའ་ཚོན་གྱི་མིང་ངོ། །དྲང་འཁྱོག་ནི་དགེ་དགུ་མེད་པས་དྲང་བའོ། །ཕྱོགས་གཅིག་ཏུ་སྒུར་བར་འཁྱོག་པོའོ། །ཆར་དང་ཞོད་ཅེས་བྱ་བ་ནི་ཆར་སྤྱི་ཙམ་གྱི་  
མིང་སྟེ་བུད་མེད་ལ་ཀནྟིའོ། །བྲྀཥྚི་ཆར་བ་ལའོ། །དངོས་པོ་ལ་གྷཉའོ། །བརྵ་ཡང་དེའི་གེགས་ནི་ལྷ་ལ་སོགས་པ་འགའ་ཞིག་གི་ཆར་མི་འབབ་པར་བྱེད་པའོ། །མཚུངས་པ་ནི་རྟགས་མཚུངས་པའོ། །རྒྱུན་འབབ་ལ་སོགས་པ་གསུམ་ནི་ཆར་དྲག་པོའི་མིང་ངོ། །ཆུའི་  
རྒྱུན་ཤུགས་ལས་ཡང་དག་པར་འབྱུང་ཞིང་འབབ་པ་ནི་དྲག་ཆར་རོ། །སྲྀ་འགྲོ་བ་ལའོ། །གྷ་ཉའོ། །ཆར་རྡུལ་ལ་སོགས་པ་རྣམས་ནི་ཆར་པའི་ཟེར་མའི་མིང་ངོ། །ཤཱི་ཀྲྀ། ཨམྦ་ར་བཞིན་ཨར་ནའོ། ་ །ཤཱི་ཀར་  །རྡོ་རྗེའི་ཆར་པ་དང་སེར་བ་གཉིས་ནི་སེར་བའི་མིང་སྟེ། ཀྲྀཉ་འཚེ་བ་ལའོ།།  
  
།ཧ་པི་ཀྵི་པ་ཀ་ལ་སོགས་པ་ཉིད་ལས་ཨིཏ་ཉིད་མེད་དོ། །རྡོ་རྗེའི་ཆར་པ་ནི་སེར་བའོ། །ཀ་ར། རྡོ་རྗེའི་ཆར་པ་དང་འོད་ཟེར་དང་ལག་པ་རྣམས་ལ་ར་བྷ་སས་བཤད་དོ། །སྤྲིན་འཁྲིགས་ཉིན་མོ་ངན་བྱེད་ནི་ནམ་འཐིབས་པའི་མིང་སྟེ། ངན་ཅིང་སྨད་པས་ན་  
ཡུལ་ངན་ཏེ་པྲ་ལ་སོགས་པའི་བསྡུ་བའོ། །མུན་པ་ཞེས་པ་ནས་ཁེབས་པ་ཞེས་པའི་བར་གྱིས་མི་མངོན་པར་བྱས་པ་སྤྱི་ཙམ་གྱི་མིང་ངོ། །ཚིགས་སུ་བཅད་པ་གཉིས་ཀྱིས་ཟླ་བའི་མིང་སྟེ། ཧི་མ་ནི་བསིལ་བ་སྟེ། འདིའི་འོད་ཟེར་རོ། །ཙ་དི་ཚིམ་པ་ལའོ། །དའུ་ར་ལ་སོགས་པ་ཉིད་ཀྱི་ཕྱིར་དངོས་པོ་  
ལ་ར་ཀའོ། །ཙནྟྲ་ཟླ་བའོ། །ག་བུར་དང་ཁ་དོག་དང་ཡོན་ཏན་མཚུངས་པར་སྣང་བས། ཙནྡྲ་ལས་མའང་ལས་ཨང་ཨིཏ་ཅེས་པས་ཨ་སིའོ། །ཙ་དི་ཚིམ་པ་ལ་སྟེ་འབར་བ་ལ་ཡང་ངོ། །དོན་དུ་མ་ཉིད་ལས་འབར་བར་བྱེད་ཚིམ་པར་བྱེད་དོ་ལ་པྲ་ཛཱ་དུ་ར་ལ་སོགས་པ་ཉིད་ལས་རཀའོ། །ཨིནྡི་  
ལས་བ་སུ་བཞིན་ཨུ་རྐྱེན་ནོ། །འདི་ཀུ་མུད་རྣམས་ཀྱི་གཉེན་ཡིན་ཏེ། རབ་ཏུ་སད་ཅིང་རྒྱས་པར་བྱེད་པའི་ཕྱིར་རོ། །དེ་ཉེ་བར་མཚོན་པ་དང་དེ་ཉེ་བར་སྤྱོད་པ་ལས་འདི་བདུད་རྩིའི་འོད་ཅན་ནོ། །རྩིའི་དབང་པོ་ནི་འབྲས་བུ་ལ་སོགས་པ་ལས་སྐྱེས་པ་རྣམས་ཀྱི་དབང་པོའོ། །མཚོ་སྐྱེས་  
ནི་རྒྱ་མཚོ་བསྲུབས་པ་ལས་སྐྱེས་པའོ། །འདིས་ལྷ་རྣམས་འཚོ་བར་བྱེད་པས་འཚོ་བྱེད་དེ་ཛཱི་བ་་ ཛཻ་བཱ་ཏྲི་ཀ།  ལ། ཡུ་ཀ་ལ་སོགས་པ་རྣམས་སོ་ཞེས་པས་ཀནའོ། །ཨཱ་ཏྲྀ་ཀ་ཨཱ་ག་མའོ་ཞེས་པས་ཨཻཏ་ཉིད་ཀྱང་ངོ། །སུཉ་མངོན་པར་སྐྱེ་བ་ལའོ། །སུ་ནོ་ཏི། རཱ་གེ་ཎ། སཾ་དྷ་ཡ་ཏི། རྀ། སྟུ། སུ། དཧྲྀ། ཀྵི་  
ཀྵུ་བྷ། པཱ་པ་དི་ཡཀྵི་ཎི་རྣམས་ལས་མཎའོ། །སོ་མ་ཆགས་བྱེད་དེ་ཟླ་བ་ཤར་བ་ན་ཆགས་པ་འཕེལ་ལོ་ཞེས་ཟེར་རོ། །ཡང་དག་པར་འགྲིབ་པས་ན་འགྲིབ་་ གླཿ་  བྱེད་དེ། །གླཱ་ནུ་དི་དག་ལས་ཌོས་འོ། །གློཿ་འདིའི་མཚན་མ་ཡིན་པས་རི་དགས་མཚན་ཏེ། བྱང་ཆུབ་སེམས་དཔའ་རི་བོང་  
གི་སྐྱེས་རབས་ལས་ཤེས་སོ། །ཆ་ཤས་རྣམས་ཀྱི་གཏེར་ཡིན་པས་ན་ཆ་གཏེར་རོ། །གཉིས་སྐྱེས་ནི་བྲམ་ཟེ་སྟེ། ཕ་མ་བྲམ་ཟེ་ལས་སྐྱེས་པ་དང། བྲམ་ཟེའི་བརྟུལ་ཞུགས་བླངས་པས་བརྟུལ་ཞུགས་ལས་སྐྱེས་པ་གཉིས་སོ། །བརྟུལ་ཞུགས་མ་བླངས་ན་ཕ་མ་བྲམ་ཟ་ཡིན་ཡང་བྲམ་ཟེ་  
  
༄༅། །མི་ཐོབ་བོ། །དེས་ན་གཉིས་སྐྱེས་རྒྱལ་པོ་ཞེས་འབྱུང་སྟེ། དེ་ལྟར་ཡང། རྒྱུ་སྐར་གཟའ་དང་བྲམ་ཟེ་དང། །སྨན་དང་མཆོད་སྦྱིན་མཚན་མོ་རྣམས། །དེ་དག་ཀུན་གྱི་རྒྱལ་པོ་རུ། །ཟླ་བ་བྲམ་ཟེ་རྣམས་ཀྱིས་བསྐོས། །ཞེས་འབྱུང་ངོ། །ཤ་ཤདྷ་ར་རི་བོང་འཛིན་པ་  
སྟེ༑ །བྱང་ཆུབ་སེམས་དཔའ་རི་བོང་དུ་གྱུར་པའི་གཟུགས་འཛིན་པས་སོ། །ནཀྵ་ཏྲེ་ཤ་རྒྱུ་སྐར་དབང་པོ་སྟེ། རྒྱུ་སྐར་སྣར་མ་ལ་སོགས་པ་ལ་དབང་བྱེད་པས་སོ། །ཀྵ་པ་ཀ་ར་ནི་མཚན་མོར་བྱེད་པ་སྟེ། མཚན་མོའི་ངང་ཆུལ་དུ་བྱེད་པས་སོ། །ཟླ་བའི་ལུས་ལ་ནི་བིམྦ་སྟེ་གཟུགས་བརྙན་དང་  
མཎྜལ་ཏེ་དཀྱིལ་འཁོར་ཞེས་པ་གཉིས་སོ། །ཀ་ལཱ་ནི་ཆ་ཤས་དང། ཥོ་ཌ་ཤོ་བྷཱ་ག་ནི་ཆ་བཅུ་དྲུག་སྟེ། ཆ་བཅུ་དྲུག་གི་ཆ་ཤས་ཀྱིས་ཟླ་བ་ཉ་བར་བྱེད་པས་སོ། །ཆ་ཤས་དེ་ཉིད་ལ་དུམ་བུ་དང་ཕྱེད་དང་ཆ་ཤས་ཅན་ཞེས་བྱ་སྟེ། དེ་དག་ནི་ཟླ་བའི་ལུས་དང་འབྲེལ་བའི་མིང་ངོ། །ཟླ་བའི་  
འོད་ལ་མིང་གསུམ་སྟེ། ཙནྡྲི་ཀཱ། ཟླ་བ་ཅན་ཏེ་ཟླ་བ་ལ་བསྐོར་ཞིང་སོ་སོར་སྣང་བར་བྱེད་པས་སོ། །ཀཽ་མུ་དའི་ཞེས་བྱ་བ་ནི་ཀུ་མུད་ཕན་པ་ཞེས་བྱ་སྟེ། མེ་ཏོག་ཀུ་མུ་ད་ལ་ཕན་པར་བྱེད་པས་སོ། །ཛྱོཚྣ་ནི་སྣང་ལྡན་ཏེ། འདི་ལ་སྣང་བ་ཡོད་པས་སོ། །ཟླ་བའི་འོད་རབ་ཏུ་དངས་བ་ལ་མིང་གཉིས་  
ཏེ༑ པྲ་སཱ་ད། རབ་ཏུ་དངས་པ་དང། པྲ་སནྣ་ཏཱ། རབ་ཏུ་གསལ་བ་ཅན་ནོ། །ཚིགས་བཅད་ཕྱེད་གཉིས་ཀྱིས་ཟླ་བའི་མཚན་ཉིད་དེ། ཀ་ལཱངྐ་ནི་ཆ་ཤས་ཅན་ཏེ། རྡུལ་ཅན་དུ་བྱེད་པ་དང་རྙོག་མ་ཅན་དུ་བྱེད་པ་ཞེས་ཀྱང་ངོ། །ཀ་པི་རི་ཀ་ལ་སོགས་པ་རྣམས་སོ་ཞེས་པས་ལ་ཡི་གར་ཡིག་  
ཏུ་བསྒྱུར་བས་ཀརྐ་ཞེས་པའང་སྔ་མ་བཞིན་ནོ། །ལཉྩ་ནཾ་ནི་མཚན་མ་ཅན་ཏེ། འདིས་མཚོན་པར་བྱེད་པས་སོ། །ཙིཧྣ་མཚན་མ་དང། ལཀྵྨ་མཚོན་པ་དང། ལཀྵ་ཎ་མཚན་ཉིད་རྣམས་སོ། །ཟླ་བ་འོད་ཀྱིས་མཛེས་པ་ཙམ་གྱི་མིང་ལ། སུ་ཁ་མ་ནི་ཀུན་མཛེས་ཏེ། མཛེས་པ་ཐམས་  
ཅད་ཀྱི་མཆོག་ཏུ་གྱུར་བས་སོ། །པ་ར་མ་ཤོ་བྷཱ་མཆོག་ཏུ་མཛེས་པ་དང། ཤྭ་བྷཱ་ཡང་མཛེས་པ་འམ་བཟང་བ་སྟེ། ཤུ་བྷ་དང་ཤུནྦྷ་དགེ་ཞིང་བཟང་བའི་དོན་ཅན་གྱི་ཕྱིར་རོ། །ཀཱནྟི་ནི་མཛེས་བ་འམ་སྡུག་པ་སྟེ། ཀཱ་ནི་འབར་བ་ལའོ་ཞེས་པའི་སྒྲའི་ཁམས་ལས་སོ། །ངྱུ་ཏི་ནི་ལེགས་པའམ་  
  
།ཙྪེ་བི་ནི་དངས་པའམ་མཚར་བའོ། །མ་ཧི་ཀའི་མཐར་ཐུག་པ་ནི་ཁ་བའི་མིང་སྟེ། ཨ་བ་ཤྱཱ་ཡ། ཞེས་པ་ཀུན་དུ་བསིལ་བས་ན་ཁ་བའོ། །ནཱ་ཧཱ་ར་ནི་ངེས་པར་སྡུད་པ་སྟེ་བ་མོའོ། །ཉེ་བར་བསྒྱུར་བ་ནི་ཐུང་དུ་ཉིད་གྷ་ཉ་ལ་སོགས་པའི་རྐྱེན་གྱི་དབང་གིས་སྐབས་མང་པོར་འགྱུར་  
བས། ནི་ཧཱ་ར་ཉིད་འདིར། ནཱི་ཧར་ཞེས་པར་གྱུར་པའོ། །ཏུ་ཥ་ར་ནི་ཆར་པ་སྐྱ་བོ་དང། ཏུ་ཧི་ནཾ། ཁུ་འབངས་དང། ཧི་མཾ་པྲཱ་ལ་ཡ་ནི། ཧི་མ་ཙ་ལ་ཞེས་བྱ་སྟེ་ཁ་བ་མི་གཡོ་བར་གནས་པ་ཁ་བའི་རི་བོའམ་གངས་རི་ཞེས་བྱའོ། །མ་ཧི་ཀཱ་ནི་སིམ་བྱེད་དང། མ་ཧ་མཆོད་པ་ལའོ་ཞེས་  
པས་ཚ་གདུངས་སེལ་བར་བྱེད་པས་སོ། །ཧི་མཱ་ནཱི་དང། ཧི་མ་སཾ་ཧ་ཏི་ནི་ཁ་བ་ལྡན་པ་དང་ཁ་བ་ཚོགས་པ་ཞེས་བྱ་སྟེ་གངས་རིའོ། །རིག་བྱ་བསིལ་བའི་རྣམ་གྲངས་ལ། ཤཱི་ཏཾ་དང་སུ་ཥཱི་མ་ནི་བསིལ་བ་ལའོ། །ཤི་ཤི་ར་ནི་གྲང་བ་འམ་བསིལ་བའོ། །ཛ་ཌ་ནི་འཁྱགས་པ་སྟེ་ཆུའི་  
མིང་ཛ་ལ་ཉིད་པྲྀཥོ་ད་ར་ལ་སོགས་པའི་ཚིག་ཕྲད་ཀྱིས་ཌ་རུ་བསྒྱུར་བའོ། །ཏུ་ཥཱ་ར། ཁ་བ་བུ་ཡུག་འཚུབས་པའི་གྲང་བའོ། །ཤཱི་ཏ་ལ་བཧུཿ་ཞེས་པ་མོ་རྟགས་ཅན་ནི་ས་བསིལ་བའི་རེག་བྱའོ། །དེ་བཞིན་དུ་ཤཱི་ཏ་ལཾ་ཛ་ལཾ། ཞེས་པ་མ་ནིང་གི་རྟགས་ཅན་ནི་ཆུ་བསིལ་བའོ། །ཤཱི་ཏ་ལོ་བཱ་  
ཏཿ་ཞེས་པ་སྐྱེས་པའི་རྟགས་ཅན་ནི་རླུང་བསིལ་བ་སྟེ། འདིར་ཤི་ཏལ་ཞེས་པ་ལྷགས་ངར་རོ། །ཤཱི་ཏཿ་དང། ཧི་མ་ཡང་བསིལ་བའོ། །སྐར་མ་རྣམས་ཀྱི་མིང་ལ། གཟའ་ཐམས་ཅད་ཀྱི་སྟེང་ན་གཡོ་བ་མེད་པར་གནས་པའི་སྐར་མའི་ཁྱད་པར་ནི། དཧྲུ་བ་སྟེ་བརྟན་པ་ཞེས་བྱའོ། །དེ་ཉིད་དྲང་སྲོང་  
གི་རྒྱལ་པོ་ཨུཏྟཱ་ན་པཱ་ད་རྐང་སྟེང་ཞེས་བྱ་བའི་བུ་ཡིན་པའི་ཕྱིར་མང་པོ་ལས་སོ་ཞེས་པའི་མདོས་བུ་བརྒྱུད་ཀྱི་རྐྱེན་ཨི་ཉ་བྱིན་པས་ཨུཏྟཱ་ན་བཱ་དི། རྐང་སྟེང་བུ་ཞེས་བྱའོ། །རི་བྱིའི་མིང་ལ། ཨག་ནི་འགྲོ་མེད་དེ་རི་བོ་ཡིན་ལ། ཏྱཱ་ཡ་ནི་འདོར་བའམ་འཕེན་པ་སྟེ། བཱ་ར་སྐར་ལ་སོགས་པའི་ཕྱིར་སུཊ་  
སྦྱར་བའི་ཚིག་ཕྲད་ཀྱིས་ཨགསྟྱ་རི་འདོར་རམ་རི་འཕིན་ཞེས་པར་འགྱུར་རོ། །འདི་ཉིད་སྔོན་དྲང་སྲོང་ཆུ་ལྷ་ཞེས་བྱ་བས་ལྷ་མོ་ཨུརྦ་ཤི་མཐོང་བ་ལས་ཁུ་བ་ཤོར་བ་བུམ་པར་བླུགས་པ་དེ་ལས་འདི་སྐྱེས་པས་བུམ་པ་སྐྱེས་ཀུམྦྷ་སེ་བྷ་བ་ཞེས་གྲགས་སོ། །དྲང་སྲོང་མི་ཏྲ་བ་རུ་ཎའི་བུ་ཡིན་པས་  
  
༄༅། །དེ་དག་གི་བུ་བརྒྱུད་ལ་ཨ་ཏ་ལས་ཨིཉའི་དེ་ཕན་གྱི་རྐྱེན་སྦྱར་བས། མཻ་ཏྲཱི་དང་བ་རུ་ཎི་སྟེ་མཛའ་བོའི་བུ་དང་ཆུ་ལྷའི་བུ་ཞེས་བྱའོ། །དྲང་སྲོང་ཨ་གསྟྱ་འདིའི་ཆུང་མ་ནི། ས་དྷརྨི་ནི། ཆོས་བཅས་མ་ཞེས་བྱ་སྟེ་ང་རྒྱལ་གྱི་ཆོས་དང་བཅས་པས་ཆོས་བཅས་མའོ། །གཟུགས་ཀྱི་  
མངོན་པའི་ང་རྒྱལ་གྱི་ཟིལ་གྱིས་ནོན་པ་ཡང་ཡིན་ལ་ཕྱག་རྒྱ་ཡང་ཡིན་པས། ལོ་པཱ་མུདྲཱ་སྟེ། ཟིལ་གནོན་ཕྱག་རྒྱ་ཞེས་བྱའོ། །སྐར་མ་སྤྱིའི་མིང་ལ། ནཀྵ་ཏྲཾ། ཞེས་པ་མི་ཟད་པའམ་མི་འགྱུར་བས་རྒྱུ་སྐར་རོ། །རྀ་ཀྵཾ་ནི་འགྲོ་བྱེད་རྀ་ཥི་འགྲོ་བ་ལའོ་ཞེས་པའི་ཁམས་ལས་ཁ་རྐྱེན་ནོ། །བྷཾ་ནི་འོད་  
ཅན་ཏེ། བྷ་འབར་བ་ལཌའི་རྐྱེན་སྦྱར་བའོ། །ཏཱ་རཱ་དང། ཏཱ་ར་ཀཱ་ཡང་སྐར་མ་སྟེ་རྐྱེན་མི་འདྲ་བའི་ཁྱད་པར་རོ། །ཨུཌྜུ་པ་ནི་འཕུར་བྱེད་དོ། །སྐར་མ་ཐ་སྐར་གྱི་མིང་ལ། དཱཀྵ་ཡ་ཎྱ་ནི་གསལ་བའི་བུ་མོ་ཞེས་བྱ་སྟེ། སྐྱེ་དགུའི་བདག་པོ་གསལ་བ་ཞེས་བྱ་བའི་བུ་མོ་ཡིན་པས་སོ། །ཨ་ཤྭ་  
ཡུག་དང་ཨ་ཤྭི་ནི་ཞེས་པ་ནི་ཐ་སྐར་ཏེ་འདི་རྟའི་གཟུགས་དང་ལྡན་པས་རྟ་ལྡན་མའམ་རྒོད་མ་ཅན་ནོ། །ས་གའི་མིང་ལ། རཱདྷཱ་ཞེས་པ་སྒྲུབ་བྱེད་མ་སྟེ། རཱ་དྷ་སྒྲུབ་པ་ལའོ་ཞེས་པའི་ཁམས་ལ་ཨ་ཙ་རྐྱེན་ནོ། །བི་ཤཱ་ཁཱ་ནི་ས་ག་སྟེ་རྣམ་པར་ཁྱབ་བྱེད་མའོ། །ཤཱ་ཁྲྀ་ཁྱབ་པ་ལའོ་ཞེས་པའི་  
ཁམས་ལ་ཨ་ཙ་རྐྱེན་ནོ། །རྒྱལ་གྱི་མིང་ལ། པུ་ཥྱ་ནི། རྒྱས་པར་བྱེད་པའོ། །ཏིཥྱ་ནི་ཚིམ་པར་བྱེད་པ་སྟེ། རྒྱུ་སྐར་འདིས་མངོན་པར་འདོད་པ་གྲུབ་པར་བྱེད་དོ་ཞེས་པས་པུ་ཥ་རྒྱས་པ་དང་སིདྡྷ་གྲུབ་པ་དང་ཏིཥ་ཚིམ་པ་རྣམས་ལ་ཀྱཔ་རྐྱེན་དུ་སྦྱར་བའོ། །མོན་གྲེའི་མིང་ལ། ཤྲ་བིཥྚ་ཡ་ནི་ནོར་  
ལྡན་གྲགས་ཏེ། ཧ་ནིཥྛ་ནོར་ལྡན་དང་ཤྲྀ་ཎོ་ཏི་ཐོས་པའམ་གྲགས་པ་དག་བསྡུ་བ་བྱས་པའོ། །ས་མཱ་དྷ་ནིཥྛ་ནི་ཀུན་དུ་ནོར་ལྡན་ཞེས་བྱའོ། །ཁྲུམས་ཀྱི་མིང་ལ། པྲཽཥྛ་ནི་ཁྲུམས་སོ། །པ་དཱ་ནི་བ་ལང་གི་རྐང་པ་བཀོད་པའི་རྗེས་ཏེ་རྐང་པའི་སྒྲ་ནི་མཚུངས་པ་གསལ་བར་བྱེད་པའི་དོན་ཏེ། བྷ་དྲཱ་པ་  
དའི་སྒྲ་ནི་ཡན་ལག་གམ་ཆ་ཤས་བཟང་པོ་ཡིན་པ་སྟེ་གཟའི་བདག་པོ་བཞིན་དུ་གནས་བཟང་པོར་རྗེས་སུ་འགྲོ་ཞེས་སྦྱར་རོ། །མགོའི་མིང་ལ། མྲྀ་ག་ཤི་རཱ། རི་དགས་མགོ་ཞེས་བྱ་སྟེ་སྐར་མ་འདི་རི་དགས་ཀྱི་མགོའི་དབྱིབས་དང་རྗེས་སུ་མཐུན་པར་གནས་པས་སོ། །སྐར་མ་དེ་ཉིད་ལ་ཨ་གྲ་ཧ་ཡ་ཎཱི་  
  
།ཨི་ལྭ་ལ་ཞེས་པ་འགྲོ་ལྡན་ཏེ་ཤིན་ཏུ་ཆུང་བའི་སྐར་མ་ལྔ་དེའི་མགོ་བོའི་ཕྱོགས་སུ་གནས་སོ། །གཟའ་ཕུར་བུའི་མིང་ལ་ཚིགས་སུ་བཅད་པ་གཅིག་སྟེ་བྲྀ་ཧསྤ་ཏི་ནི་ལྷའི་བླ་མ་སྟེ། ཕུར་བུ་ལྷ་རྣམས་  
ཀྱི་བླ་མར་གྱུར་པའི་ཕྱིར་རོ། །སུ་རཱ་ཙཱརྱ། ལྷའི་སློབ་དཔོན་ནོ། །གཱིཥྤ་ཏི་དབྱངས་བདག་གམ་ཚིག་བདག་དང། དཧི་ཥ་ཎ། བློ་ལྡན་དང། གུ་རུ་བླ་མ་དང། ཛཱི་བ་ནི་འཚོ་བྱེད་དེ། གཡུལ་དུ་ལྷ་མ་ཡིན་གྱིས་བཅོས་པའི་ལྷ་རྣམས་ཕུར་བུས་སྔགས་དང་སྨན་གྱིས་གསོ་བར་བྱེད་ཅེས་རཱ་མཱ་ཡ་ཎར་བཤད་  
དོ༑ །དྲང་སྲོང་ཨདྒི་ར་སའི་བུ་བརྒྱུད་ཡིན་པས་ཨཾ་གི་ར་ས་སྟེ་ཉི་མའི་རྒྱུད་ཅེས་བྱའོ། །བཱ་ཙསྤ་ཏི་སྟེ་ཚིག་གི་བདག་པོ་དང། ཙི་ཏྲ་ཤི་ཁཎྜི་ཛ་ནི། སྣ་ཚོགས་གཙུག་ཕུད་ཀྱི་བུ་ཞེས་བྱ་སྟེ། དྲང་སྲོང་གཙུག་ཕུད་ཅེས་པ་མིང་མཐུན་པ་བདུན་བྱུང་ངོ། །དེ་ལ་ཨདྒི་ར་ས་དང་སྣ་ཚོགས་གཙུག་ཕུད་  
ལས་སྐྱེས་པས་དེ་སྐད་ཅེས་བྱའོ། །གཟའ་པ་བ་སངས་ཀྱི་མིང་ལ་རྐང་པ་གཉིས་ཏེ། ཤུ་ཀྲ་ནི་དཀར་པོ་སྟེ་མྱ་ངན་མེད་ཅིང་ཐམས་ཅད་དུ་བཟང་བའི་ཕྱིར་རོ། །དཻ་ཏྱ་གུ་རུ་ནི་ལྷ་མ་ཡིན་གྱི་བླ་མ་སྟེ། ལྷ་དང་ལྷ་མིན་རྣམས་ཀྱི་སློབ་དཔོན་དུ། །སྙན་དངགས་མཁན་གྱི་བུ་ནི་པ་སངས་བཟུང།།  
ཞེས་སོ། །ཀཱ་བྱ་ནི་སྙན་དངགས་མཁན་གྱི་བུ་སྟེ། ཀ་བི་ལ་བུ་བརྒྱུད་ཀྱི་རྐྱེན་ཎྱ་བྱིན་པའོ། །ཨུ་ཤ་ནཱ་ནི་འོད་ལྡན་ནམ་མཛེས་ལྡན་ཏེ། བ་ཤ་མཛེས་པ་ལའོ་ཞེས་པའི་ཁམས་ལས་བསྒྲུབས་པའོ། །བྷཱརྒ་བ་ནི། དྲང་སྲོང་ངན་སྤོང་བུ་སྟེ། དྲང་སྲོང་ངན་སྤོང་ཞེས་བྱ་བའི་བུ་ཡིན་པས་སོ། །ཀ་བི་  
ནི་སྙན་དངགས་མཁན་ནོ། །གཟའ་བཀྲ་ཤིས་ལ་མིང་ཚིགས་བཅད་ཕྱེད་དེ། ཨདྒཱ་ར་ག་མིག་དམར་དང། ལོ་ཧི་ཏཱདྒ་ལུས་དམར་དང། ཀུ་ཛ་དང། བཧོ་མ་ནི་ས་སྐྱེས་དང་ས་ལས་བྱུང་དང། མ་ཧཱི་སུ་ཏ་ནི་སའི་བུའོ། །གཟའ་ལྷག་གི་མིང་རྐང་པ་གཅག་སྟེ། རཽ་ཧི་ཎི་ཡ་ནི་སྣར་མ་  
སྐྱེས་ཏེ། མ་རྒྱུ་སྐར་སྣར་མ་ཡིན་པས་སོ། །བུ་དྷ་ནི་གཟའ་ལྷག་གོ། །སཽ་མྱ་ནི་ཟླ་བའི་བུ་སྟེ་ཕ་ཟླ་བ་ཡིན་པས་སོ། །གཟའ་སྤེན་པའི་མིང་རྐང་པ་གཅིག་སྟེ། སཽ་རཾ། ཉི་མའི་བུ་དང། ཤ་ནཻ་ཤྩ་ར་དལ་འགྲོའོ། །སྒྲ་གཅན་གྱི་མིང་ཚིགས་བཅད་ཕྱེད་དེ། ཏ་མཿ་མུན་ཅན་ནོ། །རཱ་ཧུ་ནི་  
  
༄༅། །སྒྲ་གཅན་ཏེ། ཉི་མ་ལ་འཚེ་བར་བྱེད་ཅིང་གཏོང་བར་བྱེད་པས་སོ། །སརྦྷཱ་ནུ་ནི་མཐོ་རིས་གསལ་བྱེད་དོ། །སཻཾ་ཧི་ཀེ་ཡ་ནི་སེང་གེ་མོའི་བུ་ཞེས་ཏེ། དྲང་སྲོང་འདྲོབ་སྐྱོང་གསེར་ཅན་གྱི་སྲིང་མོ་སེང་གེ་མ་ཞེས་བྱ་བའི་བུ་ཡིན་པས་སོ། །བི་དྷུནྟུད་ནི་ཟླ་བ་འཇོམས་ཏེ། བི་དཧུཾ་ནི་  
ཟླ་བ་དང་ཏུ་ད་ནི་འཇོམས་པར་བྱེད་པའོ། །དྲང་སྲོང་སྣ་ཚོགས་གཙུག་ཕུད་བདུན་ནི། མ་རཱི་ཙི་འོད་ཟེར་ཅན་དང། ཨིདྒ་རཱ་ནི་ཉི་མ་དང། ཨ་ཏྲི་ནི་རྒྱུན་ཤེས་དང། པུ་ལསྟྱ་འོད་ཡངས་དང། པུ་ལ་ཧ་ནི་ལྷ་མིན་འཇོམས་དང། ཀྲ་ཏུ་ནི་མཆོད་སྦྱིན་ཅན་དང། བ་ཤིཥྛ་གནས་འཇོག་ཅེས་བྱ་བ་  
རྣམས་སོ། །རཱ་སི་ནི་ཁྱིམ་དང། ཨུ་ད་ཡ་འཆར་བ་དང། ལགྣ་ནི་དུས་སྦྱོར་རོ། །མེ་ཥ་ནི་ལུག་དང། བྲྀ་ཥ་ནི་གླང་ངོ། །དེ་ནས་ཉི་མའི་མིང་ལ། སཱུ་ར་ནི་ཉི་མ་དང། སཱུརྱ་ནི་ཉི་མ་སྟེ་འོད་འགྱེད་པས་བདེ་བར་བྱེད་པས་སོ། །ཨརྱ་མཱ་ནི་བསྟན་བྱ་སྟེ། འགྲོ་བའི་སྣང་བ་བསྟན་བྱ་  
མཆོག་ཡིན་ནོ་ཞེས་སམྦའི་སྔོན་རབས་ལས་སོ། །ཨཱ་དི་ཏྱ་ནི་མི་སྦྱིན་སྐྱེས་ཏེ། ཨ་དི་ཏི་ཞེས་པའི་མ་ལས་སྐྱེས་པས་སོ། །དའྭད་ཤཱཏྨ་ནི་བཅུ་གཉིས་བདག་སྟེ། འདིའི་ལུས་རྣམས་ཆ་བཅུ་གཉིས་ཀྱི་བདག་ཉིད་དོ། །དི་བཱ་ཀ་ར་ནི་ཉིན་མོར་བྱེད་པ་སྟེ་སྣང་བར་ཕྱེད་པའི་ངང་ཚུལ་དང་རྗེས་  
སུ་མཐུན་པས་སོ། །བྷཱ་སྐ་ར་ནི་འོད་བྱེད་དོ། །ཨ་ཧ་སྐ་ར་ནི་སྣང་བྱེད་དོ། །བྲདྷྣ་ནི་རབ་རིབ་འཇོམས་བྱེད། །པྲ་བྷཱ་ཀཱ་ར་དང་ནི་བྷ་ག་ར་ནི་རབ་ཏུ་གསལ་བྱེད་དང་རྣམ་བར་གསལ་བྱེད་དོ། །བྷཱ་སྭད་ནི་འོད་གསལ་ལམ་སྣང་ལྡན་ནོ། །བི་བྷ་སྭད་ནི་མིག་གཟུགས་ཏེ་འབྱུང་པོ་ཐམས་ཅད་ལ་མིག་  
གི་ཚུལ་གྱིས་གནས་པས་སོ། །སཔྟཱ་ཤྭ་ནི་རྟ་བདུན་པ་སྟེ། འདི་ལ་་ རླུང་དང་ཡིད་མགྱོགས་མདོག་ལྔ་དང། །དེ་བཞིན་ཐིག་ལེ་ཅན་དང་ནི། །ངེས་བརྗོད་ཤིན་ཏུ་རྒྱལ་མཚན་དང། །རི་བོ་འཇོམས་རྣམས་ཉི་མའི་རྟ། །སྡེབ་སྦྱོར་གྱི་འགྲེལ་པར་རོ།  རྟ་བདུན་ཡོད་པས་སོ། །ཧ་རི་ད་ཤྭ་ནི་རྟ་ལྗང་ཅན་ཏེ། །འདིའི་རྟ་རྣམས་ཀྱི་ཁ་དོག་ལྗང་གུར་ཡོང་པས་སོ། །ཨུཥྞ་རསྨི་ནི་ཚ་ཟེར་ཅན་ཏེ་འོད་ཟེར་གྱི་གདུང་བྱེད་ཤིན་ཏུ་ཚ་བས་སོ། །བི་ཀརྟ་ན་རྣམ་འགྱུར་ཏེ། ལྷའི་བཟོ་བོ་  
།ལས་ཐམས་ཅད་པས་ཉི་མའི་ལུས་ལ་བཟོ་བྱས་པས་དེ་ལྟར་གྲག་གོ། །ཨརྐ་ནི་མཆོད་འོས་ཏེ། ལྷ་རྣམས་ཀྱིས་མཆོད་པར་བྱེད་པས་ན་ཨརྩ་མཆོད་པ་ལའོ་  
  
།མཱརྟཎྜ་ནི་མ་ཟླུམས་་ འབྲོག་མིས་བདུད་ལས་རྒྱལ་དང་ལོ་གྲགས་པས་མངལ་སྟུག་དང་ས་པཎ་མ་ཟླུམས་ཏེ་འགྲེལ་པར་རྒྱུ་མཚན་མི་གསལ་ལོ།  སོ། །མི་ཧིར་ནི་ཆར་འབེབས་ཏེ། མི་ཧ་འཁྲུད་པ་ལའོ་ཞེས་པའི་ཁམས་ལ་ཀི་ར་ཙ་རྐྱེན་དུ་བྱས་པ་སྟེ། མེ་གྷ་དང་བྱིངས་གཅིག་པས་སོ། །ཨ་རུ་ཎ་འོད་འགྲོ་སྟེ། རྀ་འགྲོ་བ་ལ་ཨུ་ནན་རྐྱེན་ནོ། །པཱུ་ཥ་ཎ་རྒྱས་བྱེད་དེ། ཆར་གྱིས་འཇིག་  
།རྟེན་གསོ་བར་བྱེད་པས་སོ། །དཡུ་མ་ཎི་ནི་ནམ་མཁའི་ནོར་བུ་སྟེ། ནམ་མཁའི་རྒྱན་དུ་གྱུར་པས་སོ། །ཏ་ར་ཎི་སྒྲོལ་བྱེད་དོ། །མི་ཏྲ་ན་བཤེས་གཉེན་ཏེ་འབྱུང་པོ་ཀུན་ལ་བྱམས་པས་སོ། །ཙི་ཏྲ་བྷཱ་ནུ་ནི་སྣ་  
ཚོགས་འོད་ཟེར་རོ། །བཻ་རོ་ཙ་ན་ནི་རྣམ་པར་སྣང་བྱེད་དོ། །བི་བྷཱ་བ་སུ་ནི་འོད་ཀྱི་ནོར་ཅན་ཏེ། འདི་འོད་ཀྱི་རྫས་དང་ལྡན་པས་སོ། །གྲ་ཧ་པ་ཏི་ནི་གཟའི་བདག་པོ་སྟེ། ལྷའི་བླ་མ་ལ་སོགས་པའི་ཡང་བདག་པོར་གྱུར་པས་སོ། །ཏིཥཱམྤ་ཏི་ནི། སྣང་བའི་བདག་པོའོ། །མ་ཧཿ་པ་ཏི་ནི་ཉིན་  
མོའི་བདག་པོའོ། །བྷཱ་ནུ་ནི་འོད་ལྡན་ཏེ། བྷཱ་འབར་བ་ལའོ། །དཱ་བྷཱ་དག་ལ་ནུའོ་ཞེས་པས་ནུའོ། །ཧནྶ་ནི་འཇོམས་བྱེད་དེ། རབ་རིབ་འཇོམས་པར་བྱེད་པའོ། །ཧ་ན་འཚེ་བ་ལ། བི་བྲྀ་སོགས་ཀྱི་མདོས་ས་རྐྱེན་ནོ། །ས་ཧ་སྲཱཾ་ཤུ་ནི། འོད་སྟོད་ཅན་ཏེ་འདི་ལ་འོད་ཟེར་སྟོང་ཕྲག་ལྡན་པས་སོ། །ཏ་པ་ན་  
གདུང་བྱེད་དེ་ཚ་ཟེར་གྱིས་གདུང་བར་བྱེད་པའོ། །ས་བི་ཏཱ་ནི་འོད་ཟེར་ཅན་ཏེ། འོད་ཟེར་སྤྲོ་བའི་ལས་ཅན་ནོ། །ཌ་བི་ནི་འོད་གཟུགས་ཅན་ཏེ། རཱུ་པ་ལ་འོད་དང་ལྡན་པའི་ཕྱིར་ཞེས་པས་ཨིའི་རྐྱེན་ཚིག་ཕྲད་དོ། །དེ་ལྟར་ཉི་མ་ལ་མིང་སུམ་ཅུ་རྩ་བདུན་ནོ། །ཉི་མའི་འཁོར་གྱི་མིང་ལ། དབང་པོ་ལ་  
སོགས་པའི་ལྷ་བཅུ་གཉིས་འདིའི་ངོས་སུ་གནས་ཏེ། དེ་ལ་གཙོ་བོ་ནི་གནས་བྱེད་ཅེས་བྱའོ། །ཉི་མའི་གཡོན་ལོགས་སུ་བརྒྱ་བྱིན་དབྱུག་པའི་རྣམ་པས་སོ། །གཡས་ལོགས་སུ་མེ་ལྷ་མདོག་དམར་སེར་རོ། །རིམ་པ་གཉིས་པའི་ལྷོ་སྒོར་གཤིན་རྗེ་ནི་མ་ཋ་ར་གནས་བྱེད་ཀྱི་མིང་ཅན་ཏེ་  
ཉི་མ་ལ་གོས་བཞིན་དུ་ཉེ་བར་གནས་པས་སོ། །སྒོའི་ངོས་གཞན་དག་ཏུ། ཙཎྜཱཾ་ཤུ་གཏུམ་པའི་འོད་དང། པ་རི་པཱརཤ་ཀཱ་ཡོངས་སུ་བསྐོར་བ་ཞེས་བྱ་བ་དག་གནས་སོ། །ཚིགས་བཅད་ཕྱེད་ཀྱིས་ཉི་མའི་ཁ་ལོ་པ་བརླ་མེད་ཀྱི་མིང་སྟེ། སཱུ་ར་སཱུ་ཏ་ནི་ཉི་མའི་ཁ་ལོ་བའོ། །ཨ་རུ་ཎ་ནི་སྐྱ་  
  
༄༅། །རེངས་ཏེ། ཁ་དོག་དམར་སྐྱར་གྱུར་ཏེ་འགྲོ་བས་སོ། །ཨ་ནཱུ་རུ་ནི་བརླ་མེད་དེ། ཁ་ལོ་བ་འདིའི་ཡན་ལག་མ་ཚང་བའོ། །ཀཱ་ཤྱ་པི་ནི། འོད་སྲུང་རྒྱུད་དེ། དྲང་སྲོང་འོད་སྲུང་གི་བུ་བརྒྱུད་ཡིན་པས། ཀཱ་ཤྱ་པ་ལ། ཨ་ཏ་ལས་ཨི་ཉའི་བུ་བརྒྱུད་ཀྱི་རྐྱེན་སྦྱར་བའོ། །ག་རུ་  
ཌཱ་གྲ་ཛ་ནི་ཁྱུང་སྔོན་སྐྱེས་ཏེ། སྐྱ་རེངས་འདི་ཁྱུང་གི་སྔོན་ལ་སྐྱེས་པར་སྔར་འདུལ་བྱེད་མའི་ལོ་རྒྱུས་སུ་བཤད་ཟིན་ཏོ། །ཚིགས་བཅད་ཕྱེད་ཀྱིས་ཉི་མའི་དཀྱིལ་འཁོར་གྱི་མིང་སྟེ། པ་རི་བི་ཤ་ནི་ཡོངས་སུ་བསྐོར་བ་དང། པ་རི་དཧི་ནི་ཡོངས་སུ་དཀྲིས་པའམ་ཉི་མ་འཁྱིམས་པ་དང། ཨུ་པ་སཱུརྱ་  
ཀ་ནི་ཉེ་བའི་ཉི་མ་དང། མཎྜ་ལ་ནི་དཀྱིལ་འཁོར་་ དེ་རྟག་ཏུ་ཉི་མ་ལ་ཉེ་བའི།  རོ། །ཉི་མ་ལ་སོགས་པའི་འོད་ཟེར་སྤྱིའི་མིང་ལ་ཚིགས་སུ་བཅད་པ་གཉིས་ཏེ། ཀི་ར་ཎ་ནི་འོད་ཟེར་ཏེ་རབ་རིབ་འཇོམས་པར་བྱེད་པས་ཀྲྀ་ཉ་ལ་ཀྱ་བ་རྐྱེན་ནོ། །ཨུ་སྲཿ་འོད་བྱེད་དེ། སྣང་བ་གནས་པས་བ་ས་གནས་པ་ལ་རཀ་རྐྱེན་དང་ཡཎ་  
ཨི་ཀའོ། །མཱ་ཡུ་ཁ་ནི་འཇལ་འགྲོ་སྟེ༑ མཱ་འཇལ་བ་ལའོ་ཞེས་པ་དང། ཨུ་ཁི་འགྲོ་བའི་དོན་དག་ལ་ཨ་ཙ་རྐྱེན་དང་པྲྀ་ཥོ་ད་ར་ལ་སོགས་པས་མ་ཡཱུ་ཁར་བསྒྱུར་བའོ། །ཨཾ་ཤུ་ནི་ཕྱོགས་འགྲོ་སྟེ། ཨམ་ནད་ལའོ་ཞེས་པ་ལ་ཀུ་རྐྱེན་དང་ཤུག་ཨཱ་ག་མ་ཕྱོགས་སུ་འགྲོ་  
བར་བྱེད་པའི་དོན་ལའོ། །ག་བྷཱསྟི་ནི། འོད་འགྲོ་སྟེ། ག་ནི་ག་མི་ལ་ཌ་རྐྱེན་དུ་བྱས་པས་འགྲོ་བའི་དོན་ཏོ། །བྷཱ་ས་སྤྱོ་བ་ལ་སྟེ་འབར་བ་ལ་ཡང་ངོ་ཞེས་པའི་ཁམས་ལ་མང་པོ་ལས་ཀནྟི་རྐྱེན་དུ་བྱས་པའི་བྷསྟི་སྣང་བ་སྟེ། དེས་ན་འོད་འགྲོའོ། །གྷྲ་ཎི་དང། དྷྲྀཥྞི་ཡང་འོད་དམ་སྣང་བའོ། །བྷཱ་ནུ་  
གསལ་བྱེད་དོ། །ཀ་ར་འོད་ཟེར་རོ། །མ་རི་ཙི་ཡང་འོད་ཟེར་རམ་སྨིག་རྒྱུའོ། །དའི་དཧི་ཏི་འབར་བྱེད་དོ། །དའི་དྷཱི་འབར་བ་ལའོ་ཞེས་པའི་ཁམས་ལ་ཀནྟི་དང་ཨིཊ་ཨཱ་ག་མའོ། །པྲ་བྷཱ་འོད་དང་རུ་ཀ་གསལ་བ་དང། རུ་ཙི་སྣང་བ་དང། དྭིཊ་སྒྲོན་མེ་དང། བྷཱ་སྣང་བ་དང། ཨ་བྷཱ་འོད་དང། ཙཚ་བི་དངོས་པོ་དང་  
དྱུ་ཏི་གསལ་བའམ་གློག་དང། དཱིཔྟི་འབར་བ་དང། རོ་ཙི་གསལ་བ་དང། ཤོ་ཅི་གསལ་སྦྲོན་རྣམས་དང། པྲ་ཀཱ་ཤ་རབ་གསལ་དང། དཡོ་ཏ་གསལ་བ་དང། ཨཱ་ཏ་པ། ཀུན་ཏུ་གདུང་བ་རྣམས་སོ། །དེ་ལྟར་རབ་ཏུ་གསལ་བ་ལ་སོགས་པ་གསུམ་ནི་མུན་པ་དང་བྲལ་བའི་འོད་ཟེར་ལ་འཇིག་རྟེན་དུ་  
  
།ཀོཥྞཾ་ནི་ཅུང་ཟད་དྲོ་བ་སྟེ་དེ་ལ་སོགས་པ་དྲོ་བའི་མིང་ངོ། ཏིགྨཾ་ནི་ཚ་བ་དང། ཏིཀྵྞཾ་རབ་ཏུ་ཚ་བ་དང། ཁ་རཾ་རྩུབ་པ་འམ་དྲག་ཏུ་ཚ་བའོ། །མྲྀ་ག་ཏྲྀཥྞ་ནི་རི་དགས་སྲེད་ཅེས་བྱ་སྟེ། སྐོམ་པའི་རི་དགས་རྣམས་ཆུར་སྣང་བས་སྲེད་པར་བྱེད་པས་སོ། །མ་རཱི་ཙི་སྨིག་རྒྱུའོ། །ས་མ་ཡའི་  
མཐར་ཐུག་པ་དུས་ཀྱི་མིང་སྟེ། ཀཱ་ལ་ནི་བགྲང་བར་བྱ་བས་དུས་ཏེ། ཀ་ལི། གྲངས་ལ་བགྲང་བར་བྱེད་དོ་ཞེས་པས་གྷཉའོ། །དིཥྚ། སྟོན་པར་བྱེད་པས་དུས་སོ། །ཨ་ནེ་ཧ། ཡང་ཡང་འབྱུང་བས་དུས་སོ། །ས་མ་ཡ། ཡང་དག་པར་འགྲོ་བས་དུས་སོ། །ཚེས་ཀྱི་མིང་ལ་  
པཀྵ་ཏི་ནི་ཕྱོགས་ཀྱི་རྩ་བར་འགྱུར་བས་ཚེས་སོ། །པྲ་ཏི་པད་ནི་ཟླ་བ་འཆར་བ་དང་ཟད་པའི་གནས་ཡིན་པས་ཆེས་ཏེ་གཉི་ག་ཚེས་གཅིག་གོ། །ཏི་ཐི་ཞེས་པ་ཚེས་སྤྱིའི་མིང་ངོ། །ཚིགས་བཅད་ཕྱེད་གཉིས་ཀྱི་ཉིན་མོའི་མིང་སྟེ། གྷ་སྲ་ནི་མུན་བསིལ་ཏེ་མུན་པ་ལས་རིང་དུ་གྱུར་  
པས་སོ། །དི་ན་ནི་ཉིན་མོ་སྟེ་དེ་ལ་སོགས་པ་ཤེས་པར་བྱའོ། །པྲ་དྷཱུ་ཥ་དང། ཨ་ཧརྨུ་ཁ་ལ་སོགས་པ་ནི་མུན་པ་དངས་པ་དང། ཉིན་མོའི་སྒོ་ཞེས་པ་ལ་སོགས་པ་སྟེ་ནམ་ལངས་པའི་མིང་ངོ། །བྲ་བྷཱ་ཏ་ནི་དགོངས་མོ་སྟེ་དེ་ལ་སོགས་པ་ཉི་མའི་མཐའ་དང་མཚན་མོའི་མིང་ངོ། །ས་སརྦ་ནི་  
ཚིགས་དང་བཅས་པའོ། །སནྡྷི་ནི་མཚམས་དང། པྲ་ཏི་པད་ཚེས་གཅིག་གོ། །ཟླ་བ་ཉ་བའི་མིང་ལ། པཽརྞ་མཱ་སི་ནི་ཟླ་བ་གང་བ་དང། པུརྞི་མཱ། འཇལ་བྱེད་རྫོགས་པའོ། །རཱ་ཀ་དང། ནི་ཤཱ་ཀ་ར་ནི་མཚན་མོ་དང་མཚན་མོར་བྱེད་པའོ། །ཚིགས་བཅད་ཕྱེད་ཀྱིས་གནམ་སྟོང་གི་མིང་སྟེ་  
ཨ་མཱ་བཱ་སྱ་ཞེས་པའི་ཨ་མའའི་སྒྲ་ནི་ལྷན་ཅིག་པའི་དོན་ཅན་ཏེ་མི་ཟད་པའོ། །ཉི་མ་དང་ཟླ་བ་དུས་འདིར་ངེས་པར་ལྷན་ཅིག་གནས་པས་ཨ་མཱ་བཱ་སྱ་ལྷན་ཅིག་གནས་པ་སྟེ། གནམ་སྟོང་ངོ། །ཟླ་བ་མི་མཐོང་བ་ཞེས་ཀྱང་བྱའོ། །མི་རྣམས་ཀྱི་དུས་ཇི་ལྟར་བཅོས་མ་ཡིན་པར་མིག་གི་རྫི་མ་སྐྱོད་པ་འབྱུང་བ་  
ནི༑ ནི་མེ་ཥ་ཞེས་པ་སྡེ་མིག་འཇུམས་སོ། །དེ་བཅོ་བརྒྱད་ནི་ཀཱཥྨ་སྟེ། གནས་ཞེས་པའི་མིང་ཅན་དུ་འགྱུར་ལ། དེ་སུམ་ཅུ་ནི་ཀ་ལ་སྟེ་ཆ་་ དབུགས་གཉིས་ཀྱི་མིང།  ཤས་སོ། །དེ་སུམ་ཅུ་ནི་ཀྵ་་ ཆུ་སྲང་བཅུའི་མིང།  ཎ་སྟེ་སྐད་ཅིག་གོ། །དེ་བཅུ་གཉིས་ནི་མའུ་ཧཱུརྟ་ཞེས་བྱ་སྟེ་ཡུད་་ ཆུ་ཚོད་གཉིས་ཀྱི་མིང།  ཙམ་  
  
༄༅། །མོ༑ །དེ་སུམ་ཅུ་ནི་ཨ་ཧོ་རཱ་ཏྲ་སྟེ་ཉིན་ཞག་གོ། །དེ་བཅོ་ལྔ་ནི་ཕྱོགས་ཏེ་ཕྱོགས་དེ་ཡང་སྐར་མའི་རིམ་པས་དཀར་པོའི་ཕྱོགས་ནི་སྔ་མའི་མིང་ཅན་དང། ནག་པོའི་ཕྱོགས་ནི་ཕྱི་མའི་མིང་ཅན་དུ་འགྱུར་རོ། །མགོ་ལ་སོགས་པའི་ཟླ་བ་གཉིས་གཉིས་ནི་དུས་སུ་འགྱུར་ལ། དུས་  
གསུམ་ནི་བགྲོད་པ་སྟེ། དེ་ཡང་རྒྱལ་གྱིས་འཕོ་བ་ནས་བརྩམས་ཏེ་ཆུ་སྟོད་ཀྱི་བར་ནི་བྱང་དུ་འགྲོ་བས་བྱང་བགྲོད་དོ། །ཆུ་སྟོད་ཀྱིས་འཕོ་བ་ནས་བརྩམས་ཏེ་རྒྱལ་གྱི་བར་ནི་ལྷོར་འགྲོ་བས་ལྷོར་བགྲོད་དོ། །བགྲོད་པ་གཉིས་ཀྱིས་བརྶ་ར་སྟེ་ལོར་འགྱུར་རོ། །ཟླ་བ་ཉ་བ་ལ་རྒྱལ་དང་ལྡན་པ་ནི་རྒྱལ་  
ཟླ་བ་དེ་བཞིན་དུ་མཆུ་ལ་སོགས་པ་རྣམས་ལའང་སྦྱར་རོ། །ཚིགས་བཅད་ཕྱེད་ཀྱིས་མགོའི་ཟླ་བའི་མིང་སྟེ། རྒྱུ་སྐར་མྲྀ་ག་ཤི་རཱ་དང་ཟླ་བ་ཉ་བ་དང་ལྡན་པས་མཚོན་པ་ནི་མྲྀ་ག་ཤཱིརྵཱ་སྟེ་མགོ་ཟླའམ་དགུན་ཟླ་ར་བའོ། །ས་ཧཱ་མཱརྒ་ཡང་དེ་ཉིད་དེ། ས་ཧཱ་ནུས་པ་ལའོ། །ནུས་པར་བྱེད་པ་དང་འདི་ལྡན་  
པས་ཨ་སུན་གྱི་རྐྱེན་སྦྱར་བ་ནི་ས་ཧཱ་སྟེ་ནུས་པའོ། །དེ་ལྟར་ཡང་སྲོག་ཆགས་རྣམས་ཀྱི་སྟོབས་འཕེལ་བྱེད། ཅེས་པས་སོ། །ཨཱ་གྲ་ཧཱ་ཡ་ནི་ཀ། ལོའི་དང་པོ་སྟེ། ཟླ་བ་འདི་ནས་ལོའི་ཐོག་མ་བྱེད་པས་སོ། །རྒྱལ་དང་ཟླ་བ་ཉ་བ་ལྡན་པ་ནི་པཽ་ཥི་དང། ཏི་ཥཱི། རྒྱལ་ཟླ་འམ། དགུན་ཟླ་འབྲིང་པོའོ། །  
འདིར་ཡང་སཱ་ཧ་ནི་སྟོབས་འཕེལ་ལོ། །ཏ་པ་དཀའ་ཐུབ་ཟླ་བ་དང། མཱ་གྷ་ནི་མཆུ་ཟླའམ་དགུན་ཟླ་ཐ་ཆུང་ངོ། །ཕལྒུ་ནི་དབོའི་ཟླ་བ་དང། ཏ་པཱ་སྱ། དཀའ་ཐུབ་ཟླ་བ་དང། ཕལྒུ་ནི་ཀ་ནི་དཔོ་ཅན་ནམ་དཔྱིད་ཟླ་ར་བའོ། །ཙཻ་ཏྲ་དང་ཙཻ་ཏྲི་ཀ་ནི་ན་ག་བ་ཅན་ནམ་དཔྱིད་ཟླ་འབྲིང་པོ་དང། མ་དཧུ་ནི་འདིར་ཐམས་  
ཅད་དུ་ཀ་མ་དེ་བ་འདོད་པའི་ལྷ་སེམས་པར་བྱེད་པས། འདོད་སྟེར་ཟླ་བ་སྟེ། མ་ན་ཤེས་པ་ལ་ན་མི་མ་ནི་ཛན་རྣམས་ཀྱི་ནཱ་ཀི་ཏ་ཧ་རྣམས་ཀྱང་ངོ་ཞེས་པས་ཨུ་རྐྱེན་དང་མཐའི་ན་ཡིག་དྷ་རུ་བསྒྱུར་བའོ། །བཻ་ཤཱ་ཁ་ནི་ས་ག་ཟླ་བའམ་དཔྱིད་ཟླ་ཐ་ཆུང་ངོ། །མཱ་དྷ་བ་ནི་སྦྲང་རྩི་འཁོར་བ་སྟེ། མེ་ཏོག་ལ་གནས་  
པའི་སྦྲང་རྩི་མང་པོ་འདི་ལ་ཡོད་པས་སོ། །ཛྱཻཥྛ་ནི་སྣྲོན་ཟླ་བའམ་དབྱར་ཟླར་བའོ། །ཤུ་ཀྲ་ནི་དཀར་པོ་སྟེ། གཟའ་ལ་སོགས་པའི་བཞིན་དུ་ཟླ་བ་འདིའི་མིང་ངོ། །ཤུ་ཙི་ནི་གཙང་བྱེད་དེ། མེ་ལ་སོགས་པའི་བཞིན་དུ་འདིའི་མིང་ངོ། །ཨ་ཥཱ་ཌྷ་ནི་ཆུ་སྟོད་ཟླ་བ་འམ་དབྱར་ཟླ་འབྲིང་པོའོ། །ཤྲཱ་བ་ཎ་ནི། ཐོས་  
  
འདི་ལ་ཐོས་པ་མང་བས་སོ། །ན་བཧའི་སྒྲ་ནི་ནམ་མཁའ་སྟེ་དེ་ཉིད་ཟླ་བ་འདིའི་མིང་ངོ། །ཤྲཱ་བ་ཎི་ཀ་ནི་གྲོ་ཞུན་ཟླ་བ་འམ་དབྱར་ཟླ་ཐ་ཆུང་ངོ། །པྲོཥྛ་པ་དང་ཁྱུ་མཆོག་རྐང་པ་དང། བྷཱ་དྲ་དང། བྷཱ་དྲ་པ་དང། ཡང་བ་ལང་རྐང་པ་དང། ཁྲུམས་ཟླ་འམ་སྟོན་ཟླ་ར་བའོ། །ཨཱ་ཤྭི་ན་ཐ་སྐར་  
ཟླ་བའམ་སྟོན་ཟླ་འབྲིང་པོའོ། །ཨི་ཥ་ནི་ལྟད་མོ་སྟེ་ཨི་ཥ་འགྲོ་བ་ལའོ་ཞེས་པའི་ཁམས་སོ། །ཀཱརྟི་ཀ་དང་ཀཱརྟི་ཀི་ཀ་ནི་སྨིན་དྲུག་ཅན་དང་སྨིན་དྲུག་ཟླ་བའམ་སྟོན་ཟླ་ཐ་ཆུང་ངོ། །བ་ཧུ་ལ་ནི་མང་པོ་འཛིན་ནོ། །དེ་རྣམས་ནི་ཟླ་བ་སོ་སོའི་མིང་ངོ། །དུས་དྲུག་གི་མིང་ལ། ཧེ་མནྟ་ནི་དགུན་སྟོད་དོ། །ཤི་ཤི་  
ར་ནི་དགུན་སྨད་དོ། །བ་སནྟ་ནི་དཔྱིད་དོ། །པུཥྤ་ས་མ་ཡ་དང། སུ་ར་བཧི་ནི། མེ་ཏོག་ལྡན་དུས་དང། བདེ་བྱེད་དེ་དཔྱིད་དོ། །གྲཱིཥྨ་ནི་སོས་ཀ་དང། ཨུཥྨ་ཀ་ཚ་བའི་དུས་དང། ནི་དཱ་གྷ་ངེས་པར་བསྲེག་པ་དང། ཨུཥྨོ་པ་ག་མ་དྲོད་ཕེབས་པ་དང། ཨུཥྨ་དྲོད་དང། ཨུཥྨཱ་ག་མ་དྲོད་འོངས་པ་དང་  
ཏ་པ་ཚ་བའི་དུས་ཏེ་དེ་རྣམས་སོས་ཀའི་མིང་ངོ། །བྲཱ་བྲྀཊ་དབྱར་གྱི་དུས་སོ། །ཤ་ར་ཏ་སྟོན་ཀའོ། །ལོའི་མིང་ཚིགས་བཅད་ཕྱེད་ལ་སམྦརྶ་ར་ལོ་དང། བརྶ་ར། བགྲང་བྱ་དང། ཨབྡ་འགྲོ་འོང་དང། ཧཱ་ཡ་ན་འདོར་བྱེད་རྣམས་སོ། །མི་རྣམས་ཀྱི་ལོ་དང་ཡང་དག་པར་འབྲེལ་བའི་ཟླ་བ་གཅིག་གི་ཡི་  
དགས་རྣམས་ཀྱི་ཉིན་ཞག་གཅིག་གོ། །དེ་བཞིན་དུ་མི་དང་ཡང་དག་པར་འབྲེལ་པའི་ལོ་གཅིག་གིས་ལྷ་རྣམས་ཀྱི་ཉིན་ཞག་གོ། །དེའི་ཕྱིར་བྱང་དུ་བགྲོད་པ་ནི་ལྷ་རྣམས་ཀྱི་ཉིན་མོའོ། །ལྷོར་བགྲོད་པ་ནི་མཚན་མོའོ། །ལྷ་རྣམས་དང་ཡང་དག་པར་འབྲེལ་བའི་ཉིན་ཞག་བཅུ་དྲུག་ལྷག་པའི་བརྒྱ་  
ཕྲག་གསུམ་གྱི་བདག་ཉིད་ཅན་གྱི་ལོ་སྟོང་ཕྲག་བཅུ་གཉིས་ནི་ལྷ་རྣམས་ཀྱི་དུས་གཅིག་གོ། །ལྷའི་དུས་སྟོང་ཕྲག་གཅིག་གིས་ཚངས་པའི་ཉི་མ་གཅིག་གོ། །དེ་ལྟར་ཡང། འདི་དག་སྟོང་ཕྲག་བཅུ་གཉིས་ནི། །དུས་ཞེས་བྱ་བར་ཡོངས་སུ་གྲགས། །འདི་ཉིད་སྟོང་དུ་བསྒྱུར་བ་ནི། །ཚངས་  
པའི་ཉིན་མོ་གཅིག་ཏུ་བརྗོད། །ཅེས་བཤད་དོ། །དེ་ཡང་མི་རྣམས་ཀྱི་དུས་བཞི་སྟོང་ཕྲག་གཅིག་གོ། །དེ་སྐད་དུ་ཡང། རྫོགས་ལྡན་གསུམ་ལྡན་གཉིས་ལྡན་དང། །རྩོད་དུས་ཞེས་བྱ་དུས་བཞི་སྟེ། །ཐུབ་པས་ཚངས་པའི་ཉིན་མོ་གཅིག་དེ་སྟོང་དུ་ནི་རྣམ་ཤེས་བྱ། །ཞེས་བཤད་དོ། །  
  
༄༅། །ཉིན་མོའི་ཚད་གང་ཡིན་པ་དེ་ཉིད་མཚན་མོའི་ཚད་ཡིན་པས་དེའི་ཕྱིར་ལྷའི་དུས་སྟོང་ཕྲག་གཉིས་ཀྱིས་ཚངས་པའི་ཉིན་ཞག་གཅིག་གོ། །མི་རྣམས་ཀྱི་དུས་བཞི་སྟོང་ཕྲག་གཉིས་ཏེ། དེ་ལྟར་ཡང། ཡི་དགས་རྣམས་ཀྱི་ཉིན་ཞག་གི། །ཟླ་བས་ལྷ་རྣམས་ལོ་ཡིན་ནོ། །དུས་  
བཞི་སྟོང་ཕྲག་གཉིས་ཀྱིས་ནི། །ཚངས་པའི་གཉིས་པོ་གཉིས་སྐྱེས་མཆོག་ཅེས་སོ། །དེ་ལ་རྫོགས་ལྡན་ཀྱི་དུས་ཀྱི་མི་རྣམས་ཀྱི་ལོའི་གྲངས་ཀྱི་ཚད་ནི། སྟོང་ཕྲག་ཉི་ཤུ་རྩ་བརྒྱད་ལྷག་པའི་ལོ་འབུམ་ཕྲག་བཅུ་བདུན་ནོ། །སུམ་ལྡན་ལ་ནི། ལོ་སྟོང་ཕྲག་དགུ་བཅུ་རྩ་དྲུག་ལྷག་པའི་འབུམ་  
ཕྲག་བཅུ་གཉིས་སོ། །གཉིས་ལྡན་ལ་ནི། ལོ་སྟོང་ཕྲག་དྲུག་ཅུ་རྩ་བཞི་ལྷག་པའི་འབུམ་ཕྲག་བརྒྱད་དོ། །རྩོད་ལྡན་ལ་ནི་ལོ་སྟོང་ཕྲག་སུམ་ཅུ་རྩ་གཉིས་ལྷག་པའི་འབུམ་ཕྲག་བཞིའོ། །དེ་སྐད་དུ་དང་པོའི་སངས་རྒྱས་ལས། །སྟོང་པ་སྟོང་པ་མཁའ་ཀླུ་ལག་པ་ཐུབ་པ་རི་བོང་ཅན་ནི་རྫོགས་  
ལྡན་དུས་ཀྱི་ཚད་ཡིན་ནོ། །མཁའ་མཁའ་སྟོང་པ་རོ་དང་དགུ་དང་ཉིན་མོར་བྱེད་པ་གསུམ་ལྡན་ལོ་ཡི་གྲངས་སུ་རབ་ཏུ་གྲགས། །སྟོང་པ་སྟོང་པ་མཁའ་དང་རིག་བྱེད་རོ་དང་ལག་འགྲོ་ཞེས་བྱ་གཉིས་ལྡན་ལོ་ནི་ཡང་དག་གོ། །སྟོང་པ་ནམ་མཁའ་མཁའ་དང་མིག་དང་ཡོན་ཏན་ཆུ་གཏེར་རྩོད་ལྡན་ལོ་ཡི་  
གྲངས་སུ་འགྱུར། །ཞེས་གསུངས་སོ། །འདི་རྣམས་བསྡོམས་པ་ནི་ལོ་སྟོང་ཕྲག་ཉི་ཤུ་ལྷག་པའི་འབུམ་ཕྲག་བཞི་བཅུ་རྩ་གསུམ་སྟེ། དེ་ལྟར་ཡང། གནམ་དང་ནམ་མཁའ་སྟོང་པ་ནམ་མཁའ་མིག་དུས་རྒྱ་མཚོ་དུས་བཞི་ཡང་དག་བསྡུས་པའི་ཚད་ཡིན་ནོ། །ཞེས་སོ། །དེ་ལ་ཀླུ་ནི་བརྒྱད་དོ། །  
ལག་པ་ནི་གཉིས་སོ། །ཐུབ་པ་ནི་བདུན་ནོ། །རི་བོང་ཅན་ནི་གཅིག་གོ། །རོ་ནི་དྲུག་གོ། །ཉིན་མོར་བྱེད་པ་ནི་བཅུ་གཉིས་སོ། །རིག་བྱེད་དང་ཆུ་གཏེར་ནི་བཞིའོ། །མིག་ནི་གཉིས་སོ། །ཡོན་ཏན་ནི་གསུམ་མོ། །སོ་ནི་སུམ་ཅུ་རྩ་གཉིས་སོ། །གྲངས་འདི་དག་ཀྱང་རབ་ཏུ་གྲགས་པའི་གྲངས་  
གཟུང་ངོ། །གནམ་དང་མཁའ་དང་ནམ་མཁའི་སྒྲ་ནི་སྟོང་པའི་རྣམ་གྲངས་སོ། །སྟོང་པ་ཡང་རྩིས་ཀྱི་སྐབས་སུ་ཐིག་ལེས་མཚོན་ནོ། །དུས་སོ་སོ་བ་འདི་རྣམས་ཐམས་ཅད་ཀྱང་རི་མོ་ལུགས་བཟློག་ཏུ་དགོད་པར་བྱའོ། །དེ་ལ་རྫོགས་ལྡན་དུས་ཀྱི་དགོད་པ་པྲ་སྟར་དཔེར་ན། ་གསུམ་ལྡན་གྱི་  
  
་གཉིས་ལྡན་གྱི་དཔེར་ན། ་རྩོད་ལྡན་གྱི་དཔེར་ན། ་དུས་བཞི་བསྡོམས་པའི་ཡང་དཔེར་ན། ་པྲ་སྟཱར་སོ་སོའི་མཐའི་ཐིག་ལེ་ནས་བཟུང་སྟེ། ལུགས་བཟློག་ཏུ་བརྩི་བར་བྱའོ། །དེ་ཇི་ལྟ་བུ་ཞེ་ན། གཅིག་དང་བཅུ་དང་དེ་བཞིན་  
བརྒྱ། །སྟོང་དང་ཁྲི་འབུམ་ས་ཡ་རྣམས། །རིམ་བཞིན་ཕྱི་མ་བཅུ་འགྱུར་ཡིན། །ཞེས་པས་སོ། །དེ་ལ་སྟོང་ཕྲག་བཅུ་ནི་ཁྲིའོ། །འབུམ་ཕྲག་བཅུ་ནི་ས་ཡའོ། །ས་ཡ་དེ་ནི་རྩོད་ལྡན་དང་གཉིས་ལྡན་དག་ལ་མེད་དེ་དེ་ཡི་བརྩི་བ་འབུམ་ཕྲག་གི་མཐར་ཐུག་པས་སོ། །དེ་ལྟར་དུས་སོ་སོ་བ་རྣམས་དང་  
དེ་བསྡོམས་པའི་ཨངྐ་ལས་ཀྱང་སྔར་བཤད་པའི་ལོ་ལ་སོགས་པ་བདེ་བླག་ཏུ་ཤེས་པར་འགྱུར་རོ། །ཚངས་པའི་ཉིན་ཞག་ནི་མི་རྣམས་ཀྱི་བསྐལ་པ་གཉིས་ཏེ། དེ་དག་ཅེས་པ་འདི་བློ་ལ་བཞག་ནས་བསྐལ་པ་གཉིས་གཟུང་ངོ། །དེ་ལ་ཚངས་པའི་ཉིན་མོ་ནི་མི་རྣམས་ཀྱི་འཆགས་པའི་བསྐལ་པའོ་  
མཚན་མོ་འཇིག་པའི་བསྐལ་པའོ། །འདི་ལ་ཡིད་གཞན་ཞེས་པ་ཤེད་བུ་སྟེ་ཚངས་པའི་བུའོ། །ཚངས་པའི་ཉིན་གཅིག་ནི་ཤེད་བུའི་བཅུ་བཞིའོ། །དེ་ལ་ཤེད་བུའི་ཉི་མ་གཅིག་ནི་ལྷ་རྣམས་ཀྱི་དུས་བདུན་ཅུ་རྩ་གཉིས་ཀྱི་ཚད་དོ། །དེ་ཡང་མི་རྣམས་ཀྱི་དུས་ནི་བརྒྱད་ཅུ་རྩ་བཞི་ལྷག་པའི་བརྒྱ་  
ཕྲག་གཉིས་སོ། །ཤེད་བུ་དེ་ཉིད་བཅུ་བཞི་རྣམས་ཀྱིས་ལྷའི་དུས་དགུ་བཅུ་རྩ་བཞི་ལྷག་པའི་བརྒྱར་འགྱུར་རོ། །མིའི་ནི་དུས་ཉི་ཤུ་རྩ་བཞིས་དམན་པའི་དུས་སྟོང་ཕྲག་བཞིའོ། །འདི་ཡང་ཤེད་བུ་རྣམས་ཀྱི་སྟོང་ཕྲག་ཉི་ཤུ་རྩ་བརྒྱད་ལྷག་པའི་མི་ལོ་འབུམ་ཕྲག་བཅུ་བདུན་གྱི་གྲངས་ཏེ་རྫོགས་  
ལྡན་གྱི་ཚད་དོ། །བཅོ་ལྔ་ནི་མཚམས་སྦྱོར་དུ་འགྱུར་རོ། །དེ་སྐད་དུ་ཉི་མའི་གྲུབ་མཐའ་ལས། དུས་རྣམས་བདུན་ཅུ་གཅིག་བཅས་པ། །འདི་ནི་ཤེད་བུའི་ཡིན་པར་འདོད། །དེ་ནི་རྫོགས་ལྡན་ལོ་གྲངས་ཏེ། །དེ་ནི་མཚམས་སྦྱོར་རབ་ཏུ་བརྗོད། །ཤེད་བུ་ཡི་ནི་དུས་དེ་ཡང། །བཅུ་གཉིས་  
བསྐལ་པར་ཤེས་པར་བྱའོ། །རྫོགས་ལྡན་ཚད་ཀྱི་བསྐལ་པ་ཡི། །དང་པོའི་མཚམས་སྦྱོར་བཅོ་ལྔར་བརྗོད། །ཅེས་སོ། །རྫོགས་ལྡན་དུས་ཀྱི་བསྐལ་པ་ནི་རྩོད་ལྡན་དུས་ཀྱི་ཚད་དོ། །རྐང་པ་གཉིས་ནི་གཉིས་ལྡན་གྱིའོ། །རྐང་པ་གསུམ་ནི་གསུམ་ལྡན་གྱིའོ། །དུས་བཞི་པོ་འདི་རྣམས་  
  
༄༅། །ཀྱང་འཁོར་ལོ་བཞིན་དུ་འཁོར་བས་ན་མཚམས་སྦྱོར་བཅོ་ལྔ་རྣམས་ཀྱིས་མིའི་དུས་ཉི་ཤུ་རྩ་བཞིར་འགྱུར་རོ། །ལྷ་རྣམས་ཀྱི་དུས་དྲུག་གོ། །མཚམས་སྦྱོར་བཅུ་བཞི་རྣམས་ཀྱིས་ཤེད་བུའི་གཅིག་སྟེ་བསྡོམས་པ་ནི་ལྷ་རྣམས་ཀྱི་དུས་སྟོང་ཕྲག་གཅིག་ཏུ་འགྱུར་ཞིང་  
མི་རྣམས་ཀྱི་སྟོང་ཕྲག་བཞིའོ། །དེ་ཡང་ཚངས་པའི་ཉི་མ་གཅིག་གོ་ཞེས་སོ། །ཚིགས་བཅད་ཕྱེད་ཀྱིས་འཇིག་པའི་བསྐལ་པའི་མིང་སྟེ། སམྦརྟ་ནི་འཇིག་པའོ། །པྲ་ལ་ཡ་ནི་རབ་ཏུ་ཐིམ་པས་ན་འཇིག་པའོ། །ཀྵ་ཡ་ནི་ཟད་པ་དང་ཨནྟ་ནི་མཐའ་སྟེ་དེ་དག་འཇིག་པའི་རྣམ་གྲངས་སོ། །  
ཚིགས་སུ་བཅད་པ་གཅིག་གིས་སྡིག་པའི་མིང་སྟེ། པཱ་པ་ནི་འོག་ཏུ་ལྟུང་བས་སྡིག་པ་སྟེ། པྲཱི་ལྟུང་བ་ལ་པ་རྐྱེན་ནོ། །ཀིལི་ཥ། རྩེ་ཞིང་ལྷོད་པར་བྱེད་པས་སྡིག་པ་སྟེ། ཀི་ལ་རྩེ་བ་སྟེ་ལྷོད་པ་ལ་ཡང་ངོ། །བུཀ་ཨཱ་ག་མ་ཚིག་པྲད་དོ། །ཀལྨཥཾ། ལས་བཟང་པོ་ཟད་པར་བྱེད་  
པས་སྡིག་པ་སྟེ། སཻ་ཟད་པ་ལའོ་ཞེས་པ་ཁམས་དང། སྲི་ཥོ་ད་ར་སོགས་ཀྱི་ཕྱིར་ཀརྨའི་ར་ཡིག་ལ་ཉིད་དུ་བསྒྱུར་བའོ། །ཀ་ལུ་ཥ། ཉེས་བའི་དྲི་མ་འམ་རྙོག་པ་དང་བཅས་པས་སྡིག་པའོ། །བྲྀ་ཛི་ན་འདོར་བྱེད་དོ། །བཟང་པོ་སྤོང་བས་སྡིག་པའོ། །ཨེ་ན་དང། ཨ་གྷཾ། ཨཾ་གྷཾ་རྣམས་ཀྱང་  
སྡིག་པའི་མིང་ཡིན་ལ། ཨཾ་གྷ་ནི་ཨཾ་ཧ་ཞེས་པར་ཡང་ཡོད་དེ། འཇིག་རྟེན་དབང་ཕྱུག་གི་བསྟོད་པ་རྒྱས་པར་རྗེས་ཁྲིད་ལའོ། །དུ་རི་ཏཾ་ནི་རིང་དུ་བྱེད་དང། དུཥྐྲྀ་ཏཾ་ནི་ཉེས་བྱས་ཏེ་དེ་རྣམས་སྡིག་པའི་མིང་ངོ། །ཚིགས་བཅད་ཕྱེད་ཀྱིས་ཆོས་ཏེ། ཐམས་ཅད་འཛིན་པས་ན། དྷརྨ་སྟེ། ཆོས་  
སོ༑ །པུཎྱ་ནི་བསོད་ནམས་དང། ཤྲེ་ཡ་སཱི། རབ་ཏུ་བསྔགས་པ་འམ་དགེ་ལེགས་དང། སུ་ཀྲྀ་ཏཾ་ནི་ལེགས་བྱས་དང། བྲྀ་ཥ་ནི། བཉྪ་ཏཾ་ཞེས་བྱ་སྟེ། འདོད་པར་བྱ་བ་ཡིན་པས་བྲྀཥ་ལ་ཨིཀ་མཐའ་ཉེ་ལས་ཀ་རྐྱེན་དུ་བྱས་པའོ། །ཚིགས་སུ་བཅད་པ་གཅིག་གིས་བདེ་བའི་མིང་སྟེ། མུ་ད་ནི་  
དགའ་བ་དང། པྲཱི་ཏི་ནི་མགུ་བ་དང། པྲ་མད་ནི་རངས་པ་དང། ཧརྵ་ནི་སྤྲོ་བ་དང། པྲ་མོ་ད་ནི་ཡི་རང་དང། མོད་དགྱེས་པ་དང། སམྨཱ་ད་མཉེས་པ་དང། ཨཱ་ནནྡ་ཉམས་དགའ་དང། ཐུ་རཱ་ནནྡ་སྡིག་ཟད་དང། ཤརྨ་སྐྱིད་པ་དང། ཤཱ་ད་དམ་པ་དང། སུ་ཥ་བདེ་བ་རྣམས་སོ། །ཚིགས་བཅད་གཅིག་  
  
སྲ་ཤྲེ་ཡ་སཾ། དགེ་ལེགས་ཏེ། འདིར་སྭ་ཞེས་པའི་སྒྲ་ནི། དུས་ཀྱི་ཁྱད་པར་ལ་གནས་པའི་རང་བཞིན་གྱི་ཚིག་ཕྱི་མ་བསྔགས་པའི་དོན་ཅན་ནོ། །ཤི་བཾ་ནི་ཞི་བ་དང། བྷ་དྲ་ནི་བཟང་པོ་སྟེ། བྷ་འདི་དགེ་བ་ལའོ། །རན་རྐྱེན་ནོ། །ཀ་ལྱཱ་ཎ་དགེ་བའོ། །མཾ་ག་ལཾ་བཀྲ་ཤིས་ཏེ་  
མ་གི་འགྲོ་བ་ལ་ཨ་ལ་ཙ་རྐྱེན་ནོ། །ཤུ་བྷ་ནི་དགེ་བའོ། །བྷཱ་བུ་ཀཾ་དང། བྷ་བི་ཀཾ་དང། བྷ་བྱཾ་རྣམས་ཀྱང། སྐལ་པ་དང། སྐལ་ལྡན་དང། ལེགས་པ་རྣམས་སོ། །ཀུ་ཤ་ལ་ནི་ངན་སེལ་སྟེ་དགེ་བའོ། །ཀྵེ་མ་བདེ་ལེགས་སོ། །དགེ་བ་དང་མི་དགེ་བའི་ལས་ཙམ་ལ་ཚིགས་བཅད་ཕྱེད་དེ་  
དཻ་བཾ་ནི་ལྷས་བསྐོས་ཏེ། ལྷ་ལས་འོངས་པས་སོ། །དིཥྚཾ་ནི་ལྷས་བསྟེན་ནོ། །བྷཱ་ག་དཧེ་ཡ་ནི་སྐལ་ལྡན་ཏེ། བྷཱ་ག་ལ་རང་གི་དོན་ལ་དཧེ་ཡའི་དེ་ཕན་གྱི་རྐྱེན་ནོ། །བྷཱ་གྱཾ་ནི་སྐལ་བའི་ཆའོ། །ནི་ཡ་ཏིརྦི་དཧི་ནི་ངེས་པའི་སྒྲུབ་བྱེད་དོ། །རྒྱུ་ཙམ་གྱི་མིང་ལ་རྐང་པ་གཉིས་ཏེ། ཧེ་ཏུ་ནི་རྒྱུ་སྟེ། ཧི་འགྲོ་བ་  
ལའོ་ཞེས་པ་ལ། འགྲོ་ཞིང་ཡོངས་སུ་འགྱུར་བའི་བྱ་བའི་རང་བཞིན་ལ། ཀ་མི་མཱ་ནི་ཛ་ནི་ཧི་རྣམས་ལས་ཞེས་པས་རུ་རྐྱེན་ནོ། །ཀཱ་ར་ཎ་བྱེད་པ་པོ་སྟེ། ཀྲྀཉ་ལས་བྱེད་པ་པོ་ལ་ལ་སྱུ་[?]རྐྱེན་དང་རིང་པོའོ། །བའི་ཛཾ་རྣམ་པར་བསྐྱེད་པས་ས་བོན་ཏེ། ཛ་ན་རབ་ཏུ་སྐྱེ་བ་ལ་ཌ་རྐྱེན་དང། ཉེ་བར་བསྒྱུར་  
བའི་སྔོན་དུ་གནས་པ་ནི་གཞན་རྣམས་ལ་ཡང་ངོ་ཞེས་པས་རིང་པོའོ། །ནི་ད་ནཾ་ནི་འབྲས་བུ་ངེས་པར་སྟེར་བས་རྒྱུ་འམ་གཞེའོ། །ཨཱ་དི་ཀཱ་ར་ཎཾ། ཐོག་མའི་བྱེད་པ་པོའོ། །རྐང་པ་གཉིས་ཀྱིས་བདག་གི་རྣམ་གྲངས་ཏེ། ཀྵེཏྲ་ཛྙཱ་ནི་ཞིང་ཤེས་ཏེ། ཞིང་ནི་ལུས་སོ།། །ཨཱཏྨ་ནི་བདག་སྟེ། ཨཏ་འགྲོ་བ་ལ་  
བྱོ་མ་ལ་སོགས་པ་རྣམས་སོ་ཞེས་པས་མ་ནིན་རྐྱེན་དང་རིང་པོའོ། །པུ་རུ་ཥ་ནི་སྐྱེས་བུ་སྟེ། པྲྀ་སྐྱོང་བ་ལ། ཀུཥན་རྐྱེན་དང། པུར་དུ་བསྒྱུར་བའོ། །ཚིགས་བཅད་ཕྱེད་ཀྱིས་སྲོག་ཆགས་ཀྱི་མིང་སྟེ། པྲ་ཎཱི། སྲོག་ཆགས་ཏེ་སྲོག་རྣམས་ལུས་ལ་འཛིན་ཅིང་ལྡན་པས་སོ། །ཙེ་ཏ་ན་སེམས་  
ཅན་ནོ། །ཛནྨཱི་སྐྱེ་ལྡན་ནོ། །ཛནྟུ་དང་ཛ་ནྱུ། སྐྱེ་བོའམ་སྐྱེ་དགུའོ། །ཤ་རཱི་རི་ཎ་ལུས་ཅན་ནོ། །ཚིགས་བཅད་ཕྱེད་ཀྱིས་སེམས་ཀྱི་མིང་སྟེ། ཙིཏྟ་ནི་སེམས་པར་བྱེད་པས་སེམས་སོ། །ཙེ་ཏ་སེམས་པའོ། །ཧྲྀ་ད་ཡཾ། སྙིང་ངོ། །སྟནྟཾ་ཡིད་དོ། །ཧྲྀ་ད་སྙིང་པོའོ། །མཱ་ན་སཾ་ཡིད་བྱེད། མ་ན་ཡིད་དོ།།  
  
༄༅། །ཚིགས་བཅད་གཅིག་གིས་བློའི་མིང་སྟེ། བུདྡྷིནི་བློ་སྟེ། ཡིད་བུམ་པ་དང་སྣམ་བུ་དང་ཤིང་རྟ་ལ་སོགས་པ་ལ་རྟོགས་པར་བྱེད་པའོ། །མ་ནཱི་ཥ། ཡིད་འདོད་དམ། ཡིད་འགྲོའོ། །དཧི་ཥ་ཎ། སྤོབས་པ་ཅན་ནོ། །དྷཱི་སེམས་པར་བྱེད་པས་བློའོ། །ཤེ་མུ་ཥཱི། ཉལ་  
སློང་ངོ། །མ་ཏི་བློ་གྲོས་སོ། །པྲེ་ཀྵ། རབ་ཏུ་ལྟ་བ་འམ་རྟོགས་པའོ། །ཨུ་པ་ལ་དཧི་ཉེ་བར་དམིགས་པའོ། །ཙེ་ཏ་སེམས་སོ། །སམྦི་ད། ཡང་དག་རིག་གོ། །པྲ་ཏི་པྲཛྙཔྟི། སོ་སོར་རྟོག་པའོ། །ཙེ་ཏ་ན། སེམས་པའོ། །དྷཱི་མི་བརྗེད་པ་དང། དྷཱ་ར་ཎ་བ་ཏཱི། གཟུངས་ཀྱི་ནུས་པ་དང་ལྡན་པ་དང་  
མེ་དྷཱ་ནི་ཡིད་གཞུངས་པ་དང། སཾ་ཀལྤ་ནི་ཡང་དག་པའི་རྟོག་པ་སྟེ་དེ་དག་བློ་ཁྱད་པར་ཅན་ནོ། །ཡིད་བྱེད་ཀྱི་མིང་ལ། ཀརྨ་མཱ་ན་སཾ། ཡིད་ཀྱི་ལས་དང། ཙིཏྟ་བཧོ་ག་སེམས་ཀྱི་ལོངས་སྤྱོད་དང། མ་ན་སྐཱ་ར་ཡིད་ལ་བྱེད་པ་ལའོ། །ཚད་མས་དོན་ལ་ལྟ་པ་ལ་མིང་གསུམ་སྟེ། ཙརྱཱ་  
དཔྱོད་པ་དང། སཾ་ཁྱཱ། བགྲང་བ་དང། བི་ཙཱ་ར་ཎ། རྣམ་པར་དཔྱོད་པའོ། །ལྷག་པར་བརྗོད་པ་ལ་རྐང་པ་གཅིག་སྟེ། ཨ་དྷྱཱ་ཧཱ་ར། ལྷག་པར་བརྗོད་པ་སྟེ། མ་ཚང་བ་ཁ་བསྐང་བའི་ཕྱིར་དུ་ལྷག་པའི་ཚིག་བརྗོད་པར་བྱའོ། །ཏརྐ་ནི་རྟོག་གེ་སྟེ། ཀྲི་ཏཱི་གཅོད་པ་ལའོ་ཞེས་པའི་ཁམས་ལ་གྷ་ཉ་  
རྐྱེན་དང་ཡི་གེ་བཟློག་པས་གྲུབ་པོ། །ཨུ་ཧ་ནི། རྟོག་པའོ། །ཐེ་ཚོམ་ལ་མིང་བཞི་སྟེ། བི་ཙི་ཀིཏྶཱ། ཐེ་ཚོམ་དང། སཾ་ཤ་ཡ། སོམ་ཉི་དང། སཾ་དེ་ཧ། ནེམ་ནུར་དང། དའྭ་པ་ར་ཡིད་གཉིས་སོ། །ཐེ་ཚོམ་དང་བྲལ་བའི་མིང་ལ། ནིརླ་ཡ་ནི། གཏན་ལ་ཕེབས་པ་སྟེ། ཡ་ཐཱསྠཱ་ཎཽ་སྠ་ཎུ་  
རྀ་ཏི་པྲ་ཏཱི་ཏི་ནི་རླ་ཡ་ནཾ། ཞེས་བྱ་སྟེ། ཇི་ལྟར་གནས་པ་ལ་གནས་པ་ཉིད་དུ་ཡིད་ཆེས་པས་གཞི་ངེས་པའོ། །ནིཥྩ་ཡ་ནི་ངེས་པ་སྟེ། ངེས་གཟུང་གི་བདག་ཉིད་དུ་ཡིད་ཆེས་པའོ། །ལས་དང་འབྲས་བུ་ལ་སྐུར་པ་འདེབས་པའི་ལྟ་བ་ལ་མིང་གཉིས་ཏེ། མེ་ཐྱཱདྲྀཥྚི། ལོག་པར་ལྟ་བ་སྟེ་  
བདེན་པ་མ་ཡིན་པ་ཉེ་བར་དམིགས་པའོ། །ནཱསྟི་ཀ་ཏཱ། མེད་པ་པ་སྟེ། སྦྱིན་པ་མེད་དོ། །སྦྱིན་སྲེག་མེད་དོ། །མཐོ་རིས་མེད་དོ། །ཐར་པ་མེད་དོ་ཞེས་པ་འདོད་པའོ། །བྱ་པཱ་ད། གནོད་སེམས་དང། དྲོ་ཧ་ཙིཏྟ་ནཾ། འཚེ་བའི་བསམ་པ་འམ་འཁུ་བའི་བསམ་པ་སྟེ་གནོད་སེམས་སོ། །འཁྲུལ་  
  
བྷྲཱནྟི་འཁྲུལ་པ་སྟེ། ཐག་པ་ལ་སྦྲུལ་དུ་ཤེས་པ་ལྟ་བུའོ། །བཧྲ་མུ་གཡོ་བ་ལ་ཀནྟི་དང་རིང་པོའོ། །མི་ཐྱ་ལོག་པ་དང། ཨ་ཏི་བཧྲ་མ། ཤིན་ཏུ་འཁོར་བའོ། །ཚིགས་སུ་བཅད་པ་གཅིག་གིས་ཁས་ལེན་གྱི་མིང་སྟེ། སམྦིད་ནི། ཁས་ལེན་དང། ཨཱ་གུ་ནི་ཕྱོག་  
གཟུང་བསྟེ། ཨཱང་སྔོན་མ་ཅན་གྱི་ག་མི་ལ་ཌུ་རྐྱེན་དུ་བྱས་པའོ། །པྲ་ཏི་ཛྙཱ་ནི་དམ་བཅའོ། །ནི་ཡ་མ། ངེས་པ་དང། ཨཱ་ཤྲ་བ། མཉན་བྱ་དང། སཾ་ཤྲ་བ། ཡང་དག་ཐོས་པ་དང། ཨངྒི་ཀཱ་ར། བདག་གིར་བྱས་པ་དང། ཨ་བྷྱུ་པ་གམ། ཁས་བླངས་དང། བྲ་ཏི་ཤྲ་བ། སོ་སོར་མཉན་  
བྱ་དང། ས་མཱ་དཧི། ཏིང་ངེ་འཛིན་རྣམས་སོ། །མྱ་ངན་ལས་འདས་པའི་མིང་ལ། མུཀྟི། གྲོལ་བ་དང། ཀཻ་བ་ལྱ། མ་འདྲེས་པའམ་འབའ་ཞིག་པ་དང། ནིརྦཱ་ཎ་མྱ་ངན་ལས་འདས་པ་དང། ཤྲེ་ཡཿ་རབ་བསྔགས་དང། ནིཿ་ཤྲེ་ཡས་ངེས་ལེགས་དང། ཨ་མྲྀ་ཏ། འཆི་མེད་དམ་བདུད་རྩི་དང་  
མོཀྵ་ཐར་པ་དང། ཨ་པ་བརྒ། སྤངས་པ་འམ་བྱང་གྲོལ་ལོ། །དེ་ནས་ཁ་དོག་གི་སྐབས་སུ་དཀར་པོའི་མིང་ལ། ཤུཀླ། དཀར་པོ་དང། ཤུ་བཧྲ། དགེ་བྱེད་དང། ཤུ་ཙི། གཙང་བ་དང། ཤྭེ་ཏ། དཀར་གསལ་དང། བི་ཥ་ད། མདོག་དཀར་དང། ཤྱེ་ཏ། དངས་པ་དང། པཎྜར། དཀར་  
སྐྱ་སྟེ་པ་ཌི་འགྲོ་བ་ལ། ཨམྦ་ར་བཞིན་ཨ་རན་རྐྱེན་དང། གཞན་ལ་ཡང་ངོ་ཞེས་པས་རིང་པོའོ། །ཨ་བ་དཱ་ཏ་དཀར་པོ་དང། དཻཔ་དག་པ་ལ། ཀྟ་འོ། སི་ཏ། དཀར་པོ་སྟེ། ཥི་འཆིང་བ་ལ། ཀྟའོ། །གཽ་ར། དཀར་པོ་སྟེ། གུང་སྒྲ་ལ་རཀ་རྐྱེན་དང། ཨཻ་ཉིད་དོ། །བ་ལཀྵ་དང། དྷ་བ་ལ་དང་  
ཨརྫུ་རྣམས་ཀྱང་དཀར་པོའོ། །ཧ་རི་ཎ་དང། པཱཎྜ་ར་དང། པཱཎྜུ་ར་རྣམས་སྐྱ་སེར་དང། སེར་སྐྱ་དང། སྐྱ་བོ་རྣམས་སོ། །ཨི་ཥཏྤཎྜུ་ནི་ཅུང་ཟད་སྐྱ་བའོ། །དྷཱུ་ས་རའོ་ལ་ཁའོ། །ཚིགས་བཅད་ཕྱེད་ཀྱིས་ནག་པོའི་མིང་སྟེ། ཀྲྀཥྞ་ནག་པོ་དང། ནཱི་ལ་སྔོན་པོ་དང། ཨ་སི་ཏ་དཀར་མིན་དང་  
ཤྱཱམ་སྔོ་བསངས་དང། ཀཱ་ལ་་ རྩ་བའི་རྒྱ་དཔེ་གཉིས་སུ་ཀི་ལཱ་ཞེས་པ་མ་དག་པར་མངོན་ནོ།།  ནག་པོ་དང། ཀ་ལ་ལས་གྷཉའོ། །ཤྱཱམ་ལ། སྔོ་བསངས་འཛིན་ནོ། །མེ་ཙ་ཀ། ནག་ལྷང་ངོ། །པཱི་ཏ་དང། གོ་ར་ནི་སེར་པོ་དང། ཧ་རི་དྲ་བྷ་ནི་ཡུང་བའི་མདོག་གོ། །པ་ལཱ་ཤ་དང། ཧ་རི་ཏ་དང། ཧ་རིཏ་རྣམས་ནི་ལྗང་གུའི་  
  
༄༅། །མིང་ངོ། །རོ་ཧི་ཏ་དམར་པོ། །ལོ་ཧི་ཏ་ལེ་བརྒན། །རཀྟ་ཁྲག་མདོག་ཤོ་ཎ་དམར་བ། ཀོ་ཀ་ན་དཾ་ནི་ཨུཏྤ་ལ་དམར་པོའི་མདོག་གོ། །ཨ་རུ་ཎ་ནི་མི་གསལ་བའི་དམར་རྩ་འམ། སྐྱ་རེངས་མདོག་གོ། །པཱ་ཌ་ལ་ནི། དམར་སྐྱེ་སྟེ་དཀར་དམར་འདྲེས་པའི་མདོག་གོ། །ཤྱ་བཿ་ནི་  
སེར་ནག་དང། ཀ་པི་ཤ་ནི་གསེར་རོ། །དྷཱུ་མྲ་དང། དཧུ་མ་ལ། ཀྲྀཥྞ་ལོ་ཧི་ཏ་རྣམས་ནི་ནག་བོ་དང་དམར་པོ་འདྲེས་པའི་མིང་སྟེ། དམར་ནག་དང། དུད་ཁ་དང། མཆིན་ཁའོ། །ཚིགས་བཅད་ཕྱེད་ཀྱིས་དམར་སེར་ཏེ། ཀ་ཌ་ར་དམར་སེར་རོ། །ཀ་ས་ལ་ནི་ཏ་ཏྲ་ནཱི་ལ་པཱི་ཏཿ་ཀ་པི་ལཿ་ཞེས་ཏེ། དེ་ལ་  
ཀ་པི་ལ་ནི་སྔོ་སེར་རོ་ཞེས་སོ། །སིདྒ་དང། གི་ཧང་མདོག་གོ། །ཀ་དྲུ་དང་སིངྒ་ལ་ནི་གསེར་མདོག་གོ། །ཚིགས་བཅད་ཕྱེད་ཀྱིས་ཁ་དོག་སྣ་ཚོགས་པའི་མིང་སྟེ། ཙིཏྲ་ནི་བཀྲ་བ་འམ་སྣ་ཚོགས་པ་སྟེ། བྱ་ཁུ་བྱུག་གི་མགྲིན་པའི་མདོག་ལྟ་བུའོ། །ཀརྨཱིར་དང། ཀལྨཱ་ཁ་ནི་ཟལ་པོ་འམ་འདྲེས་  
མའོ༑ །ཤ་བ་ལ་ཁྲ་བོ་འམ་ཟལ་པོའོ། །ཀརླུ་ར་སྣ་ཚོགས་པའོ། །ཚིགས་བཅད་གཅིག་གིས་ཚིག་བཤད་དེ། འདིར་ཚངས་པ་དག་གི་ལྷག་པའི་ལྷར་འདོད་དེ་དེ་ལས་བྱུང་བས་བྲ་མཧི་ཏེ་ཚངས་བྱུང་ངོ། །འདི་བྷ་ར་ཏའི་འཇིག་རྟེན་དུ་བབས་པས་བྷཱ་ར་ཏི་ཞེས་དང། བྷཱ་ཥཱ་ནི་སྐད་དེ་སྨྲ་བར་བྱེད་  
པས་སོ། །གའིཿ་ཚིག་དང། བཱཀ་ངག་དང། བཱ་ཎཱི་བརྗོད་པ་དང། སཱ་ར་སྭ་ཏི་སྐད་དམ་དབྱངས་ཅན་ནམ་མཚོ་ལྡན་ཏེ། མཚོལ་བརྟེན་པ་ཉིད་ཀྱིས་ཡོད་པའི་ཕྱིར་ལྡན་པའི་རྐྱེན་གྱི་མཐའ་ཅན་ནོ། །འདི་སྔོན་ཚངས་པའི་འཇིག་རྟེན་ནས་ཚངས་པའི་མཚོ་ལ་བརྟེན་ནས་ཆུ་ཀླུང་གིས་གཟུགས་  
ཀྱིས་འཇིག་རྟེན་འདིར་བབས་སོ་ཞེས་གྲགས་སོ། །བྱཱ་ཧཱར། གཏམ་དང། ཨུཀྟི་ལོ་རྒྱུས་སམ་ཚིག་དང། ལ་པི་ཏཾ་སྨྲ་བ་དང། བྷཱ་ཥི་ཏཾ་བཤད་པ་དང། བ་ཙ་ནཾ་བརྗོད་པ་དང། བ་ཙ་ཚིག་གོ། །སྒྲ་རྗེས་སུ་བསྟན་པ་ལ་ལེགས་པར་སྦྱར་བ་མ་ཡིན་པའི་སྒྲ་རྣམས་ནི་ཨ་པ་ཤབྡ། སྒྲ་ཉམས་ཏེ་  
དེ་ཐམས་ཅད་སྒྲ་རྗེས་སུ་བསྟན་པའི་བསྟན་བཅོས་ལས་ཨ་པ་བཧྲཾ་ཤ་སྟེ་ཟུར་ཆག་ཅེས་བརྗོད་དོ། །སྙན་དངགས་ལས་ནི་བ་ལང་རྫི་ལ་སོགས་པའི་ཚིག་སྟེ་དེ་ཉིད་ཀྱི་ཕྱིར་འཇིག་རྟེན་གྱི་ཟུར་ཆག་གི་སྐད་ཅེས་རབ་ཏུ་གྲགས་སོ། །རང་བཞིན་དང་རྐྱེན་གྱི་སྒོ་ནས་དོན་རྗོད་པར་བྱེད་པའི་སྒྲ་ནི་ལེགས་  
  
ལེགས་པར་སྦྱར་བའི་བསྟན་བཅོས་ཀྱི་སྒྲ་ལ་བརྗོད་དོ། །དེ་ཡང་ཏིང་དང་སུབ་ཀྱི་མཐའ་ཅན་གྱི་ཚིག་དང་ཡང་དག་པར་འབྲེལ་པས་དོན་རྗོད་པར་བྱེད་པའོ། །རིག་བྱེད་ལ་མིང་གསུམ་སྟེ། ཤྲུ་ཏི་ཐོས་པ་དང། བེ་ཏ་རེག་བྱེད་དང། ཨམྦཱ་ཡ་མན་ག་སྟེ་གསུམ་མོ། །རྀ་ཀ་ཅེས་པ་ངེས་  
བརྗོད་དེ། རྀཙ་བསྟོད་པ་ལའོ། །ལྷ་རྣམས་ལ་སྟོད་པ་བྱེད་དོ་ཞེས་པས་ཀྭི་པ་རྐྱེན་དུ་བྱས་པའོ། །སཱ་མ་སྙན་ཚིག་དང། ཡ་ཛུཥཱི་མཆོད་སྦྱིན་ནོ། །ཤིཀྵ་ནི་བསླབ་པ་སྟེ། དེ་ལ་སོགས་པ་ཐོས་པ་ཞེས་པ་དེའི་ཡན་ལག་གོ། །དེ་ལྟར་ཡང། བསླབ་པ་ཆོ་ག་ལུང་སྟོན་དང། །ངེས་ཚིག་སྐར་དཔྱད་ཐོས་  
པ་དང། །སྡེབ་སྦྱོར་རྣམ་པར་སེམས་པ་སྟེ། །རིག་བྱེད་ཡན་ལག་དྲུག་ཏུ་བརྗོད། །ཅེས་ཏེ། དེ་ལ་བསླབ་པ་ནི། ཨ་ལ་སོགས་པའི་ཡི་གེ་རྣམས་ནི་གནས་དང་བྱེད་པ་དང་རྩོལ་བ་རྣམས་རྟོག་པར་བྱེད་པ་སྟེ། རྀ་ཊུ་ར་ཥ་སྤྱི་བོ་ལས་ཞེས་པ་ལ་སོགས་ལྟ་བུའོ། །ཀལྤ་སྟེ་ཆོ་ག་ནི་མཆོད་སྦྱིན་གྱི་  
བྱ་བ་གཏན་ལ་འབེབས་པར་བྱེད་པའོ། །བྱཱ་ཀ་ར་ཎ་སྟེ་ལུང་སྟོན་པ་ནི་སྒྲ་བྱེ་བྲག་ཏུ་རྟོགས་པར་བྱེད་པ་ལེགས་པའི་སྒྲ་འཆད་པར་བྱེད་པའོ། །ནི་རུཀྟཾ་སྟེ་ངེས་ཚིག་ནི། ཡི་གེ་ཨཱ་ག་མ་དང་ཡི་གེ་གོ་བཟློག་པ་ལ་སོགས་པའི་ངེས་པས་བཤད་པ་བྱེད་པའོ། །ཛྱོ་ཏི་ཥཾ་སྐར་དཔྱད་ཐོས་པ་ནི། གཟའ་རྩི་  
བར་བྱེད་པའི་བསྟན་བཅོས་སོ། །ཙྪནྡ་སྟེ་སྡེབ་སྦྱོར་ནི། ཚིགས་བཅད་ཀྱི་བསྟན་བཅོས་སོ། །ཨོཾ་ནི་པྲ་ཎ་བ་སྟེ་རབ་ཏུ་བསྔགས་པའི་དོན་ནོ། །ཨ་བ་སྐྱོང་བ་ལ། བྱོ་མ་ལ་སོགས་པའི་ཉིད་ཀྱི་ཕྱིར་མ་ནིན་རྐྱེན་དང། མཐའི་ཨ་ཙ་ལ་སོགས་པ་དབྱི་བ་དང། ཛྭ་ར་ཏྭ་ར་ཞེས་པས་ཨཱུཊ་དང། ཨ་ཏ་ཨེང་  
དུ་བྱས་པས་ཨོཾ་གྲུབ་སྟེ། རང་བཞིན་གྱིས་གྲངས་མེད་པའོ། །ཨི་ཏི་ཧཱ་ས་ནི་སྔོན་རབས་ཏེ། ཆེས་སྔ་བར་བྱུང་བའི་ཚུལ་བརྗོད་པ་བྱས་པ་དྲང་སྲོང་རྒྱས་པ་ལ་སོགས་པས་བྱས་པའི་བྷ་ར་ཏ་ལ་སོགས་པའི་གཞུང་ངོ། །པུ་ར་བྲྀཏྟཾ་ནི་སྔོན་བྱུང་སྟེ། སྔོན་གྱི་ཚུལ་བརྗོད་པའོ། །ཨུ་དཱཏྟ་ལ་སོགས་  
པ་གསུམ་ནི་དབྱངས་རྣམས་ཀྱི་སྟེ། ཨུ་དཱཏྟ་ནི་མཐོ་བས་བརྗོད་པའོ། །ཨ་ནུ་དཱཏྟ་ནི་དམའ་བས་བརྗོད་པའོ། །སྭ་རི་ཏ་ནི་ང་རོ་བར་མས་བརྗོད་པའོ། །པྲ་བནྡྷ་ནི་རབ་ཏུ་སྦྱར་བ་འམ་འབྲེལ་པ་དང། ཀལྤ་ནཱ་རྟོག་པ་དང། ཀ་ཐཱ་ནི་བརྗོད་པའམ་གཏམ་སྟེ། དེ་ཡང་མཚན་མས་མཚོན་པ་རྨད་དུ་བྱུང་བའི་དོན་  
  
༄༅། །ཅན་ནོ། །ཤ་ཟའི་སྐད་ཀྱི་རང་བཞིན་ཏེ། ཡུལ་ཆེན་པོའི་མི་དང་རྟ་དང་གླང་པོ་ལ་སོགས་པའི་སྤྱོད་པ་བཞིན་རྒྱ་ཆེ་བའི་གཏམ་ནི་འདིར་ཙམྦཱུ་ཞེས་བརྗོད་པར་བྱའོ། །པྲ་ཧེ་་ ཤོང་གབ་ཚིག་ཅེས་མེ་ལོང་དུ་ཡོད།  ལི་ཀཱ་ཤེས་དཀའ་བའི་དོན་ཅན་ཏེ། དེ་ཉིད་ལ་པྲ་བསླི་ཀཱ། བརྡས་སྟོན་པ་ཞེས་ཀྱང་བྱ་སྟེ། དཔེར་ན། གཉིད་ལོག་ན་  
མིག་མི་འཛུམས་པ་ཡོད་དེ། སྐྲའི་ཤུགས་འཕེལ་བས་་ ཀ་ཙེ་བེ་ག་ན་བརྡྷ་ཏེ།  སོ། །ཉ་གཉིད་ལག་པན་མིག་མི་འཛུམས་པར་བྱེད་དེ་ཆུ་ཀླུང་གི་ཤུགས་འཕེལ་བའོ། །རིག་བྱེད་ལ་སྨྲྀ་ཏི་སྟེ་དྲན་པ་ཞེས་བྱ་བ་ནི། དྲང་སྲོང་ཆེན་པོ་རྣམས་ཀྱི་དྲན་པས་སོ། །འཇིག་རྟེན་གྱི་བརྗོད་པའི་མིང་ལ། ཀམྦི་  
དནྟཱི་ཞེས་པ་ཅི་ཐོས་བརྗོད་བ་སྟེ། འཇིག་རྟེན་གྱི་བརྗོད་པ་བདེན་པ་དང་མི་བདེན་པ་གང་ཡང་རུང་བ་བརྗོད་པའོ། །ཛ་ན་ཤྲུ་ཏི་ནི་སྐྱེ་བོས་ཐོས་པའོ། །བརྡ་དང། པྲ་བྲྀཏྟི་ནི་གཏམ་ལོ་རྒྱུས་སོ། །བྲྀཏྟནྟ་ནི་བྱུང་བའི་མཐའ་དང། ཁ་སྐད་དོ། །ཨུ་དནྟ་ནི་བཀའ་མཆིད་དོ། །མིང་  
བཤད་པ་ལ། ཨཱ་ཧྭ་ཡ། བོད་པ་འམ་མིང་དང་ཨཱ་ཁྱ་ཞེས་བྱ་བ་དང། ཨངྐ་མཚན་དང། ཨ་བཧི་དྷཱ་ན་མངོན་བརྗོད་དང། ན་མ་དཧེ་ཡ་མིང་སྟེ། དཧེ་ཡ་ནི་མིང་གི་དེ་ཕན་གྱི་རྐྱེན་ནོ། །ནཱ་མ་ཡང་ཞེས་བྱ་བ་འམ། མིང་ངམ་མཚན་ནོ། །རྩོད་པའི་མིང་ལ། བི་བཱ་ད། རྣམ་པར་རྩོད་པ་འམ་འགྱེད་པའོ། །བྱ་བ་  
ཧཱ་རཐ་སྙད་དོ། །ཨུ་པ་ནྱ་ས་ཉེ་བར་དགོད་པ་སྟེ། ཨུ་པ་དང་ནི་སྔོན་མ་ཅན་གྱི་ཨ་ས་ཡོད་པ་ལ་འོ་ཞེས་པས་ཁམས་ལ་གྷཉའོ། །བཱདྨུ་ཁ་ནི་སྨྲ་བའི་སྒོའོ། །ཨུ་ད་ཧ་ར་ནི་དཔེར་བརྗོད་དམ། བརྗོད་པ་སྟེ་ཚིག་གམ་མིང་གི་རྣམ་གྲངས་རྣམས་གོ་སླ་བས་མ་བྲིས་སོ། །དབྱངས་བདུན་གྱི་མིང་ལ་  
རྒྱུད་ལས་བྱུང་བ་དང་མགྲིན་པ་ལས་བྱུང་བའི་སྒྲ་ནི་འཁོར་ཉན་ལ་སོགས་པའི་དབྱངས་བདུན་ཏེ། འཁོར་ཉན་ནི་གླང་པོ་ཆེའི་སྐད་ལྟ་བུའོ། །ཁྱུ་མཆོག་ནི་བ་ལང་གི་སྐད་ལྟ་བུའོ། །དྲི་འཛིན་སྐྱེས་ནི་རའི་སྐད་ལྟ་བུའོ། །དྲུག་སྐྱེས་ནི་རྨ་བྱའི་སྐད་ལྟ་བུའོ། །བར་མ་ནི་ཁྲུང་ཁྲུང་གི་སྐད་ལྟ་བུའོ།།  
བློ་གསལ་ནི་རྟའི་སྐད་ལྟ་བུའོ། །ལྔ་པ་ནི་ཁུ་བྱུག་གི་སྐད་ལྟ་བུའོ། །དེ་ལྟར་ཡང། ཐུབ་པ་མིས་བྱིན་བུས་བཤད་པ། །དྲུག་སྐྱེས་རྨ་བྱའི་སྒྲ་ལྟར་སྒྲོགས། །ཁྱུ་མཆོག་བ་ལང་སྐད་ཀྱིས་རྩོམ། །དྲི་འཛིན་སྐྱེས་ནི་ར་ཡི་སྐད། །བར་མ་ཁྲུང་ཁྲུང་སྒྲ་སྒྲོགས་བཞིན། །ལྔ་པ་མེ་ཏོག་རྒྱས་དུས་སུ།།  
  
།བློ་གསལ་རྟ་སྐད་ལྟ་བུར་མཚེར། །འཁོར་ཉན་གླང་པོ་སྒྲོགས་པ་བཞིན། །ཞེས་འབྱུང་ངོ།  །སྔོན་གྱི་གཙུག་ལག་ལས། རྩེད་མོ་རཱོམ་པར་བླང་བ་ནི། ལྔ་པ་དང་ནི་བར་མའི་དབྱངས། །དཔའ་འོ་དྲག་པོ་ངོ་མཚར་དུ། །དྲུག་སྐྱེས་ཁྱུ་མཆོག་དེ་བཞིན་ནོ། །ས་འཛིན་པ་དང་འཁོར་ཉན་དབྱངས། །སྙིང་རྗེའི་རོ་ལ་  
བླང་བར་བྱ། །འཐབ་མོ་འཇིགས་དང་བཅས་པ་ལ། །བློ་གསལ་དབྱངས་ནི་བླང་བར་བྱ། །ཞེས་འབྱུང་ཞིང། དེ་དག་གི་དོན་ཡང། དེ་བཞིན་གཤེགས་པས་སྔོན་བཅུན་མོའི་ཚོགས་དང་རྩེ་ཞིང་རོལ་བ་དང་རློམ་སེམས་པའི་ཚུལ་དུ་བསྟན་པ་དེ་དང་མཐུན་པར་ལྔ་པ་དང་བར་མའི་གླུ་དག་བླངས་ལ། གཞན་ཡང་དེས་དྲག་པོའི་གཟུགས་སུ་བསྟན་ཅིང་བདུད་ཚར་གཅོད་པ་  
ལ་སོགས་པ་ངོ་མཚར་གྱི་ཁྱད་པར་བསྟན་པ་དེ་དང་མཐུན་པར་དྲུག་སྐྱེས་དང་ཁྱུ་མཆོག་གོ། །དེ་ཉིད་སྙིང་རྗེའི་རོ་དང་ལྡན་པས་དེ་དང་མཐུན་པར་ས་འཛིན་པ་དང་འཁོར་ཉན་གྱི་གླུ་དག་བླང་ངོ། །དེ་འཛིན་པའི་རྩོད་པའི་འཁོར་ལོ་ཤོམས་པ་ལྟ་བུར་བསྟན་ཏེ་དེ་དང་མཐུན་བར་བློ་གསལ་ཞེས་བྱ་བའི་གླུ་བླངས་ཞེས་པའོ། །དེ་ལ་སོགས་པ་གླུའི་དབྱངས་མང་པོ་དྲང་སྲོང་བྷ་  
ར་ཏ་དང་བི་ཤ་ཁི་ལའི་གཞུང་ལས་བརྟག་པར་བྱའོ། །གཞན་ཡང། དབྱངས་བདུན་རྣམས་དང་གྲོང་གསུམ་དང། །རྒྱལ་བ་ཉི་ཤུ་རྩ་གཅིག་དང། །ཏན་བཞི་བཅུ་དགུ་རྣམས་ཏེ། །དབྱངས་ཀྱི་དཀྱིལ་འཁོར་དེ་ཙམ་མོ། །ཞེས་པ་སྟེ། གླུའི་མཐའ་ན། ཛ་ཡ་ཏི་དང། ཏ་ན་ལ་སོགས་པའི་ཚིག་དེ་རྣམས་ཡོད་པའོ་ཞེས་ལངྐར་གཤེགས་པའི་མདོའི་གླེང་གཞིར་  
སྲིན་པོའི་བདག་པོ་འབོད་སྒྲོགས་ཀྱི་པི་ཝང་གི་སྒྲ་དང་བཅས་པའི་དྲུག་སྐྱེས་པ་སོགས་པའི་དབྱངས་ཀྱིས་དེ་བཞིན་གཤེགས་པ་ལ་གསོལ་བ་བཏབ་པའི་འགྲེལ་པར་སློབ་དཔོན་ཡེ་ཤེས་རྡོ་རྗེའི་བགོད་པ་ཉིད་འདི་གསལ་བྱེད་དུ་བྲིས་པའོ། །དེ་ལ་ནི་ཥཱ་ད་ནི།  འཁོར་ཉན་ཏེ་གང་གི་ཕྱིར་དབྱངས་འདིས་ངེས་པར་དང་བར་བྱེད་པས་སོ། །རྀ་ཥ་བྷ་ཁྱུ་  
མཆོག་སྟེ། འགྲོ་བར་བྱེད་པ་སེམས་རབ་ཏུ་འཇུག་པས་རྀ་ཥི་འགྲོ་བ་ལ་ཨ་བྷ་ཙ་རྐྱེན་ནོ། །གནྡྷ་ར་ནི་དྲི་འཛིན་སྐྱེས་ཏེ། དབྱངས་ཀྱི་བར་དུ་དྲིའི་ཤས་འཛིན་པར་བྱེད་པས་སོ། །གཞན་ལ་ཡང་ངོ་ཞེས་པས་རིང་པོའོ། །གནྡྷ་རཱ་ཞེས་བྱ་བ་ནི། ལྗོངས་ཀྱི་སྐྱེ་བོའི་གླུའོ། །ཥཌཛ་ནི་དྲུག་སྐྱེས་ཏེ། གང་གི་ཕྱིར་སྣ་དང་  
མགྲིན་པ་དང་བྲང་དང་རྐན་དང་ལྕེ་དང་སོ་སྟེ་དྲུག་པོ་འདི་རྣམས་ལ་ཡང་དག་པར་བརྟེན་ཏེ་སྐྱེས་པས་སོ། །མ་དྷྱ་མ་ནི་བར་མ་སྟེ། གནས་ཀྱི་དབུས་ནས་ཁྱད་པར་དུ་བྱུང་བས་སོ། །དཧཻ་བ་ཏ་ནི་བློ་གསལ་ཏེ། བློ་དང་ལྡན་པ་རྣམས་ཀྱིས་བླང་བར་བྱ་བས་ན། དཧི་མ་ཏ་ལ། ལྷག་མ་ལས་ཨཎ་དང། མིང་ལའོ་ཞེས་པས་  
  
༄༅། །ཝ་ཉིད་དོ། །པཉྩ་མ་ནི་ལྔ་པ་སྟེ། ལྔ་རྣམས་ཀྱི་རྫོགས་པར་གྱུར་པས་སོ། །ཀ་ལ་དང། དཧྭ་ནི་ནི་མི་གསལ་བའི་སྙན་པའོ། །ཀ་ཀ་ལི་ནི་སྒྲ་ཆ་ཕྲ་བའོ། །རོལ་མོའི་མིང་ལ། ཏཱ་པ་ནི་ཕེག་རྡོག་པ་འམ་ཆ་ལང་ངོ། །བི་ཎ་བི་ཝང་དང། བལླ་ཀཱི་པི་ཝང་རྒྱུད་གསུམ་པའོ། །རྒྱུད་རྒྱས་པའི་  
པི་ཝང་ནི་མི་འམ་ཅི་ལ་སོགས་པའི་སིལ་སྙན་ནོ། །ཁ་པགས་པས་གཡོགས་པ་ནི། རྔ་པ་ཊ་ཧ་དང། མུར་ཛ་སྟེ་རྫ་རྔ་ཆེན་པོ་ལ་སོགས་པའོ། །བཾ་ཤ་ནི་གླིང་བུ་དང། ཤཾ་ཁ་ནི་དུང་དང། དེ་དག་ནི་ཤུ་ཥི་ར་སྟེ་སྦུབས་ཀྱི་སྒྲ་ཅན་ནོ། །ཀཱཾ་སྱ་ནི་འཁར་རྔའོ། །སོགས་པའི་སྒྲས་གྷཎྜ་སྟེ་དྲིལ་བུ་དང། ནཱུ་པུ་ར་  
རྐང་གདུབ་ལ་སོགས་པའི་སྒྲའོ། །མྲྀ་ཏཾ་ག་རྫ་རྔའམ་རྔ་ཟླུམ་མོ། །ཌྷཀྐ་དང། བཧེ་རཱི། རྔ་ཆེན་དང། ཨཱ་ན་ཀ་དང། དུནྡུ་བཧི་རྔ་བོ་ཆེ་དང། ཌ་མ་རུ་དང། ཅང་ཏེའུ་དང། ཌིཎྜི་མ་འདོར་འཕེན་དང། མཌྜུ་ཅང་ཏེའུ་ཆེན་པོ་དང། ཛྷརྫྷ་ར་ནི་རྫ་རྔ་ཁ་གཅིག་པ་དང། མརྡ་ལ་གླུ་རྔ་དང། པ་ཎ་བ་འཁར་རྔ་དང་  
སཱ་མྱ་ནི་འཁར་ཁྲོལ་ལོ། །དེ་ལ་མྲྀཏྟི་ཀཱངྒ་དང། མྲྀ་དངྒཱ་དང། མུ་ར་ཛ་རྣམ་གྲངས་སོ། །མུར་ལས་སྐྱེས་པས་མུར་ཛའོ། །ཨངྒི་དང། ཨཱལྒྱིང་དང། ཨཱུརྡྷ་ཀ་གསུམ་ནི་མུ་ར་ཛའི་དབྱེ་བ་སྟེ། དེ་ཡང་ཨངྐཱི་ནི་ཧ་རཱི་ཏ་ཀི་ཨ་རུ་རའི་དབྱིབས་ལྟ་བུའོ། །ཨཱ་ལངྒྱི་ནི། གོ་པུཙྪ་སྟེ་བ་ལང་གི་མཇུག་མའི་དབྱིབས་  
ལྟ་བུའོ། །ཨཱརྡྷི་ཀཱ་དང། ཨུརྡྷི་སྠི་ཏ་དང། ཨུརྡྷནྡ་མ་ཞེས་པ་རྣམ་གྲངས་ཏེ། སྟེང་གི་ཁས་སྒྲོགས་པ་གྱེན་དུ་འགྲོ་བས་ན་ཨཱུརྡྷ་སྟེ་རླུང་གྱེན་དུ་བསྐྱོད་པས་སྒྲ་འབྱུང་བའོ། །ཡོ་གི་ཀཱ་པཱ་ལི་ཀཱ་དི་བཱ་དྱ་ཌ་མ་རུཿ་ཞེས་པ་ནི་རྣལ་འབྱོར་མ་སྐྱོང་བར་བྱེད་པ་ལ་སོགས་པའི་རོལ་མོ་ཌ་མ་རུ་ཞེས་བྱ་སྟེ། ཌ་མ་རཽ་ཏི་  
ཉིད་ཤཾ་ཀུ་ལ་སོགས་པའི་ངེས་པའི་ཚིག་གིས་ཌ་མ་རུ་སྟེ་ཅང་ཏེའུ། །པ་ཨེ་བ་བི་བུ་ལ་མཌྜུ། ཞེས་པ་ནི་དེ་ཉིད་རྒྱ་ཆེན་པོ་ལ་མཌྜུ་ཞེས་བྱའོ། །མཌྜུ་ཀ་དང་མརྡྷ་ལ་མཚུངས་སོ་ཞེས་སློབ་དཔོན་ར་བྷ་སའོ། །ཌིཎྞི་མ་ནི་འདོར་ཞིང་འཕེན་པ་ཞེས་ཏེ། ཌཎྜི་མ་དང་ཌེངྒུ་རི་ཞེས་བྱའོ། ཛྷརྫྷ་ར་ཎི་སྒྲའི་ཁྱད་པར་ཡོངས་  
སུ་འགྱུར་བར་བྱེད་པ་རྫ་རྔ་ཁ་གཅིག་པ་སྟེ། ཀ་ར་ཌ་ཀ་ཞེས་ཀྱང་བྱའོ། །གཞན་ཡང་ཏྲིཎ་དང། ཙ་པེ་ཊ་དང། གོ་མུ་ཁ་དང། ཧུ་ཌུཀྐཱ་ལ་སོགས་པ་རོལ་མོའི་དབྱེ་བའོ། །དེ་ནས་གར་གྱི་ཉམས་ཀྱི་མིང་སྟེ། སྒེག་པ་ལ་སོགས་པ་གར་གྱི་ཉམས་བརྒྱད་ནི་གར་གྱི་རོ་སྟེ་མྱང་བར་བྱ་བ་ཡིན་པས་སོ། །དཔེར་ན་  
  
།དེ་བཞིན་དུ་ཚུལ་སྣ་ཚོགས་པས་གསལ་བར་བྱས་པ་དང་ལྡན་པ་མཐོང་ཞིང་མྱོང་བ་ལས་ཡིད་དགའ་བ་སྐྱེ་བའོ། །དེ་ལ་དགའ་བ་ཞེས་བྱ་བ་ནི་རབ་ཏུ་དགའ་བའི་བདག་ཉིད་ཀྱི་དངོས་  
པོ་སྟེ། གང་ཉེ་བར་བསགས་པ་ལས་བདག་ཉིད་ཀྱི་ཡིད་ལ་རྣམ་པར་འགྱུར་བའི་ཁྱད་པར་མཆོག་གི་རང་བཞིན་ནི་ཤྲྀཾ་གཱ་ར་སྒེག་པ་ཞེས་པའི་རོ་སྟེ། དེ་ལྟར་ཡང། སྐྱེས་པ་བུད་མེད་ཕྲད་པ་ལས། །སོ་སོར་དགའ་བ་འབྱུང་འགྱུར་བ། །དེ་ནི་སྒེག་པ་ཞེས་བྱར་བཤད། །དགའ་བའི་རྩེད་མོ་སོགས་ཀྱི་རྒྱུ། །  
ཞེས་སོ། །དེ་ཡང་རྣམ་པ་གཉིས་ཏེ། མཆོག་གི་རང་བཞིན་མང་པོ་ཅན། །དེ་ནི་སྐྱེས་པ་བུད་མེད་རྒྱུ། །ལོངས་སྤྱོད་དང་ནི་ལྟད་མོ་སྟེ། །སྒེག་པ་རྣམ་པ་གཉིས་སུ་འདོད། །ཅེས་བྱ་སྟེ། དེ་ལ་རྫིང་བུ་དང། ཁང་བཟངས་མཆོག་དང། སྐྱེད་མོས་ཚལ་དང། ཕྲེང་བ་དང། ཙནྡན་དང། བུད་མེད་ལ་སོགས་  
པ་གཞན་ལ་རྩེ་ཞིང་རོལ་བའི་བདག་ཉིད་ནི་ལོངས་སྤྱོད་ཀྱི་འབྱོར་བའོ། །ལྟད་མོ་ནི། མཐོང་ན་དགའ་བའི་འབྱོར་པ་སྟེ། །ཉམས་སྐྱེད་པར་བྱེད་པས་འབྱོར་པའོ། །ཇི་སྐད་དུ། འདི་ལས་ཉམས་ནི་སྐྱེ་འགྱུར་བ། །དེ་ནི་འབྱོར་བ་རབ་ཏུ་བཤད། །དེ་ལས་བདེ་བ་མྱོང་བར་འགྱུར། །དེ་ནི་མཁས་པས་  
རྣམ་པར་བསྒྲུབ། །ཅེས་སོ། །སྤྲོ་བའི་བདག་ཉིད་ནི་བའི་ར་དཔའ་བོ་སྟེ། དེ་ནི་འབྱོར་པ་དང་དུལ་བ་དང་དཀའ་ཐུབ་ཀྱི་སྟོབས་དང་རྣམ་པར་གནོན་པའོ། །དེ་ཡང་རྣམ་པ་གསུམ་སྟེ། སྦྱིན་པ་ལ་དཔའ་བ་དང། ཆོས་ལ་དཔའ་བ་དང་གཡུལ་ལས་དཔའ་བ་རྣམས་སོ། །མྱ་ངན་ཉེ་བར་སྡུད་པའི་བདག་ཉིད་  
ནི་ཀ་རུ་ཎ་སྙིང་རྗེ་སྟེ། འདོད་པ་དང་ནོར་ཉམས་པ་དང། སྡིག་པ་དང་བསད་པ་དང་བཅིང་བ་དང་བརྡེག་པ་དང་སྦྱོ་བ་དང་ཉོན་མོངས་པས་ཉེ་བར་གདུངས་པ་སོགས་ཀྱིས་བསྐྱེད་པ་ནི་སྙིང་རྗེའི་ཉམས་སོ། །ངོ་མཚར་བ་ཉེ་བར་སྡུད་པའི་བདག་ཉིད་ནི་ཨདྦྷུ་ཏ་རྨད་དུ་བྱུང་བའམ་རྔམ་པ་སྟེ། ཁང་བཟང་དང་སྐྱེད་  
མོས་ཚལ་དང་བྲག་རི་ལ་སོགས་པར་སོང་སྟེ་བཟང་པོ་མཐོང་བ་དང། འདུན་པ་དང་གཞལ་མེད་ཁང་དང་སྒྱུ་མ་དང་མིག་འཕྲུལ་དང་བཟོ་ལ་སོགས་པ་མཐོང་བ་སྟེ། དེ་ནི་སྙིང་ལ་འདོད་པའི་འབྱོར་པ་ཐོབ་པ་ལས་བྱུང་བའོ། དགོད་པ་ཉེ་བར་སྡུད་པའི་བདག་ཉིད་ནི་ཧཱ་སྱ་དགོད་པ་སྟེ། ཨ་ཡིག་ལ་སོགས་པ་སྦེད་  
  
༄༅། །པ་དང་རྣམ་འགྱུར་དང་བཅས་པ་དང་ཡོལ་བ་དང་མ་བཅིངས་པ་མཐོང་བ་ལ་སོགས་པའོ། །འཇིགས་པ་ཉེ་བར་སྡུད་པའི་བདག་ཉིད་ནི་བྷཱ་ཡཱ་ན་ཀ་འཇིགས་རུང་སྟེ། འཇིགས་བྱེད་ཆེན་པོ་དང། སྲིན་པོ་འབོད་སྒྲོགས་དང། ཡི་དགས་ལ་སོགས་པ་མཐོང་བ་དང་  
ཁྱིམ་དང་མདུན་ཁང་སྟོང་པ་དང་དགོན་པ་དང་གསོད་པ་དང་འཆིང་བ་ལྟ་བ་དང་སྐྲག་པ་དང་ངལ་བ་དང་སྐྱོ་བ་ན་ཅེ་སྦྱང་དང་འུག་པ་ལ་སོགས་པའི་སྒྲ་ཐོས་པ་རྣམས་སོ། །སྨད་པའི་བདག་ཉིད་ནི་བའི་བྷཏྶ་མི་སྡུག་པ་སྟེ། མི་སྡུག་པ་དང། རུལ་བའི་ཤ་ལ་སོགས་པ་མཐོང་བ་དང་ཐོས་པ་དང་གྲགས་པ་  
རྣམས་སོ། །ཁྲོ་བ་ཉེ་བར་སྡུད་པའི་བདག་ཉིད་ནི། རཽ་དྲ་དྲག་ཤུལ་ཏེ། ལུས་དང་ངག་གི་སྤྱོད་པ་དྲག་ཤུལ་གྱི་ལས་བྱ་བའི་བདག་ཉིད་ལས་སྐྱེས་པ་གཡུལ་ངོར་འཇུག་པའི་རྒྱུའོ། །དེ་རྣམས་ནི་ཉམས་བརྒྱད་དོ། །རིན་ཆེན་མཛོད་ལས་ནི། སྒེག་པ་དཔའ་བ་མི་སྡུག་པ། །དྲག་ཤུལ་དགོད་  
དང་འཇིགས་སུ་རུང། །སྙིང་རྗེ་རྔམ་དང་ཞི་བ་སྟེ། །འདི་རྣམས་གར་གྱི་ཉམས་དགུའོ། །ཞེས་གསུངས་ན། འདིར་དགུ་པ་ཞི་པའི་ཉམས་ཅིའི་ཕྱིར་མ་བཤད་ཅེ་ན་བརྗོད་པར་བྱ་སྟེ། ཞི་བའི་ཉམས་ནི་སྒེག་པའི་ཉམས་ཀྱི་རྗེས་སུ་འཇུག་སྟེ། ཆོས་འདོད་པ་ཉིད་ཀྱི་སྒེག་པ་རྣམ་པ་གསུམ་སྟེ་  
དེ་ལ་དང་པོ་ནི་དཀའ་ཐུབ་དང་བརྟུལ་ཞུགས་ལ་སོགས་པ་བདག་ཉིད་ལ་ཕན་པའི་རྒྱུར་བྱེད་པ་ཉིད་ཀྱིས་སོ། །སློབ་དཔོན་ར་བྷ་ས་ནི། སྒེག་པ་དཔའ་བ་མི་སྡུག་པ། །དགོད་དང་དྲག་ཤུལ་འཇིགས་སུ་རུང། །སྙིང་རྗེ་རྔམ་དང་ཞི་བ་དང། །མཉན་གཤིན་པ་སྟེ་ཉམས་བཅུའོ། །ཞེས་ཟེར་རོ། །  
གཞན་དག་ནི་ཉམས་བརྒྱད་པོ་བཞིར་བསྡུས་ཏེ་ཉམས་བཞིའོ་ཞེས་ཟེར་རོ། །སྒེག་པ་ལ་སོགས་པའི་རྣམ་གྲངས་བརྗོད་པ། ཤུ་ཙི་གཙང་བསྟེ་འབའ་ཞིག་པའོ། །ཨུཛྫ་ལ་ནི་འབར་བ་སྟེ་ལྟན་སྡུག་པའོ། །དེ་དག་སྒེག་པའི་བྱ་བའི་བདག་ཉིད་བརྗོད་པའོ། །དེ་སྐད་དུ་སློབ་དཔོན་བྱཱ་ཌིས་  
གཙང་དང་འབར་བ་སྒེག་པ་སྟེ། །དགའ་བ་སྤྲོ་བ་འཕེལ་བ་ཡིན། །ཞེས་ཏེ། སྦྱིན་པ་དང་ཆོས་དང་གཡུལ་གྱི་འཐབ་མོ་ལ་སྤྲོ་བར་བྱེད་པ་ནི་དཔའ་བའི་ཉམས་སོ། །ཀཱ་རུ་ཎྱ་དང་ཀ་རུ་ཎ་སྙིང་རྗེ་སྟེ། སྔ་མ་ནི་གྷྱཎའི་རྐྱེན་ཅན་ནོ། །གྷྲྀ་ཎཱ་བརྩེ་བ་གྷྲྀ་འཁྲུད་པ་ལའོ། །རསྣ་ལ་སོགས་པ་རྣམས་སོ་ཞེས་པས་  
  
།ཀྲྀ་པཱ་དང། ད་ཡཱ་དང། ཨ་ནུ་ཀམྦ་རྣམས་ཀྱང་བརྩེ་བའོ། །ཨུ་ནུ་ཀྲོ་ཤ་རྗེས་སུ་བརྩེ་བའོ། །དེ་ནས་ཧ་ས་དང། ཧཱ་ས་དང། ཧཱ་སྱ་གསུམ་བཞད་གད་ཀྱི་མིང་སྟེ། དགོད་དང་བཞད་གད་དང་གད་མོ་ཞེས་བྱའོ། །བི་བྷཏྶ་དང། བི་ཀྲྀ་ཏ་རྣམ་འགྱུར་དང་མི་སྡུག་པའོ། །བིསྨ་ཡང་ངོ་མཚར་རོ། །  
ཨདྦྷཱུ་ཏ་རྨད་དུ་བྱུང་ངོ། །ཨཤྩརྱ་མཚར་ཆེའོ། །ཙི་ཏྲཾ་ཕུལ་བྱུང་ངོ། །བཧཻ་ར་བཾ་འཇིགས་བྱེད་དང། དཱ་རུ་ཎཾ་མི་བཟད་པ་དང། བྷཱི་ཥ་ཎཾ་འཇིགས་པར་བྱེད་པ་དང། བྷཱི་མ་དང་བྷིཥྨ་འཇིགས་པ་དང། གྷོ་རཾ་དྲག་པོའམ་སྐྲག་བྱེད་དང། བྷ་ཡ་ན་ཀཾ་འཇིགས་རུང་དང། བྷ་ཡངྐ་ར་དང། པྲ་ཏི་བྷ་ཡཾ། འཇིགས་བྱེད་  
དང། སོ་སོར་འཇིགས་སོ། །དེ་ནས་བསམ་པའི་མིང་ལ། ཨིཙྪ་དང། ཀཾ་ཀྵཱཾ་དང། སྤྲྀ་ཧཱ་དང། ཏྲྀ་ཊ་དང། བཱཉྪཱ་དང། ལིསྶཱ་རྣམས་ནི་འདོད་པའམ་བསམས་པའི་མིང་གི་རྣམ་གྲངས་ཏེ། རེ་བ་དང་འདོད་པ་དང་བསམ་པ་སོགས་ཅི་རིགས་པའོ། །མ་ནོ་ར་ཐ་ནི་ཡིད་ཀྱི་ཤིང་རྟ་སྟེ་བསམ་པའོ། །ཀཱ་མ་  
འདོད་པ་དང། ཨ་བཧི་ལཱ་ཥ་མངོན་འདོད་དང། ཏརྵ་འདོད་པ་དང། མ་ཧཱན་ལཱ་ལས་འདོད་ཆེན་པོ། །གཉིད་ཀྱི་མིང་ལ། ནི་དཱ་གཉིད་དང། ཤ་ཡ་ན་ཉལ་བ་དང། སཱ་པ་དང་སཔྣ་གཉིད་ལོག་པའམ་རྨི་ལམ་དང། སམྦ་ས། ལེགས་ཕབ་ཅེས་བྱའོ། །དགའ་སྟོན་གྱི་མིང་ལ། ཨུདྡྷརྵ། ཉེ་བར་  
དགའ་བ་སྟེ། ཨུཏ་ལས་ཧརྵའི་ཧ་ཡིག་དྷ་རུ་བསྒྱུར་བའོ། །མ་ཧ་མཆོད་པའམ་དུས་སྟོན་དང། ཨུདྡྷ་བ། ལྟད་མོ་སྟེ། ཨུཏ་ལས་ཧ་དྷ་རུ་བསྒྱུར་བའོ། །ཨུཏྶ་པ་དགའ་སྟོན་ནོ། །རབ་འབྱོར་ཟླ་བས་མཛད་པའི་འཆི་བ་མེད་པའི་མཇོད་ཀྱི་རྒྱ་ཆེར་འགྲེལ་བ་འདོད་པ་འཇོ་བ་ལས་མཐོ་རིས་ཀྱི་  
སྡེ་ཚན་རྫོགས་སོ།། །།དེ་ནས་ས་འོག་གི་སྡེ་ཚན་ལས། ཐོག་མར་ས་འོག་ལ་མིང་ལྔ་སྟེ། ཨ་དཧྭ་བཧུ་བ་ནས་འོག་གོ། །པཱ་ཏཱ་ལ་ནི་རྐང་འོག་གམ་ས་འོག་སྟེ། པ་ཏི་ཙཎྜི་དག་ལ་ཨཱ་ལཉའོ་ཞེས་པས། པ་ཏ་ལ་ཨཱ་ལཉའི་རྐྱེན་བྱས་པའོ། །བ་ལི་པདྨ་ཞེས་པ་ལ་བ་ལི་ནི་སྟོབས་ལྡན་  
ཏེ་ལྷ་མ་ཡིན་གྱི་དབང་པོའོ། །པདྨ་ནི་གནས་ཏེ་སྟོབས་ལྡན་གནས་སམ་ལྷ་མིན་གནས་སོ། །ར་སཱ་ཏཱ་ལ་ནི་བཅུད་འོག་གོ། །ནཱ་ག་ལོ་ཀ་ནི་ཀླུའི་འཇིག་རྟེན་ནོ། །དེ་ནས་ཤུ་ཥའི་མཐར་ཐུག་པས་བུ་ག་ཙམ་གྱི་མིང་སྟེ། དེ་ལས་ཀུ་ཧ་ར་བུ་གའོ། །བི་བ་ར་ནི་གློག་གོ། །ཤུ་ཥི་རཾ་ནི་སྐར་ཁུང་ངོ། །བི་ལམ་  
  
༄༅། །ནི་ཁུང་བུའོ། །ཙྪི་ཏྲཾ་ནི་བུ་གུའོ། །ནིརྦྱ་ཐ་ནཾ་འཇིགས་པའི་བུ་གའོ། །རོ་ཀཾ་ནི་བད་མིག་གོ། །རནྡྷྲཾ་ནི་བུ་གའམ་སྦུབས་སོ། །ཤྭ་བཧྲཾ་ནི་གསལ་མཐོངས་སོ། །བ་པཱ་རླུང་འབྱུང་བའི་བུ་གའོ། །ཤུ་ཥི་ནི་བུ་གའོ། །གཉིས་པོ་འདི་སའི་བུ་ག་བརྗོད་པའོ། །གརྟ་ནི་མཐོང་བའོ། །དེ་ནས་མུན་  
པའི་མིང་ལ། ཨནྡྦྷ་ཀཱ་ར་མུན་པའོ། །དྷཱནྟཾ་ལྡོངས་པའོ། །ཏ་མི་སྲཾ་སྣང་མེད་དོ། །ཏི་མི་རཾ་རབ་རིབ་པོ། །ཏ་མཿ་སྨག་རུམ་མོ། །དྷཱནྟེ་མུན་འཁྲིགས་སོ། །གྷ་ཊ་ཤིན་ཏུ་སྟུག་པོའོ། །ཨནྡྷ་ཏ་མ་སཾ་དང། ཨ་བ་ཏ་མ་སཾ་ཡང་མུན་པའོ། །དེ་ནས་ཀླུའི་མིང་ལ། ནཱ་ག་ནི་ཀླུ་སྟེ་རི་གནས་ཞེས་བྱའོ། །ཀཱ་དྲ་  
བེ་ཡ་ནི་ཀ་དྲུའི་བུ་ཞེས་བྱ་སྟེ། དྲང་སྲོང་འོད་སྲུངས་ཀྱི་ཆུང་མ་ཀ་དྲུ་ཞེས་བྱ་བ་ལས་སྐྱེས་པས་ཀ་དྲུལ་བུ་བརྒྱུད་ཀྱི་རྐྱེན་ཨེ་ཡཎ་སྦྱར་བའོ། །ཀླུ་དེ་རྣམས་ཀྱི་དབང་ཕྱུག་ནི་ཤེ་ཥ་སྟེ་ལྷག་མ་ཅན་ཞེས་པ་དང་ཨ་ནནྟ་མཐའ་ཡས་ཞེས་པ་དང། བཱ་སུ་ཀི་སྟེ་ནོར་རྒྱས་ཀྱི་བུ་ཞེས་བྱ་བ་རྣམས་ཏེ། སརྦ་རཱ་ཛ་  
སྦྲུལ་རྒྱལ་ཞེས་ཀྱང་བྱའོ། །དེ་ནས་སྦྲུལ་ཙམ་གྱི་མིང་ལ། གོ་ནཱ་ས་སྟེ་བ་ཡང་སྣ་དང། ཏི་ལིཙྪ་དོར་གནས་དང། ཨ་ཛ་ག་ར་ཤ་ཡུ་ཉལ་བྱེད་དང། བཱ་ཧ་ས་རླུང་ཟས་དང། ཨ་ལ་གརྡྷ་མྱུར་འགྲོ་དང། ཛ་ལ་བྱ་ལ་ཆུ་སྦྲུལ་དང། རཱ་ཛི་ལ་གྲལ་རིས་ཅན་ཏེ། རྒྱབ་ལ་ཕྲེང་བའི་རི་མོ་ཡོད་པ་དང། མ་ལུ་  
དྷཱ་ན་ཁྲི་ཅན་དང། མུཀྟ་ཀཉྩུ་ཀལྤགྶ་པ་འགྲོལ་བ་དང། སརྤྶ། ས་ལ་འཕྱེ་དང། པྲྀ་དཱ་ཀུ་ས་ལ་འཁྱོག་དང། བཧུ་ཛག་ལག་འགྲོ་དང། བཧུ་ཛངྒ་དང། བཧུ་ཛཾ་ག་མ་ཡང་དེ་ཉིད་དང། ཨ་ཧི་མྱུར་འགྲོ་དང། ཨ་ཤཱི་བི་ཥ་མཆེ་བའི་དུག་ཅན་དང། ཙཀྲི་འཁོར་ལོ་ཅན་དང། བྱཱ་ཌ་འཁྱོག་  
འགྲོ་དང། ས་རཱི་སྲི་བ་འཁྱོག་པོར་འཕྱེ་བ་དང། ཀུཎྜ་ལི་འཁྱིལ་པ་སྟེ་འདིའི་ལུས་རྣ་རྒྱན་བཞིན་དུ་འཁྱིལ་བས་འདུག་པའོ། །གཱུཌྜྷ་པཱ་ད་ནི་རྐང་སྦས་ཏེ། འདིའི་རྐང་པ་རྣམས་སྤས་པས་མི་མངོན་པའི་ཕྱིར་རོ། །ལུང་ལས། རྐང་པ་རྣམས་ཀྱང་ཤེས་བྱ་སྟེ། །ཉིས་བརྒྱ་དང་ནི་ཉི་ཤུ་  
གཉིས། །ཞེས་འདིའི་རྐང་པ་ཉིད་ཀྱི་གྲངས་འབྱུང་ངོ། །ཙཀྵུ་ཤྲ་བཱ་མིག་གིས་ཐོས་ཞེས་བྱའོ། །ཀཱ་ཀོ་དར། ལྟོ་འཕྱེའོ། །ཕ་ཎི་ནི་གདེངས་ཅན་ནོ། །དརྦཱི་ཀ་ར་གཟར་བུ་མགོ་སྟེ། ཇི་སྐད་དུ། གདེངས་ཅན་ཆེན་པོ་གཟར་བུ་མགོ། །མེ་དང་རབ་མཚུངས་གཟི་བརྗིད་ཅན། །ཕ་ཎ་ཀ་ར་མྱུར་