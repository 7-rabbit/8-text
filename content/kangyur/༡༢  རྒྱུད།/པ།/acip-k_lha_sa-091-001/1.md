  
། །རྒྱ་གར་སྐད་དུ། ཨཱརྱ་ཨ་ཙ་ལ་ནཱ་མ་དྷཱ་ར་ཎཱི། བོད་སྐད་  
དུ༑ འཕགས་པ་མི་གཡོ་བ་ཞེས་བྱ་བའི་གཟུངས། དཀོན་མཆོག་  
གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་  
ན༑ བཅོམ་ལྡན་འདས་སུམ་ཅུ་རྩ་གསུམ་གྱི་ཁང་བུ་བརྩེགས་པ་ན་  
  
༄༅། །བཞུགས་ཏེ། དེའི་ཚེ་བཅོམ་ལྡན་འདས་ཀྱི་འཁོར་འདུས་པ་ནི་བྱང་ཆུབ་སེམས་  
དཔའ་ཀུན་ཏུ་བཟང་པོ་དང། ནམ་མཁའི་སྙིང་པོ་དང། སའི་སྙིང་པོ་དང། སྒྲིབ་པ་ཐམས་  
ཅད་རྣམ་པར་སེལ་བ་དང། འཇམ་དཔལ་དང། སྤྱན་རས་གཟིགས་དབང་ཕྱུག་དང། ལག་  
ན་རྡོ་རྗེ་དང། བྱམས་པ་ལ་སོགས་པ་ས་བཅུ་པ་འབའ་ཞིག་དང་ངོ། །དེ་ནས་བྱང་ཆུབ་སེམས་  
དཔའ་བྱམས་པ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་  
  
  
གསོལ་ཏོ། །བཅོམ་ལྡན་འདས་  
འཛམ་བུའི་གླིང་འདི་ན་གནས་པའི་ལྷ་དང། ཀླུ་དང། གནོད་སྦྱིན་དང། ཤ་ཟ་མ་རུངས་པ་དག་  
གིས་མི་ནད་དང། ཕྱུགས་ནད་དང། ཡམས་ནད་དང། རྣམ་པར་འཚེ་བ་དང། དུས་མ་ཡིན་པའི་  
འཆི་བ་དང། སྡང་བ་དང། རྨི་ལམ་ངན་པ་དང། དུས་མ་ཡིན་པའི་རླུང་དང། སེར་བ་དང། ས་  
གཡོས་པ་ལ་སོགས་པ་བྱུང་སྟེ། དེ་དག་ཞི་བར་མཛད་དུ་གསོལ་ཞེས་གསོལ་པ་དང། བཅོམ་ལྡན་  
འདས་ཅང་མི་གསུང་བར་རྣམ་པར་དག་པའི་སྒོ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ་  
  
  
༄༅། །སྐུའི་བ་སྤུའི་ཁུང་བུ་ནས་འོད་ཟེར་མེ་ལྕེ་རབ་ཏུ་འབར་བ་བྱུང་སྟེ། འདོད་པ་དང། གཟུགས་  
དང། གཟུགས་མེད་པ་ལ་ཐུག་པ་མེ་ལྕེ་འབར་བ་གཅིག་ཏུ་གྱུར་ཏོ་།དེའི་ཚེ་ཉི་མ་དང་ཟླ་བ་ལ་སོགས་པའི་  
འོད་ཀྱང་ལྷམ་མེ་དང། ལྷན་ནེ་དང། ལྷང་ངེ་མ་ཡིན་ཏེ། ལྷ་རྣམས་ཀྱི་འོད་ཀྱང་ལྷམ་མེ་དང། ལྷན་ནེ་  
དང། ལྷང་ངེ་མ་ཡིན་ནོ། །ཀླུ་དང། གནོད་སྦྱིན་དང། ཤ་ཟ་ལ་སོགས་པ་རྣམས་ནི། རླུང་དྲག་པོས་  
བདས་པའི་ཤིང་བཞིན་ནོ། །དེ་ནས་བཅོམ་ལྡན་འདས་ཀྱིས་ཆོས་ཀྱི་དབྱིངས་རྣམ་པར་མི་རྟོག་པ་ཞེས་བྱ་  
བའི་ཏིང་ངེ་འཛིན་ལ་མཉམ་པར་བཞག་སྟེ་མཉམ་པའི་ཕྱག་རྒྱ་བཤིག་ནས་ཞབས་ཀྱི་པུས་མོ་ས་ལ་བརྡབས་  
  
  
ཞབས་བརྐྱང་བསྐུམ་དུ་བཞུགས་པ་དག་བྱུང་སྟེ། ཐབས་ལས་བྱུང་བའི་ཁྲོ་བའི་སྤྲུལ་པ་དཔག་ཏུ་མེད་པ་དང་བཅས་  
ནས་ནམ་མཁའ་མ་ལུས་པ་འོད་ཀྱིས་འགེངས་པའོ། །འོད་ཀྱི་དཀྱིལ་འཁོར་དག་ན་བཞུགས་པ་ཚངས་པ་དང། ཁྱབ་འཇུག་དང། དབང་ཕྱུག་ཆེན་པོ་དང། དྲག་པོ་ཆེན་པོ་  
བཞི་པོ་དག་ཧ་ཧཱུཾ་ཧྲི་ཞེས་བྱ་བས་སྐྲག་པར་བྱེད་པ། འདོད་ཆགས་དང། ཞེ་སྡང་དང། གཏི་མུག་དང། སེར་སྣ་དག་འཇོམས་པ་ཀླུ་དང། གནོད་སྦྱིན་དང། ཤ་ཟ་  
ཡི་དྭགས་ལ་སོགས་པ་ཧཱཾ་མཾ་ཞེས་བརྗོད་པས་སྐྲག་པར་མཛད་པ་དག་སྤྲུལ་ཏོ། །གསུང་གི་བདག་ཉིད་ཀྱི་བརྟན་པའི་སྐུ་ཅན་ཞབས་ཕྱེད་ས་ལ་པུས་མོ་དང་མཐེ་བོང་  
བཙུགས་པ། ཞབས་གཅིག་ལངས་ཏེ་པུས་མོ་བཙུགས་པས་བཞུགས་པའི་ཁྲོ་བོ་བརྟན་པའི་སྐུ་ཅན། ཤེས་རབ་ཀྱི་བདག་ཉིད་རལ་གྲི་མེ་འོད་དང་བཅས་པས་འོད་  
ཀྱིས་འགེངས་པ་དག་སྤྲུལ་ཏོ། །དེའི་ཚེ་བཅོམ་ལྡན་འདས་ཀྱིས་བྱིན་གྱིས་བརླབས་པ་ལས་བྱུང་བའི་ཁྲོ་བོ་དག་གི་སྤགས་སྨྲས་པ། ན་མཿ་སནྟ་བཛྲཱ་ཎཱཾ། ཨ་ཙ་ལ་ཀ་  
ན་ཙནྜ་མ་ཧཱ་རོ་ཥ་ཎ་སྥོ་ཊ་ཡ་ཧཱུཾ་བཛྲ་དཧྲྀ་ཀ་ཁཌྒ་ཧཱུཾ་མཾ་ཧཱུཾ་མཾ་ཞེས་བརྗོད་དོ། །ཕྱག་རྒྱ་ནི། ལག་པ་གཡས་པ་ཁུ་ཚུར་བཅངས་ཏེ་སྲིན་ལག་དང་མཐེའུ་ཆུང་གཉིས་བསྒྲེངས་  
  
  
༄༅། །པ་ནི། རལ་གྲིའི་ཕྱག་རྒྱ་སྟེ། གཡས་བསྐོར་དུ་མཚམས་གཅད་དོ། །ན་མཿ་ས་མནྟ་བཛྲ་ནཱཾ། ཨ་ཙ་ལ་ཀ་ན་ཙཎྜ་མ་ཧཱ་རོ་ཥ་ཎ། སྥོ་ཊ་ཡ་ཧཱུཾ་  
ཨ་མྲྀ་ཏ་ཧཱུཾ་ཧཱུཾ་ཞེས་བརྗོད་དོ། །ཕྱག་རྒྱ་ནི། ལག་པ་སོར་མོ་རྣམས་བརྐྱང་སྟེ་མཐེའུ་ཆུང་མཐེ་བོས་མནན་པ་ནི། རྡོ་རྗེ་རྩེ་གསུམ་པའི་ཕྱག་རྒྱ་སྟེ། གཡས་ནས་བསྐོར་  
ལ་བགེགས་བསྐྲད་དོ། །དེ་ནས་བཅོམ་ལྡན་འདས་ཀྱིས་རྣམ་པར་དག་པའི་ཏིང་ངེ་འཛིན་གྱིས་སྲུང་བ་གསུངས་པ་ནི། དམར་པོའི་ཡི་གེ་རཾ་སྤྱི་བོར་བསམ་སྟེ་  
རྣམ་པར་དག་པའི་ཡི་གེ་འདིས་བརྟན་པར་བྱས་ནས་རྡོ་རྗེ་དང་རལ་གྲིས་ལུས་མེ་འོད་དང་བཅས་པར་བསྒོམ་སྟེ། ན་མཿ་ས་མནྟ་བཛྲ་ཎཱཾ། ཨ་ཙ་ལ་ཀ་ན་ཙཎྜ་མ་ཧཱ་རོ་  
ཥ་ཎ་ཀ་ཏེ་བྷྱ། སརྦ་བི་ག་ཏེ་བྷྱོ། བི་ཤྭ་མུ་ཁེ་བྷྱ་སརྦ་ཏ་ཐཱ་ག་ཏ་ཧཱཾ་མཾ་རཀྵ་ཞེས་བརྗོད་དེ། ཕྱག་རྒྱ་ནི་རྡོ་རྗེ་ཐལ་མོ་སྦྱར་ཏེ་མཛུབ་མོ་གཉིས་གུང་མོའི་རྒྱབ་  
ཏུ་སྦྱར་ཏེ་སྨིན་མཚམས་སུ་བཅའ་བར་བྱའོ། །དེ་ནས་བཅོམ་ལྡན་འདས་ཀྱིས་བྱང་ཆུབ་ཀྱི་སེམས་རིག་པ་ཆེན་པོའི་སྲུང་བ་གསུངས་པ་ནི་ཧཱུཾ་དང་གཞིའི་རྣམ་  
པས་བལྟས་ཏེ། ན་མཿ་ས་མནྟ་བཛྲ་ཎཱཾ། ཨ་ཙ་ལ་ཀ་ན་ཙཎྜ་མ་ཧཱ་རོ་ཥ་ཎ་ཀ་ཏེ་བྷྱ། སརྦ་བི་ག་ཏེ་བྷྱོ། བི་ཤྭ་མུ་ཁེ་བྷྱ། སརྦ་ཐཱ་ག་ཏ་ཧཱཾ་མཾ། རཀྵ་མ་ཧཱ་བ་ལེ་  
  
  
ཊྲ་ཐ། ཨ་པྲ་ཏི་ཧ་ཏེ་སཱ་ཧཱ་ཞེས་བརྗོད་དེ། ཕྱག་རྒྱ་ནི་རྡོ་རྗེའི་ཐལ་མོ་སྦྱར་ལ་མཛུབ་མོ་གཉིས་ནང་དུ་བཀུག་ལ་གུང་མོ་རྩེ་སྤྲད་  
དེ་སྲིན་ལག་གཉིས་བརྐྱང་ནས་མཐེའུ་ཆུང་གཉིས་ཅུང་ཞིག་བཀུག་ལ་སྙིང་གར་བཅས་ཏེ་སྲུང་བ་ནི། ཡུམ་གྱི་སྟེ། བགེགས་དང། ལོག་འདྲེན་དང། མ་རུངས་  
པ་ཐམས་ཅད་དྲན་པ་ཙམ་གྱིས་འབྱེར་བར་འགྱུར་རོ། །དེ་ནས་བཅོམ་ལྡན་འདས་ཀྱིས་བྱམས་པའི་ཏིང་ངེ་འཛིན་ལ་སྙོམས་པར་ཞུགས་ཏེ་ཁ་ཟས་ཀྱི་བྱེ་བྲག་  
བཟའ་བ་དང། བཅའ་བ་དང། གཞིབ་པ་དང། བཏུང་བ་དང། བལྡག་པ་ལ་སོགས་པ་དང། གཟུགས་དང། སྒྲ་དང། དྲི་དང། རོའི་བྱེ་བྲག་ལ་བྱིན་གྱིས་  
བརླབ་པ་མཛད་དེ། ཨོཾ་སརྦ་དྷརྨ་ཏཱ་སི་ཏ་ཧཱུཾ་ཞེས་བྱ་བས་དག་པར་བྱས་ཏེ། ཨོཾ་ཨ་མྲྀ་ཏ་ཨོཾ་ཧཱུཾ་ཧྲཱི་ཞེས་བྱ་བས་ནི་འདོད་པའི་དོན་དུའོ། །ཨོཾ་ན་མཿ་སརྦ་ཏ་ཐཱ་ག་  
ཏ་ཨ་བ་ལོ་ཀི་ཏེ་སམྦྷ་ར་ཧཱུཾ་ཞེས་བྱ་བས་ལན་བདུན་བདུན་བཏབ་སྟེ་བསྔོས་པས་ཚིམ་པར་འགྱུར་རོ། །ཕྱག་རྒྱ་ནི། མཆོག་སྦྱིན་གྱི་ཕྱག་རྒྱའོ། །དེ་ནས་ཡང་བཅོམ་ལྡན་  
འདས་ཀྱིས་གསུངས་པ། ལྡང་བར་འདོད་ན། སྔགས་འདི་བརྗོད་པར་བྱའོ། །ན་མོ་རཏྣ་ཏྲཱ་ཡཱ་ཡ། ན་མཿ་ཙཎྜ་བཛྲ་པཱ་ཎ་ཡེ་ན་མོ་བཛྲ་ཀྲོ་དྷཱ་ཡ། ཌཾ་ཥྚོ་ཏ་ཀ་ཊ་བཧཻ་ར་ཝཱ་ཡ། ཨ་སི་  
  
  
༄༅། །མུ་ས་ལ་པ་ར་ཤུ་པཱ་ཤཱ་ཧསྟ་ཡ། ཏཌྱ་ཐཱ། ཨོཾ་ཨ་མྲྀ་ཏ་ཀུཎྜ་ལི། ཁ་ཁ་ཁཱ་ཁཱ་ཧི། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། གྲིཧྞ་གྲིཧྞ། གརྫ་  
གརྫ༑ བི་སྥོ་ཊ་ཡ་བི་སྥོ་ཊ་ཡ། སརྦ་བི་གྷྣཾ་བི་ནཱ་ཡ་ཀཱ་ནཱཾ་མ་ཧཱ་ག་ཎ་པ་ཏི་ཛཱི་བི་ཏ་ཨནྟ་ཀ་ར་ན་སཱ་ཧཱ་ཞེས་བྱ་བ་བརྗོད་དོ། །ལག་པ་གཉིས་ཁུ་ཚུར་བཅངས་ལ་ཁ་ནང་དུ་བསྟན་  
ཏེ་མཛུབ་མོ་བསྒྲེངས་ལ་བྲང་དུ་བསྣོལ་ལ་ཕྱག་རྒྱ་བཅིངས་ཏེ་གཏོར་མ་བཏང་ཞིང་འཆག་པའི་དུས་སུ་ཡང་དེ་བཞིན་ནོ། །ཉེ་རེག་བྱ་བ་དང་ཁྲུས་བྱ་བ་ནི། རིན་པོ་ཆེའི་  
བུམ་པར་དྲི་ཞིམ་པོའི་ཆུ་ལ། ན་མཿ་ས་མནྟ་བཛྲཱ་ཎཱཾ། ཨ་ཙ་ལ་ཀ་ན་ཡ་ཨ་མྲྀ་ཏ་ཞེས་ལན་བདུན་བདུན་བཏབ་སྟེ་ལག་པ་གཡོན་པས་བུམ་པ་བཟུང་ནས་གཡས་  
པའི་གུང་མོ་དང་སྲིན་ལག་ཅུང་ཟད་ཙམ་བཀུག་ལ་རི་མོ་ཅན་གྱི་ནང་དུ་ཨ་བསམ་ལ་ཆུ་བླུགས་ཏེ། ཨོཾ་ཤུདྡ་དུནྟེ་ཤོ་དྷ་ན་ཡེ་སཱ་ཧཱ། ཞེས་བྱ་བས་ཁྲུས་བྱའོ། །དེ་  
སྐད་ཅེས་བཅོམ་ལྡན་འདས་ཀྱིས་གསུངས་ཏེ། བྱང་ཆུབ་སེམས་དཔའ་སེམས་དཔའ་བྱམས་པ་ལའོ། །དེ་ནས་རྒྱལ་པོ་ཆེན་པོ་བཞི་འཁོར་དང་བཅས་པ་དང་  
སུམ་ཅུ་རྩ་གསུམ་གྱི་ལྷ་དང། འཐབ་བྲལ་དང། དགའ་ལྡན་དང་འཕྲུལ་དགའ་དང། གཞན་འཕྲུལ་དབང་བྱེད་ཀྱི་ལྷ་རྣམས་ཀྱིས་མེ་ཏོག་དང། རྔ་དང་  
  
  
ལྷའི་ཞལ་ཟས་དང། ལྷའི་བུ་ཕོ་དང། བུ་མོ་དག་རིན་པོ་ཆེའི་རྒྱན་དང་བཅས་པས་ཤིང་རྟ་དཔག་ཏུ་མེད་པ་དང། མཆོད་པའི་ཡོ་བྱད་དཔག་ཏུ་མེད་  
པ་དག་གིས་བཅོམ་ལྡན་འདས་ལ་མཆོད་པ་དང། བསྐོར་བ་རྒྱ་ཆེན་པོ་དག་བྱས་ཏེ་བྱང་ཆུབ་སེམས་དཔའ་བྱམས་པ་དང་ཐབས་ཅིག་ཏུ་འདུག་གོ། །དེ་ནས་བྱང་ཆུབ་  
སེམས་དཔའ་བྱམས་པ་སྤྲོ་པ་དང་ལྡན་པས་བཅོམ་ལྡན་འདས་ལ་བལྟའོ། །བཅོམ་ལྡན་འདས་ཀྱིས་བྱམས་པའི་བསམ་པ་མཁྱེན་ནས་བསམ་གཏན་དང་པོ་ལ་  
མཉམ་པར་བཞག་སྟེ་འདོད་པའི་བདེ་བ་སྤངས་ཏེ། དགའ་བར་རྟོག་པ་ཙམ་མོ། །དེ་ནས་བསམ་གཏན་དང་པོ་ནས་གཉིས་པ་ལ་མཉམ་པར་བཞག་སྟེ། རྩེ་གཅིག་པའི་  
རྟོག་དཔྱོད་སྤངས་ཏེ། དགའ་བདེ་ཙམ་མོ། །བསམ་གཏན་གཉིས་པ་ནས་གསུམ་པ་ལ་མཉམ་པར་བཞག་སྟེ། རྟོག་པ་དང་དཔྱོད་པ་སྤངས་ཏེ་བདེ་བ་ཙམ་མོ། །དེ་ནས་  
བསམ་གཏན་གསུམ་པ་ནས་བཞི་པ་ལ་མཉམ་པར་བཞག་སྟེ། ཚོར་བ་ཉེ་བར་ཞི་བའི་བདེ་བ་ཙམ་མོ། །དེ་ནས་བཅོམ་ལྡན་འདས་ཀྱི་བཀའ་སྩལ་པ། ཏིང་ངེ་འཛིན་  
དེ་དག་དང་ལྡན་ན། རྣམ་པར་དག་པའོ། །བྱམས་པ་དང། སྙིང་རྗེ་དང། དགའ་བ་དང། བཏང་སྙོམས་ཀྱིས་ནི། བྱང་ཆུབ་ཀྱི་སེམས་ཀྱི་རྒྱུད་སྤེལ་བའོ། །དེ་བཞིན་དུ་  
  
  
༄༅། །ཆོས་ཐམས་ཅད་ནི། ནམ་མཁའ་ལྟར་མཐའ་བཞི་ལས་རྣམ་པར་གྲོལ་བའོ། །ན་མཿ་ས་མནྟ་བཛྲཱ་ཎཱཾ། དྷརྨ་དྷཱ་ཏུ་སྭ་བྷཱ་བ་ཨཱཏྨ་ཀོཉཧཾ་  
ཞེས་བརྗོད་དེ། ཕྱག་རྒྱ་ནི། འདིའོ། །ལག་པ་གཉིས་སོ་སོར་ཁུ་ཚུར་བཅངས་ཏེ་མཐེ་བོང་གཉིས་ནང་དུ་བཅུག་ལ་མཛུབ་མོ་གཉིས་བསྒྲེང་བའོ། །འཕགས་པ་མི་  
གཡོ་བའི་གཟུངས་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ཀྱིས་བཀའ་སྩལ་བ། རྡོ་རྗེའི་སྐྱིལ་མོ་ཀྲུང་བཅས་ཏེ་སྙིང་  
གར་ཉི་མའི་དཀྱིལ་འཁོར་ལ་ཐུགས་ཀྱི་ས་བོན་གྱི་འོད་ཀྱིས་ནམ་མཁའ་ཀུན་ཁེངས་པར་བསམས་ཏེ། ས་བོན་དེ་ལས་ཆོས་ཐམས་ཅད་ཚིག་གི་ལམ་དང་  
བྲལ་བའོ། ཞེས་བྱ་བའི་སྒྲ་དང་བཅས་པས་འཕེལ་བ་དང་འགྲིབ་པའི་སྒྲ་འོད་ཟེར་འཕྲོ་འདུ་དང་བཅས་པའོ། །དེ་ནས་སྣ་ཚོགས་པའི་གདན་འདམ་ནས་སྐྱེས་པ་དྲི་མ་  
མེད་ཅིང་ཡོངས་སུ་རྒྱས་པར་ཚོགས་ཀྱི་བདག་པོའི་སྟེང་དུ་རྟ་བདུན་པ་ཀུན་ནས་འོད་འཕྲོ་བ། འདམ་སྐྱེས་དང་ལྡན་པ་དག་གི་སྟེང་དུ་ནམ་མཁའི་མདོག་ཅན་གྱི་ཐུགས་  
ཀྱི་ས་བོན་དང་བདག་ཉིད་གཅིག་པའོ། །ནམ་མཁའི་ཁམས་ཀུན་ཏུ་ཁྱབ་པར་འོད་ཀྱི་ས་འགེངས་པའི་ཤེས་རབ་ཀྱི་རལ་གྲི་སྔོན་པོ་དག་ཏུ་གྱུར་ཏེ་དེ་དག་ལས་བདུད་དང་  
  
  
ཐམས་ཅད་ཡོངས་སུ་བཅོམ་པ། དྲི་མ་མེད་ཅིང་གཞོན་ནུའི་སྐུའོ། །དེ་ཡང་གཞོན་ཞིང་སྐུའི་ཤ་རྒྱས་པ་ནི། དཔེར་  
ན༑ བུས་པ་གཞོན་ནུ་ལང་ཚོ་ལ་བབ་པའི་ལུས་ལྟ་བུ་སྟེ། དེའི་སྐུ་མདོག་ནི། མཐིང་ནག་ཏུ་གནས་ཏེ། དཔེར་ན། དབྱར་གྱི་ཆར་སྤྲིན་ནག་པོའི་མདོག་བཞིན་དུ་གནས་པའོ།།  
ནམ་མཁའ་མ་ལུས་པ་ཐམས་ཅད་དུ་འོད་ཀྱིས་འགེངས་པ་ནི། དཔེར་ན་རྟ་བདུན་པའི་འོད་ཀྱིས་གླིང་ཀུན་ཏུ་ཁྱབ་པ་བཞིན་ནོ། །དབུ་སྐྲ་གཅིག་ཏུ་བཅིངས་ཤིང་འཕྱར་བ་ནི་  
དཔེར་ན། ཤིང་ཨ་ལ་ཀའི་འབྲས་བུ་བཞིན་ནོ། །སྐུ་ཅུང་ཞིག་འགྱིང་པ་དང། གཡོ་བ་ནི། དཔེར་ན། དཔག་བསམ་གྱི་ཤིང་ཡོངས་འདུ་ས་རྟོལ་བཞིན་ནོ། །ཞབས་བརྐྱང་བསྐུམ་དུ་  
བཞུགས་པ་ནི། དཔེར་ན། གྱད་ཀྱི་འགྲོས་བཞིན་ནོ། །སྤྱན་གསུམ་ཤིན་ཏུ་དམར་བ་ནི། དཔེར་ན། པ་ལ་ཤའི་མེ་ཏོག་བཞིན་ནོ། །སྤྱན་སྟེང་འོག་ཏུ་བལྟ་བ་ནི། སྟེང་འོག་གི་  
བགེགས་སྲེག་པ་སྟེ། དཔེར་ན། ལྷ་མ་ཡིན་གྱི་བྱ་གཏོར་མ་ཟ་བ་བཞིན་ནོ། །མཆེ་བ་གཙིགས་པ་ནི། དཔེར་ན། ཟླ་བ་ཕྱེད་པ་བཞིན་ནོ། །ལྗགས་ཤིན་ཏུ་འཁྱུག་པ་ནི། དཔེར་  
ན༑ ནམ་མཁའི་ཡོག་[?]བཞིན་ནོ། །སྨིན་མ་ཁྲོ་གཉེར་དུ་བསྡུས་པ་ནི་དཔེར་ན། ཤིང་པ་ལཀྵཱི་ལོ་མ་བཞིན་ནོ། །ཕྱག་གཡས་ན་རལ་གྲི་བསྣམས་པ་ནི། དཔེར་ན། གཟར་  
  
  
༄༅། །ཆེན་པོའི་འོད་ལྟུང་བ་བཞིན་ནོ། །སྤྲུལ་གྱི་ཞགས་པ་གཡོན་ན་བསྣམས་པ་ནི། དཔེར་ན། རྒྱ་མཚོའི་མཆིང་བཞིན་ནོ། །དེ་ལྟ་བུའི་སྐུ་དེས་  
ནི༑ ཚངས་པ་དང། བརྒྱ་བྱིན་དང། རྒྱལ་པོའི་ཆེན་པོ་བཞི་དག་དང། ཕྱོགས་སྐྱོང་བ་ལ་སོགས་པ་བརྣམས་དབང་དུ་སྡུད་པ། ལྷ་དང། ཀླུ་མ་རུང་པས་དང། སྲིན་  
མོ་དང། ཤ་ཟ་དང། གྲུལ་བུམ་དང། ལྟོ་འཕྱེ་ལ་སོགས་པ་འཇོམས་པར་བྱེད་པ་དག་གོ། དེའི་སྔགས་བཅོམ་ལྡན་འདས་ཀྱིས་གསུངས་པ། ན་མཿ་ས་མནྟ་བཛྲཱ་  
ཎཱཾ༑ ཏྲ་ཊ། ཨ་མོ་གྷ་ཙཎྜ་མ་ཧཱ་རོ་ཥ་ཎ། སྥོ་ཊ་ཡ་ཧཱུཾ་ཏྲ་མ་ཡ་ཏྲ་མ་ཡ་ཧཱུཾ། ཏྲ་ཏ་ཧཱཾ་མཾ་ཞེས་བརྗོད་པར་བྱའོ་།དེས་ནི། འཚེ་བ་དང། རྣམ་པར་འཚེ་བ་དང་  
སྡང་བ་དང། རྣམ་པར་སྡང་བ་དང། ལོག་འདྲེན་དང། རྣམ་པར་ལོག་འདྲེན་དང། སྲིན་པོ་དང། ལྷ་དང། ཀླུ་དང། གྲུལ་བུམ་དང་ཤ་ཟ་ལ་སོགས་པ་ཐམས་  
ཅད་ཞི་བར་འགྱུར་རོ། །རླུང་ལས་གྱུར་པ་དང། མཁྲིས་པ་ལས་གྱུར་པ་དང། བད་ཀན་ལས་གྱུར་པ་དང། འབྲས་དང། ཤུ་བ་དང། གཡན་པ་དང། མཛེ་དང། འབྲུམ་  
བུ་དང། འབྲུམ་བུ་ཕྲ་མོ་དང། རིམས་ཉིན་གཅིག་པ་དང། ཉིན་གཉིས་པ་དང། ཟླ་བ་ཕྱེད་པ་དང། ལྡང་དུབ་པ་དང། ཡུད་ཙམ་པའི་རིམས་དང། རྟག་པའི་རིམས་  
  
  
།སེངྒེ་དང། སྟག་དང། དོམ་དང་དྲེད་དང། སྤྱང་ཀི་དང། སྦྲུལ་དུག་ཅན་དང། སྦྲང་བུ་དང་ཤ་སྦྲང་དང། བུང་བའི་གནོད་པ་ལས་ཐར་རོ། །རྒྱལ་  
པོའི་ཆད་པ་དང། དམག་དཔུང་གི་འཇིགས་པ་ལས་ཐར་རོ། །རྐུན་པོ་དང། བྲན་དང། བཟའ་མི་འཐབ་ཅིང་རྩོད་པ་ལས་ཐར་རོ། །ཆུ་ཡིས་འཇིགས་པ་དང། མེ་ཡིས་  
འཇིགས་པ་དང། ས་གཡོ་བས་འཇིགས་པ་དང། ལྕེ་འབབ་པས་འཇིགས་པ་ལས་ཐར་རོ། །རལ་གྲི་དང། ཤཀྟི་དང། དགྲ་སྟ་དང། མདུང་དང། མདའ་དང། མདའ་  
བོ་ཆེ་དང། འཁོར་ལོ་དང། མཚོན་ཆའི་འཇིགས་པ་ལས་ཐར་རོ་།འཆི་བ་དང་དུས་མ་ཡིན་པར་འཆི་བ་ལས་ཐར་རོ། །མཆམས་མེད་པ་ལྔ་ལ་སོགས་པའི་སྡིག་པ་  
ཀུན་དག་པར་འགྱུར་རོ། །སེམས་ཅན་དམྱལ་བ་དང། ཡི་དྭགས་དང། དུད་འགྲོའི་སྐྱེ་གནས་དང། ཡུལ་མཐའ་འཁོབ་དང། དབང་པོ་མ་ཚང་བ་དང། ལྷ་ཚེ་རིང་  
པོ་དང། ལོག་པར་ལྟ་བར་འཛིན་པ་དང། སངས་རྒྱས་འབྱུང་བ་ལས་མཉེས་པ་མེད་པ་དག་ཏུ་མི་འགྱུར་རོ། །གཟུངས་སྔགས་འདི་ནི། །དུས་གསུམ་གྱི་སངས་རྒྱས་  
ཐམས་ཅད་ཀྱིས་གསུངས་ཏེ། ལན་གཅིག་བརྗོད་པས་ཀྱང་སྡིག་པ་ཐམས་ཅད་འདག་པར་འགྱུར་རོ། །འདི་བརྗོད་པའི་གང་ཟག་དེས་ནི། ཆོས་ཉིད་ཀྱི་ལམ་རྡོ་རྗེ་ལྟ་བུ་  
  
  
༄༅། །མྱུར་བ་ཉིད་དུ་ཐོབ་པར་འགྱུར་རོ། །དེ་ནས་རྟ་བདུན་པའི་སྟེང་དུ་རྣམ་པར་དག་པའི་ཡི་གེ་ནམ་མཁའ་མ་ལུས་པ་འོད་ཀྱིས་འགེངས་པ་  
བསམས་ཏེ་བྱམས་པའི་ལྟ་བས་ལྟ་བའི་ཕྱིར་ཧཾ་སེར་པོ་མིག་ཏུའོ་།སྲོག་གི་ལམ་དུ་ནི། །མཾ་ནག་པོ་བསམ་པར་བྱའོ། །སྤྱི་བོར་ཆོས་ཉིད་རྣམ་པར་དག་པའི་ཡི་གེ་  
བསམས་ཏེ་སྔགས་འདི་བརྗོད་པར་བྱའོ། །ན་མཿ་ས་མནྟ་བཛྲཱ་པཱ་ཎི་ཙཎྜ་མ་ཧཱ་རོ་ཥ་ཎ་ཧཱུཾ་ཞེས་བརྗོད་དེ་ལག་པ་ཐལ་མོ་སྦྱར་ཏེ་གུང་མོ་བསྒྲེངས་པའི་རྒྱབ་ཏུ་མཛུབ་མོ་ཅུང་  
ཟད་བཀུག་པ། སྲིན་ལག་ཀྱང་དེ་བཞིན་བྱ་སྟེ། རྡོ་རྗེའི་ཕྱག་རྒྱའོ། །འདིའི་བྱིན་གྱི་རླབས་ཀྱིས་མ་རིག་པ་འཇོམས་ཤིང་ཡེ་ཤེས་ཀྱི་སྐུ་ཉིད་དུ་བྱིན་གྱིས་བརླབས་  
པའོ༑ ༑གསེར་ལ་སོགས་པའི་སྣོད་དུ་ཁ་ཟས་ཀྱི་བྱེ་བྲག་ནས་དང་འབྲས་དང། གྲོ་དང། སོ་བ་དང། ཏིལ་ལ་སོགས་པ་དང། ཞོ་དང་འོ་མ་དང། སྦྲང་རྩི་དང་  
ཁར་དང། གསེར་དང། དངུལ་དང། ཟངས་དང། མུ་ཏིག་དང། བྱི་རུ་དག་བླུགས་ཏེ་འབྲུ་གསུམ་པའི་སྔགས་ཀྱི་བྱིན་གྱིས་བརླབས་ནས་སྔགས་འདི་བརྗོད་པར་  
བྱའོ༑ ༑ན་མཿ་ས་མནྟ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱ་སརྦ་ཐཱ་ཁཾ་ཨུད་ག་ཏེ། སྥ་ར་ཎ་ཨི་མཾ་ག་ག་ན་ཁཾ་ཞེས་བརྗོད་པར་བྱའོ། །ཕྱག་རྒྱ་ནི། མཆོག་སྦྱིན་གྱི་ཕྱག་རྒྱའོ།།  
  
  
ཞེས་བྱ་བས་འབྱུང་པོ་ཀུན་ལ་མཆོད་པར་བྱའོ། །དེ་ནས་གསང་སྔགས་འདི་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ་ཙཎྜ་  
མ་ཧཱ་རོ་ཥ་ཎ་ཨ་ས་མེ་ཏྲི་ས་མེ་མ་ཧཱ་ས་མ་ཡ། སརྦ་པཱ་པཾ་སྭ་ཧཱ། ཕྱག་རྒྱ་ཐལ་མོ་སྦྱར་ལ་གསོལ་བ་གདབ་སྟེ། དམ་ཚིག་གསོ་བའོ། །འཕགས་པ་མི་གཡོ་བའི་གཟུངས་  
ལས༑ ལེའུ་གཉིས་པའོ།། །།དེ་ནས་དམ་ཚིག་ནི། འདི་ཡིན་ཏེ། སངས་རྒྱས་དང། ཆོས་དང། དགེ་འདུན་ནི། འབྲས་བུ་དང། ལམ་དང་  
སྒྲུབ་པའི་ཁྱད་པར་ཏེ། གང་ནས་བརྩམས་ཏེ་ཁྱད་པར་གྱིས་མཆོད་ཅིང་ནམ་དུ་ཡང་མི་འབྲལ་བར་བྱའོ། །ཚད་མེད་པའི་བྱང་ཆུབ་ཀྱི་སེམས་ཀྱི་རྒྱུད་རྟག་ཏུ་བསྒོམ་ཞིང་  
སྨོན་ལམ་རྒྱ་ཆེན་པོར་གདབ་པར་བྱའོ། །སྔགས་དང། ཕྱག་རྒྱ་དང། སྔགས་དང། ཕྱག་རྒྱའི་རྟེན་རྒྱུན་དུ་བཅང་ཞིང་བྲལ་བར་མི་བྱའོ། །ལྷ་དང། བླ་མ་དང། བྱང་ཆུབ་  
ཀྱི་གྲོགས་ལ་ཁོང་ནས་འཁྲུག་པའི་སེམས་སྤང་ངོ། །སྲོག་གིས་བསྡུས་པའི་སེམས་ཅན་ཐམས་ཅད་ལ་བྱམས་པ་དང། སྙིང་རྗེ་སྔོན་དུ་སོང་བས་གནོད་པ་དང། རྣམ་པར་  
འཚེ་བ་སྤངས་ཏེ་ནམ་ཡང་དོར་བར་མི་བྱའོ། །སེར་སྣ་སྤངས་ཏེ་སེམས་ཅན་ལ་སྦྱིན་པ་སྦྱིན་པར་བྱའོ། །སེམས་ཅན་ལ་གནོད་པ་དང་རྣམ་པར་འཚེ་བ་སྤངས་པའི་  
  
  
༄༅། །ཚུལ་ཁྲིམས་བསྟེན་པའོ། །རང་ལ་རྣམ་པར་འཚེ་བ་ལ་བཟོད་པར་བྱའོ། །རང་དང་གཞན་གྱི་དོན་སྒྲུབ་པ་ལ་བརྩོན་པ་དོར་བར་མི་བྱའོ། །རྣམ་  
པར་གཡེང་བ་སྤངས་ཏེ་བསམ་གཏན་ལ་མཉམ་པར་གཞག་གོ། །ཉལ་བ་དང་ལྡང་བ་ཀུན་ཏུ་རང་བཞིན་གྱིས་རྣམ་པར་དག་པའི་དོན་ལ་མ་གཡེང་བར་བྱའོ། དམ་  
ཚིག་མེད་ཅིང་མི་གནས་པ་ལ་བསམ་གཏན་དང། ཏིང་ངེ་འཛིན་དང་སྔགས་དང། ཕྱག་རྒྱ་ལ་སོགས་པ་ཀུན་བསྟེན་ཅིང་བཤད་པར་མི་བྱའོ། །སྲོག་གཅོད་  
པ་དང། མ་བྱིན་པར་ལེན་པ་དང། འདོད་པ་ལ་ཕྱིན་ཅི་ལོག་པ་དང། བརྫུན་དུ་སྨྲ་བ་ནི། ཚངས་པར་སྤྱོད་པ་དང། སྤྱད་པར་འདོད་པས་སྤང་པར་བྱའོ། །དགེ་སློང་  
རྣམས་དང། བྱང་ཆུབ་ཏུ་སེམས་བསྐྱེད་པ་དང། དམ་ཚིག་དང་ལྡན་པ་གུས་པར་བྱ་ཞིང་བརྙས་པར་མི་བྱའོ། །ཐུན་མཚམས་ཀྱི་སྦྱོར་བ་དང་ལྡན་པར་བྱའོ། །ཁྲོ་  
བ་དང་བབ་ཅོལ་དུ་སྨྲ་བ་དང། ལད་ལུད་དང། བཤང་གཅི་འདོར་བ་དང། དྲི་མ་འཁྲུ་བ་དང། སྐྲ་དང། སེན་མོ་ལ་སོགས་པའི་མི་གཙང་བ་དེ་དག་དང། དྲི་ང་བ་  
དང། དྲི་མི་ཞིམ་པ་བཀུ་ཞིང་མནམ་པ་དང་ལྡན་པ་ཐམས་ཅད་སྤང་བར་བྱའོ། །ཁང་པ་ནི། སྤོས་ཀྱི་ཁང་པ་ཡིད་དུ་འོང་བ་གཙང་ཞིང་དྲི་མ་མེད་པ་དག་བཀྲ་ཤིས་པའི་  
  
  
གསེང་སྐར་དང་བཅས་པའི་ཁང་པའམ་བྲམ་ཟེའི་ཁྱིམ་མམ། དགེ་འདུན་གྱི་ཀུན་དགའ་ར་བའམ། ལྷ་ཁང་ངམ། རི་བོའི་རྩེའམ། བྱ་སྐད་  
སྒྲོག་པའི་སའམ། དགོན་པའམ། བས་མྠའམ། སྤང་ལྗོངས་དག་ཏུ་དྲི་ཞིམ་པོའི་ཆུས་སྐྱང་ནུལ་བྱས་ལ་རྩྭའི་སྟན་བཏིང་སྟེ་གནས་པར་བྱའོ། །ཁྲི་ལ་འདུག་པ་  
སྤང་བར་བྱའོ། །ཞོ་དང། འོ་མ་དང། མར་དང། ལ་དུ་དང། ལ་བན་དང། སྣུམ་འཁུར་དང། འཁུར་སྐྱ་དང། འབྲས་དང། འབྲས་ཟན་ལ་སོགས་པ་  
དག་སྨྱུང་བ་དང་ལྡན་པས་བཟའ་བར་བྱའོ། །ཤ་དང། ཆང་དང། སྒོག་པ་ལ་སོགས་པ་དཀུ་བའི་ཟས་རྣམས་ཀུན་ཏུ་སྤང་བར་བྱའོ། །ཟླ་བ་དང། སྐར་མ་དང་  
ཚེས་གྲངས་ལ་སོགས་པ་ནི། ཡར་གྱི་ངོ་དག་ལ་དཀོན་མཆོག་ལ་གསོལ་བ་བཏབ་པ་བསྒྲུབ་པར་བྱའོ། རེ་བ་དང། རྔ་མ་དང། རྩུབ་པ་དག་ནི། མ་ཡིན་ནོ། །འདོད་པའི་  
དོན་དུ་འཇམ་ཞིང་གནག་པ་ལ་ནི། འགལ་བ་མེད་དོ། །དུས་རྟག་ཏུ་ཡི་དམ་ལ་དང་བ་བསྐྱེད་པའི་ཕྱིར་བྱམས་པའི་བསམ་པ་དང་ལྡན་པས་བསྒྲུབ་པར་བྱའོ། །སྤྲུལ་པའི་  
ཁྲོ་བོ་རྡོ་རྗེ་ཤུགས་ཅན་ནི། ཁ་དོག་ཤིན་ཏུ་ནག་པ་སྟེ། ང་དང་ང་ཡིར་འཛིན་པའི་བདག་ཉིད་གནམ་ལྕགས་ཀྱི་འཁོར་ལོ་བསྣམས་པའོ། །རྡོ་རྗེ་ཆགས་ཆེན་ནི། མདོག་  
  
  
༄༅། །དམར་པོ་ཆགས་པ་དང་ཆགས་པར་བྱེད་པའི་བཞིན་གྱི་མདའ་གཞུའོ། །རྡོ་རྗེ་རྣོན་པོ་ནི། ལྗང་གུ་སྟེ། འཛིན་ཅིང་ཡོངས་སུ་འཛིན་  
པའི་བདག་ཉིད་ལྕགས་ཀྱུ་འཛིན་པའོ། །རྡོ་རྗེ་འབར་བ་ནི། མདོག་དམར་པོ་སྟེ། མི་ཤེས་པ་དང་མི་ཤེས་པ་འཇོམས་པའི་བདག་ཉིད་རྡོ་རྗེའི་གྲགས་འཛིན་པའོ་  
རྡོ་རྗེ་ཁྲོ་བོ་ནི། སེར་པོ་སྟེ། ཁྲོ་བ་དང་ཁྲོ་བོའི་བདག་ཉིད་ཀྱི་རལ་གྲི་འབར་བ་བསྣམས་པའོ། །རྡོ་རྗེ་གཏུམ་ཆེན་ནི། མདོག་ལྗང་ནག་སྟེ། བཏང་སྙོམས་དང་  
བཏང་སྙོམས་སུ་གྱུར་པའི་བདག་ཉིད་ཀྱི་སྤྲིན་གྱི་ཞགས་པ་འཛིན་པའོ། །རྡོ་རྗེ་ཐབས་བདག་ནི། དུ་བའི་མདོག་ཅན་བྱ་བ་དང་བྱེད་པའི་བདག་ཉིད་ཀྱི་རྡོ་རྗེ་བསྣམས་  
པའོ༑ ༑རྡོ་རྗེ་སྟོབས་ཆེན་པོ་ནི། མཐིང་ག་སྟེ། དམན་པ་དང་དམན་པའི་རང་བཞིན་ཅན་གྱི་གནམ་ལགས་ཀྱི་འཁོར་ལོ་འཛིན་པའོ། །རྡོ་རྗེ་རྒྱུའི་སྟོབས་ནི། དམར་  
ནག་སྟེ། རྟེན་འབྲེལ་དང་རྟེན་ཅིང་འབྲེལ་བར་འབྱུང་བའི་བདག་ཉིད་ཀྱི་བེ་ཅོན་འཛིན་པའོ། །རྡོ་རྗེ་རབ་འབྱེད་ནི། སྣ་ཚོགས་འཕྲིན་ལས་མདོག་ཅན་མཐའ་དང་  
མཐའ་ལས་གྲོལ་བའི་བདག་ཉིད་ཅན་གྱི་རྡོ་རྗེ་རྩེ་གཅིག་པ་བསྣམས་པའོ། །དེ་དག་ནི། ས་བཅུའི་བདག་ཉིད་ཅན་མེ་འབར་བའི་སྐུ་ལས་རབ་ཏུ་འཕྲོ་བའོ། །འཕགས་  
  
  
ལེའུ་གསུམ་པའོ།།།།དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་བྱམས་པ་ལ་ཐུན་མོང་  
དུ་དེ་དག་པའི་ཕྱིར་དེའི་ཆོ་ག་གསུངས་པ། གནས་ཁང་ཡིད་དུ་འོང་བར་དྲི་ཞིམ་པོ་དང་ལྡན་པའི་ས་ལ་མཎྜལ་མདའ་གང་བ་བྱས་ཏེ་བའི་རྣམ་ལྔའི་སྐྱང་ནུལ་བྱས་ལ་མེ་  
ཏོག་སྔོན་པོ་དགྲམ་པར་བྱའོ། །དེ་ནས་བུམ་པ་གསེར་རམ། དངུལ་ལམ་ཟངས་ལས་བྱས་པའི་ལྷུང་བཟེད་ཀྱི་ཆེད་དུ་བྱས་ཏེ། དེར་རིན་པོ་ཆེ་གསེར་དང། དངུལ་དང་  
ཟངས་དང། བྱི་རུ་དང། མུ་ཏིག་དང་རྣམ་པར་ལྔ་གཞུག་པར་བྱའོ། །སྦྲང་རྩི་དང། བུ་རམ་དང། ཁ་ར་དང། ཞོ་དང། འོ་མ་དང། མར་རྣམས་གཞུག་པར་བྱའོ། །  
ནས་དང། འབྲས་དང། སོ་བ་དང། ཏིལ་དང། གྲོ་དང། ཅུ་རྩེ་རྣམས་གཞུག་པར་བྱའོ། །ཅུ་གང་དང། གུར་གུམ་དང། ཛཱེ་ཏི་དང་སུག་མེལ་དང། ཀ་ཀོ་ལ་དང་  
ལི་ཤི་རྣམས་གཞུག་པར་བྱའོ། །ཙནྡན་དང། ཨ་ག་རུ་དང། དུ་རུ་ཀ་དང། གླ་རྩི་དང། རྒྱ་སྤོས་དང། ག་བུར་ལ་སོགས་པའི་དྲི་རྣམས་ཀྱང་གཞུག་པར་བྱའོ། །མཚོ་དང་  
རྫིང་དང། ལྟེང་ཀ་དང། འབབ་ཆུ་དང། ལུ་མ་བཀོད་པ་རྣམས་ཀྱི་ཆུ་ཡང་བླུགས་ལ། བ་བླའམ་རས་ལ་དྲིའི་ཆུས་བསང་བས་མགུལ་པ་བཅིངས་ཏེ་གཞག་པར་བྱའོ།།  
  
  
༄༅། །དྲི་དང། མེ་ཏོག་དང། འབྲས་བུ་དང་བཅས་པའི་ཤིང་ལ་ཁ་རྒྱན་བྱས་ཏེ་དྲི་དང། སྤོས་དང། མེ་ཏོག་དང། མར་མེ་དང་བྱུག་པ་དང། ལྷ་  
བཤོས་དང། རོལ་མོའི་སྒྲ་དག་ཀྱང་བཤམ་པར་བྱའོ། །འབྱུང་པོ་ཐམས་ཅད་པའི་གཏོར་མ་ཡང་ཆ་བདུན་ནམ་ལྔ་ལ་སོགས་པ་བྱའོ་།ན་མཿ་ས་མནྟ་བཛྲ་ཎཱཾ། ཨ་  
ཙ་ལ་ཙཎྜ་མ་ཧཱ་རོ་ཥ་ཎ། སརྦ་བིགྷྣཾ་སྥོ་ཊ་ཡ། བཛྲ་ཌྷྲྀ་ཀ་ཁཌྒ་ཧཱུཾ་ཞེས་བྱ་བས་མཚམས་རྣམས་བཅིང་བར་བྱའོ་།དེ་བཞིན་དུ་སྲུང་བའི་ཆོ་ག་རྫོགས་པར་བྱ་སྟེ། བུམ་  
པ་ལ་གཟུངས་ཀྱི་ཐག་པ་བཏགས་ནས་རྣམ་པར་དག་པའི་ཡེ་ཤེས་ཡོངས་སུ་བསྒྱུར་བའི་བུམ་པ་ལ་བཧྲུཾ་ཞེས་བྱ་བའི་ས་བོན་ལས་ཁ་དོག་དང། ཚད་དང་ལྡན་པའི་  
བུམ་པའོ། །ཐུགས་ཀྱི་ས་བོན་ལས་བྱུང་བའི་བཅོམ་ལྡན་འདས་དོན་དེ་ཁོ་ན་ཉིད་ལས་མཉམ་པར་བཞུགས་པ། བྱང་ཆུབ་སེམས་དཔའ་དང་རང་སངས་རྒྱས་  
དང། འཕགས་པའི་གང་ཟག་དང་བཅས་པ་གདན་སེངྒེའི་སྟེང་ན་སྣ་ཚོགས་པའི་གདན་པདྨ་དང་ཟླ་བའི་སྟེང་ན་བཞུགས་པའོ་།ཆོས་ཉིད་དང་ལྡན་པའི་རྣམ་པ་  
དྲུག་གིས་བཅོམ་ལྡན་འདས་བསམ་པར་བྱའོ། །ཆོས་ཉིད་དང། སེམས་དང། སེམས་ཀྱི་རྣམ་པ་དང། སྒྲ་དང། སྒྲ་བརྙན་དང། གཟུགས་དང། གཟུགས་  
  
  
ཀྱི་བདག་པོ་གླང་སྣའི་སྟེང་དུ་བསམ་སྟེ། ཐུགས་ཀྱི་ས་བོན་ལས་རལ་གྲི་མེ་འོད་དང་བཅས་པས་ནམ་མཁའ་ཀུན་  
ཏུ་ཁེབས་པའོ། །དེ་ལས་བདུད་ཚར་གཅོད་པའི་བཅོམ་ལྡན་འདས་ཀྱི་སྐུར་བསམས་ཏེ་མཆོད་པས་བཅོམ་ལྡན་འདས་ལ་མཆོད་པར་བྱའོ། །ན་མཿ་ས་མནྟ་བུདྡྷཱ་ནཱཾ། ཨོཾ་  
ཨཱ་ཧཱུཾ༑ པྲ་བ་ར་སཏ་ཀ་ར་པྲ་ཏཱི་ཙྪ་ཧཱུཾ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱཧཱུཾ། སརྦ་དེ་བ་ཏཱ་ཨ་ཙི་ན་ཏྱ་ཨ་མྲྀ་ཏ་དྷ་རཱ་ཡ་སཱ་ཧཱ་ཞེས་བརྗོད་པར་བྱའོ། །ན་  
མཿ་ས་མནྟ་བུདྡྷ་ནཱཾ། ཨོཾ་ཧ་ར་བྷ་ག་ཝ་ན། སརྦ་བིདྱ་དྷ་ར་པཱུ་ཛི་ཏེ་སཱ་ཧཱ། ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱ་ཧཱུཾ། དྷརྨ་དྷ་ཏུ་ཨ་ནུ་ག་ཏེ་དྷཱུཾ་པེ་ཧཱུཾ་སཱ་ཧཱ་ཞེས་  
བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱ་ཧཱུཾ། མ་ཧཱ་མཻ་ཏྲི་བྷྱོ་ག་ཏེ་པུཥྤེ་ཧཱུཾ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱ་ཧཱུཾ། སརྦ་ཐཱ་ག་ཏ་ཨ་ཙི་པྲ་ཎ་ཨ་  
བྷཱ་བ་ག་ག་ན་བྷྱ་ནི་རྱ་ཨཱ་ལོ་ཀེ་ཧཱུཾ་སཱ་ཧཱ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱ་ཧཱུཾ། ག་ག་ན་ས་མ་ཡ་གནྡྷེ་ཧཱུཾ་སཱ་ཧཱ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་  
ནཱཾ། ཨཱ་ཧཱ་ར་སརྦ་ཏ་ཐཱ་ག་ཏེ་ནཻ་ཝི་དཡཻ་པཱུ་ཛ་ན་སྥ་ར་ཎ་ཡེ་ཧཱུཾ་སཱ་ཧཱ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨ་བཧི་སྨ་ར་ཡ། སྥ་ར་ཎ་ཨི་མཾ་ག་ག་ན་ཁཾ་དྷརྨ་དྷཱ་ཏུ་ཨཱ་ཤཱ་  
  
  
༄༅། །ཡ་ས་མནྟཱ་ཡ། སརྦ་ཏ་ཐཱ་ག་ཏ་པ་རི་ཤུདྡྷ་མཎྟ་ལེ་མ་མ་པྲ་ཎི་དཧི་པཱུ་ཛ་ན་མ་བེ་ལེན་དྷརྨ་དྷ་ཏུ། ཨ་དྷིཥྛ་ན་པ་ཙ་ཧཱུཾ་སཱ་ཧཱ་ཞེས་བརྗོད་དོ། །རྡོ་རྗེ་  
དང་དྲིལ་བུ་གསིལ་བར་བྱའོ། །ཐལ་མོ་བཀན་ལ་མཛུབ་མོ་གཉིས་གུང་མོའི་རྒྱབ་ཏུ་ཅུང་ཞིག་བཀུག་པ་སྦྱར། སྲིན་ལག་དང་མཐེའུ་ཆུང་བསྣོལ་ལ་མཐེ་བོང་  
ཅུང་ཞིག་བཀུག་པ་ནི། ཡོན་ཆབ་ཀྱི་ཕྱག་རྒྱའོ། །སོར་མོ་རྣམས་གུང་མོ་ལ་བརྟེན་ཏེ་ཅུང་ཟད་བཀུག་ལ་གུང་མོ་བསྒྲེང་བ་ནི། བདུག་སྤོས་ཀྱི་ཕྱག་རྒྱའོ། །སོར་མོ་  
རྣམས་ཕན་ཚུན་བསྣོལ་ཏེ་ནང་དུ་བཅུག་ནས་མཛུབ་མོ་མཐེ་བོས་མནན་པ་ནི། མེ་ཏོག་གི་ཕྱག་རྒྱའོ། །མཐེ་བོང་དང་གུང་མོའི་སོར་མོ་རྩེ་སྤྲད་དེ་ལྷག་མ་ཁུ་ཚུར་  
བཅངས་པ་ནི། མར་མེའི་ཕྱག་རྒྱའོ། །མི་འཇིགས་པའི་ཕྱག་རྒྱ་ལག་པ་གཡོན་པས་མཁྲིག་མ་བཏེག་པ་ནི། དྲིའི་ཕྱག་རྒྱའོ། །ཐལ་མོ་བཀན་པའི་ཟུར་སྦྱར་ཏེ་  
མཐེའུ་ཆུང་གཉིས་གཤིབས་ནས་བསྒྲེང་བ་ནི། ལྷ་བཤོས་ཀྱི་ཕྱག་རྒྱའོ། །སྤྱི་བོར་ལག་པ་བསྐོར་ཏེ་ཐལ་མོ་ཁོང་སྟོང་སྦྱར་ནས་དཀྲོལ་བ། རྒྱ་ཆེན་པོའི་མཆོད་པ་  
སྟེ༑ མཆོད་པའི་རྫས་རྣམས་རང་བཞིན་གྱིས་དག་པའི་ལྷ་མོས་རྫས་སྦྱངས་པའོ། །ན་མཿ་ས་མནྟ་བུདྡྷ་ནཱཾ། ཨ་བྷཱ་བ་སྭ་བྷཱ་བ་མུད་ག་ཏཱ་ནཱཾ། ནཱ་མ་པྲ་ཏྱེ་ཀ་བུདྡྷ་ཨཱརྱ་  
  
  
ན་མོ་བོ་དཧི་སཏ་ནཱཾ། ད་ཤ་བྷཱུ་མི་པྲ་ཏིཥྛི་ཏེ་ཤ་ར་ཎཱཾ། བོ་དཧི་སཏ་ཡ། མ་ཧཱ་སཏ་ནཱཾ། ཏདྱ་ཐཱ། ཨོཾ་ཁ་ཁ་ཁཱ་ཧི་ཁཱ་ཧི་དུཥྚ་སཱ་ཧཱ། ཀཱ་མ་ཀྲ་ཨ་སི་མུ་ས་ལ་པ་ར་ཤུ་པཱ་ཤ་ཧ་སྟ་ཡ་  
ཙ་ཏུརྦྷཱུཛ། ཙ་ཏུརྨུ་ཁ། ཥ་ཊ་ཙ་ར་ཎ། གཙྪ་ཡ་སརྦ་བིགྷྷྣཾ་གྷཱ་ག་བི་ཀྲྀ་ཏཱི་ནཱཾ། སརྦ་བཧུ་ཏ་བྷ་ཡཾ་ཀ་ར་ཨཊྚ་ཧཱ་ས་ནི་རི་ཏེ་བྱཱ་གྷྲ་ཙརྨ་ནི་བ་ས་ནི། ཀུ་རུ་ཀུ་རུ་སརྦ་དྷརྨཱ་ནཱཾ། ཙྪིནྡ་ཙྪིནྡ་  
སརྦ་མནྟ། བྷིནྡ་བིནྡ། པ་ར་མནྟ། ཨཱ་ཀརྵ་ཡ་ཨཱ་ཀརྵ་ཡ། སརྦ་བཧུ་ཏ། ནིརྨ་ཏ་ནིརྨ་ཐ། སརྦ་དུཥྚ་ན། པྲ་བེ་ཤ་ཡ་པྲ་བེ་ཤ་ཡ། མཎྜལ་མ་དྷྱེ་བྷྱེ་བ་ས་ཏྱ་ཛཱི་བི་ཏི་ན། ཀ་ར་  
ཀ་ར་ཀུ་རུ་ཀུ་རུ་མ་མ་སརྦ་ཀཱརྱཾ། ད་ཧ་ད་ཧ། པ་ཙ་པ་ཙ། མ་བི་ལམྦ། ས་མ་ཡཾ། ཨ་ནུ་སྨ་ར་ཧཱུཾ་ཧཱུཾ། སྥོ་ཊ་ཡ་སྥོ་ཊ་ཡ། སརྦ་ཥ་ཊ་པ་རི་པཱུ་ར་ཀ་ཧེ་བྷ་ག་ཝཱན། ཀིཉྩི་  
རཱ་ཡ་སི༑ མ་མ་སརྦ་རྠཾ་སརྦ་སཱ་དྷ་ཡ། ཨ་མོ་གྷ། ཙཎྜ་གྷ། ཙཎྜ་མ་ཧཱ་རོ་ཥ་ཎཱ་སྥོ་ཊ་ཡ་ཧཱུཾ། ཏྲ་མ་ཏྲ་མ་ཧཱཾ་མཾ་ཞེས་པ་བདུན་ནམ་ཉི་ཤུ་རྩ་གཅིག་བརྗོད་པར་བྱ་སྟེ། སངས་རྒྱས་དང་  
བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་བར་དམིགས་ལ་ལས་དང། རྣམ་པར་སྨིན་པ་དང། འཇིགས་པ་དང། གནོད་པ་དང། རྣམ་པར་འཚེ་བ་དང་  
ནད་ལ་སོགས་པ་ཞི་བར་དམིགས་ཏེ་བཟླ་བར་བྱའོ། །དེ་ནས་གཏོང་བར་འདོད་པས་ཟློས་པའི་ཚེ་གདམས་པའི་ཚུལ་གྱིས་དབུལ་བར་བྱའོ་།འཕགས་པ་མི་གཡོ་བའི་  
  
  
༄༅། །གཟུངས་ལས། ལེའུ་བཞི་པའོ།། །།དེ་ནས་བཅོམ་ལྡན་འདས་ཀྱིས་རས་རིས་ཀྱི་ཆོ་ག་གསུངས་པ། ཤིང་བལ་ཤིན་ཏུ་  
དྲི་མ་མེད་པ་ལ་བྲམ་ཟེའམ་གཙང་སྦྲ་དང་ལྡན་པའི་ཁྲུས་བྱས་ཏེ་དཀོན་མཆོག་གསུམ་ལ་གསོལ་བ་བཏབ་ལ་བརྟག་པར་བྱའོ། །རིགས་ངན་དམངས་རིགས་  
ལ་སོགས་པའི་རས་དག་ནི། སྤང་བར་བྱའོ། །རས་དེ་གུར་གུམ་དང་གླ་རྩི་དང། ཨ་ག་རུ་ལ་སོགས་པའི་ཆུས་བཀྲུས་ཏེ་དག་པར་བྱའོ་།དེ་ནས་སྔགས་འདི་  
གྲོ་གའམ་རས་ལ་བྲིས་ནས་གདགས་པར་བྱའོ། །ཨ་ཨཱ། ཨི་ཨཱི་ཨུའི་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། །ཀ་ཁ་ག་གྷ་ང། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་  
ཐ་ད་དྷ་དང། པ་ཕ་བ་བྷ་མ། ཡ་ར་ལ་ཝ། ཥ་ཥ་ས་ཧཿ་ཀྵ་ཞེས་བྱ་བ་བྲིས་ཏེ་དགོད་པར་བྱའོ། །དེ་ནས་སྔགས་འདི་ལན་བདུན་བརྗོད་པར་བྱའོ། །ན་མཿ་ས་  
མནྟ་བུདྡྷ་ནཱཾ། ཙཎྜ་མཧཱ་རོ་ཥ་ཎ། སྥོ་ཊ་ཡ་ཧཱུཾ། ཏྲ་ཐ་ཧཱཾ་མཾ། ཨོཾ་ཝཱ་ཀྱེ་དཾ་ན་མཿ་ཞེས་བྱ་བ་ལས་ཐམས་ཅད་འགྲུབ་པ་སྟེ། གུར་གུམ་དང། ཙནྡན་དང། གླ་རྩིའི་  
ཆུ་ལ་བསྔགས་ཤིང་གཏོར་བར་བྱའོ། །དེ་ནས་རི་མོ་མཁན་ཁྲུས་དག་པར་བྱས་ཏེ་བྲམ་ཟེའི་རིགས་ཀྱིས་བྲི་བར་བྱའོ། །ཚོན་ནི། གསེར་དང། དངུལ་དང་  
  
  
ལྕགས་རང་གིས་བྲི་བར་བྱ་བའམ། ཡང་ན་དཀར་རྩི་དང། མཚལ་དང། ལྡོང་རོས་དང། བ་བླ་དང། སྤང་མ་དང། མཐིང་ཤུན་དང། རྒྱ་སྐྱེགས་  
དང། རྡོ་སོལ་དང། སྣག་ཚ་དང། དེ་ལ་སོགས་པའི་མཚོན་རྣམས་ལ་ཨ་ག་རུ་དང། དུ་རུ་ཀ་དང། ཙནྡན་དང། གླ་རྩི་དང། རྒྱ་སྤོས་ལ་སོགས་པ་རྣམས་  
དང་སྦྱར་ལ་སྔགས་འདི་ལན་བདུན་བརྗོད་དེ་བྲི་བར་བྱའོ། །ན་མཿ་ས་མནྟ་བུདྡྷཱ་ནཱཾ། ཙཎྜ་མ་ཧཱ་རོ་ཥ་ཎ་སྥོ་ཏ་ཡ་ཧཱཾ་ཏྲ་ཐ་ཧཱཾ་མཾ། ཝཱ་ཀྱེ་ཧཱུཾ། ཨོཾ་ཨཱ་བི་ར་ཧཱུཾ་  
ཁེ་ཙ་ར་མཾ་ཞེས་བརྗོད་ལ་བྲི་བར་བྱ་སྟེ། ཁྱད་པར་བཟང་པོ་འཛོམས་པའི་དུས་སུ་ཚུལ་ཁྲིམས་དང་ལྡན་ཞིང་དག་པ་ལ་ཁ་ཟས་བྱིན་ཏེ་སྤྱན་དབྱེ་བར་བྱའོ། །  
བྲི་བ་ཡང་དེ་བཞིན་ཏེ། སྤྱན་འབྱེད་པའི་དུས་སུ་སྔགས་འདི་བརྗོད་དོ། །ན་མཿ་ས་མནྟ་བུདྡྷཱ་ནཱཾ། ཙནྡ་མ་ཧཱ་རོ་ཥ་ཎ་སྥོ་ཊ་ཡ་ཧཱུཾ། ཏྲ་ཐ་ཧཱུཾ་མཾ། ག་ག་ན་བ་ར་ལ་ཀྵ་ཎ་  
ཀ་རུ་ཎ་མ་ཡ། སརྦ་ཏ་ཐཱ་ག་ཏ་ཙཀྵུ་ཨོཾ་ཨཱ་ཧཱུཾ་སཱ་ཧཱ་ཞེས་སྦྲང་རྩི་གསེར་གྱི་ཐུར་མ་ལ་བྱུགས་ལ་ལན་གསུམ་དུ་བྱུག་པར་བྱའོ། །བྲིས་སྐུ་ཚད་དང་ལྡན་པ་ཡོངས་  
སུ་ཟིན་པ་དང། འབྲི་མཁན་ལ་ཇི་ལྟར་འདོད་པ་བཞིན་དུ་སྦྱིན་པར་བྱ་སྟེ། གསེར་རམ། དངུལ་ལམ། ཟངས་སམ། རའམ། རྡོ་བ་དག་ལས་བྱེད་ན་ཡང་དེ་བཞིན་དུ་  
  
  
༄༅། །བྱའོ༑ ༑གཟུགས་དང་སྐུའི་ཁྱད་པར་གྱི་རང་བཞིན་དང་རང་བཞིན་མ་ཡིན་པས་ཁྱད་པར་ཐ་དད་པ་དག་ཏུ་བྱ་སྟེ། རང་བཞིན་དང་  
ལྡན་པ་ལ་བར་ཆད་ཞི་བར་བྱ་བའི་ཕྱིར་གཟུགས་སྐུ་ལས་ནི་ཡོངས་སུ་བསྒྱུར་ནས་བྱིན་གྱིས་བརླབ་པར་བྱའོ། །དེ་ནས་ཁྱད་པར་བཟང་པོའི་དུས་སུ་ཁང་  
པ་བའི་རྣམ་ལྔས་བྱུགས་པར་བྱས་ཏེ་རས་རིས་དང། ཐང་ག་དང་པོ་ཏི་དང། གླེགས་བམ་ལ་སོགས་པ་མཎྜལ་གྱི་སྟེང་དུ་བཞུགས་སུ་གསོལ་ཏེ། སྤོས་  
དང། མེ་ཏོག་དང། མར་མེ་དང། དྲི་དང། ལྷ་བཤོས་ལ་སོགས་པའི་མཆོད་པའི་ཁྱད་པར་དཔག་ཏུ་མེད་པ་བཤམས་ཏེ། གཏོར་མ་ཡང་དེ་བཞིན་དུའོ། །  
གདུགས་དང། རྒྱལ་མཚན་དང། བ་དན་དང། བླ་རེ་ལ་སོགས་པ་ཡང་བྲི་བར་བྱའོ། །དེ་ནས་ཁྲོ་བོའི་སྐུ་དང་ལྡན་པས་སྔགས་བརྗོད་པར་བྱ་སྟེ། ན་མཿ་  
ས་མནྟ་བུདྡྷཱ་ནཱཾ། ཨ་མོ་གྷ་ཨེ་ཧི། ཨ་པྲ་ཏི་ཧ་ཏ་ཨ་ཙ་ལ་ཙེ་ཏ་ཨེ་ནཾ་ཏ་ཀ་ནཱཾ། ཏིཥྛ་ཏིཥྛ། ཙུ་རུ་ཙུ་རུ། ཏ་དི་ཏ་དི། ཏ་ཊ་ཏ་ཊ། བིགྷྣཾ་གྷ་ཏ་ཡ། མཱ་ར་ཡ། ཁཱ་  
ད་ཡ༑ སྥོ་ཊ་ཡ། ས་ཏཾ་ཙ་མེ། ཨ་ནུ་བནྡྷ་ཡ། ཨ་ཛྷཱཾ་ཀུ་རུ། ཨ་དྷ་ཧ་དྷ་ཧ་ནཾ་ཀྲ། ཀ་ཏ་ཀ་ཏ། མ་ཏ་མ་ཏ། ཧཾ་ཧཾ་མཾ་མཾ། ཨེ་ཏ་པ་ལ་ཨེ་ཏེ་བ་ལ། ཨེ་ཧི་མ་ཧཱ་ནུ་ནི་  
  
  
ནཊྚ་ནཊྚ། ཨཱ་བེ་ཤ་ཡ་ཨཱ་བེ་ཤ་ཡ། ཟ་ཙ་ལེ་ཙེ་ཧ། ཏ་ཊ་ཏ་ཊ། ད་མ་ད་མ། ཕཊ་ཕཊ་ཅེས་འབུམ་བརྗོད་པར་བྱ་སྟེ། ལྷའི་སྐུ་གཉེས་ལ་ནི། བྱེ་བའོ། །ཞི་བ་  
ནི༑ སྦྲུལ་པའི་སྐུ་སྟེ། སྔོན་དུ་ནི། དེ་བཞིན་ཤེས་པར་བྱའོ། །ཨ་ག་རུ་དང། དུ་རུ་ཀ་དང། ཙནྡན་དང། ག་བུར་དང། གླ་རྩི་དང། རྒྱ་སྤོས་ཀྱི་ཆུ་ལ། ན་མོ་རཏྣ་ཏྲ་ཡཱ་  
ཡ༑ ན་མཿ་ཤཱཀྱ་མུ་ན་ཡེ། ཏ་ཐཱ་ག་ཏེ་བྷྱ། ཨརྷ་ད་བྷྱ་སམྱཀྶཾ་བུདྡྷ་ཡ། ཏདྱ་ཐཱ། མུ་ནི་མུ་ནི་མ་ཧཱ་མུ་ནི། ཨོཾ་ཛ་ཡེ་ཛ་ཡེ། ཝཱ་ཀྱེ་ཤེ་སཱ་ཧཱ། ཨོཾ་བཱ་ཀྱེ་བཾ་ཛ་ཡ་  
ཨོཾ་ཝཱ་ཀྱེ་ནིཥྚེ་ཡེ། ཨོཾ་བཱ་ཀྱེ་ན་མ། ཨོཾ་བཱ་ཀྱེ་དཾ་ན་མཿ་ཨོཾ་ཨཱ་ཧཱུཾ་ཧཱཾ་མཾ་ཞེས་བྱ་བས་སྐུ་ཁྲུས་བྱའོ། །དེ་ནས་རོལ་མོ་བསྒྲག་པར་བྱ་སྟེ། རྫས་ལ་སྔགས་ཉི་ཤུ་རྩ་གཅིག་བཟླས་  
ནས༑ ན་མཿ་ས་མནྟ་བུདྡྷ་ནཱ། ཧཾ་མཾ། ཨོཾ་ཨཱ་དྱ་ནུཏྤན་ན་ཏཏ་པྲ་བྷ་སྭ་ར་སུ་བི་ཤུདྡྷ། དྷརྨ་དྷ་ཏུ། སྭ་བྷཱ་ཝ་ཨཱཏྨ་ཀོཉ་ཧཾ་ཞེས་བྱ་བ་བརྗོད་པར་བྱའོ། །དེ་ནས་མཆོད་པ་  
དཔག་ཏུ་མེད་པས་མཆོད་དེ། འདི་ནི། དེ་བཞིན་གཤེགས་པ་ཐམས་ཅད་ཀྱི་དམ་ཚིག་ཏུ་བརྗོད་པའི་གཟུངས་སྔགས་སོ། །ན་མ་སྟྲཻ་ཡ་དཧྭི་ཀཱ་ནཱཾ། སརྦ་ཏ་ཐཱ་ག་ཏཱ་ནཾ་  
ཙཎྜ་ཙཎྜ། བ་ལ་བ་ལ། བ་ཏྲ་བ་ཏྲ། ཤཱནྟེ་ཤཱནྟེ། ཧ་ལ་ཧ་ལ། བ་ར་བ་ར། མ་རཱ་ཎ་མ་རཱ་ཎ། བཛྲ་ད་ལ་སྥོ་ཊ་མ་ལི་ཏི་ཏ་ཤི་ཁ་ར། ས་མནྟ་བཛྲཱ་ཎི་ཛྭ་ལ་ཛྭ་ལ་  
  
  
༄༅། །ན་མོསྟུ་ཏེ། ཨ་མོ་གྷ་ཙཎྜ་མ་ཧཱ་རོ་ཥ་ཎ་ས་སཾ་ར་ཎ་ར་ཎ། ཧཾ་ཧཱུཾ་ལ་བཛྲ་སྥོ་ཊ་མཾ་སཱ་ཧཱ། ན་མསྟྲཻ་ཡ་དཧྭི་ཀཱ་ནཱཾ་ཏ་ཐཱ་ག་ཏཱ་ནཱཾ་སརྦ་ཏྲ་ཡ་པྲ་ཏི་ཧ་ཏ་ཏཱཔྟཱ་  
དྷརྨ་ཏཱ་བ་ལཱི་ནཱཾ། ཨཾ་ཨ། ས་མ་ས་མནྟོ་ཨ་ནཱཾ་ཏ་ཏཱཔྟཱི་ཤཱ་ས་ནི། ཧ་ར་ཧ་ར། སྨ་ར་སྨ་ར་ཎ། པི་ཀ་ཏ་རཱ་ག་།བུདྡྷ་དྷརྨ་ཏེ། ས་ར་ས་ར། ས་མ་བ་ལཱ། ཧ་ས་ཧ་ས། ཏྲ་  
ཡ་ཏྲ་ཡ༑ ག་ག་ན་མ་ཧཱ་བ་ར་ལཀྵ་ཎེ་ཛྭ་ལ་ཛྭ་ལ་ན་སཱ་ག་རེ་སཱ་ཧཱ། ན་མཿ་ས་མནྟ་བུདྡྷཱ་ཡ། ན་མཿ་སརྦ་བུདྡྷ་བོ་དཧི་ས་ཏྭ་ནཱཾ། ཨོཾ་ཨ་ར་ཛེ་བི་ར་ཛེ། མ་ཧཱ་བི་ར་ཛེ། མ་ཧཱ་བི་  
ར་ཛེ༑ སྭ་ར་ཏེ་སྭ་ར་ཏེ། ཏྲ་ཡི་ཏྲ་ཡི། བི་དྷ་མི་ན། སཾ་བྷཾ་ཛ་ནི་ར་མ་ཏི། སིདྡྷ་ཨ་ཏྲེཾ་ཏྲེཨ ་སཱ་ཧཱ་ཞེས་བརྗོད་དོ། །འདི་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་  
གསུང་དང། ཐུགས་རྣམ་པར་དག་པའི་གཟུངས་ཏེ། ལན་གཅིག་བརྗོད་པ་ཙམ་གྱིས་ཀྱང་ལྷ་དང། སྔགས་དང། ཕྱག་རྒྱ་ཐམས་ཅད་རྣམ་པར་དག་པར་འགྱུར་  
རོ༑ ༑དེ་བཞིན་གཤེགས་པའི་དམ་ཚིག་གསུམ་དང་ལྡན་པའི་གཟུངས་འདིས་ལྷ་དང། སྔགས་དང། ཕྱག་རྒྱ་བཅིངས་པ་རྣམས་ནུས་པ་དང་ལྡན་པར་འགྱུར་རོ། །  
ལྷ་དང། སྔགས་དང། ཕྱག་རྒྱ་རྣམས་ཀྱིས་ལྟས་དང་མཚན་མ་བར་ཆད་མེད་པར་འགྱུར་རོ། །སྲོད་དང་ཐོ་རངས་ལ་དེ་བཞིན་གཤེགས་པ་ཐམས་ཅད་ཀྱི་དམ་ཚིག་  
  
  
།དེ་བཞིན་གཤེགས་པ་ཐམས་ཅད་ཀྱི་དམ་ཚིག་གསུམ་པ་བཀོད་པའི་ཁྲུས་འདི་ལ་བརྩོན་པར་བྱའོ། །ན་མཿ་ས་མནྟ་དུ་དྷ་ནཱཾ། ཏདྱ་ཐཱ་  
ཨོཾ་ཨི་ཧོ་ཤུདྡྷེ་ཤུདྡྷེ། མཾ་ཧོ་ཤུདྡྷེ་ཤུདྡྷེ། རཾ་ཧོ་ཨཾ་ཤུདྡྷེ་ཤུདྡྷེ། ཨ་ཤུ་མཾ་བི་ཤུདྡྷེ་ཤུདྡྷེ་ས་མ་ཡ་སཱ་ཧཱ་ཞེས་བརྗོད་དོ། །འདི་ནི། དེ་བཞིན་གཤེགས་པ་ཐམས་ཅད་ཀྱི་དམ་  
ཚིག་གསུམ་བཀོད་པའི་གཟུངས་ཏེ། ཆུ་ལ་སྔགས་བཟླས་ནས་ཁྲུས་བྱས་ན། སྡིག་པ་ཀུན་འདག་པར་འགྱུར་རོ། །རྨི་ལམ་ངན་པ་དང། ལྟས་ངན་པ་དང། མཚན་  
མ་ངན་པ་དང། དུས་མ་ཡིན་པར་འཆི་བའི་དུས་བྱེད་པར་མི་འགྱུར་རོ། །རིམས་དང། འབྲུམ་བུ་དང། ལྷ་གོར་དང། འབྲས་དང། ཤུ་བ་དང། འོག་བའི་ནད་  
དང། འཚེ་བ་ལས་ཐར་བར་འགྱུར་རོ། །འཕགས་པ་མི་གཡོ་བའི་གཟུངས་ལས། ལེའུ་ལྔ་པའོ།། །།དེ་ནས་བཅོམ་ལྡན་འདས་ཀྱིས་ལྷ་དང། ཀླུ་དང་  
གནོད་སྦྱིན་དང། སྲིན་པོ་དང། མིའམ་ཅི་དང། ལྟོ་འཕྱེ་ཆེན་པོ་ལ་སོགས་པ་ཚར་གཅོད་པའི་དཀྱིལ་འཁོར་གྱི་འཁོར་ལོའི་རྣམ་པ་གསུངས་པ། དང་པོ་ཆོས་ཀྱི་དབྱིངས་  
ཀྱི་རང་བཞིན་གྱི་ཨེའི་རྣམ་པ་ཅན་གྱི་ནམ་མཁའོ། །རླུང་གི་དཀྱིལ་འཁོར་སྔོན་པོ་གཞུ་ལྟ་བུ་བ་དན་ཅན་ཡཾ་ལས་བྱུང་བའོ་།ཆུའི་དཀྱིལ་འཁོར་གངས་ལྟར་དཀར་བའི་  
  
  
༄༅། །ཟླུམ་པོ་བུམ་པ་ཅན་བཾ་ལས་སོ། །སའི་དཀྱིལ་འཁོར་གསེར་གྱི་མདོག་ཅན་གྲུ་བཞི་རྡོ་རྗེ་ཅན་ལཾ་ལས་བྱུང་བའོ། །དེའི་སྟེང་དུ་རི་རབ་རིན་པོ་ཆེ་  
སྣ་བཞི་ལས་གྲུབ་པའི་ཚད་དང་ལྡན་པ་ཨོཾ་ལས་བྱུང་བའོ་།མེའི་དཀྱིལ་འཁོར་དམར་པོ་གྲུ་གསུམ་པ་འབར་བ་དང་བཅས་པ་རཾ་ལས་སོ། །དེའི་ནང་དུ་བཧྲུཾ་ཁ་དོག་  
སྣ་ཚོགས་ལས་བྱུང་བའི་ཁང་བུ་བརྩེགས་པ་གྲུ་བཞི་དང་བཅས་པའི་རིན་པོ་ཆེ་སྨྲ་ལྔ་ལས་གྲུབ་པ་ནི། ཤེལ་དང། བཻ་ཌཱུརྱ་དང། བྱི་རུ་དང། ཨིནྡྲ་ནཱི་ལ་དང་  
གསེར་ལས་གྲུབ་པའོ། །དེའི་ནང་སྣ་ཚོགས་པའི་པདྨ་འདབ་མ་བརྒྱད་པའི་གདན་ནོ། །ཤར་གྱི་འདབ་མ་ནི། ཤེལ་ལས་གྲུབ་པའོ་།ལྷོའི་འདབ་མ་ནི། བཻ་ཌཱུརྱ་  
ལས་གྲུབ་པའོ། །ནུབ་ཀྱི་འདབ་མ་ནི། ཕྱི་རུ་ལས་གྲུབ་པའོ། །བྱང་གི་འདབ་མ་ནི། ཨིནྡྲ་ནཱི་ལ་ལས་གྲུབ་པའོ། །མཚམས་རྣམས་ཀྱང་ཤེལ་དང། བཻ་ཌཱུརྱ་དང། བྱི་  
རུ་དང། ཨིནྡྲ་ནཱི་ལ་ལས་གྲུབ་པའོ། །དབུས་སུ་ནི། ཚོགས་བདག་གླང་སྣའི་སྟེང་དུ་སྣ་ཚོགས་པའི་འདམ་སྐྱེས་དང་ཉི་མའི་གདན་ནོ། །ཤར་དུ་བརྒྱ་བྱིན། ལྷོར་ལྷ་ཆེན་  
པོ༑ ༑ནུབ་ཏུ་ཁྱབ་འཇུག་བྱང་དུ་ཐགས་བཟང་རིས་སོ། །ཤར་ལྷོ་མཚམས་སུ་ཚངས་པ། ལྷོ་ནུབ་མཚམས་སུ་གཞོན་ནུ། ནུབ་བྱང་དུ་དགའ་བྱེད། བྱང་ཤར་དུ་ཀུན་  
  
  
ལྷ་ཆེན་པོ་བརྒྱད་ཀྱི་སྟེང་དུ་པདྨ་དང་ཉི་མའི་གདན་ནོ། །ཡི་གེ་རཾ་ལས་བྱུང་བའི་ཉི་མ་དང། མཾ་ལས་བྱུང་བའི་ཤེས་རབ་ཀྱི་མཚན་མ་མཾ་དང་ལྡན་པ་ལས་བཅོམ་  
ལྡན་འདས་དེ་བཞིན་གཤེགས་པའི་བདག་ཉིད་ཀྱི་མི་གཡོ་བ་ནམ་མཁའི་མདོག་ཅན། ཉི་མའི་སྙིང་པོ་ལ་པུས་མོ་རེག་ཅིང་བཞུགས་པའོ། །རིན་པོ་ཆེའི་རྒྱན་དང་ལྡན་  
པའི་བཅོམ་ལྡན་འདས་ནམ་མཁའ་མ་ལུས་པ་འོད་ཀྱིས་འགེངས་པ། ཕྱག་གཡས་ན་རལ་གྲི་པ་སྣམས་པ། གཡོན་ན་ཀླུའི་རྒྱལ་པོའི་ཞགས་པ་བསྣམས་པ། ཕུ་ཕུ་  
ཞེས་བྱ་བའི་སྒྲ་འདོན་པའོ། །ཤར་དུ་བཅོམ་ལྡན་འདས་རྡོ་རྗེའི་རིགས་ཡི་གེ་ཙཾ་ལས་བྱུང་བའི་ཤེས་རབ་ཀྱི་མཚན་མ་ཙམ་དང་ལྡན་པ་ལས་བཅོམ་ལྡན་འདས་  
རྡོ་རྗེའི་རིགས་ཀྱི་བདག་ཉིད་ཅན་གྱི་མི་གཡོ་བ་ཤེལ་གྱི་མདོག་ཅན། ཉི་མའི་སྙིང་པོ་ལ་བུས་མོ་རེག་ཅིང་བཞུགས་པ། རིན་པོ་ཆེའི་རྒྱན་དང་ལྡན་པའོ། །བཅོམ་ལྡན་འདས་  
ནམ་མཁའ་མ་ལུས་པ་འོད་ཀྱིས་འགེངས་པ། ཕྱག་གཡས་ན་རལ་གྲི་བསྣམས་པ། གཡོན་ན་ཀླུ་ནོར་རྒྱས་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་  
བའོ༑ ༑ལྷོར་བཅོམ་ལྡན་འདས་རིན་པོ་ཆེའི་རིགས་ཡི་གེ་དྷཱི་ལས་བྱུང་བའི་ཤེས་རབ་ཀྱི་མཚན་མ་དྷཱི་དང་ལྡན་པ་ལས་བཅོམ་ལྡན་འདས་རིན་པོ་ཆེའི་རིགས་ཀྱི་བདག་ཉིད་  
  
  
༄༅། །མི་གཡོ་བ་བཻ་ཌཱུརྱའི་མདོག་ཅན། ཉི་མའི་སྙིང་པོ་ལ་པུས་མོ་རེག་ཅིང་བཞུགས་པ། རིན་པོ་ཆེའི་རྒྱན་དང་ལྡན་པའི་བཅོམ་ལྡན་འདས་ནམ་  
མཁའ་མ་ལུས་པ་འོད་ཀྱིས་འགེངས་པ། ཕྱག་གཡས་ན་རལ་གྲི་བསྣམས་པ། གཡོན་ན་ཀླུའི་རྒྱལ་པོའི་ཞགས་པ་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་  
པའོ། །ནུབ་ཏུ་བཅོམ་ལྡན་འདས་པདྨའི་རིགས་ཡི་གེ་མཾ་ལས་བྱུང་བའི་ཤེས་རབ་ཀྱི་མཚན་མ་མཾ་དང་ལྡན་པ་ལས་བཅོམ་ལྡན་འདས་པདྨའི་རིགས་ཀྱི་བདག་ཉིད་  
ཅན་གྱི་མི་གཡོ་བ་བྱི་རུའི་མདོག་ཅན། ཉི་མའི་སྙིང་པོ་ལ་ཕུས་མོ་རེག་ཅིང་བཞུགས་པ། རིན་པོ་ཆེའི་རྒྱན་དང་ལྡན་པའི་བཅོམ་ལྡན་འདས་ནམ་མཁའ་མ་ལུས་  
པ་འོད་ཀྱིས་འགེངས་པ། གཡས་ན་རལ་གྲི་བསྣམས་པ། གཡོན་ན་ཀླུ་ཆུ་ལྷ་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་པའོ། །བྱང་དུ་བཅོམ་ལྡན་འདས་  
ལས་ཀྱི་རིགས་ཡི་གེ་ཧཾ་ལས་བྱུང་བའི་ཤེས་རབ་ཀྱི་མཚན་མ་ཧཾ་དང་ལྡན་པ་ལས་བཅོམ་ལྡན་འདས་ལས་ཀྱི་རིགས་ཀྱི་བདག་ཉིད་ཅན་གྱི་མི་གཡོ་བ་ཨིནྡྲ་ནཱི་  
ལའི་མདོག་ཅན། ཉི་མའི་སྙིང་པོ་ལ་པུས་མོ་རེག་ཅིང་བཞུགས་པ་རིན་པོ་ཆེའི་རྒྱན་དང་ལྡན་པའི་བཅོམ་ལྡན་འདས་ནམ་མཁའ་མ་ལུས་པ་འོད་ཀྱིས་  
  
  
ཕྱག་གཡས་ན་རལ་གྲི་བསྣམས་པ། གཡོན་ན་ཀླུ་རིགས་ལྡན་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་པའོ། །ཤར་ལྷོ་མཚམས་སུ་རཾ་ལས་བྱུང་བའི་ཏྲི་  
ཤཱུ་ལ་རཾ་གྱིས་མཚན་པ་དང་ལྡན་པའི་ཞལ་གཅིག་ཕྱག་བཞི་པའི་ཁམས་གསུམ་རྣམ་པར་རྒྱལ་བ་གཡས་ཀྱི་དང་པོ་ན་ཏྲི་ཤཱུ་ལ། གཡོན་གྱི་དང་པོ་ན་ཀླུ་མཐའ་ཡས་ཀྱི་  
བུ༑ གཡས་གཡོན་གྱི་འོག་མ་ན་རྡོ་རྗེ་དང་ཐོད་པ་བསྣམས་པའོ་།ལྷོ་ནུབ་མཚམས་སུ་ཥཾ་ལས་བྱུང་བའི་དབྱུག་ཐོ་ཥཾ་གྱིས་མཚན་པ་དང་ལྡན་པའི་ཞལ་གཅིག་ཕྱག་  
བཞི་པའི་གཤིན་རྗེའི་གཤེད་པོ་བཻ་ཌཱུརྱའི་མདོག་ཅན། གཡས་ཀྱི་དང་པོ་ན་རྡོ་རྗེའི་དབྱུག་ཐོ། གཡོན་གྱི་དང་པོ་ན་ཀླུ་དགའ་བོ་བསྣམས་པའོ། །གཡས་གཡོན་གྱི་  
འོག་མ་གཉིས་ན་ཐོ་བ་ཕུར་བུ་བསྣམས་པ། ནུབ་བྱང་མཚམས་སུ་ཎ་ལས་བྱུང་བའི་ཁ་ཊཱཾ་ག་ཎས་མཚན་པ་དང་ལྡན་པའི་ཞལ་གཅིག་ཕྱག་བཞི་པའི་རྟ་མགྲིན་  
བྱི་རུའི་མདོག་ཅན། གཡས་ཀྱི་དང་པོ་ན་ཁ་ཊཱཾ་ག་གཡོན་གྱི་དང་པོ་ན་ཀླུ་པདྨ་ཆེན་པོ་བསྣམས་པ། གཡས་གཡོན་གྱི་འོག་མ་ན་ལྕགས་སྒྲོག་བསྣམས་པའོ། །བྱང་  
ཤར་མཚམས་སུ་ཧཱུཾ་ལས་བྱུང་བའི་བེ་ཅོན་ཧཱུཾ་གིས་མཚན་པ་དང་ལྡན་པའི་ཞལ་གཅིག་ཕྱག་བཞི་པའི་བདུད་རྩི་འཁྱིལ་བ་ཨིནྡྲ་ནཱི་ལའི་མདོག་ཅན། གཡས་དང་པོ་ན་  
  
  
༄༅། །བེ་ཅོན། གཡོན་གྱི་དང་པོ་ན་ཀླུ་སྟོབས་ཀྱི་རྒྱུ་བསྣམས་པ། གཡས་གཡོན་གྱི་ཐ་མ་གཉིས་བསྣོལ་ནས་བསྡིགས་པའོ། །ཤར་ལྷོའི་གྲུ་  
ཆད་ལ་ལྷ་མོ་བདུག་པ་མ་མདོག་མཐིང་ག་པོག་ཕོར་འཛིན་པ་དང་ལྡན་པ། ལྷོ་ནུབ་ཏུ་ལྷ་མོ་མེ་ཏོག་མ་མདོག་དཀར་མོ་མེ་ཏོག་འཛིན་པ་དང་ལྡན་པའོ། །ནུབ་བྱང་དུ་ལྷ་  
མོ་མར་མེ་མ་དམར་མོ་མར་མེ་འཛིན་པ། བྱང་ཤར་དུ་ལྷ་མོ་དྲི་ཆབ་མ་ལྗང་གུ་དྲི་ཆུ་བསྣམས་པའོ། །དེ་དག་ནི། གཞོན་ནུ་ལང་ཚོ་ལ་བབ་པ། མཛེས་པའི་ཚུལ་  
ཅན་ཧཱུཾ་ལས་བསྐྱེད་པར་བྱའོ། །ཤར་ཕྱོགས་སུ་ལྷ་མོ་རྟའི་གདོང་ཅན་ཁ་དོག་དཀར་པོ་ལྕགས་ཀྱུ་བསྣམས་པའོ། །ལྷོ་ཕྱོགས་སུ་ལྷ་མོ་གསེར་གྱི་མདོག་ཅན་  
ཞགས་པ་འཛིན་པའོ། །ནུབ་ཕྱོགས་སུ་ལྷ་མོ་དམར་མོ་ལྕགས་སྒྲོག་འཛིན་པའོ། །བྱང་ཕྱོགས་སུ་ལྷ་མོ་ལྗང་གུ་དྲིལ་བུ་འཛིན་པའོ་།དེ་དག་ནི། ཅུང་ཞིག་  
ཁྲོས་པའི་ཚུལ་ཅན་གྱི་ཕཊ་ལས་བསྐྱེད་པར་བྱ་སྟེ། ཆོས་ཀྱི་དབྱིངས་ཀྱི་རང་བཞིན་ལ་ཡོངས་སུ་གནས་པར་བསྒོམ་པར་བྱའོ། །དེ་ནས་བཅོམ་ལྡན་འདས་  
ཀྱིས་ཡང་དག་པར་བརྗོད་པའི་གཟུངས་འདི་གསུངས་སོ། །ན་མཿ་ས་མནྟ་བུདྡྷཱ་ནཱཾ། ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། ན་མཿ་ས་མནྟ་བཛྲཱ་ནཱཾ། ཏྲཻ་ལོ་ཀྱ་བི་ཛ་ཡ་ཧཱུཾ་ཕཊ་  
  
  
ཨ་ཀྲོ་དཧེ་ཀ་ཡ་མནྟ་ཀ་ཧཱུཾ་ཕཊ། ན་མཿ་ས་མནྟ་བཛྲཱ་ཎཱཾ། བཛྲ་ཀྲོ་དྷ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུཾ་ཕཊ། ན་མཿ་ས་མནྟ་བཛྲཱ་ཎཱཾ། ཏྲ་ཐ་ཨ་མོ་གྷ་ཨ་མྲྀ་ཏ་ཀུཎྜ་ལི་  
ཧཱུཾ་ཕཊ༑ ན་མཿ་ས་མནྟ་བུདྡྷཱ་ནཱཾ། ཏྲ་ཐ་བཛྲ། ཨ་ཙ་ལ་ཙེ་ཏ་ད་ཧ་ད་ཧ་ཧཱུཾ་ཕཊ། ན་མཿ་ས་མནྟ་བུདྡྷཱ་ནཱཾ་ཏྲ་ཐ་རཏྣ་ཨ་ཙ་ལ་པ་ཙ་ཧཱུཾ་ཕཊ། ན་མཿ་ས་མནྟ་བུདྡྷཱ་ནཱཾ། ཏྲ་ཐ་པདྨ་ཨ་ཙ་  
ལ་ཙ་ལ་བནྡྷཱ་ཧཱུཾ་ཕཊ། ན་མཿ་ས་མནྟ་བུདྡྷཱ་ནཱཾ། ཏྲ་ཐ་ཨ་མོ་གྷ་ཀརྨ་ཨ་ཙ་ལ་ཧ་ན་ཧ་ན་ཧཱུཾ་ཕཊ་ཅེས་བྱ་བ་གསུངས་ཏེ། ལྷ་དང། ལྷ་མ་ཡིན་དང། མི་འམ་ཅི་དང། ལྟོ་འཕྱེ་  
ཆེན་པོ་དང། ལྷ་དང། ཀླུ་དང། མ་རུངས་པ་དང། སྡང་བ་རྣམས་ཞི་བར་བྱེད་ཅིང་སྡིག་པ་དམན་པའི་ལས་རྣམས་འདག་པར་འགྱུར་རོ། །འཕགས་པ་མི་གཡོ་  
བའི་གཟུངས་ལས། ལེའུ་དྲུག་པའོ།། །།དེ་ནས་བཅོམ་ལྡན་འདས་ཀྱིས་འཁོར་གྱི་ནང་དུ་གཟུངས་སྔགས་འདི་བཀའ་སྩལ་ཏོ། །ན་མཿ་ས་  
མནྟ་བུདྡྷཱ་ནཱཾ། ཙཎྜ་མ་ཧཱ་རོ་ཥ་ཎ་ཨ་ཙ་ལ་ཀ་ན་ཙཎྜ་ཙཎྜ། ན་ཏ་ན་ཏ། མ་ཏ་ཊ་མ་ཏ་ཊ། མོ་ཊ་ཏ་མོ་ཊ་ཏ་ཤ་ཏ་ཤ་ཏ། ཊ་ཏ་ཊ་ཏ། ཧ་ན་ཧ་ན། ད་ཧ་ད་ཧ། མོ་ཧ་མོ་ཧ་  
མོ་ཧ་སརྦ་པཱ་པཾ་ཀ་ར། ཧ་ས་ཧ་ས། བཛྲ་ཧ་ས་ཨ་མོ་གྷ་ཀུ་རུ། ཧ་ས་ཧ་ས། མརྟ་མརྟ། གརྫ་གརྫ། བནྡྷ་བནྡྷ། ཧ་ན་ཧ་ན། ཏིཥྛ་ཏིཥྛ། ཨཱ་བི་ཤ་ཡ་ཨཱ་བི་ཤ་ཡ། མ་ཧཱ་  
  
  
༄༅། །མནྟྲ་པ་ལ་ཀ་དུ་ན་དུ་ན། ཏི་ནི་ཏི་ནི། ཁ་ད་ཁ་ད། སརྦ་བིགྷྣཱཾ། མཱ་ར་ཡ་མཱ་ར་ཡ། སརྦ་དུཥྚཱཾ། བྷཀྵ་བྷཀྵ། སརྦ་བིགྷྣཱཾ། ཀུ་རུ་ཀུ་རུ། མ་ཧཱ་  
བི་ཤྭ༑ སརྦ་པཱ་པཾ། མ་ཧཱ་བཛྲ། སྥོ་ཊ་ཡ་སྥོ་ཊ་ཡ་ཧཱི་བ་ལི་ཏ་ར་གྷ་ན་ཏ་ཀ། ཧཱུཾ་ཧཱུཾ་མཾ་མཾ་ཧཾ་ཧཾ། ན་མཿ་ས་མནྟ་བུདྡྷཱ་ནཱཾ། མ་ཧཱ་ཙཎྜ་མ་ཧཱ་རོ་ཥ་ཎཱ་ཡ། ཨ་མོ་གྷ་ཨེ་ཧི་  
ཨ་པྲ་ཏི་ཧ་ཏ་ཨེ་ཧི། ཨ་ཙ་ལེ་ཙེ་ཏ་ཨ་ནནྟ་ཀ་ནཱཾ། ཏིཥྛ་ཏིཥྛ། ཙ་རུ་ཙ་རུ། ཏ་དི་ཏ་དི། ཏ་ཊ་ཏ་ཊ། བིགྷྣཱ་གྷཱ་ཏ་ཡ། མཱ་ར་ཡ། ཁཱ་ད་ཡ། སྥོ་ཊ་ཡ། ས་ཙ་མེ། ཨ་ནུ་བནྡྷ་  
ཨཱ་ཛྙཱ་ཀུ་རུ་ཀུ་རུ། ཨ་ཧ་ས། ཨ་ད་ན། ཀྲ་ཀ་ཏ་མ་ཊ། མ་ཊ་མ་ཊ། ཧཾ་ཧཾ། ཨ་ཏི་པ་ལ་ཨི་ཏི་མ་ཧཱ་གུ་ཎ་བ་ཤི་ན་ནཊྚ་ནཊྚ་ཏ། ཨཱ་བི་ཤ་ཡ། ཨ་ཙ་ལ་ཙེ་ཏ། སརྦ་ཏྲ་  
ཨ་ནུཏྟ་རེ། ཀ་ཙེ་ཏ་ཏ་ཊ་ཏ་ཊ། ཌ་མ་ཌ་མ། ཧཾ་ཧཾ་མཾ་མཾ་ཕཊ་ཕཊ་ཧཱུཾ། ན་མཿ་ས་མནྟ་བཛྲ་ཎཱཾ། ཏྲ་ཨ་མོ་གྷ་ཙཎྜ་མ་ཧཱ་རོ་ཥ་ཎ་སྥོ་ཊ་ཡ་ཧཱུཾ། ཏྲ་མ་ཡ་ཏྲ་མ་ཡ་ཧཱུཾ་ཏྲ་ཊ་  
ཧཾ་མཾ༑ ཨོཾ་བ་ལི་ཏཾ་ཏེ་ཛོ་བ་ལིཾ་སཱ་ཧཱ། ན་མཿ་ས་མནྟ་བུདྡྷཱ་ནཱཾ། ཙཎྜ་མ་ཧཱ་རོ་ཥ་ཎ། ཨ་ཙ་ལ་ཙེ་ཏ། སྥོ་ཊ་ཡ་སྥོ་ཊ་ཡ་ཧཱུཾ། ཨ་ས་མནྟི་ཀ་ཏྲ་ཏ། མ་ཧཱ་པ་ལ། ཥ་ཊ་པཱ་  
ར་མནྟྲཾ༑ ཨཾ་ཨཾ་ཧཱུཾ་ཧཾ། ཤུདྡྷ་ཏྲཻ་ལོ་ཀྱ་ཏུ་ཤྱེཾ་ཏུ་བཛྲ། ཨ་པྲ་ཏ་ཧ་ཏེ་བི་ལི་བྷྱ་ན་མོ་ཛ་ལ་ཡ་ཏྲ་ཏ། ཨཊྚ་ཧ་ས་ན་མཾ་ཧཱཾ་སཱ་ཧཱ་ཞེས་གསུངས་མ་ཐག་ཏུ་འཛམ་བུ་གླིང་ན་  
  
  
ལྷ་མ་ཡིན་དང། ཀླུ་དང། གནོད་སྦྱིན་དང། སྲིན་པོ་དང། མི་འམ་ཅི་དང། ལྟོ་འཕྱེ་ལ་སོགས་པ་ཐམས་ཅད་སྲེག་ཅིང་ས་ལ་འགྱེལ་བར་གྱུར་  
ཏོ༑ ༑དེ་ནས་ཆོ་ག་གསུངས་སོ། །ལྕགས་སྣ་ལྔ་ལས་བྱས་པའི་རལ་གྲི་ཁྲུ་ཚད་གསུམ་པ་བྱས་ཏེ་སྔགས་ཀྱི་ཕྲེང་བ་མཾ་ཧཾ་ཞེས་བྱ་བ་བཀོད་ལ། ཁྲུ་དོ་དང་ལྡན་པའི་སྤོས་  
ཀྱི་མཎྜལ་བྱས་ཏེ་མཆོད་པའི་རྫས་དང་ལྡན་པའི་དྲི་བཞག་སྟེ་གཟུངས་སྔགས་འདི་ཁྲི་ཕྲག་ཏུ་བརྗོད་ཅིང་བཟླས་ན། རལ་གྲི་ནམ་མཁའ་ལ་འཕགས་པར་འགྱུར་  
རོ༑ ༑དེ་ནས་གཡུལ་དུ་ཞུགས་ན་དཔག་བསམ་གྱི་ཤིང་ཡང་དུམ་བུ་དུམ་བུར་གཅོད་པར་འགྱུར་ཏེ། གཡུལ་ལས་རྒྱལ་བར་བྱེད་དོ། །ལྕགས་སྣ་ལྔ་ལས་བྱས་པའི་  
ལྷུང་བཟེད་བྱས་ཏེ་མཾ་ཧཾ་ཞེས་བྱ་བའི་ཡི་གེ་བཀོད་དེ། གསེར་དང། དངུལ་དང། ཟངས་ལས་བྱས་པའི་བུམ་པར་གདུགས་དང། རྒྱལ་མཚན་དང། དཔལ་བེའུ་  
དང། མེ་ཏོག་དང། འཁོར་ལོ་དང། ཉ་དང། དུང་གཡས་སུ་འཁྱིལ་བ་རྣམས་དང། བྱི་རུ་བཅུག་པའམ། ཡང་ན་ཟངས་ལ་བྱི་རུ་བཅུག་པར་བྱས་ལ་གཟུངས་  
སྔགས་འདི་གྲོ་གའམ་རས་ལ་བྲིས་ཏེ་ཁོང་པའམ་མགུལ་དུ་བཏགས་ནས་གཟུངས་སྔགས་བྱེ་བ་བཟླས་ན། ལྷུང་བཟེད་ནམ་མཁའ་ལ་འཕགས་ཏེ་གསོལ་བ་  
  
  
༄༅། །བཏབ་ན་འདོད་པའི་ཡོན་ཏན་ཅི་འདོད་པ་འབྱུང་སྟེ། ལྗོན་པའི་ཤིང་བཞིན་ནོ། །ནམ་མཁའི་ཏྲི་ཏའི་ལྕེ་དང། འུག་པའི་མིག་དང་གཉིས་ཆ་  
མཉམ་པ་དང། ལྕགས་སྣ་གསུམ་གྱི་ཕྱེ་མ་ལ་ཁྭ་ཏའི་ཁྲག་གིས་རིལ་བུ་བདུན་ནམ་ཉི་ཤུ་རྩ་གཅིག་བྱས་ཏེ་ཐོད་པ་དུམ་བུ་གཅིག་པར་བཅུག་ལ་གཟུངས་སྔགས་ཧཾ་མཾ་ཞེས་  
བྱས་པས་པདྨ་ལ་བསྐོར་ཏེ་གཟུངས་སྔགས་བྱེ་བ་བཟླས་ན་པདྨ་ནམ་མཁའ་ལ་འཕགས་ཏེ། དེ་མི་དབུགས་དང་བྲལ་མ་ཐག་ཏུ་སྙིང་གི་ཁྲག་རླངས་དང་སྦྱར་ཏེ། མིག་ནི་སྣང་  
བྱེད་དུ་བསམ་ཞིང་རལ་གྲིའི་ཕྱག་རྒྱས་མིག་དང་རྣ་བ་ལ་བསྐུས་ན། ཐམས་ཅད་མཐོང་ཞིང་ཐོས་ལ། ཁར་བཅུག་ན་རང་ཉིད་སུས་ཀྱང་མི་མཐོང་བར་འགྱུར་རོ། །ན་མཿ་ས་མནྟ་  
བུདྡྷཱ་ནཱཾ། སརྦ་ཏ་ཐཱ་ག་ཏ་བྱ་བ་ལོ་ཀི་ཏེ་ཛ་ཡ་ཛ་ཡ་བཱ་ཀྱེ་དཾ་ན་ཝ་ནི་ཙཀྵུ་ར་བི་ཤོ་དྷ་ཡ་སཱ་ཧཱ། རྔ་ལྤགས་ལ་བྱ་རྒོད་ཀྱི་ཚིལ་བུ་བྱུགས་ནས་མཉེས་ཏེ་ལྷམ་བྱས་ལ་ཧཾ་  
དང་མཾ་རང་གི་རྐང་མཐིལ་ལ་ཕྲིས་ཏེ་གཟུངས་སྔགས་བྱེ་བ་བཟླས་ན་ལྷམ་ནམ་མཁའ་ལ་འཕགས་ཏེ་རྐང་པ་ལ་བྱ་རྒོད་ཀྱི་ཚིལ་བུ་བྱུགས་ནས་གོ་ན་ན་གར་འདོད་  
པར་ཕྱིན་ནོ། །ན་མཿ་ས་མནྟ་བུདྡྷཱ་ནཱཾ། ཨོཾ་བྲུཾ་མ་ཧཱ་ཡེ་གྲྀ་ཏ་སཱ་ཧཱ་ཞེས་བྱ་བས་ནམ་མཁའ་ལ་འགྲོ་ཞིང་འཕགས་ཏེ་བྱ་རྒོད་བཞིན་དུའོ། །སྐྱེ་བ་བདུན་  
  
  
བྱ་རྒོད་ཀྱི་ཤ་དང། རྩངས་པའི་ཤ་དང་སྦྲང་རྩི་རྣམས་སྦྱར་ལ་ལྡེ་གུ་བྱས་ཏེ་གཟུངས་སྔགས་བྱེ་བ་བརྗོད་དེ་ལུས་ལ་བྱུགས་ནས་རམ་ཉེ་བ་དང་  
ཉེའུ་ཤིང་པ་དང། བྲ་མ་ཀ་རའི་མར་དང་སྦྱར་བའི་ལྡེ་གུ་རྣམས་ནང་རེ་ལ་སྲང་རེ་ཆ་སྦྲང་རྩི་དང། བ་སེར་སྐྱའི་འོ་མ་རྣམས་བཏང་སྟེ་ཟླ་བ་གཅིག་ཏུ་བསྒྲུབས་ན། ནམ་  
མཁའ་ལ་ཐོགས་པ་མེད་དོ། །རྟ་ནག་པོ་མིག་གཉིས་དཀར་པོ་འམ། བྱི་བ་ནག་པོ་རྣ་བ་གཉིས་དཀར་པོའམ། ཕ་བང་དཀར་པོ་རྣམས་མི་མངལ་ནས་སྐྲ་དཀར་པོའི་སྲོག་  
ཆགས་ལ་རྨ་བྱའི་ཆུ་ཁམ་ཕོར་དུ་བླུགས་པ་ལ་གཟུངས་སྔགས་བྱེ་བ་བཟླས་ཏེ་བླུད་ལ། དེའི་མིག་གཉིས་མ་ནོར་བར་བཏོན་པ་གྲིབ་མ་ལ་བསྐམས་ནས་མ་རུལ་པའི་ཕྱེ་  
མ་ལ་སྔགས་འདི་བཏབ་ཏེ་གཡས་གཡོན་མ་ནོར་བར་བྱུགས་ན། ཐམས་ཅད་མཁྱེན་པར་འགྱུར་རོ། །འཕགས་པའི་སྤྱན་དང་ལྡན་པར་འགྱུར་རོ། །མོན་སྤོས་དང། གིའུ་ཝང་  
དང། སྟག་མའི་ཤུན་པ་དང། ཉ་མཁྲིས་དང། རུ་རྟ་དང། ཕུག་རོན་གྱི་མིག་དང། ལྕེ་དང། གོ་རོ་ཙ་ན་དང། རྟུག་པ་རྣམས་ལ་རིལ་བུ་བྱས་ཏེ་ཁམ་པའི་གའུ་རིལ་བུ་  
རེ་རེ་ལ་གཟུངས་སྔགས་ཧམ་མམ་ཞེས་བྱ་བ་བརྗོད་དེ་གའུ་ནམ་མཁའ་ལ་འཕགས་ནས། ན་མཿ་ས་མནྟ་བུདྡྷཱ་ནཱཾ། ན་མ༑ ཡཾ་ན་མ་ཧཱ་རི་བི་ནི་ནཏྟི་ཧྲཱི་ཞེས་ལན་བདུན་བཏབ་ནས་  
  
  
༄༅། །བྱིན་ན༑ གང་འདོང་པ་དེ་དབང་དུ་འགྱུར་རོ། །བྱ་རྒོད་དང། བྱ་གག་དང། ཁྲ་དང། སྟག་དང། སྤྱང་ཀི་དང། ཝ་དང། དེ་རྣམས་ཀྱི་  
མཆེ་བ་དང། སྡེར་མོ་དང། བྲམ་ཟེའི་རུས་པའི་ཐལ་བ་ལ་གཟུངས་སྔགས་བཟླས་ཏེ་སྒྲུབ་པ་བྱས་ནས་དུས་མ་ཡིན་པའི་སྤྲིན་དང། སེར་བ་དག་ལ་གཏོར་ན་སྤྲིན་  
རྣམས་འཐོར་ཞིང། སེར་བ་དང། འབྲུག་དང། ཐོག་ལ་སོགས་པ་ཞི་བར་འགྱུར་རོ། །གཅན་གཟན་ཐམས་ཅད་དང། ཤ་ཟ་ཐམས་ཅད་དང་ཁྱི་དང། ཕག་  
དང། རྔ་མོའི་རྟུག་པ་དང། གུ་གུལ་དང་སྦྱར་ཏེ་དུད་པས་བདུགས་ན། དོམ་ཀུན་འབྲོས་པར་འགྱུར་རོ། །འཕགས་པ་མི་གཡོ་བའི་གཟུངས་ལས། ལེའུ་  
བདུན་པའོ།། །།ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། གཟུངས་སྔགས་འདི་ནི། སྔགས་ཀྱི་རྒྱལ་པོ་སྟེ། ལན་གཅིག་བརྗོད་པས་ཀྱང་འཛམ་  
བུའི་གླིང་གི་ལྷ་དང། ཀླུ་དང། གནོད་སྦྱིན་ལ་སོགས་པ་ཀུན་ཞི་བར་འགྱུར་རོ། །རིམས་ཉིན་གཅིག་པ་དང། ཟླ་བ་ཕྱེད་པ་དང། ཟླ་བ་གཅིག་པ་དང། ལྡང་དུབ་  
པ་དང། རྟག་པའི་རིམས་དང། ཡུད་ཙམ་པ་ལས་ཐར་རོ། །འབྲུམ་བུ་དང། ལྷ་གོར་དང། ཤུ་བ་དང། མེ་དཔལ་དང། གཡན་པ་དག་ཞི་བར་འགྱུར་རོ།།  
  
  
ཞི་བར་འགྱུར་རོ། །རིག་བྱེད་ཚིག་གི་དང་པོ་དང། །གཉིས་པའི་དང་པོར་བཅས་པ་ནི། །གསུམ་པ་  
དག་ནི་ལྔ་པར་ལྡན། །བཞི་པ་ཡི་ནི་བཞི་པ་དང། །ལྔ་པ་དག་གི་ལྔ་པའོ། །ཨུཥྨའི་རྣམས་ཀྱི་བཞི་པ་དང། །མཐར་གནས་པ་ཡི་གཉིས་པ་ནི། །ཨོ་ཡིས་མཚན་པ་  
བྲི་བྱ་སྟེ༑ ༑ཨུཥྨ་རྣམས་ཀྱི་གཉིས་པ་དང། །བཞི་པའི་ཡི་གེ་ལྔ་པ་དང། །ཨུཥྨའི་ཡི་གེ་བཞི་པ་ལ། །ཨུ་ཡིས་བརྒྱན་ཅིང་ཐིག་ལེར་བཅས། །སྡེ་ཚན་ལྔ་པ་དག་གི་ནི།།  
དང་པོའི་ཡི་གེ་སྤངས་པ་དང། །བཞི་པ་དང་པོར་བཅས་པ་ནི་།སྙིང་པོའི་ཡི་གེ་བཅུ་པ་དག་འཁོར་ལོ་རྩིབས་བཅུ་པ་བསྒྲུབ་བྱའི་མིང་དང་བཅས་པ་བྲིས་ཏེ་ཁྱི་ནག་པོའི་  
ཐོད་པའི་ནང་དུ་བཅུག་ལ་གཟུངས་སྔགས་ལན་བརྒྱ་རྩ་བརྒྱད་བཟླས་ཏེ་ཉུངས་ཀར་གྱིས་བྲབ་པར་བྱའོ། །དེ་ནས་ཀླུ་ཡོད་པའི་གནས་སུ་ཁྱེར་ལ་རང་གི་ལུས་ལ་གླ་རྩིས་  
བྱུགས་ཏེ་ཆུ་མིག་ཏུ་ཐོད་པ་བཅུག་ལ་གཟུངས་སྔགས་འདི་བརྗོད་པར་བྱའོ། །ན་མོ་རཏྣ་ཏྲ་ཡཱ་ཡ། ན་མཿ་ཤྩཎྜ་མ་ཧཱ་རོ་ཥ་ཎ་ཧཱུཾ་ཕཊ། ན་མོ་བྷ་ག་ཏེ་བུདྡྷ་བཱ་རཱི་ཡ། ཏདྱ་ཐཱ་  
ཕུ་ཊ་ཕུ་ཊ། བྷ་ར་བྷ་ར། མི་ལི་མི་ལི། ཧཱུཾ་ཧཱུཾ་ཕཊ་ཕཊ་ཕྱག་རྒྱ་ནི། སོར་མོ་རྣམས་བརྐྱང་སྟེ་མཐེའུ་ཆུང་བཀུག་ལ་མཐེ་བོས་མནན་ཏེ་བསྐོར་བར་བྱའོ། །ན་མོ་རཏྣ་ཏྲ་ཡཱ་  
  
  
༄༅། །ཡ༑ ན་མཤྩཎྜ་བཛྲ་ཀྲོ་དྷ་ཧ་ཡ་གྲི་བ་ན་མི་མི་ལི་ཙི་ལི་དཧོཾ། །བནྡྷ་ཡ། ཀྲོ་དྷ་ཡ། བཛྲ་ལ་མ་ཡ། མ་ཀ་ན་ཡ། ཨོཾ་ཛྭ་ལ་ཛྭ་ལ། པྲ་ཛྭ་ལ་  
པྲ་ཛྭ་ལ༑ སྥུ་ཊ་སྥུ་ཊ། སརྦ་ན་ག་བནྡྷ་བནྡྷ། ནཱ་ག་ན་སི་ར་ས་ར། བི་ས་ར་སརྦ་དུ་ཥྚཱཾ་ཧྲི་ད་ཡ། ཤོ་ཥ་ཎ་ཧཱུཾ་ཧཱུཾ་ཕཊ་ཕཊ། ཕྱག་རྒྱ་ནི། ལག་པའི་ཟུར་གཉིས་གཤིབས་ཏེ་  
སྲིན་ལག་གཉིས་རྒྱབ་ཏུ་བསྣོལ་ལ་མཛུབ་མོ་གཉིས་ཀྱིས་མནན་ནས་མཐེའུ་ཆུང་གཉིས་གཤིབས་བསྒྲེང་ལ་གུང་མོ་དང་མཐེ་བོང་གཉིས་གཤིབས་ཏེ་སྤྱི་བོར་  
བཞག་ནས་སྔགས་ལན་བདུན་བརྗོད་དེ་ལྡང་བར་བྱའོ། །གུ་གུལ་དང་ཡུངས་ཀར་དང། ཤིང་ཀུན་དང། དྲི་ཆེན་དང། ཉའི་མཁྲིས་པ་དང། སྒོག་སྐྱ་དང་  
ཤུ་དག་རྣམས་སྦྱར་ཏེ་ལུས་ལ་བྱུགས་ན་རྫས་ཀྱིས་སྲུང་བའོ་།རྒྱ་སོལ་གྱི་མེ་ལ་བསྲེགས་ཏེ་བདུགས་ན། སེར་བ་དང། དུས་མ་ཡིན་པའི་རླུང་རྣམས་ཞི་བར་  
འགྱུར་ཞིང་གདོན་རྣམས་འབྲོས་པར་འགྱུར་རོ། །ཞོ་དང། འོ་མ་དང་མར་དང། སྦྲང་རྩི་དང། བུ་རམ་དང། ཁ་ར་དང། འབྲས་ཡོས་དང། དུང་དང། མཚལ་  
དང། རྒྱ་མཚོའི་ལྦུ་བ་ལ་སོགས་པ་དག་འཁར་གཞོང་དུ་བླུགས་ཏེ་ཡུངས་ཀར་ལ་གཟུངས་སྔགས་འདི་བརྗོད་ཅིང་ཀླུ་མཆོད་པར་བྱའོ་།ན་མོ་རཏྣ་ཏྲ་ཡཱ་ཡ། ན་མ་  
  
  
ཏདྱ་ཐཱ། ཨོཾ་ཨ་ནནྟ་ཀ་ཏཀྵ་ཀ། ཤཾ་ཁ་པཱ་ལ། བཱ་སུ་ཀི་མཧཱ་པཏྨ། ཨོཾ་ག་ཏ་པ་ལ་ཝ་ཏ། ཀརྐོ་ཊ་ཕུ་སཱཧཱ་ཞེས་བརྗོད་པས་ཀླུ་རྣམས་བདེ་བ་དང་  
ལྡན་པར་འགྱུར་རོ། །ཆར་དབབ་པར་འདོད་ན། དྲི་ཞིམ་པོའི་ཆུས་མཎྜལ་བྱས་ཏེ་སྤྲ་ཚིལ་ལ་ཀླུའི་གཟུགས་སོར་མོ་ཉི་ཤུ་རྩ་ལྔ་པ་བྱས་ནས་མཎྜལ་གྱི་སྟེང་དུ་མེ་ཏོག་  
གཏོར་ལ་གཟུངས་ཐག་བཏགས་ཏེ་གཞག་པར་བྱའོ། །སྙིང་གར་གོང་གི་དེ་གྲོ་ག་ལ་གིའུ་ཝང་གིས་བྲིས་ལ་བཞུགས་པར་བྱས། ཉིན་མཚན་དུ་མཆོད་ཅིང་བལ་པོ་  
སེའུ་ལྕུག་མས་ཁྱབ་པར་བྱས་ནས་གཟུངས་འདི་བརྗོད་པར་བྱའོ་།ཨོཾ་སུཾ་སུ་པྲ་ཏི་བཛྲ་དུནྟེ་མི་ལི་མི་ལི་བ་རི་ཤ་ཡ་སཱཧཱ་ཞེས་བརྗོད་དེ། རང་སྨྱུང་བར་གནས་པར་  
བྱའོ༑ ༑གལ་ཏེ་ཀླུ་རྣམས་ཀྱིས་ཆར་མི་འབེབས་ན། ཀླུ་རྣམས་ཀྱི་མགོ་ཨརྫ་ཀའི་དོག་པ་བཞིན་དུ་འགས་པར་འགྱུར་རོ། །སྤོས་ཀྱི་མཎྜལ་བྱས་ཏེ་རྒྱ་སྤོས་ཀྱི་མེ་ལ་  
གཟུགས་བསྲོ་ཞིང་གཟུངས་སྔགས་བརྗོད་པ་ནི། སྤོགས་པའི་ཆོ་གའོ་།དྲི་ཞིམ་པོའི་མེ་ལ་བུ་རམ་དང། སྦྲང་རྩི་དང། ཁ་ར་དང་ཏིལ་ལ་སོགས་པའི་དགང་བླུགས་  
ཀྱིས་བཅོམ་ལྡན་འདས་ལ་མཆོད་པར་བྱ་སྟེ། ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཤཱནྟིཾ་ཀུ་རུ་སཱཧཱ་ཞེས་བྱ་བས་མཆོད་པར་བྱའོ་།འཕགས་པ་མི་གཡོ་བའི་གཟུངས་ལས་  
  
  
༄༅། །ལེའུ་བརྒྱད་པའོ།། །།དེ་ནས་འདམ་སྐྱེས་པདྨ་སྣ་ཚོགས་པའི་འདབ་མ་ཅན་གྱི་སྟེང་དུ་ཨ་ལས་བྱུང་བའི་ཆུའི་དཀྱིལ་  
འཁོར༑ དེའི་སྟེང་དུ་མུ་གྱི་ས་བོན་ལས་བྱུང་བའི་ཤེས་རབ་ཀྱི་མཚན་མ་མུཾ་དང་ལྡན་པ་ལས་འཕགས་པ་འཇམ་དཔལ་མགོན་པོའི་སྐུ་བྱིས་པ་ལོ་བརྒྱད་གཉིས་  
ལོན་པ་ལྟ་བུ། གསེར་བཙོ་མའ་མ་གུར་གུམ་གྱི་ཁ་དོག་འདྲ་བ། ཞལ་གཅིག་ཕྱག་གཉིས་པ། སེམས་དཔའི་སྐྱིལ་མོ་ཀྲུང་གིས་བྯྮུགྶ་པ་ཕྱག་གཡས་  
པ་ན་རལ་གྲི་ནམ་མཁའ་ལ་འཕྱར་བ། གཡོན་པས་པོ་ཏི་ཐུགས་ཀར་འཛིན་པའོ། །ཤར་གྱི་པདྨའི་འདབ་མ་ལ་འཇམ་དཔལ་དཔའ་བོ་སྐུ་མདོག་ཁ་བ་ལ་གུར་  
གུམ་གྱིས་གཏོར་བ་འདྲ་བའི་ཞལ་གཅིག་ཕྱག་གཉིས་པ། སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་གཡས་པ་ན་རལ་གྲི་ནམ་མཁའ་ལ་འཕྱར་བ་  
གཡོན་པ་ན་ཨུཏྤ་ལའི་སྡོང་བུ་དང་བཅས་པ་ཐུགས་ཀ་ན་འཛིན་པའོ། །ལྷོའི་པདྨའི་འདབ་མ་ལ་འཇམ་དཔལ་གསུང་གི་དབང་ཕྱུག་སྐུ་མདོག་མཐིང་ཞལ་གཅིག་ཕྱག་  
གཉིས་པ། སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་གཡས་པ་ན་རལ་གྲི་ནམ་མཁའ་ལ་འཕྱར་བ། གཡོན་པ་ན་འཁོར་ལོ་ཐུགས་ཀ་ན་འཛིན་པའོ། །ནུབ་  
  
  
བཅག་པ་ལྟ་བུ། ཞལ་གཅིག་ཕྱག་གཉིས་པ། སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་གཉིས་ན་ཨུཏྤལ་[?]  
གཉིས་བསྣམས་པའོ། །བྱང་གི་པདྨའི་འདབ་མ་ལ་འཇམ་དཔལ་ཤེས་རབ་རལ་གྲི་སྐུ་མདོག་ལྗང་གུ། ཞལ་གཅིག་ཕྱག་བཞི་པ། སེམས་དཔའི་སྐྱིལ་མོ་ཀྲུང་གིས་བཞུགས་  
པ༑ ཕྱག་གཡས་ཀྱི་དང་པོ་ན་རལ་གྲི་ནམ་མཁའ་ལ་འཕྱར་བ་གཡོན་གྱི་དང་པོ་ན་ཨུཏྤ་ལ་སྡོང་བུ་དང་བཅས་པ་ཐུགས་ཀར་འཛིན་པའོ། །གཡས་ཀྱི་འོག་མ་ན་མངའ་འཛིན་  
པ༑ གཡོན་གྱི་འོག་མ་ན་རིན་པོ་ཆེའི་གཞུ་འཛིན་པའོ། །སྐུ་དེ་དག་ནི། མ་རིག་པའི་མུན་པ་ཐམས་ཅད་བསལ་བའི་ནམ་མཁའ་མ་ལུས་པའི་འོད་ཀྱིས་འགེངས་པའི་སྐུའོ།།  
ཨོཾ་དྷརྨ་དྷཱ་ཏུ་ཝཱ་གི་ཤྭ་རི་མུཾ་ཞེས་བརྗོད་པས་ཤེས་རབ་ལྡན་ཞིང་ཐོས་པ་འཛིན་པ་དང། ཡིད་གཞུངས་པར་འགྱུར་རོ། །རིན་པོ་ཆེའི་བུམ་པ་ཅུ་གང་དང། གུར་གུམ་དང། ཨ་  
ག་རུ་དང། ཙནྡན་དཀར་པོ་དང། གླ་རྩི་ལ་སོགས་པ་དྲི་ཞིམ་པོའི་ཆུ་བླུགས་ཏེ། ན་མཿ་ས་མཎྟ་ཏ་ཐཱ་ག་ཏེ་བྷྱ། ཨརྟ་ཏེ་བྷྱ། ས་མྱཀྶཾ་བུདྡྷེ་བྷྱ། ཏདྱ་ཐཱ། ཨོཾ་ཀུ་མཱ་ར་བྷཱུ་ཏཱ་ཡ། དྷཱ་  
ར་ཎི༑ བི་ཤྭ་སཾ་བྷ་བ། ཨ་གྩྪ་ཡ་ཨ་གཙྪ་ཡ། ཧུ་ལུ་ཧུ་ལུ། བྲུཾ་བྲུཾ་བྲུཾ། ཧཱུཾ་ཧཱུཾ་ཛི་ན་ཛི་ཀ་མཉྫུ་ཤྲི་ཡེ། སུ་ཤྲི་ཡེ། ཏ་ར་ཡ་མཾ་ཧཾ། སརྦ་དུཿ་ཁེ་བྷྱ་ཕཊ་ཕཊ། ཨ་མྲྀ་ཏོད་བྷ་བ་ས་  
  
  
༄༅། །མ་ཡ་ས་མ་ཡ། ཨུད་བྷ་བེ། སརྦ་པཱ་པཾ་མེ་ནཱ་ཤ་ཡ་སཱཧཱ་ཞེས་གཟུངས་སྔགས་འདི་བུམ་པའི་ཆུ་ལ་ལན་བདུན་བརྗོད་དེ་ཁྲུས་བྱས་རྣ་  
སྡིག་པ་ཐམས་ཅད་འདག་པར་འགྱུར་རོ། །དབང་པོ་རྣོ་ཞིང་ཐོས་པ་འཛིན་པར་འགྱུར་རོ། །ན་མཿ་སརྦ་ཐ་ཐཱ་ག་ཏཱ་ཡ། ཨརྷ་ཏེ་བྷྱ། སམྱཀྶཾ་བུདྡྷཱ་ཡ། ན་མོ་མཉྫུཨ་ཤྲི་ཡེ་  
བོ་དཧི་སཏཱ་ཡ། མ་ཧཱ་སཙཱ་ཡ། ཏདྱ་ཐཱ། ཨོཾ་མཉྫུ་བཧོ་ཥ། ཧ་ན་ཧ་ན། བ་ཙ་པ་ཙ། མ་ཊ་མ་ཊ། མ་ཐ་མ་ཐ་བིདྷཾ་ས་ཡ། ཀ་ར་ཀ་ར། ཏུ་ཏྲ་ཏུ་ཏྲ། བྷཉྫ་བྷཉྫ། ཨཱ་བི་  
ཤ་ཡ་ཨཱ་བི་ཤ་ཡ། ཏུ་ཏྲ་ཏུ་ཏྲ། ཏུ་ཊ་ཏུ་ཊ། སྥུ་ཊ་ས་སྥུ་ཊ་ས། ཧྲྀ་ད་ཡ་སཱདྷཱ་ནི། ན་མཿ་སཾ་བོ་དྷ་ནི་པྲ་བི་ཤ་ཡ་ལཽ་ཧུ་ཏ་ལཽ་ཧུ་ཏ། ཀྲཻ་ཏེ་ཀྲཻ་ཏེ། པྲ་བནྡྷ་པྲ་བནྡྷ། ཨཱ་  
བེ་ཤ་ཡ་ཨཱ་བེ་ཤ་ཡ། ཧཾ་མཾ་སརྦ་བིགྷྣཾ་ཧཱུཾ་ཧཱུཾ་ཕཊ་ཕཊ་སཱཧཱ་ཞེས་བྱ་བས་ནད་པ་ལ་འབྲས་ཀྱི་སྙེ་མའམ། ཏིལ་ལ་བཏབ་སྟེ་ཁྲུས་བྱའོ། །གཟུངས་བཟླས་པའི་ཁྲུས་  
བྱས་པས། ལས་དང། ཉོན་མོངས་པ་དང། རྣམ་པར་སྨིན་པའི་སྡུག་བསྔལ་ལས་ཐར་པར་འགྱུར་རོ། །ཀ་རའི་ཤིང་གི་མེ་ལ་སྦྱིན་སྲེག་བྱས་ན་ཡང་ཞི་བར་འགྱུར་  
རོ༑ ༑རལ་གྲི་ལ་བཏབ་ནས་གཡུལ་དུ་ཞུགས་ན་གཡུལ་ལས་རྒྱལ་བར་འགྱུར་རོ། །སྨྱུང་བ་དང་ལྡན་པས་སྐུ་གཟུགས་ཀྱི་མདུན་དུ་བསྒྲུབ་པར་བྱ་ཞིང་འཕགས་པ་  
  
  
།གྲོ་གའམ་རས་ལ་བྲིས་ཏེ་སྡུག་བསྔལ་གྱིས་ཉེན་པ་ལ་གདགས་པར་བྱའོ། །སྐུད་པ་ལ་གཟུངས་སྔགས་བཏབ་སྟེ་མདུད་པ་བྱས་ལ་  
སྲིད་ཀྱིས་གདུངས་པ་ལ་བཏགས་ཏེ་འཕགས་པ་ལ་གསོལ་བ་གདབ་པར་བྱའོ། །རིགས་ཀྱི་བུའམ། བུ་མོ་དག་སྨྱུང་བས་འདུག་སྟེ་ཡི་དམ་དུ་འདོན་ན། ལྷ་དང། ཀླུ་དང་  
གནོད་སྦྱིན་དང། ཡི་དྭགས་དང། ཤ་ཟ་ལ་སོགས་པའི་གནོད་པ་མི་འབྱུང་ངོ། །གཟའ་དང། རྒྱུ་སྐར་དང། ལྕེ་འབབ་པ་དང། དུས་མ་ཡིན་པའི་འཆི་བ་དག་ལས་  
གྲོལ་བར་འགྱུར་རོ། །སྟག་དང། དོམ་དང། དྲེད་ལ་སོགས་པའི་དུད་འགྲོ་དག་གི་གནོད་པ་དང། རླུང་དང། སེར་བ་དང། དུས་མ་ཡིན་པའི་ས་གཡོ་བ་རྣམས་ཞི་བར་  
འགྱུར་རོ། །ཡིད་གཞུངས་ཤིང་ཐོས་པ་འཛིན་པ་དང། ཉོན་མོངས་པའི་བག་ཆགས་སྤོང་བ་ལ་གཞོལ་བར་འགྱུར་རོ། །འཕགས་པའི་སྐུ་ཐམས་ཅད་ཐོགས་པ་མེད་  
པའི་སྤྱན་གྱིས་མཐོང་བར་འགྱུར་རོ། །རིགས་ཀྱི་བུ་དང། རིགས་ཀྱི་བུ་མོ་དག་གིས་འདི་ལན་གཅིག་གམ། ལན་གསུམ་མམ། བདུན་ནམ། ཉི་ཤུ་རྩ་གཅིག་གམ། བརྒྱ་རྩ་བརྒྱད་དུ་  
རྗོད་པར་བྱེད་ན། དེའི་ལུས་ལ་མཛེ་དང། ཕོལ་མིག་དང། འབྲས་དང། ཤུ་བ་དང། གཡན་པ་དང། ལྐོག་མའི་ལྷ་གོར་ན་བ་དང་མིག་དང་རྣ་བ་དང། སོན་པ་ལ་  
  
  
༄༅། །སོགས་པ་དག་མི་འབྱུང་ངོ། །ཞེས་གསུངས་སོ། །དེ་ནས་བཅོམ་ལྡན་འདས་ཀྱིས་ཞལ་འཛུམ་པ་མཛད་དེ་རྣམ་པར་ཐར་པའི་སྒོ་ཀུན་  
ནས་འཇུག་པའི་འོད་ཅེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ་སེམས་ཅན་དམྱལ་བ་དང། ཡི་དྭགས་དང། དུད་འགྲོ་དང། གླིང་བཞིའི་མིའི་འཇིག་  
རྟེན་དུ་འོད་ཀྱིས་ཁྱབ་པར་མཛད་དོ། །དེ་ནས་རྒྱལ་པོ་ཆེན་པོ་བཞི་དང། སུམ་ཅུ་རྩ་གསུམ་དང། འཐབ་བྲལ་དང། དགའ་ལྡན་དང། འཕྲུལ་དགའ་དང་  
གཞན་འཕྲུལ་དབང་བྱེད་པའི་གནས་མན་ཆད་ཁྱབ་པར་མཛད་དོ་།བསམ་གཏན་དང་པོའི་ཏིང་ངེ་འཛིན་ལ་མཉམ་པར་བཞག་གོ་བསམ་གཏན་དང་པོ་ནས་ལངས་  
ཏེ་བསམ་གཏན་གཉིས་པ་ལ་མཉམ་པར་བཞག་གོ་གཉིས་པ་ལས་ལངས་ཏེ་བསམ་གཏན་གསུམ་པ་ལ་མཉམ་པར་བཞག་གོ་གསུམ་པ་ལས་ལངས་ནས་  
བསམ་གཏན་བཞི་པ་ལ་མཉམ་པར་བཞག་གོ་བསམ་གཏན་བཞི་པ་ལས་ལངས་ནས་ནམ་མཁའ་མཐའ་ཡས་སྐྱེ་མཆེད་ལ་མཉམ་པར་བཞག་གོ་ནམ་  
མཁའ་མཐའ་ཡས་སྐྱེ་མཆེད་ལས་ལངས་ནས་རྣམ་ཤེས་མཐའ་ཡས་སྐྱེ་མཆེད་ལ་མཉམ་པར་བཞག་གོ། །རྣམ་ཤེས་མཐའ་ཡས་སྐྱེ་མཆེད་ལས་ལངས་ནས་  
  
  
ཅི་ཡང་མེད་པའི་སྐྱེ་མཆེད་ལས་ལངས་ནས་ཡོད་མིན་མེད་མིན་སྐྱེ་མཆེད་ལ་མཉམ་པར་བཞག་གོ་དེ་ལས་  
ལངས་ནས་དེ་བཞིན་ཉིད་ཀྱི་ཏིང་ངེ་འཛིན་ལ་མཉམ་པར་བཞག་གོ་།དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ཏེ་བྱང་ཆུབ་སེམས་དཔའ་ཀུན་ཏུ་བཟང་  
པོ་དང། ནམ་མཁའི་སྙིང་པོ་དང། སྒྲིབ་པ་རྣམ་པར་སེལ་བ་དང། འཇམ་དཔལ་དང། སྤྱན་རས་གཟིགས་ཀྱི་དབང་ཕྱུག་དང། ཕྱག་ན་རྡོ་རྗེ་དང། བྱམས་པ་ལ་  
སོགས་པ་རྣམས་མངོན་པར་དགའོ། །ལྷ་དང། མི་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། དྲི་ཟར་བཅས་པའི་འཇིག་རྟེན་ཡིད་རངས་ཏེ་  
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་མི་གཡོ་བའི་གཟུངས་ལས། ལེའུ་དགུ་པའོ།། །།འཕགས་པ་  
མི་གཡོ་བ་ཞེས་བྱ་བའི་གཟུངས་རྫོགས་སོ།། །།རྒྱ་གར་གྱི་མཁན་པོ་དྷརྨ་ཤྲཱི་མི་ཏྲ་དང། བོད་ཀྱི་ལོ་ཙཱ་བ་དགེ་སློང་ཆོས་ཀྱི་བཟང་པོས་བསྒྱུར་ཅིང་  
ཞུས་སྟེ་གཏན་ལ་ཕབ་པ་  
