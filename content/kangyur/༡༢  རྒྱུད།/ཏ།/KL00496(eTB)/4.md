  
ཉི་མ་ཤར་ཀ་ནས་ནུབ་ཀྱི་བར་དུ་མིག་ཕྱེ་སྟེ་བཟླས་བརྗོད་བྱས་ན། ཐོག་མ་མེད་པའི་དུས་ཀྱི་སྔོན་གྱི་ལས་རྣམས་འབྱང་བར་འགྱུར་རོ། །དམ་པ་སྦྱིན་པའི་  
རྡོ་རྗེ་ལ་བལྟ་ཞིང་མིག་མི་འཛུམས་པར་བཟླས་བརྗོད་བྱས་ན་ཚེ་རིང་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་ལ་བལྟ་ཞིང་ཉིན་རེ་བཞིན་དུས་གསུམ་དུ་དྲན་པར་བྱེད་  
ན་དམ་པ་སྦྱིན་པར་འགྱུར་རོ། །ལག་ན་རྡོ་རྗེའི་ལག་ན་ཡོད་པའི་རྡོ་རྗེ་ལ་འཇུས་ཏེ་ཁ་ཟས་མི་བཟང་བར་ལན་སུམ་འབུམ་བཟླས་བརྗོད་བྱས་ན་རང་གི་གནས་སུ་ཁྲིད་པར་འགྱུར་རོ། །  
རྡོ་རྗེའི་རིགས་གཞོན་ནུའི་ལུས་ཐོབ་པར་འགྱུར་རོ། །དེ་བཞིན་ཀུན་ཏུ་བཟང་པོ་དང། །བྱམས་པ་ལ་སོགས་པ་བྱང་ཆུབ་སེམས་དཔའ་རྣམས་ལ་བལྟས་ཏེ་ཟས་མི་བཟའ་བར་ལན་  
སུམ་འབུམ་བཟླས་བརྗོད་བྱས་ན་རང་རང་གི་གནས་སུ་ཁྲིད་པར་འགྱུར་རོ། །ཆར་མི་འབབ་ན་སྟར་བུའི་ཡམ་སྲེག་ཤིང་འོ་མ་ལ་སྨྱུགས་པ་བརྒྱད་སྟོང་སྦྱིན་སྲེག་བྱས་ན་ཆར་འབབ་པར་  
འགྱུར་རོ། །བདག་གི་དབུགས་བཀག་ལ་ཆུའི་ནང་དུ་ལན་བརྒྱ་རྩ་བརྒྱད་བཟླས་བརྗོད་བྱས་ན་ཟླ་བ་དྲུག་གིས་གཟུངས་ཐོབ་པར་འགྱུར་རོ། །ཉི་མ་འགྱུར་བའི་ཚེ་ལན་སུམ་འབུམ་  
བཟླས་བརྗོད་བྱས་ན། །བློན་པོ་ཆེན་པོའི་ཐབས་སམ། གཏེར་ཆེན་པོ་འཐོབ་པར་འགྱུར་རོ། །ལག་ན་མདུང་རྩེ་གསུམ་པ་ཐོགས་ལ་སློང་མོའི་ཟས་ཟ་ཞིང་མ་མོའི་ཁྱིམ་དུ་ཅི་  
  
  
༄༅། །འབྱོར་པས་མཆོད་པ་བྱས་ཏེ། ལན་སུམ་འབུམ་བཟླས་བརྗོད་བྱས་ན་མ་མོ་ཐམས་ཅད་འགྲུབ་པར་འགྱུར་ཏེ་གང་འདོད་པ་དེ་བྱེད་དོ། །གུ་གུལ་གྱི་བདུག་པས་  
གདོན་ཐམས་ཅད་སེལ་ཏོ། །འབྲུ་མར་ལ་ལན་བརྒྱ་རྩ་བརྒྱད་སྔགས་ཀྱིས་བཏབ་པས་ལྟོ་བ་ན་བ་སེལ་ལོ། །རབ་ཏུ་འཁྲུབ་ལ་སྲད་བུ་སྔོན་པོ་ལ་སྔགས་ཀྱིས་བཏབ་སྟེ་རྐེད་པར་  
བཅིངས་ན་རབ་ཏུ་འཁྲུ་བ་སོས་པར་འགྱུར་རོ། །ཀླད་པ་ན་བ་ལ་བིལ་བའི་འབྲས་བུ་བཏགས་ཏེ། ལན་ཉི་ཤུ་རྩ་གཅིག་སྔགས་ལ་བསྐུས་ན་སོས་པར་འགྱུར་རོ། །མིག་ན་བ་  
ལ་དྲོ་བའི་མེ་ཏོག་གི་ཁུ་བ་ལ་ལན་གཅིག་སྔགས་ཏེ་སྣར་བླུགས་ན་སོས་པར་འགྱུར་རོ། །ཙནྡན་གྱི་ལྡེ་གུ་ལ་ལན་བརྒྱ་རྩ་བརྒྱད་སྔགས་པས་ཚ་བའི་རིམས་སེལ་ཏོ། །ཨ་ག་  
རུའི་བདུག་པའམ། གུ་གུལ་གྱི་བདུག་པས་ཞག་བཞི་པ་སེལ་ཏོ། །བན་དཧུ་ཀའི་ཤིང་གིས་འབྲས་ཀྱི་འོ་ཐུག་བཅོས་ཏེ་སྐྱེས་བུའམ། བུད་མེད་བུ་མེད་པའི་རང་བཞིན་  
ཅན་ལ་བླུད་ན་སྐྱེས་པ་དང་མ་འདུས་ཀྱང་བུ་འབྱུང་ངོ། །ཁ་དོག་སྣ་བཞི་བའི་གཏོར་མ་བྱས་ལ་ཁ་དོག་སྣ་བཞི་པའི་བུམ་པ་བཞི་ལ་སྔགས་ལན་བརྒྱ་རྩ་བརྒྱད་བཏབ་  
ཏེ་ལམ་གྱི་བཞི་མྡོའམ། ཤིང་སྡོང་གཅིག་པའི་དྲུང་དུ་མ་ནིང་ངམ། མོ་གཤམ་བཀྲུས་ན་བུ་འབྱུང་ངོ། །ཅི་སྟེ་དམག་གཞོམ་པར་འདོད་ན་སྐྲ་ཅན་མ་དང། སྙིང་པོ་  
  
  
དབྱུག་པའི་ཕྱག་རྒྱ་བཅིངས་ཏེ་མཛུབ་མོས་བསྡིགས་ན་རེངས་པ་བྱས་པར་འགྱུར་རོ། །ཅི་སྟེ་ཕྱིར་ཟློག་  
པར་བྱེད་པར་འདོད་ན་བྱམས་པའི་སེམས་ཀྱིས་དམ་པ་སྦྱིན་པའི་རྡོ་རྗེ་ཕྱག་རྒྱ་མགོ་བོར་བཅིངས་ལ་བསམས་ན་དགྲ་ལ་ཕྱིར་བཟློག་པ་བྱས་པར་འགྱུར་རོ། །ཅི་སྟེ་དགྲ་  
ཕུང་བར་བྱ་བར་འདོད་ན་བསྒྲུབ་པ་བྱས་ཏེ། ནམ་ཕྱེད་ན་སྐྲ་བཤིག་ཅིང་རྐང་པ་གཡོན་པས་གཡས་པ་མནན་ཏེ། ཙོག་ཙོག་པོར་འདུག་ལ། དེ་ལོགས་སུ་བལྟས་  
ཏེ༑ དུག་དང། ཁྲག་དང། ལན་ཚྭ་དང། སྐེ་ཚེའི་འབྲུ་བསྲེས་པའི་སྲེག་བླུགས་རྡོ་རྗེ་ཆེན་པོའི་རྩེ་མོ་ལྡེག་པས་ལན་ཉི་ཤུ་རྩ་གཅིག་བིལ་བའི་ཤིང་གི་མེ་བུས་པའི་  
ནང་དུ་སྦྱིན་སྲེག་བྱས་ན་ཕུང་བར་འགྱུར་ཏེ་འདི་ལ་ཐེ་ཚོམ་མེད་དོ། །ལྷ་འམ་ཡང་ན་ཀླུ་ཡང་རུང། །མི་མཇེད་བདག་པོ་ཚངས་པའང་རུང། །གནོད་སྦྱིན་དབང་པོའམ་  
བརྒྱ་བྱིན་ཡང། །འཆི་འགྱུར་འདི་ལ་ཐེ་ཚོམ་མེད། །ཞི་བའི་བློ་གྲོས། །མདོར་ན་ཆོ་ག་གང་དང། གང་གིས་བསྒྲུབས་པའི་ཆོ་ག་དེ་དང། དེ་ཉིད་ཀྱིས་དངོས་གྲུབ་སྦྱིན་  
པར་བྱེད་དོ། །ཞི་བའི་བློ་གྲོས། ཁོ་བོས་བསྐལ་བ་ཉི་ཤུ་རྩ་གཅིག་གི་པར་དུ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
  
  
༄༅། །རྒྱས་མེ་ཏོག་ཆེར་རྒྱས་རྒྱལ་བའི་དབང་པོ་མཉེས་པར་བྱས་ནས། ཞི་བའི་བློ་གྲོས། དེས་ཁོ་བོར་ཤིན་ཏུ་དཀའ་བར་བྱེད་པར་གཟིགས་  
པས་ཆེར་ཐུགས་རྗེའི་སྟོབས་ཀྱིས་བྱིན་གྱིས་བརླབས་ནས་སྙིང་པོ་དམ་པ་འདི་བྱིན་ནོ། །ཞི་བའི་བློ་གྲོས། སྙིང་པོ་དམ་པ་འདི་ཐོབ་མ་ཐག་ཏུ་ཁོ་བོས་སངས་  
རྒྱས་ཀྱི་ཞིང་བཅུའི་རྡུལ་ཕྲ་རབ་སྙེད་ཀྱི་ཏིང་ངེ་འཛིན་དང། གཟུངས་ཆེན་པོ་འབུམ་ཕྲག་བཅུ་དང། མངོན་པར་ཤེས་པ་ཆེན་པོ་འབུམ་ཕྲག་བྱེ་བ་ཕྲག་བཅུ་  
ཐོབ་བོ། །སངས་རྒྱས་ཀྱི་ཞིང་བཅུའི་རྡུལ་ཕྲ་རབ་སྙེད་ཀྱི་དེ་བཞིན་གཤེགས་པ་དག་མངོན་དུ་སྣང་བར་གཤེགས་པ་དེ་དག་གིས་ཁོ་བོ་ལ་དུས་གསུམ་ལས་  
ཡང་དག་པར་འདས་པ་ཞེས་བྱ་བའི་ཆོས་ཀྱི་རྣམ་གྲངས་འདི་བཤད་དོ། །ཁོ་བོས་ཆོས་ཀྱི་རྣམ་གྲངས། །འདི་ལྟ་སྟེ། སྙིང་པོ་མཆོག་དེ་ཉིད་ཀྱི་བྱིན་གྱིས་བརླབས་  
ཀྱི་སྟོབས་ཀྱིས་སྐད་ཅིག་ཐང་ཅིག་ཡུད་ཙམ་ལ་བཟུང་ངོ། །བླངས་སོ། །དེ་ཅིའི་ཕྱིར་ཞེ་ན། ཞི་བའི་བློ་གྲོས། གང་གི་ཚེ་སྙིང་པོ་དམ་པ་འདི་ཐོབ་པའི་སྐད་ཅིག་  
དེ་ལ། ཞི་བའི་བློ་གྲོས། སངས་རྒྱས་ཀྱི་དབྱངས་བཀོད་པའི་རྒྱན་ལ་སོགས་པ་གཟུངས་ཀྱི་སྒོ་འབུམ་ཕྲག་གྲངས་མེད་པ་ཐོབ་བོ། །ཞི་བའི་བྲོ་གྲོས། ཁྱོད་ཀྱིས་རྣམ་གྲངས་  
  
  
ཕྱོགས་བཅུའི་འཇིག་རྟེན་གྱི་ཁམས་རབ་འབྱམས་དག་ན་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་ལ་གནས་ཏེ། གསང་  
སྔགས་ཡང་དག་པར་སྟོན་པ་དང། ཏིང་ངེ་འཛིན་དང། གཟུངས་ཀྱི་སྒོ་རྣམས་གྲུབ་ཅིང་རྒ་བ་དང། ན་བ་དང། འཆི་བ་ལས་གྲོལ་བ་དེ་དག་ཐམས་ཅད་ཀྱང་སྙིང་པོ་  
དམ་པ་འདི་ཉིད་ཀྱི་བྱིན་གྱིས་བརླབས་ནས་ཐམས་ཅད་ཁ་དོག་སྣ་ཚོགས་སུ་གྱུར་ཏེ། གཞོན་ནུའི་གཟུགས་འཛིན་ཅིང་རྫུ་འཕྲུལ་གྱི་ཆོ་འཕྲུལ་རྣམ་པ་སྣ་ཚོགས་  
བྱེད་དོ༑ ༑ཞི་བའི་བློ་གྲོས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མེ་ཏོག་ཆེར་རྒྱས་རྒྱལ་པོའི་དབང་  
པོ་འདི་ཡང་ཆོ་ག་མེད་པ་དང། ཡོ་བྱད་མེད་པ་དང། རི་མོའི་གཟུགས་མེད་པར་བདག་ཉིད་གྲུབ་པའོ། །ཅི་སྟེ་རི་མོའི་གཟུགས་བསྒྲུབ་པར་འདོད་ན་ཚེས་གྲངས་  
དང། བྱེད་པ་དང། ཡུད་ཙམ་བཟང་པོར་གཏོགས་པ་ལ་རིན་ལ་མི་རྩེག་པར་རྒྱུ་སྐུད་ཉོས་ལ་རྡོ་རྗེ་དྲག་པོ་ཆེན་པོའི་སྙིང་པོས་བསྲུང་བའི་ཆོ་ག་བྱས་པས་བ་ལང་གི་ལྕི་  
བས་དཀྱིལ་འཁོར་བྱས་ལ། མེ་ཏོག་བཀྲམ་པར་ཐ་ག་པ་ཡན་ལག་ཡོངས་སུ་ཚང་བ། དགེ་བའི་མིང་ཅན། གསོ་སྦྱོང་བཟུང་བ། ཟས་དཀར་གསུམ་ཟ་བ་  
  
  
༄༅། །དབང་པོ་ཐུལ་བ། ཆོས་དང་ལྡན་པ། རྟག་ཏུ་ཆོས་ལ་དགའ་བ་ཞག་ཐགས་ཆ་བའི་རྣམ་ལྔས་བསྐུས་པ་དག་གིས་སྐྲ་མ་ཤོར་བར་ཁྲུ་ལྔ་མ་  
འམ༑ དྲུག་པ་ཞིག་འཐག་ཏུ་གཞུག་གོ་ཁྲུས་བྱས་ཤིང་བྱུག་པས་བྱུགས་ལ་ཐོད་ཟེའུ་ཀ་བཅིངས་ཤིང་དྲི་ཞིམ་པོའི་དྲི་དང་ལྡན་པར་བྱས་པས་མཆོད་པ་ཆེར་བྱས་  
ལ༑ ཨ་ག་རུའི་བདུག་བ་བསྲེགས་ཤིང་ཐ་ག་པ་ལ་ཡོན་བཟང་པོ་བྱིན་ལ་དགྲོལ་བར་བྱའོ། །བཀྲོལ་ནས་ཀྱང་འཁོར་ལོས་བསྒྱུར་བ་ཆེན་པོའི་སྔགས་ཀྱིས་བྱིན་  
གྱིས་བརླབས་ལ། ས་ཕྱོགས་གཙང་མ་མེ་ཏོག་སིལ་མ་བཀྲམ་པར་སྤོས་དང། བདུག་པས་བདུགས་ལ་སྤོས་ཀྱི་ཆུའི་ནང་དུ་བཅུག་སྟེ་ཞག་བདུན་གཞག་  
གོ་དེ་ནས་ཕྱུང་ལ་ཉི་མ་ལ་སྐམ་མོ། །དེ་ནས་ག་བུར་དང། གུར་གུམ་བསྲེས་པའི་ཕྱེ་མ་འཇམ་པོས་རས་ལ་ལན་མང་དུ་བསྒོ་བར་བྱའོ། །ཀླུ་ཤིང་དང་  
ཙམ་པ་ཀ་དང། སྐྱ་སྣར་ལ་སོགས་པའི་མེ་ཏོག་གིས་ཀྱང་བསྒོ་བར་བྱའོ། །སྨྱུང་བ་བྱས་པས་ཆོས་གྲངས་ངན་པ་དང། མི་མཐུན་པར་འཇུག་པའི་ཉེས་  
བ་དང་བྲལ་ཞིང་ཚེས་གྲངས་དང། བྱེད་པ་དང། ཡུད་ཙམ་བཟང་པོ་ལ་རོལ་མོའི་སྒྲ་སྣ་ཚོགས་མང་པོར་འབྱིན་པ། ཤིས་པ་བརྗོད་པ་ཡོད་པའི་མེ་  
  
  
བཞིན་གཤེགས་པ་ཐམས་ཅད་ལ་ཕྱག་བྱས་ནས་གསོལ་བ་བཏབ་སྟེ་སྔ་མ་བཞིན་དུ་རི་མོ་མཁན་  
རྡོ་རྗེ་ཆེན་པོའི་དཀྱིལ་འཁོར་དུ་ཞུགས་པ། བྱང་ཆུབ་ཏུ་སེམས་བསྐྱེད་པ། སྙིང་རྗེ་དང་ལྡན་པ། མཁས་པ། སྙོམས་ལས་མེད་པ་དད་པ་དང་ལྡན་པ། གོས་  
གཙང་མ་བགོས་པ། ཁ་ཟས་རན་བར་ཟ་བ། བསྲུང་བ་བྱས་བ་ཞིག་ཚོན་རྩི་སར་པ་སྤྱིན་དང་མ་བསྲེས་པའི་ཚོན་རྣམས་ཀྱིས། བཅོམ་ལྡན་འདས་དེ་བཞིན་  
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མེ་ཏོག་ཆེར་རྒྱས་རྒྱལ་བའི་དབང་པོ་འདྲིར་གཞུག་སྟེ། པདྨ་དཀར་པོའི་གདན་ལ་བཞུགས་པ། གསེར་  
གྱི་མདོག་ཅན། མཚན་ཐམས་ཅད་དང་ལྡན་པ། ཏིང་ངེ་འཛིན་ལ་སྙོམས་པར་ཞུགས་པ། ཁ་དོག་དུ་མའི་འོད་ཟེར་རྣམས་ཀྱི་ཀུན་ནས་ཡོངས་སུ་བསྐོར་བ། གཙུག་ཏོར་  
ནས་འོད་ཟེར་ཆེན་པོ་འབྱུང་བ། ཞལ་ཡིད་ཙམ་འཛུམ་པར་བྱའོ་།དེའི་འོག་རོལ་ཏུ་དམ་པ་སྦྱིན་པའི་རྡོ་རྗེ་གུར་གུམ་གྱི་མདོག་ཅན་དར་རམ། རས་ཀྱི་སྨད་གཡོགས་  
གྱོན་པ། དར་ལྭའི་བླ་གོས་བགོས་པ། མགོ་ལ་ཕུད་བུ་ལྔ་དང་བཅས་བ། པུས་མོ་བཙུགས་པ། པདྨ་དཀར་པོའི་སྟན་ལ་འདུག་པ། རྒྱན་ཐམས་ཅད་ཀྱིས་རྣམ་པར་  
  
  
༄༅། །བརྒྱན་པ༑ ལག་པ་གཡས་པས་བཅོམ་ལྡན་འདས་ལ་ཕྱག་འཚལ་བ། གཡོན་པན་རྡོ་རྗེ་དང་བཅས་པའི་ཨུཏྤ་ལ་འཛིན་པ་གཞོན་  
ནུའི་གཟུགས་ཅན། དེ་བཞིན་གཤེགས་པ་དེའི་འོད་ཟེར་དེའི་མགོ་ལ་འབབ་ཅིང་དེ་དག་གི་ལུས་སྣང་བར་བྱས་པ། རང་གི་འོད་ཀྱི་དྲ་བའི་དབུས་ན་འདུག་པ་  
བཅོམ་ལྡན་འདས་ལ་བལྟ་བ། རིན་པོ་ཆེའི་རི་ཆེན་པོ་ལ་རིན་པོ་ཆེའི་ཕུག་ན་འདུག་པ་བྲིའོ། །རིན་པོ་ཆེའི་ར་དེ་ཡང་དུས་ཐམས་ཅད་པའི་མེ་ཏོག་གི་ཤིང་  
ལྗོན་པས་བརྒྱན་པར་བྱའོ། །འོག་ཏུ་ནི་རྒྱ་མཚོ་ཆེན་པོ་བྲིའོ་།རས་གཅིག་ལ་དམ་པ་སྦྱིན་པའི་རྡོ་རྗེ་རིན་པོ་ཆེའི་རི་ཆེན་པོ་ལ་རིན་པོ་ཆེའི་ཕུག་ན་སྐྱིལ་མོ་ཀྲུང་དུ་  
འདུག་པ། ཏིང་ངེ་འཛིན་ལ་སྙོམས་པར་ཞུགས་པ། གཞོན་ནུའི་གཟུགས་ཅན། དར་རམ། རས་ཀྱི་ཤམ་ཐབས་གྱོན་པ། དར་ལྭའི་སྟོད་གཡོགས་བགོས་  
པ༑ ལག་པ་གཡོན་པ་ན་རྡོ་རྗེ་འབར་བ་དང་བཅས་པའི་ཨུཏྤ་ལ་ཐོགས་པ། རང་གི་འོད་ཀྱི་དྲ་བའི་ནང་ན་འདུག་པ། རྒྱན་ཐམས་ཅད་ཀྱིས་རྣམ་པར་བརྒྱན་པ་བྲིས་  
ཏེ༑ དེའི་སྙིང་གར་སྙིང་པོ་ཞི་བའི་ཆ་བྱད་འཛིན་པ། མེ་ལྕེ་འབར་བ་ལང་ལོང་དུ་འདུག་པར་གྱུར་བ། འོད་སྟོན་ཟླའི་འོད་ཟེར་དང་འདྲ་བ། ལག་པ་གཡས་པ་ན་དམ་  
  
  
གཡོན་པ་ན་རྡོ་རྗེ་ཐོགས་པ། གོས་དཀར་པོ་གྱོན་པ། ལག་པ་གཡས་པའི་སོར་མོ་ལས་ཆུའི་རྒྱུན་[?]ཛག་པར་བྲི་བར་བྱའོ། །དེའི་འོག་རོལ་དུ་སྒྲུབ་པ་པོ་ཆ་བྱད་  
ཇི་ལྟར་འཛིན་པ་བཞིན་དུ་བྲི་བར་བྱ་སྟེ། ལག་པ་པོག་པོར་ཐོགས་ཤིང་པུས་མོ་བཅུགས་པ་བྲི་བར་བྱའོ། །དབེན་བར་དེའི་མདུན་དུ་ཅི་འབྱོར་བས་མཆོད་པ་རྒྱ་ཆེར་བྱ་སྟེ་  
ལན་འབུམ་བཟླས་བརྗོད་བྱས་ན་སྔར་སྤྱད་པ་བྱས་པར་འགྱུར་རོ་།རི་མོའི་གཟུགས་འདི་མཐོང་ཙམ་གྱིས། །སྡིག་པ་ཀུན་ལས་རྣམ་པར་གྲོལ། །བསྒྲུབ་པའི་རྫས་  
གང་ཅི་ཡིན་པ། །དེ་དག་ཐམས་ཅད་ངེས་པར་འགྲུབ། །གང་ཞིག་སྡིག་པའི་ལས་རྣམས་ཀྱིས། །གདོལ་པའི་སྐྱེ་གནས་སྐྱེས་གྱུར་ཀྱང་།སྔོན་གྱི་སྡིག་པའི་ལས་  
རྣམས་ལས། །དེ་ཡི་མོད་ལ་སྐྱེ་བོ་གྲོལ། །རི་མོའི་གཟུགས་འདིའི་མདུན་དུ་ནི། །ལས་རྣམས་ཐམས་ཅད་འགྲུབ་པར་འགྱུར། །འཇིག་རྟེན་འདི་དང་ཕ་རོལ་དུ། །དེ་  
ལ་ཅི་ཡང་དཀོན་པ་མེད། །རི་མོ་མཐོང་ན་རྟག་ཏུ་ཡང། །ཚེ་དང་དེ་བཞིན་དཔལ་དང་ནི། །ནོར་དང་གྲགས་པ་ལྡན་པར་འགྱུར། །སྐལ་བ་བཟང་ཞིང་མཁས་པ་འོ། །ཞི་  
པའི་བློ་གྲོས་ཀྱིས་སྨྲས་པ། དམ་པ་སྦྱིན་པའི་རྡོ་རྗེ་གང་དག་རི་མོའི་གཟུགས་འདི་ལ་དད་པར་བྱེད་པའི་སེམས་ཅན་དག་ནི་ཤིན་ཏུ་དཀོན་ནོ། །དམ་པ་སྦྱིན་པའི་རྡོ་རྗེ་  
  
  
༄༅། །གང་དག་དཀྱིལ་འཁོར་ཆེན་པོ་ལ་འཇུག་པའི་སྒོའི་ཆོས་ཀྱི་རྣམ་གྲངས་ཀྱི་ཚུལ་འདི་ཉན་པ་དང། འཇུག་པ་དེ་དག་སངས་རྒྱས་མང་པོ་ལ་  
བསྙེན་བཀུར་བྱས་པར་འགྱུར་ན། གང་དག་ལག་ན་རྡོ་རྗེ་དབང་ཆེན་པོ་བསྐུར་བ། རྡོ་རྗེའི་དཀྱིལ་འཁོར་ཆེན་པོ་འདི་འདྲིར་འཇུག་པ་དེ་དག་ལྟ་ཅི་སྨྲོས་ཏེ་  
བླ་ན་མེད་པ་ཡང་དག་པར་རྫོགས་པའི་སངས་རྒྱས་ལ་ངེས་པར་འགྱུར་རོ། །འཇམ་དཔལ་གྱིས་སྨྲས་པ། ཞི་བའི་བློ་གྲོས། དེ་དེ་བཞིན་ཏེ། ཇི་སྐད་  
སྨྲས་པ་བཞིན་ནོ། །གང་དག་ཚུལ་འདི་ཉན་པ་དེ་དག་ནི་རྡོ་རྗེ་སེམས་དཔའ་ཡིན་ནོ། །ཞི་བའི་བློ་གྲོས། དགེ་བའི་རྩ་བ་མ་བསྐྱེད་པ་རྣམས་ནི་དཀྱིལ་  
འཁོར་ཆེན་པོར་འཁོར་ལོའི་དཀྱིལ་འཁོར་ཆེན་པོ་མངོན་པར་རྟོགས་པ་མཐོང་བ་འམ། རྣ་ལམ་དུ་ཐོས་པར་ཡང་མི་འགྱུར་རོ། །ཞི་བའི་བློ་གྲོས་  
འདི་ལྟ་སྟེ། བསམ་པ་ཐམས་ཅད་ཡོངས་སུ་རྫོགས་པར་བྱེད་པའི་ཡིད་བཞིན་གྱི་ནོར་བུ་རིན་པོ་ཆེ་ཆེན་པོ་དེ་ནི་དགེ་བའི་རྩ་བ་ངན་དོན་དང་ལྡན་པ་  
རྣམས་ལ་བསམ་པ་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་མཐོང་བའི་ལམ་དུ་མི་འགྱུར་གྱི། ཞི་བའི་བློ་གྲོས། རིན་པོ་ཆེའི་རྒྱལ་པོ་ནོར་བུ་  
  
  
པ་དེ་དག་ལ་མཐོང་བ་དང། རེག་པས་ཀྱང་ཇི་ལྟར་བསམས་བ་བཞིན་དུ་ཡོངས་སུ་རྫོགས་པར་བྱེད་པའི་སྐལ་  
བ་ཅན་དུ་འགྱུར་རོ། །ཞི་བའི་བློ་གྲོས། ཆོས་ཀྱི་རྣམ་གྲངས་ནི་གང་དེ་བཞིན་དུ་བལྟ་བར་བྱའོ།། །།འཕགས་པ་ལག་ན་རྡོ་རྗེ་དབང་བསྐུར་བ་  
བམ་པོ་བརྒྱད་པ། དེ་ནས་འཇམ་དཔལ་གཞོན་ནུར་གྱུར་པས་ཡང་བྱང་ཆུབ་སེམས་དཔའ་ཞི་བའི་བློ་གྲོས་ལ་འདི་སྐད་ཅེས་སྨྲས་སོ། །ཞི་བའི་བློ་གྲོས། གཞན་ཡང་  
རང་གི་དམ་བཅས་པའི་གསང་སྔགས་ཀྱི་རྒྱལ་པོ་བསྒྲུབ་པ་ནི་འདི་ཡིན་ཏེ། ཆོ་ག་སྔ་མ་བཞིན་དུ་རིའི་རྩེ་མོར་སོང་ལ་རང་གི་གནས་ན་གནས་པ། མི་སྨྲ་བར་དུས་གསུམ་  
དུ་ཁྲུས་བྱེད་པ། གོས་ལན་གསུམ་བརྗེ་བས་ཡི་གེ་ལན་སུམ་འབུམ་བཟླས་བརྗོད་བྱའོ། །ཐ་མར་ཟླ་བ་ཉ་ལ་ཅི་འབྱོར་པས་མཆོད་དེ། རྫས་གང་ཡང་རུང་བ་ཞིག་བླངས་ལ་མཚན་ཐོག་  
ཐག་བཟླས་བརྗོད་བྱས་ན་ངེས་པར་འགྲུབ་པར་འགྱུར་ཏེ། སྔ་མ་བཞིན་དུ་རིག་སྔགས་འཆང་བྱེ་བ་ཁྲག་ཁྲིག་བརྒྱ་སྟོང་དུ་མས་ཡོངས་སུ་བསྐོར་ཅིང། ལྷའི་བུ་མོ་བྱེ་བ་ཕྲག་  
སྟོང་སིལ་སྙན་དང། ཕེག་རྡོབ་པ་སྔོན་དུ་སྟོན་ཅིང་འཇིག་རྟེན་གྱི་ཁམས་དུ་མར་རྒྱུ་བ་དང། དེ་བཞིན་གཤེགས་པ་ཐམས་ཅད་ལ་མཆོད་པ་བྱེད་པ། སྤྲུལ་པ་དུ་མ་བྱེད་པ་  
  
  
༄༅། །སེམས་ཅན་ཐམས་ཅད་ཀྱི་དོན་བྱེད་པ། ཡིད་བཞིན་གྱི་ནོར་བུ་དང་འདྲ་བ། འདོད་ན་མཆི་བ། སྨོན་ལམ་ལས་ངེས་པར་སྐྱེས་བ་སྒྲ་མཐའ་  
ཡས་པ་སྒྲོགས་པའི་དབྱངས་ཀྱི་གཟུངས་ཐོབ་པ་དང། མངོན་པར་ཤེས་པ་ལྔ་རྟོགས་པར་ཁོང་དུ་ཆུད་པ། ཉི་མ་ཤར་བ་ལྟ་བུའི་མདོག་ཅན་ཡིད་ལྟར་མགྱོགས་  
པར་འགྱུར་ཏེ། སྔ་མའི་ཚུལ་བཞིན་དུ་གང་འདོད་པ་དེ་ངེས་པར་འགྲུབ་བོ། །ཅི་སྟེ་རི་མོའི་གཟུགས་འགྲུབ་པར་འདོད་ན་ཆོ་ག་སྔ་མ་བཞིན་དུ་བཅོམ་ལྡན་འདས་  
འཇིག་རྟེན་གྱི་ཁམས་མེ་ཏོག་ལྡན་ན་བཞུགས་པ། བྱང་ཆུབ་ཀྱི་སྙིང་པོ་མཆོག་ལ་ཞུགས་པ། སྐྱིལ་མོ་ཀྲུབ་དུ་བཞུགས་ཤིང་ཆོས་འཆད་པ། གསེར་གྱི་མདོག་  
ཅན་མཚན་ཐམས་ཅད་དང་ལྡན་པ། གཙུག་ཏོར་ནས་བྱུང་བའི་འོད་ཟེར་རྣམས་ཀྱིས་ཀུན་ཏུ་སྣང་བར་པྲི་བར་བྱའོ། །བྱང་ཆུབ་ཀྱི་ཤིང་དྲུང་ན་གོར་ཤིརྵའི་  
ཙནྡན་གྱི་བྱང་ཆུབ་ཀྱི་ཤིང་ཐམས་ཅད་དཔག་བསམ་གྱི་ཤིང་ཆེན་པོ་ལྟར་ལེགས་པར་བརྒྱན་པར་བྱའོ། །བཀོད་པ་སྣ་ཚོགས་ཀྱིས་ལེགས་པར་བརྒྱན་པ་  
འཇིག་རྟེན་གྱི་ཁམས་བྲི་བར་བྱའོ། །དེའི་གཡས་རོལ་ཏུ་བྱང་ཆུབ་སེམས་དཔའ་གསེར་གྱི་མེ་ཏོག་བརྩེགས་ཞེས་བྱ་བ་གསེར་གྱི་མདོག་ཅན་རྒྱན་ཐམས་ཅད་  
  
  
ལག་ན་རྔ་ཡབ་ཐོགས་པ། གོས་ཚིག་གུ་གྱོན་པར་བྱའོ། །གཡོན་རོལ་དུ་བྱང་ཆུབ་སེམས་དཔའ་ཙནྡན་བརྩེགས་ཞེས་བྱ་བ་པྲི་ཡང་ཀུའི་མེ་ཏོག་  
ལྟ་བུའི་སྔོ་བསངས་བའི་གོས་ཚིག་གུ་གྱོན་པ། རྒྱན་ཐམས་ཅད་ཀྱིས་རྣམ་པར་བརྒྱན་པ། ལག་ན་རྔ་ཡབ་ཐོགས་པ་བྲི་བར་བྱའོ་།འོག་རོལ་དུ་ཉན་ཐོས་ཆེན་པོ་བརྒྱད་བྲི་བར་  
བྱ་སྟེ༑ བརྟན་པས་བྱིན་པ་དང། ཡངས་པས་བྱིན་པ་དང། སྙིང་པོས་བྱིན་པ་དང། རྒྱལ་པོའི་བློ་གྲོས་དང། དྲི་མ་མེད་པར་བྱིན་པ་དང། སངས་རྒྱས་སྲུང་བ་དང། ཚོགས་  
ཀྱིས་བྱིན་པ་དང། བློ་གྲོས་བཟང་པོ་རྣམས་སོ། །གཡས་ངོས་སུ་བྱང་ཆུབ་སེམས་དཔའ་རྒྱན་ཐམས་ཅད་ཀྱིས་རྣམ་པར་བརྒྱན་པ་དབྱིབས་ཐ་དད་པ། ཆ་བྱད་ཐ་དད་  
པ༑ ཁ་དོག་ཐ་དད་པ། བརྒྱད་བྲི་བར་བྱའོ། །སྟེང་དུ་རིག་སྔགས་འཆང་ལུས་སྤྲིན་གྱི་ནང་དུ་ཆུད་ཅིང། མེ་ཏོག་གི་ཆར་འབེབས་པ་དག་བྲི་བར་བྱའོ། །བཅོམ་ལྡན་འདས་  
ཀྱི་འོག་ཏུ་རིག་སྔགས་འཆང་གཞོན་ནུའི་གཟུགས་འཛིན་པ་མཁྲེགས་པ། རྒྱན་ཐམས་ཅད་ཀྱིས་བརྒྱན་པ། ལག་ན་ཨུཏྤལ་ཐོགས་པ། པུས་མོ་བཙུགས་པ། ཕུད་བུ་ལྔ་  
བཅས་པ། བཀའ་ནོད་པ། འབར་བ་དང་བཅས་པ། བཞིན་ཡིད་ཙམ་འཛུམ་པ། དེ་བཞིན་གཤེགས་པའི་ངོ་བོ་འོད་ཟེར་གྱིས་ཡོངས་སུ་བསྐོར་བར་བྲི་བར་བྱའོ།།  
  
  
༄༅། །དེའི་མདུན་དུ་ལན་ས་ཡ་བཟླས་བརྗོད་བྱ་སྟེ། སྔ་མ་བཞིན་དུ་སྙིང་པོ་དམ་བའི་ཆོ་ག་དང་སྦྱར་བར་བྱའོ། །དེ་བཞིན་དུ་ལས་ཐམས་ཅད་བྱེད་དོ།།  
རྟག་ཏུ་བཟླས་བརྗོད་བྱས་ན་ཉམས་པར་མི་འགྱུར་ཏེ་གཞན་དུ་མ་ཡིན་ནོ། །ཞི་བའི་བློ་གྲོས། ཅི་སྟེ་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་  
སེམས་དཔའི་འབྱོར་པ་འདོད་ཅིང། སྙིང་པོ་གང་ཡང་རུང་བ་ཞིག་བསྒྲུབ་པར་འདོད་ན། དཀྱིལ་འཁོར་མཐོང་བ་དེས་གང་ཡང་རུང་བ་ཞིག་ཆོ་ག་སྔ་མ་བཞིན་དུ་བླངས་  
ལ༑ དུས་གསུམ་དུ་ཁྲུས་བྱ་ཞིང་གོས་ལན་གསུམ་བརྗེས་ལ། བཀྲུས་ཏེ་རྗེས་ལ་བྱུགས་ནས་རབ་ཏུ་དགའ་བའི་ཡིད་ཀྱིས་ལན་དྲུག་འབུམ་བཟླས་བརྗོད་བྱའོ། །དེ་ནས་  
ཐ་མར་ཅི་འབྱོར་པར་མཆོད་དེ། ཤུ་ཏི་ཞོ་དང། སྦྲང་རྩི་དང་མར་ལ་སྨྱུགས་པ་དག་གིས་མཚན་ཐོག་ཐག་སྦྱིན་སྲེག་བྱས་ན་བློན་པོ་ཆེན་པོའི་ཐབས་ཐོབ་པར་  
འགྱུར་རོ། །མ་གྲུབ་ན་ལས་རྣམས་སུ་འགྱུར་ཏེ། ཡུལ་གྲུ་སྦྱིན་པར་བྱེད་དོ། །རྒྱ་མཚོར་འབབ་པའི་ཆུར་མིད་པ་ནུབ་ཙམ་དུ་ཞུགས་ལ་སྙིང་པོ་དམ་པ་དང་ལྷན་  
ཅིག་ཏུ་ལན་སུམ་འབུམ་བཟླས་བརྗོད་བྱས་ན་གཏེར་མཐོང་བར་འགྱུར་རོ་།གུ་གུལ་གྱི་ཡམ་སྲེག་ཤིང་མར་ལ་སྨྱུགས་པ་བརྒྱད་སྟོང་སྦྱིན་སྲེག་བྱས་ན་གྲོང་དམ་  
  
  
།ལྷ་མ་ཡིན་གྱི་ཁུང་སྒོར་ཟན་མི་ཟ་བར་སྐེ་ཚེའི་འབྲུ་དང། ལན་ན་[?]སྲེག་བླུགས་རྡོ་རྗེ་རྩེ་ནོ་[?]སྡེག་[?]པའི་སྙིང་པོ་དང། ལྷན་ཅིག་ཏུ་ལན་འབུམ་  
སྦྱིན་སྲེག་བྱས་ན། ལྷ་མ་ཡིན་གྱི་བུ་མོ་རྣམས་བྱུང་ནས་འཇུག་པར་བྱེད་དེ་གང་འདོད་པ་དེ་སྦྱིན་པར་བྱེད་དོ། །ཅི་སྟེ་བ་འབྱུང་བར་འདོད་ན་གྲོག་མཁར་རམ། ཆུ་འདུས་  
སུ་ཉིན་གཅིག་བཞིན་དུ་བའི་རྣམ་ལྔ་བཟའ་ཞིང་རྡོ་རྗེའི་ཕྱག་རྒྱ་བཅིངས་ལ་སྙིང་པོ་འདི་ལན་སུམ་ཁྲི་བཟླས་བརྗོད་བྱའོ། །དེ་ནས་ཅི་འབྱོར་བས་མཆོད་དེ་འབྲས་སཱ་  
རྩེ་ཞིང་འབྱུང་སྟེ། རྡོ་རྗེ་དྲག་པོའི་སྙིང་པོ་ལ་སྔགས་ནའི་ཤིན་ཏུགི་མེ་བུས་ཏེ། ལན་ལྔ་ཁྲི་སྦྱིན་སྲེག་བྱས་ན་ནམ་ཕྱེད་དམ། ཉི་མ་འཆར་ཀར་དེ་ཉིད་དུ་བདག་ལ་  
རྩེ་ཞིང་འབྱུང་སྟེ། རྡོ་རྗེ་དྲག་པོའི་སྙིང་པོ་ལ་སྔགས་ཀྱིས་བཏབ་པའི་ཆུས་གཏོར་ན་མི་འགུལ་བར་འགྱུར་རོ། །རིན་ལ་མི་བརྩེགས་པར་དྲི་ཞིམ་ཞེས་མིང་བཏགས་  
པའི་བ་ཉོས་ལ་ཉིན་གཅིག་བཞིན་དུ་བྱ་བ་པར་བྱའོ། །ཟླ་བ་རེ་རེ་ཞིང་ཐང་ཤིང་མགོ་ལྕོགས་ཀྱིས་ཁ་བརྒྱན་པའི་བུམ་པ་ཆུས་བཀང་ལ། བ་ལ་སྦོས་དང། མེ་ཏོག་གི་  
མཆོད་པས་གཏོར་ན་བ་བརྒྱད་སྟོང་དུ་འཕེལ་བར་འགྱུར་ཏེ་ཐེ་ཚོམ་མེད་དོ། །དེ་བཞིན་དུ་རྟ་དང། གླང་པོ་ཆེ་དང། རྔ་མོ་དང་ལུག་དང། མ་ཧེ་འབྱུང་བར་འདོད་ན་  
  
  
༄༅། །ཉིན་གཅིག་བཞིན་དུ་སྟར་བུའི་ཤིང་གི་མེ་བུས་ལ། ནས་དང། འོ་མ་ལ་སོགས་པའི་སྦྱིན་སྲེག་བྱས་ན་འབྱུང་བར་འགྱུར་རོ་།ཟས་ཀྱི་  
སྦྱིན་སྲེག་བྱས་ན་ཟས་འབྱུང་བར་འགྱུར་རོ། །འབྲས་དང། མར་བསྲེས་པའི་སྦྱིན་སྲེག་བྱས་ན་ཟས་མི་ཟད་པ་འབྱུང་བར་འགྱུར་རོ་།དེ་བཞིན་དུ་འབྲུ་ཐམས་ཅད་  
སྦྱིན་སྲེག་བྱས་ན་འབྲུ་ཐམས་ཅད་འབྱུང་སྟེ། གང་སྦྱིན་སྲེག་བྱས་པ་དེ་འབྱུང་བར་འགྱུར་རོ། །ཁ་བཞིན་ལ་སྔགས་ཀྱིས་བཏབ་ན་རྟག་ཏུ་ལན་ཐེབས་པར་འགྱུར་རོ། །  
ཟླ་བ་སྤྱང་ཀིས་ཟིན་པའི་ཚེ་མཆོད་པ་བྱས་ལ་ཤུ་དག་དཀར་པོ་བླངས་ཏེ་ཁར་བཅུག་ལ་ཟླ་བ་ལ་བལྟ་ཞིང་ཟླ་བ་བཏང་གི་བར་དུ་བཟླས་བརྗོད་བྱས་ལ་དེ་ཟོས་ན་ཐོས་  
པ་འཛིན་པར་འགྱུར་རོ། །ཟླ་བ་སྤྱང་ཀིས་ཟིན་པའི་ཚེ་བ་དམར་ལ་བག་ཚ་བ་མེད་པར་འགྱུར་དཀྱིལ་འཁོར་བསྐུས་ཏེ་ཅི་འབྱོར་པས་  
མཆོད་ལ་ཟླ་བ་ལ་བལྟ་ཞིང་མར་བྱུང་གི་བར་དུ་བསྲུབས་ཏེ། དེ་འཐུངས་ན་ཐོས་བ་འཇིན་པར་འགྱུར་རོ། །བསྟན་བཅོས་ཐམས་ཅད་ལ་བག་ཚ་བ་མེད་པར་འགྱུར་  
རོ༑ ༑རའི་འོ་མ་དང། སྤྲང་རྩི་བསྲེས་པ་ལ་ལན་བརྒྱ་རྩ་བརྒྱད་སྔགས་ཀྱིས་བཏབ་སྟེ་འཐུངས་ན་གཅོང་ཆེན་པོ་འཚེ་བར་འགྱུར་རོ། །མར་ལ་ལན་བརྒྱད་བརྒྱ་  
  
  
འགྱུར་རོ། །སྨན་གང་ཡང་རུང་པ་ལ་ལན་གཅིག་སྔགས་ཀྱིས་བཏབ་སྟེ་ཟོས་ན་ནད་མེད་པར་འགྱུར་རོ། །  
ཉིན་གཅིག་བཞིན་བཟླས་བརྗོད་བྱས་ན་སྐལ་བ་བཟང་པོར་འགྱུར་རོ་།ཨ་པ་མར་གའི་སྲེག་བླུགས་ཉིན་གཅིག་བཞིན་དུ་བརྒྱ་རྩ་བརྒྱད་སྦྱིན་སྲེག་བྱས་ན་སྐྱེ་བོ་ཐམས་ཅད་  
དགའ་བར་འགྱུར་རོ། །སྤོས་སམ། མེ་ཏོག་ལ་སྔགས་ཀྱིས་བཏབ་སྟེ་སུ་ལ་བྱིན་པ་དེ་དབང་དུ་འགྱུར་རོ། །ཨ་ཐ་རཱ་ཛ་ནི་མ་བ་ཤྭ་ཀ་ཏུ་ཀ་མོ་གཽ་ར། ས་རི་ཤ་པ་ཀུ་ཀུ་མ་སཾ་མི་  
ཤི་ར་ནིར་ཧཱ་རོ་ལག་ཁ་མ་ཛུ་ཧཱུ་ཡད། རཱ་ཛ་པ་ཤི་བྷ་བ་ཏི། བུད་མེད་དབང་བ་བྱ་བར་འདོད་ན་མིང་སྨོས་ཤིང་སྐྱོར་ཆུ་ལ་ལན་གཅིག་སྔགས་ཀྱིས་བཏབ་སྟེ་འཐུངས་ན་དབང་  
དུ་འགྱུར་རོ། །ཕྱུགས་ཆུང་འདོད་ན་ཤུ་ཏིའི་སྦྱིན་སྲེག་ཉིན་གཅིག་བཞིན་དུས་གསུམ་དུ་བརྒྱ་རྩ་བརྒྱད་སྦྱིན་སྲེག་བྱས་ན་ཕྱུགས་ཆུང་རྙེད་པར་འགྱུར་རོ། །ཆུ་རྒལ་བར་  
འདོད་ན་སྐྱེས་བུ་བཅིངས་པ་བྱས་ཏེ་རྒལ་ན་ཆུ་ལ་རྒྱུ་བ་ཐམས་ཅད་རེངས་པར་འགྱུར་རོ། །ཅི་སྟེ་དམག་རེངས་པར་བྱེད་པར་འདོད་ན་ལོ་མ་བདུན་པའི་ཤིང་ལས་བེ་  
ཅོན་སོར་བཅུ་དྲུག་པའི་ཚད་བྱས་ལ། སྤོས་དང། མེ་ཏོག་གི་མཆོད་པའི་མིང་ནས་སྨོས་ཤིང་བུས་མོ་ནུབ་ཙམ་དུ་ས་བརྐོས་ཤིང་བཙུགས་ཏེ། དེའི་སྟེང་དུ་ཞག་  
  
  
༄༅། །བདུན་དུ་དུ་རུ་སྐའི་འབྲས་བུ་དང། ཡུངས་ཀར་བསྲེས་པ་ལན་འབུམ་སྦྱིན་སྲེག་བྱས་ན་དམག་རེངས་པ་བྱས་པར་འགྱུར་རོ། །ཞི་བའི་བློ་གྲོས། [?]  
མ་བསྒྲུབས་ཀྱང་དེ་ལ་སོགས་པའི་ལས་རྣམས་སུ་འགྱུར་རོ། །ཞི་བའི་བློ་གྲོས། གཞན་ཡང། རྡོ་རྗེ་རྩེ་མོ་ལྡེག་པའི་བསྒྲུབ་པ་ནི་འདི་ཡིན་ཏེ། ཚེས་གྲངས་དང། སྐར་  
མ་འདམ་མི་དགོས། སྙུང་བ་བྱ་མི་དགོས་པར་དགོན་པ་ཆེན་པོའམ་དུར་ཁྲོད་ཆེན་པོར་སོང་སྟེ། གོས་སྔོན་པོ་བགོས་ལ་ལམ་མི་བཟུར་སློང་མོའི་ཟས་བཟའ་  
ཞིང་ང་རྒྱལ་མེད་པར་བྱས་ལ། སྔར་སྙིང་པོ་དམ་པ་འབུམ་བཟླས་བརྗོད་བྱའོ། །དེ་ནས་ཁྲོ་བོ་ཆེན་པོ་འདིའི་སྔར་བསྙེན་པ་བྱེ་བ་བྱས་པར་འགྱུར་རོ། །དེ་ནས་རིའི་རྩེ་  
མོར་སོང་ལ་ལན་འབུམ་བཟླས་བརྗོད་བྱའོ། །དེ་ནས་ཟླ་བ་ཉ་ལ་མཆོད་པ་རྒྱ་ཆེར་བྱས་ཏེ། མཚན་ཐོག་ཐག་བཟླས་བརྗོད་བྱས་ན་ཉི་མ་འཆར་ཀར་ཁྲོ་བོའི་རྒྱལ་  
པོ་ཉིད་འོང་བར་འགྱུར་ཏེ། འོང་བའི་མཚན་མ་ནི་སྒྲུབ་པ་པོའི་ལུས་ལས་འོད་ཟེར་འབྱུང་བ་དང། མིག་གཉིས་གཡོ་བ་དང། རྐང་ལག་འགུལ་བ་སྟེ་འདི་དག་  
འབྱུང་ངོ། །མེ་ཏོག་དང། བདུག་པས་མཆོད་པ་བྱའོ། །དེ་ནས་བྱང་ཕྱོགས་སུ་རྔ་སྒྲ་ཆེན་པོ་འབྱུང་ངོ། །རྔ་སྒྲ་བྱུང་ནས་མཆེ་བ་འཇིགས་སུ་རུང་བར་གཙིགས་པ་  
  
  
སྒྲུབ་པ་པོ་ལ་སྡིག་པ་ལྟ་བུར་ཁྲོ་བོའི་རྒྱལ་པོ་ཉིད་འོང་བར་འགྱུར་ཏེ། སྒྲུབ་པ་པོས་འཇིགས་པར་མི་བྱའོ། །ཁྲོ་བོ་དེ་མཐོང་བ་ཙམ་གྱིས་རིག་སྔགས་  
འཆང་དུ་འགྱུར་ཏེ། རིག་སྔགས་འཆང་བྱེ་བ་ཕྲག་དུ་མས་བསྐོར་བ་དང། ལྷའི་བུ་མོ་བྱེ་བ་ཕྲག་དུ་མས་བསྐོར་བར་འགྱུར་རོ་།རྔ་བརྡུང་བ་དག་དང། སངས་རྒྱས་རྣམས་  
ལ་བསྙེན་བཀུར་བྱེད་དུ་འོང་བར་འགྱུར་རོ། །གལ་ཏེ་མ་གྲུབ་ན་དམ་པ་ལྔ་སྦྱིན་པར་བྱེད་དོ། །རྒྱལ་སྲིད་དང། མི་སྣང་བ་དང་འདོད་འཇོའི་བ་དང། བུམ་པ་བཟང་པོ་  
དང༑ ཡིད་བཞིན་གྱི་ནོར་བུའོ། །རི་ལ་སོང་སྟེ་ལན་སྟོང་རྩ་བརྒྱད་བཟླས་བརྗོད་བྱས་ན་གང་འདོད་པ་དེ་བྱེད་དོ། །རཱ་ཛཱ་ནམ་བ་ཤི་ཀ་དུ་རྒ་མོ་ས་ལཀྵ་མེ་ཀ་ན་ད་རཱ་ཛཱ་བ་  
ཤོ་བྷ་བ་ཏི་ཨཱད་མ་བཧིད་ཏྱ་ཨི་པ་ཨད་ཛྙཱ་ཀ་རོ་ཏི། སྣོད་དུ་དབབ་པར་འདོད་ན་ལན་སྟོང་རྩ་བརྒྱད་བཟླས་བརྗོད་བྱས་ན་སྣོད་དུ་འབབ་བོ། །གཏེར་དབྱུང་བར་འདོད་ན་ལན་  
སུམ་འབུམ་བཟླས་བརྗོད་བྱས་ན་གཏེར་འབྱིན་ནོ། །ཇི་སྟེ་རིལ་བུ་བསྒྲུབ་ན་རྒྱ་སྐྱེགས་དང། ལྡོང་རོས་དང། འུ་སུའི་འབྲུ་མར་དང་བཏགས་ལ་རིལ་བུར་བྱས་ཏེ། དེ་  
ནས་ཟངས་ཀྱི་དཀྲིའོ། །དཀྲིས་ནས་ཀྱང་ཞག་བདུན་བཞག་ལ་རིལ་བུ་གཉིས་སམ། གསུམ་སངས་རྒྱས་བཅོམ་ལྡན་འདས་ལ་དབུལ་ལོ། །གཅིག་ལག་ཏུ་བཟུང་ན་  
  
  
༄༅། །མི་སྣང་བར་འགྱུར་རོ། །ཁྲོ་བོའི་རྒྱལ་པོ་འདི་ནི་མ་དུལ་བ་འདུལ་བ། བརྩོན་འགྲུས་དང། ཕ་རོལ་གནོན་པ། ཆེ་བའི་ཡོན་ཏན་དཔག་ཏུ་མེད་  
པའི་དཔལ་དང་ལྡན་པའོ། །འདིའི་སྔགས་བཟླས་བརྗོད་བྱས་ན་རྩ་བ་བཞིའི་ལྟུང་བ་ཡང་བྱང་བར་འགྱུར་ཞིང་མཚམས་མེད་པ་ལྔ་པོ་དག་ཀྱང་མ་ལུས་པར་འབྱང་  
བར་འགྱུར་རོ། །ཇི་སྐད་བཤད་པ་དེ་བཞིན་དུ་བྱེད་པ་དག་ལྟ་སྨོས་ཀྱང་ཅི་དགོས་ཏེ། གང་དག་འདིའི་སྔགས་འཛིན་པ་དེ་དག་ཀྱང་སངས་རྒྱས་བྱེ་བ་ཁྲག་ཁྲིག་  
བརྒྱ་སྟོང་ཕྲག་དུ་མ་དག་ལ་དགེ་བའི་རྩ་བ་བསྐྱེད་པར་འགྱུར་ན། བཟླས་བརྗོད་བྱེད་པ་དང། བསྒྲུབ་པ་ཡིད་ལ་བསམས་པ་ཐམས་ཅད་ཡོངས་སུ་རྫོགས་བ་ལྟ་ཅི་  
སྨོས༑ ཚེས་བཅུ་བྮིའམ། བཅོ་ལྔ་ལ་གང་གིས་སྙུང་བ་བྱས་ཏེ་བཟླས་བརྗོད་བྱས་པ་དེས་བསྐལ་པ་བཞིར་འཁོར་བ་ཕྱིར་བསྙིལ་བར་འགྱུར་རོ། །རིགས་ཀྱི་བུ་  
ཁྲོ་བོའི་རྒྱལ་པོ་སངས་རྒྱས་འབུམ་ཕྲག་བྱེ་བས་མཆོད་པ་འདི་མིང་ཡང་དོན་ཡོད་པ་ཡིན་ཏེ། འདིའི་མིང་བཟུང་བས་སེམས་ཅན་ཐམས་ཅད་ཕྱིར་མི་ལྡོག་པར་འགྱུར་  
རོ༑ ༑ཁྲོ་བོའི་རྒྱལ་པོ་འདི་ནི་བརྗོད་པས་འགྲུབ་པའོ། །འདིས་སངས་རྒྱས་ཐམས་ཅད་བསྒྲལ་ཏོ། །སྐྱེས་པའི་རོ་བླངས་ལ་ནམ་ཕྱེད་ན་ཆུ་ངོགས་སུ་སོང་སྟེ་ཆུས་  
  
  
བསྟན་ལ་སྒྲུབ་པ་པོ་གྲོགས་བཟང་པོ་དང། རྩྭ་ཀུ་ཤ་སྦམས་བའི་སྟེང་དུ་འདུག་སྟེ་ཤུ་དག་དཀར་པོ་ལ་  
ལན་བདུན་སྔགས་ལ་ཁར་བཅུག་སྟེ། རོ་ཁ་དང་ཞེས་བྱེད་ཀྱི་བར་དུ་རིག་པའི་རྒྱལ་པོ་བཟླས་བརྗོད་བྱའོ། །དེ་ནས་སྒྲུབ་པ་པོས་འཇིགས་པ་མེད་པར་བྱས་ལ་རྐང་པ་གཡོན་པས་  
བྲང་དུ་མནན་པ་དང་སྒྲ་དྲག་པོར་འབྱུང་སྟེ། དེ་ལའང་འཇིགས་པ་མི་བྱ་བར་རིག་སྔགས་འཆང་གིས་དུ་བ་བྱུང་གི་བར་དུ་རིག་པ་བཟླས་བརྗོད་བྱའོ། །དེ་ནས་ལན་བདུན་བཟླས་བརྗོད་བྱས་  
པའི་ཡུངས་ཀར་དག་གིས་མགོ་ལ་བསྣུན་པར་བྱ་སྟེ། བསྣུན་མ་ཐག་ཏུ་རོའི་ཁ་ནས་སྦྲུལ་སྣང་སྟེ། དེ་ལ་ཡང་འཇིགས་པ་མི་བྱ་བར་རིག་པ་དྲན་པར་བྱ་སྟེ་རེག་པར་བྱའོ། །  
རེག་མ་ཐག་ཏུ་རལ་གྲིར་འགྱུར་ཏེ་སྙིང་པོ་དྲན་པར་བྱས་ལ་བླང་བར་བྱའོ། །བླངས་མ་ཐག་ཏུ་སྐྲ་ལྕང་ལོ་འཁྱིལ་བར་འགྱུར། ལོ་བཅུ་དྲུག་ལོན་པ་ལྟ་བུར་འགྱུར། རིག་  
སྔགས་འཆང་ཐམས་ཅད་ཀྱི་བདག་པོར་འགྱུར། ཐོགས་པ་མེད་པར་འགྲོ་བར་འགྱུར་ཏེ་ལོ་དྲུག་གི་ཁྲི་ཐུབ་པར་འགྱུར་རོ། །མདུང་ཐུང་བསྒྲུབ་པ་ལ་ནི་སྒྲུབ་པ་པོའི་ཟས་སུ་  
འོ་སྐྱོ་བཏུང་ཞིང་རིའི་རྩེ་མོར་སོང་ལ་རིག་པ་སུམ་འབུམ་བཟླས་བརྗོད་བྱའོ། །དེ་ནས་རིག་སྔགས་འཆང་གིས་དུར་ཁྲོད་ཀྱི་ཐལ་བ་དང། གྲོག་མཁར་གྱིས་འོ་མས་  
  
  
༄༅། །སྦྲུས་ལ་མདུང་ཐུང་བདེ་བར་གཤེགས་པའི་མཐོ་གང་གི་ཚད་དུ་བྱའོ། །སྤྱིན་དང་མ་སྦགས་པའི་ཚོན་གྱིས་རི་མོ་བྲིའོ་།དེ་ནས་དུར་ཁྲོད་དུ་  
སོང་ལ་བ་ལང་གི་ལྕི་བས་དཀྱིལ་འཁོར་བསྐུས་ཏེ། སྤོས་དང། བདུག་པ་ལ་སོགས་བས་མཆོད་ལ། འབྱུང་པོ་ཐམས་ཅད་པའི་གཏོར་མ་བྱའོ་།གཙང་བར་བྱ་ཞིང་  
གོས་གཙང་མ་བགོས་ལ་མི་ཐོད་ཀྱི་སྟེང་དུ་འདུག་ཅིང། མདུང་ཐུང་ཡང་མི་ཐོད་གཅིག་གི་སྟེང་དུ་བཞག་སྟེ། མདུང་ཐུང་འབར་གྱི་བར་དུ་རིག་པ་བཟླས་བརྗོད་བྱའོ། །  
དེ་ནས་སྔགས་པས་གཞན་གྱིས་མི་ཐུབ་པའི་མེ་ཏོག་རྣམས་ཀྱིས་མཆོད་ཡོན་དབུལ་ལོ། །ཡང་རིག་པ་ལན་བརྒྱ་རྩ་བརྒྱད་བཟླས་བརྗོད་བྱས་ན་ཕྱོགས་རྣམས་ནས་  
སེམས་ཅན་དག་འོང་བར་འགྱུར་ཏེ། འཇིགས་པར་མི་བྱ་བར་ཁྲོ་བོའི་རྒྱལ་པོའི་སྙིང་པོ་དྲན་པར་བྱས་ལ་མདུང་ཐུང་ལ་རེག་པར་བྱའོ། །རེག་མ་ཐག་ཏུ་དེ་བུད་མེད་  
དུ་གྱུར་ནས། བུ༑ ཅི་བྱ་ཞེས་ཟེར་བར་འགྱུར་ཏེ། དེ་ལ་བདག་ཁྱོད་ལ་སྐྱབས་སུ་སོང་ངོ་ཞེས་བརྗོད་པར་བྱའོ། །དེ་ནས་དེ་སྔགས་པའི་ལག་མཐིལ་དུ་མི་སྣང་བར་  
འགྱུར་ཏེ། དེའི་མོད་ལ་སྒྲ་ལྕང་ལོ་འཁྱིལ་བར་འགྱུར། ལོ་བཅུ་དྲུག་ལོན་པ་ལྟ་བུར་འགྱུར་རོ། །མདུང་ཐུང་ལག་ན་ཐོགས་ན་རིག་སྔགས་འཆང་དུ་འགྱུར་ཏེ། འཁོར་  
  
  
དབང་དུ་འགྱུར་རོ། །གང་ལ་བལྟས་བ་དེ་དག་ཐམས་ཅད་ནི་རྐང་པ་ལ་མ་གོས་གཏུགས་པར་འགྱུར་རོ། །  
ཅི་སྟེ་ནོར་བསྒྲུབ་ན་ཤིང་བིལ་པའི་ཡམ་སྲེག་ཤིང་སྟོང་རྩ་བརྒྱད་སྦྱིན་སྲེག་བྱས་ན་ཏི་ན་ར་བརྒྱ་རྙེད་དོ། །གུ་གུལ་གྱི་རིལ་བུ་རྒྱ་ཤུག་ཙམ་འབུམ་སྦྱིན་སྲེག་བྱས་ན་  
གཟུགས་རྟགས་ཅན་སྟོང་རྙེད་དོ། །ཨ་ག་རུའི་ཤིང་གི་མེ་བུས་ལ་ཤིང་བ་ཏི་འབྲས་བུ་ཞོ་དང། སྦྲང་རྩི་དང། མར་ལས་སྨྱུགས་ཏེ་སྟོང་སྦྱིན་སྲེག་བྱས་ན། ཉིན་གཅིག་  
བཞིན་དུ་མ་བསླངས་པར་ཏིན་ར་རྙེད་དོ། །བུད་མེད་དབང་དུ་བྱ་ན་ཕུབ་མའི་སྲེག་བླུགས་ལན་བརྒྱད་བརྒྱ་སྦྱིན་སྲེག་བྱས་ན་དབང་དུ་འགྱུར་རོ། །ར་ཛཱ་མ་ཏྱ་བ་ཤ་ཀ་ར་ནེ་  
བ་ལ་ན་ཧཱུ་ཏི་ནན། ཨཥྚ་ས་ཧ་སྲན་ཛུ་ཧཱུ་ཡང་པ་ཤོ་བྷ་བ་ཏི། རྒྱ་མཚོར་འབབ་པའི་ཆུར་ཞུགས་ལ་མེ་ཏོག་ཁ་དོག་སྣ་ཚོགས་འབུམ་གཏོར་ནམ་བསླངས་པར་ཉིན་གཅིག་བཞིན་  
དུ་རས་ཟུང་རེ་རྙེད་དོ། །དུར་ཁྲོད་དུ་སོང་ལ་དཀྱིལ་འཁོར་བྱས་ཏེ། ཞག་བདུན་ཤ་ཆེན་པོས་སྦྱིན་སྲེག་བྱས། ཤ་ཟས་ཟིན་པ་ལ་བལྟས་པས་གཏོང་བར་འགྱུར་རོ། །  
ནེའུ་ལེའི་སྤུ་ལས་ལན་དྲུག་སྟོང་སྦྱིན་སྲེག་བྱས་ན་ཤ་ཟ་ཐམས་ཅད་དབང་དུ་འགྱུར་རོ། །འབྱུང་པོ་ཐམས་ཅད་ཀྱང་དབང་དུ་འགྱུར་རོ། །ལུག་ནག་པོའི་བལ་མར་ལ་  
  
  
༄༅། །སྨྱུགས་པ་ལན་འབུམ་སྦྱིན་སྲེག་བྱས་ན་བུད་མེད་དབང་དུ་འགྱུར་རོ། །ཤ་ཟ་མཐོང་བར་འདོད་ན། དུར་ཁྲོད་དུ་བ་ལང་གི་ཀོ་བ་ཙམ་གྱི་  
དཀྱིལ་འཁོར་བྱས་ལ་ཉ་ལ་སོགས་པའི་གཏོར་མ་བྱས་ཏེ། ཁ་ཤར་ཕྱོགས་སུ་བལྟས་ལ་མིའི་སྐྲ་ཁྲག་ལས་སྨྱུགས་པས་ལན་སྟོང་རྩ་བརྒྱད་སྦྱིན་སྲེག་བྱས་ན་ཤ་ཟ་  
ཐམས་ཅད་འོང་བར་འགྱུར། འཇིགས་པར་མི་བྱ། བསྲུང་བར་མི་བྱའོ་།འདི་སྐད་དུ། ཁྱོད། ངའི་དབང་དུ་གྱུར་ཏོ་ཞེས་བརྗོད་པར་བྱ་སྟེ། དེ་བཞིན་དུ་གྱུར་ཅིག་  
ཅེས་སྨྲས་ནས་མི་སྣང་བར་འགྱུར་རོ། །ཉིན་གཅིག་བཞིན་དུ་དེ་ལ་ཏི་ན་ར་ལྔ་ལྔ་སྦྱིན་པར་བྱེད་དོ། །དེ་དག་ཀྱང་འགོད་པར་བྱའོ་།མཛུབ་མོ་ལ་ལན་བདུན་སྔགས་པས་  
སྤྲིན་བཟློག་གོ་ཐལ་བ་ལ་ལན་བདུན་སྔགས་པས་སྨྲ་བ་གནོན་པར་བྱེད་དོ། །ཡུངས་ཀར་ལ་ལན་བདུན་སྔགས་པས་རི་འགུལ་བར་བྱེད་དོ་།མི་ལ་ཏའི་མེ་ཏོག་གམ་  
ཀུ་ཏི་ཛའི་མེ་ཏོག་ལ་ལན་བདུན་སྔགས་པས་བུད་མེད་གང་གིས་བསྣམས་སམ། གང་ལ་བྱིན་ནམ། གང་གི་མགོར་བོར་བ་དེ་དབང་དུ་འགྱུར་རོ་།གནོད་སྦྱིན་མོ་དབང་  
དུ་བྱ་བར་འདོད་ན་དུར་ཁྲོད་དུ་སློང་མོའི་ཟས་བཟའ་ཞིང་སྔགས་བཟླས་བརྗོད་བྱའོ། །དེར་སྐམས་རབ་ལང་གི་ཀོ་བ་ཙམ་གྱི་དཀྱིལ་འཁོར་བྱས་ལ་གཏོར་མ་རྒྱ་ཆེར་  
  
  
༑དེ་ནས་རིག་སྔགས་འཆང་གིས་ཤིང་ཨརྒའི་ཡམ་སྲེག་ཤིང་ཁྲག་ལ་སྨྱུགས་པ་ལན་བདུན་སྟོང་སྦྱིན་སྲེག་བྱས་ན། གནོད་སྦྱིན་མོ་གཟུགས་མི་སྡུག་པ་འོང་བར་འགྱུར་ཏེ། དེ་ལ་  
འཇིགས་པ་མི་བྱ་བར་རིག་པ་དྲན་པར་བྱས་ལ་འདུག་ཅིག་འདུག་ཅིག་ཅེས་བརྗོད་པར་བྱའོ། །དེ་དམ་པ་རྣམ་པ་གསུམ་ལས་གཅིག་སྦྱིན་པ་བྱེད་དེ། མའམ། སྲིང་མོ་འམ། ཆུང་  
མར་འགྱུར་རོ། །མར་གྱུར་ན་ནི་བུ་བཞིན་དུ་དགོས་པ་ཐམས་ཅད་བྱེད་དོ། །སྲིང་མོར་གྱུར་ན་ནི་ཉིན་གཅིག་བཞིན་དུ་ཏི་ན་ར་རེ་རེ་སྦྱིན་པར་བྱེད་དོ། །ཆུང་མར་གྱུར་ན་ནི་དེ་  
དང་ལྷན་ཅིག་རྩེའོ། །ལོ་ལྔ་བརྒྱ་ཐུབ་པར་འགྱུར་རོ། །དེ་ནས་རིག་སྔགས་འཆང་གིས་འཁོར་ལོ་དེ་བསྒྲུབ་པ་ཡིན་ཏེ། སྔར་སྤྱད་པ་བྱས་པས་མགར་བ་གཙང་མ་གསོ་སྦྱོང་  
བཟུང་བ། ཡན་ལག་མ་ཚང་བ་མེད་པ་ལ་ཨུར་མོའི་འཁོར་ལོ་བྱེད་དུ་བཅུག་ལ། སོར་བརྒྱད་པ་མེ་ལྕེ་འབར་བས་བསྐོར་བར་བྱའོ། །དེ་ནས་རིག་སྔགས་འཆང་གིས་  
འཁོར་ལོ་དེ་བ་བྱུང་སྣ་ལྔའི་ནང་དུ་བཅུག་སྟེ་ཞག་གཅིག་གཞག་གོ་དེ་ནས་ཕྱུང་སྟེ་བཀྲུས་ལ་རས་གཙང་མས་དཀྲིས་ཏེ་དེའི་འོག་ཏུ་མདུན་དུ་གཞག་ལ་མཆོད་པ་དང་  
གཏོར་མ་བྱས་ཏེ། མཆོད་ཡོན་གྱི་སྣོད་བླངས་ལ་རྩ་བའི་སྔགས་ཀྱིས་ལྷ་ཐམས་ཅད་སྤྱན་དྲང་ངོ། །དེ་དག་ལ་ཡང་མཆོད་ཡོན་ཕུལ་ལ། ཡང་རྩ་བའི་སྔགས་ཀྱིས་  
  
  
༄༅། །སླར་གཤེགས་པར་བྱའོ། །ཐལ་བ་ལ་ལན་བདུན་སྔགས་བཏབ་པས་ཐལ་བའི་ར་བར་འགྱུར་རོ། །རྩྭའི་མེ་ལན་བདུན་སྔགས་པས་མོའི་  
ར་བར་འགྱུར་རོ། །དེ་ནས་ཆོ་ག་བཞིན་བསྲུང་བ་བྱས་ཏེ། ཡུངས་ཀར་ལ་ལན་བདུན་སྔགས་པས་ས་བཅིང་ངོ། །ཆུ་ལ་ལན་བདུན་སྔགས་པས་ནམ་མཁའ་བཅིང་  
ངོ༑ ༑དེ་ནས་སྔགས་པས་མཆོད་ཡོན་གྱི་སྣོད་སྤོས་ཆུས་བཀང་སྟེ་མེ་ཏོག་དཀར་པོ་བཅུག་པས་རྩ་བའི་སྔགས་ཀྱིས་ལྷ་སྤྱན་དྲངས་ལ་མཆོད་ཡོན་ཕུལ་ཏེ། དེ་སྟན་  
ལ་གཞག་ལ་ཡོངས་སུ་རྒྱས་པར་བྱ་སྟེ། མར་དང། སྦྲང་རྩི་དང། འོ་མའི་སྲེག་བླུགས་ཐོག་མར་ལན་བདུན་སྦྱིན་སྲེག་བྱའོ། །དེ་ནས་སྔགས་པས་འཁོར་ལོ་ལག་  
པ་གཉིས་ཀས་བླངས་ལ་འབར་གྱི་བར་དུ་བཟླས་བརྗོད་བྱའོ། །དེ་ནས་སྒྲ་གྲག་པར་འགྱུར་རོ། །འབྲུག་ནི་དི་རི་རི་ཟེར་རོ། །མར་མེའི་མེ་ལྕེ་རིང་པོར་འགྱུར་རོ། །  
འཁོར་ལོ་ཡང་འགུལ་ལོ། །ནམ་མཁའ་ལས་ཀྱང། རིགས་ཀྱི་བུ། ལེགས་སོ། །ལེགས་སོ། །ཁྱོད་འཁོར་ལོ་འདི་གྲུབ་པ་དང། ཁྱོད་བྱང་ཆུབ་ཀྱི་ལམ་དུ་ཞུགས་  
པ་དང། ཁྱོད་སྲིད་པའི་རྒྱ་མཚོ་ལས་རྒལ་བ་ལེགས་སོ་ཞེས་སྒྲ་གྲག་པར་འགྱུར་རོ། །དེ་ནས་སྔགས་པས་ལ་གོར་ལ་གོར་དུ་ལག་ན་རྡོ་རྗེ་འོང་གི་བར་དུ་བཟླས་  
  
  
།ལག་ན་རྡོ་རྗེ་འོངས་ནས་ཀྱང་སྒྲུབ་པ་པོ་ལ། བུ། ཁྱོད་བདུད་ཀྱི་དཔུང་ལས་རྒྱལ་བ་དང། ཁྱོད་བྱང་ཆུབ་ཀྱི་ལམ་དུ་[?]པ་ལེགས་སོ་ཞེས་སྨྲ་བར་འགྱུར་  
རོ༑ ༑དེ་ནས་ལག་ན་རྡོ་རྗེའི་ལག་པ་གཡས་པས་སྒྲུབ་པ་པོའི་སྤྱི་བོ་ལ་ཉུག་གོ་བྱུགས་པ་དེའི་མོད་ལ་རིགས་ཀྱི་བུ་དེའི་མདུན་དུ་གཞལ་མེད་ཁང་རྒྱར་དཔག་ཚད་སྟོང་  
ཡོད་པ་ལ་དྲིལ་བུ་གཡེར་ཀའི་དྲ་བ་དཔྱངས་པ། གསེར་གྱི་སྐུད་པ་བྲེས་པ། མུ་ཏིག་གི་ཕྲེང་བ་བྲེས་པ། ཨནྡ་རྙིལ་དང། མཐོན་ཀ་ཆེན་པོ་དང། པདྨ་རཱ་ག་དང་  
མ་རྒད་ཆེན་པོ་དང། དྲི་མཆོག་དང། རིན་པོ་ཆེའི་ཁྱད་པར་གཞན་དག་གིས་ཀྱང་མཛེས་པར་བྱས་པ། རྡོ་རྗེ་སྣ་ཚོགས་བཀོད་པས་རྣམ་པར་བཀྲམ་པ། ལྷའི་བུ་  
མོའི་ཚོགས་དང། རིག་སྔགས་འཆང་ལ་སོགས་པས་མཛེས་པར་བྱས་པ་དེ་དག་ཀྱང་གླུ་ལེན་ཅིང་སྒྲ་སྙན་པའི་ལི་ཝང་དང། རྔ་དང། གླིང་བུ་དང། ཕེག་རྡོབ་པ་  
བྱེད་པ་དང་ལྡན་པ་འབྱུང་ངོ། །དེ་ནས་རིག་པའི་རྒྱལ་པོའི་མཐུས་འཕགས་པ་ལག་ན་རྡོ་རྗེ་ཉིད་ཀྱི་ལག་པ་གཡས་པས་སྒྲུབ་པ་པོ་དེ་བཟུང་སྟེ། གཞལ་མེད་ཁང་དུ་  
འཇུག་ཅིང། རིགས་ཀྱི་བུ། སངས་རྒྱས་ཀྱི་ཞིང་མཐའ་ཡས་པ་ལྟར་སོང་ཞིག་ཅེས་སྨྲ་བར་འགྱུར་རོ། །དེ་ནས་དེའི་རིག་སྔགས་འཆང་གི་འཁོར་ལོས་བསྒྱུར་བ་འགྲོ་  
  
  
༄༅། །བ་ཐོགས་པ་མེད་པར་གྱུར་ནས་ཁྲོ་བོའི་རྒྱལ་པོ་དེའི་མཐུས་རིག་སྔགས་འཆང་གི་འཁོར་ལོས་བསྒྱུར་བ་ཐམས་ཅད་ཀྱི་བདག་པོར་འགྱུར་  
རོ༑ ༑དེ་ནས་ལག་ན་རྡོ་རྗེས་རིག་སྔགས་འཆང་དེ་གཞལ་མེད་ཁང་དུ་བཞག་ན་མི་སྣང་བར་འགྱུར་རོ། །དེ་ནས་རིག་སྔགས་འཆང་གི་རྒྱལ་པོ་རིག་སྔགས་འཆང་  
བྱེ་བ་ཕྲག་དུ་མས་ཡོངས་སུ་བསྐོར་ནས། རིག་སྔགས་འཆང་གི་རྒྱལ་པོ་དུ་མ་ལ་ཕྱག་འཚལ་ཞིང་རི་མོར་བྱེད་ལ། མཆོད་པ་བྱེད་ཅིང་མདུན་ན་རིག་སྔགས་འཆང་  
གི་འཁོར་ལོས་བསྒྱུར་བ་ཐམས་ཅད་ལ་བསྒོ་ཞིང་འགྲོའོ། །ཁྲོ་བོ་འདི་ནི་དམ་པ་དཔལ་དང་ལྡན་པ། རྟག་ཏུ་སངས་རྒྱས་ཐམས་ཅད་ཀྱི་རྗེས་སུ་འབྲང་བ། ལས་  
ཐམས་ཅད་བྱེད་པ་སྟེ། བཟླས་བརྗོད་བྱས་པ་ཙམ་གྱིས་ལས་ཐམས་ཅད་བྱེད་དོ། །འབྱུང་པོ་ཐམས་ཅད་སྐྲག་པར་བྱེད་དོ། །དགུག་གོ་།དབང་དུ་བྱེད་དོ། །སྐམ་  
པར་བྱེད་དོ། །གནོན་པར་བྱེད་དོ། །རིག་སྔགས་འཆང་ཐམས་ཅད་ཅི་འདོད་པ་དེ་ཐམས་ཅད་སྒྲུབ་བོ། །ཅི་སྟེ་བཞོན་པ་བསྒྲུབ་པར་འདོད་ན་དེ་ནས་ངང་པའམ། གླང་ཁྱུ་  
བའམ། རྨ་བྱའམ། ནམ་མཁའ་ལྡིང་ངམ། གླང་པོ་ཆེའམ། རྟའམ་གང་ཡང་རུང་བ་ཞིག་བྱས་ལ་རི་མོ་མཁན་གསོ་སྦྱོང་བཟུང་བ་རི་མོ་འདྲིར་གཞུག་སྟེ། རི་མོའི་  
  
  
བྱས་ལ། མར་མེ་ཡང་འབུལ་ཞིང་བསྲུང་བའི་ཆོ་ག་བྱས་ལ། ཨུ་དུམ་བཱ་རའི་ཡམ་སྲེག་ཤིང་སྟོང་བསྲེག་  
ཅིང་སྦྱིན་སྲེག་བྱའོ། །སྤོས་ཆུས་ལྷ་སྤྱན་དྲངས་ལ་སླར་གཤེགས་སུ་གསོལ་ནས་མཆོད་ཡོན་དབུལ་ལོ། །མཆོད་ཡོན་ཕུལ་ནས་བཞོན་པ་གང་ཡང་རུང་བ་ཞིག་ལག་  
པས་མནན་ལ་འབར་གྱི་བར་དུ་བཟླས་བརྗོད་བྱའོ། །དེ་ནས་སྔགས་ལ་གོར་ལ་གོར་དུ་བཟླས་བརྗོད་བྱའོ། །གལ་ཏེ་ངང་པར་གྱུར་ན་དེའི་དངོས་གྲུབ་ཀྱི་མཚན་མ་ནི་ངང་པ་  
སྒྲ་འབྱིན་ཏོ། །ཁྱུ་བ་ནི་ངར་རོ། །རྨ་བྱ་ནི་ལྷུང་ལྷུང་ཟེར་རོ། །ནམ་མཁའ་ལྡིང་ནི་འཕུར་རོ། །གླང་པོ་ཆེ་ནི་སྒྲ་ངུར་དུར་ཞེས་ཟེར་རོ། །རྟ་ནི་སྐྲད་རྩེ་རེ་རེ་ཟེར་རོ། །འདི་དག་  
གི་མཚན་མ་ནི་འདི་རྣམས་ཡིན་ནོ། །ངང་པ་ལ་ཞོན་ན་མི་མཇེད་ཀྱི་བདག་པོ་ཚངས་པ་གཉིས་པར་འགྱུར་ཏེ། ཚེ་བསྐལ་པ་མཆོག་པས་ཀྱང་མཆོག་ཐུབ་པར་འགྱུར་  
རོ༑ ༑ཁྱུ་བ་ལ་ཞོན་ན་ལྷ་ཆེན་པོ་གཉིས་པར་འགྱུར་རོ། །རྨ་བྱ་ལེ་ཞོན་ན་སྨིན་དྲུག་གི་བུ་གཉིས་པར་འགྱུར་ཏེ། དཔའ་ཞིང་ཕ་རོལ་གནོན་པ་ཆེན་པོ་དང་ལྡན་པ་ཚེ་  
བསྐལ་པ་ཆེན་པོ་ཐུབ་པར་འགྱུར་རོ། །གང་གི་ཚེ་ཤི་འཕོས་པ་དེའི་ཚེ་བྲམ་ཟེའི་རིགས་སུ་སྐྱེ་བར་འགྱུར་ཏེ། ཚེ་རབས་དྲན་པར་འགྱུར་རོ། །ཅི་སྟེ་ནམ་མཁའ་ལྡིང་  
  
  
༄༅། །བསྒྲུབས་ལ་དེ་ལ་ཞོན་ན་ཁྱབ་འཇུག་གཉིས་པར་འགྱུར་ཏེ་ཚེ་བསྐལ་པར་ཐུབ་པར་འགྱུར་རོ། །གང་གི་ཚེ་ཤི་འཕོས་པ་དེའི་ཚེ་ཤིང་  
སཱ་ལ་ཆེན་པོ་ལྟ་བུའི་རིགས་སུ་སྐྱེ་བར་འགྱུར་ཏེ་ཚེ་རབས་དྲན་པར་འགྱུར་རོ། །ཅི་སྟེ་གླང་པོ་ཆེ་གྲུབ་ཅིང་དེ་ལ་ཞོན་ན་བརྒྱ་བྱིན་གྱི་བརྩོན་འགྲུས་དང་འདྲ་བར་འགྱུར་  
ཞིང་ལྷའི་རྒྱལ་པོ་བྱེད་ལ་ནད་མེད་པ་དང། མཛེས་པ་དང། ལྷ་མོ་རྣམས་དང་རྩེ་བར་འགྱུར་རོ། །གང་གི་ཚེ་ཤི་འཕོས་པ་དེའི་ཚེ་ཤིང་སཱ་ལ་ཆེན་པོ་ལྟ་བུའི་རིགས་  
སུ་སྐྱེ་བར་འགྱུར་ཏེ། ཚེ་རབས་དྲན་པར་འགྱུར་རོ། །ཅི་སྟེ་རྟ་བསྒྲུབ་ཅིང་དེ་ལ་ཞོན་ན་ཉི་མ་གཉིས་པར་འགྱུར་ཏེ། མཐུ་ཆེ་ཞིང་ཚེ་བར་གྱི་བསྐལ་པ་ཐུབ་པར་འགྱུར་རོ།།  
གང་གི་ཚེ་ཤི་འཕོས་པ་དེའི་ཚེ་ཤིང་སཱ་ལ་ཆེན་པོ་ལྟ་བུའི་རིགས་སུ་སྐྱེ་བར་འགྱུར་ཏེ། ཚེ་རབས་དྲན་པར་འགྱུར་རོ། །ཅི་སྟེ་རྡོ་རྗེ་བསྒྲུབ་པར་འདོད་ན་ཟངས་སམ། ཨ་ག་  
རུའམ། ཙནྡན་ནམ། ཙནྡན་དམར་པོའམ། ཐང་ཤིང་ངམ། སེང་ལྡེང་ངམ། ཤིང་བནྡའམ། ཤིང་ནིམ་པའམ། ཤེལ་ལམ། སྒྲོན་ཤིང་ལས་རྡོ་རྗེ་རྩེ་གཅིག་པ་  
སོར་བརྒྱད་པའམ། སོར་བཅུ་དྲུག་པ་མ་གར་བའམ། ཤིང་མཁན་གསོ་སྦྱོང་བཟུང་བ་བྱེད་དུ་བཅུག་ལ་བ་སེར་མོའི་སྣ་ལྔས་བསྐུས་ཏེ་ཟླ་བ་ཡར་གྱི་ངོ་ཆོས་  
  
  
བྱས་ལ་གཏོར་མ་ཡང་བྱིན་ཏེ་རྡོ་རྗེ་སྤོས་ཆུས་བཀྲུས་ལ་བྱང་ཆུབ་སེམས་དཔའ་ཐམས་ཅད་ལ་བདག་ཕུལ་  
ཏེ༑ སྨོན་ལམ་བཏབ་ལ་ཁྲོ་བོའི་སྙིང་པོ་བརྗོད་དེ། མཆོད་ཡོན་གྱིས་ལྷ་སྤྱན་དྲངས་ལ་མཆོད་ཡོན་དང། སྟན་ཕུལ་ཏེ། མར་དང་སྦྲང་རྩིའི་སྲེག་བླུགས་ལན་བདུན་  
སྦྱིན་སྲེག་བྱའོ། །དེ་ནས་སྔགས་པས་ལག་པ་གཡས་པས་རྡོ་རྗེ་བླངས་ལ་འབར་ཞིང་སྒྲ་ཙེག་ཙེག་མི་ཟེར་གྱི་བར་དུ་བཟླས་བརྗོད་བྱའོ། །དེ་ནས་སྔགས་པས་ལ་གོར་ལ་  
གོར་དུ་བཟླས་བརྗོད་བྱས་ཏེ། ཤར་ཕྱོགས་ནས་ཁྲོ་བོའི་རྒྱལ་པོ་རྡོ་རྗེ་རྩེ་མོ་ལྡེག་པ་ཕ་རོལ་ཏུ་ཕྱིན་པ་ཐམས་ཅད་ཀྱིས་ཡོངས་སུ་བསྐོར་ལ་རིག་པ་བྱེ་བ་ཕྲག་དགུས་  
ཡོངས་སུ་བསྐོར་ཅིང་འོང་གི་བར་དུ་བྱའོ། །རིག་པ་དེ་རེ་རེ་ལ་ཡང་འཁོར་བྱེ་བ་ཕྲག་ལྔ་བརྒྱས་ཡོངས་སུ་བསྐོར་བའོ། །རིག་པའི་རྒྱལ་པོ་དེ་ལག་པ་གཡོན་པས་རྡོ་རྗེ་  
བཟུང་སྟེ། ལག་པ་གཡས་པས་སྒྲུབ་པ་པོ་ལ་སྙན་ཅིང་ཟབ་པའི་སྒྲས་དབུགས་འབྱིན་ཅིང་གཟི་བརྗིད་ཉི་མ་ལྟར་འབར་ལ་ལྷ་ཐམས་ཅད་ཀྱིས་ནི་མཆོད། མེ་ཏོག་གི་ཆར་  
ནི་འབེབས་ཤིང་འོང་ངོ། །དེ་ནས་སྒྲུབ་པ་པོས་འོངས་པ་ལ་མཆོད་ཡོན་དབུལ་ལོ། །སྟན་ཡང་དབུལ་ལོ། །སྨོན་ལམ་བཏབ་ལ། བཅོམ་ལྡན་འདས། ཐུགས་བརྩེ་བར་  
  
  
༄༅། །མཛད་དུ་གསོལ། བདག་ལ་དངོས་གྲུབ་སྩལ་དུ་གསོལ་ཞེས་གསོལ་བ་གདབ་བོ། །དེ་ནས་བྱང་ཆུབ་སེམས་དཔའ་ཆེན་པོས་ལག་པ་  
གཡས་པས་སྒྲུབ་པ་པོའི་མགོ་ལ་རེག་པར་བྱེད་ཅིང་འདི་སྐད་དུ། བུ་ཅི་བྱ་ཞེས་སྨྲའོ། །དེ་ནས་སྒྲུབ་པ་པོས་མཆོད་ཡོན་ཕུལ་ལ་པུས་མོ་གཉིས་བཙུགས་ཏེ་  
བདག་ལ་རྡོ་རྗེའི་དངོས་གྲུབ་སྩལ་དུ་གསོལ། དེས་བདག་ཁྱོད་ཀྱི་བཀའ་དྲིན་གྱིས་བརྩོན་འགྲུས་ཆེན་པོ་དང། སྟོབས་ཆེན་པོ་དང་ལྡན་ཞིང་རིག་སྔགས་འཆང་གི་  
རྒྱལ་པོར་གྱུར་ཏེ། རིག་སྔགས་འཆང་ཐམས་ཅད་ཀྱི་བདག་པོར་འགྱུར་རོ་ཞེས་བརྗོད་པར་བྱའོ། །དེ་ནས་བཅོམ་ལྡན་འདས་ཀྱིས་སྒྲུབ་པ་པོ་ལ། བུ༑ ཁྱོད་ཀྱིས་རྡོ་  
རྗེ་འདི་གྲུབ་སྟེ་བརྩོན་འགྲུས་དང། ཕ་རོལ་གནོན་པ་དང་ལྡན་ཞིང་རིག་སྔགས་འཆང་གི་རྒྱལ་པོ་ཐམས་ཅད་ཀྱི་རྒྱལ་པོ་ཆེན་པོར་གྱུར་ཅིག་ཅེས་བརྗོད་པར་འགྱུར་  
རོ༑ ༑རྡོ་རྗེ་ཅི་ལྟ་བར་མདུང་ཐུང་ལ་སོགས་པ་བསྒྲུབ་པའང་དེ་བཞིན་ནོ། །བཅོམ་ལྡན་འདས་རྡོ་རྗེ་རྩེ་མོ་ལྡེག་པའི་ཆོ་ག་ཞིབ་མོ་ཐོགས་པ་མེད་པ་རྫོགས་སོ།། །།  
དེ་ནས་བྱང་ཆུབ་སེམས་དཔའ་ཕྱག་ན་རྡོ་རྗེས་བྱང་ཆུབ་སེམས་དཔའ་ཞི་བའི་བློ་གྲོས་ལ་འདི་སྐད་ཅེས་སྨྲས་སོ།།ཀྱེ༑ སེམས་དཔའ་ཆེན་པོ། རྡོ་རྗེས་དབང་བསྐུར་བ་ཞེས་  
  
  
བཅོམ་ལྡན་འདས་ཀྱིས་དེ་ཁོ་བོ་གཅིག་པུ་ལ་བཤད་དོ། །ཡོངས་སུ་མྱ་ངན་ལས་འདས་པ་ཆེན་པོའི་ཚེ་བསྟན་པ་དང། གསང་བའི་  
ཡང་ཆེས་གསང་བ། གསང་ཆེན་དམ་པ། ཉན་ཐོས་དང། རང་སངས་རྒྱས་ཐམས་ཅད་ཀྱིས་ཀྱང་རྣམ་པར་མི་རིག་ན། གཞན་འཇིག་རྟེན་པ་རྣམས་ཀྱིས་ལྟ་སྨོས་  
ཀྱང་ཅི་དགོས་པ་གསང་བ་དམ་པ་འདི་ཡང་ཁོ་བོ་ལ་གཏད་དེ། ཞི་བའི་བློ་གྲོས། མཆོག་ཏུ་གསང་བ་ཆེན་པོའི་དཀྱིལ་འཁོར་གང་ཞེ་ན། འདི་ལྟ་སྟེ། རྡོ་རྗེ་དབང་  
བསྐུར་བ་ཞེས་བྱའོ། །འདིས་རྒྱུ་བ་དང། མི་རྒྱུ་བ་དང་བཅས་པ་མ་ལུས་པ་འདི་མཐའ་དག་ཁྱབ་སྟེ། ཞི་བའི་བློ་གྲོས། འདིས་སངས་རྒྱས་ཀྱི་ཞིང་ཡང་མ་ཁྱབ་པ་  
མེད་དོ། །དེ་སྐད་ཅེས་སྨྲས་པ་དང། བྱང་ཆུབ་སེམས་དཔའ་ཞི་བའི་བློ་གྲོས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །ཀྱེ༑ སེམས་དཔའ་  
ཆེན་པོ། གང་གིས་བྱང་ཆུབ་སེམས་དཔའ་སེམས་དཔའ་ཆེན་པོ་དག་མཆོག་ཏུ་གསང་བའི་དཀྱིལ་འཁོར་འདི་ལྟ་བུ་དག་ཐོབ་ནས་སེམས་ཅན་རྣམས་ཀྱི་དོན་བྱེད་  
པར་འགྱུར་བ་དང། མ་འོངས་པའི་སྐྱེ་བོ་རྣམས་ལ་བལྟས་ནས་བསྟན་པ་གནས་པར་འགྱུར་བའི་དོན་དུ་མཆོག་ཏུ་གསང་བའི་དཀྱིལ་འཁོར་དེ་བཤད་དུ་གསོལ་  
  
  
༄༅། །དེ་སྐད་ཅེས་སྨྲས་པ་དང། ལག་ན་རྡོ་རྗེས་བྱང་ཆུབ་སེམས་དཔའ་ཞི་བའི་བློ་གྲོས་ལ་འདི་སྐད་ཅེས་སྨྲས་སོ། །ཞི་བའི་བློ་གྲོས། བྱང་ཆུབ་སེམས་  
དཔའི་སྤྱད་པའི་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་ཐབས་སླ་བ་གང་གིས་དོན་ཆེན་པོ་བྱེད་པར་འགྱུར་བ་མཆོག་ཏུ་གསང་བའི་དཀྱིལ་འཁོར་  
དེ་ཉོན་ཅིག་ཞི་བའི་བློ་གྲོས། ཐོག་མ་ཉིད་དུ་སློབ་དཔོན་གྱིས་ས་གང་ཡང་རུང་བ་ཞིག་ཡོངས་སུ་བཟུང་ལ་དཀྱིལ་འཁོར་བྲི་བར་བྱའོ། །ས་དེ་བྱང་ཆུབ་ཀྱི་སེམས་  
ཀྱིས་སྦྱང་བར་བྱའོ། །དམིགས་པའི་ཚུལ་ལ་གནས་ནས་སུ། །སྔགས་པས་གང་ཞིག་གཞན་དུ་བྱེད། །དེ་ལ་དངོས་གྲུབ་མྱུར་མི་འགྱུར་།དངོས་གྲུབ་ཉིད་ཀྱང་མི་  
འཐོབ་བོ། །ཞི་བའི་བློ་གྲོས་ཉོན་ཅིག་དཀྱིལ་འཁོར་དམ་པ་མཐོང་ནས་ནི། །གང་གིས་དངོས་གྲུབ་ཐོབ་འགྱུར་བ། །དཀྱིལ་འཁོར་རྒྱལ་པོ་དགོད་པ་ནི། །བརྟུལ་  
ཞུགས་བཟང་པོ་ཁྱོད་ལ་བཤད། །དམ་ཚིག་དོན་དུ་ལུས་ཅན་ལ་།སྔོན་གྱི་སངས་རྒྱས་རྣམས་ཀྱིས་བཤད། །དེ་བྲི་ཆོ་ག་བཤད་པར་བྱ། །ངེས་པར་བསྒྲིམས་ཏེ་  
མཉན་པར་གྱིས། །ཁྲུ་ལྔ་ཁོ་ར་ཁོར་ཡུག་ལ། །སྟེགས་བུར་བཅས་པའི་སྒོ་བཞི་གཏོད། །དེ་ནས་སྔགས་པས་བྱ་བ་ནི། །དཀྱིལ་འཁོར་རིམ་པ་གཉིས་སུ་དབྱེ། །ནུབ་  
  
  
།ཡང་ན་བྱང་ཕྱོགས་སྒོ་ནས་གཞུག་སྙིང་རྗེར་ལྡན་པའི་ཡིད་ཀྱིས་སུ། །ཁོ་ར་ཁོར་ཡུག་[?]།དེ་བཞིན་བྱ། །ནང་དུ་ཞུགས་ནས་སྔགས་པ་  
ཡིས༑ ༑དེ་བཞིན་གཤེགས་པ་དྲན་བྱས་ལ། །སེམས་ཅན་རྣམས་ལ་ཕན་འདོགས་པས། །དཀྱིལ་འཁོར་རྒྱལ་པོ་བྲི་བར་བྱ། །ཞི་བའི་བློ་གྲོས་ཉོན་ཅིག་དཀྱིལ་འཁོར་  
རྒྱལ་པོ་དགོད་པ་ནི། །ཇི་ལྟར་སངས་རྒྱས་གསུངས་པ་བཞིན། །ཁྱོད་ལ་ཐམས་ཅད་བརྗོད་པར་བྱ། །གཡེང་མེད་ཡིད་ཀྱིས་མཉན་པར་གྱིས་།བློ་དང་ལྡན་པས་དེ་དབུས་སུ།།  
ཕྱག་རྒྱ་མཆོག་ཏུ་མཛེས་པར་བྲི། །པདྨ་ཆེན་པོ་འདབ་བརྒྱད་ལ་།སྣ་ཚོགས་མཛེས་པ་ཉིད་དུ་འདོད། །ཤར་ཕྱོགས་འདབ་མ་དཀར་པོ་སྟེ། །ནུབ་ཕྱོགས་སུ་ནི་ལྗང་  
ཁུའོ༑ ༑བྱང་ཕྱོགས་སུ་ནི་དམར་པོ་བྲི། །ལྷོ་ཕྱོགས་སུ་ནི་ནག་པོ་འོ། །འདབ་མ་ལྷག་པར་བརྗོད་པས་ནི། །འདྲེས་མར་རྒྱལ་པ་རྣམས་ཀྱིས་གསུངས། །དེ་ཡི་སྙིང་པོ་དབུས་  
སུ་ནི༑ ༑བུམ་པ་བསྒྲེང་བ་བྲི་བར་བྱ། །དེ་ཡི་སྟེང་དུ་པདྨ་ཆེ་།པདྨའི་སྟེང་དུ་རྡོ་རྗེ་བསྒྲེང། །དེ་ཡི་ཐ་མར་འོད་ཟེར་གྱི་།དཀྱིལ་འཁོར་ཤིན་ཏུ་མཛེས་པ་བྲི། །དཀྱིལ་འཁོར་  
གང་དང་གང་ཡིན་པ། །ས་བོན་དང་ནི་ལྡན་པར་བྱ། །བློ་དང་ལྡན་པས་དེ་སྟེང་དུ། །ཆོས་ཀྱི་འཁོར་ལོ་མཛེས་པ་སྟེ། །པདྨ་དཀར་པོའི་སྟེང་གཞག་ལ། །རྡོ་རྗེ་དཀར་པོས་  
  
  
༄༅། །འཁོར་བ་བྲིས། །མཁས་པས་དབང་ལྡན་ཕྱོགས་སུ་ནི་།ཕྱག་རྒྱ་མཆོག་ཏུ་བཟང་བྲི་སྟེ། །ཟླ་བའི་དཀྱིལ་འཁོར་འདྲ་བ་ལ། །དཀྱིལ་འཁོར་  
ཡིད་བཞིན་རིན་ཆེན་གཞག་དེ་ཡི་སྟེང་དུ་བྲི་བ་ནི། །པདྨ་དཀར་པོ་མཆོག་ཏུ་མཛེས། །ཞི་ཞིང་མེ་ལྕེ་ཕྲེང་བས་འཁོར། །རྟག་ཏུ་སངས་རྒྱས་བསྔགས་པ་བྲི། །བྱང་  
ཕྱོགས་སུ་ནི་དུང་བྲི་སྟེ། །དཀར་ལ་མཆོག་ཏུ་མཛེས་པར་བྱ། །འཇིག་རྟེན་དབང་པོ་འདྲ་བ་སྟེ། །གཟུགས་བཟང་ཕྱག་རྒྱ་འདི་བྲི་འོ་།དུང་གི་སྟེང་དུ་རྡོ་རྗེ་བྲི། །རྡོ་རྗེའི་  
སྟེང་དུ་པདྨའོ། །ལྷོ་ཕྱོགས་སུ་ནི་སོང་ནས་སུ། །རླུང་གི་དཀྱིལ་འཁོར་འདྲ་བ་ཡི། །ཕྱག་རྒྱ་བསྒྲིམས་ཏེ་བྲི་བར་བྱ། །དེ་ཡི་སྟེང་དུ་རླུང་བཞག་གོ་དེ་ཡི་སྟེང་དུ་པདྨ་  
སྟེ༑ ༑དུས་མཐའི་མ་[?]འདྲའི་འོད་ཅན་བྲི། །དེ་ཡི་སྟེང་དུ་བློ་ལྡན་པ། །ལག་ན་རྡོ་རྗེའི་རྡོ་རྗེ་བྲི། །ནུབ་ཕྱོགས་སུ་ནི་སོང་ནས་སུ་།ཨུཏྤ་ལ་ཞེས་བྱ་བ་ཡི། །ཕྱག་རྒྱ་ཤིན་  
ཏུ་མཛེས་བྲིས་ཏེ། །པདྨའི་སྟེང་དུ་གཞག་པར་བྱ། །བྱང་ཆུབ་སེམས་དཔའ་མཐུ་བོ་ཆེ། །འཇམ་པའི་དབྱངས་ཞེས་བྱ་བ་ཡིན། །བདེན་བྲལ་ཕྱོགས་སུ་སོང་ནས་སུ།།  
རལ་གྲི་གཅིག་ནི་བྲི་བྱ་སྟེ། །པདྨ་དཀར་པོའི་སྟེང་དུ་གཞག་འོད་ཟེར་གྱིས་ནི་འཁོར་བར་བྱ། །སྒོ་ཡི་གཡས་གཡོན་ངོས་སུ་གཉིས་།ཁྲོ་བོའི་རྒྱལ་པོ་གཉིས་བྲི་སྟེ།།  
  
  
།ཁྲོ་བོ་ཟླ་བའི་ཐིག་ལེའོ། །ཁྲོ་ཟླ་ཐིག་ལེའི་ཐོ་བ་སྟེ། །འཇིག་རྟེན་གསུམ་རྒྱལ་རྡོ་རྗེའོ། །དེ་ནས་སྔགས་པས་མཉམ་གཞག་སྟེ། ཕྱི་  
རིམ་ངོས་སུ་བྲི་བ་ནི། །དེ་ལ་ཤར་ཕྱོགས་སུ་འབྱུང་པོའི་བདག་པོ་དབང་ལྡན་འཁོར་དང་བཅས་པ་བྲིའོ། །བྱང་ཕྱོགས་སུ་ནི་ལྷའི་དབང་པོ་བརྒྱ་བྱིན་འཁོར་དང་བཅས་  
བ་བྲིའོ། །ལྷོ་ཕྱོགས་སུ་ནི་གཤིན་རྗེ་འཁོར་དང་བཅས་པ་བྲིའོ་།ནུབ་ཕྱོགས་སུ་ནི་རྒྱལ་པོ་ཆེན་པོ་བཞི་འཁོར་དང་བཅས་པ་བྲིའོ་།སྒོའི་གཡས་གཡོན་ཕྱོགས་སུ་ནི་  
ཐུབ་དཀའ་དང། མངོན་དུ་གྱུར་བ་གཉིས་བྲི་བར་བྱའོ། །ཕྱོགས་བཞིར་ནི་བསྲུང་བ་ཆེན་པོ་བཞི་གཞག་པར་བྱ་སྟེ། འདི་ལྟར་ཤར་ཕྱོགས་སུ་ནི་མི་འཇིགས་པ་སྦྱིན་མའོ།།  
བྱང་ཕྱོགས་སུ་ནི་གཞན་གྱིས་མི་ཐུབ་མའོ། །ལྷོ་ཕྱོགས་སུ་ནི་འོད་ཟེར་ཅན་ཞགས་པའི་ཕྱག་རྒྱ་དང་བཅས་པར་བྲིའོ། །ནུབ་ཕྱོགས་སུ་ནི་འཇིགས་པ་འཇིགས་བྱེད་དབྱུག་  
ཏོའི་ཕྱག་རྒྱ་དང་བཅས་པར་བྲིའོ། །དེ་ནས་ཕྱོགས་བཞིར་བུམ་པ་མགུལ་ཆིངས་དང་བཅས་པ་བཞི་གཞག་གོ་དབུས་སུ་བུམ་པ་གཅིག་གཞག་གོ་དེ་ནས་སློབ་དཔོན་  
གྱིས༑ ཆོ་ག་སྔ་མའི་ཚུལ་བཞིན་དུ། །རབ་ཏུ་བསྒྲིམས་ཏེ་སློབ་མ་གཟུང། །དཀྱིལ་འཁོར་སྔ་མའི་སྐབས་བཞིན་དུ། །སྤོས་དང་མེ་ཏོག་སྦྱིན་པར་བྱ། །དེ་ནས་བྱང་ཆུབ་  
  
  
༄༅། །སེམས་དཔའ་ཞི་བའི་བློ་གྲོས་ངོ་མཚར་གྱིས་འདུན་པར་གྱུར་པའི་སྙིང་གིས་བྱང་ཆུབ་སེམས་དཔའ་ལག་ན་རྡོ་རྗེ་ལ་རྣམ་པར་བལྟ་ཞིང་  
འདུག་ནས་ཚིག་སྨྲས་པ། །ཀྱེ་མ་སེམས་ཅན་ཆེན་པོ་གང། །སངས་རྒྱས་ཞིང་དུ་ཐམས་ཅད་དུ། །བསྒྲགས་པ་ཆེན་པོ་བསྟན་པ་ནི་།ཁྱོད་ཀྱིས་སྤྱོད་པ་ཅི་འདྲ་ཞིག་  
དཀྱིལ་འཁོར་འདི་འདྲ་མཐོང་ནས་སུ། །གང་གི་དངོས་གྲུབ་ཐོབ་འགྱུར་བ། །རྡོ་རྗེ་དབང་བསྐུར་དམ་བ་མཆོག་ཤིན་ཏུ་རྨད་དུ་བྱུང་འདི་བསྟན། །དེ་སྐད་ཅེས་སྨྲས་  
པ་དང། བྱང་ཆུབ་སེམས་དཔའ་ལག་ན་རྡོ་རྗེས་བྱང་ཆུབ་སེམས་དཔའ་ཞི་བའི་བློ་གྲོས་ལ་འདི་སྐད་ཅེས་སྨྲས་སོ། །ཞི་བའི་བློ་གྲོས། ལེགས་སོ། །ལེགས་སོ། །  
ཚིག་བརྗོད་པ་འདི་བཟང་ངོ། །ཞི་བའི་བློ་གྲོས། དེ་བཞིན་གཤེགས་པས་ཀྱང་འདི་སྐད་ལག་ན་རྡོ་རྗེ། རྡོ་རྗེས་དབང་བསྐུར་བའི་དཀྱིལ་འཁོར་འདི་ནི་མཆོག་ཏུ་  
ཆེས་གསང་བའོ་ཞེས་གསུངས་སོ། །དེ་སྐད་ཅེས་སྨྲས་པ་དང། ཞི་བའི་བློ་གྲོས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །ཀྱེ་མ་སེམས་  
དཔའ་ཆེན་པོ། རྡོ་རྗེས་དབང་བསྐུར་བ་ཞིས་བྱ་བ་ཇི་སྐད་དུ་བསྟན་པ་ཡིན། དེ་སྐད་ཅེས་སྨྲས་པ་དང། ལག་ན་རྡོ་རྗེས་བྱང་ཆུབ་སེམས་དཔའ་ཞི་བའི་བློ་གྲོས་ལ་  
  
  
།ཞི་བའི་བློ་གྲོས། གང་ཁྱོད་ཀྱིས་དྲིས་པ་དེ་ལེགས་སོ། །ལེགས་སོ། །ཞི་བའི་བློ་གྲོས། རྡོ་རྗེ་དབང་བསྐུར་བའི་མཐུ་བསྒྱིངས་པ་ཉོན་ཅིག་ཞི་བའི་བླ་  
གྲོས༑ དཀྱིལ་འཁོར་འདི་ལྟ་ཞོག་གི་དེ་བཞིན་གཤེགས་པ་ཐམས་ཅད་ཀྱི་ཏིང་ངེ་འཛིན་དུ་མ་ལས་ངས་པར་བྱུང་བ། གཟུངས་དུ་མའི་འཁོར་དང་ལྡན་པའི་རྡོ་རྗེ་ཡང་  
ཁོ་བོ་ལ་བྱིན་ཏེ། དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་འདི་ནི་སངས་རྒྱས་རྣམས་པས་ཆེས་སྔ་བའོ། །ཞི་བའི་བློ་གྲོས། ཡེ་ཤེས་ཀྱི་རྡོ་རྗེ་འདི་ནི་སྔགས་པས་  
རིགས་ཀྱི་བུའམ། རིགས་ཀྱི་བུ་མོ་གང་ལ་ལ་མགུ་བའི་མགོ་བོར་བསམས་ལ་སྦྱིན་པར་བྱ་སྟེ། འདི་ཉིད་དེའི་དམ་ཚིག་ཡིན་ནོ། །དེས་ན་རྡོ་རྗེས་དབང་བསྐུར་བ་ཞེས་  
བྱའོ༑ ༑དེ་ཅིའི་ཕྱིར་ཞེ་ན། བདག་པོའི་རྡོ་རྗེ་འདི་ནི་མཆོག་ཏུ་སྲུང་བར་བྱེད་པ་དང། བསྟན་པ་ཀུན་ཏུ་བསྲུང་བ་དང། དེ་ཉིད་ད་བཞིན་གཤེགས་པ་ཡིན་པ་དང། བགེགས་  
ཐམས་ཅད་ཕུང་བར་བྱེད་པའི་ཕྱིར་རོ། །དེ་བས་ན་སངས་རྒྱས་ཐམས་ཅད་ཀྱིས་བསྔགས་པའི་རྡོ་རྗེ། སྔགས་པས་ནམ་ཡང་རྣམ་པ་ཐམས་ཅད་དུ་ཡོངས་སུ་བཏང་བར་མི་  
བྱའོ༑ ༑དེ་སྐད་ཅེས་སྨྲས་པ་དང། ཞི་བའི་བློ་གྲོས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །ལག་ན་རྡོ་རྗེ། སེམས་ཅན་རྣམས་ལ་ཕན་པར་  
  
  
༄༅། །འདོད་པས་གང་ཁྱོད་ཀྱི་མཆོག་ཏུ་གསང་ཆེན་གྱི་དཀྱིལ་འཁོར་བཤད་པ་ལེགས་སོ། །ལེགས་སོ། །ཡེ་ཤེས་རྡོ་རྗེ་བླ་ན་མེད་།བདག་ཉད་དེ་  
བཞིན་གཤེགས་པ་ལ། །ཡེ་ཤེས་གཟུགས་སུ་སྣང་བ་འདི། །བླུན་པོ་རྣམས་ཀྱིས་མི་ཤེས་སོ། །དེ་སྐད་ཅེས་སྨྲས་པ་དང། བྱང་ཆུབ་སེམས་དཔའ་ལག་ན་རྡོ་རྗེས་བྱང་  
ཆུབ་སེམས་དཔའ་ཞི་བའི་བློ་གྲོས་ལ་འདི་སྐད་ཅེས་སྨྲས་སོ། །ཞི་བའི་བློ་གྲོས། ཁྱོད་ལ་གསང་ཆེན་བཤད་ཀྱི། ཞི་བའི་བློ་གྲོས་ཁྱོད་ཀྱིས་མ་དད་པ་སུ་ལ་ཡང་དཀྱིལ་  
འཁོར་གྱི་རྒྱལ་པོ་འདི་མ་བསྙད་ཅིག་དམ་ཚིག་འདི་ཡང་ཡོངས་སུ་དག་པ་མ་གཏོགས་པ་སུ་ལ་ཡང་མ་སྦྱིན་ཅིག་ལག་ན་རྡོ་རྗེ་དབང་བསྐུར་བ་ལས། ལག་ན་རྡོ་རྗེས་དབང་  
བསྐུར་བའི་རིམ་པར་ཕྱེ་བའོ། །དེ་ནས་བྱང་ཆུབ་སེམས་དཔའ་ལག་ན་རྡོ་རྗེས་དེའི་ཚེ་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ལ་རྣམ་པར་བལྟས་ནས་འཇམ་དཔལ་  
གཞོན་ནུར་གྱུར་པ་ལ་སྨྲས་པ། འཇམ་དཔལ། བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྡོ་རྗེའི་དཀྱིལ་འཁོར་དོན་ཡོད་  
པ༑ ཡང་དག་པར་བསྟན་པ་ལས་དོན་ངེས་པར་འབྱུང་བ་རྣམས་ཀྱི་རྟགས་སུ་གྱུར་པ། རྡོ་རྗེ་མཆོག་ལ་དག་པར་བྱུང་བའི་ཕྱག་རྒྱ་རབ་འབྱམས་དབྱིངས་རྣམ་པ་སྣ་  
  
  
སེམས་ཅན་གྱི་ཁམས་བསམ་པ་ཐ་དད་པ་རྣམས་ཇི་ལྟ་བ་བཞིན་དུ་ཡང་དག་བར་ཚིམ་པར་བྱེད་པ་འགྲོ་བ་ཐ་དད་པ་རྣམས་དང། རིགས་དང་  
སྐྱེ་གནས་དང། ཁ་དོག་དང། དབྱིབས་ཐ་དད་པ་རྣམས་དང། སྤྱོད་པ་ཐ་དད་པ་རྣམས་དང། བསམ་པ་ཐ་དད་པ་རྣམས་དང། ཚུལ་དང། ངེས་པའི་ཚིག་བརྗོད་པ་ཐ་  
དད་པ་རྣམས་དང། ཚིག་གི་ལམ་ཐ་དད་པ་རྣམས་སུ་སྣ་ཚོགས་ཀྱིས་སྨྲས་པའི་ལུས་ཀྱི་དབྱིབས་དག་མངོན་པར་སྤྲུལ་ནས་འཇིག་རྟེན་གྱི་ཁམས་རབ་འབྱམས་མཐའ་ཡས་  
པ་ངེས་པར་བསྟན་པ་རྣམས་སུ་སྐུ་དང། གསུང་དང། ཐུགས་ཀྱིས་མཉམ་པ་ཉིད་ལས་ངེས་པར་སྦྱོར་བར་བྱེད་པས་ཆོས་ཀྱིས་རྣམ་པར་བསྐྱེད་པའི་ལུས་དང་ལྡན་པ་  
བྱང་ཆུབ་སེམས་དཔའི་མིག་འཕྲུལ་ལས་ཡང་དག་པར་འབྱུང་བའི་ཕྱག་རྒྱ་རབ་འབྱམས་དག་ཡོད་དེ། བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་  
བྱང་ཆུབ་སེམས་དཔའ་རྣམས་ཀྱི་དོན་དུ་དེ་དག་ཁོ་བོས་ཁྱོད་ལ་བཤད་ཀྱི་ཉོན་ཅིག་དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་སེམས་དཔའ་  
ཆེན་པོ་ལག་ན་རྡོ་རྗེ་ལ་སྨྲས་པ། རིགས་ཀྱི་བུ། དེའི་དུས་ཡིན་ནོ་།དེའི་ཚོད་ཡིན་གྱི། རིགས་ཀྱི་བུ། དེ་བཞིན་གཤེགས་པ་ཐམས་ཅད་ཀྱི་སྙིང་པོའི་རྒྱན་གྱི་སྒོའི་ཕྱག་  
  
  
༄༅། །རྒྱ་རབ་འབྱམས་བཤད་དུ་གསོལ། །དེ་ནས་ཐམས་ཅད་དང་ལྡན་པའི་འཁོར་དེས་མགྲིན་གཅིག་ཏུ་ཚིག་སྨྲས་པ། བྱང་ཆུབ་སེམས་དཔའ་  
དེའི་དུས་ལ་བབ་པར་མཁྱེན་ན་དེའི་དུས་ལགས། དེའི་ཚོད་ལགས་སོ་།དེ་ནས་བྱང་ཆུབ་སེམས་དཔའ་ལག་ན་རྡོ་རྗེས་དེའི་ཚེ་དེ་བཞིན་གཤེགས་པ་ཐམས་ཅད་ཀྱི་  
རྒྱན་གྱི་སྙིང་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །སྙོམས་པར་ཞུགས་མ་ཐག་ཏུ་བྱང་ཆུབ་སེམས་དཔའ་ལག་ན་རྡོ་རྗེས་དེའི་ཚེ་ན་དེ་བཞིན་གཤེགས་  
པ་ཐམས་ཅད་ཀྱི་ཡེ་ཤེས་ཀྱི་རྒྱུན་མཐུན་པ་ལས་བྱུང་བ། དེ་བཞིན་གཤེགས་པ་ཐམས་ཅད་ཀྱི་རྒྱན་དུ་གྱུར་པའི་ཕྱག་རྒྱ་རབ་འབྱམས་སྨྲས་པ། ཐོག་མར་ལག་པ་  
གཉིས་སྙིམ་པ་སྙིང་གར་སྦྱར་ལ་སྲིན་ལག་གཉིས་ནང་དུ་གཞུག་།གུང་མོ་གཉིས་གཤིབས་ཏེ་གྱེན་དུ་བསྒྲེང་ལ། མཛུབ་མོ་གཉིས་ཚིག་གསུམ་པའི་ཐད་ཀར་ནས་གང་  
གིས་མ་རེག་ཙམ་དུ་གཞག་ལ་མཐེའུ་ཆུང་གཉིས་དང། མཐེ་བོང་གཉིས་ཀྱང་དེ་ལ་ཕྱོགས་པར་གྱེན་དུ་བསྒྲེང་ངོ། །འདི་ནི་དམ་ཚིག་ཐམས་ཅད་ཀྱི་རྡོ་རྗེའི་ཕྱག་རྒྱ་  
སྟེ༑ སྔགས་ལ། ན་མསརྦ་ཏ་ཐཱ་ག་ཏེ་ས་མ་ཡ་བཛྲ་ཧཱུཾ་དེ་ནས་དེ་བཞིན་གཤེགས་པ་ཐམས་ཅད་དང། བྱང་ཆུབ་སེམས་དཔའ་ཐམས་ཅད་ཡ་མཚན་གྱིས་སྤྱན་  
  
  
དྲང་སྲོང་ཆེན་པོ། སངས་རྒྱས་དང་བྱང་ཆུབ་སེམས་དཔའ་ཀུན་གྱི་དམ་ཚིག་འདི་ནི་ངོ་མཚར་ཏོ། །དེ་བཞིན་རྒྱལ་བའི་ཉན་ཐོས་དང། །རང་རྒྱལ་དག་དང་  
འཇིག་རྟེན་ན། །གཉིས་མེད་བསེ་རུ་ལྟ་བུ་དང། །ཚངས་པ་ལ་སོགས་འཕྲུལ་པོ་ཆེ། །འཇིག་རྟེན་ལྷ་རྣམས་གང་ཡིན་དང། །གང་གཞན་གནོད་སྦྱིན་དྲི་ཟ་དང། །མཁའ་ལྡིང་  
མིའམ་ཅི་སོགས་དང། །སྲིན་པོ་ཡི་དྭགས་གནོན་པོ་དང། །གྲིབ་གནོན་བརྗེད་བྱེད་གྲགས་པ་རྣམས། །དེ་དག་ཀུན་གྱིས་ཚིག་སྨྲས་པ། །དམ་ཚིག་དམ་པ་ངོ་མཚར་ཏོ། །སངས་  
རྒྱས་སྐྱོབ་པ་ཐམས་ཅད་ཀྱི། །དམ་ཚིག་འདི་ལས་སུ་འདས་པ་།སྡང་སེམས་ལྡན་པ་དེ་དག་གི་མགོན་པོ་དཔལ་ལྡན་རྡོ་རྗེ་འཆང་།སེམས་ཅན་ཀུན་ལ་ཕན་བྱེད་པས། །  
མེ་ལྕེ་ཕྲེང་འཁྲུགས་མི་བཟད་པའི། །རྡོ་རྗེ་རྣམས་ཀྱིས་རྟག་ཏུ་འགེམས། །དམ་ཚིག་འདས་པ་ངེས་པར་ནི། །ངན་སོང་འགྲོ་ལ་སོགས་པར་འགྱུར། །སྐྱོབ་པ་བྱང་ཆུབ་སེམས་  
དཔའ་དང། །རྫོགས་སངས་རྒྱས་རྣམས་མི་མཉེས་བྱས། །དེ་དག་དངོས་གྲུབ་ཚེ་འདི་དང། །ཚེ་གཞན་འབྲས་བུར་འགྱུར་འདི་མེད། །གལ་ཏེ་འབྲས་བུ་མཆོག་འདོད་ན། །དེ་  
ལྟར་བས་ན་རྣམ་ཀུན་ཏུ། །བློ་དང་ལྡན་པས་བསྒྲིམས་བྱས་ལ། །དམ་ཚིག་འདི་ནི་བསྲུང་བར་བྱ། །ཕྱག་རྒྱ་དེ་ཉིད་ལས་མཛུབ་མོ་གཉིས་དེ་ཉིད་དུ་སྦྱར་བ་ནི་རྡོ་རྗེ་འཆང་ཐམས་  
  
  
༄༅། །ཅད་ཀྱི་ཕྱག་རྒྱའོ། །མཛུབ་མོ་གཉིས་མྱུར་དུ་སླར་བཀྱེད་པ་ནི་རྡོ་རྗེ་ཛྷ་ག་རའི་ཕྱག་རྒྱའོ། །མཛུབ་མོ་གཉིས་བསེགས་སུ་བཀྱེད་པ་ནི་ཀུན་ཏུ་  
བརྗོད་པ་མེའི་ཕྱག་རྒྱའོ། །ཕྱག་རྒྱ་འདི་ཉིད་ལས་མཐེ་བོང་གཉིས་ནང་དུ་གཞུག་པ་ནི་རྡོ་རྗེ་ར་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་བཀུག་སྟེ་ཐུར་  
དུ་བསྟན་ལ་མཐེ་བོང་དང། ལྷན་ཅིག་གཞག་པ་ནི་རྡོ་རྗེ་ཕུར་བུའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེའུ་ཆུང་གཉིས་བཀུག་ལ་ལྷག་མ་དེ་བཞིན་གཞག་པ་ནི་  
རྡོ་རྗེ་དྲ་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་སོར་མོ་ཐམས་ཅད་གཅིག་ཏུ་ཁ་བྱེ་བ་ལ་ཐུག་པའི་ཚུལ་དུ་བྱ་བ་ནི་རྡོ་རྗེ་ཨུཏྤ་ལའི་ཕྱག་རྒྱའོ། །རྡོ་རྗེ་ཨུཏྤ་ལའི་ཕྱག་རྒྱ་  
ལས་མཛུབ་མོ་གཉིས་ཀྱི་སོར་མོ་ཐམས་ཅད་འཁྱུད་ལ་མཐེ་བོང་གཉིས་མཛུབ་མོའི་དྲུང་དུ་བཞར་བ་ནི་རྡོ་རྗེ་གདུ་བུའི་ཕྱག་རྒྱའོ་།རྡོ་རྗེ་གདུ་བུའི་ཕྱག་རྒྱ་ལས་མཐེ་  
བོང་གཉིས་མཛུབ་མོའི་ངོས་ལ་བཞར་བ་ནི་རྡོ་རྗེ་ཁའི་ཕྱག་རྒྱའོ། །རྡོ་རྗེ་ཁའི་ཕྱག་རྒྱ་དེ་ཉིད་ལས་མཛུབ་མོ་གཉིས་ནང་ལོགས་སུ་བཅུག་ལ་སྟོད་དེ་གཞག་པ་ནི་རྡོ་རྗེ་  
མཆེ་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་མཛུབ་མོའི་ལོགས་སུ་ཡིད་ཙམ་དགུག་པ་ནི་དེ་བཞིན་གཤེགས་པ་ཐམས་ཅད་ཀྱི་སྙིང་པོའི་ཕྱག་  
  
  
༑མཐེའུ་ཆུང་གཉིས་ནང་དུ་བཀུག་སྲིན་ལག་གཉིས་གཤིབས་ཏེ་གྱེན་དུ་བསྒྲེང་བ་ནི་བྱང་ཆུབ་སེམས་དཔའ་ཐམས་ཅད་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེའུ་  
ཆུང་གཉིས་ཀྱིས་སྲིན་ལག་གཉིས་བསྣོལ་མར་འཁྱུད་ལ། ལྷག་མ་དེ་བཞིན་དུ་གཞག་པ་ནི་འགྲོ་བ་ཐམས་ཅད་ཡོངས་སུ་སྐྱོང་བའི་རྡོ་རྗེའི་ཕྱག་རྒྱའོ། །ཕྱག་རྒྱ་དེ་ཉིད་ལས་  
གུང་མོ་གཉིས་ཀྱིས་སྲིན་ལག་གཉིས་འཁྱུད་ལ། ལྷག་མ་དེ་བཞིན་དུ་གཞག་པ་ནི་བཅོམ་ལྡན་འདས་མཱ་མ་ཀིའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་སིན་  
ལག་གི་དྲུང་དུ་བཞར་བ་ནི་རྡོ་རྗེ་སྒེག་པའི་ཕྱག་རྒྱའོ། །རྡོ་རྗེ་སྒེག་པའི་ཕྱག་རྒྱ་དེ་ཉིད་ལས་མཛུབ་མོ་གཉིས་བཀྱེད་པ་ནི་རྡོ་རྗེ་མེ་ཏོག་གི་ཕྱག་རྒྱའོ། །ལག་པ་གཉིས་  
ཁུ་ཚུར་བཅངས་ལ་མཛུབ་མོ་རྡོ་རྗེའི་ཚུལ་དུ་བཀུག་སྟེ་གུང་མོ་གཉིས་གཤིབས་པ་ནི་རྡོ་རྗེ་མདུང་རྩེ་གསུམ་པའི་ཕྱག་རྒྱའོ། །དེ་བཞིན་དུ་ལག་པ་གཉིས་ཀའི་སོར་མོ་  
རྣམས་ལན་བུ་ཐབས་སུ་བྱས་པ་བཟློག་སྟེ། མཛུབ་མོ་གཉིས་གཤིབས་པ་ནི་རྡོ་རྗེ་རྩེ་མོའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཡོན་པས་མཐེ་བོང་གཡས་པ་  
མནན་ལ་ལྷག་མ་སྔ་མ་བཞིན་གཞག་པ་ནི་རྡོ་རྗེ་ལྕགས་སྒྲོག་གི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་གཉིས་གཤིབས་ཏེ་བཀྱེད་ལ་མཐེ་བོང་གཉིས་དེ་ལོགས་སུ་  
  
  
༄༅། །ཕྱོགས་པར་གཞག་པ་ནི་རྡོ་རྗེ་འབྱུང་གནས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་བརྐྱང་བ་ནི་རྡོ་རྗེ་སྡེར་མོ་ཅན་གྱི་ཕྱག་  
རྒྱའོ༑ ༑ཕྱག་རྒྱ་དེ་ཉིད་ལས་མཐེའུ་ཆུང་གཉིས་བརྐྱང་ལ་མཐེ་བོང་གཉིས་སྦས་པ་ནི་རྡོ་རྗེ་རིགས་མཛེས་མའི་ཕྱག་རྒྱའོ་།ལག་པ་གཉིས་སྙིང་གར་གཤིབས་ཏེ་  
མཐེ་བོང་གཉིས་ནང་དུ་བཅུག་ལ་ལྷག་མ་ཐམས་ཅད་བརྐྱང་བ་ནི་རྡོ་རྗེ་བླ་རེའི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་དང། མཐེའུ་ཆུང་གཉིས་ཀྱང་  
ནང་དུ་བཀུག་པ་ནི་རྡོ་རྗེ་ཏོག་གི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་མཐེ་བོང་གཉིས་ཀྱི་རྩེ་མོར་གཞག་ལ་སྔ་མ་བཞིན་གཞག་པ་ནི་རྡོ་རྗེ་ལག་པའི་  
ཕྱག་རྒྱའོ། །དེ་བཞིན་དུ་ལག་པ་གཉིས་ཀའི་སྙིམ་པ་སྦྱར་ཏེ་སོར་མོ་ཐམས་ཅད་དྲིལ་བུའི་ཚུལ་དུ་བྱས་ལ་སྲིན་ལག་གཉིས་ནང་དུ་བཅུག་སྟེ་བསྐྱོད་པ་འདི་ནི་  
རྡོ་རྗེ་དྲིལ་བུའི་ཕྱག་རྒྱའོ། །དེ་བཞིན་དུ་ལག་པ་ཁུ་ཚུར་བཅངས་པ་ལ་མཐེའུ་ཆུང་གཉིས་གཤིབས་ཏེ་བསྒྲེང་བ་ནི་རྡོ་རྗེ་རྔ་བོ་ཆེའི་ཕྱག་རྒྱའོ། །ཕྱག་རྒྱ་དེ་ཉིད་  
ལས་མཐེ་བོང་གཉིས་བསྒྲེང་ལ་མཐེའུ་ཆུང་གཉིས་ནང་དུ་བཀུག་པ་ནི་རྡོ་རྗེ་ཐོ་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་གཉིས་གཤིབས་ཏེ་བསྒྲེང་སྟེ་འཁྱུད་  
  
  
བྱ་བ་ནི་རྡོ་རྗེ་བེ་ཅོན་གྱི་ཕྱག་རྒྱའོ། །དེ་ཉིད་ལས་མཐེ་བོང་གཉིས་ནང་དུ་བཅུག་པ་ནི་བེ་ཅོན་སྔོན་པོའི་ཕྱག་  
རྒྱའོ༑ ༑དེ་ཉིད་ལས་མཛུབ་མོ་གཉིས་གུང་མོའི་ངོས་ཀྱི་དྲུང་དུ་བཀུག་སྟེ་བཞར་བ་ནི་རྡོ་རྗེ་ལུས་དམར་གྱི་ཕྱག་རྒྱའོ། །དེ་བཞིན་དུ་ལག་པ་གཉིས་ཁུ་ཚུར་བཅངས་ལ་  
བསྐོར་བའི་ཚུལ་གྱིས་གཟིར་ཅིང་མཐེ་བོང་བསྒྲེང་བ་ནི་རྡོ་རྗེ་ཀཱི་ལི་ཀཱི་ལིའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་ནང་དུ་བཀུག་ལ་སྲིན་ལག་བསྒྲེང་སྟེ་ཚིག་གསུམ་  
པ་དགུག་པ་ནི་གཞོན་ནུ་ལག་བཟང་གི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་གཤིབས་ལ་ཚིག་གསུམ་པ་བཀུག་པ་ནི་གཞོན་ནུ་རྡོ་རྗེ་སྡེའི་ཕྱག་རྒྱའོ། །  
ཕྱག་རྒྱ་འདི་ཉིད་ལས་གུང་མོ་གཉིས་གཤིབས་ཏེ་བསྒྲེང་ལ་ལྷག་མ་སྔ་མ་བཞིན་དུ་གཞག་པ་ནི་གཞོན་ནུ་རྡོ་རྗེ་སྤྱི་གཙུག་གི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་  
གཡོན་པ་ནང་དུ་བཀུག་པ་ནི་གཞོན་ནུ་རྡོ་རྗེ་དབུ་རྒྱན་རྩེ་བྲན་གྱི་ཕྱག་རྒྱའོ། །དེ་བཞིན་དུ་ལག་པ་གཉིས་ཐལ་མོ་བཀན་ལ་སྲིན་ལག་གཉིས་དང། མཐེ་བོང་གཉིས་བསྒྲེང་  
གུང་མོ་གཉིས་དབུས་སུ་རྩེ་མོ་དགུག་པ་ནི་ན་ད་ཀུ་བེ་རའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེའུ་ཆུང་གཉིས་ནང་དུ་བཀུག་ལ་སྲིན་ལག་གཉིས་ཐད་ཀར་བརྐྱང་བ་ནི་  
  
  
༄༅། །ཁྲོ་བོ་ཟླ་བའི་ཐིག་ལེའི་ཕྱག་རྒྱའོ། །ལག་པ་གཡས་པ་ཁུ་ཚུར་བཅངས་ལ་སྨིན་མཚམས་སུ་བཞག་སྟེ་མཛུབ་མོ་དང་གུང་མོ་མིག་གི་  
ཚུལ་དུ་དཔྲལ་བར་སྦྱར་བ་ནི་རྡོ་རྗེ་འཇིགས་འཇིགས་ལྟའི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པ་སྦྱར་ལ་མཛུབ་མོ་གཉིས་ཀྱིས་གུང་མོ་གཉིས་གཤིབས་  
པ་ལ་འཁྱུད་པ་ནི་ཀུན་ཏུ་བཟང་པོ་ལ་སོགས་པ་ཡིད་བཞིན་གྱི་ནོར་བུའི་ཕྱག་རྒྱའོ། །ལག་པ་གཉིས་གདུ་བུའི་ཚུལ་དུ་ཁུ་ཚུར་བཅངས་ལ་མཛུབ་མོ་གཉིས་  
བརྐྱང་སྟེ་ཡིད་ཙམ་བཀུག་པ་ནི་སྟོབས་པོ་ཆེ་བེ་ཅོན་ཅན་གྱི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་རྩེ་མོ་སྤྲད་དེ་ཟླུམ་པོར་བྱས་པ་ནི་རྡོ་རྗེ་ཞགས་པའི་ཕྱག་  
རྒྱའོ༑ ༑མཛུབ་མོ་དེ་ཉིད་བསྣོལ་ཏེ་སྦྱར་བ་ནི་རྡོ་རྗེ་གདུ་བུའི་ཕྱག་རྒྱའོ། །དེ་ཉིད་ལས་མཛུབ་མོ་གཡོན་པ་ཡིད་ཙམ་དགུག་པ་ནི་རྡོ་རྗེ་ཡུ་བའི་ཕྱག་རྒྱའོ། །དེ་བཞིན་དུ་  
ལག་པ་གཉིས་སྙིམ་པར་སྦྱར་ཏེ་མཛུབ་མོ་གཉིས་ལག་མཐིལ་དུ་བཀུག་ལ་གུང་མོ་གཉིས་ཚིག་གསུམ་པ་བཀུག་སྟེ། ཐུར་དུ་བསྟན་པ་ནི་རྡོ་རྗེ་ཧཱུཾ་ཞེས་བྱ་བའི་  
ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་བ་ལ་སྲིན་ལག་གཉིས་དང། མཐེའུ་ཆུང་གཉིས་ནང་དུ་བཀུག་སྟེ་མཛུབ་མོ་གཉིས་ཀྱིས་མཐེ་  
  
  
རྒྱའོ། །ལག་པ་གཡས་པའི་སོར་མོ་ཐམས་ཅད་བསྡུས་ལ་གུང་མོ་ཡིད་ཙམ་བརྐྱང་བ་ནི་རྡོ་རྗེ་གཙུག་ཏོར་ཐམས་  
ཅད་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་བརྐྱང་བ་ནི་རྡོ་རྗེ་མཚམས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་དང་མཛུབ་མོ་གཤིབས་ཏེ་བསྒྲེང་བ་ནི་རྡོ་  
རྗེ་རལ་གྲིའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་ཀྱི་དྲུང་དུ་བཅར་ལ་ལྷག་མ་སྔ་མ་བཞིན་གཞག་པ་ནི་རྡོ་རྗེ་ཕོ་ཉ་མོ་རྣམས་ཀྱི་ཕྱག་རྒྱའོ། །དེ་བཞིན་དུ་  
ལག་པ་གཉིས་ཁུ་ཚུར་བཅངས་ལ་ཁུ་ཚུར་གཡོན་པ་བརྡེག་པར་གཟས་པ་ལྟར་བྱ་ཞིང་ཁུ་ཚུར་གཡས་པ་བྲང་ལ་བཅར་ཏེ་མཛུབ་མོས་བསྡིགས་པ་ནི་མངོན་དུ་  
གྱུར་པའི་ཕྱག་རྒྱའོ། །ལག་པ་གཉིས་ཀ་བསྐོར་བའི་ཚུལ་དུ་ཁུ་ཚུར་བཅངས་ལ། རྐང་པ་གཡས་པ་བརྐྱང་ལ་ཁུ་ཚུར་བསྣུན་ཐབས་སུ་སྟོན་པ་ནི་ཐུབ་དཀའི་ཕྱག་  
རྒྱའོ༑ ༑དེ་བཞིན་དུ་ལག་པ་གཉིས་སྙིམ་པར་སྦྱར་ལ་མཐེའུ་ཆུང་གཉིས་དང། མཐེ་བོང་གཉིས་ནང་དུ་བཀུག་པ་ནི་རྣམ་ཐོས་ཀྱི་བུའི་དབྱུག་ཏོའི་ཕྱག་རྒྱའོ། །ཕྱག་  
རྒྱ་དེ་ཉིད་མཛུབ་མོ་གཉིས་ཞགས་མིག་གི་ཚུལ་དུ་བྱས་པ་ནི་ཞགས་པ་སྟེ་ནོར་རྒྱས་ཀྱི་བུའི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ཏེ་མཛུབ་མོ་  
  
  
༄༅། །གཉིས་ཀྱིས་སོར་མོ་ཐམས་ཅད་འཁྱུད་པ་ནི་སའི་སྙིང་པོའི་ཡིད་བཞིན་གྱི་ནོར་བུའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་  
རལ་གྲིའི་ཚུལ་དུ་སྦྱར་བ་ནི་ནམ་མཁའི་སྙིང་པོའི་རལ་གྲིའི་ཕྱག་རྒྱའོ། །རལ་གྲིའི་ཕྱག་རྒྱ་ལས་སྲིན་ལག་གཉིས་ནང་དུ་བཀུག་པ་ནི་སྒྲིབ་པ་ཐམས་ཅད་རྣམ་པར་  
སེལ་བའི་ཕྱག་རྒྱའོ། །རལ་གྲིའི་ཕྱག་རྒྱ་དེ་ལས་མཐེ་བོང་གཉིས་ནང་དུ་བཀུག་པ་ནི་ཞི་བའི་བློ་གྲོས་ཀྱི་རྒྱལ་བའི་ཕྱག་རྒྱའོ། །དེ་བཞིན་དུ་ལག་པ་གཉིས་ཐལ་  
མོ་བཀན་ཏེ་སྲིན་ལག་གཉིས་བསྒྲེང་བ་ནི་མེ་ཏོག་གི་ཕྱག་རྒྱའོ་།ཕྱག་རྒྱ་འདི་ཉིད་ལས་གུང་མོ་གཉིས་མཐིལ་དུ་བཅར་བ་ནི་བྱུག་སྤོས་ཀྱི་ཕྱག་རྒྱའོ། །ཕྱག་རྒྱ་དེ་  
ཉིད་ལས་མཐེ་བོང་གཉིས་གུང་མོ་གཉིས་ལ་བཅར་བ་ནི་བདུག་པའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་མཐེའུ་ཆུང་གཉིས་ཀྱིས་འཁྱུད་པ་ནི་  
མཆོད་ཡོན་གྱི་ཕྱག་རྒྱའོ། །མཐེ་བོང་གཉིས་བརྐྱང་བ་ནི་མར་མེའི་ཕྱག་རྒྱའོ། །མཐེ་བོང་སྦས་ཏེ་མཛུབ་མོ་བསྐུམ་པ་ནི་གཏོར་མ་སྦྱིན་པའི་ཕྱག་རྒྱའོ། །དེ་བཞིན་དུ་  
ལག་པ་གཉིས་ཀ་གཅིག་ཏུ་སྦྱར་ལ་མཐེ་བོང་དང། མཛུབ་མོ་གཅིག་ཏུ་སྦྱར་ཏེ། སྲིན་ལག་གཉིས་བརྐྱང་བ་ནི་རྡོ་རྗེ་དབྱངས་ཅན་གྱི་ཕྱག་རྒྱའོ། །རྡོ་རྗེ་དབྱངས་  
  
  
མཐེའུ་ཆུང་གཉིས་མཐེ་བོང་ལ་ཕྱོགས་པར་བྱ་བ་ནི་[?]རྡོ་རྗེ་བཞད་པའི་ཕྱག་རྒྱའོ། །རྡོ་རྗེ་བཞད་པའི་ཕྱག་རྒྱ་  
ལས་མཐེའུ་ཆུང་གཉིས་བསྒྲེང་བ་ནི་རྡོ་རྗེ་སྨིན་མའི་ཕྱག་རྒྱའོ། །རྡོ་རྗེ་སྨིན་མའི་ཕྱག་རྒྱ་ལས་མཛུབ་མོ་གཉིས་མིག་གི་ཚུལ་དུ་བཀུག་སྟེ། གུང་མོའི་ངོས་ལ་བཞར་བ་  
ནི་རྡོ་རྗེ་མིག་གི་ཕྱག་རྒྱའོ། །རྡོ་རྗེ་མིག་གི་ཕྱག་རྒྱ་ལས་གུང་མོ་གཉིས་བརྐྱང་བ་ནི་རྡོ་རྗེ་རྣ་བའི་ཕྱག་རྒྱའོ། །རྡོ་རྗེ་རྣ་བའི་ཕྱག་རྒྱ་ལས་གུང་མོ་གཡོན་པ་བཀུག་པ་ནི་  
རྡོ་རྗེ་ལྟེ་བའི་ཕྱག་རྒྱའོ། །རྡོ་རྗེ་ལྟེ་བའི་ཕྱག་རྒྱ་ལས་གུང་མོ་གཡས་པ་བཀུག་སྟེ། གཡོན་པ་བརྐྱང་བ་ནི་རྡོ་རྗེ་མཁུར་བའི་ཕྱག་རྒྱའོ། །རྡོ་རྗེ་མཁུར་བའི་ཕྱག་རྒྱ་ལས་  
མཛུབ་མོ་གཉིས་བརྐྱང་སྟེ་རྩེ་མོ་བཀུག་ལ་སྦྱར་བ་ནི་རྡོ་རྗེ་རྟ་བབས་ཀྱི་ཕྱག་རྒྱའོ། །རྡོ་རྗེ་རྟ་བབས་ཀྱི་ཕྱག་རྒྱ་ལས་མཐེ་བོང་གཡོན་པ་བསྒྲེང་ལ་གཡས་པ་བཀུག་པ་ནི་རྡོ་རྗེ་རྐེད་  
པའི་ཕྱག་རྒྱའོ། །རྡོ་རྗེ་རྐེད་པའི་ཕྱག་རྒྱ་ལས་སྲིན་ལག་གཉིས་ཕྱེ་སྟེ་ཕྱིར་བཀྱེད་པ་ནི་རྡོ་རྗེ་མཚན་གྱི་ཕྱག་རྒྱའོ་།རྡོ་རྗེ་མཚན་གྱི་ཕྱག་རྒྱ་ལས་སྲིན་ལག་གཉིས་ཡིད་ཙམ་  
བཀུག་ལ་ཐུར་དུ་བསྟན་པ་ནི་རྡོ་རྗེ་བརླའི་ཕྱག་རྒྱའོ། །རྡོ་རྗེ་བརླའི་ཕྱག་རྒྱ་ལས་སྲིན་ལག་གཡོན་པ་ཡིད་ཙམ་བརྐྱང་བ་ནི་རྡོ་རྗེ་བྱིན་པའི་ཕྱག་རྒྱའོ། །རྡོ་རྗེ་བྱིན་པའི་  
  
  
༄༅། །ཕྱག་རྒྱ་ལས་སྲིན་ལག་གཡས་པ་བརྐྱང་སྟེ་གཡོན་པ་ནང་དུ་བཀུག་པ་ནི་རྡོ་རྗེ་རྐང་པའི་ཕྱག་རྒྱའོ། །ལག་པ་གཉིས་བསྣོལ་ཏེ་རྡོ་རྗེ་བཅིང་  
པའི་ཚུལ་དུ་བཅིངས་ལ་མཛུབ་མོ་གཉིས་བསྡིགས་པའི་ཚུལ་དུ་གཞག་པ་ནི་རྡོ་རྗེ་ལག་པའི་ཕྱག་རྒྱའོ། །རྡོ་རྗེ་ལག་པའི་ཕྱག་རྒྱ་ལས་མཛུབ་མོ་གཡོན་པ་བཀུག་པ་  
ནི་བྲན་ཕོ་ཐམས་ཅད་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཡས་པ་བཀུག་པ་ནི་བྲན་མོ་ཐམས་ཅད་ཀྱི་ཕྱག་རྒྱའོ་།ཕྱག་རྒྱ་དེ་ཉིད་ལས་གུང་མོ་གཡས་  
པ་ཕྱེ་སྟེ་བརྐྱང་བ་ནི་ཕོ་ཉ་ཐམས་ཅད་ཀྱི་ཕྱག་རྒྱའོ་།ཕྱག་རྒྱ་དེ་ཉིད་ལས་གུང་མོ་གཡོན་པ་ཕྱེ་སྟེ། བརྐྱང་བ་ནི་ཕོ་ཉ་མོ་ཐམས་ཅད་ཀྱི་ཕྱག་རྒྱའོ། །སྔ་མ་བཞིན་  
དུ་ལག་པ་གཉིས་རྡོ་རྗེ་བཅིངས་པའི་ཚུལ་དུ་བྱས་ལ་མཐེ་བོང་གཡོན་པ་བསྒྲེང་བ་ནི་ཕྱག་བརྙན་ཐམས་ཅད་ཀྱི་ཕྱག་རྒྱའོ་།ཕྱག་རྒྱ་དེ་ཉིད་ལས་མཐེ་བོང་གཡས་  
པ་བརྐྱང་བ་ནི་ཕྱག་བརྙན་མ་ཐམས་ཅད་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་ཁ་ཕྱེ་ལ་ཐུག་པའི་ཚུལ་དུ་ཐལ་མོ་སྦྱར་ཏེ། སྤྱི་བོར་གཞག་པ་ནི་གཞོན་  
ནུ་གཙུག་ནས་བྱུང་བའི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པ་སྦྱར་ལ་མཐེ་བོང་གཡས་པ་བརྐྱང་བ་ནི་རྡོ་རྗེ་ལྷ་ཐམས་ཅད་ཀྱི་ཕྱག་རྒྱའོ། །ཕྱག་རྒྱ་དེ་  
  
  
རྗེ་ཀླུའི་ཕྱག་རྒྱའོ། །སྔ་མ་བཞིན་དུ་སྙིམ་པར་སྦྱར་བ་མཛུབ་མོ་གཡས་པ་བཀུག་པ་ནི་རྡོ་རྗེ་གནོད་སྦྱིན་གྱི་ཕྱག་  
རྒྱའོ༑ ༑རྡོ་རྗེ་གནོད་སྦྱིན་གྱི་ཕྱག་རྒྱ་ལས་གུང་མོ་གཉིས་བཀུག་ལ་མཛུབ་མོ་གཉིས་བརྐྱང་བ་ནི་རྡོ་རྗེ་གནོད་སྦྱིན་མོ་ཐམས་ཅད་ཀྱི་ཕྱག་རྒྱའོ། །དེ་ཉིད་ལས་གུང་མོ་གཉིས་  
བརྐྱང་བ་ནི་རྡོ་རྗེ་དྲི་ཟའི་ཕྱག་རྒྱའོ། །རྡོ་རྗེ་དྲི་ཟའི་ཕྱག་རྒྱ་ལས་སྲིན་ལག་གཡས་པ་བཀུག་པ་ནི་རྡོ་རྗེ་ལྷ་མ་ཡིན་གྱི་ཕྱག་རྒྱའོ། །དེ་ཉིད་ལས་སྲིན་ལག་གཡས་པ་བརྐྱང་  
བ་ནི་རྡོ་རྗེ་ནམ་མཁའ་ལྡིང་གི་ཕྱག་རྒྱའོ། །རྡོ་རྗེ་ནམ་མཁའ་ལྡིང་གི་ཕྱག་རྒྱ་དེ་ཉིད་ལས་མཐེའུ་ཆུང་གཉིས་ཀ་བཀུག་པ་ནི་རྡོ་རྗེ་མིའམ་ཅིའི་ཕྱག་རྒྱའོ། །ཕྱག་རྒྱ་དེ་  
ཉིད་ལས་མཛུབ་མོ་གཡོན་པ་བཀུག་པ་ནི་རྡོ་རྗེ་ལྟོ་འཕྱེ་ཆེན་པོའི་ཕྱག་རྒྱའོ། །དེ་ཉིད་ལས་བརྐྱང་བ་ནི་རྡོ་རྗེ་མེའི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་གཉིས་  
བཀུག་པ་ནི་རྡོ་རྗེ་སྲིན་པོའི་ཕྱག་རྒྱའོ། །དེ་ཉིད་ལས་བརྐྱང་བ་ནི་རྡོ་རྗེ་སྲིན་མོའི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་བཀུག་པ་ནི་རྡོ་རྗེ་མཁའ་འགྲོ་མའི་  
ཕྱག་རྒྱའོ། །དེ་ཉིད་ལས་བརྐྱང་བ་ནི་རྡོ་རྗེ་གནོན་པོའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེའུ་ཆུང་གཉིས་བཀུག་པ་ནི་རྡོ་རྗེ་གྲིབ་གནོན་གྱི་ཕྱག་རྒྱའོ། །དེ་ཉིད་ལས་  
  
  
༄༅། །བརྐྱང་བ་ནི་རྡོ་རྗེ་བརྗེད་བྱེད་ཀྱི་ཕྱག་རྒྱའོ། །ལག་པ་གཉིས་ཀ་སྙིམ་པའི་ཚུལ་དུ་རྒྱབ་སྦྱར་ཏེ་སོར་མོ་ཐམས་ཅད་བསླངས་ལ་མཐེ་བོང་  
གཉིས་སོ་སོའི་ལག་མཐིལ་དུ་བཞར་བ་ནི་རྡོ་རྗེ་དྲག་པོ་ཆེན་པོའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཡས་པ་རང་གི་གནས་སུ་གཞག་པ་ནི་སྐྱེ་བ་  
འགོག་པ་རྡོ་རྗེའི་ཕྱག་རྒྱའོ། །དེ་བཞིན་དུ་མཐེ་བོང་གཡོན་པ་རང་བཞིན་གྱི་གནས་སུ་གཞག་པ་ནི་རྒ་བ་འགོག་པ་རྡོ་རྗེའི་ཕྱག་རྒྱའོ། །དེ་བཞིན་དུ་མཐེ་བོང་  
གཉིས་བསྒྲེང་བ་ནི་ན་བ་འགོག་པ་རྡོ་རྗེའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་ཀྱི་དྲུང་དུ་མཐེ་བོང་གཉིས་གཞག་པ་ནི་དབུལ་བ་འགོག་པ་རྡོ་རྗེའི་  
ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་ཕྱེ་སྟེ་མཐེ་བོང་གཉིས་དང་སྦྱར་བ་ནི་རྒུད་པ་འགོག་པ་རྡོ་རྗེའི་ཕྱག་རྒྱའོ། །ཕྱག་རྒྱ་འདི་ཉིད་ལས་མཛུབ་མོ་གཡོན་པ་  
ལ་མཐེ་བོ་གཡས་པས་འཁྱུད་ཅིང། དེ་བཞིན་དུ་མཛུབ་མོ་གཡས་པ་ལ་མཐེ་བོ་གཡོན་པས་འཁྱུད་པ་ནི་འཆི་བ་འགོག་པ་རྡོ་རྗེའི་ཕྱག་རྒྱའོ། །ལག་པ་གཉིས་  
སྙིམ་པར་སྦྱར་ལ་གུང་མོ་གཉིས་གཤིབས་ཏེ་བསྒྲེང་ལ། སྲིན་ལག་དང། མཐེ་ཆུང་མཛུབ་མོས་འཁྱུད་དེ་མཐེ་བོང་གཉིས་དེ་དག་གི་དྲུང་དུ་གཞག་པ་ནི་  
  
  
རྒྱའོ། །དེ་བཞིན་དུ་ལག་པ་གཉིས་སྙིམ་པ་སྦྱར་ལ་སྲིན་ལག་གཉིས་དང། མཐེ་ཆུང་གཉིས་ནང་དུ་བཀུག་སྟེ་  
གུང་མོ་གཤིབས་ལ་མཛུབ་མོ་གཉིས་བཀུག་སྟེ་ངོས་ལ་སྦྱར་ཅིང་མཐེ་བོང་གཉིས་དེའི་དྲུང་དུ་གཞག་པ་ནི་སངས་རྒྱས་ཐམས་ཅད་ཀྱི་གཙུག་ཏོར་གྱི་ཕྱག་རྒྱའོ། །  
གཙུག་ཏོར་གྱི་ཕྱག་རྒྱ་དེ་ཉིད་ལས་མཛུབ་མོ་གཉིས་བརྐྱང་བ་ནི་རིག་པ་མཆོག་གི་རྡོ་རྗེ་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་བསྒྲེང་བ་ནི་རིག་པའི་  
རྒྱལ་པོ་གནོད་མཛེས་ཀྱི་ཕྱག་རྒྱའོ། །དེ་ཉིད་ལས་མཛུབ་མོ་གཉིས་བཀུག་སྟེ་གུང་མོ་ལ་ནས་གང་ཙམ་གྱིས་མ་རེག་པར་གཞག་པ་ནི་ལེགས་པར་གྲུབ་བྱེད་ཀྱི་  
ཕྱག་རྒྱའོ། །དེ་བཞིན་དུ་ལག་པ་གཉིས་གཅིག་ཏུ་སྦྱར་ལ་དྲིལ་བུའི་ཚུལ་དུ་སོར་མོ་ཐམས་ཅད་བཀྱེད་པ་ནི་སྤྱན་རས་གཟིགས་དབང་ཕྱུག་གི་པདྨའི་ཕྱག་རྒྱའོ། །  
ལག་པ་གཉིས་པདྨ་ཁ་ཕྱེ་ལ་ཐུག་པའི་ཚུལ་དུ་བྱས་པ་ནི་གོས་དཀར་མོའི་ཕྱག་རྒྱའོ། །དེ་ཉིད་ཅུང་ཟད་ཁ་ཕྱེ་བའི་ཚུལ་དུ་བྱས་པ་ནི་མཐུ་ཆེན་ཐོབ་པའི་ཕྱག་  
རྒྱའོ༑ ༑སྔ་མ་བཞིན་དུ་ལག་པ་གཉིས་གཅིག་ཏུ་སྦྱར་ལ་གུང་མོ་དང། སྲིན་ལག་དང། མཐེའུ་ཆུང་རྣམས་ནང་དུ་བཀུག་སྟེ་མཛུབ་མོ་རྣམས་གཤིབས་ཏེ་མཐེ་  
  
  
༄༅། །བོང་གཉིས་དེའི་དྲུང་དུ་སྦྱར་བ་ནི་འཕགས་མ་སྒྲོལ་མའི་ཕྱག་རྒྱའོ། །དེ་བཞིན་དུ་ལག་པ་གཉིས་རྒྱབ་སྤྲོད་དུ་སྦྱར་ཏེ་ཕན་ཚུན་དུ་འཁྱུད་  
ལ་སོར་མོ་རྣམས་བླས་པ་ལྟར་བྱས་ཏེ། ལྕགས་སྒྲོག་གི་ཚུལ་དུ་བསྡམས་པ་ནི་རྡོ་རྗེ་ལྕགས་སྒྲོག་གི་ཕྱག་རྒྱའོ།། །།འཕགས་པ་ལག་ན་རྡོ་རྗེའི་དབང་  
བསྐུར་བ། བམ་པོ་དགུ་པ། དེ་ནས་ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་  
པོ་ལ་སོགས་པ་དེ་དག་ཐམས་ཅད་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་ཕྱག་བཙལ་ཏེ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་  
བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའི་དངོས་གྲུབ་བསྒྲུབ་པ་ལ་བརྩོན་པ་རྣམས་ཀྱི་དོན་དུ་དཀྱིལ་འཁོར་ཆེན་པོ་  
འདིར་རང་རང་གི་ཕྱག་རྒྱ་རྟགས་སུ་གྱུར་པ་སྩལ་བར་བགྱི་སྟེ་དེས་རིགས་ཀྱི་བུ་དང། རིགས་ཀྱི་བུ་མོ་དེ་དག་མྱུར་བ་ཉིད་དུ་དངོས་གྲུབ་ཐོབ་པར་འགྱུར་རོ། །  
དེ་སྐད་ཅེས་སྨྲས་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེས་ཐམས་ཅད་དང་ལྡན་པའི་འཁོར་དེ་ལ་འདི་སྐད་ཅེས་སྨྲས་སོ། །རིགས་  
  
  
ཁྱོད་སྐྱེ་བོ་མང་པོ་ལ་ཕན་པའི་ཕྱིར་ཞུགས་པ་ཁྱོད་ལེགས་སོ། །ལེགས་སོ། །རིགས་ཀྱི་བུ་དག་དེའི་ཕྱིར་རང་རང་གི་ཕྱག་རྒྱ་རབ་འབྱམས་དག་སྨོས་ཤིག་  
དེ་ནས་མི་མཇེད་ཀྱི་བདག་པོ་ཚངས་པས་རང་གི་ཕྱག་རྒྱ་སྨྲས་པ། ལག་པ་གཡས་པ་ཁུ་ཚུར་བཅངས་ཏེ་སོར་མོ་གསུམ་བརྐྱང་ལ་མཛུབ་མོ་དང་མཐེ་བོང་གཉིས་གཅིག་  
ཏུ་སྦྱར་བར་བགྱིས་ཏེ། བཅོམ་ལྡན་འདས། འདི་ནི་བདག་གི་ཚངས་པའི་བེ་ཅོན་གྱི་ཕྱག་རྒྱའོ། །དེ་ནས་ལྷའི་དབང་པོ་བརྒྱ་བྱིན་གྱིས་རང་གི་ཕྱག་རྒྱ་སྨྲས་པ། ལག་པ་གཉིས་  
སྙིམ་པར་སྦྱར་ལ་སྲིན་ལག་དང། མཐེ་ཆུང་རྣམས་ནང་དུ་བཅུག་སྟེ། གུང་མོ་གཉིས་གཤིབས་ལ་བསྒྲེང་ཞིང་མཛུབ་མོ་དང། མཐེ་བོང་གཉིས་དེའི་དྲུང་དུ་བཞག་པར་བགྱིའོ། །  
འདི་ནི་བདག་གི་རྡོ་རྗེའི་ཕྱག་རྒྱ་ལགས་ཏེ། ལས་ཐམས་ཅད་ཀྱི་དོན་བསྒྲུབ་པར་བགྱིད་པའོ། །དེ་ནས་རྒྱལ་པོ་ཆེན་པོ་བཞིས་རང་རང་གི་ཕྱག་རྒྱ་སྨྲས་པ། ལག་པ་  
གཉིས་ཁུ་ཚུར་བཅངས་ལ་མཐེ་བོང་གཉིས་བསྒྲེང་བར་བགྱིས་ཏེ་རྣམ་ཐོས་ཀྱི་བུ་བདག་ཉིད་ཆེན་པོ་ཅན་གྱི་དབྱིག་ཏོའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་  
མཐེ་བོང་གཉིས་ཀྱི་སྟེང་དུ་གཞག་པ་ནི་འཕགས་སྐྱེས་པོའི་བེ་ཅོན་གྱི་ཕྱག་རྒྱའོ། །བེ་ཅོན་གྱི་ཕྱག་རྒྱ་ལས་མཐེ་ཆུང་གཉིས་ཞགས་པའི་ཚུལ་དུ་བགྱིས་པ་ནི་ཡུལ་  
  
  
༄༅། །འཁོར་སྲུང་གི་ཞགས་པའི་ཕྱག་རྒྱའོ། །ཞགས་པའི་ཕྱག་རྒྱ་ལས་མཐེ་བོང་གཉིས་ནང་དུ་བཀུག་ལ་མཛུབ་མོ་གཉིས་གཤིབས་ཏེ་བསྒྲེང་  
བ་ནི་མིག་མི་བཟང་གི་རྡོ་རྗེའི་ཕྱག་རྒྱའོ། །དེ་ནས་ལྔས་རྩེན་གྱིས་འདི་སྐད་ཅེས་སྨྲས་སོ། །ལག་པ་གཉིས་ཁུ་ཚུར་བཅངས་པ་ལ་གུང་མོ་གཉིས་གཤིབས་ལ་  
བསྒྲེང་བ་ནི་ལྔས་རྩེན་གྱི་མདུང་གི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་དང། མཐེ་ཆུང་གཉིས་ཀྱང་མདུང་གི་ཚུལ་དུ་བསྒྲེང་བ་ནི་འབྲོག་གནས་ཀྱི་  
མདུང་རྩེ་གསུམ་གྱི་ཕྱག་རྒྱའོ། །སྔ་མ་བཞིན་དུ་ཁུ་ཚུར་བཅངས་པ་ལ་མཐེ་བོང་གཉིས་བསྒྲེང་བ་ནི་ལག་པ་བརྒྱད་པའི་མཐེ་བོང་གི་ཕྱག་རྒྱའོ། །དེ་བཞིན་དུ་ལག་  
པ་གཉིས་སྙིམ་པར་སྦྱར་ལ་གུང་མོ་གཉིས་རྒྱབ་སྦྱར་ཞིང་མཛུབ་མོ་གཉིས་བཀུག་སྟེ། དེ་ཉིད་ཀྱི་ཚིག་གསུམ་པ་ལ་སྤྱར་ལ་མཐེ་བོང་གཉིས་དེ་གཉིས་ཀྱི་ངོས་ལ་  
སྦྱར་ཞིང་སོར་མོ་ལྷག་མ་གཤིབས་ཏེ་བཞག་པ་ནི་རྨུགས་བྱེད་འཇིན་ཆུ་དབང་གི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་ནང་དུ་བཀུག་པ་ནི་གནོད་སྦྱིན་  
ཐམས་ཅད་ཀྱི་ཕྱག་རྒྱའོ། །མཐེ་བོང་གཉིས་བསྒྲེང་བ་ནི་གནོད་སྦྱིན་མོ་ཐམས་ཅད་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་མཐེ་བོའི་སྟེང་དུ་གཞག་  
  
  
།ཕྱག་རྒྱ་དེ་ཉིད་ལས་གུང་མོ་གཉིས་ཕྱེ་སྟེ་ནང་ལོགས་སུ་སྦྱར་བ་ནི་དྲི་ཟ་ཐམས་ཅད་ཀྱི་ཕྱག་རྒྱའོ། །དེ་ཉིད་ནང་དུ་བཀུག་པ་ནི་རིག་  
སྔགས་འཆང་ཐམས་ཅད་ཀྱི་ཕྱག་རྒྱའོ། །དེ་ཉིད་བསྒྲེང་ཞིང་མེ་ལྕེའི་ཚུལ་དུ་ཕྲལ་ལ་མཐེའུ་ཆུང་གཉིས་ནང་དུ་བཀུག་པ་ནི་ལྷ་མ་ཡིན་ཐམས་ཅད་ཀྱི་ཕྱག་རྒྱའོ། །  
ཕྱག་རྒྱ་དེ་ཉིད་ལས་སྲིན་ལག་གཉིས་ཀྱང་ཕྲལ་ལ་ལྷག་མ་སྔ་མ་བཞིན་དུ་གཞག་པ་ནི་སྲིན་པོ་ཐམས་ཅད་ཀྱི་ཕྱག་རྒྱའོ། །ལག་པ་གཡོན་པས་གདོང་བཀབ་ལ་  
ལག་མཐིལ་དུ་ལྕེས་ལྡག་པ་ནི་མཁའ་འགྲོ་མ་ཐམས་ཅད་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་གཅིག་ཏུ་སྦྱར་ལ་སོར་མོ་ཐམས་ཅད་བསྣོལ་ཏེ་བསྒྲེང་བ་ནི་  
ལྷ་མ་ཡིན་ཐམས་ཅད་ཀྱི་ཕྱག་རྒྱའོ། །ལག་པ་གཉིས་ཐལ་མོ་བཀན་ཏེ་དབྱིབས་སྒུ་པོར་བགྱིས་པ་ནི་ཀླུ་ཐམས་ཅད་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་རྒྱབ་  
སྦྱར་ལ་མཐེ་བོང་གཉིས་གཅིག་གིས་གཅིག་ལ་འཁྱུད་པ་ནི་ཁྱབ་འཇུག་གི་འཁོར་ལོའི་ཕྱག་རྒྱའོ། །ལག་པ་གཉིས་ཁུ་ཚུར་བཅངས་ལ་གུང་མོ་གཉིས་གཤིབས་ཏེ་  
བསྒྲེང་བ་ནི་བདེ་བྱེད་ཀྱི་མདུང་རྩེའི་ཕྱག་རྒྱའོ། །མདུང་གི་ཕྱག་རྒྱ་ལས་སྲིན་ལག་གཉིས་དང། མཛུབ་མོ་གཉིས་ནང་དུ་བཅུག་ལ་ལྷག་མ་བསྒྲེང་བ་ནི་དཀའ་ཐུབ་  
  
  
༄༅། །ཟློག་གི་རྩེ་གསུམ་གདེངས་པའི་ཕྱག་རྒྱའོ། །སྔ་མ་བཞིན་དུ་ཁུ་ཚུར་བཅངས་ལ་གུང་མོ་གཉིས་གཤིབས་ཏེ་ཚིག་གསུམ་པ་བཀུག་  
པ་ནི་སྨིན་དྲུག་གི་བུའི་མདུང་གི་ཕྱག་རྒྱའོ། །ལག་པ་གཡས་པ་ཁུ་ཚུར་བཅངས་ལ་མཐེ་བོང་ཐ་མལ་པར་བསྒྲེང་བ་ནི་གཤིན་རྗེ་པེ་ཅོན་གྱི་ཕྱག་རྒྱའོ། །དེ་  
བཞིན་དུ་ཁུ་ཚུར་བཅངས་ལ་མཛུབ་མོ་བརྐྱང་བ་ནི་དྲག་པོའི་ཆུང་མའི་མདུང་ཐུང་གི་ཕྱག་རྒྱའོ། །ལག་པ་དེ་ཉིད་པདྨ་བཟུང་བའི་ཚུལ་དུ་བགྱིས་ལ་མཐེ་བོང་གི་  
རྩེ་མོར་མཛུབ་མོ་གཞག་པ་ནི་ཚངས་པའི་ཆུང་མའི་པདྨའི་ཕྱག་རྒྱའོ། །མཐེ་བོང་དང། མཐེའུ་ཆུང་སྤྲད་ལ་ལྷག་མ་གསུམ་པ་དན་གྱི་ཚུལ་དུ་བྱས་པ་ནི་དབང་པོའི་  
ཆུང་མའི་རྡོ་རྗེའི་ཕྱག་རྒྱའོ། །ལག་པ་དེ་ཉིད་ལས་དྲིལ་བུའི་ཚུལ་དུ་ཁ་སྦུབ་པ་ནི་མཚན་མོ་ནག་མོའི་དྲིལ་བུའི་ཕྱག་རྒྱའོ་།དེ་བཞིན་དུ་ཁུ་ཚུར་དུ་བྱས་པ་ནི་དབང་པོའི་  
མོ་གཉིས་བསྒྲེང་བ་ནི་འཆི་བདག་ཏོག་གི་ཕྱག་རྒྱའོ། །ལག་པ་དེ་ཉིད་ཁུ་ཚུར་བཅངས་ལ་མཐེ་བོང་ཡིད་ཙམ་སྒུ་བོར་བསྒྲེང་བ་ནི་ཕག་གི་ཆུང་མའི་ཕྱག་རྒྱའོ།།  
ལག་པ་དེ་ཉིད་ཤུགས་ཀྱི་ཚུལ་དུ་བསྒྲེང་པ་ནི་ཙ་མུཎྜིའི་མི་ཐོད་ཀྱི་ཕྱག་རྒྱའོ། །དེ་བཞིན་དུ་ལག་པ་གཡས་པ་ཁུ་ཚུར་བཅངས་ལ་སྲིན་ལག་དང། མཐེ་བོང་  
  
  
།ཕྱག་རྒྱ་དེ་ཉིད་ལས་མཐེ་བོང་གཤིབས་པ་ནི་གྲིབ་གནོན་མ་རྣམས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་  
མཐེའུ་ཆུང་ཡང་སྦྱར་བ་ནི་བརྗེད་བྱེད་ཀྱི་གདོན་གྱི་ཕྱག་རྒྱའོ། །ཡང་དེར་མཛུབ་མོ་ཡང་སྦྱར་བ་ནི་གནོན་པོའི་གདོན་རྣམས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་ཆུང་  
ཕྱུང་བ་ནི་བྱད་ཀྱི་གདོན་གྱི་ཕྱག་རྒྱའོ། །ལག་པ་གཡོན་པ་ཁུ་ཚུར་བཅངས་ལ་མཐེ་བོང་ཐ་མལ་པར་བསྒྲེང་བ་ནི་དུམ་བུ་རའི་དབྱུག་ཏོའི་ཕྱག་རྒྱའོ། །ཞེས་རྒྱལ་བ་རྣམས་  
ཀྱིས་གསུངས་སོ། །དེ་བཞིན་དུ་ཁུ་ཚུར་བཅངས་ལ་མཐེ་བོང་ནང་དུ་བཀུག་སྟེ་མཛུབ་མོ་བརྐྱངས་པ་ནི་རྒྱལ་བའི་མདུང་གི་ཕྱག་རྒྱའོ། །དེ་བཞིན་དུ་ཁུ་ཚུར་བཅངས་ལ་  
གུང་མོ་བསྒྲེང་བ་ནི་རྣམ་པར་རྒྱལ་མའི་རལ་གྲིའི་ཕྱག་རྒྱའོ་།དེ་བཞིན་དུ་ཁུ་ཚུར་བཅངས་ལ་སྲིན་ལག་བསྒྲེང་བ་ནི་མི་ཕམ་པའི་རྡོ་རྗེའི་ཕྱག་རྒྱའོ། །དེ་བཞིན་དུ་  
ཁུ་ཚུར་བཅངས་ལ་མཐེའུ་ཆུང་བསྒྲེང་བ་ནི་གཞན་གྱིས་མི་ཐུབ་མའི་འཁོར་ལོའི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ཏེ་སོར་མོ་ཐམས་ཅད་འདབ་  
མའི་ཚུལ་དུ་བརྐྱང་ལ། མཐེ་བོང་གཉིས་དབུས་སུ་བསྒྲེང་སྟེ་མི་འགུལ་བར་གཞག་པ་ནི་ནམ་མཁའ་ལྡིང་གི་རྣམ་པར་འདུད་ཀྱི་འདབ་མའི་ཕྱག་རྒྱའོ། །ཕྱག་  
  
  
༄༅། །རྒྱ་དེ་ཉིད་ལས་མཛུབ་མོ་གཡས་པ་བསྒྲེང་བ་ནི་ཀླུའི་རྒྱལ་པོ་ནོར་རྒྱས་ཀྱི་བུའི་ཕྱག་རྒྱའོ། །དེ་བཞིན་དུ་ཀླུ་ཐམས་ཅད་ཀྱི་ཕྱག་རྒྱ་ཅི་  
རིགས་པར་གོ་རིམས་བཞིན་དུ་སྦྱར་བར་བགྱིས་ཏེ། ཀླུ་ཐམས་ཅད་ཀྱི་ཕྱག་རྒྱ་རྣམས་སོ། །ལག་པ་གཉིས་ཀའི་ངོས་ཚུར་བསྟན་པ་ལ་གློག་རྣམ་པར་གཏོར་  
ཚུལ་གྱིས་སོར་མོ་རྣམས་ཀྱི་རྩེ་མོ་སྤྲད་དེ། ཕྱོགས་བཞིར་རྣམ་པར་གཏོར་བ་ནི་གློག་ཐམས་ཅད་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་ཀ་གཅིག་ཏུ་སྦྱར་ལ་  
ཕྲེང་བའི་ཚུལ་དུ་གཞག་པ་ནི་དབྱར་གྱི་སྤྲིན་ཐམས་ཅད་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ལ་གུང་མོ་གཉིས་རྩེ་མོ་སྤྲད་པ་ནི་ཆུ་ལྷའི་ཞགས་  
པའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་ནང་དུ་བཅུག་པ་ནི་ཟླ་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་གཉིས་བསྐྱེད་པ་ནི་ཉི་མའི་ཕྱག་རྒྱའོ།།  
མཐེའུ་ཆུང་གཉིས་ནང་དུ་བཅུག་པ་ནི་དབྱངས་ཅན་གྱི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་ནང་དུ་བཅུག་ལ་མཐེའུ་ཆུང་གཉིས་བསྒྲེང་པ་ནི་ཆུ་ཀླུང་  
ཆེན་པོ་ཐམས་ཅད་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ལ་ཕྲལ་ཏེ་ལག་བ་གཡོན་པ་རིལ་བ་སྤྱི་བླུགས་འཛིན་པའི་ཚུལ་དུ་གཞག་ཅིང་  
  
  
ཕྱག་རྒྱའོ། །ལག་པ་གཡས་པ་ནི་ཨོཾ་ཞེས་བྱ་བ་སྔོན་དུ་བཏང་ལ་བསྟན་པ་ནི་དྲང་སྲོང་ཐམས་ཅད་ཀྱི་ཕྱག་  
རྒྱའོ༑ ༑ལག་པ་གཉིས་བསྟོད་དེ་མཛུབ་མོ་དང། མཐེའུ་ཆུང་ཡིད་ཙམ་བཀུག་པ་ནི་རི་ཐམས་ཅད་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་སྦྱར་ལ་མཐེ་བོང་  
གཉིས་བསྣོལ་ཏེ། མཛུབ་མོ་གཉིས་ཀྱང་བསྣོལ་བ་ནི་ཁོར་ཡུག་ཆེན་པོའི་ཕྱག་རྒྱའོ། །རྣལ་འབྱོར་གྱི་སྟན་ལ་འདུག་ནས་བློ་དང་ལྡན་པས་ལག་པ་གཉིས་ལྷུང་བཟེད་  
འཛིན་པའི་ཚུལ་དུ་ལྟེ་བའི་ཐད་ཀར་གཞག་པ་ནི་ལྷུང་བཟེད་ཀྱི་ཕྱག་རྒྱའོ། །དེ་བཞིན་དུ་ལག་པ་གཡས་པ་བསྟོད་དེ་མི་འཇིགས་པ་སྦྱིན་པའི་ཚུལ་དུ་བྱས་པ་ནི་  
མི་འཇིགས་པ་སྦྱིན་པའི་ཕྱག་རྒྱའོ། །དེ་བཞིན་དུ་ལག་པ་གཡས་པ་བཀན་ཏེ་དམ་པ་སྦྱིན་པའི་ཚུལ་དུ་གཞག་པ་ནི་དམ་པ་སྦྱིན་པའི་ཕྱག་རྒྱའོ། །ལག་པ་གཡས་  
པ་ཁུ་ཚུར་བཅངས་ལ་མཛུབ་མོ་བརྐྱང་སྟེ་དཔྲལ་བར་ཁྲོ་གཉེར་བཅངས་ལ་བཞག་པའི་ཕྱག་རྒྱ་འདི་ནི་བདུད་སྐྲག་པའི་ཕྱག་རྒྱའོ། །དེ་བཞིན་དུ་ལག་པ་གཡས་པ་  
ཁུ་ཚུར་བཅངས་ལ་གུང་མོ་དང། སྲིན་ལག་བསྒྲེང་སྟེ་མཐེ་བོའི་དྲུང་དུ་གཞག་པ་ནི་སྤྱན་གྱི་ཕྱག་རྒྱའོ། །དེ་བཞིན་དུ་ལག་པ་གཉིས་སྦྱར་ཏེ་ཕན་ཚུན་བསྣོལ་ལ་  
  
  
༄༅། །སོར་མོ་རྣམས་ཁུ་ཚུར་བཅངས་ཏེ་མཛུབ་མོ་གཉིས་བསྒྲེང་ལ་བཀུག་སྟེ་དཀྱིལ་འཁོར་གྱི་ཚུལ་དུ་སྦྱར་བ་འདི་ནི་ཞགས་པའི་ཕྱག་  
རྒྱའོ༑ ༑དེ་བཞིན་དུ་ལག་པ་གཉིས་ཁུ་ཚུར་བཅངས་ཏེ་མཛུབ་མོ་བསྒྲེང་ལ་ཚིག་དང་པོ་བཀུག་སྟེ་ལྷག་མ་རྣམས་བསྣོལ་བའི་ཚུལ་དུ་གཞག་པ་ནི་ལྕགས་ཀྱུའི་  
ཕྱག་རྒྱའོ། །ལྕགས་ཀྱུའི་ཕྱག་རྒྱ་དེ་ལས་གུང་མོ་གཉིས་བཀུག་སྟེ་དེ་ཉིད་ལ་བཅངས་པ་ནི་དེ་བཞིན་གཤེགས་པའི་སྙིང་པོའི་ཕྱག་རྒྱའོ། །ཕྱག་རྒྱ་དེ་ཉིད་  
ལས་སྲིན་ལག་བརྐྱང་ལ་ལྷག་མ་དེ་བཞིན་དུ་གཞག་པ་ནི་དེ་བཞིན་གཤེགས་པ་ལྟེ་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེའུ་ཆུང་བརྐྱང་སྟེ་ལྷག་མ་དེ་བཞིན་  
གཞག་པ་ནི་རྐེད་པའི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ལ་མཛུབ་མོ་གཉིས་བཀུག་སྟེ་ནང་དུ་བཅུག་ལ་སྲིན་ལག་གཉིས་དང། མཐེའུ་ཆུང་  
གཉིས་དང། མཐེ་བོང་གཉིས་ཡིད་ཙམ་བཀུག་སྟེ་གུང་མོ་གཉིས་གཤིབས་པ་འདི་ནི་སྦུབས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་གྱེན་དུ་  
བསྒྲེང་པ་ནི་རྡོ་རྗེ་མཚམས་ཆེན་པོ་གཅད་པའི་ཕྱག་རྒྱའོ། །དེ་ཉིད་ལས་གུང་མོ་བཀུག་ལ་མཐེ་བོ་བརྐྱང་བ་ནི་བསྲུང་བ་ཆེན་མོའི་ཕྱག་རྒྱའོ། །དེ་བཞིན་དུ་  
  
  
ནི་རྡོ་རྗེ་ཀུན་ཏུ་འབར་བའི་ཕྱག་རྒྱའོ། །དེ་བཞིན་དུ་ལག་པ་གཉིས་ཁུ་ཚུར་བཅངས་ལ་སོར་མོ་ཐམས་  
ཅད་བརྐྱང་སྟེ། མཛུབ་མོ་གཉིས་ངོས་ནས་འཁྱུད་པ་ནི་རྡོ་རྗེ་གོ་ཆའི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་དང་མཐེ་བོང་གཉིས་སྦྱར་བ་འདི་ནི་རྡོ་  
རྗེ་ལྕེའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་དང། སྲིན་ལག་གཉིས་བཀུག་སྟེ་ནང་དུ་སྦྱར་ལ། མཐེ་བོང་གཉིས་བསྟོད་དེ་ཡིད་ཙམ་བཀུག་ལ་གུང་  
མོ་ལོགས་སུ་ཕྱོགས་པར་གཞག་སྟེ། སྲིན་ལག་གཉིས་སྔ་མ་བཞིན་དུ་གཞག་པ་ནི་རྡོ་རྗེ་ཞལ་གྱི་ཕྱག་རྒྱ་ཆེན་པོའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་ནང་  
དུ་བཅུག་ལ་བཀུག་སྟེ་བསྟོད་དེ་གཞག་པ་ནི་རྡོ་རྗེ་མཆེ་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཉིས་བཀྱེད་དེ་ཚིག་དང་པོ་བཀུག་པ་ནི་རྡོ་རྗེ་སོ་སོ་ཡང་  
དག་པར་རིག་པའི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པའི་ཚུལ་དུ་སྦྱར་ལ། མཐེ་བོང་གཉིས་དང། མཐེའུ་ཆུང་གཉིས་ནང་དུ་བཅུག་སྟེ་སྦྱར་བ་འདི་  
ནི་སྟོབས་བཅུ་འཛིན་པའི་རྡོ་རྗེའི་ཕྱག་རྒྱའོ། །དེ་ཉིད་ལས་མཐེ་བོང་གཉིས་རྩེ་མོ་བཀུག་སྟེ་སྦྱར་བ་འདི་ནི་དྲན་པ་ཉེ་བར་གཞག་པ་རྡོ་རྗེའི་ཕྱག་རྒྱའོ། །ཕྱག་རྒྱ་དེ་  
  
  
༄༅། །ཉིད་ལས་མཐེ་བོང་གཉིས་ཀྱི་སྟེང་དུ་སྲིན་ལག་གཉིས་གཞག་པ་ནི་རྡོ་རྗེ་ཡེ་ཤེས་ཐམས་ཅད་རྟོགས་པར་བྱེད་པའི་ཕྱག་རྒྱའོ། །ཕྱག་  
རྒྱ་དེ་ཉིད་ལས་མཛུབ་མོ་གཉིས་ཀྱི་དྲུང་དུ་བཀུག་སྟེ་གཞག་པ་ནི་བྱམས་པའི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ཏེ་གུང་མོ་གཉིས་ཀྱིས་  
སྲིན་ལག་གཉིས་འཁྱུད་ལ་མཐེ་བོང་གཉིས་ཀྱི་སྟེང་དུ་མཛུབ་མོ་གཉིས་གཞག་སྟེ། ལྷག་མ་སྔ་མ་བཞིན་དུ་གཞག་པ་ནི་དམ་པ་སྦྱིན་པའི་རྡོ་རྗེའི་ཕྱག་རྒྱའོ།།  
ལག་པ་གཡོན་པ་ཁུ་ཚུར་བཅངས་ལ་མཛུབ་མོ་བཀུག་སྟེ་སྲིན་ལག་དེའི་དྲུང་དུ་བཅར་བ་ནི་ཕྱག་བརྙན་མ་ཐམས་ཅད་ཀྱི་རྡོ་རྗེ་ལྕགས་ཀྱུའི་ཕྱག་རྒྱའོ། །ཕྱག་རྒྱ་  
དེ་ཉིད་ལས་སོར་མོ་ཐམས་ཅད་ཡིད་ཙམ་བཀུག་ལ་གུང་མོ་བསྒྲེང་བ་ནི་ཨུཏྤ་ལའི་རྡོ་རྗེའི་ཕྱག་རྒྱའོ། །དེ་བཞིན་དུ་ལག་པ་ཁུ་ཚུར་བཅངས་ལ་མཛུབ་མོ་  
དང་གུང་མོ་བསྒྲེང་སྟེ། ཡིད་ཙམ་སྒུ་བོར་བྱས་པ་ནི་རྡོ་རྗེ་རལ་གྲིའི་སོ་གཅིག་པ་ཡུ་བ་ཅན་གྱི་ཕྱག་རྒྱའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ལ་མཛུབ་མོ་  
གཉིས་ཚིགས་དང་པོ་བཀུག་པ་ནི་ནམ་མཁའ་ལྟར་དྲི་མ་མེད་པའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་གཉིས་བསྣོལ་བ་ནི་དེ་བཞིན་གཤེགས་པའི་ཞབས་  
  
  
།དེ་ཉིད་ནང་དུ་བཅུག་པ་ནི་གོས་བཀྲ་གྱོན་པའི་ཕྱག་རྒྱའོ། །དེ་བཞིན་དུ་མཛུབ་མོ་གཉིས་རྒང་[?]དུ་བཅུག་པ་ནི་ཆོས་ཐམས་ཅད་མཉམ་པ་ཉིད་  
ལ་འཇུག་ཅིང་གནས་པའི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་གཉིས་བསྣོལ་བའི་ཚུལ་དུ་གཞག་པ་ནི་སྤྲོས་པ་མེད་པར་གནས་པའི་ཕྱག་རྒྱའོ། །དེ་བཞིན་དུ་  
ལག་པ་གཉིས་སྦྱར་ལ་མཐེ་བོང་གཉིས་དང། མཐེའུ་ཆུང་གཉིས་སྦྱར་བ་ནི་དེ་བཞིན་གཤེགས་པའི་གོ་ཆ་ལས་བྱུང་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་  
དང༑ སྲིན་ལག་བསྐྱེད་པ་ནི་སྒྲ་ཆེར་སྒྲོགས་ཀྱི་ཕྱག་རྒྱའོ་།དེ་བཞིན་དུ་ལག་པ་གཉིས་སྦྱར་ལ་སོར་མོ་ཐམས་ཅད་བསྣོལ་ཞིང་ཟླ་བའི་ཚུལ་དུ་བྱས་ལ་བསྡམས་  
ཏེ་མཐེ་བོང་གཉིས་ངོས་ལ་བཞར་བ་ནི་ནམ་མཁའ་ལྟ་བུར་དྲི་མ་མེད་པའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེའུ་ཆུང་གཉིས་ཕྱུང་སྟེ་མཐེ་བོང་གཉིས་དང་རྩེ་མོ་  
སྤྲད་པ་ནི་སྟོབས་བཅུ་ལས་ངེས་པར་འབྱུང་བའི་ཕྱག་རྒྱའོ་།ཕྱག་རྒྱ་དེ་ཉིད་ལས་སྲིན་ལག་གཉིས་ཕྱུང་སྟེ་མཐེ་ཆུང་སྔ་མ་བཞིན་གཞག་པ་ནི་ནམ་མཁའ་མཐའ་  
ཡས་པ་རྣམ་པར་གནོན་པའི་ཕྱག་རྒྱའོ། །དམ་པ་སྦྱིན་པའི་རྡོ་རྗེའི་ཕྱག་རྒྱ་ལས་མཐེ་བོང་གཉིས་ལག་མཐིལ་དུ་གཞག་པ་ནི་ལྟད་མོ་ཅན་གྱི་ཕྱག་རྒྱའོ། །མཐེ་བོང་  
  
  
༄༅། །ཕྱུང་སྟེ་མཛུབ་མོའི་དྲུང་དུ་བཅར་བ་ནི་སྤྱོད་པའི་བློ་གྲོས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་དང་མཐེ་བོང་སྦྱར་བ་ནི་བློ་བརྟན་གྱི་  
རིན་པོ་ཆེའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་བརྐྱང་བ་ནི་དཀོན་མཆོག་འབྱུང་གནས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་དང། སྲིན་ལག་  
རྩེ་མོ་སྤྲད་ལ་གུང་མོ་བརྐྱང་བ་ནི་ལག་ན་རྡོ་རྗེ་རིན་པོ་ཆེའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་དང་མཐེའུ་ཆུང་སྦྱར་ལ་མཛུབ་མོ་བཀུག་པ་ནི་རྟག་ཏུ་  
བརྩོན་པར་གནས་ཀྱི་ཕྱག་རྒྱའོ། །དེ་བཞིན་དུ་ལག་པ་གཉིས་སྦྱར་ཏེ་སྲིན་ལག་གཉིས་ནང་དུ་བཅུག་ལ་མཛུབ་མོ་གཉིས་ཀྱིས་གུང་མོ་གཉིས་ཀྱི་རྩེ་མོ་མནན་ཏེ་  
མཐེ་བོང་གཉིས་ངོས་ལ་བཅར་བ་ནི་བཅོམ་ལྡན་འདས་འཁོར་ལོས་བསྒྱུར་བའི་རྒྱལ་བོ་ཆེན་པོའི་འཁོར་ལོའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེ་བོང་  
གཉིས་ནང་དུ་བཅུག་པ་ནི་ཆེར་བཞད་པའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་བརྐྱང་བ་ནི་བཅོམ་ལྡན་འདས་འདི་ཉིད་ཀྱི་འོད་ཟེར་འབར་བ་ཆེན་པོའི་  
ཕྱག་རྒྱའོ། །མཛུབ་མོ་གཉིས་ཀྱིས་གུང་མོ་གཉིས་ལ་གོ་ཆའི་ཚུལ་དུ་འཁྱུད་པ་ནི་བཅོམ་ལྡན་འདས་ཀྱི་གོ་ཆའི་ཕྱག་རྒྱའོ། །མཛུབ་མོ་གཡས་བ་བཀུག་  
  
  
།མཛུབ་མོ་གཡས་པ་བཀུག་ལ་གཡོན་པ་བརྐྱང་བ་ནི་འདི་ཉིད་ཀྱི་སྨིན་མའི་ཕྱག་རྒྱའོ། །མཛུབ་མོ་གཉིས་བཀུག་  
པ་ནི་འདི་ཉིད་ཀྱི་ཤངས་ཀྱི་ཕྱག་རྒྱའོ། །དེ་བཞིན་དུ་མཛུབ་མོ་གཉིས་ཀྱིས་གུང་མོ་གཉིས་དང། སྲིན་ལག་ལ་གོ་ཆའི་ཚུལ་དུ་འཁྱུད་པ་ཡིད་ཙམ་བཀུག་སྟེ། མཐེ་  
བོང་གཉིས་དེའི་དྲུང་དུ་བཅར་བ་ནི་བཅོམ་ལྡན་འདས་འཁོར་ལོས་བསྒྱུར་བའི་རྒྱལ་པོ་ཆེན་པོའི་གཙུག་ཏོར་གྱི་ཕྱག་རྒྱའོ། །དེ་ཉིད་ལས་ཁ་སྦུབས་ཏེ་སྨིན་མཚམས་སུ་  
གཞག་པ་ནི་བཅོམ་ལྡན་འདས་ཀྱི་མཛོད་སྤུའི་ཕྱག་རྒྱའོ། །དེ་བཞིན་དུ་མཛུབ་མོ་བརྐྱང་ལ་མཐེ་བོང་བསྟོད་དེ་བཀུག་པ་ནི་བཅོམ་ལྡན་འདས་ཀྱི་ཞལ་གྱི་ཕྱག་རྒྱ་ཆེན་  
པོའོ༑ ༑ཕྱག་རྒྱ་དེ་ཉིད་ལས་མཐེ་བོང་གཉིས་ནང་དུ་བཅུག་ལ་སླར་བསྒྲེང་བ་ནི་མཆེ་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་ནང་དུ་བཅུག་སྟེ་ཕྱིར་བསྒྲེང་  
བ་ནི་ལྗགས་ཀྱི་ཕྱག་རྒྱ་ཆེན་པོའོ། །དེ་ཉིད་ལས་མཛུབ་མོ་གཉིས་གདུབ་ཀོར་གྱི་ཚུལ་དུ་ངོས་ལ་བཅར་བ་ནི་མཁུར་བའི་ཕྱག་རྒྱའོ་།དེ་ཉིད་ལས་མཛུབ་མོ་གཉིས་ཀྱི་དྲུང་  
དུ་སྦྱར་བ་ནི་ཀོས་ཀོའི་ཕྱག་རྒྱའོ། །གཙུག་ཏོར་གྱི་ཕྱག་རྒྱ་ལས་མཐེའུ་ཆུང་གཉིས་བསྐྱེད་དེ་སྙིང་གར་གཞག་པ་ནི་དཔལ་བེའུ་ཕྱག་རྒྱའོ། །དེ་བཞིན་དུ་ལག་པ་[?]  
  
  
༄༅། །གཉིས་སྙིམ་པར་སྦྱར་བའི་ཚུལ་དུ་སྦྱར་ཏེ་མཛུབ་མོ་གཉིས་གདུབ་ཀོར་གྱི་ཚུལ་དུ་གུང་མོ་གཉིས་ཀྱི་ངོས་ལ་སྦྱར་བ་ནི་བཅོམ་ལྡན་འདས་  
ཀྱི་སྤྱན་གྱི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་གཉིས་ནང་དུ་བཅུག་པ་ནི་ལྟེ་བའི་ཕྱག་རྒྱའོ། །སྲིན་ལག་གཉིས་ཀྱང་ནང་དུ་བཅུག་པ་ནི་བཅོམ་ལྡན་འདས་  
ཀྱི་གསུང་གི་ཕྱག་རྒྱ་ཆེན་པོའོ། །དེ་བཞིན་དུ་ལག་པ་གཉིས་སྙིམ་པར་སྦྱར་ཏེ། མཐེའུ་ཆུང་གཉིས་ཀྱི་ནང་དུ་མཛུབ་མོ་གཉིས་ཀ་བཀུག་ལ་རྡོ་རྗེའི་ཚུལ་དུ་  
གཞག་པ་ནི་བཅོམ་ལྡན་འདས་ཀྱི་རྡོ་རྗེ་ལས་བྱུང་བའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཐེའུ་ཆུང་གཉིས་སྔ་མ་བཞིན་དུ་གཞག་པ་ལ་མཛུབ་མོ་གཉིས་རྡོ་  
རྗེའི་ཚུལ་དུ་ངོས་ལ་གཞག་པ་ནི་རྡོ་རྗེའི་ཡན་ལག་ལས་བྱུང་བའི་ཕྱག་རྒྱའོ། །རྡོ་རྗེའི་ཡན་ལག་ལས་བྱུང་བའི་ཕྱག་རྒྱ་དེ་ཉིད་ལས་མཐེ་བོང་གཉིས་གུང་  
མོ་གཉིས་ཀྱི་དྲུང་དུ་བཅར་བ་ལ་ལྷག་མ་སྔ་མ་བཞིན་དུ་གཞག་པ་ནི་རྡོ་རྗེ་ལྟར་མཁྲེགས་པའི་ཕྱག་རྒྱའོ། །དེ་བཞིན་དུ་ལག་པ་གཉིས་བསྣོལ་བའི་ཚུལ་གྱིས་  
གཡོན་པ་ཁས་སྦུབས་ལ་གཡས་པ་བཀན་ཏེ་མཐེ་བོ་དང། མཐེ་ཆུང་གཉིས་རྩེ་མོ་སྤྲད་ལ་སོར་མོ་ལྷག་མ་རྣམས་མདུང་རྩེ་གསུམ་པའི་ཚུལ་དུ་གཞག་པ་  
  
  
།ཕྱག་རྒྱ་དེ་ཉིད་ལས་མཐེའུ་ཆུང་དང། མཐེ་བོང་རྡོ་རྗེ་བཅིངས་པའི་ཚུལ་དུ་བཅིང་བ་ནི་རྡོ་རྗེ་གདུ་བུའི་ཕྱག་རྒྱ་སྟེ་མཚམས་བཅད་པའི་  
ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་གཡས་གཡོན་གཉིས་ཀ་བསྐུམ་པ་ནི་ས་བཅིང་བའི་རྡོ་རྗེའི་ཕྱག་རྒྱའོ། །ཕྱག་རྒྱ་དེ་ཉིད་ལས་མཛུབ་མོ་སྔ་མ་བཞིན་དུ་བརྐྱང་  
བ་ལ་ལག་པ་གཡས་གཡོན་གཉིས་ཀའི་གུང་མོ་བཀུག་པ་ནི་རྡོ་རྗེ་ཕྲེང་བའི་ཕྱག་རྒྱའོ། །རྡོ་རྗེ་ཕྲེང་བའི་ཕྱག་རྒྱ་ལས་གུང་མོ་བརྐྱང་ལ་སྲིན་ལག་གཡས་པ་བཀུག་  
བ་ནི་ལུས་ཀུན་ཏུ་འཛིན་པའི་རྡོ་རྗེའི་ཕྱག་རྒྱའོ། །ལུས་ཀུན་ཏུ་འཛིན་པའི་རྡོ་རྗེའི་ཕྱག་རྒྱ་དེ་ལས་སྲིན་ལག་བརྐྱང་སྟེ་མཛུབ་མོའི་ཚིགས་དང་པོ་བཀུག་པ་ནི་ནམ་  
མཁའ་རྣམ་པར་འཇོམས་པའི་རྡོ་རྗེའི་ཕྱག་རྒྱའོ། །དེ་བཞིན་དུ་ལག་པ་གཡོན་པའི་མཛུབ་མོ་ཡང་ལག་མཐིལ་དུ་ཕུར་བུའི་ཚུལ་དུ་གཞག་པ་ནི་ཕུར་བུའི་རྡོ་རྗེའི་  
ཕྱག་རྒྱའོ། །ཕུར་བུའི་རྡོ་རྗེའི་ཕྱག་རྒྱ་ལས་སོར་མོ་ཐམས་ཅད་བསྐུམ་པ་ནི་རྡོ་རྗེ་བཀྲ་ཤིས་ཀྱི་ཕྱག་རྒྱའོ། །རྡོ་རྗེ་བཀྲ་ཤིས་ཀྱི་ཕྱག་རྒྱ་ལས་སོར་མོ་ཐམས་ཅད་བསྒྲེང་  
སྟེ་གཞག་པ་ནི་རྡོ་རྗེ་བླ་རེའི་ཕྱག་རྒྱའོ། །དེ་ཉིད་ལས་སོར་མོའི་བར་ཕྲལ་ཏེ་གཞག་པ་ནི་རྡོ་རྗེ་མདུང་རྩེ་གསུམ་པའི་ཕྱག་རྒྱའོ། །དེ་ཉིད་ལས་གཏུན་ཤིང་གི་ཚུལ་  
  
  
༄༅། །དུ་གཅིག་ཏུ་བསྡུས་པ་ནི་རྡོ་རྗེ་གཏུན་ཤིང་གི་ཕྱག་རྒྱའོ། །རྡོ་རྗེ་གཏུན་བུའི་ཕྱག་རྒྱ་ལས་ལག་པ་གཡས་པའི་གུང་མོ་དང། སྲིན་ལག་  
གཉིས་བཀུག་ལ་མཛུབ་མོ་བེ་ཅོན་གྱི་ཚུལ་དུ་བསྒྲེང་བ་ནི་རྡོ་རྗེ་བེ་ཅོན་གྱི་ཕྱག་རྒྱའོ། །གུང་མོ་ཡང་དེ་ཉིད་ལ་སྦྱར་ཏེ་བརྐྱང་བ་ནི་རྡོ་རྗེ་རལ་གྲིའི་ཕྱག་རྒྱའོ། །རྡོ་རྗེ་རལ་  
གྲིའི་ཕྱག་རྒྱ་ལས་ཚིགས་དང་པོ་བཀུག་པ་ནི་འཁོར་ལོ་རྡོ་རྗེའི་ཕྱག་རྒྱའོ། །འཁོར་ལོ་རྡོ་རྗེའི་ཕྱག་རྒྱ་ལས་གུང་མོའི་རྒྱབ་ཏུ་མཛུབ་མོ་བཀུག་སྟེ་སྦྱར་བ་ནི་རྡོ་རྗེ་ལྕགས་  
མདའི་ཕྱག་རྒྱའོ། །རྡོ་རྗེ་ལྕགས་མདའི་ཕྱག་རྒྱ་ལས་སྲིན་ལག་ཀྱང་དེ་ཉིད་ལ་སྦྱར་བ་ནི་ཀ་ཎ་ཡའི་ཕྱག་རྒྱའོ། །ཀ་ཎ་ཡའི་ཕྱག་རྒྱ་ལས་གུང་མོ་བསྒྲེང་སྟེ་བརྐྱང་  
ལ༑ དེ་དག་ལས་གཅིག་ཞགས་པའི་ཚུལ་དུ་བཀུག་པ་ནི་རྡོ་རྗེ་ཞགས་པའི་ཕྱག་རྒྱའོ། །དེ་བཞིན་དུ་ལག་པ་གཡོན་པའི་སོར་མོ་གསུམ་གཅིག་ཏུ་བསྡུས་པ་  
ནི་རྡོ་རྗེ་རུས་སྦལ་གྱི་ཕྱག་རྒྱའོ། །རྡོ་རྗེ་རུས་སྦལ་གྱི་ཕྱག་རྒྱ་ལས་མཛུབ་མོ་བསྒྲེང་བ་ནི་ལྷ་མ་ཡིན་གྱི་འཁྲུལ་འཁོར་ཐམས་ཅད་འཇོམས་པར་བྱེད་པའི་རྡོ་རྗེའི་ཕྱག་  
རྒྱའོ༑ ༑ཕྱག་རྒྱ་དེ་ཉིད་ལས་སོར་མོ་གཉིས་བརྐྱང་སྟེ་མཛུབ་མོ་བསྐུམ་བ་ནི་སྟངས་སྟབས་འགུགས་པའི་རྡོ་རྗེའི་ཕྱག་རྒྱའོ། །དེ་བཞིན་དུ་ལག་པ་སྙིམ་པར་སྦྱར་ཏེ་  
  
  
གཉིས་དང། མཛུབ་མོ་གཉིས་ངོས་ལ་སྦྱར་བ་ནི་རྡོ་རྗེ་གནས་ཀྱི་ཕྱག་རྒྱའོ། །ཕྱག་རྒྱ་དེ་ཉིད་ལས། མཐེ་ཆུང་  
གཉིས་ནི་བརྐྱང་ནས་སུ། །མཐེ་བོ་གཉིས་ནི་བསྒྲེང་བྱས་ལ། །འདི་ནི་གཏུན་ཤིང་རྐེད་ཉག་སྟེ། །ཀུན་ཏུ་ཐོགས་པ་མེད་པར་འདོད་།ཕྱག་རྒྱ་དེ་ཉིད་ལས་མཛུབ་མོ་གཉིས་  
དེའི་དྲུང་དུ་བཀུག་པ་ནི་རྡོ་རྗེ་ཡན་ལག་བརྒྱད་པའི་ཕྱག་རྒྱའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་ཡང་རྡོ་རྗེ་དོན་ཡོད་པའི་དཀྱིལ་འཁོར་  
ཡང་དག་པར་བསྒྲུབ་པར་བྱ་བའི་ཕྱིར། བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པ་རྡོ་རྗེས་བྱིན་གྱིས་བརླབས་པ་རྣམས་ཀྱི་  
དངོས་གྲུབ་བསྒྲུབ་པའི་ཐབས་སླ་བ། སངས་རྒྱས་ཐམས་ཅད་ཀྱི་སྤྱོད་པ་ཤེས་པ། མངོན་པར་རྫོགས་པར་བྱང་ཆུབ་པ། རྣམ་པར་རྟོག་པ་མེད་པའི་ཕྱག་རྒྱ། གསང་  
ཆེན་ཡན་ལག་དང། ཡན་ལག་ནས་བྱུང་བ། རྡོ་རྗེ་སེམས་དཔས་བྱིན་གྱིས་བརླབས་པ་རྣམས་དང། སྔོན་གྱི་རྒྱལ་བ་ལ་བྱ་བ་བྱས་པ་རྣམས་དང། ཐེག་པ་ཆེན་པོ་  
རྟོགས་པར་ཁོང་དུ་ཆུད་པ་རྣམས་དང། རྡོ་རྗེ་འཆང་གི་བྱིན་གྱིས་བརླབས་པ་རྣམས་ཀྱིས་མཉན་པའམ། གཟུང་བ་རྣམས་ཀྱིས་མ་གཏོགས་པར་ཉན་ཐོས་དང་  
  
  
༄༅། །རང་སངས་རྒྱས་ཐམས་ཅད་ཀྱིས་ཀྱང་ཤེས་པར་མི་ནུས་ན། གཞན་འཇིག་རྟེན་པ་མུ་སྟེགས་བྱེད་རྣམས་ཀྱིས་ཤེས་པའམ། རྣམ་  
པར་ཤེས་པ་ལྟ་ཅི་སྨོས་པ་བཤད་པར་བརྩམས་སོ། །དེ་ནས་རྡོ་རྗེ་འཆང་གིས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ལ་བྱམས་པ་ཆེན་པོ་དང། སྙིང་རྗེ་ཆེན་  
པོའི་མིག་གཉིས་ཀྱིས་རྣམ་པར་བལྟས་ཏེ་རྡོ་རྗེ་དོན་ཡོད་པའི་དཀྱིལ་འཁོར་གྱི་བྱིན་གྱི་རླབས་ཀྱིས་བྱིན་གྱིས་བརླབས་ནས་སྨྲས་པ། རིགས་ཀྱི་བུ་དག་དེ་བཞིན་གཤེགས་  
པའི་ཟུར་ཙམ་གྱིས་གོ་བའི་ཡེ་ཤེས་ལས་བྱུང་བའི་ཕྱག་རྒྱའི་དཀྱིལ་འཁོར་རབ་འབྱམས་ཞེས་བྱ་བའི་ཆོས་ཀྱི་སྒོ་སེམས་ཅན་གྱི་ཁམས་མཐའ་ཡས་པ་སྒྲོལ་བར་  
བྱེད་པ་ཡོད་དོ་ཞེས་སྨྲས་ནས། དེའི་ཚེ་སྨིན་མཚམས་ཀྱི་བར་ནས་འགྲོ་བ་ཐམས་ཅད་ཡོངས་སུ་སྐྱོབ་པ་ཞེས་བྱ་བའི་འོད་ཟེར་འཁོར་བརྒྱ་ཕྲག་དུ་མ་དང་ལྡན་པ་བྱུང་  
ངོ༑ ༑དེ་བྱུང་ནས་ནམ་མཁའི་ཁམས་ཀྱིས་ཀླས་པའི་འཇིག་རྟེན་གྱི་ཁམས་རྒྱ་མཚོ་ཐམས་ཅད་དུ་སེམས་ཅན་ཐམས་ཅད་ཀྱི་བསམ་པ་འདུན་པར་བྱས་ནས་དཀོན་མཆོག་  
གསུམ་གྱི་རྡོ་རྗེའི་བྱིན་གྱི་རླབས་ཀྱི་སེམས་ཅན་གྱི་ཁམས་བྱིན་གྱིས་བརླབས་ཏེ། སླར་ཡང་བྱང་ཆུབ་སེམས་དཔའ་ལག་ན་རྡོ་རྗེ་ལ་བསྐོར་བ་བྱས་ནས་མཛོད་སྤུ་  
  
  
།དེ་ནས་ཐམས་ཅད་དང་ལྡན་པའི་འཁོར་དེས་མགྲིན་གཅིག་ཏུ་ཚིག་སྨྲས་པ། སེམས་ཅན་ཆེན་པོ། འདི་ནི་དུས་སོ་།འདི་ནི་ཚོད་དོ། །དེ་ནས་བདག་ཅག་  
གིས་ཀྱང་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་ལ་དངོས་གྲུབ་སྩལ་བར་བགྱིའོ། །བསྲུང་བ་དང། གཟི་བརྗིད་  
དང༑ ཕུན་སུམ་ཚོགས་པ་སྩལ་བར་བགྱིའོ། །དེ་ནས་རྡོ་རྗེ་འཆང་གིས་གསང་ཆེན་དང་བཅས་པའི་ཡན་ལག་གི་ཕྱག་རྒྱ་སྨྲས་པ་མཁས་པས་དམ་ཚིག་ཅེས་བྱ་  
བའི༑ ༑ཕྱག་རྒྱ་ཐོག་མར་བཅིངས་ནས་སུ། །སངས་རྒྱས་སྙིང་པོ་དྲན་བྱས་ལ། །ལག་པ་གཡས་པ་བསྐུལ་བར་བྱ། །ཨོཾ། རྫོགས་པའི་སངས་རྒྱས་རྣམས་ཀྱི་ཡེ་ཤེས་ཀྱི་  
ཕྱག་རྒྱ་ནི་མི་ཤེས་པའི་གྲོང་ཁྱེར་འཇིག་པར་བྱེད་པ་སྟེ། རྡོ་རྗེའི་ཡེ་ཤེས་རྣམ་པར་དགོད་པའི་ཕྱག་རྒྱ་ཞེས་བྱའོ། །ལག་པ་གཡས་པ་བཏེག་ནས་སུ། །སྟེང་གི་ཕྱོགས་  
སུ་ཡོངས་བསྐྱོད་ན། །སྡང་བ་རྣམས་ནི་བསྐྲད་པར་འགྱུར། །སྐྱོད་བྱེད་རྣམས་ཀྱང་གཡོ་བར་འགྱུར། །བཙུམས་ཀྱི་ཚུལ་དུ་བྱས་ནས་སུ་།ལག་པ་གཡས་པ་བཏེག་  
བྱས་ལ། །རྣལ་འབྱོར་པས་ནི་མཚོག་མར་གཞག་ཁ་ཞེས་བྱ་བ་འབར་ཕྲེང་ཅན། །ཐིག་ལེ་དང་ནི་བཅས་པར་ཡང། །སྤྱི་བོའི་སྟེང་དུ་གནས་པར་བྱ། །མེ་ལྕེ་ཕྲེང་  
  
  
༄༅། །ལྡན་ཀུན་ཏུ་འབར། །ཕྱོགས་རྣམས་ཀུན་ཏུ་ལྷ་མ་མེ་བ་།གཙུག་ཏོར་ཕྱག་རྒྱ་ཕྱག་རྒྱ་ཆེ། །གཙུག་ཏོར་སྟེང་ནས་གནས་པ་ཡིན། །སྔགས་  
ལ༑ བཛྲ་ཧོ་ཁཾ་སཱཧཱ། ལག་པ་དེ་ཉིད་མཛུབ་བསྒྲེང་སྟེ་།བཏེག་ལ་སྨིན་མ་གཉིས་གར་ཡང། །སྔགས་པས་ཧ་ཞེས་བྱ་བར་ནི་།སྐྱེད་གཉིས་དང་ནི་ལྡན་  
པར་གཞག་སྔགས་ལ། བཛྲ་ཧོ་ཏུ་མ་སཱཧཱ། རྡོ་རྗེ་སྨིན་མའི་ཕྱག་རྒྱའོ། །གུང་མོ་བསྒྲེང་བའི་ཚུལ་གྱིས་སུ། །ལག་པ་དེ་ཉིད་བཏེག་ནས་སུ། །ཧ་ཞེས་བྱ་བ་མིག་  
གཉིས་སུ། །སྐྱེད་གཉིས་དང་ནི་ལྡན་པར་གཞག་སྔགས་ལ། བཛྲ་ཧོ་ཧྲཱིསཱཧཱ། རྡོ་རྗེ་མིག་གི་ཕྱག་རྒྱའོ། །ལག་པ་དེ་ཉིད་བཏེག་ནས་སུ། །ཧ་ཞེས་བྱ་བར་སྟོབས་  
ལྡན་པར། །མཐེའུ་ཆུང་བསྒྲེང་བའི་ཚུལ་གྱིས་སུ། །རྡོ་རྗེ་སྣ་ལ་གཞག་པར་བྱ། །སྔགས་ལ། བཛྲ་ཧོ་ཧ་སཱཧཱ། རྡོ་རྗེ་སྣའི་ཕྱག་རྒྱའོ། །མཐེའུ་ཆུང་བསྒྲེང་བའི་  
ཚུལ་གྱིས་སུ། །ལག་པ་དེ་ཉིད་བཏེག་ནས་སུ། །སྔགས་པས་རྣ་བ་གཉི་གར་ལ། །ཧེ་ཞེས་བྱ་བ་གཞག་པར་བྱ། །སྔགས་ལ། བཛྲ་ཧ་ཧོ་སཱཧཱ། རྡོ་རྗེ་རྣ་བའི་ཕྱག་  
རྒྱའོ༑ ༑མཐེ་བོང་བསྒྲེང་སྟེ་ལག་དེ་ཉིད། །བཏེག་ནས་མཁུར་ཚེས་གཉིས་ཀར་ཡང། །ཧ་ཞེས་བྱ་བ་སྐྱེད་གཉིས་ཅན། །བརྟུལ་ཞུགས་ཅན་གྱིས་གཞག་པར་བྱ།།  
  
  
བཛྲ་ཧོ་ཧོ་སཱཧཱ། རྡོ་རྗེ་མཁུར་བའི་ཕྱག་རྒྱའོ། །སྔགས་པས་གུང་མོ་མཐེབ་སྦྱར་ཏེ། །ལག་པ་དེ་ཉིད་བཏེག་ནས་སུ། །ཧ་ཞེས་བྱ་བ་སྐྱེད་གཉིས་ཅན། །མཆུ་  
གཉིས་སུ་ནི་གཞག་པར་བྱ། །སྔགས་ལ། བཛྲ་ཧོ་ཧཱུཾ་སཱཧཱ་རྡོ་རྗེ་མཆུའི་ཕྱག་རྒྱའོ། །སྔགས་ཤེས་པས་ནི་མཐེབ་བསྒྲེང་སྟེ། །ལག་པ་དེ་ཉིད་བཏེག་ནས་སུ། །ཧ་ཞེས་  
བྱ་བའི་ཐིག་ལེ་ཅན། །ལྕེ་ཡི་གནས་སུ་གཞག་པར་བྱ། །སྔགས་ལ་བཛྲ་ཧོ་ཧཾ་སཱཧཱ། རྡོ་རྗེ་ལྕེའི་ཕྱག་རྒྱའོ། །ལག་པ་གཡོན་པ་བཏེག་ནས་སུ། །སྔགས་པས་ནུ་མཇིང་  
གཉིས་ཀར་ཡང། །ར་ཞེས་བྱ་བ་གཞག་བྱ་སྟེ། །སྐྱེད་གཉིས་དང་ནི་ལྡན་པའོ། །སྔགས་ལ། བཛྲ་ཧ་ཧོ་ར་སཱཧཱ། རྡོ་རྗེ་ནུ་མཇིང་གི་ཕྱག་རྒྱའོ། །ལག་པ་གཡོན་པ་དེ་  
ཉིད་ནི། །མགུལ་བའི་གནས་སུ་གཞག་པར་བྱ། །ར་ཞེས་བྱ་བ་སྐྱེད་གཉིས་ཅན། །མཛུབ་མོའི་རྩེ་མོ་གཞག་པར་བྱ། །སྔགས་ལ། བཛྲ་ཧོ་ཧྲཱི་སཱཧཱ། དཔལ་བེའུ་རྡོ་  
རྗེའི་ཕྱག་རྒྱའོ། །ལག་པ་དེ་ཉིད་བཏེག་ནས་སུ། །མཁས་པས་མཆན་ཁུང་ཕྱོགས་སུ་གཞག་ར་ཞེས་བྱ་བའི་ཐིག་ལེ་ཅན། །དེར་ནི་ལེགས་པར་གཞག་པར་བྱ། །བཛྲ་  
ཧོ་ར་མ་སཱཧཱ། རྡོ་རྗེ་མཆན་ཁུང་གི་ཕྱག་རྒྱའོ། །ལག་པ་དེ་ཉིད་བཏེག་ནས་སུ། །སོར་མོ་སྲིན་ལག་ཚུལ་གྱིས་ནི། །ར་གཉིས་རྩེག་དང་བཅས་པར་ཡང། །ལག་པ་  
  
  
༄༅། །གཉིས་ཀར་གཞག་པར་བྱ། །བཛྲ་ཧོ་རཱ་རཱ་སཱཧཱ་རྡོ་རྗེ་དགེ་བའི་ཕྱག་རྒྱའོ། །ལག་པ་དེ་ཉིད་བཏེག་ནས་སུ་།སྔགས་པས་སྙིང་གི་སྟེང་དུ་  
ནི༑ ༑ར་ཞེས་བྱ་བ་རྣ་རུ་ཅན། །ཇི་ལྟ་བཞིན་དུ་གཞག་པར་བྱ་།བཛྲ་ཧོ་རོ་སཱཧཱ། རྡོ་རྗེ་སྙིང་གི་ཕྱག་རྒྱའོ། །ལག་གཡས་དམ་པ་སྦྱིན་བྱས་ལ། །མཁས་པས་སོར་མོ་  
མཛུབ་མོ་ཡིས། །སྙིང་ག་ནས་ནི་སོར་གཉིས་སུ། །སྐྱེད་གཉིས་ལྡན་པའི་བར་གཞག་གོ་བཛྲ་ཧོ་བྷ་སཱཧཱ། རྡོ་རྗེ་ཡན་ལག་གི་ཕྱག་རྒྱའོ། །ལག་པ་དེ་ཉིད་སྨད་ནས་  
སུ༑ ༑གུང་མོས་པ་ཞེས་བྱ་བ་གཉིས། །སྐྱེད་གཉིས་དང་ནི་ལྡན་པར་ཡང། །རྩིབ་ལོགས་གཡོན་པར་གཞག་པར་བྱ། །བཛྲ་ཧོ་བཧི་བི་སཱཧཱ། རྡོ་རྗེ་རྩིབ་ལོགས་  
ཀྱི་ཕྱག་རྒྱའོ། །ལག་པ་དེ་ཉིད་བཏེག་ནས་སུ། །མཁས་པས་རྩིབ་ལོགས་གཡས་པར་ནི། །བ་ཞེས་བྱ་བའི་ཐིག་ལེ་ཅན། །མཐེའུ་ཆུང་སོར་མོ་གཞག་པར་བྱ། །  
སྔགས་ལ། བཛྲ་ཧོ་བཾ་སཱཧཱ། རྩིབ་ལོགས་གཡས་པའི་རྡོ་རྗེའི་ཕྱག་རྒྱའོ། །ལག་པ་དེ་གཉིས་བཏེག་ནས་སུ། །མཐེ་བོང་དང་ནི་གུང་མོ་ཡིས། །བ་ཞེས་བྱ་བའི་  
ཐིག་ལེར་བཅས། །རྣ་རུ་རྟགས་ཅན་ལྟེ་བར་གཞག་སྔགས་ལ། བཛྲ་ཧོ་བཾ་སཱཧཱ། རྡོ་རྗེ་ལྟེ་བའི་ཕྱག་རྒྱའོ། །ལག་པ་དེ་ཉིད་བཏེག་ནས་སུ། །ལྟེ་བའི་འོག་ཏུ་  
  
  
།བ་ཞེས་བྱ་བའི་ཐིག་ལེ་ཅན། །གཉིས་ཤིག་མཛུབ་མོའི་རྩེ་མོར་གཞག་སྔགས་ལ། བཛྲ་ཧོ་བཾ་བཾ་སཱཧཱ་རྡོ་རྗེ་ཟླ་བ་སྡུག་གི་ཕྱག་རྒྱའོ། །ལག་པ་དེ་  
ཉིད་བཏེག་ནས་སུ། །རྐེད་པའི་ཕྱོགས་སུ་བློ་ལྡན་གྱིས། །སོར་མོ་གུང་མོའི་ཚུལ་གྱིས་སུ། །སྐྱེད་གཉིས་ལྡན་པའི་བ་གཞག་གོ་།སྔགས་ལ། བཛྲ་ཧོ་བཧཽ་སཱཧཱ། རྡོ་རྗེ་  
རྐེད་པའི་ཕྱག་རྒྱའོ། །ལག་པ་གཡོན་པ་ཁ་སྦུབས་ལ། །གཡས་པ་དེའི་སྟེང་དུ་བཀན་ཏེ། །ལག་པ་གཉིས་བསྣོལ་མར་སྦྱར་ལ། །མཐེ་བོང་མཐེ་ཆུང་ཕན་ཚུན་དུ། །རྡོ་  
རྗེ་བཅིངས་པའི་ཚུལ་དུ་བྱས་ཏེ། མཛུབ་མོ་བསྒྲེང་ལ་གཡོན་རོལ་ནས་སོར་མོ་ཐམས་ཅད་ཀྱི་གོ་བགོ་བའི་ཚུལ་དུ་བསྐོར་རོ། །རྡོ་རྗེ་གོ་བགོ་བའི་ཕྱག་རྒྱ་སྟེ། སྔགས་  
ལ༑ བཛྲ་ཧཾ་ཧ་སཱཧཱ། མཐེ་བོང་གཉིས་ནི་ཕྱེ་ནས་སུ། །གཡས་ཕྱོགས་སུ་ནི་ཡོངས་སུ་འཕང། །ཚངས་པ་ལ་སོགས་ལྷ་སྐྲོད་ན་།སྡང་སེམས་ཅན་རྣམས་སྨོས་ཅི་  
དགོས། །རྡོ་རྗེ་འཁོར་ལོའི་ཕྱག་རྒྱ་ཞེས། །རྒྱལ་བ་དམ་པ་རྣམས་ཀྱིས་གསུངས། །འདི་གཞག་བྱ་བའི་ཚུལ་གྱིས་ནི། །རྒྱལ་བ་དམ་པར་འགྱུར་བ་ཡིན། །སྔགས་ལ་  
བཛྲ་ཧོ་བཾ་བ་སཱཧཱ། མཛུབ་མོ་ནང་དུ་བཀུག་ནས་སུ། །ལྷག་མ་སྔ་མ་བཞིན་དུ་གཞག་གུང་མོ་གྱེན་དུ་བསྒྲེང་བྱས་ལ། །འོག་གི་ས་ལ་གཞག་པར་བྱ། །སྔགས་ལ།།  
  
  
༄༅། །བཛྲ་ཧོ་ཧཾ་སཱཧཱ། རྡོ་རྗེ་ཡན་ལག་གི་ཕྱག་རྒྱའོ་།འདི་དག་ཐམས་ཅད་ཤེས་ནས་ན། །རྡོ་རྗེའི་ལུས་སུ་སྲ་བར་འགྱུར་།བལྟས་པས་  
བགེགས་ཀྱང་ཞི་འགྱུར་ན། །ཕ་རོལ་གནོད་པ་སྨོས་ཅི་དགོས། །བལྟས་པས་ནད་རྣམས་ཐམས་ཅད་དང། །སྡང་བ་ཐམས་ཅད་འཇིགས་པར་བྱེད་།ཕྱག་རྒྱར་  
བཅས་ཏེ་སྔགས་བརྗོད་ན། །ལྷ་ལ་སོགས་པ་དབང་དུ་འགྱུར། །དེ་ནས་སློབ་མ་བརྟག་བྱ་སྟེ། །ཆོ་ག་མཐོང་བའི་ལས་ཀྱིས་ནི། །ཡན་ལག་ཐམས་ཅད་མཚན་ལྡན་  
ཞིང། །ཡན་ལག་རྫོགས་ལ་མཐུན་པ་བདམ། །མཐོང་བ་ཉམས་དང་ཟུར་ལྟ་དང། །མ་རུངས་པ་དང་མིའུ་ཐུང་སྤངས། །བྱེ་བྲག་ཏུ་ནི་ལྟ་བ་བརྟག་ལྟ་བ་དོན་  
ཀུན་སྒྲུབ་པར་བྱེད། །དྲག་དང་འཇམ་དང་བར་མ་དང། །ལྟ་བ་རྣམ་པ་གསུམ་དུ་གསུངས། །བསྐྲད་དང་བསད་དང་དེ་བཞིན་དུ་།བསྐམ་དང་ཕུང་བར་བྱ་བ་  
དང། །མ་རུངས་པ་དག་དབང་བྱ་དང། །ཚར་གཅོད་པ་ནི་དྲག་པོར་བསྟན། །འཇམ་པར་ལྟ་བ་འཇམ་པོར་བྱེད། །སེམས་ཅན་ཐམས་ཅད་དབང་དུ་བྱེད། །  
བསྒྲུབ་པ་རྒྱ་ཆེན་སེམས་ལྡན་ཞིང། །འཇམ་པོར་ལྟ་བ་སྙན་པར་སྨྲ། །སྙིང་རྗེ་དང་ནི་ཐབས་ལྡན་ཞིང། །བྱང་ཆུབ་སེམས་དང་འཇིགས་མེད་པ། །བདུད་ཀྱི་  
  
  
།མ་དུལ་ཐམས་ཅད་འདུལ་བྱེད་ན་།བགེགས་དང་ལོག་འདྲེན་ཐམས་ཅད་དང། །སྡང་བ་ཀུན་ལྟ་སྨོས་ཅི་དགོས། །དེ་ལྟ་པས་ན་རྣམ་ཀུན་ཏུ། །  
འཇམ་པོར་ལྟ་བ་བརྟག་པར་བྱ། །མཛའ་དང་དགྲ་ལ་སེམས་སྙོམས་ཤིང། །ལས་སུ་བྱ་བ་རྣམ་སྤངས་ལ། །སྔགས་པ་བར་མས་གནས་པ་ནི། །གལ་ཏེ་ཐབས་ལ་  
མཁས་ཤིག་ན། །ཡིད་ལ་བསམ་པར་གྱུར་པ་ཡིས། །དགོས་པ་ཐམས་ཅད་བྱེད་པར་འགྱུར། །དེ་ལྟ་བས་ན་རྣམ་ཀུན་ཏུ། །ལྟ་བ་འདི་ནི་རྣམ་པར་སྦྱང། །གང་ཞིག་  
ལྟ་བ་ཡོངས་དག་ཅིང། །དེ་བཞིན་ཡིད་ཀྱང་རྣམ་དག་པ། །དེ་ལ་རྡོ་རྗེ་ཡེ་ཤེས་ཕྱིར། །བརྟུལ་ཞུགས་ཅན་གྱི་མཆོག་ཏུ་བསྟན། །དེ་ནས་འཇམ་དཔལ་གཞོན་ནུར་  
གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཇི་ལྟར་ཁྱོད་ཀྱིས་བཤད་པའི་དོན་བདག་གིས་ཤེས་པ་ལྟ་ན། བདག་  
འདི་སྙམ་དུ་བྱང་ཆུབ་སེམས་དཔའ་ཡིད་རྣམ་པར་སྦྱང་བར་བྱའོ་སྙམ་བྱེད་དོ། །དེ་སྐད་ཅེས་སྨྲས་པ་དང། ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་འདི་  
སྐད་ཅེས་སྨྲས་སོ། །འཇམ་དཔལ། ལེགས་སོ། །ལེགས་སོ། །ཡིད་རྣམ་པར་དག་པར་བྱ་བའི་ཕྱིར་ཚིག་འདི་ཁྱོད་ཀྱིས་ལེགས་པར་སྨྲས་སོ་།འཇམ་དཔལ་  
  
  
༄༅། །དེའི་ཕྱིར་ཉོན་ཅིག་དང། གང་དང་ལྡན་ན་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་  
གསང་སྔགས་རྣམས་ལ་སྔགས་ཀྱི་དངོས་གྲུབ་ཐོབ་པར་གྱུར་པའི་ཡིད་རྣམ་པར་དག་པ་ཞེས་བྱ་བའི་ཆོས་ཀྱི་སྒོ་ཁོ་བོས་ཁྱོད་ལ་བཤད་པར་བྱའོ། །འཇམ་དཔལ་  
དེ་ལ་རིགས་ཀྱི་བུའམ། རིགས་ཀྱི་བུ་མོ་དཀྱིལ་འཁོར་མཐོང་བ། བྱང་ཆུབ་ཏུ་སེམས་བསྐྱེད་པ། ཡིད་སྙིང་རྗེ་དང་ལྡན་པ། ཐབས་ལ་མཁས་པ། གསང་  
སྔགས་ཀྱི་སྒོ་ཡི་གེའི་ཚུལ་བསྟན་པ་ལ་མཁས་པས་འདི་སྙམ་དུ་ངག་མ་གཏོགས་པར་ཡིད་མེད། ཡིད་མ་གཏོགས་པར་ངག་མེད། ཡིད་མ་གཏོགས་པར་ལྷའི་  
གཟུགས་མེད་དེ། ཡིད་ཉིད་ངག་ཡིན་ལ་ངག་ཉིད་ཡིད་ཡིན་ནོ། །ལྷའི་གཟུགས་ཉིད་ཀྱང་ཡིད་ཡིན་ལ། ངག་ཉིད་ཀྱང་ལྷའི་གཟུགས་ཡིན་ནོ་སྙམ་དུ་བསམ་  
པར་བྱའོ། །དེ་ལྟར་ཐ་དད་དུ་བྱ་བ་མེད་པར་མོས་ན་སྔགས་པས་ཡིད་རྣམ་པར་དག་པ་ཐོབ་བོ། །ཡིད་རྣམ་པར་དག་པ་དང་ལྡན་པ་དེ་གང་གི་ཚེ་རྣམ་པ་ཐམས་  
ཅད་དུ་རྟག་པར་བདག་གི་ལུས་དང་ལྷའི་གཟུགས་སུ། བདག་གི་ངག་དང་ལྷའི་ངག་ཏུ། བདག་གི་ཡིད་དང་ལྷའི་ཡིད་དུ་མཚུངས་པར་མཐོང་བ་དེའི་ཚེ་མཉམ་  
  
  
།གང་ཚེ་ཀུན་ཏུ་ཐམས་ཅད་དུ། །སྔགས་པ་མཉམ་པར་གཞག་གྱུར་ན། །དེ་ཚེ་ལུས་ལ་སོགས་པ་ཡི། །མཉམ་ཉིད་གནས་ལ་ཞུགས་པར་  
འགྱུར། །མཉམ་ཉིད་གནས་ལ་གནས་པ་ཡི། །ཡན་ལག་བསྐྱེད་པ་ཇི་སྙེད་དང། །ཚིག་ཏུ་བརྗོད་པ་ཇི་སྙེད་པ། །དེ་སྙེད་སྔགས་དང་ཕྱག་རྒྱ་ཡིན། །སྔགས་པ་ཀུན་ཏུ་དགྲ་  
མེད་ཅིང། །རྟག་ཏུ་མི་གཡོ་བདེ་བར་གནས། །དབང་ཕྱུག་ཀུན་གྱི་གོ་འཕང་ཐོབ། །འདོད་པ་འབྱོར་པའི་གནས་ལ་གནས། །དེ་བསིལ་ཡོངས་སུ་གདུང་བ་མེད། །བཟོད་  
དང་ལྡན་པའི་ཚུལ་ཁྲིམས་བསྡམས། །དེ་ནས་བྱང་ཆུབ་སེམས་དཔའ་ཞི་བའི་བློ་གྲོས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །རིགས་  
ཀྱི་བུ༑ ཇི་ཙམ་དུ་ཡིད་རྣམ་པར་དག་པའི་སྒོ་ཆོས་ཀྱི་རྣམ་གྲངས་འདི་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་ལ་  
ཕན་པར་གྱུར་པ་ནི་ངོ་མཚར་ཏོ། །རིགས་ཀྱི་བུ། འདི་ལྟ་སྟེ། དཔེར་ན། ས་ཆེན་པོ་ནི་རྐང་གཉིས་པ་དང། རྐང་བཞི་པ་རྣམས་ལ་ཕན་པར་གྱུར་པ་ཡིན་ནོ། །རིགས་  
ཀྱི་བུ་དེ་བཞིན་དུ་ཆོས་ཀྱི་སྒོ་འདི་ཡང་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་ལ་ཕན་པར་གྱུར་པ་ཡིན་ནོ། །  
  
  
༄༅། །རིགས་ཀྱི་བུ། གང་དག་ཆོས་ཀྱི་སྒོ་འདི་ལ་མངོན་པར་བརྩོན་པའི་བྱང་ཆུབ་སེམས་དཔའ་དེ་དག་ནི་གསང་སྔགས་ཀྱི་དངོས་གྲུབ་བསྒྲུབ་  
པའི་གནས་ལ་སྐལ་བ་ཡོད་པ་ཡིན་ནོ། །ལག་ན་རྡོ་རྗེས་སྨྲས་པ་ཞི་བའི་བློ་གྲོས། དེ་དེ་བཞིན་ཏེ། ཇི་སྐད་སྨྲས་པ་དེ་བཞིན་ནོ་།དེ་དག་ནི་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ཏུ་ངེས་པ་སྟེ། དེ་དག་ནི་རྡོ་རྗེ་དཀྱིལ་འཁོར་ཆེན་པོ་ལ་འཇུག་པ་དང། མཉན་པ་དང། ཡང་དག་པའི་སྐལ་བ་ཡོད་པ་དག་གོ་  
དེ་ནས་ཐམས་ཅད་དང་ལྡན་པའི་འཁོར་དེས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས། རིགས་ཀྱི་བུ་གང་དག་  
ཡིད་རྣམ་པར་དག་པའི་སྒོའི་ཆོས་ཀྱི་རྣམ་གྲངས་འདི་ལ་མངོན་པར་བརྩོན་པ་དེ་དག་ནི་ཕྱག་བགྱི་བ་ལགས་ཏེ། བདག་ཅག་ཐམས་ཅད་གཡོག་དང་བཅས་  
འཁོར་དང་བཅས་པར་འདུས་ནས་གོས་དང། ཟས་རྣམས་ཀྱིས་དེ་དག་ལ་བསྟི་སྟང་དུ་བགྱི། བླ་མར་བགྱི། རི་མོར་བགྱི། མཆོད་པར་བགྱིའོ་།གྲོང་ན་གནས་  
ཀྱང་རུང། དགོན་པ་ན་གནས་ཀྱང་རུང་སྟེ། གནོད་པ་ཐམས་ཅད་བཟློག་པར་བགྱིའོ། །ཕན་པ་རྣམས་ཉེ་བར་བསྒྲུབ་པར་བགྱིའོ། །རིགས་ཀྱི་བུའམ། རིགས་  
  
  
བ་ཐམས་ཅད་ཇི་ཙམ་དུ་ཡོངས་སུ་རྫོགས་པར་མ་བགྱིས་པ་དེ་སྲིད་དུ་བདག་ཅག་བླ་ན་མེད་པ་ཡང་དག་པར་  
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་བགྱིའོ། །དེ་ནས་བྱང་ཆུབ་སེམས་དཔའ་ལག་ན་རྡོ་རྗེས་ཐམས་ཅད་དང་ལྡན་པའི་འཁོར་དེ་ལ་འདི་  
སྐད་ཅེས་སྨྲས་སོ། །ལེགས་སོ། །ལེགས་སོ། །གྲོགས་པོ་དག་འདི་ལྟ་སྟེ། གང་གི་ལག་ན་ཡིད་རྣམ་པར་དག་པའི་སྒོ་གནས་པ་དེ་ནི་དེ་བཞིན་གཤེགས་པ་རྣམས་  
ཀྱི་བྱང་ཆུབ་བོ། །འདི་ལྟ་སྟེ། གསང་སྔགས་ཀྱི་སྒོ་སྤྱོད་པ་མངོན་པར་རྫོགས་པར་བྱང་ཆུབ་པ་འཛིན་པ་ལ་བསྟི་སྟང་བྱ། རི་མོར་བྱ་སྟེ་འདི་ཉིད་བྱ་བའོ། །དེ་ནས་བྱང་  
ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེས་དེའི་ཚེ། བྱང་ཆུབ་སེམས་དཔའ་སྤྱད་པ་གསང་སྔགས་ཀྱི་སྒོ་སྤྱོད་པ་རྣམས་བསྲུང་བའི་ཕྱིར་རྣམ་པར་དག་  
པ་མཐའ་ཡས་པའི་གནས་ཀྱི་གསང་སྔགས་ཀྱི་ཚིག་རྣམས་སྨྲས་པ་ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་བྷ་ཡ་བཧི་ཁ་ཏེ་བྷྱ། སརྦ་ཐཱ་ཧཱུཾ་ཙ་པ་ལི་ནི་ཀ་ཀེ་  
ཀ་རཀྵ་རཀྵ་དཱ་ཀེ་བྷྱ་དརྨ། མ་ཏཱཾ་གི་ཙཎྜོ་ལི་ཤ་པ་དོ་ལི་ཏི་རཏྣ་ཧ་མ་བ་ཡི་ནི་མ་ནི་ས་མ་མཧཱ་ཡ་ན་སི་སཱཧཱ་ཆོས་སྨྲ་བ་གང་ལ་ལ་ཞིག་གིས་ཉིན་ལན་གསུམ་མཚན་  
  
  
༄༅། །ལན་གསུམ་དྲན་པར་བྱས་ན་དེ་ལ་འཇིགས་པ་དང། གནོད་པ་ཐམས་ཅད་མི་འབྱུང་ངོ། །དེ་བཞིན་དུ་ལག་པ་གཉིས་སྦྱར་ཏེ་གུང་མོ་  
གཉིས་བཀུག་ལ་ནང་དུ་བཅུག་པ་ནི་བྱང་ཆུབ་ཀྱི་སྙིང་པོ་མནན་པའི་ཕྱག་རྒྱའོ། །ཕྱག་རྒྱ་དེ་ཉིད་ལས་སྲིན་ལག་གཉིས་ཀྱི་ཚིགས་དང་པོ་བཀུག་པ་ནི་བདུད་ཡང་  
དག་པར་བསྐུལ་བའི་རྡོ་རྗེའི་ཕྱག་རྒྱའོ། །ཕྱག་རྒྱ་དེ་ཉིད་ལས་གུང་མོ་གཉིས་སླར་ཕྱུང་སྟེ་སྔ་མ་བཞིན་དུ་གཞག་པ་ནི་བདུད་ཀྱི་དཔུང་སྐྲག་པར་བྱེད་པའི་ཕྱག་རྒྱའོ།།  
ཕྱག་རྒྱ་དེ་ཉིད་ལས་སྲིན་ལག་གཉིས་གཤིབས་ཏེ་མཐེ་བོང་གཉིས་བཀུག་ལ་ནང་དུ་བཅུག་པ་ནི་བདུད་ཀྱི་སྡེ་རྣམ་པར་འཇོམས་པའི་ཕྱག་རྒྱའོ། །ཕྱག་རྒྱ་དེ་  
ཉིད་ལས་མཐེ་བོང་གཉིས་ཕྱུང་ལ་མཛུབ་མོ་གཉིས་བཀུག་སྟེ་ནང་དུ་བཅུག་པ་ནི་བདུད་འདུལ་བའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་  
བྷྱ། སརྦ་ཐཱ་ཧེ་ཧེ་སཱཧཱ། ཕྱག་རྒྱ་དེ་ཉིད་ལས་མཐེ་བོང་གཡོན་པས་མཐེ་བོང་གཡས་པ་མནན་པ་ནི་གདོན་ཐམས་ཅད་གཅོད་པའི་ཕྱག་རྒྱའོ། །སྔགས་ལ། ན་མསརྦ་  
ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཧི་སཱཧཱ་ཕྱག་རྒྱ་དེ་ཉིད་ལས་མཛུབ་མོ་གཡས་པས་མཐེ་བོང་གཡོན་པ་མནན་པ་ནི་སྲིན་པོ་ཐམས་ཅད་ཚར་གཅོད་པའི་  
  
  
།སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ། སརྦ་ཐཱ་ཏེ་ཧེ་རེ་ཊེ་སཱཧཱ། ཕྱག་རྒྱ་དེ་ཉིད་ལས་ལག་པ་གཡོན་པའི་སྲིན་ལག་གིས་ལག་པ་གཡས་  
པའི་མཐིལ་དུ་བྲུད་པ་ནི་མཁའ་འགྲོ་མ་ཐམས་ཅད་ཀྱི་སྙིང་རྣམ་པར་གཞོམ་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཧེ་རིངྒ་  
ཎི་ཧེ་ཧེ་སཱཧཱ། ཕྱག་རྒྱ་དེ་ཉིད་ལས་སྙིམ་པའི་ཚུལ་དུ་བྱས་ལ། མཛུབ་མོ་གཉིས་དང། མཐེ་བོང་གཉིས་དུང་གི་ཚུལ་དུ་བྱས་པ་ནི་རྡོ་རྗེ་དུང་གི་ཕྱག་རྒྱ་སྟེ། ཀླུ་ཐམས་  
ཅད་ཀྱི་སྙིང་རྣམ་པར་གཞོམ་པའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛཾ་གི་རི་ཕུཏྟ་རེ་རེ་སཱཧཱ། དེ་བཞིན་དུ་ལག་པ་གཉིས་སྦྱར་ལ་གུང་མོ་  
གཉིས་བསྣོལ་བ་ནི་གནོད་སྦྱིན་ཐམས་ཅད་ཚར་གཅོད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛིཾ་གི་རི་ནི་ཧཱུཾ་ན་དེ་ཀེ་སཱ་ཧཱ་  
ཕྱག་རྒྱ་དེ་ཉིད་ལས་མཐེའུ་ཆུང་གཉིས་ནང་དུ་བཅུག་ལ་གུང་མོ་གཉིས་སྔ་མ་བཞིན་དུ་གཞག་པ་ནི་དྲི་ཟ་ཚར་གཅོད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་  
ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཧེ་རི་གེ་བྷྱསཱཧཱ་ཕྱག་རྒྱ་དེ་ཉིད་ལས་མཛུབ་མོ་གཉིས་འཁྱུད་པའི་ཚུལ་དུ་བྱས་པ་ནི་ལྷ་མ་ཡིན་ངེས་པར་གཞོམ་པའི་ཕྱག་  
  
  
༄༅། །རྒྱའོ༑ ༑སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ་སརྦ་ཐཱ་ཧཱུཾ་ཧཱུཾ་ཕཊ་ཕཊ། ཕྱག་རྒྱ་དེ་ཉིད་ལས་མཐེ་བོང་གཉིས་འཁྱུད་  
པ་བསྒྲེང་སྟེ། སོར་མོ་ལྷག་མ་བརྐྱང་བ་ནི་ནམ་མཁའ་ལྡིང་ཐམས་ཅད་འཆིང་བར་བྱེད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་  
བྷྱ། སརྦ་ཐཱ་ཧ་རི་པིངྒོ་ལི་མུ་ཁི་སཱཧཱ། དེ་བཞིན་དུ་ལག་པ་གཉིས་སྦྱར་ལ་ལག་པ་གཡོན་པ་བཀན་ཏེ་གཡས་པ་ཁ་སྦུབས་ལ་སྲིན་ལག་གིས་ལག་པ་གཡོན་  
པའི་མཐིལ་དུ་རེག་པར་བྱས་པ་ནི་མིའམ་ཅི་ཚར་གཅོད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛ་ཡ་ཛ་ཡ་ནི་སཱཧཱ་  
ཕྱག་རྒྱ་དེ་ཉིད་ལས་མཛུབ་མོས་ལག་པ་དེ་ཉིད་ཀྱི་མཐིལ་དུ་རེག་པར་བྱས་པ་ནི་ལྟོ་འཕྱེ་ཆེན་པོ་ཚར་གཅོད་པའི་ཕྱག་རྒྱའོ་།སྔགས་ལ། ན་མཿ་སརྦ་ཏ་ཐཱ་  
ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ག་ར་ལི་ནི་ཧཱུཾ་ཀ་རི་ཎི་སཱཧཱ། དེ་བཞིན་དུ་ལག་པ་གཉིས་སྦྱར་ལ་ལག་པ་གཉིས་བ་སྣོལ་བ་ནི་སྡང་བ་ཐམས་ཅད་དགག་པའི་  
ཕྱག་རྒྱའོ། །སྔགས་ལ། ནམྶརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ། སརྦ་ཐཱ་ཧེ་ཙཎྜི་ཧེ་རི་བི་ཀེ་སཱ་ཧཱ། ལག་བ་དེ་ཉིད་སོར་མོ་རྣམས་གཅིག་གིས་གཅིག་འཁྱུད་  
  
  
ཅད་ཀྱི་སྙིང་ཚིག་པར་བྱེད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ། སརྦ་  
ཐཱ་ཀེཾ་ཀ་རི་ཎི་ཛྷཾ་ཀ་རི་ཎི་ཀེ་སཱཧཱ། ཕྱག་རྒྱ་དེ་ཉིད་ལས་མཐེ་བོང་གཉིས་ཡིད་ཙམ་བཀུག་པ་འདི་ནི་སྲིན་མོ་ཐམས་ཅད་ཀྱི་སྙིང་རྨོངས་པར་བྱེད་པའི་ཕྱག་རྒྱའོ། །སྔགས་ལ་  
ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཀ་ར་ན་ཛི་ཏེ་བི་ཁ་ལ་མུ་ཀེ་སཱཧཱ། ཕྱག་རྒྱ་དེ་ཉིད་ལས་མཛུབ་མོ་གཉིས་ཕྱེ་སྟེ་མཐེ་བོང་སྔ་མ་བཞིན་གཞག་པ་ནི་ཤ་  
ཟ་འདུལ་བའི་ཕྱག་རྒྱ་སྟེ་རྒྱལ་བ་མཆོག་རྣམས་ཀྱིས་རྟག་ཏུ་གསུངས་སོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་མི་ཙི་མི་ཙི་སཱཧཱ། ཕྱག་རྒྱ་དེ་  
ཉིད་ལས་གུང་མོ་གཉིས་ཕྱེ་ལ་མཛུབ་མོ་གཉིས་སྔ་མ་བཞིན་གཞག་པ་ནི་ཤ་ཟ་མོ་ཐམས་ཅད་ཀྱི་སྙིང་རྨོངས་པར་བྱེད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་  
ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་པི་ཤཱ་ཙི་ནི་སཱཧཱ། ཕྱག་རྒྱ་དེ་ཉིད་ལས་སྲིན་ལག་གཉིས་ཀྱང་ཕྱེ་སྟེ་གུང་མོ་སྔ་མ་བཞིན་གཞག་པ་ནི་འབྱུང་པོ་ཐམས་ཅད་དབང་  
དུ་བསྡུ་བའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་གུང་གུང་སཱཧཱ། ཕྱག་རྒྱ་དེ་ཉིད་ལས་མཐེའུ་ཆུང་གཉིས་ཀྱང་ཕྱེ་བ་ལ་སྲིན་  
  
  
༄༅། །ལག་གཉིས་སྔ་མ་བཞིན་གཞག་པ་ནི་འབྱུང་པོ་ཐམས་ཅད་དགུག་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་  
ཁེ་བྷྱ། སརྦ་ཐཱ་གུ་མི་གུ་མི་ཧི་ལི་གེ་སཱཧཱ། ཕྱག་རྒྱ་དེ་ཉིད་ལས་མཐེ་བོང་གཡོན་པ་བརྐྱང་ལ་ལྷག་མ་སྔ་མ་བཞིན་གཞག་པ་ནི་གྲིབ་གནོན་ཐམས་ཅད་སྐྲག་པར་  
བྱེད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཚཱ་ཡཱ་ལི་སཱཧཱ། དེ་བཞིན་དུ་མཐེ་བོང་གཡོན་པ་བརྐྱང་ལ་ལག་པ་གཡས་  
པ་སྔ་མ་བཞིན་དུ་གཞག་པ་ནི་གྲིབ་གནོན་ཐམས་ཅད་འཇིགས་པར་བྱེད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛོ་  
ལ་ནི་ཛ་ཏི་ཀེ་སཱཧཱ། ཕྱག་རྒྱ་དེ་ཉིད་ལས་མཛུབ་མོ་གཉིས་བསྣོལ་བའི་ཚུལ་དུ་བཀུག་ལ་མཐེ་བོང་གཉིས་ཀྱི་སྟེང་དུ་གཞག་པ་ནི་བརྗེད་བྱེད་ཐམས་ཅད་གཞིག་  
པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ། སརྦ་ཐཱ་ལམྦོ་ད་ར་ཎཱི་བཧྲི་བཧྲི་ཤི་ནི་སཱཧཱ། ཕྱག་རྒྱ་དེ་ཉིད་ལས་སོར་མོ་ཐམས་ཅད་  
ཕྱེ་སྟེ་བསྒྲེང་བ་ནི་བརྗེད་བྱེད་མ་ཐམས་ཅད་སྐྲག་པར་བྱེད་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ། སརྦ་ཐཱ་བོ་རཏྣ་ཨུ་ལ་  
  
  
དེ་བཞིན་དུ་སོར་མོ་ཐམས་ཅད་བཀུག་སྟེ། ནང་དུ་བཅུག་ལ་མཐེ་བོང་གཉིས་བསྒྲེང་སྟེ་དེ་ལྟར་བྱས་པ་འདི་ནི་བྱད་རྣམས་ཀྱི་སྙིང་སྐེམ་པའི་  
ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཁི་ཁི་རི་ཧྲྀ་ད་ཡ་བི་དཱ་ར་ཎི་སཱཧཱ། ཕྱག་རྒྱ་དེ་ཉིད་ལས་མཐེ་བོང་གཉིས་བཀུག་སྟེ་  
བཅུག་ལ། མཛུབ་མོ་གཉིས་བསྒྲེང་བ་འདི་ནི་བྱད་ཐམས་ཅད་ཀྱི་སྙིང་ཀུན་ཏུ་སྦྱར་བའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་  
ཐཱ་བི་ས་རི་ཎི་སཱཧཱ། དེ་ནས་ལག་ན་རྡོ་རྗེས་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་སེམས་དཔའི་སྟོབས་བཅུའི་སྟོབས་དང་ལྡན་པ། རྡོ་རྗེ་ཡེ་  
ཤེས་ལས་མངོན་པར་བྱུང་བ་རྣམས་ཀྱི་དོན་དུ། དེ་བཞིན་གཤེགས་པ་ཐམས་ཅད་ཀྱི་སྙིང་པོ་ལས་བྱུང་བའི་ཕྱག་རྒྱ་གསང་བ་རབ་འབྱམས་བསྟན་པའི་སྒོ་སྨྲས་པ་  
ཐོག་མར་སངས་རྒྱས་ཐམས་ཅད་ལ་ཕྱག་བྱས་ཏེ། བྱང་ཆུབ་ཀྱི་སེམས་མངོན་དུ་བྱས་ལ། བྱམས་པ་ཆེན་པོ་དང། སྙིང་རྗེ་ཆེན་པོའི་མིག་གིས་སེམས་ཅན་གྱི་  
ཁམས་ཁྱབ་པར་བྱས་ཏེ། སྤོས་ཀྱི་ལག་པ་བསྐུས་ལ་ཁ་ཤར་ཕྱོགས་སམ། བྱང་ཕྱོགས་སུ་བལྟས་ཏེ་ཕྱག་རྒྱ་ལེགས་པར་བཅིང་བར་བྱའོ། །ལག་པ་གཉིས་  
  
  
༄༅། །སྙིམ་པར་སྦྱར་ལ་བསྟོད་དེ་གཞག་པ་ནི་དེ་བཞིན་གཤེགས་པ་རིན་པོ་ཆེ་ཏོག་གི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་  
སརྦ་མུ་ཁེ་བྷྱ། སརྦ་ཐཱ་ཏྲི་རཏྣ་ནིར་ཛཱ་ཏ་ཧཱུཾ་ཧཱུཾ་སཱཧཱ། ཕྱག་རྒྱ་དེ་ཉིད་ལས་མཐེ་བོང་གཉིས་བཀུག་སྟེ་[?]བཅར་བ་ནི་དེ་བཞིན་གཤེགས་པ་མེ་ཏོག་ཀུན་ཏུ་རྒྱས་  
པའི་དབང་པོའི་རྒྱལ་པོའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛྙཱ་ན་སཾ་བྷ་བ་སཱཧཱ། ཕྱག་རྒྱ་དེ་ཉིད་ལས་མཛུབ་མོ་  
གཉིས་རྡོ་རྗེའི་ཚུལ་དུ་བཀུག་སྟེ་གུང་མོའི་ངོས་ཀྱི་ཐད་ཀར་གཞག་པ་ནི་བཅོམ་ལྡན་འདས་འོད་དཔག་མེད་ཀྱི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་  
ཏེདྷྱ། སརྦ་མུ་ཁེ་བྷྱ། སརྦ་ཐཱ་ཨ་མི་ཏོདྦྷ་བེ། ཛྙཱ་ན་པ་རི་ཎི་སཱཧཱ། ཕྱག་རྒྱ་དེ་ཉིད་ལས་མཛུབ་མོ་གཉིས་བཀུག་པ་དེ་ཉིད་ཀྱིས་རྩེ་མོ་ལ་གུང་མོ་རེག་པར་བྱ་ས་  
པ་ནི་མི་འཁྲུགས་པའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་བི་ག་ད་ཛཱ་ཛྙཱ་ན་སཾ་བྷཱ་བ་སཱཧཱ། ལག་པ་གཉིས་ཀ་ཁུ་  
ཚུར་བཅངས་ལ་མཛུབ་མོ་གཉིས་ཀྱིས་མཐེ་བོང་གཉིས་འཁྱུད་པ་ནི་བཅོམ་ལྡན་འདས་རྣམ་པར་གཟིགས་ཀྱི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་  
  
  
སརྦ་མུ་ཁེ་བྷྱ། སརྦ་ཐཱ་ཀ་ན་བི་ཙུ་ཏི་ཏ་ཛྙཱ་ནོད་ཡ་སཱཧཱ། ཕྱག་རྒྱ་དེ་ཉིད་ལས་གུང་མོ་གཉིས་གཤིབས་ཏེ་བསྒྲེང་བ་ནི་བཅོམ་ལྡན་འདས་དེ་བཞིན་གཤེགས་  
པ་གཙུག་ཏོར་ཅན་གྱི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་གཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛྙཱ་ན་ཤི་ཁི་སཾ་བྷ་བ་སཱཧཱ། དེ་བཞིན་དུ་སྔ་མ་ལྟར་ཁུ་ཚུར་བཅངས་  
ལ་སྲིན་ལག་གཉིས་གཤིབས་ཏེ་བསྒྲེང་བ་ནི་བཅོམ་ལྡན་འདས་ཐམས་ཅད་སྐྱོབ་ཀྱི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་བི་  
ཤུད་དྷ་ག་ཏ་ཛྙཱ་ན་བི་དེ་སཱཧཱ། སྔ་མ་བཞིན་དུ་དེ་ལྟར་ཁུ་ཚུར་བཅངས་ལ་མཐེ་ཆུང་གཉིས་གཤིབས་ཏེ་བསྒྲེང་བ་ནི་བཅོམ་ལྡན་འདས་ལོག་པར་དད་སེལ་གྱི་ཕྱག་  
རྒྱའོ༑ ༑སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛི་མ་སཱཧཱ། དེ་བཞིན་དུ་ཁུ་ཚུར་བཅངས་ལ་མཐེ་བོང་གཉིས་དང། མཛུབ་མོ་གཉིས་ནང་  
དུ་བཅུག་པ་ནི་བཅོམ་ལྡན་འདས་འཁོར་ལོས་བསྒྱུར་བ་ཆེན་པོའི་དབུའི་ཕྱག་རྒྱའོ། །སྔགས་ལ། ན་མསརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཁ་ཏྲ་མི་སཱཧཱ་  
ཕྱག་རྒྱ་འདི་ཉིད་ལས་གུང་མོ་གཉིས་ཕྱུང་སྟེ། གཤིབས་པ་ནི་བཅོམ་ལྡན་འདས་འཁོར་ལོས་བསྒྱུར་བ་ཆེན་པོའི་གཙུག་ཏོར་གྱི་ཕྱག་རྒྱའོ། །སྔགས་ལ། ན་མཿ་སརྦ་  
  
  
༄༅། །ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛཾ། ཕྱག་རྒྱ་འདི་ཉིད་ལས་མཛུབ་མོ་གཉིས་ཕྱུང་སྟེ་ཚིགས་དང་པོ་བཀུག་པ་དེ་ཉིད་ལ་སྦྱར་བ་ནི་  
སྦྱན་གྱི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་དྲི། ཕྱག་རྒྱ་འདི་ཉིད་ལས་མཐེ་བོང་གཉིས་ཡིད་ཙམ་བཀུག་ལ་མཛུབ་མོ་  
གཉིས་ལ་ཕྱོགས་པར་བྱས་ཏེ། ལྷག་མ་སྔ་མ་བཞིན་དུ་གཞག་པ་ནི་བཅོམ་ལྡན་འདས་ཀྱི་འཁོར་ལོའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ་  
སརྦ་མུ་ཁེ་བྷྱ། སརྦ་ཐཱ་ཨཾ། སྔ་མ་བཞིན་ལག་པ་གཉིས་ཁུ་ཚུར་བཅངས་ལ་མཛུབ་མོ་གཉིས་ཕྱིར་བཀྱེད་དེ་བརྐྱང་ལ་ཚིགས་དང་པོ་བཀུག་ཅིང་མཐེ་བོང་གཉིས་  
ཕྱིར་བསྐྱེད་དེ་བརྐྱང་བ་ནི་བཅོམ་ལྡན་འདས་དཔལ་བེའུ་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཤྲཱི། ཕྱག་རྒྱ་དེ་ཉིད་  
ལས་གུང་མོ་གཉིས་བསྐྱེད་དེ་བརྐྱང་ལ་མཐེ་བོང་གཉིས་ནང་དུ་བཅུག་པ་ནི་བཅོམ་ལྡན་འདས་ཀྱི་ལྟེ་བའི་ཕྱག་རྒྱའོ། །སྔགས་ལ་ན་མཿ་སརྦ་ཏ་ཐཱ་ག་ཏེ་བྷྱ་  
སརྦ་མུ་ཁེ་བྷྱ། སརྦ་ཐཱ་ཧྲིཾ། སྔ་མ་བཞིན་དུ་དེ་ལྟར་ལག་པ་གཉིས་ཁུ་ཚུར་བཅངས་ལ་མཐེའུ་ཆུང་གཉིས་ཕྱུང་སྟེ་བསྐྱེད་པ་འདི་ནི། བཅོམ་ལྡན་འདས་ཀྱི་  
  
  
།སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཧྲཾ། འདི་དག་ནི་བཅོམ་ལྡན་འདས་འཁོར་ལོས་བསྒྱུར་བ་ཆེན་པོའི་ཕྱག་རྒྱ་  
སྟེ་དགོས་པའི་དོན་ཐམས་ཅད་བསྒྲུབ་པའོ། །གང་ཞིག་ནང་གི་དག་པ་ཡིས། །ཕྱག་རྒྱ་འདི་དག་འཛིན་བྱེད་པ། །སྔགས་པ་དེ་ནི་སྡིག་བྲེལ་བར། །འགྱུར་ཏེ་འདི་ལ་ཐེ་  
ཚོམ་མེད། །རྡོ་རྗེ་འཆང་རྣམས་ཐམས་ཅད་དང། །བྱང་ཆུབ་སེམས་དཔའ་རྣམས་དང་ནི། །རྫུ་འཕྲུལ་ཆེ་བའི་ལྷ་ཀུན་དང། །བློ་དང་ལྡན་པ་དེ་ལ་བསྲུང། །དེ་ལྟ་  
བས་ན་རྣམ་ཀུན་དུ། །བདག་ཉིད་ཆེ་ལ་གུས་པར་བྱ། །རིག་སྔགས་རྟག་ཏུ་བཟླས་བྱས་ན། །དེ་ལ་དངོས་གྲུབ་མི་དཀའ་འོ། །རྒྱལ་བ་རྣམས་ཀྱིས་གསུངས་པའི་སྔགས། །  
ཚེ་འདི་ལ་ནི་འགྲུབ་པར་འགྱུར། །འཇིག་རྟེན་སྔགས་རྣམས་གང་ཡིན་པ། །དེ་དག་དེ་ཡི་དབང་གྱུར་ཏེ། །བསྒོ་བཅི་ཞིག་གྱིས་ཤིག་ཅེས་།དེ་ཡི་གཡས་གཡོན་འཁོར་  
བར་འགྱུར། །མི་མིན་ལྷ་ཡི་སྨན་རྣམས་ཀྱང། །དེ་ཡི་དབང་དུ་གྱུར་ཅིང་འཁོད། །སྔགས་པ་སྔགས་ཀྱི་ཚུལ་གནས་ནས། །གང་ཚེ་ལུས་ནི་འདོར་འགྱུར་ན། །དབང་  
བསྒར་[?]གྱི་ནི་གནས་མཆོག་ཏུ། །དེ་ཚེ་དེ་ནི་སྐྱེ་བར་འགྱུར། །གང་ན་དབང་ལྡན་བཅོམ་ལྡན་འདས། །རྣམ་པར་སྣང་མཛད་ཆེ་བཞུགས་པར། །རྒྱལ་བའི་སྲས་པོ་འདོད་  
  
  
༄༅། །པ་བཞིན། །སྐྱེ་བ་དག་ནི་འཛིན་པར་འགྱུར། །ཇི་སྲིད་བྱང་ཆུབ་གྱུར་གྱི་བར། །དེ་ཡི་སྤྱོད་པ་ཉམས་མི་འགྱུར། །རྡོ་རྗེ་འཆང་རྣམས་ཐམས་  
ཅད་ཀྱིས། །ཐམས་ཅད་དུ་ནི་བྱིན་གྱིས་བརླབས། །དེ་བཞིན་དུ་ལག་པ་གཉིས་སྦྱར་ལ་སྲིན་ལག་གཉིས་ནང་དུ་བཅུག་སྟེ། མཛུབ་མོ་གཉིས་ཚིགས་དང་པོ་བཀུག་  
ལ༑ གུང་མོ་གཤིབས་ཏེ་ནས་གང་གིས་མ་རེག་ཙམ་གཞག་ཅིང་མཐེ་བོང་གཉིས་དེའི་དྲུང་དུ་གཞག་པ་འདི་ནི་རྡོ་རྗེ་དྲག་པོ་ཆེན་པོའི་ཕྱག་རྒྱའོ། །སྔགས་ལ་  
ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཙཎྜ་མཧཱ་རོ་ཥ་ཎ་ཧཱུཾ། ཕྱག་རྒྱ་དེ་ཉིད་ལས་མཛུབ་མོ་གཡས་པས་གུང་མོ་བསྒྲེང་བ་ལ་འཁྱུད་པ་འདི་ནི་རྡོ་རྗེ་  
དྲག་པོ་ཆེན་པོའི་མགོའི་ཕྱག་རྒྱའོ། །སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་མཾ། མཛུབ་མོ་གཡོན་པས་གུང་མོ་བསྒྲེང་བ་ལ་འཁྱུད་པ་  
ལ་མཛུབ་མོ་གཡས་པ་ཕྱེ་སྟེ། སྔ་མ་བཞིན་དུ་ཚིགས་དང་པོ་བཀུག་སྟེ་གཞག་པ་ནི་རྡོ་རྗེ་དྲག་པོ་ཆེན་པོའི་གཙུག་ཏོར་གྱི་ཕྱག་རྒྱའོ། །སྔགས་ལ། ན་མཿ་སརྦ་  
ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཛཱི། དེ་བཞིན་དུ་མཛུབ་མོ་གཉིས་ཀྱིས་གུང་མོ་བསྒྲེང་བ་ལ་འཁྱུད་པ་ནི་རྡོ་རྗེ་དྲག་པོ་ཆེན་པོའི་གོ་ཆའི་ཕྱག་རྒྱའོ། །  
  
  
ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཨཱ། དེ་བཞིན་དུ་མཛུབ་མོ་གཉིས་ཕྱེ་ལ་གློག་འགྱུ་བའི་ཐབས་སུ་བརྐྱང་བ་ནི་རྡོ་རྗེ་མེ་ལྕེ་འབར་བ་ཆེན་  
པོའི་ཕྱག་རྒྱའོ། །སྔགས་ལ། ན་མསརྦ་ཏ་ཐཱ་ག་ཏེ་བྷྱ་སརྦ་མུ་ཁ་བྷྱ། སརྦ་ཐཱ་ཀྵཾ། ཕྱག་རྒྱ་དེ་ཉིད་ལས་མཛུབ་མོ་གཡས་པ་བཀུག་སྟེ། མཐེ་བོའི་དྲུང་དུ་གཞག་པ་  
ནི་རྡོ་རྗེ་དྲག་པོ་ཆེན་པོའི་དཔྲལ་བའི་ཕྱག་རྒྱའོ། །སྔགས་ལ་ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ནི་ལཾ་བ་ཏི་ཀ་ཏི་སཱཧཱ། དེ་བཞིན་དུ་མཛུབ་མོ་གཡོན་  
པ་མཐེ་བོའི་དྲུང་དུ་གཞག་ལ་གུང་མོ་བསྒྲེང་བའི་ཚིགས་དང་པོ་བཀུག་སྟེ། ཡིད་ཙམ་སྨད་པ་ནི་རྡོ་རྗེ་དྲག་པོའི་ནུ་མཇིང་གི་ཕྱག་རྒྱའོ། །སྔགས་ལ། ན་མཿ་སརྦ་ཏ་  
ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཧ་ས་ཧ་ས། དྷ་ཀ་དྷ་ཀ། ཙ་ར་ཙ་ར། ཧཾ་པྲ་ཙཎྜ་བཛྲ་སཱཧཱ། དེ་བཞིན་དུ་ནུ་མཇིང་གི་ཕྱག་རྒྱ་ལས་མཛུབ་མོ་གཉིས་བཀུག་  
སྟེ་བཀྱེད་ལ་བརྐྱང་ཞིང་མཐེའུ་ཆུང་གཉིས་ནང་དུ་བཅུག་པ་ནི་རྡོ་རྗེ་དྲག་པོ་ཆེན་པོའི་དཔལ་བེའུ་ཕྱག་རྒྱའོ། །སྔགས་ལ་ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་  
[?]བྷྱ། སརྦ་ཐཱ་བི་ཕུ་ལ་བཛྲ་ཙཎྜ་སཱཧཱ། ཕྱག་རྒྱ་དེ་ཉིད་ལས་མཐེའུ་ཆུང་བྱུང་སྟེ་སྔ་མ་བཞིན་དུ་གཞག་པ་ནི་རྡོ་རྗེ་དྲག་པོ་ཆེན་པོའི་རྐང་པའི་ཕྱག་རྒྱའོ། །སྔགས་  
  
  
༄༅། །ལ༑ ན་མསརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་པི་ཙི་ཏྲ་ག་ཏི་སཱཧཱ། དེ་ལྟར་ཕྱག་རྒྱ་རབ་འབྱམས་འདི་དག་ནི་དེ་  
བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པ། རྣམ་པ་སྣ་ཚོགས་སུ་གནས་པ། འཇིག་རྟེན་གྱི་ཁམས་དུ་མར་སེམས་ཅན་གྱི་ཁམས་  
དུ་མ་རྣམ་པར་སྦྱོང་བར་བྱེད་པ། དུས་གསུམ་ལ་ནི་སྟོབས་ཐོགས་པ་མེད་པ། ཆོས་ཀྱི་དབྱིངས་རྟོགས་པ་ལས་བྱུང་བ། དེ་བཞིན་གཤེགས་པ་ཐམས་  
ཅད་ཀྱིས་བྱིན་གྱིས་བརླབས་པ། ལྷ་དང། ཀླུ་དང། གནོད་སྤྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་  
ཆེན་པོ་དང། མི་དང། མི་མ་ཡིན་པའི་འགྲོ་བ་གཅོད་པར་བྱེད་པ་དེ་བཞིན་གཤེགས་པའི་རྟོགས་པ་ཐོབ་པར་བྱེད་པ། དེ་བཞིན་གཤེགས་པའི་སྐུ་  
དང༑ གསུང་དང། ཐུགས་ཀྱི་བཀོད་པ་བསྟན་པའི་རྣམ་པར་གནས་པ་བསམ་པ་ཇི་ལྟ་བ་བཞིན་དུ་ཡོངས་སུ་རྫོགས་པར་བྱེད་པ། རྡོ་རྗེ་དོན་ཡོད་པའི་དཀྱིལ་  
འཁོར་བཀོད་པ་སྒྲུབ་པར་བྱེད་པ། བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་དང་ལྷ་དང། མི་དང། ལྷ་  
  
  
།ལག་ན་རྡོ་རྗེ་དབང་བསྐུར་བའི་དཀྱིལ་འཁོར་ཆེན་པོ་བཀོད་པ་དེ་བཞིན་གཤེགས་པའི་སྔོན་གྱི་སྤྱོད་  
པའི་རྒྱུ་མཐུན་པ་བསྟན་པ་དང། ཆོ་འཕྲུལ་རྣམ་པར་སྤྲུལ་པའི་གནས་ལས་ཕྱག་རྒྱ་རབ་འབྱམས་ཇི་སྙེད་ཅིག་རྙེད་པའོ།། །།འཕགས་པ་ལག་ན་རྡོ་རྗེ་  
དབང་བསྐུར་བ། བམ་པོ་བཅུ་པ། དེ་ནས་ཡང་ལག་ན་རྡོ་རྗེས་བདུད་ཐམས་ཅད་ཕམ་པར་བྱེད་པ་བཀོད་པ་རྣམ་པར་སྤྲུལ་པ་ཞེས་བྱ་བའི་ཏིང་ངེ་འཛིན་ལ་སྙོམས་  
པར་ཞུགས་སོ། །བྱང་ཆུབ་སེམས་དཔའ་ལག་ན་རྡོ་རྗེ་སྙོམས་པར་ཞུགས་མ་ཐག་ཏུ། དེ་ནས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་ཕྱག་གཡས་  
པ་བརྐྱང་སྟེ་ལ་ག་ན་རྡོ་རྗེའི་མགོ་བོ་ལ་བྱུགས་ནས་ལེགས་སོ་ཞེས་བྱ་བ་བྱིན་ཏེ། སེམས་ཅན་ལ་ཀུན་ཕན་བྱེད་པ། །དཔའ་བོ་ཆེན་པོ་ལེགས་སོ་ལེགས། །གསང་  
སྔགས་སྤྱོད་པ་ལས་བྱུང་བའི། །རྡོ་རྗེ་སྟང་སྟབས་ཆེད་ཀྱི་ཕྱིར། །སྡང་བའི་སེམས་ཅན་འཇིགས་བྱེད་པ། །ཏིང་ངེ་འཛིན་ལ་སྙོམས་པར་ཞུགས། །རྡོ་རྗེ་སྟང་སྟབས་  
ཆོ་གའི་རིམ། །སེམས་ཅན་ཆེན་པོ་ཁྱོད་ཀྱིས་སྟོན། །རྡོ་རྗེ་འབྱུང་བའི་རྐང་ཐབས་ནི། །སྔགས་རྒྱལ་རྣམས་ཀྱི་སྤྱི་ཡིན་ཏེ། །འདུག་པ་དང་ནི་འགྲོ་བ་དང། །ལྡང་དང་  
  
  
༄༅། །རྣམ་པར་གཏོར་བ་དང། །དགུག་པ་དང་ནི་བརྐྱང་བ་དང། །རྐང་པ་བཅིང་དང་བསྐུམ་པ་དང། །སྤོ་བ་དང་ནི་གཞག་པ་དང། །ཁུ་ཚུར་  
བཅིངས་པས་བཟུང་བ་དང། །གཟིར་དང་རྡོ་རྗེས་གཞོམ་པ་དང། །རྡོ་རྗེའི་ཕྱག་རྒྱས་ཕུར་གདབ་དང། སེང་གེ་ལྟ་བུར་མཆོང་བ་དང་།ཧཱུཾ་ཞེས་བྱ་བས་  
བསྡིགས་པ་དང། །སྟན་ལས་ལངས་ནས་མཆུ་གནོན་དང། །ཁྲོ་གཉེར་དཔྲལ་བར་བལྟ་བ་དང། །སྨིན་མ་བསྐྱོད་པར་བྱ་བ་དང། །དེ་བཞིན་མིག་གཉིས་  
བགྲད་པ་དང། །རྐང་ཐབས་རྣམ་པར་དབྱེ་བ་དང། །ལག་གཉིས་སྦྱར་བར་བྱ་བ་དང། །དེ་བཞིན་ལག་པ་བསྐྱོད་པ་དང། །རྐང་པ་གཉིས་ཀྱིས་མཆོད་  
བ་དང། །ལུས་ནི་བསྙེམས་དང་བཅས་པར་ཡང། །བྱེ་བྲག་ཏུ་ནི་སྟོན་པ་དང། །བཅད་དང་གཏུབ་དང་བགད་པ་དང། །བཟའ་དང་རྣམ་པར་བགད་པ་དང། །  
ཀུན་ཏུ་སྒྲ་དང་རྣམ་སྒྲ་དང། །དྲག་ཏུ་བྱེད་དང་བཅིང་པ་དང། །སྡང་བ་ཐམས་ཅད་ཚར་བཅད་དང། །རེངས་བར་བྱ་དང་རྨོངས་བྱ་དང། །གྱེན་དུ་མཆོང་དང་  
ངེས་བསྣུན་དང། །མཛེས་པའི་སྟབས་དང་གཙུབ་པ་དང། །བསྒྲུབ་པའི་དང་པོར་སྔར་སྤྱད་དང། །དེ་བཞིན་ལྷ་ལ་བསྙེན་བྱ་དང་།སྔགས་པ་ཡི་ནི་དཀྱིལ་