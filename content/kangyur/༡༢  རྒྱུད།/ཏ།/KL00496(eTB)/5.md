  
།དངོས་གྲུབ་ཅི་འདྲ་ཡིན་པ་དང། །སེམས་ཅན་ཁམས་ལ་རྣམ་ཀུན་ཏུ། །བསྲུང་དང་སྦ་བ་བྱ་བ་དང། །དབང་པོ་འདི་དག་ཐམས་ཅད་དང། །གཞན་  
ཡང་ཡིད་ལ་ཅི་འདོད་དང། །སྡང་སེམས་ལྡན་པ་དེ་དག་ལ། །དེ་བཞིན་ཕྱིར་གསོ་བྱ་བ་དང། །འདི་དག་ཐམས་ཅད་རྒྱ་ཆེར་ནི་།སེམས་ཅན་ཐར་པར་འདོད་པར་  
སྨྲོས༑ ༑དེ་ནས་དེ་བཞིན་གཤེགས་པ་དེ་དག་གིས་རྐང་སྟབས་ཀྱི་སྟབས་ཀྱིས་རྣམ་པར་རྒྱལ་བར་བྱ་བའི་གསང་སྔགས་འདི་ལྟ་བུ་གསུངས་སོ། །ན་མསརྦ་ཏ་ཐཱ་  
ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ། ཙཎྜ་བཛྲ་པྲ་ཛྭ་ལི་ཏ་མཱུརྟི་སཱཧཱ། དེ་ནས་ལག་ན་རྡོ་རྗེས་གསང་སྔགས་འདི་ཐོས་ནས་དགའ་ཞིང་རབ་ཏུ་  
དགའ་བའི་ཡིད་ཀྱིས་ཐམས་ཅད་དང་ལྡན་པའི་འཁོར་ལ་རྣམ་པར་བལྟས་ནས་སྨྲས་པ། ཀྱེ། གྲོགས་པོ་དག་ཉོན་ཅིག་སེམས་ཅན་གང་ལ་ལ་དག་སངས་རྒྱས་དང་  
ཆོས་དང། དགེ་འདུན་ལ་སྐྱབས་སུ་དོང་བ་རྣམས་དང། བྱང་ཆུབ་སེམས་དཔའ་གང་དག་གསང་སྔགས་ཀྱི་སྤྱད་པ་སྤྱོད་ཅིང་གསང་སྔགས་ཀྱི་ཚུལ་ལ་བརྩོན་པ་  
དེ་དག་ལ་ཅི་ནས་ཀྱང་སྟོན་པའི་བསྟན་པ་ཡུན་རིང་དུ་གནས་པར་བྱ་བའི་ཕྱིར་དེང་ཕྱིན་ཅད་བསྲུང་བར་གྱིས་ཤིག་བསྟི་སྟང་དུ་གྱིས་ཤིག་རིམ་གྲོར་གྱིས་  
  
  
༄༅། །ཤིག་མཆོད་བ་གྱིས་ཤིག་དེ་ནས་ཐམས་ཅད་དང་ལྡན་བའི་འཁོར་དེས་མགྲིན་གཅིག་ཏུ་སྨྲས་ཆོས་ཀྱི་རྗེས་བཀའ་སྩལ་  
བ་བཞིན་འཚལ་ལོ་ཞེས་བརྗོད་ནས་ཅང་མི་སྨྲ་བར་འཁོད་དོ། །དེ་ནས་ལག་ན་རྡོ་རྗེས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ལ་སྨྲས་པ། རིགས་ཀྱི་  
བུ༑ གང་ལ་ལ་ཞིག་མ་འོངས་པའི་དུས་ན་དེ་བཞིན་གཤེགས་པའི་སྔོན་གྱི་སྤྱོད་པའི་དཀྱིལ་འཁོར་ལ་བསྲུང་བ་བསྒྲུབ་པར་བརྩོན་པ། བྱང་ཆུབ་སེམས་དཔའི་  
སྤྱོད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་ཀྱི་དམ་ཚིག་ལས་འགལ་བར་བྱེད་ན། རིག་པའི་རྒྱལ་པོ། དྲག་པོས་འབར་བ་རབ་ཏུ་  
འབར་བ། ཀུན་ཏུ་མཆེད་ཅིང་རབ་ཏུ་འབར་བས་དེའི་[?]ཚལ་པ་བདུན་དུ་འགེམས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་  
རྗེས་བྱང་ཆུབ་སེམས་དཔའ་ཞི་བའི་བློ་གྲོས་ལ་འདི་སྐད་ཅེས་སྨྲས་སོ། །ཞི་བའི་བློ་གྲོས། སྟང་སྟབས་ཀྱི་མཚན་ཉིད་སྔོན་གྱི་སངས་རྒྱས་རྣམས་ཀྱིས་གསུངས་པ་  
བཤད་ཀྱིས་ཉོན་ཅིག་མཐུན་པའི་རྐང་སྟབས་བྱས་ནས་སུ། །དེ་བཞིན་གཤེགས་ལ་ཕྱག་འཚལ་ལ། །སྔགས་པས་ཤར་ཕྱོགས་ཁ་བལྟས་ཏེ། །འགྲེང་  
  
  
གསང་སྔགས་ལྟ་བུར་འཇོ་མཆོག་གིས། །རྡོ་རྗེ་སྟངས་ཚུལ་གར་བྱེད་ཅིང། །མཚོག་ནས་ཐལ་མོ་ཕབ་ནས་སུ། །སྙིང་གར་གཞག་པའི་  
ཚུལ་གྱིས་ནི། །ཕྱོགས་རྣམས་ཀུན་ཏུ་བསྐོར་བར་བྱ། །རྡོ་རྗེ་ཁུ་ཚུར་བཅངས་ནས་སུ། །ལག་པ་གཡས་པ་བཏེག་བྱས་ལ། །གཡོན་པ་རྐེད་པའི་རྒྱབ་ཏུ་གཞག་རྐང་  
པ་གཡས་པ་བཏེག་ནས་སུ། །གཡས་པ་བསྐུམ་པར་ལེགས་པར་སྦྱར་།གཡོན་པ་མཚོག་མར་བསྟོད་ནས་སུ། །སྡང་བ་ཀུན་ལ་བསྡིགས་པར་བྱ། །རྐང་པ་གཡས་  
པ་བརྐྱང་བྱ་ཞིང། །གཉི་ག་རྡོ་རྗེ་ཁུ་ཚུར་བཅངས། །ཁྲོས་བཅས་ཧཱུཾ་ཞེས་བྱ་བས་བསྒྱིངས། །རྡོ་རྗེ་སྣུན་པས་བསྣུན་པར་བྱ་།རྡོ་རྗེ་གར་གྱིས་བསྒྱུར་ནས་སུ། །རྐང་པ་  
གཡོན་པ་བསྐུམ་བྱས་ལ། །དེ་ལྟར་ཕྱོགས་བཞི་རྣམས་སུ་ཡང། །རྡོ་རྗེའི་མནན་འགྲོས་མནན་པར་བྱ། །རྡོ་རྗེ་ཐལ་མོ་སྦྱར་ནས་སུ་།རྐེད་པའི་གནས་སུ་གཞག་  
པར་བྱ། །རྟིང་སྤྲད་གནས་ལ་གནས་ནས་སུ། །མིག་ནི་ཐུར་དུ་བལྟ་བར་བྱ། །རྡོ་རྗེ་ཕུར་བུས་བཏབ་པ་ནི། །ས་འོག་རྣམ་བདུན་གཡོ་བར་འགྱུར། །འབྲུག་སྒྲ་དལ་  
འདྲའི་ཧཱུཾ་ལྡན་ཞིང། །རབ་འབར་རྡོ་རྗེ་འཆང་འདྲ་བར། །རྡོ་རྗེ་གྱེན་དུ་གདེག་པར་བྱ། །རྒྱབ་ཏུ་ཐལ་མོ་སྦྱར་བར་བྱ། །དེ་ནས་རྡོ་རྗེ་གར་བྱ་ཞིང། །ལྟེ་བའི་གནས་སུ་  
  
  
༄༅། །གཞག་པར་བྱ། །འདི་འདྲའི་གནས་ལ་གནས་ནས་སུ། །ཚམ་ངམ་ལེགས་པར་བསླབ་པར་བྱ། །སངས་རྒྱས་བྱང་ཆུབ་སེམས་དཔའ་དང། །  
ཁྲོ་བོ་ཕྱག་བརྙན་བྲན་མོ་ཡི། །མཚོན་ཆའི་ཕྱག་རྒྱ་ཇི་སྙེད་པ། །རྡོ་རྗེ་བེ་ཅོན་དབྱུག་ཏོ་དང། །མདུང་ཐུང་མདའ་ཆེན་འཁོར་ལོ་དང། །ཀ་ན་ཡ་དང་གཏུན་ཤིང་  
སོགས། །ཕོ་ཉ་ཕོ་སྨོས་གང་ཡིན་དང། །བགེགས་ལ་སོགས་པ་རྣམ་པར་ཟློག་ཕྱག་རྒྱའི་ཚོགས་གཞན་གང་གསུངས་པ། །བགེགས་རྣམས་གཞིག་པར་  
བྱ་བའི་ཕྱིར། །དཀྱིལ་འཁོར་འདི་ནི་བསྟན་རྣམས་ཀྱིས། །སྤྱི་ཡི་ཆོ་ག་རྒྱས་པར་ནི། །བསླབ་པའི་སྔགས་པས་ལྷར་བཅས་དང། །ལྷ་མིན་གསང་བ་ཀུན་ཏུ་  
གཞོམ། །དཀྱིལ་འཁོར་ལ་ནི་བགེགས་བྱའི་ཕྱིར། །ཚངས་བའི་སྡོང་བུར་ཐུག་པ་ནས། །ས་སྟེང་གནས་པའི་ལྷ་ཡི་བར། །གཅིག་ཏུ་འདུས་ནས་ལྷགས་  
གྱུར་ཀྱང། །སྟང་སྟབས་ཆོ་ག་ཤེས་པ་ཡི། །སྔགས་པས་ཧཱུཾ་ཞེས་བྱས་པ་ཡིས། །ཐམས་ཅད་རྣམ་པར་འཐོར་འགྱུར་ཏེ། །ཤིང་བལ་འདབ་མ་རླུང་གཏོར་  
བཞིན། །རྡོ་རྗེ་འབར་བ་མེར་གྱུར་ནས། །བསྐལ་པའི་མེ་འདྲར་ལངས་ནས་སུ། །རྡོ་རྗེ་རྐང་པ་ལྡན་པར་ནི། །རྡོ་རྗེ་ཕྱག་རྒྱས་ཀུན་ཏུ་གཞོམ། །རྡོ་རྗེས་གནོན་དང་  
  
  
།རྡོ་རྗེའི་ཕྱག་རྒྱ་བཅོམ་ནས་སུ། །སྔགས་པས་ས་གསུམ་ཕུང་བྱེད་ན། །བགེགས་དང་ལོག་འདྲེན་སྨོས་ཅི་དགོས། །བདག་ཉིད་ཆེན་པོ་རྡོ་རྗེའི་རྒྱ། །  
སྟང་སྟབས་འདི་ནི་སྤྱི་ཡིན་ཏེ། །བསྒྲུབས་མིན་དོན་ཡང་གྲུབ་བྱེད་ན། །ཆོ་ག་ཞིབ་ལས་འབྱུང་ཅི་དགོས། །རྡོ་རྗེ་འབྱུང་བ་དམ་པ་ནི། །ཐོག་མར་བཅིང་བ་བྱས་ནས་  
སུ༑ ༑དེ་ནས་རྡོ་རྗེ་མཆོག་རིགས་ལས། །འབྱུང་བ་གཞན་ཡང་བཅིང་བར་བྱ། །འདི་ལས་གསང་སྔགས་རྣམས་དང་ནི། །སྟང་སྟབས་རྣམ་པ་ཐམས་ཅད་འབྱུང།།  
དེ་ལྟ་བས་ན་རྣམ་ཀུན་ཏུ། །སྔགས་པས་བསྒྲིམས་ཏེ་བསླབ་པར་བྱ་།དམ་ཚིག་ཆེན་པོ་རྡོ་རྗེ་འབྱུང་བའི་རྩ་བའི་སྟང་སྟབས་སོ།།།།རྡོ་རྗེ་འབྱུང་བར་འདུག་  
ནས་སུ། །སེང་གེ་བཞིན་དུ་ཕ་རོལ་གནོན། །རྡོ་རྗེ་ཕྱག་རྒྱས་ཀུན་ཏུ་གཞོམ། །རྡོ་རྗེ་རྐང་པ་བརྐྱང་བར་བྱ། །ཧཱུཾ་ཞེས་བྱ་བའི་སྒྲ་སྒྲོགས་ཤིང། །རྡོ་རྗེའི་ཕྱག་རྒྱས་  
བཅོམ་ནས་སུ། །ས་རྣམས་ཀུན་ཀྱང་གཡོ་འགྱུར་ན། །གསང་དང་ཀླུ་རྣམས་སྨོས་ཅི་དགོས། །སེང་གེའི་ཚུལ་དུ་མཆོངས་ནས་ནི། །བགེགས་གང་སེང་གེའི་གཟུགས་  
འདྲ་དང། །གླང་ཆེན་ཤིང་རྟ་སྤྲེའུ་དང། །གཞན་ཡང་གང་དག་རྐང་བཞི་པ། །དེ་ནས་རྣམ་པར་འབྲོས་པའམ། །འཆི་བར་གྱུར་ཏེ་ཐེ་ཚོམ་མེད། །ཚངས་པས་བྱས་པའི་  
  
  
༄༅། །བགེགས་རྣམས་ཀྱང། །སྐད་ཅིག་དེ་ལ་མྱུར་དུ་འཇོམས། །སེང་གེ་ལྟར་ཕ་རོལ་གནོན་པའི་སྟང་སྟབས་སོ།། །།རྡོ་རྗེ་འབྱུང་བར་  
ཡང་འདུག་སྟེ། །རྐང་པ་བསྣོལ་བའི་ཚུལ་གྱིས་སུ། །རྡོ་རྗེ་ཁུ་ཚུར་གཉིས་ཀ་ནི། །རྐེད་པའི་གནས་སུ་གཞག་པར་བྱ། །ཧཱུཾ་བརྗོད་མགུལ་པ་བསལ་བའི་སྒྲས། །རྡོ་  
རྗེ་གར་གྱིས་གར་བྱ་ཞིང། །རྐང་པ་གཡོན་པ་བཏེག་ནས་ནི། །དེ་ཡི་རྩེ་མོ་སར་བཙུགས་ལ། །རྐང་པ་གཡོན་པ་བཏེག་ནས་ནི། །ལག་པ་རྡོ་རྗེ་གསོར་བཅས་  
པར༑ ༑ལག་གཡོན་སྙིང་གར་བཞག་ནས་ནི། །སྔགས་པས་འཁོར་ལོ་བཞིན་དུ་བསྐོར། །རྡོ་རྗེ་འབར་བའི་མེར་བསྒྱུར་ནས། །རྡོ་རྗེ་ཉི་མའི་མིག་ལྡན་པར། །  
རྡོ་རྗེ་མགུལ་པ་བསལ་བའི་སྒྲས། །ཕྱོགས་ཀུན་ཡོངས་སུ་རྫོགས་པར་བྱ། །བགེགས་ཀྱི་གནས་སུ་དམིགས་ནས་ནི། །མྱུར་དུ་རྡོ་རྗེའི་གོམས་སྟབས་ཀྱིས། །  
གཡས་བརྐྱང་བ་ཡི་གནས་ནས་ཏེ། །རྡོ་རྗེ་ཕྱག་རྒྱས་ཀུན་ཏུ་གཞོམ། །དེ་བཞིན་ཕྱོགས་དང་མཚམས་རྣམས་ཀྱང། །ཀུན་ཏུ་ཡང་དག་གཞོམ་པར་བྱ། །བདུད་སྡེ་  
མི་བཟད་ཆེན་པོ་དག་ཕྱོགས་རྣམས་ཀུན་ནས་བྱུང་བ་ཀུན། །གཡས་བརྐྱང་གོམ་པའི་སྟབས་སྦྱར་ཏེ། །རྡོ་རྗེའི་ཕྱག་རྒྱས་ཀུན་ཏུ་གཞོམ། །ས་གསུམ་ཐམས་  
  
  
།བགེགས་དང་ལོག་འདྲེན་སྨོས་ཅི་དགོས། །རྡོ་རྗེའི་ཕྱག་རྒྱས་བལྟས་ནས་ནི། །བགེགས་དང་ལོག་འདྲེན་ཐམས་ཅད་དང། །མི་བཟད་གཟུགས་  
ཅན་སྲིན་པོ་རྣམས། །ཕྱོགས་རྣམས་ཀུན་ཏུ་འབྲོས་པར་འགྱུར། །རྡོ་རྗེ་གཡས་བརྐྱང་བྱ་བ་འོ། །རྡོ་རྗེ་འབྱུང་བར་འདུག་ནས་སུ། །མཚོག་མར་རྡོ་རྗེ་ཐལ་སྦྱར་ཏེ། །  
རྡོ་རྗེར་བཅས་པའི་ལག་བསྐོར་ཞིང། །སྤྲིན་ལྟར་ཡོངས་སུ་ཁྱབ་པར་བྱ། །རྡོ་རྗེ་གར་གྱིས་གར་བྱ་ཞིང། །མཆུ་ནི་སོ་ཡིས་མནན་པར་བྱ། །ཁུ་ཚུར་གཡོན་པ་བཏེག་  
པར་བྱ། །གཡས་པ་སྙིང་གར་གཞག་པར་བྱ། །རྐང་པ་གཡོན་པ་བཏེག་ནས་སུ། །གཡས་རོལ་དུ་ནི་གཅུ་བར་བྱ། །འབྲུག་སྒྲ་དལ་འདྲའི་ཧཱུཾ་བརྗོད་པ། །གཡོན་པ་  
བརྐྱང་པའི་རྐང་གནོན་ཏེ། །རྡོ་རྗེ་རྐང་པས་བསྣུན་པར་བྱ་།གཡས་པ་ས་ལ་གཟུག་པར་བྱ། །རྡོ་རྗེ་རྐང་པས་འོག་ཏུ། །བསྣུན་ན་ཐམས་ཅད་གཡོ་བར་བྱེད། །ས་  
ཡི་འོག་ན་གནས་པའི་ཀླུ། །གསང་དང་ལྷ་མིན་སྲིན་པོར་བཅས་།ཐམས་ཅད་གཡོས་པ་འདི་ཅི་ཞེས། །ཡ་མཚན་འཛིན་པའི་སེམས་གྱུར་ནས། །ཡ་མཚན་  
འཛིན་པའི་སྙིང་གིས་སུ། །འདི་དག་ཐམས་ཅད་ཅིར་འགྱུར་ཀྱེ་།བསྐལ་པ་ཟད་པར་མ་གྱུར་གྲང། །དེ་སྐད་ཕན་ཚུན་འདྲི་བར་བྱེད། །གནས་དེ་ནས་ནི་ཡང་བསྐྱོད་  
  
  
༄༅། །ནས༑ ༑རྡོ་རྗེ་འབར་བའི་མིག་ལྡན་པར། །རྡོ་རྗེ་ཕྱག་རྒྱས་ཧཱུཾ་བརྗོད་དེ། །རྡོ་རྗེའི་རྐང་པས་བསྣུན་པར་བྱ། །ཀླུ་དང་གསང་བ་ཐམས་ཅད་  
དང༑ ༑གཞན་ཡང་གང་དག་སར་གནས་པ། །གང་ན་སྔགས་འཆང་འདུག་པ་ཡིས། །གནས་དེར་ཐམས་ཅད་ལྷག་ནས་སུ། །ལུང་ནི་ཡོངས་སུ་ནོད་བྱེད་  
ཅིང༑ ༑རྡོ་རྗེ་འབར་བས་རབ་ཉེན་པས། །ཇོ་བོ་ཅི་ཞིག་འཚོལ་ཅིག་པ། །བཀའ་ལུང་མྱུར་དུ་བདག་ཅག་སྩོལ། །བཅུད་ཀྱིས་ལེན་དང་དངུལ་ཆུ་འམ། །འོན་  
ཏེ་མིག་བསྐུའི་སྨན་རྫས་སམ། །གནོད་སྦྱིན་ཕོ་མོས་འབངས་སུའམ་།འོན་ཏེ་རྒྱལ་སྲིད་བཞེད་གྱུར་ཏམ། །འོན་ཏེ་དཔལ་གྱི་སྒོ་བཞེད་དམ། །འོན་ཏེ་ཡུལ་  
ས་གཞན་བཞེད་ན། །རྡོ་རྗེ་འབར་བས་གཟིར་གྱུར་པས། །བཞེད་པ་ཐམས་ཅད་བསྐང་བར་བགྱི། །སྔགས་པས་འགའ་ཞིག་བླངས་ནས་སུ་།དེ་དག་ལ་ནི་  
བྱམས་པར་བྱ། །རྡོ་རྗེ་གར་ནི་ལེགས་བྱ་ཞིང། །ཕྱག་རྒྱ་དེ་ནི་བསྡུ་བར་བྱ། །ཆོ་ག་མཐོང་བའི་ལས་ཀྱིས་སུ། །རྡོ་རྗེ་གནས་སུ་གཞག་པར་བྱ། །གཞན་དུ་ན་  
ནི་གསང་བ་དང། །སྲིན་པོ་ཀུན་ལ་གནོད་འགྱུར་ཏེ། །གླགས་ལྟ་གླན་ཀ་ཚོལ་བྱེད་པ། །གཟིར་བ་དེ་དག་གནོད་པར་བྱེད། །གླགས་སུ་གྱུར་པ་རྟོགས་ནས་སུ།།  
  
  
།དེ་ལྟ་བས་ན་རྣམ་ཀུན་ཏུ་།བློ་དང་ལྡན་པའི་སྒྲུབ་པ་པོས། །རྡོ་རྗེའི་གནས་ནི་རིག་བྱས་ལ་།སྟང་སྟབས་བྱ་བ་སྦྱར་བར་བྱ། །གཡོན་  
བརྐྱང་རྐང་པའི་སྟང་སྟབས་སོ། །རྡོ་རྗེ་འབྱུང་བར་འདུག་ནས་སུ། །དཔྲལ་བར་ཐལ་མོ་སྦྱར་བར་བྱ། །རྡོ་རྗེའི་གར་ནི་བྱས་ནས་སུ། །ཐལ་མོ་སྙིང་གར་གཞག་པར་  
བྱ༑ ༑ཚངས་པའི་རྐང་སྟབས་བྱས་ནས་སུ། །པདྨའི་ཐལ་མོ་རྒྱས་པར་བྱ། །གཉི་ག་ཁུ་ཚུར་བཅངས་ནས་སུ། །གཡས་པ་གྱེན་དུ་བརྐྱང་བར་བྱ། །གཡོན་པ་སྙིང་གར་  
བཞག་ནས་སུ། །ཧཱུཾ་དང་ཕཊ་བཅས་ཁྲོས་བསྒྱིངས་ཤིང། །སོས་ནི་མཆུ་ཡང་མནན་བྱས་ལ། །རྡོ་རྗེ་ཉི་མའི་མིག་ལྡན་ཞིང། །བཞིན་ནི་ཁྲོ་གཉེར་རིམ་འཆང་བས།།  
གར་བྱེད་པ་ཡི་ཚུལ་གྱིས་ནི། །རྐང་པ་གཡས་པས་བསྣུན་པར་བྱ་།གཡོན་པས་ཀྱང་ནི་དེ་བཞིན་བསྣུན། །རྡོ་རྗེ་གསོར་བའི་ཕྱག་རྒྱ་ཡིས། །ལག་པ་གྱེན་དུ་བསྒྲེང་  
བར་བྱ། །གྱེན་དུ་བལྟས་ནས་དྲག་ཏུ་ནི། །རྡོ་རྗེ་ཕྱག་རྒྱས་བསྣུན་པར་བྱ། །རྡོ་རྗེའི་ཕྱག་རྒྱས་བསྣུན་ནས་ཡང། །ཚངས་པར་བཅས་དང་བརྒྱ་བྱིན་བཅས། །གནས་  
དང་བཅས་པ་ཐམས་ཅད་འགུལ། །ཕན་ཚུན་གཅིག་ལ་གཅིག་ལྟ་ཞིང་།གྲོགས་དག་བསྐལ་པ་འཁྲུགས་གྱུར་ཏམ། །འོན་ཏེ་སེམས་ཅན་ཆེ་འབྱུང་ངམ། །འོན་ཏེ་  
  
  
༄༅། །སངས་རྒྱས་བྱུང་གྱུར་ཏམ། །ཅི་ཞེས་ཐམས་ཅད་ཕན་ཚུན་སྨྲ། །མྱོས་ཆེས་གྱུར་ནས་ཕན་ཚུན་དང། །ཕྱོགས་བཅུ་དག་ཏུ་ལྟ་བར་བྱེད། །  
རྡོ་རྗེ་འབར་བས་གཟིར་བས་ན། །གནས་དེ་ནས་ནི་དོང་ནས་སུ། །རྡོ་རྗེ་ལྡན་པ་ཅི་བཞེད་པ། །གསུངས་ཞེས་ལུང་ནི་ནོད་པར་བྱེད། །བདག་ཅག་ནོངས་པ་མ་  
མཆིས་ཤིང། །བཀའ་དང་འགལ་བར་བགྱིད་མ་ལགས། །རྡོ་རྗེ་འབར་བར་གཟིར་གྱུར་ནས། །བཀའ་ལུང་མྱུར་དུ་བདག་ཅག་སྩོལ། །རྡོ་རྗེ་ཅན་གྱིས་རྡོ་རྗེ་ལ། །  
མིག་མི་འཛུམས་པར་རྟག་ཏུ་ལྟ། །ལྷ་ཕལ་གཞན་རྣམས་དེ་དག་ཀྱང། །རྡོ་རྗེ་འབར་བས་བརྒྱལ་གྱུར་ནས། །རྡོ་རྗེའི་དམ་པ་ལྡན་པ་ལ། །ཐུགས་ལ་ཅི་  
དགོངས་བསླང་མཛོད་དང། །གལ་ཏེ་རྒྱལ་སྲིད་བཞེད་གྱུར་ཏམ། །དེ་བཞིན་མི་དང་ལྷ་བཞེད་དམ། །ལྷ་ཡི་བུ་མོ་བསྙེམས་པ་དང། །ལྷ་ཡི་བདེ་བ་ཡིད་མཐུན་  
བཞེད། །ཐུགས་ལ་གང་བཞེད་དེ་རྣམས་ཀུན། །དེ་དག་དབུལ་བར་བགྱིད་པར་འགྱུར། །དེ་ནས་ལྷ་མང་རྫུ་འཕྲུལ་ཆེ། །དེ་དག་ཡིད་ནི་རབ་དགའ་ནས། །  
རྡོ་རྗེ་འབར་བས་གཟིར་བ་དག་སྒྲུབ་པ་པོ་ལ་མྱུར་དུ་དབུལ། །དེ་ནས་བྱམས་པའི་སེམས་ཀྱིས་ནི། །སྔགས་པས་བལྟས་ནས་གཏང་བར་བྱ་།གཞན་དུ་ན་  
  
  
གླགས་རྙེད་གནོད་པ་བྱེད་པར་འགྱུར། །རྡོ་རྗེ་འབྱུང་བར་ཡང་འདུག་སྟེ། །རྡོ་རྗེ་གར་ནི་རབ་ཏུ་བྱ། །མཚོག་མར་ཐལ་མོ་སྦྱར་ནས་སུ། །ཕྱོགས་  
རྣམས་ཀུན་ཏུ་རྒྱས་པར་བྱ། །རྐང་པ་སྤོ་བའི་ཚུལ་གྱིས་སུ་།གཡས་པ་བཏེག་ཅིང་དེ་བཞིན་གཡོན། །རྡོ་རྗེའི་ཁུ་ཚུར་ཚུལ་གྱིས་ནི། །གཡས་པ་གྱེན་དུ་བསྒྲེང་བར་  
བྱ༑ ༑གཡོན་པ་སྙིང་གར་གཞག་ནས་སུ། །སྨིན་མ་དགུག་ཅིང་བསྐུལ་བསྐྱོད་དེ། །མིག་གིས་བགེགས་ལ་བལྟས་བྱས་ན། །ཧཱུཾ་དང་བཅས་པས་རབ་བསྐུལ་ན། །  
གལ་ཏེ་ཚངས་པ་ཉིད་གྱུར་ཏམ། །གལ་ཏེ་ཁྱབ་འཇུག་ཉིད་གྱུར་ཏམ་།དྲག་པོ་བརྒྱ་བྱིན་ཉིད་གྱུར་ཡང། །བལྟས་པས་མྱུར་དུ་འཇིགས་པར་འགྱུར། །ཅི་སྟེ་ཁྱབ་  
འཇུག་དྲག་པོ་རྣམས། །བདག་གི་དབང་དུ་གྱུར་འདོད་པས། །ཀུན་ཏུ་བསྐྱོད་པའི་ཚུལ་གྱིས་སུ། །རྡོ་རྗེ་ཉི་མའི་མིག་ཅན་གྱིས། །རྐང་སྟབས་སྦྱར་བའི་ཚུལ་གྱིས་  
སུ༑ ༑རྡོ་རྗེའི་ཕྱག་རྒྱས་བསྣུན་པར་བྱ། །རྡོ་རྗེའི་ཕྱག་རྒྱས་བསྣུན་པས་ན། །ས་རྣམས་ཐམས་ཅད་རབ་ཏུ་གཡོ། །དེ་ནས་བརྒྱ་བྱིན་ལྷ་རྣམས་དང། །ལྷ་མིན་སྲིན་པོ་  
གསང་བ་པ། །སྟན་ལས་ཉམས་པར་བདག་ཉིད་ཀྱིས། །མ་ཤེས་ཤིག་ནི་བརྒྱལ་བར་འགྱུར། །དེ་ནས་ཁྱབ་འཇུག་དྲག་པོ་རྣམས་དང། །ཡིད་ནི་བློང་ཞེས་གྱུར་  
  
  
༄༅། །ནས་སུ། །རྡོ་རྗེ་རྣལ་འབྱོར་ཆེ་ལྡན་པ། །ག་ལ་བ་དེར་ཐལ་སྦྱར་དོང། །བདག་ཅག་ནོངས་པ་མ་མཆིས་པར། །སྔགས་ཀྱིས་བདག་ཅག་  
ཤིན་ཏུ་གཟིར། །གཟིར་བའི་ལྷ་རྣམས་དེ་དག་ཀུན། །སྟན་ལས་སེམས་ནི་ཉམས་པར་གྱུར། །ཅི་ལྟར་ཅི་བགྱི་བཀའ་སྩོལ་ཅེས། །ལུང་ལ་གུས་པས་ལྟ་  
ཞིང་འཁོད། །ཀུན་ལ་བྱམས་པ་བྱས་ནས་སུ། །སྙིང་ལ་བསམ་པ་གཅིག་བསླངས་ན། །དེ་ཡི་མོད་ལ་དེ་དག་རྣམས། །དགའ་ཞིང་མགུ་ནས་སྦྱིན་པར་བྱེད། །  
སྔགས་པ་མཉམ་པར་གཞག་ནས་སུ། །དེ་ནས་ཕྱག་རྒྱའི་རྒྱལ་པོ་བཏང། །རྐང་པ་སྤོ་བའི་ཚུལ་གྱིས་སུ། །རྡོ་རྗེའི་གནས་སུ་གཞག་པར་བྱ། །རྡོ་རྗེ་འཛིན་  
པ་ཐམས་ཅད་ཀྱི། །རྡོ་རྗེའི་གནས་ནི་རྐེད་ནས་གཅོད། །རྡོ་རྗེ་འབྱུང་བར་འདུག་ནས་སུ། །དབང་པོ་ཆེན་པོའི་གནས་སུ་བརྟན། །མཚོག་མར་ཐལ་མོ་སྦྱར་  
བྱས་ལ། །ཕྱོགས་རྣམས་ཀུན་ཏུ་རྒྱས་པར་བྱ། །རྐང་པ་སྤོ་བའི་ཚུལ་གྱིས་སུ། །རྡོ་རྗེ་ཁུ་ཚུར་བཅངས་བྱས་ལ། །གར་བྱེད་པ་ཡི་ལག་པ་ཡིས། །བགེགས་  
ཀྱི་གཟུགས་རྣམས་བསྡིགས་པར་བྱ། །དེ་བཞིན་གཡས་དང་གཡོན་གྱིས་ཀྱང། །གནས་ནས་སོང་གི་བར་དུ་བྱ། །ཅི་སྟེ་བགེགས་ཆེན་རབ་སྡང་བ། །  
  
  
།རྡོ་རྗེ་གོམ་པ་མྱུར་བོར་ལ། །གྱེན་དུ་ལག་པ་ཀུན་ཏུ་བསྐྱོད། །ལག་གཉིས་ས་ལ་བརྡབས་ནས་སུ། །འབྲུག་སྒྲ་དལ་འདྲའི་ཧཱུཾ་  
བརྗོད་ལ། །གསང་སྔགས་བློ་ལྡན་རྐང་བསྐུམ་སྟེ། །རྣམ་པ་ཀུན་ཏུ་ལུས་བསྐོར་རོ། །དེ་ནས་ལྡང་བའི་ཚུལ་གྱིས་སུ། །རྡོ་རྗེའི་ལག་པ་གཡས་བརྐྱང་ལ། །རྡོ་རྗེ་ལྕགས་  
ཀྱུའི་ཕྱག་རྒྱ་ཡིས། །བགེགས་རྣམས་ཐམས་ཅད་དགུག་པར་བྱ། །གཡས་དང་གཡོན་གྱི་ཚུལ་དུ་ནི། །ལག་གཉིས་གཅིག་ཏུ་སྦྱར་བྱས་ལ་།འབྲུག་སྒྲ་དལ་འདྲའི་  
ཧཱུཾ་རྣམས་དང། །ཕཊ་རྣམས་ཀྱིས་ནི་རབ་བསྐུལ་ཏེ། །རྡོ་རྗེ་གཟིར་བའི་ཕྱག་རྒྱ་ཡིས། །བགེགས་རྣམས་ཐམས་ཅད་གཟིར་བར་བྱ། །བདེ་གཤེགས་གོ་འཕང་  
མ་གཏོགས་པར། །རྡོ་རྗེ་ཅན་དང་འཁོར་ལོ་ཅན། །སངས་རྒྱས་སྲས་པོ་གང་ཞིག་གིས། །དེ་ཡིས་ལུས་ལ་མི་སེམས་ན། །ལྷ་དང་དྲི་ཟ་གསང་བ་དང། །གཞན་  
ཡང་གང་དག་ཀླུ་རྣམས་དང། །ཤིང་བལ་འདབ་མ་རླུང་གཏོར་བཞིན། །ཧཱུཾ་བརྗོད་འཇིགས་འགྱུར་སྨོས་ཅི་དགོས། །ལྷ་མིན་སྲིན་པོ་མ་རུངས་དང། །ཡི་དྭགས་  
གྲུལ་བུམ་མངག་གཞུག་དང། །བདུད་དང་བདུད་ཀྱི་ཕོ་ཉ་རྣམས་།འདི་ལྟར་འགྱུར་བ་ཅི་ཞིག་སྨོས། །བྱམས་པའི་སེམས་ལ་མཉམ་བཞག་ཅིང། །སྙིང་རྗེ་ལ་ཡང་  
  
  
༄༅། །མཉམ་བཞག་ནས། །བྱང་ཆུབ་སེམས་དྲན་སྔགས་པ་ཡིས་།ཕྱག་རྒྱ་བསྡུ་བ་བརྩམ་པར་བྱ། །ཉེས་པ་ཅུང་ཟད་ཙམ་གྱི་ཕྱིར། །  
བགེགས་རྣམས་ལ་ནི་གནོད་མི་བྱ། །ཤིན་ཏུ་སྡང་བར་རིག་ནས་ནི་།གལ་ཏེ་བགེགས་ལ་གནོད་བྱ་ན། །ཤིན་ཏུ་སྡང་བ་དྲག་རྣམས་ལ་།འཇམ་དེས་ཉིད་ནི་མི་  
བྱའོ༑ ༑གལ་ཏེ་འཇམ་དེས་ཉིད་བྱས་ན། །དེ་ཡི་མོད་ལ་གནོད་པར་བྱེད། །ཐོག་མར་འཇམ་པོར་སྦྱར་བར་བྱ། །ལན་གཉིས་ཚེ་ནི་དབྱེ་བར་བརྩོན། །གསུམ་  
ཚེ་མཆོད་ཡོན་ཐོགས་ནས་སུ། །མེ་ཏོག་སྙིམ་པར་གནས་བྱས་ལ། །དེ་ནས་བགེགས་ལ་མཆོད་པར་བྱ། །འབྱུང་པོ་ཀུན་ཕན་གཏོར་བྱིན་ནས་།འདི་སྐད་  
ཀྱི་ནི་ཚིག་བརྗོད་།ཨེ་བདག་གིས་དེ་རིང་ཁྱོད་མཆོད་ཀྱི། །སོང་ཞིག་བགེགས་ཆེན་འགྲོ་བར་གྱིས། །ཕྱིན་ཆད་དེ་ལྟར་མ་བྱེད་ཅིག་།ཁྱོད་ཀྱི་སྟོབས་དང་  
རྩལ་མཐོང་སྟེ། །ཁྱོད་ནི་བགེགས་ཀྱང་བྱེད་པར་ནུས། །ཁྱོད་ནི་ལྷ་ཡིས་སྤྲུལ་པ་སྟེ། །ཁྱོད་ནི་བགེགས་བྱེད་མི་ནུས་མིན། །སྔོན་ཆད་མཆོད་པ་མ་ཐོབ་པ། །དེ་  
རིང་བདག་གིས་མཆོད་བྱས་ན། །ཁྱོད་ཀྱིས་ད་ནི་མཆོད་ཁྱེར་ལ་།བགེགས་ཀྱི་དབང་པོ་སོང་ཞེས་བརྗོད། །གལ་ཏེ་འདུག་ཀྱང་བགེགས་མིན་ན། །དེ་ཡི་སྤྱོད་  
  
  
།སྔགས་པས་མཆོད་བྱས་འོན་ཀྱང་ནི། །ཅི་སྟེ་བགེགས་ནི་ཡང་བྱེད་ན། །ཕྱོགས་བཅུའི་སངས་རྒྱས་དཔང་གྱུར་པས། །མི་མཆོག་རྣམས་ལ་མཁྱེན་  
པ་གསོལ། །བགེགས་ལ་ཆད་པས་གཅད་སླད་དུ། །སྦྱོར་བ་བགྱིས་ཀྱང་ནོངས་མ་མཆིས། །སངས་རྒྱས་རྣམས་དང་སངས་རྒྱས་སྲས། །བྱང་ཆུབ་སེམས་དཔའ་  
རྣམས་ཀྱི་ནི། །བཀའ་དང་བདག་འགལ་མི་བགྱིད་བརྗོད། །ལྷ་དང་ལྷ་མིན་གསང་རྣམས་དང། །ཕྱོགས་བཅུ་ཀུན་གྱི་དྲི་ཟ་དང། །གཟའ་དང་མིའམ་ཅི་གང་དག་  
མགོན་པོ་མགོན་པོ་ཆེ་རྣམས་ལ། །བགེགས་ཀྱིས་གཙེས་པ་བསྒྲག་པར་བྱ། །གལ་ཏེ་ཅུང་ཞིག་བསྐྱབ་ཅེ་ན། །མྱུར་དུ་ཡོངས་སུ་སྐྱོབས་ཤིག་ཅེས། །བསྒྲགས་པ་  
གང་དག་མཉན་བྱས་ནས། །བགེགས་བྱེད་ཞི་བར་གྱུར་ན་ནི། །དེ་ནས་ཕྱོགས་རྣམས་ཐམས་ཅད་ཀྱི། །ལྷ་རྣམས་ལ་ནི་མཆོད་པ་བྱ། །གལ་ཏེ་དེ་ལྟར་མི་འདུག་ན། །  
མེ་ཏོག་ཐལ་མོ་མཆོད་ཡོན་གྱིས། །སངས་རྒྱས་ལ་སོགས་རབ་བསྐུལ་ལ་།དེ་ལ་ཆད་པས་གཅད་པར་བྱ། །དྲག་པོ་ཤིན་ཏུ་སྡང་སེམས་པ་།བཀའ་ལུང་ལས་ནི་  
འགལ་བྱེད་ཅིང། །སྲོག་ཀྱང་ཤིན་ཏུ་འཕྲོག་བྱེད་ལ། །སངས་རྒྱས་རྣམས་ཀྱང་མི་གཡེལ་བར། །དེ་ལ་ཕན་པར་ཤེས་ནས་སུ། །བསྐལ་པ་བྱེ་བ་དུ་མར་ནི། །  
  
  
༄༅། །སེམས་དམྱལ་རྣམས་སུ་སྐྱེ་བ་ཡི། །སྡུག་བསྔལ་མང་པོ་འདིར་འགྱུར་ཏེ། །དེ་ལྟར་སྨན་པས་སེམས་ཅན་གྱི། །ནད་རྣམས་མེད་པར་  
བྱེད་པ་བཞིན། །གཟིར་བས་བདག་ལ་ཉེས་པ་མེད། །མཁས་པ་རྣམ་པར་སྦྱངས་པ་ཡི། །དེ་ལྟར་སེམས་ནི་མཉམ་བཞག་ཅིང། །སྙིང་རྗེའི་ཡིད་དང་ལྡན་པ་ཡིས་  
བྱང་ཆུབ་སེམས་ནི་བརྟན་བྱས་ཏེ། །དེ་ལ་ཆད་པས་བཅད་པ་བརྩམ་།ཇི་ལྟར་སྨན་པ་མཁས་པ་ཡིས། །ཉེས་ཏེ་ཡལ་བར་མི་འདོར་བཞིན་།ཐབས་དང་ཤེས་རབ་  
མཁས་པ་ཡང། །མི་བྱེད་མཁས་ནའང་ཉེས་དང་བཅས། །ཇི་ལྟར་སྨན་པ་མི་མཁས་པ། །ཐབས་དང་ཤེས་རབ་བྲལ་བ་ཡིས། །ནད་པ་ཡལ་བར་འདོར་བྱེད་ཅིང།།  
གསོ་བའི་ཆོ་ག་མི་བྱེད་པ། །དེ་བཞིན་ཤེས་དང་བྲལ་བ་ཡིས། །གལ་ཏེ་གསོ་བར་བརྩོན་ན་ཡང། །ཐབས་དང་ཤེས་རབ་བྲལ་བ་ལ་།སངས་རྒྱས་རྣམས་ནི་བསྔགས་  
མི་མཛད། །ནད་པ་ནད་པ་རྣམས་ལ་ནི། །སྨན་པས་ཇི་ལྟར་སྨན་བྱིན་པ། །ཚྭ་དང་ཁ་དང་བསྐ་བ་ཡང། །འཇིག་རྟེན་སྨོད་པར་མི་བྱེད་པ། །དེ་བཞིན་འདུལ་བའི་  
བྱེ་བྲག་གིས། །ཅི་རིགས་པ་ནི་གསོ་བར་བྱ། །སྡང་བའི་སེམས་ཅན་རྣམས་ལ་ནི། །འཕྱས་ཏེ་སངས་རྒྱས་རྣམས་མི་སྨོད། །འདས་པའི་དུས་ན་སྔོན་བྱུང་བ། །  
  
  
།དེ་བཞིན་གཤེགས་པའི་གསུང་རབ་ལ། །འགྲོ་བའི་ཆོས་ནི་འདི་འདྲ་སྟེ། །ཤིན་ཏུ་སྡང་སེམས་དྲག་པོ་ཡི། །སེམས་ཅན་ཐམས་  
ཅད་དེ་ཚེ་བྱུང། །ཤིན་ཏུ་དྲག་པོ་མཐོང་ནས་ནི། །འཇམ་པོ་ཉིད་དུ་མི་སྦྱོར་ཏེ། །ཤེས་རབ་ཐབས་ཀྱི་སྙིང་སྟོབས་ཅན། །རྡོ་རྗེ་སེམས་དཔའ་དེ་བཞིན་གཤེགས། །  
རྡོ་རྗེའི་སྙིང་སྟོབས་ཁྲོས་གྱུར་པ། །སེམས་ཅན་རྣམས་ལ་ཕན་བྱེད་པ། །དེ་ནས་ཕ་རོལ་གནོན་པ་ཡིས། །སེམས་ཅན་ཁམས་ནི་དུ་མ་གནོན། །སྡིག་མེད་ནན་གྱིས་  
སྟོབས་གྱིས་སུ། །ཐམས་ཅད་དབང་དུ་དགོད་པར་བྱ། །ཕ་རོལ་གནོན་པའི་རིགས་ཚུལ་གྱིས། །ཇི་ལྟར་བྱང་ཆུབ་འདོད་བྱས་ནས། །སེམས་ཅན་ཁམས་ནི་དུ་མ་དག་  
ཐམས་ཅད་དབང་དུ་དགོད་པར་བྱས། །རྡོ་རྗེ་སློབ་དཔོན་ཆེན་པོ་ཡིས་།ལོག་འདྲེན་བགེགས་རྣམས་དེ་ལྟར་དགོད། །བྱང་ཆུབ་སེམས་དྲན་བསྒྲིམ་བྱས་ནས། །སྐྱོན་  
གྱིས་གོས་པར་མི་འགྱུར་རོ། །དེ་ཕྱིར་སྔགས་པ་ཆེ་ཁྲོས་ལ་།བསྐལ་པའི་མེ་ཡི་མཐུ་ལྟ་བུས། །རྡོ་རྗེ་རལ་གྲིའི་ཕྱག་རྒྱ་ཡིས། །བགེགས་རྣམས་ཐམས་ཅད་གཅད་པར་  
བྱ༑ ༑རྐང་པའི་ཚུལ་ནི་དེ་ཉིད་ཀྱིས། །རྡོ་རྗེའི་གར་གྱིས་གར་བྱས་ལ། །རྐང་པ་གཡོན་པ་བརྐྱང་ཞེས་འདོར། །རྐང་གཡས་བརྐྱང་བའི་གནས་བརྟེན་ཏེ། །རྐེད་པའི་གནས་  
  
  
༄༅། །ཀྱི་རལ་གྲི་དེ། །ཤུགས་ནས་ཕྱུང་ནས་གདབ་པར་བྱ་།རྣོ་བ་མེད་པའི་ཚུལ་གྱིས་སུ། །ཤུགས་ཀྱིས་ལག་པ་སར་བསྡམས་ལ་།རྐང་པ་སྤོ་  
བའི་ཚུལ་གྱིས་སུ། །རལ་གྲི་འཕྱར་བ་འདྲ་བར་བཟུང། །རལ་གྲི་ཚུལ་དུ་གཞུག་པ་ནི། །མཛུབ་མོ་གུང་མགོ་གཤིབས་པར་བྱ། །དེ་ནས་ལག་པ་གཡོན་པ་ཡིས། །  
རལ་གྲི་ཤུབས་སུ་བྱ་བ་ནི། །མཐེའུ་ཆུང་དང་ནི་སྲིན་ལག་དང་།མཐེ་བོས་རལ་གྲི་ཤུབས་སུ་བྱ། །དེ་ནས་རྐང་པ་གཡས་པ་ཡིས་།ས་ལ་བགེགས་ཀྱི་གཟུགས་  
བྲིས་ཏེ། །སོ་ཡིས་མཆུ་མནན་ཁྲོས་བྱས་ལ། །བདག་ནི་རྡོ་རྗེ་ཉི་འབར་བས། །རྐང་པས་མགོ་ནི་མནན་བྱས་ནས། །ལག་པས་རལ་གྲི་ཕྱུང་ནས་སུ། །རྡོ་རྗེ་འགྲོ་བའི་  
གོམ་སྟབས་ཀྱིས། །གར་གྱི་ཚུལ་དུ་ཀུན་བསྐྱོད་དེ། །རྡོ་རྗེ་རལ་གྲིའི་ཕྱག་རྒྱ་ཡིས། །བགེགས་རྣམས་ཐམས་ཅད་གཅད་པར་བྱ། །རྡོ་རྗེ་ལྡན་དེས་གང་བཅོམ་པ། །དེ་  
ནི་སྲོག་ལ་མི་སེམས་སོ། །དེ་ནས་དེ་དག་ཞི་བར་འགྱུར། །ཡང་ན་འཆི་འགྱུར་ཐེ་ཚོམ་མེད། །བརྒྱ་བྱིན་མཚུངས་པའི་བགེགས་ཞིག་ནའང། །དེ་ཡང་མོད་ལ་བརླག་  
པར་འགྱུར། །དེ་ནས་རྡོ་རྗེ་སློབ་དཔོན་ཆེ། །སྙིང་རྗེ་སྙིང་བརྩེའི་སེམས་ལྡན་པས། །ཇི་ལྟར་དེ་ཡང་སྐྱེ་འགྱུར་བ། །དེ་ལྟར་དེ་ལ་སྙིང་བརྩེར་བྱ། །རྡོ་རྗེ་རལ་གྲིའི་སྟང་  
  
  
།དེ་ནས་རྡོ་རྗེ་སློབ་དཔོན་ཆེས། །རྡོ་རྗེ་གཏུབ་པར་བྱ་བ་བྱས། །རྡོ་རྗེ་འཁོར་ལོའི་ཕྱག་རྒྱ་ཡིས། །གནོད་པར་སེམས་པ་ཐམས་ཅད་གཏུབ། །རྡོ་རྗེ་འབྱུང་  
བར་འདུག་ནས་སུ། །རྡོ་རྗེ་མཐུ་རྩལ་བརྩམ་བྱས་ལ། །རྐང་པ་བཏེག་ཅིང་བཞག་ཚུལ་གྱིས། །རྡོ་རྗེ་གར་ནི་རབ་ཏུ་བྱ། །འཁོར་ལོས་བསྒྱུར་བར་བྱ་རིམ་གྱི། །པདྨོའི་ཐལ་  
མོ་སྦྱར་བྱས་ལ། །རྐང་པ་རྣམ་པར་བཞག་བྱས་ནས། །ས་ལ་འཁོར་ལོ་འཕང་བར་བྱ། །རྟིང་སྤྲད་གནས་སུ་འདུག་བྱས་ལ། །འབྲུག་སྒྲ་དལ་འདྲའི་ཧཱུཾ་བརྗོད་དེ། །ཐལ་མོ་  
བརྡབ་པའི་ཚུལ་གྱིས་སུ། །ས་ལ་འཁོར་ལོས་བསྣུན་པར་བྱ། །བཟློག་སྟེ་ལན་བུར་བྱས་ནས་སུ། །ལག་པ་སྦྱར་བའི་ཚུལ་གྱིས་ནི། །འཁོར་ལོ་ལྟ་བུར་བྱས་ནས་སུ། །  
གྱེན་དུ་འཕང་ལ་གཞིག་པར་བྱ། །བཀུག་སྟེ་རྐྱང་པས་མགོ་མནན་ནས། །བགེགས་རྣམས་ལ་ནི་བསྣུན་པར་བྱ། །འོན་ཏེ་རབ་ཏུ་ཞི་བར་འགྱུར། །ཡང་ན་ཞི་འགྱུར་ཐེ་  
ཚོམ་མེད། །དེ་ལྟར་རིམ་པའི་ཚུལ་འདི་ཡིས། །བགེགས་རྣམས་ལ་ནི་གནོད་པར་བྱ། །སྡིག་པའི་གནོད་པ་མེད་པར་ནི། །བསྐུལ་ཡང་བདེ་བར་མི་འདོང་ངོ། །གལ་ཏེ་རྡོ་  
རྗེ་སེམས་དཔའ་ཆེ། །སྙིང་རྗེའི་སེམས་དང་ལྡན་གྱུར་པས། །བགེགས་ལ་ཞི་བར་བྱ་འདོད་ན། །ཆོ་ག་འདི་ཡིས་ཚུལ་དུ་བྱ། །བ་ལང་གི་ནི་ལྕི་བ་ལས། །དེ་འདྲ་བ་ཡི་གཟུགས་  
  
  
༄༅། །བྱས་ལ། །སྔགས་པས་ཞི་བའི་སེམས་ཀྱིས་སུ། །སྔགས་པས་འོ་མམ་བཀྲུས་ནས་ནི། །མོད་ལ་སྔ་མཁོ་བཞིན་དུ་འགྱུར། །དེ་ལྟར་ཀུན་ཏུ་  
བགེགས་རྣམས་ནི། །ཀུན་ལ་ཆོ་ག་འདི་བཞིན་བྱ། །རིམ་པ་འདི་ཡི་ཚུལ་གྱིས་ནི། །གསང་སྔགས་རྣམས་ལའང་སྦྱར་བྱ་སྟེ། །གཅད་དང་གནོད་པ་བྱས་པ་དང། །  
བཀག་པ་དང་ནི་བཅིང་བའང་རུང། །གལ་ཏེ་བསྒྲུབ་པར་འདོད་པ་ནི་།དེ་ནས་སྔ་མཁོ་བཞིན་དུ་འགྱུར། །འོན་ཀྱང་གསང་སྔགས་རྣམས་ལ་ནི། །བྱེ་བྲག་ཏུ་ནི་སྤོས་  
ཀྱིས་བྱ། །བ་ནི་སེར་མོའི་འོ་མ་དང། །ཡང་ན་མར་གྱི་སྦྱིན་སྲེག་བྱ། །ཡང་ན་བརྒྱ་དང་རྩ་བརྒྱད་ཀྱིས། །སྦྱིན་སྲེག་གིས་ནི་ཀུན་ཞི་འགྱུར། །ཞི་བའི་སེམས་ཀྱིས་ཞི་བ་  
སྟེ༑ ༑དགའ་བའི་སེམས་ཀྱིས་རྒྱས་པའོ། །དྲག་ཤུལ་སྤྱོད་ལམ་གང་ཡིན་པ། །དེ་ནི་ཁྲོས་པས་བརྩམ་པར་བྱ། །དེ་ལྟར་ལས་ནི་ཅི་རིགས་པས། །གསང་སྔགས་  
རྣམས་ལ་སྔགས་པས་བྱ། །རྣམ་པ་གཞན་དུ་མི་བྱ་སྟེ། །ལས་ཀྱི་འབྲས་བུ་མེད་པར་འགྱུར། །རྡོ་རྗེ་འཁོར་ལོའི་སྟང་སྟབས་སོ། །རྡོ་རྗེའི་ཚུལ་གྱིས་དེ་ནས་ཀྱང། །  
རྡོ་རྗེ་འབྱུང་བར་བྱས་ནས་སུ། །མཚོག་མར་ཐལ་མོ་སྦྱར་བྱས་ཏེ་།རྡོ་རྗེའི་གར་ནི་རབ་ཏུ་བྱས། །རྟིང་སྤྲད་རྣམས་ཀྱི་ཚུལ་གྱིས་སུ། །སྨིན་བསྒྱུར་རྐང་པས་རེག་པར་  
  
  
༑ལག་པ་གཉིས་ཀས་ས་ལ་བྱུག་དེ་བཞིན་ཕྱོགས་བཞི་རྣམས་སུ་ཡང། །ཡིད་ཀྱིས་བསྐོར་བའི་ཚུལ་གྱིས་སུ། །རྐང་པ་འཁོར་ལོ་བཞིན་དུ་བསྐོར། །ལག་གཉིས་  
རྐེད་པའི་གནས་བཞག་ལ། །རྡོ་རྗེའི་བགད་པ་རབ་བྱེད་ཅིང། །ལག་པ་གཡས་པ་བསྒྲེང་བར་བྱ། །རྡོ་རྗེའི་མཛུབ་མོས་རབ་ཏུ་བསྡིགས་།ཧཱུཾ་བརྗོད་བསྒྱིངས་དང་བཅས་  
བྱས་ལ། །རྡོ་རྗེ་ཉི་མའི་མིག་ལྡན་པས། །རྡོ་རྗེའི་མཛུབ་མོས་བསྡིགས་ནས་ནི། །བདུད་ཀྱི་དབང་ཕྱུག་བདག་ཉིད་ཀྱང། །བལྟས་པས་དེ་ནི་མོད་ལ་འབྲོས། །བྱ་རོག་བོང་རྡོ་  
འཕེན་མཐོང་བཞིན། །རྡོ་རྗེ་བགད་པའོ། །དེ་ནས་རྡོ་རྗེ་སྔགས་པ་ཆེས། །རྡོ་རྗེ་འབྱུང་བར་བྱས་ནས་སུ། །མི་མཐུན་རྐང་སྟབས་བྱས་ནས་སུ། །ལག་པ་བསྣོལ་ཏེ་ཁུ་ཚུར་  
བཅང། །མཐེ་བོ་གྱེན་དུ་བསྒྲེང་བྱས་ལ། །གུང་མོ་གཤིབས་ཏེ་བསྒྲེང་བར་བྱ། །མཛུབ་མོ་དེ་གཉིས་ཟླ་ལ་བསྒྲེང། །རྡོ་རྗེ་ཁ་ཞེས་བརྗོད་པ་ཡིན། །རྐང་པ་གཡས་པ་བཏེག་  
པར་བྱ། །གཡོན་པ་གཟུགས་ཤིང་དེ་བཞིན་བྱ། །རྡོ་རྗེ་ལྕེ་ནི་མེ་ལྟར་འབར། །རྒོད་མའི་ཁ་ལྟར་མངོན་སུམ་བྱ། །འབྲུག་སྒྲ་དལ་འདྲའི་ཧཱུཾ་བརྗོད་དེ། །ཁ་ཡི་ཐད་ཀར་གཞག་  
པར་བྱ། །ཕྱོགས་རྣམས་དག་ནི་ཐམས་ཅད་ཀྱི། །རྒྱ་མཚོ་བཞི་ཡི་ཆུ་འཐུངས་ན། །མིག་སྔར་སྣང་བར་གྱུར་པ་ཡི། །སྡང་བ་ཀུན་ལྟ་སྨོས་ཅི་དགོས། །དེ་ལྟར་བྱས་ན་ཕྱོགས་  
  
  
༄༅། །བཞི་པོ། །ཀུན་ནས་འབྱུང་བ་ཐམས་ཅད་སྐེམས། །འཚུབ་མ་ཀུན་དང་ལྕེ་འབབ་དང། །སྤྲིན་རྣམས་ཀུན་ནས་འདུ་བ་དང། །རྡོ་རྗེའི་ཁ་ནི་གླལ་  
བ་དང། །གཏོར་བས་རབ་ཏུ་འཐོར་བར་འགྱུར། །འཇིག་རྟེན་དུ་ནི་ལྟས་བྱུང་བ། །ཀུན་ནས་གནས་གྲུབ་གང་ཡིན་པ། །སྔགས་པས་རྡོ་རྗེ་མེ་ལྕེ་ཡི། །མེ་ལྟར་བསྒྱུར་ན་  
དེ་ཀུན་ཞི། །རྡོ་རྗེ་ཁ་ཡི་ཕྱག་རྒྱ་ཡིས། །བགེགས་རྣམས་ཐམས་ཅད་བཟའ་བར་བྱ། །རྡོ་རྗེ་འབར་བའི་ཕྱག་རྒྱ་ཡིས། །བགེགས་རྣམས་ཐམས་ཅད་བཅའ་བར་བྱ། །རྡོ་  
རྗེ་ཁ་གླལ་བའི་གར་སྟབས་སོ། །དེ་ནས་རྡོ་རྗེ་རྣལ་འབྱོར་ཆེ་།རྡོ་རྗེ་ཡེ་ཤེས་བསྒྱུར་ནས་སུ། །བགེགས་ལ་གསོ་བ་བྱས་ན་ནི་།ཉེས་པ་ཡོད་པ་མ་ཡིན་ནོ། །རྒྱལ་  
བའི་ཡེ་ཤེས་ལས་བྱུང་བའི། །རྡོ་རྗེ་སློབ་དཔོན་གསོ་བྱེད་པས་།བདག་འདྲར་སྔགས་པ་དེ་འདྲ་སྟེ། །སྔགས་བ་ཅི་འདྲར་རྒྱལ་དེ་བཞིན། །སེམས་ཅན་ཀུན་ལ་  
སྙིང་རྗེ་དང། །བྱང་ཆུབ་སེམས་ནི་བརྟན་བྱ་སྟེ། །ཐབས་ཀྱི་དམ་པ་ཐོབ་འགྱུར་པས། །རྣམ་པར་གསོ་བ་ཐམས་ཅད་བྱ། །གཞན་དུ་ན་ནི་ཕྱོགས་རྣམས་ན། །བཞུགས་  
པའི་སངས་རྒྱས་བསྔགས་མི་འགྱུར། །བྱང་ཆུབ་སེམས་དང་བྲལ་བ་ནི། །ལྷ་ཡི་མཆོད་འོས་མ་ཡིན་ནོ། །ཐབས་དང་ཤེས་རབ་བྲལ་གྱུར་པས། །རྒྱལ་བའི་  
  
  
།གང་ཡང་རང་སངས་རྒྱས་དག་ནི་།དཀའ་ཐུབ་གནས་ལ་གནས་པ་སྟེ། །བདག་དོན་ཕན་པའི་སེམས་ལྡན་པས། །དེ་དག་ལ་ནི་བྱ་བ་མེད། །ཐབས་  
དང་ཡེ་ཤེས་ལས་བྱུང་བ། །བྱང་ཆུབ་སེམས་དཔའ་སྙིང་རྗེ་ཅན་།བྱང་ཆུབ་སེམས་ཀྱི་ཤིང་རྟ་དང། །བྱམས་དང་སྙིང་རྗེའི་ཁ་བསྒྱུར་དང། །ས་དང་ཕ་རོལ་ཕྱིན་པ་དང། །  
བསྡུ་བ་བཞི་ཡི་རྡོ་རྗེ་དང། །ཐམས་ཅད་མཁྱེན་པ་ཉིད་ས་དང་།བྱང་ཆུབ་ཕྱོགས་ཀྱི་རྩ་ལག་ལ། །བརྟེན་ནས་སངས་རྒྱས་སྲས་པོ་རྣམས། །སེམས་ཅན་དོན་  
དགའི་རྩེ་བས་བརྩེ། །དེ་ལྟར་སློབ་དཔོན་རྡོ་རྗེ་འཆང། །ཐབས་དང་ཡེ་ཤེས་མཁས་པ་ཡིས། །སྡང་བ་རྣམས་ནི་ཐམས་ཅད་ཀྱི་།སེམས་ནི་རབ་ཏུ་གསོ་བར་  
བྱ༑ ༑རྡོ་རྗེའི་ཚུལ་གྱིས་དེ་ནས་ཡང། །རྡོ་རྗེ་འབྱུང་བར་བྱས་ནས་ནི། །རྐང་པ་མཐུན་པའི་གནས་བཞག་སྟེ། །རྡོ་རྗེ་ཐལ་མོ་གཞུམ་བྱས་ལ། །རྡོ་རྗེའི་གར་ནི་  
བྱས་ནས་སུ། །ལག་པ་གཡས་པ་གྱེན་དུ་བསྒྲེང། །གཡོན་པ་ཀོས་ཀོར་བརྟེན་ནས་སུ། །གུང་མོ་དང་ནི་མཛུབ་མོ་གཤིབ། །མཐེ་ཆུང་མཐེ་བོ་སྤྲད་པར་བྱ། །  
གཡས་པ་ལྷ་ཡི་བ་དན་གསུམ། །གཡས་བརྐྱང་རྐང་པར་གནས་ནས་སུ། །རྡོ་རྗེ་བགད་པའི་ཚུལ་གྱིས་ནི། །ཀྱེ་མ་བདག་ཉིད་རྡོ་རྗེ་ཅན། །བདག་ཉིད་དུ་ནི་བདག་  
  
  
༄༅། །གནས་སོ། །ཧཱུཾ་བརྗོད་བསྙེམས་དང་ཁྲོས་པ་ཡིས། །རྡོ་རྗེ་གར་གྱིས་གཏང་བར་བྱ། །ཕྱག་རྒྱ་འདི་ནི་རྡོ་རྗེས་བསྡིགས་།རྡོ་རྗེ་བགད་པས་  
བསྡིགས་པས་ན། །ལྷ་དང་ལྷ་མིན་གསང་བར་བཅས། །དཀྱིལ་འཁོར་ཚེ་འམ་བསྒྲུབ་པའི་ཚེ། །བགེགས་བྱེད་ཕྱིར་ནི་འགྲོ་མི་འགྱུར། །རྡོ་རྗེ་འཛིན་གྱིས་ཐོག་མར་  
བཅིང། །གཙུག་ནས་བྱུང་བ་ཉིད་ཀྱང་ནི། །བགེགས་བྱེད་ཕྱིར་ནི་འགྲོ་མི་འགྱུར། །རྡོ་རྗེ་འཛིན་པ་མངོན་སུམ་ཞེས། །བགེགས་རྣམས་ཕན་ཚུན་སྨྲ་བྱེད་ཅིང། །  
བསྲུང་བའི་ཕྱིར་ནི་དེ་དག་ཀུན། །ལྷན་ཅིག་དཀྱིལ་འཁོར་དྲུང་དུ་འདོང། །རྡོ་རྗེ་སྟངས་ཀྱིས་བསྐུལ་བས་ན། །རྡོ་རྗེ་སློབ་དཔོན་སྐལ་བ་ཆེ། །བསོད་ནམས་ཚོགས་ནི་  
བསགས་པ་ལ། །གཞན་རྣམས་ཐམས་ཅད་ཕྱག་འཚལ་ལོ། །རྡོ་རྗེའི་ཚུལ་གྱིས་དེ་ན་ཡང། །རྡོ་རྗེ་གར་ནི་རབ་བྱས་ལ། །པདྨོའི་ཐལ་མོ་སྦྱར་ནས་སུ། །ཕྱོགས་  
རྣམས་ཀུན་ཏུ་རྒྱས་པར་བྱ། །གཡས་པ་བརྐྱང་བའི་ཚུལ་བྱས་ཏེ་།བསྐལ་པའི་མེ་ཡི་འོད་འདྲ་བས། །ཐལ་མོ་བརྡབས་པའི་ཚུལ་གྱིས་སུ། །ཁྲོས་ཏེ་ལག་པ་  
གདབ་པར་བྱ། །ལག་གཉིས་རྡོ་རྗེའི་ཚུལ་གྱིས་སུ། །མཐེའུ་ཆུང་མཐེ་བོང་སྦྲད་བྱས་ལ། །གཡོན་པས་ཀོས་ཀོར་བརྟེན་ནས་སུ། །གཡས་པ་གྱེན་དུ་བསྒྲེང་  
  
  
།ཨཱ་ཧཱུཾ་ཧཱུཾ་ཧཱུཾ་བརྗོད་དེ་བསྐུལ་བ་ཡིས། །སྔགས་པས་ཀུན་ཏུ་སྒྲ་ཡང་བརྗོད། །རྡོ་རྗེའི་སྒྲ་ནི་བྱུང་བ་ན་།སྡང་བ་ཐམས་ཅད་ཕུང་བར་འགྱུར། །བརྒྱ་བྱིན་ཚངས་  
དང་ཟླ་བ་སོགས། །རྫུ་འཕྲུལ་ཆེ་བའི་གཟའ་གཞན་ཡང། །ཐོས་པ་ཙམ་གྱིས་ས་གཡོས་ཏེ། །ཀུན་ཏུ་སྒྲ་ཡི་སེམས་ཀྱང་ཉམས། །དེ་ཚེ་ཐལ་མོ་སྦྱར་ཏེ་འདུད། །རྡོ་རྗེ་  
སྒྲ་ཆེན་གང་ན་བར། །ཐམས་ཅད་ལྷན་ཅིག་ལྷགས་ནས་སུ། །རྡོ་རྗེ་སྒྲ་ཡིས་གཟིར་གྱུར་ཏེ། །སྟན་ལས་སེམས་ནི་ཉམས་པས་ན། །མངའ་བདག་སུག་ལས་ཅི་འཚལ་  
བ༑ ༑བདག་ཅག་མྱུར་དུ་བཀའ་སྩོལ་ཅེས། །སྔགས་པ་ལ་ནི་ལུང་ཡང་ནོད། །སྔགས་པས་བསམས་ཏེ་གར་བྱས་ན། །ལྷ་རྣམས་མྱུར་དུ་གྲོལ་བར་འགྱུར། །དེ་ནས་  
བྱམས་པའི་སེམས་བསྐྱེད་ལ། །བརྟུལ་ཞུགས་ཅན་གྱིས་ཕྱག་རྒྱ་དགྲོལ། །རྡོ་རྗེ་ཀུན་ཏུ་སྒྲའོ། །རྡོ་རྗེ་འབྱུང་བར་འདུག་ནས་སུ་།རྡོ་རྗེ་གར་ནི་འབར་བྱས་ལ། །རྡོ་རྗེ་ཐལ་  
མོ་སྦྱར་ནས་སུ། །ཕྱོགས་རྣམས་ཀུན་ཏུ་རྒྱས་བྱས་ཏེ། །མི་མཐུན་རྐང་སྟབས་བྱས་ནས་སུ། །བསྣོལ་ཏེ་ཁུ་ཚུར་བཅངས་བྱས་ལ། །མཐེ་བོང་གཉིས་ནི་གཤིབས་ཏེ་  
བསྒོང༑ ༑གུང་མོ་གཉིས་ནི་གཤིབས་བྱས་ལ། །མཛུབ་མོ་དབུ་མའི་ཚིག་བཀུག་སྟེ། །གུང་མོ་གཉིས་ལ་སྦྱར་བར་བྱ། །རྡོ་རྗེ་ཁ་ནི་བྱས་པས་ན། །སྡང་བ་ཐམས་ཅད་  
  
  
༄༅། །ཞི་བར་འགྱུར། །ཁ་ཡི་ཐད་ཀར་བཞག་ན་ནི། །རྡོ་རྗེ་སྒྲ་ཡང་འབྱུང་བར་འགྱུར། །བདག་ནི་རྡོ་རྗེ་ཆེན་པོ་ཅན། །རྡོ་རྗེ་ཡེ་ཤེས་སྟོབས་དང་  
ལྡན༑ ༑ཧྲི་ཧ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ། །རྡོ་རྗེའི་གོམ་སྟབས་ཚུལ་གྱིས་ནི། །རྡོ་རྗེ་གནོན་པོའི་གོམ་པ་ཡིས། །བཞག་དང་འདེགས་པས་འགྲོ་བྱེད་ཅིང། །ཕྱོགས་  
རྣམས་བཞི་པོར་བརྗོད་པར་བྱ། །རྡོ་རྗེ་སྒྲ་བྱུང་བསྐུལ་བས་ན་།བགེགས་ཆེན་རྣམས་དང་གྲགས་རྣམས་དང། །རྫུ་འཕྲུལ་ཆེན་པོའི་ལྷ་རྣམས་ཀྱང། །དེ་ཡི་  
མདུན་དུ་འགྲོ་བར་བྱེད། །རྡོ་རྗེ་སྒྲ་ཡིས་བདག་ཅག་ཚིག་རྡོ་རྗེ་སྒྲ་ཡིས་བསྐུལ་བས་ན། །བདག་ཅག་རང་གི་གནས་ནས་གཡོས། །རྡོ་རྗེ་དབང་པོ་བཀའ་མྱུར་སྩོལ། །  
གལ་ཏེ་དཔལ་གྱི་སྒོ་བཞེད་དམ། །རྒྱལ་སྲིད་དངུལ་ཆུ་མིག་བསྐུ་དང། །ཀུན་ནས་གཏེར་རྣམས་གཟིགས་བཞེད་དམ། །བཀའ་སྩོལ་ཅིག་ཅེས་དེ་སྐད་སྨྲ། །དགའ་བར་  
བྱིན་ནས་སྒྲུབ་པོ་ལ། །ཕྱག་འཚལ་མཆོད་པ་བྱས་ནས་དོང། །རྡོ་རྗེའི་ཚུལ་གྱིས་དེ་ནས་ཡང། །རྡོ་རྗེའི་སློབ་དཔོན་མཐུ་ཆེན་གྱིས་།རྡོ་རྗེའི་གར་ནི་རབ་བྱས་ལ། །  
རྡོ་རྗེ་ཅན་གྱིས་ཕྱག་རྒྱ་བཅིང། །རྐང་བ་བུས་མོར་བཙུགས་ནས་སུ། །ལག་པ་གཉིས་ནི་ཁུ་ཚུར་བཅང། །གུང་མོ་གཉིས་ནི་བསྒྲེང་ནས་སུ། །མཛུབ་མོ་གཉིས་ནི་  
  
  
།གཡས་བརྐྱང་གོམ་སྟབས་བྱས་ནས་སུ། །མྱུར་དུ་རྡོ་རྗེའི་གོམ་སྟབས་ཀྱིས། །འཁྲུལ་འཁོར་ཀུན་ལ་བསྣུན་བྱས་ལ་།སྒོ་རྣམས་ཐམས་ཅད་དབྱེ་བར་བྱ། །  
ལྷ་མིན་གནོད་སྦྱིན་རྒྱལ་པོ་དང། །སྲིན་པོ་རྫུ་འཕྲུལ་ཆེ་རྣམས་ཀྱང། །ཐམས་ཅད་རང་གི་གནས་ནས་གཡོས། །བསྐལ་པ་ཟད་དམ་ཇི་སྙམ་སེམས། །རྡོ་རྗེའི་ཕྱག་རྒྱས་  
བསྣུན་པས་ན། །སེམས་ནི་བློང་ཞེས་གྱུར་ནས་སུ། །ཡེ་ཤེས་རྡོ་རྗེ་ཆེ་ལྡན་པ། །གལ་བ་དེར་ཉེ་བར་དོང། །རྡོ་རྗེ་འབར་བས་བདག་ཅག་ཚིག་སྔགས་པས་དཔལ་གྱི་  
སྒོ་བཞེད་དམ། །འོན་ཏེ་དངུལ་ཆུ་བཅུད་ལེན་བཞེད། །རྡོ་རྗེ་དབང་པོས་བཀའ་མྱུར་སྩོལ། །སྨྲས་ནས་ཀུན་གྱིས་དེ་མོད་ལ། །ཡིད་ལ་འདོད་པ་སྦྱིན་པར་བྱེད། །གལ་  
ཏེ་ལྷ་དང་ལྷ་མ་ཡིན། །གསང་བ་བཀོལ་བར་འདོད་ན་ཡང། །འདོད་པས་དེ་དག་ལྷགས་ནས་སུ། །འདོད་པ་བཞིན་དུ་ལས་བྱེད་དོ། །ལུང་དང་འགལ་བར་བྱེད་པ་  
དག་ཅི་སྟེ་དམ་བཅས་མི་འོང་ན། །སློབ་དཔོན་རྡོ་རྗེ་འཆང་བ་པོ་།རྡོ་རྗེའི་ཕྱག་རྒྱས་ཡོངས་ལྡན་པ། །སོས་ནི་མཆུ་མནན་ཁྲོས་པ་དང། །མེ་འབར་ལྟ་བུར་འཇིགས་  
རུང་བས། །མྱུར་དུ་རྡོ་རྗེའི་གོམ་སྟབས་ཀྱིས། །ས་རྣམས་ཀུན་ལ་པ་བསྣུན་པར་བྱ། །གཡས་བརྐྱང་གོམ་སྟབས་བྱས་ནས་སུ། །ཅི་སྟེ་དམ་བཅས་མི་འོང་ན། །རྡོ་རྗེའི་ཕྱག་རྒྱས་  
  
  
༄༅། །བསྣུན་པར་བྱ། །རྡོ་རྗེའི་ཕྱག་རྒྱས་བསྣུན་པས་ན། །ཨ་ལ་ལ་ཞེས་དེ་སྐད་སྨྲ། །སྟན་ལས་ལུས་ཀྱང་རབ་ཏུ་ཉམས། །ལུས་ནི་མེ་ཡིས་རབ་ཏུ་འབར།།  
རྡོ་རྗེ་རྣལ་འབྱོར་ཆེན་པོ་པ། །ག་ལ་བ་དེར་ཉེ་བར་དོང། །བསྐལ་བ་ཆེན་པོས་ཡོངས་སུ་སྐྱོབས། །བཀའ་ལུང་མྱུར་དུ་བདག་ཅག་སྩོལ་།ལྷ་དང་གསང་བ་ལྷ་མིན་རྣམས། །  
འཕྲལ་དུ་བསྒོ་བའི་ལུང་བཞིན་བྱེད། །བསྒོ་བའི་ལུང་ནི་བསྒྲུབས་ནས་སུ། །རང་རང་གི་ནི་གནས་སུ་དོང། །དེ་ལྟ་ན་ནི་ལྷ་དབང་སོང། །དེ་ལྟ་མ་ཡིན་མི་གཏོང་ངོ། །དེ་ནས་  
བསྒོ་ལུང་བཞིན་བྱས་ནས། །དེ་དག་མྱུར་དུ་གནས་སུ་དོང། །སློབ་དཔོན་རྡོ་རྗེ་འཆང་བ་པོས། །དེ་ནས་ཕྱག་རྒྱ་བཏང་བྱས་ཏེ་།རྡོ་རྗེའི་གར་གྱི་ཚུལ་གྱིས་ནི། །རྐེད་པའི་  
གནས་སུ་གཞག་པར་བྱ། །རྡོ་རྗེའི་ཚུལ་གྱིས་དེ་ནས་ཡང། །རྡོ་རྗེའི་གར་ནི་རབ་བྱས་ལ། །རྡོ་རྗེ་ཞགས་པའི་ཕྱག་རྒྱ་ཡིས་།སྡང་བ་ཐམས་ཅད་བཅིང་བར་བྱ། །དུས་བཞིན་  
རབ་ཏུ་བསྐུལ་བྱས་ལ། །གལ་ཏེ་བསྒོ་ལུང་འགལ་བྱེད་ན། །རྡོ་རྗེའི་ལྕགས་ཀྱུས་དགུག་བྱ་ཞིང། །རྡོ་རྗེའི་ཞགས་པས་བཅིང་བར་བྱ་།རྡོ་རྗེ་རྣམ་པའི་སྒྲའོ། །རྡོ་རྗེ་ཐལ་  
མོ་བཙུམ་ནས་སུ། །མཐུན་པའི་སྟབས་སུ་གནས་བྱ་སྟེ། །ལག་པ་རྒྱབ་ཏུ་བསྣུན་བྱས་ལ། །རྡོ་རྗེ་གྱེན་དུ་འཕང་བར་བྱ། །དེ་ནས་རྡོ་རྗེ་ལ་བལྟས་ལ། །འབྲུག་སྒྲ་དལ་  
  
  
།རྐང་པ་སྤོ་བའི་ཚུལ་གྱིས་སུ་།གཡས་དང་དེ་བཞིན་གཡོན་པས་སོ། །ལག་པ་གཡོན་པའི་མཛུབ་མོ་དང། །མཐེ་བོ་རྩེ་སྤྲད་ཞགས་པར་བྱ། །ལག་པ་  
གཡས་པའི་མཛུབ་མོ་ཡིས། །རྩེ་བཀུག་ལྕགས་ཀྱུས་བརྟན་པོར་བྱ་།རྡོ་རྗེ་རྒྱས་པའི་མིག་ལྡན་པ། །སོ་ཡིས་མཆུ་མནན་ཁྲོས་པ་ཡིས་།གང་ལ་བགེགས་ནི་ཡོད་པ་  
དེར༑ ༑རྡོ་རྗེ་ཐབས་ཀྱིས་མྱུར་སོང་ལ། །རྐང་པ་གཡས་བརྐྱང་སྟབས་བྱས་ཏེ། །རྡོ་རྗེའི་ལྕགས་ཀྱུའི་ཕྱག་རྒྱ་ཡིས། །བགེགས་རྣམས་ཐམས་ཅད་བཀུག་བྱ་ཞིང། །  
རྡོ་རྗེ་ཞགས་པས་བཅིང་བར་བྱ། །གལ་ཏེ་འཁོར་ལོ་ཅན་དང་ནི་།དབང་བཅས་དྲག་པོ་ཚངས་བཅས་པ། །གལ་ཏེ་རྡོ་རྗེ་འཆང་སྲུང་ཡང། །སྔགས་པ་གཞི་ནས་  
དྲངས་ཏེ་དགུག་བཀུག་ནས་རྡོ་རྗེས་བཅིངས་པ་ཡིས། །རྡོ་རྗེའི་གཟེབ་ཏུ་གཞུག་པར་བྱ། །ཇི་སྲིད་འདོད་པ་རྫོགས་འགྱུར་བ། །དེ་སྲིད་བར་དུ་གཞག་པར་བྱ། །  
བསྒོ་བའི་ལུང་ནི་མི་ཉན་ཏེ། །གལ་ཏེ་འདོད་པ་མ་རྫོགས་ན། །བདག་གི་འབྱོར་བ་འབྱོར་འདོད་པས། །དེ་ལ་ཆད་པས་གཅད་པར་བྱ། །དེ་ཡི་གཟུགས་ནི་བྱས་  
ནས་སུ། །རྡོ་རྗེའི་རྐང་བས་གཟིར་བྱས་ན། །ཧ་ཧ་ཧ་ཞེས་སྒྲ་འབྱིན་ཅིང། །ལྷ་ཡི་དབང་པོའང་འོང་བར་འགྱུར། །དེ་ལ་བསྒོ་བའི་ལུང་ཡང་འབོག་རྡོ་རྗེ་གར་གྱི་  
  
  
༄༅། །དེ་ནས་ཡང། །ཐལ་མོ་ཤིན་ཏུ་སྦྱར་བྱས་ལ། །དབང་ཆེན་སྟབས་ཀྱིས་འདུག་ནས་སུ། །ཕྱོགས་རྣམས་ཀུན་ཏུ་རྒྱས་བར་བྱ་།རྐང་པ་  
སྤོ་བའི་ཚུལ་གྱིས་སུ། །གཡས་དང་དེ་བཞིན་གཡོན་པ་སྤོ། །ལག་པ་གཉིས་ནི་སྦྱར་ནས་སུ། །ཕན་ཚུན་བསྣོལ་ཏེ་ཁུ་ཚུར་བཅང། །གུང་མོ་གཉིས་ནི་བཤིབས་[?]  
ནས་སུ། །མཛུབ་མོ་དེ་ལ་གཟུགས་པར་བྱ། །ང་ཡི་རྡོ་རྗེ་ཕྱག་རྒྱ་དེ། །བགེགས་རྣམས་ཀུན་གྱི་དམ་ཚིག་ཡིན། །སྔ་མ་བཞིན་དུ་སྟབས་ཚུལ་གྱི། །ཕྱག་རྒྱས་  
བགེགས་རྣམས་བཀུག་ནས་སུ། །ཁྲོ་བོ་ཡི་ནི་རྡོ་རྗེ་འདིས། །དེ་ལ་དམ་ཚིག་སྦྱིན་པར་བྱ། །རྡོ་རྗེ་སྟབས་ཀྱིས་ཕྱག་རྒྱ་བཅིང། །ཧཱུཾ་ཞེས་བྱ་བའི་སྒྲ་ཕྱུང་ལ། །བདག་  
ཉིད་རྡོ་རྗེ་བསྒྱུར་ནས་སུ། །བགེགས་རྣམས་ཐམས་ཅད་དགུག་པར་བྱ་།ལན་ནི་སྨྲ་བར་མི་བྱེད་ན། །དེ་ནི་གཏང་བར་མི་བྱ་འོ། །གལ་ཏེ་ཅུང་ཟད་མི་སྨྲ་ན། །དེ་ལ་  
ཆད་པས་གཅད་བྱ་སྟེ། །ཤིང་གི་དུག་དང་སྟར་བུ་དང། །ཡུངས་ཀར་དག་ནི་བསྲེགས་པ་ལས། །དེ་ཡི་གཟུགས་ནི་བྱས་ནས་སུ། །མེ་ཡི་ནང་དུ་བོར་བྱས་ན། །  
གལ་ཏེ་ཚངས་པས་བསྲུངས་ན་ཡང། །བགེགས་དེ་དེ་ཡི་མོད་ལ་འགྲོ་།སྔགས་པས་དེ་ལ་བསྲོ་བར་བྱ། །དེ་ནས་དེ་ལ་རྒྱས་པར་བྱ་།བྱམས་པའི་སེམས་  
  
  
།ཕྱག་རྒྱ་བཏང་བར་བསམ་བྱས་ན། །གཟིར་དང་བཅིང་དང་དགུག་པ་རྣམས། །ཐར་ནས་བདེ་བར་གནས་པར་འགྱུར་།དེ་ནས་སློབ་དཔོན་རྡོ་རྗེ་འཆང།།  
ཡེ་ཤེས་ཆེ་ལ་རབ་གཞོལ་ཞིང། །སེམས་ཅན་དོན་ལ་སྙིང་རྗེ་བས་།རྡོ་རྗེ་ཉིད་དུ་ཡང་བསྒྱུར་ཏེ། །མཐུན་པའི་རྐང་སྟབས་བྱས་ནས་སུ། །རྡོ་རྗེ་གར་ནི་རབ་བྱས་ལ། །རྡོ་  
རྗེ་ཐལ་མོ་ལེགས་སྦྱར་ཏེ། །ཕྱོགས་རྣམས་ཀུན་ཏུ་རྒྱས་པར་བྱ་།གོམ་པ་སྤོ་བའི་ཚུལ་གྱིས་སུ། །གཡས་དང་དེ་བཞིན་གཡོན་པ་སྤོ་།ལག་པ་གར་བྱེད་ཚུལ་གྱིས་ནི། །  
དེ་ནས་ཐལ་མོ་ཡང་སྦྱར་རོ། །གོམ་པ་བསྐྱོད་པའི་ཚུལ་གྱིས་ནི་།མཁས་པས་ཕྱོགས་བཞི་རྣམས་སུ་བསྐོར། །རྡོ་རྗེ་རེངས་བྱེད་ཕྱག་རྒྱ་ཡིས། །བགེགས་རྣམས་  
ཐམས་ཅད་རེངས་པར་བྱ། །མྱུར་དུ་རྡོ་རྗེ་གོམ་པ་ཡིས། །ཕྱོགས་རྣམས་རྡོ་རྗེ་རེངས་པར་བྱ། །རྩེ་མོ་བརྒྱད་པའི་ལྷུན་པོ་ཆེ་།རྡོ་རྗེ་མཚན་ཅན་བསམ་པར་བྱ། །འོག་  
ཏུ་ལག་པ་རྡོ་རྗེ་ཅན། །སྟེང་དུ་གཡས་པའི་རྡོ་རྗེ་ཅན། །རྡོ་རྗེ་རེངས་བྱེད་རབ་བྱེད་ཅིང། །ཕྱོགས་རྣམས་ཀུན་ཏུ་བསྐོར་བྱས་ན་།གང་དག་སྡང་བའི་སེམས་ལྡན་པ།།  
བགེགས་རྣམས་ཐམས་ཅད་རེངས་པར་འགྱུར། །རྡོ་རྗེ་རེངས་བྱེད་བྱས་པས་ན། །བགེགས་བྱེད་ཕྱིར་ནི་འཚོ་མི་བྱེད། །དེ་ཡི་སྤྱི་བོར་རྡོ་རྗེ་ནི། །ལེགས་པར་འདུག་  
  
  
༄༅། །པར་བསམ་བྱས་ན། །ཚངས་པའི་གནས་ལ་ཐུག་པ་ནས། །ས་འོག་བདུན་[?]བའི་བར། །རྡོ་རྗེ་རེངས་པས་རེངས་འགྱུར་ཏེ། །རྨོངས་  
ཤིང་སེམས་ཀྱང་མེད་པར་འགྱུར། །སྔགས་པ་མཁས་པས་འདོད་བར་དུ་།དེ་སྲིད་དུ་ནི་རེངས་པར་བྱེད། །རྡོ་རྗེ་ཚུལ་གྱིས་དེ་ནས་ཀྱང་།རྡོ་རྗེའི་གར་ནི་རབ་བྱས་  
ལ༑ ༑མཚོག་མར་ཐལ་མོ་སྦྱར་བྱས་ཏེ། །ཕྱོགས་རྣམས་ཀུན་ཏུ་རྒྱས་བྱས་ན། །ཀུན་ནས་འབྱུང་བའི་ཆུ་རྣམས་ཀྱང། །སྔགས་པས་སྐམ་པར་བྱེད་པར་ནུས། །མཐུན་  
པའི་རྐང་སྟབས་བྱས་ནས་སུ། །རྡོ་རྗེའི་ཐལ་མོ་གཞུམ་བྱས་ལ་།ལག་པ་གཡས་པ་གྱེན་དུ་ནི། །ཞགས་པ་བཅས་པས་བརྐྱང་བར་བྱ་།དེ་བཞིན་རྐང་པ་  
གཡོན་པ་ནི། །གཡོན་དང་ལྷན་ཅིག་གདེག་པར་བྱ། །དེ་བཞིན་ཕྱོགས་བཞི་རྣམས་སུ་ཡང། །གོམ་པ་འདོར་བའི་ཚུལ་གྱིས་ནི། །མངོན་དུ་བསྐལ་པའི་མེ་ལྟ་  
བུ༑ ༑སོ་ཡིས་མཆུ་མནན་ཁྲོས་པ་ཡིས། །འོག་ལོགས་སུ་ནི་མིག་བལྟས་ཏེ་།རྡོ་རྗེའི་གོམ་པས་མྱུར་སོང་ལ། །རྐང་པ་གཡོན་པ་བསྐུམ་བྱས་ཏེ། །ལྷུན་པོའི་རྩེ་  
མོར་གཞག་པར་བྱ། །འོག་མ་ཤུགས་ནས་འབྱིན་པའི་ལག་གཡས་པ་སྟེང་ནས་དེ་བཞིན་ཏེ། །མཆོང་བའི་རྐང་སྟབས་སྦྱར་བ་ཡིས་།ཁ་ཡི་ཚུལ་དུ་འདུག་པར་  
  
  
༑རྒོད་མ་རྟ་ཡི་ཁ་ཚུལ་གྱིས། །རྒྱ་མཚོའི་ཆུ་རྣམས་བཏུང་བར་བྱ། །རྡོ་རྗེ་ལྡན་པས་བཤད་པ་ཡིས། །བསམ་གཏན་སྔགས་པ་ལྡན་གྱུར་ནས། །ཆུ་ནི་ཨ་ལ་ལ་ཞེས་  
སུ༑ ༑སྒྲ་འབྱིན་ནས་ནི་འདུ་འགྱུར་ན། །འབབ་ཆུ་དང་ནི་ཆུ་ཀླུང་དང། །སྤྲིན་ལས་བྱུང་བ་སྨོས་ཅི་དགོས། །བསྐྱོད་ན་གལ་ཏེ་འོ་མ་ཡི། །ཆུ་ལས་བྱུང་བའང་སྐམ་པར་འགྱུར་  
རྡོ་རྗེའི་ཚུལ་གྱིས་དེ་ནས་ཡང། །རྡོ་རྗེའི་ཐལ་མོ་མཚོག་མར་སྦྱར། །ཕྱོགས་རྣམས་ཀུན་ཏུ་རྒྱས་བྱས་ཏེ། །སྤྲིན་བཞིན་ཡོངས་སུ་རྒྱས་པར་བྱ། །དབང་ཆེན་གོམ་སྟབས་  
བྱས་ནས་སུ། །རྐང་པ་སྤོ་བའི་ཚུལ་གྱིས་ནི། །རྐང་པ་གཡོན་པ་གྱེན་བཏེག་སྟེ། །དེ་ནས་ས་ལ་གཞག་པར་བྱ། །རྐང་པ་གཡས་པ་བཏེག་ནས་སུ། །གཡས་ཕྱོགས་སུ་ནི་  
བསྐོར་བར་བྱ། །ལག་གཉིས་ཁུ་ཚུར་ཚུལ་གྱིས་སུ། །རྡོ་རྗེ་ལྡན་པ་གཡས་པ་བསྒྲེང། །གཡོན་པ་མཁུར་བར་བརྟེན་ནས་སུ། །འཁོར་ལོ་བཞིན་དུ་ཡོངས་སུ་བསྐོར། །  
དེ་བཞིན་གཡས་པ་གཞག་ནས་སུ། །ལག་པ་གཡོན་པས་ཡོངས་སུ་བསྐོར་།གཡས་པ་མཁུར་བར་བརྟེན་ནས་སུ། །རྡོ་རྗེ་ལྡན་པ་གཡོན་པ་བསྒྲེང། །རྡོ་རྗེ་གོམ་པས་  
མྱུར་སོང་ལ། །གཡས་པ་བརྐྱང་བའི་གོམ་སྟབས་ཀྱིས། །ཏི་སེའི་རྩེ་མོར་རྐང་བཞག་སྟེ། །རྐང་སྟབས་སྦྱར་བའི་ཚུལ་གྱིས་ནི་།ལུས་ནི་འདུད་པ་བྱས་ནས་སུ། །  
  
  
༄༅། །རེངས་བྱེད་རྩ་བར་སྦྱོར་ལྡན་པས། །སོ་ཡིས་ཆུ་མནན་ཁྲོས་གྱུར་ཅིང། །བདག་ཉིད་མེ་དང་འདྲ་འགྱུར་བ། །སྟོབས་ཆེན་སྒྲ་ཡང་ཆེ་ལྡན་པ། །  
གཏུམ་པོ་ཆེན་པོ་ཕ་རོལ་གནོན། །རྡོ་རྗེའི་ཚུལ་གྱིས་སྟེང་བསྐོར་ལ། །ངེས་པར་གནོན་པ་བླང་བར་བྱ། །སྔགས་པ་སྔགས་ལ་འཇིགས་མེད་པ། །དེས་ནི་གང་དུ་ཁྲོས་  
པ་འདོར། །རྡོ་རྗེ་དེས་གནོན་ཚུལ་གྱིས་ནི། །རྐང་པ་གཡོན་པ་བཙུགས་ནས་སུ། །རྡོ་རྗེ་གནོན་པས་བསྣུན་བྱས་ན། །དབང་པོ་ཆེན་པོའང་ཕྱེ་མར་རློག་རྡོ་རྗེ་གནོན་  
པས་བསྣུན་བྱས་ན། །ས་རྣམས་ཐམས་ཅད་རབ་ཏུ་གཡོས། །ལྷུན་པོ་མན་དའར་ཏི་སེ་དང། །ཁོར་ཡུག་རི་རྣམས་གཡོ་འགྱུར་ན། །ལྷ་མི་སྒོ་ལྟ་སྨོས་ཅི་དགོས། །རྡོ་རྗེ་  
ལྡན་པས་བཤད་ནའོ། །བསྣུན་པས་རྣམ་པ་བརྒྱར་འགྱུར་ཏེ། །ཕུབ་མ་སྦར་གང་རླུང་གཏོར་བཞིན། །སློབ་དཔོན་རྡོ་རྗེ་འཆང་བ་པོས། །ས་སྦྱང་བརྩམ་པར་བྱ་བ་  
ནི༑ ༑རྡོ་རྗེ་ཐལ་མོ་སྦྱར་ནས་སུ། །སྙིང་གར་བཞག་སྟེ་རྒྱས་པར་བྱ། །རྐང་པ་རྟིང་པ་སྤྲད་ནས་སུ། །ལག་པ་གར་བྱེད་སྦྱོང་བ་དང། །རྐང་པ་བཞག་པའི་ཚུལ་གྱིས་  
སུ༑ ༑གཡས་དང་གཡོན་པ་གཞག་པར་བྱ། །རྐང་པ་བསྐྱོད་པ་བྱས་ནས་སུ། །དེ་ནས་རྟིང་པ་ཡང་སྤྲད་དེ། །གར་གྱི་ཚུལ་ནི་དེ་ཉིད་ཀྱིས། །ཕྱོགས་བཞིར་ཡོངས་  
  
  
།ཁྲོས་པས་དབུས་ཀྱི་གནས་སུ་ནི། །རྡོ་རྗེ་གོམ་པས་མྱུར་སོང་ལ། །རྡོ་རྗེ་ཐལ་མོ་སྦྱར་ནས་སུ། །གུང་མོས་སྲིན་ལག་འཁྱུད་བྱས་ལ། །གཉི་ག་ཁུ་  
ཚུར་བཅང་བྱས་ཏེ། །རྟིང་པ་སྤྲད་པའི་རྐང་སྟབས་ཀྱིས། །ས་ལ་བཞག་དང་བཏེག་བྱས་ཏེ། །གཡས་སུ་ཡོངས་སུ་བརྐྱང་བྱས་ལ། །བར་བུར་ཐམས་ཅད་བསལ་བར་  
བྱ༑ ༑མེ་མེ་ཞེས་ནི་བརྗོད་བྱས་ལ། །ནང་ན་གང་དག་ཅི་ཡོད་པ་།སྔགས་པས་ཐམས་ཅད་བསལ་བར་བྱ། །ཧཱུཾ་དང་བཅས་ཤིང་ཕཊ་བཅས་པའི། །གསང་སྔགས་  
མཁས་པས་བརྗོད་པར་བྱ། །འོག་དང་ས་ཡི་སྟེང་ན་ནི། །བར་བུར་ཐམས་ཅད་ཞི་འགྱུར་ཏེ། །ཀུན་ཏུ་བགེགས་ནི་མེད་གྱུར་ནས། །སྔགས་པས་མཉམ་གཞག་ལས་རྣམས་  
བྱ༑ ༑དེ་ནས་སློབ་དཔོན་རྡོ་རྗེ་འཆང། །རྡོ་རྗེ་བཞག་པ་ལེགས་བསླབས་པས། །རྡོ་རྗེ་གར་ནི་རབ་བྱས་ལ། །ཚངས་པའི་རྐེང་སྟབས་བྱས་ནས་སུ། །པདྨའི་ཐལ་མོ་སྦྱར་  
བྱས་ཏེ། །སྙིང་གའི་ཐད་ཀར་བསྐོར་བར་བྱ། །གར་བྱེད་ཚུལ་གྱིས་ལག་པ་གཉིས། །རྡོ་རྗེ་ཁུ་ཚུར་བཅང་བར་བྱ། །གཡོན་པ་གཡོན་དུ་བརྐྱང་བར་བྱ། །གཡས་པ་  
གཡས་སུ་བརྐྱང་བར་བྱ། །མཐུན་པའི་རྐང་ཐབས་བྱས་ནས་སུ་།ཧཱུཾ་ཞེས་བྱ་བའི་སྒྲ་བརྗོད་ལ། །སྔགས་པས་འཁོར་ལོ་བཞིན་དུ་བསྐོར། །རྡོ་རྗེ་གོམ་པས་མྱུར་སོང་  
  
  
༄༅། །ལ༑ ༑གཡས་བརྐྱང་གོམ་སྟབས་ཚུལ་གྱིས་ནི། །རྐང་པ་བཞག་པའི་ཚུལ་གྱིས་སུ། །དེ་ཉིད་ཀྱིས་ནི་ཡང་བསྐོར་རོ། །ཧཱུཾ་ཞེས་བྱ་བའི་སྒྲ་  
ཕྱུང་ལ། །དེ་བཞིན་ཕྱོགས་བཞི་རྣམས་སུ་ཡང། །རྡོ་རྗེ་ཁུ་ཚུར་བསྐོར་བས་ན། །བགེགས་རྣམས་ཐམས་ཅད་འདར་བར་འགྱུར། །རྡོ་རྗེ་བློ་དང་ལྡན་པ་ཡིས། །ས་  
བསྡུས་འདོར་བར་འདོད་ན་ནི། །གོམ་པ་བཞག་པའི་འགྲོས་ཀྱིས་སུ་།མྱུར་དུ་གཡས་པ་བརྐྱང་བྱས་ལ། །གཅིག་ནི་རི་རབ་རྩེ་ལ་བཞག་།གཅིག་ཤོས་ཏི་སེའི་རྩེ་  
མོར་བཞག་དེ་ལྟར་རྐང་སྟབས་བཞག་པ་ནི། །ཀུན་ཏུ་འདོར་བར་རབ་བྱེད་ཅིང། །ས་འོག་ན་ནི་ལག་པ་གཡོན། །གཡས་པ་ས་ཡི་སྟེང་ན་སྟེ། །ཧ་ཧ་ཞེས་ནི་  
སྒྲ་འབྱིན་ཅིང། །འཇིག་རྟེན་ཁམས་སུ་འཕེན་བྱེད་པ། །བགེགས་རྣམས་གཞན་ལྟ་སྨོས་ཅི་དགོས། །ལོག་འདྲེན་སྡང་བ་དྲག་པོ་རྣམས། །མི་ཡི་འཇིག་རྟེན་འདི་ནས་  
ནི༑ ༑གཞན་དུ་འཕེན་པ་སྨོས་ཅི་དགོས། །ཅི་སྟེ་འཇིག་རྟེན་ཁམས་རྣམས་ཀྱང། །ཀུན་ནས་ཚིག་པར་བྱེད་འདོད་ནའང། །རྐང་སྟབས་ཚུལ་ནི་དེ་ཉིད་ཀྱིས། །ཕྱོགས་  
བཞི་དག་ཏུ་འཇུག་པར་བྱ། །རྡོ་རྗེའི་གོམ་པས་མྱུར་སོང་ལ། །གཡས་པ་བརྐྱང་བའི་སྟབས་ཚུལ་གྱིས། །ཉི་མ་བཅུ་གཉིས་ལྟ་བུར་ནི་།མེ་ལྕེའི་ཕྲེང་ལྡན་བཟོད་  
  
  
།རྐང་པ་གཡོན་པ་བརྟན་བྱས་ལ། །རྡོ་རྗེ་འཛིན་དེ་ལག་པ་བསྒྲེང། །ལུས་ནི་བཏུད་པར་བྱས་ནས་སུ། །རྐང་པ་གཡས་པ་བཏེག་བྱས་ལ། །སྔགས་པས་འཁོར་  
ལོ་བཞིན་དུ་བསྐོར། །རླུང་རྣམས་ཀུན་ཀྱང་སྡུད་བྱེད་ཅིང། །ནམ་མཁའ་མ་འདྲར་བསྒྱུར་ནས་སུ། །བསྲེག་པའི་བསྐལ་པ་ལྟ་བུར་འཇུག་།ལག་ན་འཛིན་པའི་  
རྡོ་རྗེ་ནི། །ཀུན་ཏུ་རི་རབ་འདྲར་བསམས་ལ། །ཧཱུཾ་ཞེས་བྱ་བའི་སྒྲས་གནོན་ཞིང། །རྡོ་རྗེ་འོག་ཏུ་འཕང་བྱས་ན། །རི་དང་ནགས་སུ་བཅས་པ་ཡི། །ས་རྣམས་ཐམས་ཅད་  
འཁྲུག་པར་འགྱུར། །དེ་ནས་ཐལ་བ་ཉིད་འགྱུར་ཏེ། །མེར་ནི་ཤིང་བལ་བཅུག་པ་བཞིན། །སློབ་དཔོན་རྡོ་རྗེ་འཆང་བ་པོས། །དེ་ནས་བསྡུ་བ་བརྩམ་བྱས་ཏེ། །རྐང་སྟབས་  
ཚུལ་ནི་དེ་ཉིད་དེ། །བྱེ་བྲག་ཏུ་ནི་ལག་པ་བསྒྲེང། །རྡོ་རྗེ་གོམ་པས་མྱུར་སོང་ལ། །མཆོངས་བ་བསྐོར་བ་བྱས་ནས་སུ། །ཕྱག་རྒྱ་ཡི་ནི་སྟང་སྟབས་བྱ། །རྒྱབ་ནས་རྐང་  
སྟབས་ཚུལ་གྱིས་ནི། །དབུས་ཀྱི་གནས་སུ་ཕྱིན་པར་བྱ། །དེ་བཞིན་ཕྱོགས་བཅུ་རྣམས་སུ་ཡང། །རྡོ་རྗེ་བསྣུན་པས་བརྡེག་པར་བྱ་།རྐང་སྟབས་ཚུལ་ནི་དེ་ཉིད་དང། །  
སྔགས་པ་བློ་ལྡན་ལག་ཚུལ་གྱིས། །ས་རྣམས་ཐམས་ཅད་བླངས་བྱས་ལ། །དེ་ཉིད་དུ་ནི་གཞག་པར་བྱ། །ཀུན་ནས་བསྡུ་བར་རབ་བྱེད་ཅིང། །མཁས་པས་གསང་སྔགས་  
  
  
༄༅། །བརྗོད་བྱས་ལ། །རྡོ་རྗེ་ཅན་གྱིས་བཤད་པ་བཞིན། །ས་རྣམས་ཀུན་ཏུ་གཞག་པར་བྱ། །རིམ་བའི་ཚུལ་ནི་འདི་ཉིད་ཀྱིས་།མཁས་པས་ཐམས་  
ཅད་ཀུན་ཏུ་བཞག་དེ་ནས་སློབ་དཔོན་རྡོ་རྗེ་འཆང། །རྡོ་རྗེ་ཞགས་པ་ལེགས་བསླབས་པས། །སྡང་བ་ལྷ་དང་ལྷ་མིན་དང། །མི་རྣམས་གཞག་བྱ་གདུལ་བར་བྱ། །བསམ་  
དབང་བཞིན་དུ་འབྱུང་བ་ཡི། །རྡོ་རྗེའི་ཡེ་ཤེས་ལེགས་བསླབས་པས་།འདུལ་བའི་ཚོགས་ནི་ཐ་དད་པ། །ཐམས་ཅད་རྣམ་པར་གདུལ་བར་བྱ་།གདུང་པས་  
འདུལ་བའི་འཇིག་རྟེན་ན། །གདུང་བ་ཉིད་ཀྱིས་གྲུབ་པར་འགྱུར་།གཡས་དང་གཡོན་གྱི་ཚུལ་གྱིས་ནི། །དཔའ་བོའི་ལྔ་པོ་ཀུན་ཏུ་བྱ། །མཐུན་པའི་རྐང་སྟབས་  
བྱས་ནས་སུ། །གཡས་བརྐྱང་སྟབས་ཀྱིས་གནོན་པར་བྱ། །རྐང་སྟབས་བཞག་པའི་ཚུལ་གྱིས་ནི། །འབེན་ལ་ལྟ་ཞིང་ལག་པས་གཏད། །སྲིན་ལག་མཐེའུ་  
ཆུང་སྤྲད་བྱས་ལ། །ལག་གཉིས་ལུ་གུ་རྒྱུད་དུ་བྱ། །གཡོན་པའི་གུང་མོ་མཐེབ་མཚུངས་སྦྱར། །གཡས་པ་ཡི་ནི་མཛུབ་མོ་དེ་།བརྐྱང་པའི་ཚུལ་དུ་བྱས་  
པ་ནི༑ ༑གཞུ་དང་མདའ་ཞེས་བརྗོད་པ་ཡིན། །གུང་མོ་ཡི་ནི་རྒྱབ་ལོགས་སུ། །མཛུབ་མོ་མདའ་ཡི་ཚུལ་དུ་བཞག་གཡས་བརྐྱང་རྐང་སྟབས་ཚུལ་གྱིས་ནི། །  
  
  
།གལ་ཏེ་ས་ཡི་འོག་གནས་སམ། །ཚངས་པ་རབ་ཏུ་གནས་གྱུར་ཏམ། །དྲག་པས་བསྲུངས་པར་གྱུར་ཀྱང་རུང། །རྡོ་རྗེ་འཕང་བར་  
བྱས་ནས་སུ། །རྡོ་རྗེ་མདའ་ཡིས་ཕོག་གྱུར་ན། །དེ་ནི་གསོན་པར་མི་བསམ་མོ། །འཕང་བའི་སྟང་སྟབས་སོ། །དེ་ནས་སློབ་དཔོན་རྡོ་རྗེ་འཆང། །ཐབས་ཤེས་པ་ལ་  
མཁས་གྱུར་ཅིང། །འཕང་བའི་ཚུལ་དུ་ལེགས་བསླབས་པ། །སྡང་བའི་སེམས་ཅན་འདུལ་བར་བྱ། །དེ་ནས་སློབ་དཔོན་རྡོ་རྗེ་འཆང། །རྡོ་རྗེ་ཞགས་པ་ལེགས་  
བསླབས་པས། །སྲིད་པ་གསུམ་ལ་ཁྱབ་ལུས་ཀྱིས། །བགེགས་རྣམས་ཐམས་ཅད་འདུལ་བར་བྱ། །མཐུན་པའི་རྐང་སྟབས་བྱས་ནས་སུ། །རྐང་པ་བཞག་པའི་  
ཚུལ་གྱིས་ནི། །ལག་པ་གཡས་དང་གཡོན་པ་ཡིས། །ཐལ་མོ་ཁོང་སྟོང་སྦྱར་བར་བྱ། །དེ་ཡི་ཕྱག་རྒྱ་བཅིངས་ནས་སུ། །ཕྱོགས་རྣམས་ཀུན་ལ་བསྐོར་བྱས་ན། །  
སྲིད་པ་གསུམ་ཡང་འགུགས་འགྱུར་ན། །ལོག་འདྲེན་བགེགས་རྣམས་སྨོས་ཅི་དགོས། །དགུག་པའི་རྡོ་རྗེའི་ཕྱག་རྒྱའོ། །དེ་ནས་སློབ་དཔོན་རྡོ་རྗེ་འཆང། །མཐུན་  
པའི་རྐང་སྟབས་བྱས་ནས་སུ། །པདྨའི་ཐལ་མོ་སྦྱར་བྱས་ལ་།ཕྱོགས་རྣམས་ཀུན་ཏུ་རྒྱས་པར་བྱ། །རྐང་སྟབས་བཞག་པའི་ཚུལ་གྱིས་སུ། །གནས་ནི་མྱུར་དུ་བཟུང་  
  
  
༄༅། །བྱས་ལ། །རྡོ་རྗེ་ཁུ་ཚུར་སྙིང་གར་བཞག་ཁྲོས་པས་ཧཱུཾ་གི་སྒྲ་བརྗོད་དེ། །རྒྱ་མཚོ་བཞི་པོའི་གནས་རྣམས་ལ། །རྡོ་རྗེའི་ལག་པས་བསྣུན་པར་  
བྱ༑ ༑ཀླུ་སྐྲག་ཐལ་མོ་སྦྱར་བ་དག་རྒྱ་མཚོ་ནས་ནི་འཐོན་པར་འགྱུར། །གང་དག་ས་ཡི་འོག་གནས་པ། །ལྷ་མིན་གསང་བ་སྲིན་པོ་རྣམས། །བསྒོ་བའི་ལུང་ལ་  
བརྩོན་ཡིད་ཀྱིས། །ཅི་འཚོལ་ཅིག་ཅེས་འཁོད་པར་བྱེད། །རྡོ་རྗེ་འབར་བས་བདག་ཅག་གཟིར། །གནོད་སྦྱིན་མོའམ་སྲིན་མོའམ། །ལྷ་མིན་མོའམ་ཀླུ་མོ་འམ།།  
བཅུད་ཀྱིས་ལེན་ནམ་དངུལ་ཆུའམ། །རིན་ཆེན་རྣམས་སམ་ནོར་བུ་རྒྱན་།དཔལ་དང་ཕུན་སུམ་འདོད་ལྡན་ནམ། །ཐུགས་ལ་ཅི་དང་ཅི་བཞེད་པ་།བདག་ཅག་  
རྣམས་ལ་བཀའ་སྩོལ་ཅིག་སྔགས་པས་གང་ཡང་རུང་བླངས་ཏེ་།གསང་བ་པ་ཀུན་གཏང་བར་བྱ། །བསྒོ་བའི་ལུང་དང་འགལ་བྱེད་པ། །ཅི་སྟེ་བསྒོ་ཡང་མི་འོང་  
ན༑ ༑རྐང་སྟབས་ཚུལ་ནི་དེ་ཉིད་ཀྱིས། །གཡོན་བརྐྱང་སྟབས་ཀྱིས་མནན་པར་བྱ། །ལྷུན་པོ་ལ་ནི་རྐང་བཞག་སྟེ། །ལག་པས་དབྱུག་པའི་སྦྱོར་བ་ཡིས། །སྒྲ་སྒྲོག་  
ཅིང་ནི་ཐམས་ཅད་ནས། །ས་འོག་ཐམས་ཅད་མནན་པར་བྱ། །ཧ་ཧ་ཞེས་ནི་སྒྲ་འདོན་ཅིང། །བསྒོ་བའི་ལུང་དང་འགལ་བྱེད་པ། །ཐམས་ཅད་ཀྱིས་ནི་གཟུང་  
  
  
།ཤིན་ཏུ་མྱུར་བར་འབུལ་བར་བྱེད། །སྔགས་པས་དེ་གཅིག་ཚར་བཅད་དེ། །ལྷག་མ་ཐམས་ཅད་གཏང་བར་བྱ། །བསྒོ་བའི་ལུང་ལ་དེ་བཞག་ལ། །མཁས་  
པས་ལེགས་པར་བསླབས་པར་བྱ། །གསང་བ་སྲིན་པོ་ཐམས་ཅད་ལ་།བྱམས་པའི་སེམས་ནི་ཡང་བསྐྱེད་དེ། །དེ་དག་དམ་ཚིག་བྱིན་ནས་ནི་།དེ་རྣམས་ཀུན་ཏུ་གཏང་  
བར་བྱ།། །།འཕགས་པ་ལག་ན་རྡོ་རྗེ་དབང་བསྐུར་བ་ལས།། །།བམ་པོ་བཅུ་གཅིག་པ། །དེ་ནས་སློབ་དཔོན་རྡོ་རྗེ་འཆང། །སྙིང་བརྩེ་སྙིང་རྗེའི་སེམས་ལྡན་པས།།  
མི་དང་མི་མིན་ལ་སོགས་པ། །ཤིན་ཏུ་གནོད་བྱེད་ལྷ་རྣམས་དང་།ལྷ་མིན་གསང་བར་བཅས་པ་རྣམས། །གཞན་ཡང་སྡང་བའི་གདོན་ལ་སོགས། །ནད་སྤྲུལ་དུག་ལ་  
སོགས་རྣམས་ཀྱིས། །སེམས་ཅན་རྣམས་ལ་གནོད་བྱེད་ཅིང། །དམ་ཚིག་ལ་ནི་མི་གནས་ཏེ། །རྒྱགས་པའི་ཡིད་དང་ལྡན་པ་དག་ནད་དང་མུ་གེ་ལ་སོགས་པས། །  
སེམས་ཅན་རྣམས་ལ་གནོད་བྱེད་དེ། །ཕ་རོལ་ལ་གནོད་མངོན་དགའ་བ་།དེ་དག་སྙིང་རྗེ་མེད་པ་དང། །བསྟན་པ་ལས་ནི་འགལ་བྱེད་ཅིང་།ཤིན་ཏུ་རྒྱགས་པའི་  
ཤས་ཆེ་བ། །མཐོང་ནས་དེ་དག་ཚར་གཅད་ཕྱིར། །སྔགས་པ་མཁས་པས་སྦྱར་བར་བྱ། །བདག་ལ་སྡིག་པར་འགྱུར་སྙམ་དུ། །བདག་ཉིད་ལས་ནི་མི་སེམས་  
  
  
༄༅། །ཤིང། །བདག་ཉིད་ལ་མིན་ཞུགས་གྱུར་ལ། །གཞན་དང་གཞན་ཡང་ཕུང་བྱེད་པ། །གཞན་ལ་གནོད་བྱེད་དེ་དག་ལ། །སྔགས་པས་བཟོད་  
པར་མི་བྱ་སྟེ། །སྐྲག་པར་བྱ་ཞིང་བཅིང་བར་བྱ། །བཏུབ་པར་བྱ་ཞིང་གསད་པར་བྱ། །དེ་ནས་སློབ་དཔོན་རྡོ་རྗེ་འཆང། །རྡོ་རྗེ་ཞགས་པ་ལེགས་བསླབས་པས། །ནམ་  
མཁའ་གོ་སྐབས་མེད་བྱས་ཏེ། །རྡོ་རྗེའི་དབྱིབས་སུ་བསྒྱུར་ནས་སུ་།གུས་པས་བསྒྲིམས་བཅས་འཇོ་ཚུལ་དང། །བཞིན་འཛུམ་རྒྱགས་དང་ལྡན་པ་ཡིས། །རྡོ་རྗེའི་  
གར་ནི་རབ་བྱས་ལ། །ལག་པ་བསྐྱོད་པའི་སྦྱོར་བ་ཡིས། །ཕྱོགས་རྣམས་ཀུན་ཏུ་གར་བྱ་ཞིང། །དངོས་དང་མཐུན་པར་བཟུང་བྱས་ལ་།བསྒོ་བ་ལ་ནི་སེམས་  
བཞག་ཅིང། །རྡོ་རྗེའི་རང་བཞིན་ལུས་སྲ་བས། །མི་མཐུན་རྐང་སྟབས་ཚུལ་གྱིས་ནི། །རྡོ་རྗེ་འཆང་བས་ལག་བསྒྲེང་སྟེ། །རྡོ་རྗེ་མིག་གིས་ཀུན་བལྟས་ལ། །སྲིད་པ་  
གསུམ་པོ་ཐམས་ཅད་མནན། །དཔའ་བོ་གནས་སུ་གནས་ནས་སུ། །རྐང་པ་གདེངས་པའི་ཚུལ་གྱིས་ནི། །ཧཱུཾ་བརྗོད་འཇིགས་པ་འཇིགས་རུང་བ་།མིག་གཉིས་ཉི་མ་  
ཟླ་བ་སྟེ། །ཁ་ནི་རྒོད་མ་རྟ་ཡི་ཁ། །ལྟེ་བ་དགའ་བོ་ཉེ་དགའ་བོ། །ལྟོ་བ་རྒྱ་མཚོར་བསམ་པར་བྱ། །ལྷུན་པོ་དེ་ཡི་མགོ་བོ་བྱ་།དེ་བཞིན་ལག་པ་ཁོར་ཡུག་རི། །  
  
  
།ནོར་རྒྱས་བུ་སྤྲུལ་གསང་བསྲེལ་ཡིན། །རླུང་ནི་དེ་ཡི་རྣ་བ་གཉིས། །དེ་ཡི་སྒྲ་རྣམས་མེ་ཡིན་ཏེ། །ལྕེ་ནི་འཇིགས་པ་ཆེན་པོའི་གློག། །ཧ་ཧ་ཧ་  
ཞེས་སྒྲ་ཆེན་ལྡན། །འབྲུག་སྒྲ་ཧཱུཾ་ཞེས་སྒྲ་ཕྱུང་ལ་།ཕྱོགས་རྣམས་ཀུན་ཏུ་ཡོངས་སུ་བསྐོར། །རབ་ཏུ་བསྐུལ་བས་དེ་ནས་ནི་།རྡོ་རྗེའི་སྒྲ་ཡིས་བརྒྱལ་གྱུར་ནས། །ཀླུ་དང་  
དྲི་ཟ་ཆེན་པོ་དང། །ལྷ་དང་ལྷ་མིན་སོགས་ཀུན་དོང། །ཧཱུཾ་བརྗོད་པ་ནི་འཇིགས་འགྱུར་ཞིང། །འཆི་བར་འགྱུར་ཏེ་ཐེ་ཚོམ་མེད། །རྡོ་རྗེ་སྒྲ་ཡིས་ཚིག་གྱུར་ཅིང། །བློང་  
བར་གྱུར་ཏེ་དམན་པར་བལྟ། །རྡོ་རྗེ་རྣལ་འབྱོར་ཆེ་ལྡན་པ། །ག་ལ་བ་དེར་ཉེ་བར་དོང། །རྡོ་རྗེ་ཆེན་པོ་བཀའ་སྩོལ་ལ། །སླན་ཆད་དེ་ལྟར་མ་མཛད་ཅིག་དེ་ནས་དམ་ཚིག་  
བཞག་བྱས་ལ། །ལྷ་རྣམས་ཐམས་ཅད་གཏང་བར་བྱ། །རྡོ་རྗེ་འཇིགས་པ་གཏུམ་པོ་ཆེ། །འཇིགས་པ་ཆེན་པོ་འཇིགས་བྱེད་པ། །འཇིགས་བྱ་རྣམས་ལ་འཇིགས་  
བསྐྱེད་པ། །ཆེན་པོས་མཆོད་འོས་རྨད་བྱུང་བས། །མི་དང་མི་མ་ཡིན་རྣམས་ལ། །འཇིགས་ཆེན་ལྟས་འབྱུང་ཆེ་འབྱུང་དང། །ལྷ་དང་ཀླུ་དང་ཤ་ཟ་དང། །གཟའ་  
དང་མ་མོ་བརྩེ་མེད་རྣམས། །ནད་དང་མུ་གེ་ལ་སོགས་དང། །ཡུལ་འཁྲུགས་པ་དང་འཆི་བྱེད་དང། །བདུད་རྣམས་དང་ནི་ལོག་འདྲེན་དང། །སྲུལ་པོ་སྲིན་པོ་ལ་  
  
  
༄༅། །སོགས་པ། །བདག་ཡུལ་གཞན་ཡུལ་ལས་བྱུང་བའི། །གནོད་པ་གཞན་ཡང་དུ་མ་རྣམས། །དེ་དག་རྣམ་པར་གཞིག་པའི་ཕྱིར། རྡོ་རྗེ་  
འཇིགས་བྱེད་སྦྱར་བར་བྱ། །རྐང་པ་རྒྱས་པར་བྱ་ཚུལ་གྱིས་།ཧཱུཾ་ཞེས་བྱ་བའི་སྒྲ་བརྗོད་ན། །རྡོ་རྗེ་འཇིགས་པ་རབ་བསྐུལ་བས། །ཐམས་ཅད་མྱུར་དུ་འཇིགས་  
པར་འགྱུར། །འདི་ནི་དོན་ཡོད་ཐོགས་པ་མེད། །རྡོ་རྗེ་འཇིགས་པ་མི་བཟད་པ། །སྔགས་པས་ཀུན་ཏུ་སྦྱོར་བྱས་ནས། །སྲིད་པ་གསུམ་ཡང་དབང་འགྱུར་ན། །མི་  
ཡི་འཇིག་རྟེན་མངག་གཞུག་པ། །བྱེད་པར་འགྱུར་བ་སྨོས་ཅི་དགོས་།ཚིག་གིས་ཅུང་ཟད་བསྐུལ་བས་ན། །གང་དག་ཤིན་ཏུ་དྲེགས་ལྡན་པ་།སྲིན་པོ་ལྷ་མིན་  
གསང་བ་དང། །དེ་དག་ཐམས་ཅད་དབང་དུ་འགྱུར། །རྡོ་རྗེ་ཡེ་ཤེས་ལེགས་བསླབས་པས། །དབང་ཕྱུག་ཀུན་དང་ཡོན་ཏན་འཐོབ། །ལྷ་རྣམས་ཀུན་གྱི་རྒྱལ་  
པོར་འགྱུར། །མཁས་པས་དབང་ལ་འགོད་པར་བྱེད། །ཀླུ་ཡི་གནས་སུ་ཀླུ་རྣམས་དང། །གནོད་སྦྱིན་རྒྱལ་དང་གནོད་སྦྱིན་དང། །དྲི་ཟ་རྣམས་ཀྱི་བདག་པོར་  
འགྱུར། །ལྷ་མིན་གནས་སུ་ལྷ་མིན་དང། །མཁའ་ལྡིང་གནས་སུ་མཁའ་ལྡིང་དང། །མི་ཅི་རྣམས་ཀྱི་བདག་པོར་འགྱུར། །ལྷ་དང་ལྷ་མིན་མིར་བཅས་པ། །བསྒོ་  
  
  
།རྡོ་རྗེ་འཇིགས་སྒྲ་ཆེ་ལྡན་པ། །དེ་ཡི་དབང་དུ་ཐམས་ཅད་འགྱུར། །རྡོ་རྗེ་འཇིགས་སུ་རུང་བའི་སྒྲ་ཆེན་པོའི་ཕྱག་རྒྱའོ། །ཀུན་ལ་རྡོ་  
རྗེ་རྣམ་འཕྲུལ་པ། །དེ་ཡི་འོག་ཏུ་བརྗོད་པར་བྱ། །དཔལ་ལྡན་མཆོད་པ་བྱེད་པ་པོས། །ཕྱོགས་བཅུ་དག་ན་བཞུགས་རྣམས་ཀྱི། །སངས་རྒྱས་རྣམ་པ་ཀུན་ཏུ་མཆོད། །སྲིད་  
པར་བདག་ཉིན་ཆེན་རྣམས་ཀྱི། །བསམ་ཡས་མཆོད་མིན་གང་ཡང་མེད་།འཛུམ་དང་བཅས་ཤིང་མིག་རྒྱས་པས། །གཡས་པ་དང་ནི་གཡོན་ཚུལ་གྱིས། །རྡོ་རྗེའི་ཐལ་  
མོ་བཅུམ་བྱས་ལ། །ཕྱོགས་བཅུ་རྣམ་པ་ཀུན་ཏུ་འདུད། །དཔྲལ་བར་ཐལ་མོ་སྦྱར་བྱས་ལ། །ཕྱོགས་རྣམས་ཀུན་ཏུ་ཡོངས་བསྐོར་ཞིང། །དུས་གསུམ་རྣམ་པར་བཞུགས་  
པ་ཡི། །སངས་རྒྱས་ཀུན་ལ་ཕྱག་བྱའོ། །བདེ་གཤེགས་ཀུན་ལ་ཕྱག་བྱ་མཆོད། །སེམས་ཅན་གདུལ་བའི་མཆོད་པ་ནི། །བསམ་པ་ཇི་བཞིན་འདུག་པ་སྟེ། །བསམ་  
པ་ཐ་དད་སེམས་ཅན་ཁམས། །བསམ་པ་སྣ་ཚོགས་རྣམ་པར་འཕེལ་།བསམ་པ་སྣ་ཚོགས་རྣམ་པར་རྟོག་བསམ་པ་ཆགས་མེད་དེ་དང་དེས་།སྔགས་པས་རྣམ་པ་  
ཐམས་ཅད་དུ། །སེམས་ཅན་ཁམས་མང་གདུལ་བར་བྱ། །དེ་ནས་སློབ་དཔོན་རྡོ་རྗེ་འཆང། །ཀུན་ལ་ཤེས་པས་ཆེར་བྱུང་བའི། །སྒེག་དང་དཔའ་དང་སྙིང་རྗེ་དང། །རྒོད་  
  
  
༄༅། །དང་ཁྲོས་དང་འཇིགས་བྱེད་དང། །འཇིགས་རུང་རྨད་བྱུང་ཞི་བ་རྣམས། །བསམ་པ་ཆགས་པས་རྣམ་དགུར་དགོངས། །དེ་ནས་སློབ་དཔོན་རྡོ་རྗེ་  
འཆང། །ཀུན་ལ་ཡེ་ཤེས་འབྱུང་བྱེད་པའི། །རྐང་པ་གཡས་དང་གཡོན་པ་ནི། །གོམ་པ་མཛེས་དང་ལྡན་པ་ཡིས། །ལག་པ་གཡས་དང་གཡོན་པ་ནི། །གར་བྱེད་པ་ཡི་  
ཚུལ་གྱིས་སུ། །མཛུབ་མོ་མཐེ་བོང་རྩེ་སྤྲད་ལ། །གཡོན་ཕྱོགས་སུ་ནི་བལྟ་བར་བྱ། །གཡས་དང་གཡོན་པ་སྦྱར་ཚུལ་གྱིས། །འཛུམ་བྱས་རྒྱས་པ་གུས་བསྒྲིམས་ཤིང།།  
ལག་ན་རྡོ་རྗེ་གསོར་ལྡན་པས། །རྗེས་སུ་ཆགས་པས་གར་བྱའོ། །ལྷ་རྣམས་ཀུན་དང་གསང་བ་དང། །ལྷ་མ་ཡིན་དང་མི་རྣམས་དང་།འདོད་ཁམས་དབང་ཕྱུག་  
བདག་པོ་དང། །ས་གསུམ་གནས་རྣམས་ཆགས་བྱེད་ཅིང། །མིག་ཟུར་བགྲད་དང་ལྟ་བ་ཡིས། །དེ་དག་ཐམས་ཅད་དབང་དུ་འགྱུར། །ས་གསུམ་ཐམས་ཅད་འགུགས་  
བྱེད་ན། །ས་སྟེང་མི་རྣམས་སྨོས་ཅི་དགོས། །ལྷ་ཡི་རྒྱལ་པོ་སོགས་བཀུག་ནས། །སྡོམ་པ་ཅན་གྱི་དབང་འཇོག་སྟེ། །ཐམས་ཅད་བསྒོ་བ་བཞིན་བྱེད་ཅིང། །མངག་  
གཞུག་པར་ནི་རབ་ཏུ་དགོད། །རྡོ་རྗེ་ཆེ་ལྡན་ཀུན་ཤེས་པས། །རྡོ་རྗེ་གླུ་ནི་བླང་བར་བྱ། །རྡོ་རྗེའི་གླུ་ཡིས་བསྐུལ་བས་ན། །རྗེས་སུ་ཆགས་ཤིང་ཆགས་ཆེན་འགྱུར། །  
  
  
།གླུ་དང་གར་ནི་རབ་ཏུ་བྱ་།བསམ་པ་ཆགས་པས་བརྒྱལ་འགྱུར་ནས། །སེམས་ཅན་ཁམས་ནི་རྗེས་ཆགས་བྱ། །རྡོ་རྗེའི་གླུ་ནི་འབྱུང་བ་སྟེ།།  
ས་གསུམ་དག་ན་འབར་བའི་སྐུ་མངའ་རྗེས་སུ་ཆགས་མཛད་འདུལ་ལྡན་པས། །ཉི་མ་སྟོང་ཕྲག་བཅུ་བས་རྣོ་བའི་འོད་ཟེར་སྟོང་དང་ལྡན་པ་པོ། །རྣམ་མང་ཆ་བྱད་གཟུགས་  
ཀྱིས་སེམས་ཅན་འགྲོ་བ་རྗེས་སུ་ཆགས་མཛད་པ། །རྡོ་རྗེ་སེམས་དཔའ་དབང་ཕྱུག་དམ་པ་མཛེས་པའི་སྟོབས་ལྡན་གར་མཛད་གསོལ། །ཥ་ཊ་བ་ལ་སོགས་པའི་གླུ། །  
རྡོ་རྗེ་གར་གྱིས་རབ་བྱས་པས། །ས་གསུམ་ཐམས་ཅད་འགུག་བྱེད་ན་།ས་སྟེང་མི་རྣམས་སྨོས་ཅི་དགོས། །རྡོ་རྗེ་གར་གྱི་ཕྱག་རྒྱའོ་།དེ་ནས་སློབ་དཔོན་རྡོ་རྗེ་འཆང། །རྡོ་  
རྗེ་ཉིད་དུ་ཡང་བསྒྱུར་ཞིང། །རྡོ་རྗེ་གར་གྱི་སྦྱོར་བ་ཡིས་།ཐམས་ཅད་ལ་ནི་གར་མཁན་བྱ། །གོམ་སྟབས་ཐམས་ཅད་མཛེས་ལྡན་པར། །གཡས་པ་དགུག་པའི་ཕྱག་  
རྒྱ་དང། །གཡོན་པས་བཏང་བའི་ཕྱག་རྒྱ་བྱ། །མིག་ཟུར་བགྲད་དང་ལྟ་བ་ཡིས། །ལག་པ་གཡས་དང་གཡོན་པ་ཡིས། །འཁྱུད་པར་བྱེད་པའི་སྦྱོར་ལྡན་པས། །ཚངས་  
པ་ལ་སོགས་ལྷ་རྣམས་ནི། །རྣམ་པ་ཀུན་ཏུ་དབང་འགྱུར་ཏེ། །མངག་གཞུག་པ་ནི་རབ་བྱེད་ཅིང། །རྡོ་རྗེ་ཅན་གྱི་ལུང་ལ་བརྩོན། །རྡོ་རྗེ་ཆགས་པས་ཆགས་བྱས་པས། །  
  
  
༄༅། །ཤིན་ཏུ་ཆགས་པས་དྲེགས་མྱོས་པའི། །ལྷ་དང་མི་དང་གསང་བ་པས། །བསྒྲུབ་དཀའ་རྣམས་ཀྱང་སྔགས་པས་བསྒྲུབ། །རྡོ་རྗེ་ལུས་ལ་  
ཡོངས་ཆགས་པས། །འདོད་ཆགས་ཐམས་ཅད་ཡོངས་སུ་དོར། །རྡོ་རྗེའི་གླུ་སྙན་ལྡན་པ་ཡིས། །སེམས་ཅན་ཁམས་རྣམས་ཆགས་པར་བྱ། །རྗེས་སུ་  
ཆགས་པས་ཆགས་པའི་ཕྱིར། །ལྷ་རྣམས་ཐམས་ཅད་དབང་དུ་འགྱུར་།རྡོ་རྗེའི་གླུ་ཡི་སྙན་པའི་སྒྲ་རྣམས་ཐམས་ཅད་དང། །གཟོད་ནས་རང་བཞིན་དག་  
པས་རྡོ་རྗེ་སེམས་དཔའ་བསྐུལ། །སྒྱུ་མའི་དངོས་པོ་རྣམ་མང་དང་།སྙན་པའི་སྒྲ་ནི་དེ་ཉིད་དང། །སངས་རྒྱས་རྣམ་འཕྲུལ་ཐམས་ཅད་ཀྱིས། །དབང་བསྒྱུར་  
དེ་ནས་སངས་རྒྱས་སྣང། །འཇིག་རྟེན་ཐམས་ཅད་ཡོངས་སུ་འདྲེན་།བདུད་རྣམས་ཐམས་ཅད་ཡོངས་སུ་འདུལ། །ཤེས་པ་ཐམས་ཅད་ཡོངས་སུ་སྦྱོང། །  
སེམས་ཅན་ཐམས་ཅད་ཡོངས་སྨིན་བྱེད། །གླུ་འདི་རབ་ཏུ་ལེན་བྱེད་ཅིང། །རྡོ་རྗེའི་གར་ནི་རབ་བྱས་ན། །ལྷ་དང་གང་དག་གནོད་སྦྱིན་དང། །ལྷ་མིན་ཀླུར་  
བཅས་ཐམས་ཅད་འགྲུབ། །རྡོ་རྗེའི་གླུ་ནི་འདྲེན་པའོ། །དེ་ནས་སློབ་དཔོན་རྡོ་རྗེ་འཆང། །རྡོ་རྗེ་སེམས་དཔར་ཡང་བསྒྱུར་ཏེ། །དཔའ་ཆེན་བསམ་པས་ཀུན་ཆགས་  
  
  
༑དཔའ་བོས་ལྔ་པོ་བརྟེན་པར་བྱ། །མཐུན་པའི་རྐང་སྟབས་བྱས་ནས་སུ། །གཡས་པ་བརྐྱང་པ་ཕ་རོལ་མནན། །གཡོན་པ་བརྐྱང་པའི་ཚུལ་གྱིས་ནི། །སེང་གེ་བཞིན་དུ་  
བསྒྱིངས་པར་བྱ། །ཚངས་པའི་གནས་ལ་ཡང་གནས་ཏེ། །རྡོ་རྗེ་སེ་གོལ་སྦྱོར་བ་དང། །རྡོ་རྗེ་བསྣུན་སྟབས་ཚུལ་གྱིས་ནི། །ཚངས་པ་ལ་སོགས་བསྡུ་བར་བྱ། །རྡོ་རྗེའི་གླུ་ནི་  
ལེན་བྱེད་ཅིང། །ས་གསུམ་འབར་བའི་སྐུ་ལྡན་པ། །ཉི་མ་བྱེ་བ་འབར་མཚུངས་པ། །ནམ་མཁའ་མཚུངས་ཤིང་མཉམ་མེད་པ། །ཆོས་དང་རྒྱལ་མཆོག་རྣམས་ཀྱི་  
གཙོ༑ ༑སངས་རྒྱས་སྐུ་མཆོག་དེ་ལ་འདུད། །སོ་ཡིས་མཆུ་ནི་རབ་མནན་ཅིང། །ཀུན་ནས་མིག་ཅན་ཁྲོ་གཉེར་བཞིན། །རྐེད་པར་རྡོ་རྗེ་བརྟེན་ནས་སུ། །ཕྱོགས་བཅུ་  
ཀུན་ཏུ་བལྟ་བར་བྱ། །གཡས་པ་རྡོ་རྗེའི་ཚུལ་གྱིས་ནི། །ཕྱོགས་རྣམས་ཀུན་ཏུ་རབ་བསྒྲགས་པས། །ལྟ་འཇིགས་འོད་ཟེར་འབར་ལྡན་ཞིང་།བསྲེག་པའི་བསྐལ་པ་  
གཞན་ལྟ་བུ། །གྲུབ་འགྱུར་རྡོ་རྗེ་མེ་འབར་བ། །འཇིགས་པ་ཆེ་ལྟར་བཟོད་དཀའ་བས། །བགེགས་རྣམས་ལ་ནི་སྦྱོར་བར་བྱ། །འཇིག་རྟེན་གསུམ་པོ་ཐལ་བར་རློག་  
ཉེས་པ་ཆེན་པོ་མ་ཡིན་ལ། །ཕྱག་རྒྱ་འདི་ནི་སྦྱར་མི་བྱ། །ཐུན་མོང་མ་ཡིན་དགོས་པ་ནི། །ཐ་མའི་ཚེ་ན་སྦྱར་བར་བྱ། །རྡོ་རྗེ་འཆང་བས་བསྲུངས་གྱུར་ཀྱང། །ཧཱུཾ་བརྗོད་  
  
  
༄༅། །པས་ནི་ཐལ་བར་རློག་འཇིག་པའི་མེ་ལྟར་བཟོད་དཀའ་བས་།རྡོ་རྗེ་ཆེན་པོའི་ཕྱག་རྒྱའོ། །དེ་ནས་སློབ་དཔོན་རྡོ་རྗེ་འཆང། །རྡོ་རྗེའི་ཡེ་  
ཤེས་ལེགས་བསླབས་པས། །སྙིང་གར་རྡོ་རྗེ་ཁུ་ཚུར་གཉིས། །བཞག་ནས་འདི་སྙམ་བསམ་བྱས་ཏེ། །སེམས་དམྱལ་ཡི་དྭགས་དུད་འགྲོ་དང་།གང་གཞན་  
སྡུག་བསྔལ་སྡུག་བསྔལ་རྣམས། །ལག་པས་དྲང་བའི་སྦྱོར་བ་ཡིས་།བདེ་བ་ཀུན་གྱིས་བསྟབས་པར་བྱ། །བཟའ་བཏུང་ལ་སོགས་ཆར་པ་དང། །གོས་དང་རིན་  
ཆེན་རྒྱན་གྱི་ཆར། །དེ་དག་རྣམས་ལ་ཀུན་ཏུ་དབབ། །ཅི་བདེར་ཡང་དག་བསྟབས་པས་ན། །སྙིང་རྗེ་སྤྱན་རས་གཟིགས་དབང་བཞིན། །ཀུན་ཏུ་ཡོངས་སུ་རྒྱས་པར་  
བྱ༑ ༑སེམས་ཅན་ཀུན་གྱི་བླ་མེད་བདེ། །ཐོབ་པར་ཤོག་ཅིག་བསམ་པར་བྱ། །སྙིང་རྗེའི་ཕྱག་རྒྱའོ། །དེ་ནས་སློབ་དཔོན་རྡོ་རྗེ་འཆང། །རྡོ་རྗེ་ཡེ་ཤེས་ལེགས་  
བསླབས་པས། །རྡོ་རྗེའི་ཕྱག་རྒྱ་བཅིང་བྱ་ཞིང། །མཚོག་མར་ཐལ་མོ་སྦྱར་བར་བྱ། །བཏེག་དང་སྒེག་པའི་སྦྱོར་བ་ཡིས། །དེ་ནས་མྱུར་དུ་སྨད་པར་བྱ། །རྡོ་རྗེ་བགད་  
ཆེན་ཕྱག་རྒྱ་འདི། །རྡོ་རྗེ་འཆང་ཉིད་བཞིན་དུ་དགོད། །བགད་པ་ཆེན་པོའི་ཕྱག་རྒྱའོ། །དེ་ནས་ལག་གཡས་བཏེག་བྱས་ཏེ། །གཡོན་པ་རྐེད་པའི་ཕྱོགས་སུ་བཞག་  
  
  
།དེ་ནས་ཐལ་མོ་ཡང་སྦྱར་ཏེ། །འཇིགས་རུང་སྒྲ་ནི་གྲག་བྱེད་ཅིང། །ཐལ་མོ་སྦྱར་བ་བཏུད་པར་བྱ། །འཇིགས་སུ་རུང་བ་ཆེན་པོའི་སྒྲའི་  
ཕྱག་རྒྱའོ། །གཡས་བརྐྱང་རྐང་པའི་སྟབས་བྱས་ཏེ། །ལག་པ་གཉིས་ནི་རྒྱབ་རོལ་དུ། །ཁུ་ཚུར་གཉིས་ནི་བཅང་བར་བྱ། །བགེགས་ཀུན་འདར་བར་བྱ་བའི་ཕྱིར། །མགུལ་  
པ་ངེས་པར་སྨད་བྱ་ཞིང། །སྒྲ་ཆེན་རབ་ཏུ་བརྗོད་བྱས་ན་།ཕྱག་རྒྱ་འདི་ཡི་སྦྱོར་བ་ཡིས། །བགེགས་རྣམས་ཐམས་ཅད་འདར་བར་འགྱུར། །མཐུན་པའི་རྐང་སྟབས་བྱས་  
ནས་སུ། །མཚོག་མར་ཐལ་མོ་སྦྱར་བྱས་ལ། །ལག་པ་གཉིས་ཀ་ལྟོ་བར་གཞག་གཡས་བརྐྱང་རྐང་སྟབས་སྦྱོར་བ་ཡིས། །སྔགས་པས་འཁོར་ལོ་བཞིན་དུ་བསྐོར། །ཧ་  
ཧ་ཞེས་པས་རབ་བརྒྱན་པ། །ཕྱག་རྒྱ་འདི་ནི་རྒྱ་ཆེ་སྟེ། །རི་རྣམས་ཕྱེ་མར་རློག་བྱེད་ན། །སྡང་བའི་སེམས་ཅན་ཅི་སྨོས་ཏེ་།སྔགས་པའི་འདོད་པ་བཞིན་དུ་འགྱུར། །མཐུན་  
པའི་རྐང་སྟབས་བྱས་ནས་སུ། །ལག་པ་གྱེན་དུ་བསྒྲེང་བྱས་ལ་།གདུ་བུའི་ཕྱག་རྒྱ་བཅིང་བར་བྱ། །དེ་བཞིན་སོ་ཡིས་མཆུ་མནན་ཅིང། །གཡོན་པ་བརྐྱང་བ་ལེགས་  
སྦྱར་བས། །བགེགས་རྣམས་ཀུན་ལ་བསྣུན་པར་བྱ། །ཕྱག་རྒྱ་འདི་ནི་སྒྲ་ཆེན་ཏེ། །བགེགས་རྣམས་ཐམས་ཅད་བཟློག་པ་ཡིན། །ཕྱག་རྒྱ་འདི་ནི་ལེགས་སྦྱར་བས། །  
  
  
༄༅། །ཐམས་ཅད་བཟློག་པར་གྱུར་པ་ཡིན། །མཐུན་པའི་རྐང་སྟབས་བྱས་ནས་སུ། །ལག་གཉིས་བྲང་ལ་སྦྱར་བ་ལས། །ལག་པ་གཡས་པ་བསྒྲེང་  
བྱས་ཏེ། །རྐང་པ་གཡོན་བརྐྱང་ལེགས་སྦྱར་བས། །ཐོ་བ་ཡི་ནི་ཕྱག་རྒྱ་ཡིས། །རྡོ་རྗེ་འཆང་ཉིད་ཡིན་ནའང་བསྣུན། །རྡོ་རྗེ་ཐོ་བས་བསྣུན་པས་ན། །དེ་ཡི་མོད་ལ་ཕྱེ་མར་  
འགྱུར༑ ༑ཐོ་བའི་སྟང་སྟབས་སོ། །གཡས་དང་གཡོན་པའི་སྦྱོར་བ་ཡང། །ལག་པ་མཆན་ཁུང་གཞུག་པར་བྱ། །ཉི་མ་འབར་འདྲའི་ལྟ་འདྲ་བས། །ཧཱུཾ་བརྗོད་བསྙེམས་  
པས་ཐུར་དུ་བལྟ། །ལག་ན་རྡོ་རྗེ་ཉིད་བསྒྱུར་ཏེ། །འཇིགས་སུ་རུང་བའི་སྒྲ་བྱུང་ལ། །རྒྱ་མཚོ་མན་དཱ་ར་བཅས་པ་ཡིས། །ས་རྣམས་ཐམས་ཅད་གཡོ་བར་བྱ། །སོ་  
ཡིས་མཆུ་ནི་མནན་བྱ་ཞིང། །རྡོ་རྗེ་རྐང་པས་བསྣུན་པར་བྱ་།ཕྱག་རྒྱ་འདི་ནི་ལེགས་སྦྱར་བྱས། །དེ་དག་ཐམས་ཅད་འདར་བར་འགྱུར། །གཡས་བརྐྱང་རྐང་  
སྟབས་བྱས་ནས་སུ། །ལག་གཉིས་ཁུ་ཚུར་བཅངས་ཚུལ་གྱིས། །གཡོན་པ་བྲང་ལ་སྦྱར་བར་བྱ། །གཡས་པ་གྱེན་དུ་བསྒྲེང་བྱས་ལ་།མཛུབ་མོ་མྱུར་དུ་བསྒྲེང་  
བྱས་ཤིང། །རྡོ་རྗེའི་སྒྲ་ནི་དབྱུང་བྱས་ན། །གལ་ཏེ་སངས་རྒྱས་ཉིད་གྱུར་ཀྱང། །བགེགས་རྣམས་ཐམས་ཅད་བསྒྱེལ་བར་བྱ་།རྡོ་རྗེ་ཅན་གྱིས་བཤད་ཡིན་ན། །  
  
  
།ཕྱག་རྒྱ་འདིས་ནི་བསྐྱོད་པས་ན། །དེ་དག་ཐམས་ཅད་དུལ་བར་འགྱུར། །མཐུན་པའི་རྐང་སྟབས་བྱས་ནས་སུ། །གཡས་པ་གྱེན་དུ་  
བསྒྲེད་བྱས་ལ། །ལག་པ་ཐལ་མོ་བརྐྱང་བར་བྱ། །གཡོན་པ་བྲང་དུ་སྦྱར་བར་བྱ། །ལག་པས་མྱུར་དུ་བསྣུན་སྟབས་ཀྱིས། །ཧཱུཾ་དང་བཅས་པས་ས་ལ་བསྣུན། །ནམ་  
མཁའ་མེ་འབར་འདྲ་བ་ཡི། །རལ་གྲིའི་ཕྱག་རྒྱ་བཅིངས་བྱས་ལ་།བགེགས་རྣམས་ཐམས་ཅད་བཏུབ་པར་བྱ། །རྡོ་རྗེ་ཅན་གྱིས་བཤད་ཡིན་ནོ། །མཐུན་པའི་རྐང་  
སྟབས་བྱས་ནས་སུ། །ལག་པ་འོག་ཏུ་བཏང་ནས་ནི། །རྐང་པའི་དབུས་ནས་གཟུང་བྱས་ལ། །དེ་ནི་གྱེན་དུ་བཏེག་པར་བྱ། །རྡོ་རྗེ་ཧཱུཾ་བརྗོད་སྒྲ་དང་ནི། །ཁྲོས་ཤིང་ཁྲོ་གཉེར་  
བཅས་པ་ཡིས། །རྐང་པ་དེ་ཡིས་ཡང་བསྣུན་ལ། །དེར་ནི་བགེགས་ནི་བསམ་པར་བྱ། །རྡོ་རྗེའི་རྐང་པས་བསྣུན་བྱས་ན། །རི་རབ་རྣམས་ཀྱང་ཕྱེ་མར་རློག་རྡོ་རྗེ་རྐང་  
པའི་སྟད་སྟབས་སོ། །གཡས་བརྐྱང་རྐང་སྟབས་སྦྱོར་བ་ཡིས། །ལག་གཉིས་འཁོར་ལོའི་ཚུལ་དུ་བརྐྱང། །སོ་ཡིས་མཆུ་མནན་ཁྲོས་པ་ཡིས་།ཀུན་ཏུ་འཁོར་ལོ་  
འཕང་བར་བྱ། །ཕྱོགས་རྣམས་ཀུན་ན་གནས་པ་ཡི། །སངས་རྒྱས་ཞིང་རྣམས་གཞིག་པར་འགྱུར། །ཞིག་པར་གྱུར་པའི་ཞིང་རྣམས་ནས་།རྒྱལ་བ་དམ་པ་རྣམས་  
  
  
༄༅། །ཀྱང་འབྱོན། །བྱང་ཆུབ་སེམས་དཔའ་རྫུ་འཕྲུལ་ཆེ་།གང་གཞན་དབང་ནི་ཐོབ་འགྱུར་རྣམས། །བློང་ཞེས་གྱུར་ནས་བློ་ལྡན་པ། །ལག་ན་རྡོ་རྗེའི་  
གན་དུ་དོང། །སྲོག་ཟད་ན་ནི་མི་རུང་གི་བུ་གཅིག་ངེད་ཀྱིས་ཅི་ཞིག་བྱ། །ཁྱོད་ནི་ཇི་ལྟར་འདོད་པ་བཞིན། །ངེད་ཀྱིས་མྱུར་དུ་སྒྲུབ་པོ་ཞེས། །རྡོ་རྗེ་སེམས་  
དཔའ་བློ་ལྡན་པས། །ལུང་ནི་ཡོངས་སུ་ནོད་པར་མཛད། །བསྐལ་པའི་མེ་ལྟར་གྱུར་པ་ཡིས། །གཡས་བརྐྱང་རྐང་སྟབས་བྱས་ནས་སུ་།འབར་བའི་  
ཕྱག་རྒྱ་ལེགས་སྦྱར་བས། །ས་གསུམ་ཐམས་ཅད་འབར་བར་བྱ། །ས་གསུམ་འབར་བར་མཐོང་གྱུར་ནས། །སྔགས་པ་རྣམས་ལ་རྟག་འཚེ་བ། །  
གེགས་བྱེད་མ་རུངས་ཆེན་པོ་པ། །སྲིན་པོ་སྡང་བ་རྣམས་སྐྲག་གོ་།ཕྱག་རྒྱ་འདི་འདྲ་མཐོང་གྱུར་ནས། །དེ་ནས་དེ་དག་ཞི་བར་འགྱུར། །མཐུན་པའི་  
རྐང་སྟབས་བྱས་ནས་སུ། །དེ་ཚེ་ངེས་པར་བསྣུན་བླངས་ལ་།སྔགས་པས་གྱེན་དུ་འཕང་བར་བྱ། །དེ་ཚེ་སོ་ཡིས་མཆུ་མནན་ལ་།མྱུར་དུ་གོམ་པ་  
གཅིག་བོར་ཏེ། །ངེས་པར་བསྣུན་པས་བསྣུན་དེ་ཚེ། །སྲིན་པོ་སྡང་བ་གེགས་བྱེད་པ། །དེ་དག་ཐམས་ཅད་ཕྱེ་མར་འགྱུར། །རྡོ་རྗེ་ངེས་བསྣུན་ཕྱག་རྒྱ་  
  
  
།དེ་དག་ཐམས་ཅད་བཟློག་པར་བྱ། །དབང་ཆེན་གནས་ལ་གནས་ནས་སུ། །ལག་པ་གཉིས་ནི་བསྒྲེང་བྱས་ལ། །ལྷུན་པོའི་རྒྱལ་བོ་བླངས་ནས་སུ།།  
ལག་པ་གཉིས་སུ་དེ་བཞག་ནས། །སྔགས་པ་ལ་ནི་བགེགས་བྱེད་པ་།སྡང་བའི་སེམས་ཅན་རྣམས་ལ་བསྣུན། །བསྣུན་པས་རྣམ་པར་ཕུང་འགྱུར་ཞིང། །  
འཆི་བར་འགྱུར་ཏེ་ཐེ་ཚོམ་མེད། །རྣལ་འབྱོར་གཞོལ་བའི་སྔགས་པ་ལ། །གང་ཚེ་བགེགས་ཤིག་བགེགས་བྱེད་པ། །དེ་ཚེ་སྔགས་པ་སྟོབས་ཆེན་གྱིས། །  
ཕྱག་རྒྱ་འདི་ལ་སྦྱར་བར་བྱ། །ཕྱག་རྒྱ་འདི་ལ་སྦྱར་བ་ན་།མཐོང་ནས་དེ་དག་འདར་བར་འགྱུར། །དེ་ནས་སློབ་དཔོན་རྡོ་རྗེ་འཆང། །རྡོ་རྗེ་ཡེ་ཤེས་ལེགས་  
བསླབས་པས། །རྒྱལ་བ་ཀུན་ལ་ཕྱག་བྱས་ནས། །ཅོད་པན་སྟབས་ཀྱིས་ཐབས་བཤད་དོ། །སྔགས་པས་ཤར་ཕྱོགས་ཁ་བལྟས་ལ། །ལག་པ་གཡས་པ་མཚོག་  
མར་བཞག་གཡོན་པ་རྐེད་པའི་ཕྱོགས་སུ་བཞག་ཧཱུཾ་ཞེས་བྱ་བའི་སྒྲ་ཕྱུང་ལ། །འབྲུག་སྒྲ་དལ་འདྲའི་ཕྱག་རྒྱ་ཡིས། །ཕྱོགས་རྣམས་ཀུན་ཏུ་བསྐོར་བར་  
བྱ༑ ༑གཡས་པ་བརྐྱང་བའི་ཚུལ་གྱིས་ཀྱང། །ངང་པའི་རྩལ་གྱི་སྦྱོར་བ་ཡིས། །ལག་པ་གཡས་པ་གདེངས་བྱས་ན། །རྒྱ་མཚོ་རྣམས་ཀྱང་བཏེག་པར་  
  
  
༄༅། །འགྱུར། །ངང་པའི་རྩལ་གྱི་ཕྱག་རྒྱའོ། །རྐང་པ་གཡས་པ་བཏེག་ནས་སུ། །ལག་པ་གཉིས་ནི་སར་བཙུགས་ལ། །ཧ་ཧ་  
ཞེས་པས་རྣམ་བརྒྱན་པས། །ས་གསུམ་ཐམས་ཅད་བཏེག་བྱས་ན། །རྒྱ་མཚོར་བཅས་པའི་རི་རབ་ཀྱང། །ཐམས་ཅད་ཤིན་ཏུ་བཏེག་པར་འགྱུར།།  
མན་དཱ་ར་དང་ཏི་ས་དང། །གཞན་ཡང་གང་དག་རི་རྣམས་ཀྱང་།ཧ་ལ་ཧ་ལའི་ཕྱག་རྒྱ་ཡིས། །བསྣུན་པ་དེ་དག་སླར་མི་འཆགས་།གཡས་དང་  
གཡོན་པའི་སྦྱོར་བ་ཡང། །ལག་པ་གཉིས་ནི་མཆན་ཁུང་བཞག་།ཧཱུཾ་བརྗོད་བསྙེམས་པས་མར་བལྟས་ཏེ། །སོ་ཡིས་མཆུ་ནི་མནན་བྱས་ལ། །རྡོ་རྗེའི་  
ཅོད་པན་ཕྱག་རྒྱ་ཡིས། །བགེགས་རྣམས་ཐམས་ཅད་བཟའ་བར་བྱ་།གཡོན་པ་བརྐྱང་བའི་སྦྱོར་བ་ཡིས། །དེ་ཡི་ཚེ་ན་གཡོན་བཏེག་སྟེ། །ཁྲོས་  
དང་བཅས་པས་རྐང་བཞག་པས། །ས་གསུམ་ཐམས་ཅད་དྲང་བར་བྱ་།དྲང་བའི་ཅོད་པན་ཕྱག་རྒྱའོ། །མཐུན་པའི་རྐང་སྟབས་བྱས་ནས་སུ། །  
ལག་པ་གཉིས་ནི་བཏེག་བྱས་ལ། །བགེགས་རྣམས་ཐམས་ཅད་འཆིང་བྱེད་ཅིང། །འཁོར་ལོ་བཞིན་དུ་ཕྱོགས་སུ་བསྐོར། །ཕྱག་རྒྱ་འདི་ལ་ལེགས་  
  
  
།དེ་དག་འཆིང་དང་གཟིར་བར་འགྱུར། །བགེགས་རྣམས་ཐམས་ཅད་སེལ་བྱེད་པ། །རྡོ་རྗེ་ཅན་ནི་ཉིད་ཀྱིས་བཤད། །བགེགས་རྣམས་སྐྲག་པར་  
བྱེད་པའི་ཕྱག་རྒྱའོ། །རྣལ་འབྱོར་སྟན་ལ་འདུག་ནས་སུ། །རྐང་པ་གཡས་པ་བཏེག་ནས་ནི། །ལག་གཉིས་འཁོར་ལོའི་ཚུལ་དུ་བྱ་།རྐང་པ་གཅིག་  
གིས་ཡོངས་སུ་བསྐོར། །འཁོར་ལོ་ཅོད་པན་ཕྱག་རྒྱ་ཡིས། །བགེགས་རྣམས་ཐམས་ཅད་བསྒྱེལ་བར་བྱ། །མཐུན་པའི་རྐང་སྟབས་བྱས་ནས་སུ། །མེ་  
ཏོག་ཐལ་མོ་སྦྱར་ཚུལ་གྱིས། །དེ་ཡི་ཚེ་ན་ས་ལ་བཞག་དེ་ནས་མྱུར་དུ་ཡང་བཏེག་གོ་འདིས་མཆོད་པས་ན་སྔགས་པ་ལ། །ཐམས་ཅད་བགེགས་  
བྱེད་མི་འགྱུར་རོ། །མཆོད་པའི་ཅོད་པན་གྱི་ཕྱག་རྒྱའོ། །དེ་ནས་བཅོམ་ལྡན་འདས་རྣམ་པར་སྣང་མཛད་ཀྱིས། །བྱང་ཆུབ་སེམས་དཔའ་ལག་ན་རྡོ་རྗེ་  
ལ་བཀའ་སྩལ་པ། གསང་བའི་བདག་པོ། སྐྲག་པ་ཞེས་བྱ་བའི་སྟང་སྟབས་ཡོད་དེ། ང་བྱང་ཆུབ་སེམས་དཔར་གྱུར་པ་ན། བསྐལ་པ་དཔག་ཏུ་མེད་པར་  
གྱུར་པ་དེའི་ཚེ་དེའི་དུས་ན་བཅོམ་ལྡན་འདས་དེ་བཞིན་གཤེགས་པ་སངས་རྒྱས་ཀྱི་དབྱངས་ལས་ངས་ཐོས་ཀྱི་དེ་ལེགས་པར་རབ་ཏུ་ཉོན་ལ་ཡིད་ལ་ཟུངས་  
  
  
༄༅། །ཤིག་དང་ངས་ཁྱོད་ལ་བཤད་དོ། །དེ་ཡིས་སྐྲག་པར་བྱས་ནས་བགེགས། །ལོག་འདྲེན་ཐམས་ཅད་གདུངས་པར་འགྱུར། །ཕྱོགས་  
རྣམས་ཀུན་ཏུ་འབྲོས་བྱེད་ཅིང། །འཆི་བར་གྱུར་ཏེ་ཐེ་ཚོམ་མེད་།ལག་གཉིས་ཕན་ཚུན་བསྣོལ་ནས་སུ། །གཡོན་པ་བརྐྱང་བར་རབ་སྦྱར་ཏེ། །ཕྱོགས་རྣམས་  
ཀུན་ཏུ་བསྐོར་བར་བྱ། །དེ་ནས་རྐང་པས་ཡང་མནན་ནོ། །སྐྲག་བྱེད་འདི་ནི་སྐྲག་པ་ཆེ། །བགེགས་རྣམས་ཐམས་ཅད་བཟློག་པ་སྟེ། །སྐྲག་པས་རྣམ་པར་ཕུང་འགྱུར་  
ཞིང༑ ༑འཆི་བར་གྱུར་ཏེ་ཐེ་ཚོམ་མེད། །དེ་ནས་རྐང་པའི་ཚུལ་གྱིས་ཀྱང། །མིག་ནི་ཐུར་དུ་བལྟས་བྱས་ལ། །ལག་པ་གཡས་པ་བསྒྲེང་ནས་ནི། །གཡོན་པ་བྲང་ལ་  
བཅར་བྱས་ཏེ། །ལག་པ་ས་ལ་བརྡབས་ནས་ནི། །རྡོ་རྗེའི་ཐལ་མོས་བསྣུན་པར་བྱ། །རྡོ་རྗེ་ཐལ་མོའི་སྟང་སྟབས་སོ། །རྣལ་འབྱོར་སྟན་ལ་ཡང་འདུག་སྟེ། །  
མཚོག་མར་ཐལ་མོ་སྦྱར་བྱས་ལ། །རྐང་པ་གཡས་པ་བཏེག་ནས་སུ་།འཁོར་ལོ་བཞིན་དུ་ཡོངས་སུ་བསྐོར། །འདི་ནི་རླུང་འཆིང་ཆེན་པོ་སྟེ། །སྔོན་གྱི་རྒྱལ་  
བ་རྣམས་ཀྱིས་གསུངས། །གལ་ཏེ་རྣམ་འཐོར་རླུང་བྱུང་ཡང། །དེ་ཡང་མི་གཡོ་འདུག་པར་འགྱུར། །རླུང་འཆིང་བའི་སྟང་སྟབས་སོ་།གར་གྱི་ཚུལ་གྱིས་  
  
  
།རྐང་པ་སྤོ་བར་བྱས་པས་ཡང། །ལག་པ་ཐུར་དུ་སྨད་བྱས་ལ། །ལག་གཉིས་མཐེ་བོང་སྲིན་ལག་སྤྲད། །གཡོན་པ་བརྐྱང་བ་ལེགས་སྦྱར་  
ཏེ༑ ༑ལག་པ་གཡས་པས་གར་བྱའོ། །གར་གྱིས་བགེགས་རྣམས་ཐམས་ཅད་ནི། །ཤིན་ཏུ་དགའ་བ་སྐྱེ་བར་འགྱུར། །དགའ་བས་སྔགས་པ་དེ་ལ་ནི། །དེ་དག་ཕྱིན་  
ཆད་བགེགས་མི་བྱེད། །མཐུན་པའི་རྐང་སྟབས་བྱས་ནས་སུ། །ལག་པ་གཡས་པ་བསྒྲེང་བྱས་ཏེ། །གཡོན་པ་རལ་གྲིའི་ཚུལ་བྱས་ལ། །གཉི་ག་གཅིག་ཏུ་སྦྱར་བར་བྱ། །  
གལ་ཏེ་རྡོ་རྗེ་འཆང་གྱུར་ཀྱང། །བགེགས་རྣམས་ཐམས་ཅད་དྲང་བར་བྱ། །ཀུན་ནས་ཤིན་ཏུ་དྲངས་ནས་ཀྱང། །དེ་ནས་ཕྱག་རྒྱ་གཏང་བར་བྱ། །རྡོ་རྗེའི་ཞགས་པས་  
བཅིངས་བྱས་ན། །གནོད་པར་གྱུར་པས་ཀུན་ཏུ་ཡང། །ཧ་ཧ་ཞེས་པའི་སྒྲ་འབྱིན་ཅིང། །སེམས་ནི་བློང་ཞེས་གྱུར་པ་ཡིས། །བློ་ལྡན་ལག་ན་རྡོ་རྗེ་ལ། །ལུང་ནི་ཡོངས་  
སུ་ནོད་པར་བྱེད། །ཕྱིན་ཆད་བགེགས་ནི་མ་བྱེད་ཅེས། །ལག་ན་རྡོ་རྗེས་ལུང་བསྒོའོ། །རྡོ་རྗེས་གཟིར་བའི་ཕྱག་རྒྱའོ། །སྔགས་པས་ཇི་ལྟར་འདོད་པ་བཞིན། །དེ་ནས་  
སྙིང་རྗེ་ཡང་བསྐྱེད་དེ། །སྔགས་པས་མཉམ་པར་གཞག་པ་ལ། །མེ་ཏོག་ཐལ་མོ་སྦྱར་ནས་སུ། །དེ་ཡི་ཚེ་ན་དེ་དག་ལ། །གང་ཚེ་སྔགས་པས་མཉམ་གཞག་  
  
  
༄༅། །ཚེ༑ ༑ཁྱེད་ཅག་བགེགས་ནི་མ་བྱེད་པར། །གནས་སུ་དེངས་ཤིག་བརྗོད་པར་བྱ། །གཡས་བརྐྱང་སྟང་སྟབས་བྱས་ནས་སུ། །ལག་པ་གྱེན་  
དུ་བསྒྲེང་བར་བྱ། །གཡས་དང་གཡོན་པའི་ཚུལ་གྱིས་ཀྱང། །ཁུ་ཚུར་མཆན་ཁུང་གཉིས་སུ་གཞག་ཧཱུཾ་ཞེས་བྱ་བའི་སྒྲ་ལྡན་པ་།སྔགས་པ་དྲག་པོའི་ལས་  
བྱེད་པས། །ཕྱོགས་རྣམས་ཐམས་ཅད་ཀུན་ནས་ཀྱང། །རྡོ་རྗེ་གཟིར་བས་གཟིར་བར་བྱ། །གཞན་ཡང་གང་དག་ལོག་འདྲེན་བགེགས། །སྲིན་པོ་གང་དག་གྲགས་  
པ་དང། །རྒོད་མ་རྟ་ཡི་ཁ་གདངས་པར། །དེ་དག་ཐམས་ཅད་གཟིར་གྱུར་ཅིག་རྡོ་རྗེ་གཟིར་བའི་ཕྱག་རྒྱ་ཡིས། །གཟིར་ནས་དེ་དག་ལྷགས་འགྱུར་ཏེ། །ཤིན་ཏུ་  
མི་བཟད་འདར་བྱེད་ཅིང། །སྲོག་ཟད་གྱུར་ན་མི་རུང་གི། །ཅི་འཚལ་བཀའ་ནི་མྱུར་སྩོལ་ཅེས། །བསྒོ་བའི་ལུང་ནི་ནོད་པར་བྱེད། །སྔགས་པས་ཅི་འདོད་ལུང་  
བཞིན་དུ། །གལ་ཏེ་ལུང་ནི་ནོད་བྱེད་ན། །དེ་ལྟ་ན་ནི་ཐར་བར་འགྱུར། །གཞན་དུ་ན་ནི་ནམ་ཡང་མིན། །ཤིན་ཏུ་མི་ཟད་གཟིར་བས་ན་།ཁྱོད་ནི་ཅི་བཞེད་  
དེ་བཞིན་དུ། །བགྱིད་ཀྱི་བཀའ་ལུང་སྩོལ་ཅིག་ཅེས། །དེ་ཚེ་དེ་དག་དེ་སྐད་སྨྲ། །མཚོག་མར་རྡོ་རྗེ་ཐལ་བཞག་ནས། །དེ་ནས་དེ་དག་དམ་ཚིག་སྦྱིན། །ས་ལ་  
  
  
།གཡས་པ་བརྐྱང་བས་གནས་ནས་སུ་།རྡོ་རྗེ་རལ་གྲིའི་ཕྱག་རྒྱ་ཡིས། །བགེགས་རྣམས་ཐམས་ཅད་བཏུབ་པར་བྱ། །བཏུབ་པར་  
བྱས་པས་དེ་དག་ཀུན། །དེ་ལ་སྐྱབས་སུ་འགྲོ་བར་བྱེད། །སྙིང་རྗེར་ལྡན་པའི་སེམས་ཀྱིས་སུ། །དེ་ནས་ཕྱག་རྒྱ་བཏང་བར་བྱ། །སྙིང་རྗེའི་སེམས་ཀྱིས་དེ་དག་ལ།།  
མ་འཇིགས་ཤིག་ཅེས་སྨྲ་བར་བྱ། །སྔགས་པས་དེ་ཡི་འདོད་པ་བཞིན་།དེ་ནས་དེ་དག་རང་གནས་འདོད། །དེ་ནས་བཅོམ་ལྡན་འདས་རྣམ་པར་སྣང་མཛད་ཀྱིས་  
ཐམས་ཅད་དང་ལྡན་པའི་འཁོར་ལ་བཀའ་སྩལ་པ། རིགས་ཀྱི་བུ་དག་ཕྱག་རྒྱ་གསུམ་ཡོད་དེ། གང་ངས་བསྐལ་པ་དགུ་བཅུ་རྩ་གཅིག་ཏུ་བྱང་ཆུབ་སེམས་དཔའི་  
སྤྱད་པ་སྤྱོད་པའི་ཚེ། བཅོམ་ལྡན་འདས་དེ་བཞིན་གཤེགས་པ་སྤྱོད་པའི་རྒྱན་གྱི་སྙིང་པོ་ལས་ཕྱག་རྒྱ་གསུམ་ཐོབ་སྟེ། བསྐལ་པ་དུ་མར་དེ་བསྟན་པ་ཙམ་གྱིས་  
བགེགས་རྣམས་ཀྱིས་ང་ལ་མ་གཙེས་ཀྱི། སེམས་རྩེ་གཅིག་ཏུ་བསྒྲིམས་ལ་དེ་ཉོན་ཅིག་གཡས་བརྐྱང་རྐང་སྟབས་བྱས་ནས་སུ། །ལག་པ་གཡོན་པ་སྙིང་  
གར་བཞག་གཡས་པ་གར་དང་བཅས་པ་ཡིས། །མཚོག་མར་ལེགས་པར་གཞག་པར་བྱ། །བགེགས་རྣམས་རྟག་ཏུ་གཞིག་པ་ཡིས། །དམ་ཚིག་འདི་ནི་  
  
  
༄༅། །བརྗོད་པ་ཡིན། །འདི་ནི་བསྟན་པ་ཙམ་གྱིས་ཀྱང། །འབྲོས་པར་འགྱུར་ཏེ་ཐེ་ཚོམ་མེད། །ཕྱིར་བཟློག་པ་ནི་ཡང་བྱས་ལ། །  
ས་ལ་ལག་པ་བརྡབ་པར་བྱ། །ལག་པ་གཉིས་ནི་བཏེག་ནས་སུ། །དེ་ཚེ་མཁུར་བ་བུད་པར་བྱ། །རྡོ་རྗེའི་ཕྱག་རྒྱ་བཅིང་བས་ན། །དེ་ཚེ་བགེགས་རྣམས་བཅོམ་  
པར་འགྱུར། །རྡོ་རྗེ་ཅན་ནི་ཉིད་གྱུར་ཀྱང། །རྡོ་རྗེའི་ཕྱག་རྒྱས་བཅོམ་འགྱུར་ན། །མཐོང་བ་ཙམ་གྱིས་བགེགས་རྣམས་ཀུན། །ཕུང་བར་གྱུར་པ་སྨོས་ཅི་དགོས།།  
སྔགས་པས་ཤར་ཕྱོགས་བལྟས་འདུག་ལ། །ལག་པ་གཡས་པ་དཀུར་བརྟེན་ཏེ། །གཡོན་པ་བརྐྱང་བ་ལེགས་བྱས་ལ། །གཡོན་པས་ཐམས་ཅད་དགུག་པར་བྱ།།  
ས་བཅུར་གནས་པ་ཀུན་ཀྱང་དགུག་ཐམས་ཅད་ནས་ནི་བཀུག་ནས་སུ་།རྡོ་རྗེའི་ཕྱག་རྒྱས་བསྣུན་པས་ན། །དེ་ཡི་མོད་ལ་ཕྱེ་མར་འགྱུར། །དེ་ནས་བཅོམ་ལྡན་  
འདས་རྣམ་པར་སྣང་མཛད་ཀྱིས། །བྱང་ཆུབ་སེམས་དཔའ་ལག་ན་རྡོ་རྗེ་ལ་བཀའ་སྩལ་པ། ལག་ན་རྡོ་རྗེ། ངའི་སློབ་མ་རྣམས་མ་གཏོགས་པར་ཁྱོད་ཀྱིས་སུ་  
ལ་ཡང་བསྙད་པར་མི་བྱའོ། །དེ་ཅིའི་ཕྱིར་ཞེ་ན། སེམས་ཅན་མ་དད་པ་དེ་དག་ནི་ཚུལ་འདི་ལ་ཡིད་མི་ཆེས་ཤིང། དེ་དག་འདི་སྐད་དུ་འདི་ནི་སངས་རྒྱས་ཀྱིས་  
  
  
ལམ་དུ་ཡང་བསྒྲགས་པར་མི་བྱ་ན་ཕྱག་རྒྱ་ལྟ་ཅི་སྨོས། གསང་བ་བའི་བདག་པོ། དེ་ལ་སློབ་དཔོན་གྱིས་སློབ་  
མ་རྣམས་ཀྱི་མཚན་ཉིད་ཤེས་ནས་སྦྱིན་པར་བྱ་ཡི། གཞན་དུ་ནི་མ་ཡིན་ནོ། །དེ་ནས་ལག་ན་རྡོ་རྗེས་བཅོམ་ལྡན་འདས་ཀྱི་ཞབས་ལ་གཏུགས་ཏེ། བཅོམ་ལྡན་འདས་  
ལ་འདི་སྐད་ཅེས་གསོལ་ཏོ། །བཅོམ་ལྡན་འདས། གང་སློབ་དཔོན་ལ་བརྙས་པར་བགྱིད་པ་དེ་རང་གི་རྣམ་པར་སྨིན་པ་ཇི་ལྟ་བུ་ལགས་བཅོམ་ལྡན་འདས་ཀྱིས་བཀའ་  
སྩལ་པ། ལག་ན་རྡོ་རྗེ། ལྷ་དང་བཅས་པའི་འཇིག་རྟེན་སྐྲག་པར་འགྱུར་གྱི་དེ་སྐད་མ་སྨྲ་ཞིག་གསང་བ་པའི་བདག་པོ། འོན་ཀྱང་འགའ་ཞིག་བརྗོད་པར་བྱ་ཡི། དཔའ་བོ་  
བསྒྲིམས་ཏེ་ཉོན་ཅིག་མཚམས་མེད་ལ་སོགས་མི་བཟད་པ། །དམྱལ་བ་གང་དག་ངས་བཤད་པ། །དེ་དག་རྣམས་ཀྱི་གནས་སུ་བརྗོད། །དེར་ནི་བསྐལ་པ་མཐའ་ཡས་  
སོ༑ ༑དེ་ལྟ་བས་ན་རྣམ་ཀུན་དུ། །དེ་ལ་ནམ་ཡང་བརྙས་མི་བྱ་།གསང་བ་པའི་བདག་པོ། སློབ་དཔོན་ལ་སློབ་མས་ཇི་ལྟ་བར་བྱ་ཞེ་ན། སངས་རྒྱས་བཅོམ་ལྡན་  
འདས་རྣམས་ལ་ཇི་ལྟ་བ་བཞིན་དུའོ། །དེ་ཡི་སེམས་ནི་དེ་ལྟ་ན་།རྟག་ཏུ་དགའ་བ་སྐྱེ་བར་འགྱུར། །དེ་ནི་འཇིག་རྟེན་ཐམས་ཅད་ལ་།ཕན་པར་བྱེད་པའི་  
  
  
༄༅། །སངས་རྒྱས་འགྱུར། །ལག་ན་རྡོ་རྗེ་དབང་བསྐུར་བ་མདོ་སྡེའི་དབང་པོའི་རྒྱལ་པོ་ལས། སྟང་སྟབས་ཀྱི་རིམ་པ་ཕྱེ་བ་རྫོགས་སོ།། །།  
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཤིན་ཏུ་རྒྱས་པ་ཆེན་པོས་བདག་ཉིད་རྒྱས་  
པ་དེ་དག་གི་ཚིག་གི་འཁོར་ལོའི་དཀྱིལ་འཁོར་ལ་འཇུག་པར་བྱ་བའི་ཕྱིར། ཆོས་ཀྱི་དབྱིངས་ཡངས་པ་ལ་དམིགས་ནས་འཇུག་ཅིང། བཅོམ་ལྡན་འདས་  
རྣམ་པར་སྣང་མཛད་དུ་བདག་བྱིན་གྱིས་བརླབས་ནས་སངས་རྒྱས་འབྱུང་བ་མངོན་དུ་བྱེད་ཅིང། །སངས་རྒྱས་ཀྱི་གསུང་དབྱངས་བཀོད་པའི་རྒྱན་གྱི་སྙིང་པོ་ཞེས་  
བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །བཅོམ་ལྡན་འདས་སྙོམས་པར་ཞུགས་མ་ཐག་ཏུ་དེ་ནས་དེའི་མོད་ལ་དེ་བཞིན་གཤེགས་པ་སངས་རྒྱས་  
ཀྱི་ཞིང་བཅུའི་རྡུལ་ཕྲ་རབ་ཀྱི་རྡུལ་ཇི་སྙེད་དག་གིས་ཡེ་ཤེས་ཤིན་ཏུ་རྒྱས་པ་དཔག་ཏུ་མེད་པའི་དོན་ཐུགས་སུ་ཆུད་ནས་དེ་དག་ཉིད་ན་བཞུགས་བཞིན་དུ་  
ཕྱག་བརྐྱང་སྟེ། ལག་ན་རྡོ་རྗེའི་སྤྱི་བོར་བཞག་གོ་བཞག་ནས་ལག་ན་རྡོ་རྗེ་ལ་འདི་སྐད་ཅེས་བཀའ་སྩལ་ཏོ། །སེམས་ཅན་ཆེན་པོ་ལེགས་སོ་ལེགས། །ཡེ་  
  
  
།ཁྱོད་ནི་སངས་རྒྱས་བྱས་པ་གཟོ། །སངས་རྒྱས་སྲས་པོ་རྫུ་འཕྲུལ་ཆེ། །ཐམས་ཅད་མཁྱེན་པའི་ཡེ་ཤེས་མཆོག་དམ་པ་གསང་  
བ་ཁྱོད་ཀྱིས་ཤོད། །གཟུངས་སྔགས་ཚུལ་དུ་དགོངས་བྱོས་ལ། །གང་དུ་ཞུགས་མ་ཐག་ཏུ་ནི། །སྡིག་པ་ཐམས་ཅད་མེད་འགྱུར་པ། །དཀྱིལ་འཁོར་འདིར་  
ནི་བཤད་པར་གྱིས། །དེ་ནས་དེ་བཞིན་གཤེགས་པ་སངས་རྒྱས་ཀྱི་ཞིང་བཅུའི་རྡུལ་ཕྲ་རབ་ཀྱི་རྡུལ་སྙེད་དེ་དག་ཐམས་ཅད་ཕྱག་སླར་བསྐུམས་སོ། །དེ་ནས་ལག་  
ན་རྡོ་རྗེ་ཏིང་ངེ་འཛིན་དེ་ལས་ལངས་ཏེ། དེ་བཞིན་གཤེགས་པ་ཐམས་ཅད་སྐྱེད་མ། །སྡིག་པ་ཐམས་ཅད་བྱང་བར་བྱེད་མ། །ནད་ཐམས་ཅད་རབ་ཏུ་ཞི་བར་བྱེད་མ། །  
བགེགས་ཐམས་ཅད་འཇིགས་པར་བྱེད་མ། །ཕུན་སུམ་ཚོགས་པ་ཐམས་ཅད་བྱེད་མ། །གཟུངས་སྔགས་ཆེན་པོའི་མཆོག་འདི་སྨྲས་སོ། །ན་མཿ་སརྦ་ཏ་ཐཱ་ག་ཏེ་  
བྷྱ། སརྦ་མུ་ཁེ་བྷྱ། སརྦ་ཐཱ་ཧེ་བུདྡྷ་མ་ཏི་རི། སརྦ་བཱ་པ་ནི་ཥ་ཎི། གརྗ་གརྫ། བྷཉྫ་བྷཉྫ། མརྡ་མརྡ་གམྦྷཱི་རི་གམྦྷཱི་རི། ཧ་ས་ཧ་ས། ད་མ་ད་མ། མ་ཐ་མ་ཐ་བིདྷཱ་ན་  
ས་ཡ་བིདྷཱ་ན་ས་ཡ། སརྦ་ཤ་ཏྲུན་ཏ་ར་མ་ཏི། བིམ་ལེ། པཱུ་ར་ཡ་པཱུ་ར་ཡ། པྲ་ཏི་ཛྙཱ་ན། སརྦ་བཧུ་ཏ། རཱུ་པ་སི་ཏེ་བྷ་ག་བ་ཏེ། ག་ན་ག་ན། ཛ་ཧི་ཛ་ཧི། བི་མ་ལ་སི་ནི། ཀྲ་  
  
  
༄༅། །མ་ཎི། ཧ་ད་པ་ནི། ར་མ་ཎི། མ་ཏཾ་གི་ཀེ་སཱཧཱ། ལག་ན་རྡོ་རྗེས་གཟུངས་སྔགས་གསང་བ་འདི་སྨྲས་མ་ཐག་ཏུ་དེ་ནས་དེ་ཡི་མོད་  
ལ་ས་ཆེན་པོ་འདི་འགུལ་ཏོ། །འུར་འུར། རབ་ཏུ་འུར་འུར་རོ། །ལྡེག་།རབ་ཏུ་ལྡེག་གོ་ཤར་ཕྱོགས་མཐོ་ན་ནུབ་ཕྱོགས་དམའོ། །ནུབ་ཕྱོགས་མཐོ་  
ན་ཤར་ཕྱོགས་དམའོ། །ཉི་མ་དང། ཟླ་བ་ཡང་ས་ལ་ལྷུང་ངོ་།རིག་སྔགས་འཆང་རྣམས་ཀྱང་ལྷུང་ངོ། །བྱང་ཆུབ་སེམས་དཔའ་གང་དག་གཟུངས་  
ཐམས་ཅད་ལ་དབང་ཐོབ་པ་དེ་དག་ཀྱང་མོག་མོག་པོར་གྱུར་ཏོ་།ཐམས་ཅད་དང་ལྡན་པའི་འཁོར་དེ་བློང་བློང་པོར་གྱུར་ཏོ། །འཇམ་དཔལ་གཞོན་ནུར་  
གྱུར་ཕ་ལ་ཡིད་ཀྱིས་ཕྱག་འཚལ་ཞིང་གནས་པར་གྱུར་ཏེ། དེ་ནས་འཇམ་དཔལ་གཞོན་ནུར་གྱུར་པས་འཁོར་དེ་བློང་བློང་པོར་གྱུར་པ་མཐོང་ནས་དེ་དག་ལ་  
འདི་སྐད་ཅེས་སྨྲས་སོ། །ཀྱེ་གྲོགས་པོ་དག་ཁྱེད་ཀྱིས་ཡེ་ཤེས་ཆེན་པོར་དབང་བསྐུར་བའི་གཟུང་སྔགས་ཆེན་མོ་དྲན་པར་གྱིས་ཤིག་དེ་ནས་འཇམ་  
དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །ལག་ན་རྡོ་རྗེ། གཟུངས་འདི་ནི་མཐུ་ཆེན་པོ་ནི་ཡིན་ན། སྒྲུབ་  
  
  
ཡིད་ལ་བྱེད་པ་དང། མཆོད་པར་བྱེད་པ་དེའི་མཐུ་ཇི་ལྟ་བུར་རིག་པར་བྱ། དེ་སྐད་ཅེས་སྨྲས་པ་དང། བྱང་ཆུབ་སེམས་  
དཔའ་ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། གཟུངས་སྔགས་འདིའི་མཐུ་འམ། ནུས་མཐུ་འམ་མཐུ་བསྒྱིངས་  
པ་ཅི་འདྲ་བ་ནི། འཇམ་དཔལ། ཤར་ཕྱོགས་ལོགས་ན་འཇིག་རྟེན་གྱི་ཁམས་འོད་ཟེར་དྲི་མ་མེད་པ་ཞེས་བྱ་བ་ཡོད་དེ། འཇིག་རྟེན་གྱི་ཁམས་དེར་དེ་བཞིན་  
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་ཟེར་དྲི་མ་མེད་པ་ཞེས་བྱ་བ་འཇིག་རྟེན་དུ་བྱུང་ནས་བཅོམ་ལྡན་འདས་དེས་ཐམས་ཅད་  
འབྱུང་བ་ཞེས་བྱ་བའི་གཟུངས་སྔགས་འདི་བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་ཏོག་ལ་འཛིན་དུ་གཞུག་པའི་ཕྱིར་བྱིན་ནོ། །བྱང་ཆུབ་སེམས་དཔའ་དེ་  
ལ་བྱིན་མ་ཐག་ཏུ་དེའི་མོད་ལ་གཟུངས་སྔགས་འདིའི་མཐུས་དེའི་སྤུའི་ཁུང་བུ་ཐམས་ཅད་ནས་སངས་རྒྱས་ཀྱི་གཟུགས་རྣམས་འབྱུང་ཞིང་ཞུགས་ཏེ་མཐའ་རྟོགས་པར་  
མི་ནུས་སོ། །སངས་རྒྱས་ཀྱིས་བྱིན་གྱིས་བརླབས་པ་མ་གཏོགས་པར་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་གཟུངས་ཐམས་ཅད་ལ་དབང་ཐོབ་པ་  
  
  
༄༅། །གང་དག་གིས་ཀྱང་འདི་ཅི་འདྲ་བ་ཡིན་ཞེས་བསྟན་པར་མི་ནུས་སོ། །དེ་བཞིན་གཤེགས་པའི་གཟུགས་དེ་དག་གིས་ནམ་མཁའི་དཀྱིལ་འཁོར་  
ཏིལ་གྱི་གང་བུ་བཞིན་དུ་གང་བར་གྱུར་ནས་གནས་ཏེ། དེ་བཞིན་གཤེགས་པའི་གཟུགས་དེ་དག་གིས་བྱང་ཆུབ་སེམས་དཔའ་ཆེན་པོ་དེ་ལ་འོད་ཟེར་གྱིས་དབང་བསྐུར་  
ནས་སྐུ་དེ་ཉིད་དུ་ཞུགས་སོ། །དེ་ཅིའི་ཕྱིར་ཞེ་ན། གཟུངས་སྔགས་ཆེན་པོ་འདི་ཉིད་ཀྱི་མཐུས་སོ། །དེ་སྐད་ཅེས་སྨྲས་པ་དང། འཇམ་དཔལ་གཞོན་ནུར་གྱུར་པས་བྱང་ཆུབ་སེམས་  
དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བྱང་ཆུབ་སེམས་དཔའ་ཆེན་པོ། ཁྱོད་དེ་བཞིན་གཤེགས་པ་ཐམས་ཅད་ཀྱིས་ཆོས་ཐམས་ཅད་ཀྱི་དབང་པོར་དབང་  
བསྐུར་བ་ཡིན་ན། ཁྱོད་ཀྱིས་ཀྱང་གཟུངས་སྔགས་ཆེན་པོའི་དཀྱིལ་འཁོར་བསྟན་པའི་ཕྱིར་གཟུངས་སྔགས་ཆེན་པོའི་དཀྱིལ་འཁོར་ཤོད་ཅིག་དེ་སྐད་  
ཅེས་སྨྲས་པ་དང། བྱང་ཆུབ་སེམས་དཔའ་ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། དོན་ཡོད་པར་གྲུབ་  
པར་བྱ་བའི་ཕྱིར་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་གང་དག་གཟུངས་སྔགས་ཀྱི་ཚུལ་དུ་གནས་ཤིང་དེ་བཞིན་གཤེགས་པ་ཐམས་ཅད་ཀྱི་བྱིན་  
  
  
དེ་དག་གང་ཞེ་ན། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ། ཨ་མ་རི་[?]ཨ་མ་རི། ཊ་ཏ། བྷཉྫ་ཛྷ་ཛྷ། མི་ཙིཾ་མི་ཙི། སྥོ་ཊ་སྥོཊ། མ་ཏ་མ་ཏ་  
དུ་རྡཱནྟ་ད་མ་ཀ་སཱ་ཧཱ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ། སརྦ་ཐཱ། ཧེ་ཧེ། ཀ་ཎི་ཊི་ཀ་ནི་ཏི། སརྦ་ཏ་ཐཱ་ག་ཏ་བ་ན་ཀེ་བོ་ད་ནི་ད་དེ། ཏྲ་ཊ་ཊ་ཏྲ་ཊ་ཊ། ཧཱུཾ་ཕཊ་ཧཱུཾ་ཕཊ། གརྫ་  
གརྫ། པ་ར་མ་ཏི། བི་ཧཱུཾ་རི་ཀ་སཱ་ཧཱ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ། བྷ་ག་བ་ཏེ། པྲ་ཛྙཱ་པར་མི་ཏཱ་ཨཱ། སརྦ་པཱ་པཀྵ་ཡཾ་ཀ་རི། ཛྙཱ་ན་ཨ་པ་སྥ་ར་ཎི་  
བྷཉྫ་བྷཉྫ། མ་ཐ་མ་ཐ། ད་མ་ད་མ། ཨཱ་ན་ཡ་ཨཱ་ན་ཡ། ས་ར་ས་ར། མཱ་ར་ཡ་མཱ་ར་ཡ། སརྦ་བྷ་ཏེ་ཛ་ན་ཏྲི་ཡེ་སཱཧཱ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ་སརྦ་ཐཱ། གརྫ་གརྫ། མ་ཐ་  
མ་ཐ། ཧཱ་མ་ཧཱ་མ། བྷཉྫ་བྷཉྫ། དུནྡུ་བཧི་སྭ་ར་ནིར་གྷོ་ཥེ། ཧ་ན་ཧ་ན། བི་དྷཱ་ན་ས་ཡ་བི་དྷཱ་ན་ས་ཡ། མོ་ཊ་ཡ་མོ་ཊ་ཡ། ད་ཧ་ད་ཧ། བི་པུ་ལ་ནི་རྨ་ལ་ནིར་ཛཱ་ཏེ། ཨཱ་ཧ་ར་  
ཨཱ་ཧ་ར། ཨཱ་གཙྪ་ཨ་གཙྪ། སརྦ་བུདྡྷ་ས་རཱུ་པ་པི་ཏེ་མཱ་བི་ལམྦ་སཱཧཱ། འཇམ་དཔལ། གཟུངས་ཆེན་པོ་འདི་ནི་དེ་བཞིན་གཤེགས་པ་ཐམས་ཅད་ཀྱི་དབྱིངས་  
དབང་ཕྱུག་མ་ཞེས་བྱ་བ། དེ་བཞིན་གཤེགས་པ་ཐམས་ཅད་སྐྱེད་མ། བྱང་ཆུབ་ཀྱི་སྙིང་པོ་སྟོན་པར་བྱེད་མ། དེ་བཞིན་གཤེགས་པ་ཐམས་ཅད་ཀྱི་གསུང་མ་ནོར་བའོ།།  
  
  
༄༅། །དེ་ནས་འཇམ་དཔལ་གཞོན་ནུར་གྱུར་པས་མིག་མི་འཛུམས་པར་བྱང་ཆུབ་སེམས་དཔའ་ལག་ན་རྡོ་རྗེ་ལ་བལྟས་ཏེ་འདི་སྐད་ཅེས་སྨྲས་སོ། །རིགས་  
ཀྱི་བུ། ཁྱོད་ཀྱང་དེ་བཞིན་གཤེགས་པ་རྣམས་སུ་བལྟ་བར་བྱའོ་།དེ་ཅིའི་ཕྱིར་ཞེ་ན། ཁྱོད་ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཆེན་པོ་སྔོན་མ་མཐོང་བ་རྣམས་  
དང། དམ་ཚིག་ལ་སོགས་པ་སངས་རྒྱས་ཀྱི་མཛད་པ་གཅིག་ནས་གཅིག་ཏུ་རྒྱུན་མི་འཆད་པར་བྱ་བའི་ཕྱིར་ཡེ་ཤེས་ཆེན་པོར་དབང་བསྐུར་བ་དང་ལྡན་པའི་གཟུངས་  
སྔགས་འདི་ཡིད་ལ་བྱེད་པའི་ཕྱིར་རོ། །དེ་ནས་དེའི་མོད་ལ་འཇམ་དཔལ་གཞོན་ནུར་གྱུར་པས་དབང་ཆེན་པོ་བསྐུར་བའི་གཟུངས་སྔགས་ལ་སོགས་པ་ཡེ་ཤེས་བྱེ་བ་ཕྲག་  
དགུ་བཅུ་རྩ་དགུ་ལས་ངེས་པར་བྱུང་བའི་ཡེ་ཤེས་ཆེན་པོའི་རྡོ་རྗེ་རྟོགས་པར་གྱུར་ཏོ། །ཡེ་ཤེས་ཆེན་པོའི་རྡོ་རྗེ་དེ་རྟོགས་མ་ཐག་ཏུ་དེ་བཞིན་གཤེགས་པ་ཐམས་ཅད་ཀྱི་  
འཁོར་གྱི་དཀྱིལ་འཁོར་དུ་མཆོད་པའི་སྤྲིན་ཆེན་པོ་དག་བྱུང་བར་གྱུར་རོ། །ཀྱེ་མའོ་ཡེ་ཤེས་ཆེན་པོར་དབང་བསྐུར་བས། འཇམ་དཔལ་འདི་དབང་བསྐུར་ཏོ། །ཞེས་སྟོང་  
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དུ་སྒྲ་འུར་ཞེས་གྲག་གོ་དེའི་མཐུས་འཇམ་དཔལ་གཞོན་ནུར་གྱུར་པས་དེ་བཞིན་གཤེགས་པའི་གཟུགས་  
  
  
དག་ཨུཏྤལ་ཆེན་པོའི་ནང་དུ་ཞུགས་པར་མཐོང་ངོ། །དེ་བཞིན་གཤེགས་པའི་གཟུགས་རྣམས་ཞུགས་མ་དག་[?]ཏུ་དེ་ནས་ཆོས་ཀྱི་  
སྐུ་རྟོགས་པའི་མཐུས་དེའི་མོད་ལ་འཇམ་དཔལ་གཞོན་ནུར་གྱུར་པའི་སྤུའི་ཁུང་བུའི་མཚམས་རྣམས་དང། ཅོད་པན་དང། རྒྱན་དང། ཡན་ལག་དང། ཉིང་ལག་ཐམས་ཅད་  
ནས་དེ་བཞིན་གཤེགས་པའི་གཟུགས་རྣམས་བྱུང་ཞིང་ཞུགས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་ས་བཅུ་ལ་གནས་པ། སེམས་ཀྱི་དབང་ཐམས་ཅད་ཐོབ་པ་དེ་  
དག་གིས་ཀྱང་སྤུའི་ཁུང་བུ་གཅིག་གི་ཚད་ཀྱང་རྟོགས་པར་མ་ནུས་ན། ཉན་ཐོས་དང། རང་སངས་རྒྱས་རྣམས་དང། གཞན་འཇིག་རྟེན་པ་རྣམས་ཀྱིས་ལྟ་ཅི་སྨོས། དེ་ནས་འཇམ་  
དཔལ་གཞོན་ནུར་གྱུར་པས་ཡིད་ལ་བྱེད་པ་དེ་བཏང་སྟེ། བྱང་ཆུབ་སེམས་དཔའ་ལག་ན་རྡོ་རྗེ་ལ་མིག་མི་འཛུམ་པར་རིང་དུ་བལྟས་ནས་ཞིང་རྣམས་འདི་དག་ཡོངས་སུ་སྦྱང་  
བར་བྱ། །རྒྱལ་སྲས་ཀུན་གྱི་སྨོན་ལམ་མཐུན་རྫོགས་བྱ། །སེམས་ཅན་ཕན་དང་སྙིང་བརྩེས་ནད་མེད་ཅིང། །ཞི་བ་བདུད་རྩི་རྙེད་དཀའ་ཡེ་ཤེས་བསྟན། །ཡེ་ཤེས་དམ་པ་  
གཅེས་པ་འདི་ཐོབ་ནས། །སངས་རྒྱས་ཞིང་ནས་སེམས་ཅན་ཁྲག་ཁྲིག་ཕྲག་གྲངས་མེད་ཁྱོད་ཀྱིས་བརྗོད་པ་དགྲོལ་བར་བྱ། །ཁྱོད་ཀྱི་ཏིང་འཛིན་བསྟན་པ་མཆོག་ཏུ་བྱ། །ཞེས་  
  
  
༄༅། །ཆེད་དུ་བརྗོད་པ་འདི་ཆེད་དུ་བརྗོད་དོ། །དེ་ནས་བྱང་ཆུབ་སེམས་དཔའ་ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་  
དཔལ་ཁྱོད་ཀྱིས་ཚིག་སྨྲས་པ་ནི་ཤིན་ཏུ་གཙིགས་ཏེ་ཁྱོད་ཡང་ལེགས་སོ། །འཇམ་དཔལ། ཁྱོད་འདི་ལྟ་བུའི་གཟུངས་སྔགས་ཆེན་པོའི་གསང་སྔགས་ཀྱི་གཞི་རྣམས་ཡིད་ལ་  
བྱེད་པ་ནི་ཤིན་ཏུ་དཀའ་བ་བྱེད་པའོ། །འཇམ་དཔལ། ཡང་བྱང་ཆུབ་སེམས་དཔའ་ཆེན་པོ་གང་དག་ཡེ་ཤེས་ཆེན་པོ་འདི་ལྟ་བུ་དག་ཡིད་ལ་བྱེད་པ་དང། འཛིན་པ་དང་  
བསྒྲུབ་པ་དང། གླེགས་བམ་དུ་བྱས་ནས་ཉིན་གཅིག་བཞིན་དུ་ཕྱག་འཚལ་བ་དེ་དག་ནི། ཤིན་ཏུ་དཀའ་བ་བྱེད་པ་སྟེ། དེ་ནི་ངེས་པར་བླ་ན་མེད་པ་ཡང་དག་པར་རྫོགས་  
པའི་བྱང་ཆུབ་ཏུ་འགྱུར་རོ། །དེ་དག་འཆི་བའི་དུས་ཀྱི་ཚེ་ཉེ་བར་གནས་ན་ཡང་དེ་བཞིན་གཤེགས་པ་སངས་རྒྱས་ཀྱི་ཞིང་བཅུའི་ཕྲ་རབ་ཀྱེ་རྡུལ་སྙེད་སྦྱིན་པ་མཐོང་བར་  
འགྱུར་ཏེ། རྟག་ཏུ་དེ་བཞིན་གཤེགས་པ་རྣམས་ཀྱི་བྱིན་གྱིས་བརླབས་པར་འགྱུར་རོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་  
འདི་སྐད་ཅེས་སྨྲས་སོ། །གང་གི་ཚེ་འདི་ཉིད་ལ་བྱང་ཆུབ་སེམས་དཔའ་རྣམས་ཆོས་ཀྱི་ཚུལ་འདི་རྟོགས་ནས་ཐམས་ཅད་མཁྱེན་བ་ཉིད་ཀྱི་གོ་འཕང་ཐོབ་པར་བྱ་བའི་ཕྱིར་  
  
  
པ་ཡེ་ཤེས་ཆེན་པོར་དབང་བསྐུར་བའི་གཟུངས་སྔགས་ཀྱི་དཀྱིལ་འཁོར་ཆོས་ཀྱི་འཁོར་ལོ་བསྐོར་བ་སྔོན་མ་བྱུང་བ་དེ་  
སེམས་ཅན་ཆེན་པོ་ཤོད་ཅིག་དེ་སྐད་ཅེས་སྨྲས་པ་དང། བྱང་ཆུབ་སེམས་དཔའ་ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། གང་  
དུ་ཞུགས་པ་ཙམ་གྱིས་མཚམས་མེད་པ་ལྔ་པོ་དག་ཡོངས་སུ་བྱང་བར་འགྱུར་བ་དང། དོན་ཐམས་ཅད་ཀྱང་འབྱོར་པར་འགྱུར་བ་དང་དཔལ་ཐམས་ཅད་སྐྱེ་བར་འགྱུར་བ་དང་  
སྡིག་པ་ཐམས་ཅད་ལས་རབ་ཏུ་གྲོལ་བར་འགྱུར་བ་དང། ཡེ་ཤེས་ཆེན་པོར་དབང་བསྐུར་བའི་གཟུངས་སྔགས་ཀྱི་དཀྱིལ་འཁོར་གྱི་རྣམ་པར་དགོད་པ་དེ་ཉོན་ཅིག་འཇམ་དཔལ་  
དཀྱིལ་འཁོར་བརྗོད་པར་བྱའོ། །འཇམ་དཔལ། དེ་ལ་ལུས་ཅན་ཐམས་ཅད་ལ་གསང་ཆེན་དང་བཅས་པ། སློབ་དཔོན་རྣམས་ཀྱི་གསང་ཆེན་མཆོག་གསང་བ་བས་ཀྱང་ཆེས་  
གསང་བ། དེ་བཞིན་གཤེགས་པ་ཐམས་ཅད་གཟུངས་སྔགས་འདི་དག་གི་མིང་དུ་གྱུར་བའི་དཀྱིལ་འཁོར་བརྗོད་པར་བྱའོ། །འཇམ་དཔལ། དེ་ལ་དཀྱིལ་འཁོར་གྱི་ཚད་ལ། །ཚད་  
ནི་ཁྲུ་བརྒྱད་ཐམ་པ་སྟེ། །སློབ་དཔོན་ཉིད་ཀྱི་ཁྲུ་ཡིས་བྱ། །ཡེ་ཤེས་འབྱུང་བའི་དཀྱིལ་འཁོར་དེར། །ཆ་ནི་རྣམ་པ་གསུམ་དུ་བྱ་།བློ་དང་ལྡན་པས་ཆ་གསུམ་དུ། །དེར་ནི་སྒོ་ཁྱུད་རྣམས་  
  
  
༄༅། །བྱ་སྟེ༑ ༑དེར་ནི་སྒོ་ཡང་བཞི་གཏོད་དོ། །གྲུ་བཞི་ལྷམ་པ་ཁ་ཁྱེར་བཅས། །སྔོན་གྱི་བཞིར་དུ་ཆ་གསུམ་ལ། །ཆ་ནི་རྣམ་པ་བརྒྱད་བྱ། མཁས་  
པས་ཆ་བརྒྱད་ནས་སུ། །དབུས་ཀྱི་ཆར་ནི་འཇུག་པར་བྱ། །ཆོས་རྣམས་ཐམས་ཅད་མ་སྐྱེས་པར། །ཐང་ཅིག་ཐང་ཅིག་བསམ་བྱས་ལ་།ཕུན་སུམ་ཚོགས་པ་ཀུན་བྱེད་པ། །  
དཀྱིལ་འཁོར་རྒྱལ་པོ་བྲི་བར་བྱ། །སྔགས་པས་དེ་ཡི་དབུས་སུ་ནི་།པདྨ་མཆོག་ཏུ་མཛེས་པ་བྲི། །ཀུན་ཀྱང་མརྒད་འདྲ་བ་སྟེ་།འདབ་མ་བརྒྱད་པར་བརྗོད་པ་ཡིན། །དེ་ཡི་སྟེང་  
དུ་བུམ་པ་སྟེ། །བུམ་པའི་སྟེང་དུ་ཨུཏྤལ་ལོ། །ཨུཏྤལ་སྟེང་དུ་དུང་བྲི་སྟེ། །མེ་ལྕེ་ཕྲེང་བ་འཁྲིགས་པས་མཛེས། །ཤེས་རབ་ཕ་རོལ་ཕྱིན་དེ་ནི། །ཡེ་ཤེས་ཆེན་པོར་དབང་བསྐུར་  
ལྡན༑ ༑ཆ་བརྒྱད་གང་དག་བརྗོད་པ་ཡང། །དབུས་ཀྱི་ཆ་ལས་བྱུང་བ་སྟེ། །གཟུངས་ཀྱི་ཚུལ་དུ་བྲི་བ་ཡང། །ཆོ་གའི་རིམ་བཞིན་མཐུན་པར་བྱ། །དེ་ལ་ཤར་ཕྱོགས་སུ་ནི་བཅོམ་  
ལྡན་འདས་མ་སོ་སོར་འབྲང་བ་ཆེན་མོ། དབང་པོ་ཆེན་པོའི་དཀྱིལ་འཁོར་ལ་གནས་པ། ཨུཏྤ་ལའི་ཕྱག་རྒྱར་བྲི་བར་བྱ་སྟེ། མཐའ་རྣམས་སུ་ཨུཏྤ་ལ་བཀྲ་ཞིང་མེ་ལྕེ་  
འབར་བའི་དཀྱིལ་འཁོར་གྱི་དབུས་སུ་གནས་པར་བྱའོ། །བཅོམ་ལྡན་འདས་མ་སོ་སོར་འབྲང་བ་ཆེན་མོའི་གཟུངས་སྔགས་ནི་འདི་ཡིན་ཏེ། ན་མཿ་སརྦ་ཏ་ཐཱ་ག་ཏེ་བྷྱ་  
  
  
སརྦ་ཐཱ་རཱ་ཨོཾ་བྷ་ག་བ་ཏི། སརྦ་ཏ་ཐཱ་ག་ཏེ་ཛ་ནི་ཀེ། སུ་རཱ་ཡ་པྲ་ཏི་ཛྙཱ་ན། ཏ་ཊ་ཊ་ཊ་མརྡ་མརྡ། ཨཱ་ཧ་ར་ཨཱ་ཧ་ར། ཧཱུཾ་ཧཱུཾ་ཛ་ཧི་ཛ་ཧི་སཱཧཱ། དབང་ལྡན་གྱི་ཕྱོགས་སུ་བཅོམ་  
ལྡན་འདས་མ་རྡོ་རྗེ་མི་ཕམ་པ་མེ་ལྕེ་ཞེས་བྱ་བའི་གཟུངས་བྲི་བར་བྱ་སྟེ། ཆུ་ཡི་དཀྱིལ་འཁོར་དབུས་སུ་ནི། །པདྨ་ཤིན་ཏུ་མཛེས་པ་བྲི། །དེ་ཡི་སྟེང་དུ་འཁོར་ལོ་སྟེ། །མེ་ལྕེའི་ཕྲེང་བ་འཁྲིགས་  
པ་མཛེས། །དེ་ལ་གཟུངས་སྔགས་ནི་འདི་ཡིན་ཏེ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཧཱུཾ་ཧྲཱི། སརྦ་པད་མ། ཏ་ཧྲཱི་བྷཉྫ་བྷཉྫ། མ་ཐ་མ་ཐ། དམ་མ་ནི་ད་མ་མ་ནི་  
གརྒྷ་རི་གརྒྷ་རི་ཧྲཱི་སཱཧཱ། མེའི་ཕྱོགས་སུ་བརྟེན་ནས་བཅོམ་ལྡན་འདས་མ་སྡིག་པ་ཐམས་ཅད་སྤོང་བ་ཞེས་བྱ་བའི་གཟུངས་བྲི་བར་བྱ་སྟེ། ཆུ་དང་དབང་ཆེན་ལྡན་པ་ཡི། །ཕྱག་རྒྱ་  
གཟུགས་བཟང་བྲི་བར་བྱ། །པདྨའི་སྟེང་དུ་རྡོ་རྗེ་སྟེ། །མེ་ལྕེའི་ནང་དུ་ཤིན་ཏུ་མཛེས། །དེ་ལ་གཟུངས་སྔགས་ནི་འདི་ཡིན་ཏེ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ་ཏྲ་  
ཊ་ཏྲ་ཊ། མུ་ཧཱུ་མུ་ཧཱུ། སརྦ་པཱ་པཾ་ཤོ་དྷ་ནེ་སཱཧཱ། ལྷོ་ཕྱོགས་སུ་ནི་གདུལ་དཀའ་བ་ཞེས་བྱ་བའི་གཟུངས་བྲི་བར་བྱ་སྟེ་མེ་དང་རླུང་དང་ལྡན་པ་ཡིས། །ཨུཏྤལ་ནི་དེར་བྲིའོ། །དེ་ཡི་  
སྟེང་དུ་རིན་པོ་ཆེ། །བསམ་པ་ཐམས་ཅད་ཡོངས་སྐོང་བ། །མེ་ལྕེའི་ཕྲེང་བ་འཁྲིགས་ཞི་བ། །པདྨ་རྣམས་ཀྱི་ཡོངས་སུ་བསྐོར། །དེ་ལ་གཟུངས་སྔགས་ནི་འདི་ཡིན་ཏེ། ན་མཿ་སརྦ་  
  
  
༄༅། །ཏ་ཐཱ་ག་ཏ་བྷྱ། སརྦ་མུ་ཁེ་བྷྱ་སརྦ་ཐཱ་དྷ་ཀ་དྷ་ཀ་མོ་ཊ་མོ་ཊ། ད་ཧ་ད་ཧ། སརྦ་ཏ་ཐཱ་ག་ཏ་ཛྙཱ་ན་ནིར་ཛཱ་ཏེ་སཱཧཱ། བདེན་བྲལ་ཕྱོགས་སུ་ནི་བདུད་  
ཐམས་ཅད་རྣམ་པར་འཇོམས་པ་ཞེས་བྱ་བའི་གཟུངས་བྲི་བར་བྱ་སྟེ་དེ་ཡི་མེ་ཡི་དཀྱིལ་འཁོར་ཏེ། །པདྨའི་དབུས་སུ་གནས་པ་ཡིན། །དེ་ཡི་སྟེང་དུ་སྔགས་པ་ཡིས། །ལྕགས་ཀྱུ་  
ཤིན་ཏུ་མཛེས་པ་བྲིས། །ཕན་ཚུན་འབྲེལ་པའི་རྡོ་རྗེ་དག་བློ་དང་ལྡན་པས་དེར་དགོད་དོ། །དེ་ལ་གཟུངས་སྔགས་ནི་འདི་ཡིན་ཏེ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ་  
སརྦ་ཐཱ་ཧ་ཧ། མི་ཧུ་མི་ཧུ། ད་མ་ད་མ། ཁཱ་ཧི་ཁཱ་ཧི། དཧུ་ན་དཧུ་ན། མི་ཙི་མི་ཅི། དུརྡཱནྟ་ད་མ་ནི་སཱཧཱ། བྱང་གི་ཕྱོགས་སུ་བཅོམ་ལྡན་འདས་མ་སྒོ་མཐའ་ཡས་པ་བསྒྲུབ་པ་ཞེས་  
བྱ་བའི་གཟུངས་བྲི་བར་བྱ་སྟེ། དེ་ཡི་དཀྱིལ་འཁོར་བྲི་བ་ནི་།ཟླ་བའི་དཀྱིལ་འཁོར་འདྲ་བ་ཡིན། །དེ་ཡི་སྟེང་དུ་པདྨ་སྟེ་།འོད་ནི་དུས་མཐའི་མེ་ལྟ་བུ། །དེ་ཡི་སྟེང་དུ་རལ་གྲི་  
སྟེ༑ ༑འོད་ཟེར་རྣམས་ཀྱིས་ཡོངས་སུ་བསྐོར། །མེ་ལྕེའི་ཕྲེང་བ་འཁྲིགས་ལྡན་པའི། །ཨུཏྤལ་རྣམས་ཀྱིས་ཀུན་ཁེབས་བྱ། །དེ་ལ་གཟུངས་སྔགས་ནི་འདི་ཡིན་ཏེ། ན་མཿ་  
སརྦ་ཏ་ཐ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ། མི་ཙི་མི་ཙི། གརྫ་གརྫ། སྥོ་ཊ་ཡ་སྥོ་ཊ་ཡ། མ་ཐ་མ་ཐ། ད་མ་ད་མ་སཱཧཱ། རླུང་གི་ཕྱོགས་སུ་ནི་དཀོན་མཆོག་འབྱུང་  
  
  
དེ་ཡི་རླུང་གི་དཀྱིལ་འཁོར་ཏེ། །ཆ་གསུམ་ལ་ནི་གཙུག་ཏོར་གནས། །ལྕགས་ཀྱུས་ཐམས་ཅད་དགབ་པར་བྱ། །མེ་ལྕེ་འབར་བའི་ཕྲེང་  
བར་ལྡན། །ནུབ་ཕྱོགས་སུ་ནི་བཅོམ་ལྡན་འདས་མ་སྐུལ་བྱེད་མ་བྲི་བར་བྱ་སྟེ། དེ་ལ་དབང་ཆེན་དཀྱིལ་འཁོར་ཏེ། །དེ་ལ་རྡོ་རྗེ་ལེགས་པར་གནས། །དེ་ཡི་སྟེང་དུ་པདྨ་ཆེ། །པདྨའི་  
སྟེང་དུ་བགྲང་ནོར་ཕྲེང། །དེ་དག་མེ་ལྕེའི་ཕྲེང་བ་འཁྲིགས་།སྟེང་དུ་པདྨ་རྣམས་ཀྱིས་དགབ། །དེ་ནས་ཆ་གསུམ་པ་ལ་ནི་།བྱང་ཆུབ་སེམས་དཔའ་རྫུ་འཕྲུལ་ཆེ། །སྔགས་པས་  
ཅི་རིགས་བྲི་བར་བྱ། །བརྒྱད་རྣམས་སུ་ཡང་སྔ་མ་བཞིན། །དེ་ལ་ཤར་དུ་རྣལ་འབྱོར་པས། །འཇིག་རྟེན་དབང་པོ་འོད་ཆེན་བྲི། །པདྨ་ཤིན་ཏུ་མཛེས་པ་ནི། །དེ་ཡི་ཕྱག་རྒྱར་བརྗོད་  
པ་ཡིན། །མེའི་ཕྱོགས་སུ་ནི་བྱང་ཆུབ་སེམས་དཔའ་ཆེན་པོ་ཀུན་ཏུ་བཟང་པོའི་ཕྱག་རྒྱ་ཡིད་བཞིན་གྱི་ནོར་བུ་བྲི་བར་བྱའོ། །དབང་བདག་གི་ཕྱོགས་སུ་ནི་འཇམ་དཔལ་གཞོན་ནུར་  
གྱུར་པའི་ཕྱག་རྒྱ་ཨུཏྤལ་བྲི་བར་བྱའོ། །ལྷོ་ཕྱོགས་སུ་ནི་ལག་ན་རྡོ་རྗེའི་ཕྱག་རྒྱ་རྡོ་རྗེ་དྲི་བར་བྱའོ། །བྱང་ཕྱོགས་སུ་ནི་བྱམས་པའི་ཕྱག་རྒྱ་རིལ་བ་སྤྱི་བླུགས་བྲི་བར་བྱའོ། །རླུང་  
གི་ཕྱོགས་སུ་ནི་སྒྲིབ་པ་ཐམས་ཅད་རྣམ་པར་སེལ་བའི་ཕྱག་རྒྱ་པདྨ་བྲི་བར་བྱའོ། །བདེན་བྲལ་གྱི་ཕྱོགས་སུ་ནི་ནམ་མཁའི་སྙིང་པོའི་ཕྱག་རྒྱ་རལ་གྲི་བྲི་བར་བྱའོ། །ནུབ་ཕྱོགས་  
  
  
༄༅། །སུ་ནི་སའི་སྙིང་པོའི་ཕྱག་རྒྱ་པདྨ་བྲི་བར་བྱའོ་།དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔལ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །  
ལག་ན་རྡོ་རྗེ། ལེགས་སོ། །ལེགས་སོ། །ལག་ན་རྡོ་རྗེ། ཁྱོད་ཀྱིས་སེམས་ཅན་ཐམས་ཅད་ལ་ཕན་པ་དང། བདེ་བའི་ཕྱིར་ཡེ་ཤེས་ཆེན་པོ་དབང་བསྐུར་བའི་གཟུངས་སྔགས་ཆེན་  
པོའི་དཀྱིལ་འཁོར་བརྗོད་པ་ཁྱོད་ཡང་ལེགས་སོ། །དེ་སྐད་ཅེས་སྨྲས་པ་དང། ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། ཡེ་  
ཤེས་ཆེན་པོར་དབང་བསྐུར་བའི་དཀྱིལ་འཁོར་ཆེན་པོ་འདི་སུའི་ལག་ན་གནས་པ་དེ་ཉོན་མོངས་པ་དང་བྲལ་བར་འགྱུར། འཇིགས་པ་དང་དགྲ་དང་བྲལ་བར་འགྱུར། གལ་ཏེ་  
ཆོམ་རྐུན་གྱི་ནང་ན་འདུག་གམ། སྲིན་པོའི་ནང་ན་འདུག་གམ་དགྲའི་ནང་ན་འདུག་གམ། འཐབ་པའི་ནང་ན་འདུག་ཀྱང་རུང་སྟེ་དེའི་ལུས་ལ་མཚོན་གྱིས་མི་ཚུགས་པར་  
འགྱུར༑ ཆོམ་རྐུན་གྱིས་འཇོམས་པར་མི་འགྱུར། སྲིན་པོ་ལ་སོགས་པས་གཙེས་པར་མི་འགྱུར། དེ་ལ་དུས་མ་ཡིན་པར་འཆི་བའི་འཇིགས་པ་མི་འབྱུང། རྟག་ཏུ་དཔལ་དང་  
ལྡན་པར་འགྱུར། སྡིག་པ་ཐམས་ཅད་ཡོངས་སུ་བྱང་བར་འགྱུར། སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ལ་དགེ་བའི་རྩ་བ་བསགས་པ་ཡང་དེ་ལ་ཉིན་གཅིག་བཞིན་  
  
  
འཆི་བའི་དུས་ཀྱི་ཚེ་ན་ཡང་སངས་རྒྱས་དང། བྱང་ཆུབ་སེམས་དཔའ་ཡོངས་སུ་ཟིན་པར་འགྱུར། ཤི་ནས་ཀྱང་བདེ་བ་ཅན་དུ་འགྲོ་བར་འགྱུར་ན། གང་འཛིན་པ་  
དང༑ ཀློག་པ་དང། ཡིད་ལ་བྱེད་པ་དང། མིང་ཙམ་ཡང་འཛིན་པ་ལྟ་ཅི་སྨོས་ཏེ། དེའི་སྒྲིབ་པ་ཐམས་ཅད་འབྱང་པར་འགྱུར་རོ། །དེས་ངན་སོང་གི་སྒོ་ཐམས་ཅད་གཅད་པར་འགྱུར་  
རོ༑ ༑དེས་ངན་སོང་དང། ངན་འགྲོ་རྣམས་རྒྱང་བསྲིང་བར་འགྱུར་རོ། །གང་ཞིག་ནང་པར་ལངས་ནས་སུ། །ལན་གཅིག་ཀློག་པར་བྱེད་པའི་མི། །སྲིན་པ་ཉམ་ངར་གང་བྱས་པའི། །  
སྡིག་ལས་གྲོལ་བར་དེ་འགྱུར་རོ།། །།འཕགས་པ་ལག་ན་རྡོ་རྗེ་དབང་བསྐུར་བ། བམ་པོ་བཅུ་གཉིས་པ་སྟེ་ཐམ། དེ་ནས་བྱང་ཆུབ་སེམས་དཔའ་སེམས་དཔའ་  
ཆེན་པོ་འཇམ་དཔལ་གཞོན་ནུར་གྱུར་བས། བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །གསང་བ་པའི་བདག་པོ། སུས་དཀྱིལ་འཁོར་གྱི་རྒྱལ་པོ་འདི་བྲིས་  
ནས་དེར་ཞུགས་པར་གྱུར་ན་དེའི་བསོད་ནམས་ཀྱི་ཕུང་པོ་ཇི་ཙམ་དུ་འགྱུར། ལག་ན་རྡོ་རྗེས་སྨྲས་པ། འཇམ་དཔལ། ཁོ་བོས་ནི་དེའི་བསོད་ནམས་ཀྱི་ཕུང་པོའི་ཚད་བསྟན་པར་  
མི་ནུས་མོད་ཀྱི། འོན་ཀྱང། འཇམ་དཔལ། རིགས་ཀྱི་བུ་འམ། རིགས་ཀྱི་བུ་མོ་དེའི་བསོད་ནམས་ཀྱི་ཕུང་པོ་ནི་སའི་རྡུལ་ཇི་སྙེད་ཡོད་པ་དེ་དེ་སྙེད་དུ་རིག་པར་བྱའོ། །འཇམ་  
  
  
༄༅། །དཔལ༑ མ་འོངས་པའི་དུས་ན་སེམས་ཅན་སྡིག་ཅན་གང་ཚུལ་འདི་ལ་ཡིད་མི་ཆེས་པ་དག་ཡོད་དེ། འཇམ་དཔལ། ཐེ་ཚོམ་མེད་པ་དང། རྣམ་པར་རྟོག་  
པ་སྣ་ཚོགས་ཀྱི་རང་བཞིན་ཅན་དང། མི་དགེ་བའི་བཤེས་གཉེན་གྱིས་རབ་ཏུ་ཟིན་པ་དང། ཕ་ལམ་གུས་པ་དང། མ་ལ་མ་གུས་པ་དང། སློབ་དཔོན་དང། བླ་མ་ལ་སྨོད་པ་  
དང༑ བླ་མའི་སྐྱོན་འབྲུ་བའི་སེམས་ཅན་དེ་དག་ལ་ནི་ཡེ་ཤེས་ཆེན་པོར་དབང་བསྐུར་བའི་གཟུངས་སྔགས་ཀྱི་དཀྱིལ་འཁོར་འདི་ལག་ཏུ་ཡང་འཆང་དུ་མི་གཞུག་གོ་རྣ་ལམ་  
དུ་ཡང་གྲག་པར་མི་བྱའོ། །འཇམ་དཔལ། དེ་དག་གི་མདུན་དུ་ནི་གཏམ་ཡང་མི་བྱའོ། །གླེགས་བམ་དུ་བྲིས་པ་ཡང་དེ་དག་གི་མདུན་དུ་དབྱེ་བར་ཡང་མི་བྱ་སྟེ། སེམས་ཅན་  
སྡིག་པ་ཅན་དེ་དག་གིས་སྤོང་བ་ཅུང་ཟད་བྱས་པས་ཀྱང། ངན་སོང་སེམས་ཅན་དམྱལ་བར་འགྲོ་བར་འགྱུར་དུ་འོང་ངོ། །འདི་སྐད་དུ་འདི་ནི་སངས་རྒྱས་ཀྱིས་གསུངས་པ་  
མ་ཡིན་ནོ། །ཞེས་ཟེར་ཏེ་དེ་དག་ནི་བདག་ཀྱང་ཕུང་ལ། གཞན་དག་ཀྱང་ཕུང་བར་བྱེད་དོ། །དེ་ལྟར་བྱེད་པའི་སེམས་ཅན་དེ་དག་ལ་ནི་གསང་སྔགས་གྱི་དངོས་གྲུབ་མེད་དོ་  
ཞེས་ཁོ་བོས་སྨྲ་ན་སངས་རྒྱས་དང། བྱང་ཆུབ་སེམས་དཔའ་རྣམས་ཀྱང་རྟག་ཏུ་རྒྱབ་ཀྱིས་ཕྱོགས་པར་འགྱུར་ཏེ། དེ་དག་རྒྱབ་ཀྱིས་ཕྱོགས་པར་འགྱུར་ན་ངེས་པར་འབྱིན་  
  
  
གསང་སྔགས་ཀྱི་དངོས་གྲུབ་གཏན་མེད་དོ། །དེ་སྐད་ཅེས་སྨྲས་པ་དང། འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །  
གསང་སྔགས་ཀྱི་ཚུལ་འདི་ལ་དད་པ་གང་ཡིན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ནི་ཤིན་ཏུ་བཀའ་བ་བྱེད་པ་ཡིན་ནོ་།འཇམ་དཔལ། ཁྱོད་ཀྱིས་ཇི་སྐད་སྨྲས་  
པ་བཞིན་ཏེ། དེ་དག་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ངེས་པ་ཡིན་ཏེ། དེ་དག་ལ་ནི་དེ་བཞིན་གཤེགས་པ་རྣམས་བྱིན་གྱིས་རློབ་པར་འགྱུར་རོ། །དེ་ནས་འཇམ་  
དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བྱང་ཆུབ་སེམས་དཔའ་ཆེན་པོ་གང་ཡེ་ཤེས་ཆེན་པོར་དབང་བསྐུར་བའི་གཟུངས་  
སྔགས་ཆེན་པོའི་དཀྱིལ་འཁོར་ཆེན་པོ་འདི་ཡི་གེར་འདྲི་བ་དང་ཀློག་པ་དང། འཇིན་པ་དེའི་བསོད་ནམས་ཀྱི་ཕུང་པོ་ཇི་ཙམ་ཡོད་པར་རིག་པར་བྱ། ལག་ན་རྡོ་རྗེས་སྨྲས་པ་  
འཇམ་དཔལ། སངས་རྒྱས་ཀྱི་ཞིང་བཅུའི་རྡུལ་ཕྲ་རབ་ཀྱི་རྡུལ་ཇི་སྙེད་ཀྱི་དེ་བཞིན་གཤེགས་པ་རྣམས་ཀྱི་བསོད་ནམས་ཀྱི་ཕུང་པོ་ཇི་ཙམ་པ་དེའི་བསོད་ནམས་ཀྱི་ཕུང་པོ་ཡང་དེ་ཙམ་དུ་  
རིག་པར་བྱའོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་ཉིད་གཟུངས་སྔགས་འདིའི་རང་བཞིན་དུ་བཞུགས་ཏེ། ཚུལ་འདི་མ་རྟོགས་པ་བླུན་པོ་དེ་དག་གིས་ནི་མི་ཤེས་སོ། །  
  
  
༄༅། །འཇམ་དཔལ། གཞན་ཡང། བྱང་ཆུབ་སེམས་དཔའ་གཟུངས་ཐོབ་པ་དང། སེམས་ཅན་ཐམས་ཅད་ལ་དབང་ཐོབ་པ་ཇི་སྙེད་པ་རྣམས་རྫུ་འཕྲུལ་དང། ཆོ་  
འཕྲུལ་སྣ་ཚོགས་བྱེད་པ་དང། དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་མཆོད་པའི་སྤྲིན་རྣམ་པ་སྣ་ཚོགས་སྟོན་པ་དེ་དག་ཐམས་ཅད་ཀྱང་གཟུངས་སྔགས་  
འདི་དག་གི་མཐུ་ཡིན་ནོ། །བྱང་ཆུབ་སེམས་དཔའ་ཆེན་པོ་གང་བདུད་ཕམ་པར་བྱེད་པ་དང། བྱང་ཆུབ་མངོན་པར་རྫོགས་པར་རྟོགས་པ་དང། ཆོས་ཀྱི་འཁོར་ལོ་བསྐོར་བ་  
དེ་དག་ཀྱང་གཟུངས་སྔགས་འདི་དག་གི་མཐུ་ཡིན་ནོ། །འཇམ་དཔལ། སུ་གསང་བའི་ཡེ་ཤེས་ཆེན་པོར་དབང་བསྐུར་བའི་དཀྱིལ་འཁོར་འདིར་དབང་བསྐུར་བ་དེ་ནི་དམ་ཚིག་ཐམས་  
ཅད་ལ་ཞུགས་པ་ཡིན་ནོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་ཉིད་དེ་ལྟ་བུའི་རང་བཞིན་ནམ། གཟུངས་སྔགས་ཀྱི་རང་བཞིན་ནམ། དཀྱིལ་འཁོར་གྱི་རང་བཞིན་དུ་  
གནས་པའི་ཕྱིར་ཏེ། དེ་བས་ན་གཟུངས་སྔགས་ཀྱི་དཀྱིལ་འཁོར་འདི་མ་གཏོགས་པ་དེ་ལས་གཞན་མེད་དོ། །དེ་ཅིའི་ཕྱིར་ཞེ་ན། དཀྱིལ་འཁོར་འདི་ནི་དེ་བཞིན་  
གཤེགས་པའི་རང་བཞིན་ཡིན་པའི་ཕྱིར་རོ། །སུ་འདིར་དབང་བསྐུར་བ་དེ་ནི་དཀྱིལ་འཁོར་ཐམས་ཅད་ཀྱི་དབང་བསྐུར་བ་ཡིན་ནོ། །འཇམ་དཔལ། ཕྱོགས་གང་དུ་  
  
  
འཁོར་འདི་བྱེད་པ་འམ། གང་གི་ལག་ན་འཆང་བའམ། གང་གི་ཕྱིར་འདྲི་བ་འམ། གང་ཞིག་ཉིན་གཅིག་ཏུ་ནང་པར་  
ལངས་ནས་ལན་རེ་ཀློག་པ་དེ་ལ་འཇིགས་པ་རྣམས་མི་འབྱུང་ངོ། །དེ་བཞིན་གཤེགས་པ་ཐམས་ཅད་ཀྱང་དེ་ལ་ཉིན་གཅིག་བཞིན་དུ་གཟིགས་པར་འགྱུར་རོ། །འཆི་ཁར་ཡང་དེ་ལ་  
དེ་བཞིན་གཤེགས་པ་ཐམས་ཅད་སྐུ་སྟོན་པར་མཛད་དོ། །འཇམ་དཔལ་ལྟོས་དང། ས་ལ་གནས་པའི་ཤིང་དང། ནགས་ཚལ་ཐམས་ཅད་ནི་ས་མེད་ན་དེ་དག་ཀྱང་མེད་དོ། །འཇམ་  
དཔལ། དེ་བཞིན་དུ་དེ་བཞིན་གཤེགས་པ་ཐམས་ཅད་དང། བྱང་ཆུབ་སེམས་དཔའ་ཆེན་པོ་སེམས་ལ་དབང་ཐོབ་པ་རྣམས་ཀྱང། གཟུངས་སྔགས་འདི་དག་ལ་གནས་ཏེ། འདི་དག་  
གི་བྱིན་གྱིས་བརླབས་པས་ཐམས་ཅད་མཁྱེན་པའི་གོ་འཕང་རྙེད་དོ་།བདུད་ལས་རྣམ་པར་རྒྱལ་བར་བྱེད་དོ། །ཆོས་ཀྱི་འཁོར་ལོ་བསྐོར་རོ། །བྱང་ཆུབ་མངོན་པར་རྫོགས་པར་  
འཚང་རྒྱ་འོ། །དེ་ནས་སེམས་ཅན་གྱི་དོན་རྣམ་པ་སྣ་ཚོགས་ཀྱང་བྱད་དེ། འདི་ལྟར་ཐམས་ཅད་གཟུངས་སྔགས་འདི་དག་གི་མཐུ་ཡིན་ནོ་།འཇམ་དཔལ། དེ་ལྟ་བས་ན་ཁྱོད་  
ཀྱིས་ཀྱང་ཆོངས་ཤིག། ལྷོགས་ཤིག། ཡིད་ལ་གྱིས་ཤིག། གཞན་དག་ལ་རྒྱ་ཆེར་ཡང་དག་པར་སྟོན་ཅིག་དང་དེ་སེམས་ཅན་ཐམས་ཅད་ལ་ཕན་པ་དང། བདེ་བར་འགྱུར་  
  
  
༄༅། །རོ༑ ༑འཇམ་དཔལ། ས་ཕྱོགས་གང་ན་ཡེ་ཤེས་ཆེན་པོར་དབང་བསྐུར་བའི་གཟུངས་སྔགས་ཆེན་པོའི་དཀྱིལ་འཁོར་འདི་བྱེད་པའི་ས་ཕྱོགས་དེ་མཆོད་རྟེན་  
ལྟ་བུར་འགྱུར་རོ། །གང་གི་ལག་ན་འཆང་བའི་སྔགས་པ་དེ་ལ་ཡང་སྟོན་པའི་འདུ་ཤེས་བསྐྱེད་པར་འགྱུར་རོ། །འཇམ་དཔལ། སྔགས་པ་དེ་ལ་ནི་དེ་བཞིན་གཤེགས་པ་ཐམས་  
ཅད་རྟག་ཏུ་བྱིན་གྱིས་རློབ་པར་འགྱུར་རོ། །སྔགས་པ་དེས་ཀྱང་གཟུངས་སྔགས་ཆེན་པོའི་དཀྱིལ་འཁོར་འདི་རིན་པོ་ཆེ་ཟ་མ་ཏོག་བཞིན་དུ་རྟག་ཏུ་བསྲུང་བར་བགྱིའོ། །དེ་ཅིའི་ཕྱིར་  
ཞེ་ན། འཇམ་དཔལ། སེམས་ཅན་གང་སངས་རྒྱས་དང། བྱང་ཆུབ་སེམས་དཔའ་རྣམས་ལམ་གུས་པའི་རང་བཞིན་ཅན་དང། སློབ་དཔོན་གྱི་སྐྱོན་འདྲུ་བ་དག་ཡོད་པའི་ཕྱིར་  
ཏེ༑ འཇམ་དཔལ། དེ་དག་ལ་ནི་ཆུང་ངུ་ན་གཏམ་དུ་ཡང་བཟླས་པར་མི་བྱ། གླེགས་བམ་ཡང་བསྟན་པར་མི་བྱ་ན་དཀྱིལ་འཁོར་དུ་དབང་བསྐུར་བ་དང། ཀློག་ཏུ་གཞུག་པ་དང་  
བལྟར་གཞུག་པ་ལྟ་ཅི་སྨོས། འཇམ་དཔལ། འདི་ལྟ་བུ་དག་བལྟར་གཞུག་པ་དང། ཚིག་ཏུ་དབྱུང་བ་ནི་བྱང་ཆུབ་སེམས་དཔའ་དེའི་འཁྲུལ་པ་ཡིན་ཏེ། འཇམ་དཔལ། བྱང་  
ཆུབ་སེམས་དཔའི་བག་མེད་པ་ཆེན་པོར་རིག་པར་བྱའོ། །དེ་ནི་འཁྲུལ་པ་ཆེན་པོ་དང། ཤིན་ཏུ་ཁ་ན་མ་ཐོ་བ་ཆེན་པོ་ཡིན་ནོ། །འཇམ་དཔལ། སངས་རྒྱས་དང། བྱང་ཆུབ་  
  
  
གཟུངས་སྔགས་ཀྱི་ཚིག་འདི་དག་སྤོང་བ་དེ་ནི་དེ་ལྟ་མ་ཡིན་ནོ། །འཇམ་དཔལ། སངས་རྒྱས་འབྱུང་བ་ནི་དཀོན་ཏེ། དབེར་ན། ཨུ་དུ་མ་ཝ་  
རའི་མེ་ཏོག་བཞིན་ནོ། །དེ་བས་ཀྱང་གཟུངས་སྔགས་འདི་འདྲ་བ་དག་སྟོན་པ་ནི་དཀོན་ནོ། །དེ་བས་ཀྱང་ནན་ཏན་གྱིས་སྒྲུབ་པ་ནི་དཀོན་ནོ། །དེ་བས་ཀྱང་འདི་གང་གི་ལག་ན་འཆང་བ་  
དང༑ གང་དག་འདི་ཉན་པ་དང། གང་དག་འདི་ཀློག་པ་དང། འཛིན་པ་དང། ཡང་ན་དཀྱིལ་འཁོར་འདྲི་བའི་སེམས་ཅན་དེ་དག་ནི་ཤིན་ཏུ་དཀོན་ཏེ། སེམས་ཅན་དེ་དག་གི་བསོད་  
ནམས་ཀྱི་ཕུང་པོའི་མཐའ་ཡང་རྟོགས་པར་མི་ནུས་ན། གང་དག་ནང་པར་ལངས་ནས་ལན་གཅིག་ཀློག་པ་ལྟ་སྨོས་ཀྱང་ཅི་དགོས་ཏེ། དེའི་མཚམས་མེད་པ་ལྔ་ལ་སོགས་པ་རྣམས་  
ཡོངས་སུ་བྱང་བར་འགྱུར་རོ། །དེ་ལ་འཇིགས་པ་ཐམས་ཅད་འབྱུང་བར་མི་འགྱུར་རོ། །དུས་མ་ཡིན་པར་འཆི་བ་ཐམས་ཅད་དང། ཕྱིར་རྒོལ་བའི་འཇིགས་པ་ཐམས་ཅད་ཀྱང་  
འབྱུང་བར་མི་འགྱུར་རོ། །དེའི་ལུས་ལ་ནད་ཐམས་ཅད་འབྱུང་བར་མི་འགྱུར་རོ། །གང་ལ་ལས་དབེན་པའི་ཕྱོགས་སུ་བ་ལང་གི་ལྕི་བས་དཀྱིལ་འཁོར་བྱུགས་ལ། མེ་ཏོག་ཕུལ་  
ནས་ཚེས་གྲངས་དང། ཞག་ཕྱེད་པ་དང། ཡུད་ཙམ་དང། དུས་བཟང་པོ་ལ་གྲོ་ག་ལ་བྲིས་སམ། ཡང་ན་ཡར་ངོའི་ཚེས་བརྒྱད་དམ། ཆེས་བཅོ་ལྔ་ལ་སྤོས་དང། མེ་ཏོག་དང་  
  
  
༄༅། །བདུག་པ་དང། ལྷ་བཤོས་ཕུལ་ལ་མར་གྱི་མར་མེ་བརྒྱད་དང། གསེར་གྱི་བུམ་པ་ལྔ་བཞག་ནས་གྲོ་ག་ལ་བྲིས་ཏེ་མགུལ་པའམ། དཔུང་པ་འམ་  
ལག་ངར་རམ། རྐེད་པར་བཏགས་ལ་འཐབ་མོ་འགྱེད་པའི་ནང་དུ་འགྲོ་བའམ། ལམ་དུ་འགྲོ་བ་དང། རྒྱལ་པོའི་ཕོ་བྲང་དུ་འགྲོ་ན། དེ་ལ་འཇིགས་པ་ཐམས་ཅད་འབྱུང་བར་  
མི་འགྱུར་རོ། །འཇམ་དཔལ། འདི་ནི་སེམས་ཅན་རྣམས་བསྲུང་བའི་མཆོག་ཡིན་ཏེ། ཁྱིམ་མམ། གཙུག་ལག་ཁང་ངམ། གནས་ཁང་གང་ན་གཟུངས་སྔགས་འདི་དག་  
འདུག་པའི་གནས་དེར་བསྲུང་བའི་མཆོག་ཏུ་འགྱུར་རོ། །འཇམ་དཔལ་གང་གིས་གཟུངས་སྔགས་འདི་དག་ལས་གང་ཡང་རུང་བས་བསྲུང་བར་བྱས་པ་ལ་འགལ་བར་བྱེད་  
བ་ནི་ལྷ་དང་བཅས་པ་དང། བདུད་དང་བཅས་པའི་འཇིག་རྟེན་ན་ངས་མ་མཐོང་སྟེ། དེའི་མགོ་བོ་ལག་ན་རྡོ་རྗེ་ངས་ཀུན་ཏུ་འབར་ཞིང་མེ་ལྕེ་གཅིག་ཏུ་གྱུར་པས་འགེམས་  
སོ། །འཇམ་དཔལ། ཆར་མི་འབབ་ན་ཡང་གཟུངས་སྔགས་འདི་བཀླག་པར་བྱའོ། །ཕ་རོལ་གྱི་དམག་ཚོགས་འོང་ན་ཡང་བཀླག་པར་བྱའོ། །མི་ནད་ཀྱི་གནོད་པ་འབྱུང་བ་  
ལ་ཡང་བཀླགས་ན་འཇིགས་པ་ཐམས་ཅད་རབ་ཏུ་ཞི་བར་འགྱུར་ཏེ་དེའི་མོད་ལ་ཞི་བར་འགྱུར་རོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་  
  
  
།བྱང་ཆུབ་སེམས་དཔའ་ཆེན་པོ། གཟུངས་སྔགས་ཆེན་པོའི་དཀྱིལ་འཁོར་ཤིན་ཏུ་རྒྱ་ཆེ་བ་འདི་དང། ཤིན་ཏུ་ཟབ་པ་འདི་དང། གཏིང་  
དཔག་དཀའ་བ་དང། གསང་བ་བས་ཀྱང་ཆེས་གསང་བ། སེམས་ཅན་སྡིག་ཅན་རྣམས་ལ་བསྟན་དུ་མི་རུང་བ་འདི་ནི་ལག་ན་རྡོ་རྗེ་ཁྱོད་ཀྱིས་ཤིན་ཏུ་དཀོན་པ་ཞིག་སྨྲས་ཏེ། འདི་ནི་  
སྔོན་མ་ཐོས་ན་འདི་སེམས་ཅན་ཇི་ལྟ་བུ་དག་ལ་བཤད་པར་བྱ། ལག་ན་རྡོ་རྗེས་སྨྲས་པ། འཇམ་དཔལ། གང་དག་བྱང་ཆུབ་ཀྱི་སེམས་སྒོམ་པ་ལ་ཞུགས་པ་དང། གང་གི་ཚེ་དེ་  
དག་གི་བྱང་ཆུབ་ཀྱི་སེམས་གྲུབ་པར་གྱུར་པ་དེའི་ཚེ། འཇམ་དཔལ་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་དེ་དག་ཡེ་ཤེས་  
ཆེན་པོར་དབང་བསྐུར་བའི་གཟུངས་སྔགས་ཀྱི་དཀྱིལ་འཁོར་འདིར་གཞུག་པར་བྱ་ཡི། གང་དག་གིས་བྱང་ཆུབ་ཀྱི་སེམས་རྫོགས་པར་མ་གྱུར་པ་དེ་དག་ནི་གཞུག་པར་མི་བྱ་སྟེ་  
དེ་དག་གིས་དཀྱིལ་འཁོར་ཡང་ལྟར་མི་གཞུག་གོ་དེ་དག་ལ་ནི་ཕྱག་རྒྱ་དང། གསང་སྔགས་ཀྱང་བསྟན་པར་མི་བྱའོ། །འཇམ་དཔལ་གཟུངས་སྔགས་ཆེན་པོའི་དཀྱིལ་  
འཁོར་འདི་བྱིན་གྱིས་བརླབ་པར་བྱ་བའི་ཕྱིར་ཕྱག་རྒྱ་ཆེན་པོ་བཅིངས་པ་ཙམ་གྱིས་ཐམས་ཅད་བྱིན་གྱིས་རློབ་པར་འགྱུར་བ་བཤད་ཀྱི་ཉོན་ཅིག་ལག་པ་གཉིས་སྦྱར་ལ་  
  
  
༄༅། །གཡས་པའི་གུང་མོ་བཀུག་པ་ནི་གཟུངས་སྔགས་ཐམས་ཅད་འདྲེན་པའི་ཕྱག་རྒྱ་སྟེ། གསང་སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་དྷྱ་  
སརྦ་ཐཱ་ཨཱ་གཙྪ་པུ་ནིཏྟཱི། པ་རི་པཱུ་ར་ཎི། ས་མི་ས་མི་མཾ་ག་ལི་མཾ་ག་ལི་ཧཱུཾ་ཕཊ། དེ་ཉིད་ཀྱི་གུང་མོ་སྔ་མ་བཞིན་དུ་བཞག་ན། དཀྱིལ་འཁོར་དུ་གཟུངས་སྔགས་རྣམས་ཀྱི་བྱིན་  
གྱིས་རློབ་པར་འགྱུར་རོ། །བྱང་ཆུབ་སེམས་དཔའ་རྣམས་ཀྱི་ཕྱག་རྒྱ་ནི་ལག་པ་གཉིས་ཁུ་ཚུར་བཅངས་ལ་མཛུབ་མོ་གཉིས་བཀུག་ན་ཐམས་ཅད་དྲངས་པར་འགྱུར་རོ། །  
དེའི་གསང་སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཏ་ཐཱ་ག་ཏ་བོ་དཧི་སཏ་མ་དྷ་རི། ཨཱ་གཙྪ་ཨཱ་གཙྪ། ས་ནི་ད་དྷཾ། ཀུ་རུ་ཀུ་རུ། ཧཱུཾ་ཧཱུཾ་ཕཊ་ཕཊ། དེ་ནས་  
མཆོད་པ་མཆོག་འབྱུང་བའི་ཕྱག་རྒྱ་བཅིང་བར་བྱ་སྟེ། ལག་པ་གཉིས་སྦྱར་ནས་མཛུབ་མོ་གཉིས་བཀྱེད་པ་ནི་མཆོད་པ་འབྱུང་བའི་ཕྱག་རྒྱ་སྟེ། འདིས་མཆོད་པའི་ཆོ་ག་བྱིན་  
གྱིས་བརླབ་པར་བྱའོ། །གསང་སྔགས་ལ། ན་མཿ་སརྦ་ཏ་ཐཱ་ག་ཏེ་བྷྱ། སརྦ་མུ་ཁེ་བྷྱ། སརྦ་ཐཱ། མ་ཧཱ་པཱུ་ཛ། པྲ་བརྟ་ནི་ཧཱུཾ་ཕཊ། པྲ་བརྟ་ཡ་པྲ་བརྟ་ཡ། སརྦ་ཏ་ཐཱ་ག་ཏ་  
སམ་ཡེ་སཱཧཱ། འཇམ་དཔལ། དེ་ནས་སློབ་དཔོན་གྱིས་ཆོ་ག་སྔ་མ་བཞིན་དུ་སློབ་མ་ཡོངས་སུ་གཟུང་བར་བྱ་སྟེ། བྱང་ཆུབ་ཀྱི་སེམས་སྒོམ་པ་འགྲུབ་པ་ལ་དཀྱིལ་འཁོར་  
  
  
ཕྱག་རྒྱ་བསྟན་པར་བྱའོ། །དེ་མ་ཡིན་པ་གཞན་པ་ལ་ནི་གླེགས་བམ་ཡང་བལྟར་གཞུག་པར་མི་བྱའོ། །འཇམ་དཔལ། གལ་ཏེ་བྱང་ཆུབ་སེམས་དཔའི་སྤྱད་པ་གསང་  
སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་དམ་ཚིག་མི་ཤེས་པའི་སེམས་ཅན་ལ་དཀྱིལ་འཁོར་བསྟན་ཏམ། ཕྱག་རྒྱ་བསྟན་ན་དེས་སངས་རྒྱས་དང། བྱང་ཆུབ་སེམས་  
དཔའ་རྣམས་བསླུས་པར་འགྱུར་རོ། །མཚམས་མེད་པ་ལྔ་ཡང་བྱས་པར་འགྱུར་རོ། །འཇམ་དཔལ། བྱང་ཆུབ་སེམས་དཔའ་མཚམས་མེད་པ་ལྔ་བྱས་པ་ནི་སླ་ཡི། དམ་ཚིག་  
མི་ཤེས་པ་དང། ལུས་ཡོངས་སུ་མ་སྦྱངས་པ་དང། བྱང་ཆུབ་ཀྱི་སེམས་སྒོམ་པ་མ་གྲུབ་པ་ལ་སྟོན་པ་ནི་དེ་ལྟ་མ་ཡིན་ཏེ། འཇམ་དཔལ། སེམས་ཅན་དེ་དག་གི་མདུན་དུ་ནི་  
ནམ་ཀྱང་ཚིག་ཏུ་བརྗོད་པར་མི་བྱའོ། །དེ་ཅིའི་ཕྱིར་ཞེ་ན། སེམས་ཅན་སྡིག་ཅན་དེ་དག་ནི་སངས་རྒྱས་དང། བྱང་ཆུབ་སེམས་དཔའ་རྣམས་ལ་དྲིན་དུ་མི་གཟོ་བ་དང། དད་པ་  
པ་མེད་པ་ཡིན་པའི་ཕྱིར་རོ། །དེ་ནས་འཇམ་དཔལ་གཞོན་ནུར་གྱུར་པ་སེམས་ཅན་དེ་ལ་ཡ་མཚན་དུ་འཛིན་པར་འགྱུར་ཏེ། སངས་རྒྱས་ཀྱི་ཡུལ་འདི་ནི་བསམ་གྱིས་མི་ཁྱབ་བོ་  
སྙམ་ནས་ཅང་མི་ཟེར་བར་གྱུར་ཏོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བྱང་ཆུབ་སེམས་དཔའ་  
  
  
༄༅། །སེམས་དཔའ་ཆེན་པོ། གཟུངས་སྔགས་འདི་དག་ཉན་པ་དང་དཀྱིལ་འཁོར་དུ་འཇུག་པ་དང། ཀློག་པ་དང། དྲན་པར་བྱེད་པ་དང་ཆུང་ངུ་ནི་རྣ་ལམ་དུ་  
གྲག་པ་ཙམ་དུ་གྱུར་པ་དེ་ཡང་ཤིན་ཏུ་དཀོན་པ་ཡིན་ནོ། །ལག་ན་རྡོ་རྗེས་སྨྲས་པ། འཇམ་དཔལ། དེ་དེ་བཞིན་ནོ། །ཇི་སྐད་སྨྲས་པ་བཞིན་ཏེ། འཇམ་དཔལ། གང་དག་གཟུངས་  
སྔགས་འདི་དག་ལ་མཆོད་པ་བྱེད་པ་དང། ཡི་གེར་འདྲི་བའི་སེམས་ཅན་དེ་དག་ནི་ཤིན་ཏུ་དཀོན་པར་རིག་པར་བྱའོ། །སུ་གྲོ་གའམ་གཞན་ལ་བྲིས་ནས་ཡན་ལག་དང་  
ཉིད་ལག་གང་ཡང་རུང་བ་ལ་འཆང་ན་དེ་ལ་འཇིགས་པ་ཐམས་ཅད་མི་འབྱུང་ཞིང། སྡིག་པ་ཐམས་ཅད་ལས་གྲོལ་བར་འགྱུར་ཏེ། དེའི་དགེ་བའི་རྩ་བ་ཉིན་གཅིག་བཞིན་དུ་  
སངས་རྒྱས་སྟོང་ལས་བསགས་པར་འགྱུར་རོ། །འཇམ་དཔལ། ཕྱོགས་གང་ན་གཟུངས་སྔགས་ཆེན་པོའི་དཀྱིལ་འཁོར་བསྟན་པ་འདི་གནས་པ་འམ་གང་གི་ལག་ན་ཡོད་  
པའི་ས་ཕྱོགས་དེ་ནི་མཆོད་རྟེན་ལྟ་བུར་འགྱུར་རོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བྱང་ཆུབ་སེམས་  
དཔའ་ཆེན་པོ། གཟུངས་སྔགས་འདི་དག་འཆང་བ་དང། ཀློག་པ་དང་ཁ་ཏོན་བྱེད་པ་གང་ཡིན་པ་དེ་ལ་ནི་ཁོ་བོས་མཆོད་པ་དང་བསྙེན་བཀུར་བྱའོ། །དེའི་ཕྱི་བཞིན་  
  
  
།གང་གི་ཚེ་འཆི་བའི་དུས་བྱེད་པ་དེའི་ཚེ་ན་ཡང་ཁོ་བོས་དེའི་དགེ་བའི་བཤེས་གཉེན་བྱས་ཏེ། རྟག་ཏུ་བྱང་ཆུབ་ཀྱི་ལམ་ཉེ་བར་སྟོན་པར་བྱའོ། །འཇམ་  
དཔལ། ལེགས་སོ། །ལེགས་སོ། །ཚིག་འདི་ནི་ལེགས་པར་སྨྲས་སོ། །འཇམ་དཔལ། ཁོ་བོས་ཀྱང་དེ་ལ་མཆོད་པ་བྱའོ། །རྟག་ཏུ་དེའི་ཕྱི་བཞིན་དུ་ཡང་འབྲང་བར་བྱའོ། །རྟག་ཏུ་  
བསྲུང་བར་ཡང་བྱའོ། །འཆི་བའི་ཚེ་ན་ཡང་དེ་ལ་ལུང་བསྟན་པར་བྱའོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །  
བྱང་ཆུབ་སེམས་དཔའ་ཆེན་པོ། གང་བསྒྲུབས་པས་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དེ་བཞིན་  
གཤེགས་པའི་རིགས་སུ་སྐྱེ་བར་འགྱུར་བ་དང། གཟུངས་སྔགས་གང་བསྒྲུབས་ན་སྔགས་པས་ཚེ་འདི་ཉིད་ལ་ཡིད་ལ་ཅི་འདོད་པའི་དངོས་གྲུབ་ཐོབ་པར་འགྱུར་པའི་གཟུངས་  
སྔགས་འདི་དག་གི་དངོས་གྲུབ་སྒྲུབ་པའི་རིམ་པར་ཕྱེ་བ་རྒྱས་པར་ཤོད་ཅིག་དེ་སྐད་ཅེས་སྨྲས་པ་དང། བྱང་ཆུབ་སེམས་དཔའ་ལག་ན་རྡོ་རྗེས་འཇམ་དཔལ་གཞོན་ནུར་གྱུར་  
པ་ལ་འདི་སྐད་ཅེས་སྨྲས་སོ། །འཇམ་དཔལ། གཟུངས་སྔགས་འདི་དག་གི་སྒྲུབ་པ་སངས་རྒྱས་རྣམས་ཀྱིས་ཇི་སྐད་གསུངས་པ་བཤད་ཀྱིས་ཉོན་ཅིག་ཚེས་གྲངས་དང། རྒྱུ་སྐར་  
  
  
༄༅། །དང་ཡང་སྦྱར་མི་དགོས། སྨྱུང་བ་ཡང་བྱ་མི་དགོས་བགེགས་ཀྱང་འབྱུང་བར་མི་འགྱུར་ཏེ། གཟུངས་སྔགས་བསྒྲུབ་པའི་ཚེ་ཡང་རྟག་ཏུ་སངས་  
རྒྱས་རྫུ་འཕྲུལ་ཆེན་པོ་ཐམས་ཅད་ཀྱི་བྱིན་གྱིས་བརླབས་པར་འགྱུར་རོ། །འཇམ་དཔལ། ཐོག་མར་རེ་ཞིག་གཟུངས་སྔགས་འདི་དག་གི་རི་མོའི་སྐུ་གཟུགས་ཀྱི་ཆོ་ག་འབྱུང་  
སྟེ༑ ཁ་ཐབས་བཞིན་དུ་རས་ཉོས་ལ་སྐྲ་ལ་སོགས་པ་མེད་པར་བྱའོ། །དེ་ནས་བ་ལས་བྱུང་བའི་སྣ་ལྔས་བཀྲུས་ལ་སྤོས་ཆུས་བཀྲུའོ། །དེ་ནས་ཚེས་གྲངས་དང། ཞག་  
ཕྱེད་པ་དང། ཡུད་ཙམ་བཟང་པོ་ལ་རི་མོ་བྲིས་ཏེ། རི་མོ་མཁན་གསོ་སྦྱོང་དང་ལྡན་པ་འདྲིར་གཞུག་གོ། རི་མོ་མཁན་དེ་ཡང་འཁོར་ལོས་བསྒྱུར་བས་བསྲུང་བར་  
བྱའོ༑ ༑ཉིན་གཅིག་བཞིན་དུ་ལྷ་བཤོས་དང། མཆོད་པ་ཡང་དབུལ་བར་བྱའོ། །དེ་ནས་རི་མོ་མཁན་གྱིས་དབུས་སུ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་  
ཕྱིན་པ་བྲི་བར་བྱ་སྟེ། སྐྱིལ་མོ་ཀྲུང་དུ་འདུག་ལ་ཐོར་ཚུགས་ཅན་ཏིང་ངེ་འཛིན་ལ་སྙོམས་པར་ཞུགས་པར་བྱའོ། །བཅོམ་ལྡན་འདས་མའི་གཡོན་རོལ་དུ་སོ་སོར་  
འབྲང་བ་ཆེན་མོ་བྲི་བར་བྱ་སྟེ། ཨུཏྤ་ལའི་རྒྱལ་པོ་ཆེན་པོ་ལ་འདུག་ཅིང། ཏིང་ངེ་འཛིན་ལ་སྙོམས་པར་ཞུགས་ལ་ལྕང་ལོ་འཕྱང་བར་བྱའོ། །གཡས་ལོགས་སུ་རྡོ་  
  
  
པ་སྣ་ཚོགས་ཀྱིས་ལུས་བརྒྱན་ལ་ལག་པ་གཡོན་པར་འཁོར་ལོ་ཐོགས་པ། གཡས་པ་བཅོམ་ལྡན་འདས་མ་ལ་ཕྱག་འཚལ་  
པར་བྱའོ། །སྟེང་གི་ཕྱོགས་སུ་ཡང་རིག་སྔགས་འཆང་གཉིས་མེ་ཏོག་གི་ཆར་འབེབས་པ་བྲིའོ། །འོག་ལོགས་སུ་སྒྲུབ་པ་བོ་ལག་ན་བོག་ཕོར་ཐོགས་པ་བཅོམ་ལྡན་འདས་མ་ལ་  
བལྟ་ཞིང། ཡལ་ག་མེ་ཏོག་ཅན་ཐོགས་པ་སྐྱིལ་མོ་ཀྲུང་གིས་འདུད་པར་བྱའོ། །དེ་ནས་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་ས་  
ཕྱོགས་གཙང་མ་འམ། དབེན་པ་འམ། རི་འམ། ནགས་ཚལ་ལམ། གཙུག་ལག་ཁང་ངམ། གང་ཡིད་དང་འཐད་པ་དེར་འདུག་ལ་སློང་མོའི་ཟས་ཟ་ཞིང། ནང་གི་གཙང་  
སབྲ་སྤྱོད་པས་རི་མོའི་སྐུ་གཟུགས་དེའི་མདུན་དུ་གཟུངས་སྔགས་གང་ཡང་རུང་བ་ཅིག་བཟུང་སྟེ་བཞི་འབུམ་བཟླས་བརྗོད་བྱས་ལ། ཐ་མར་ཟླ་བ་ཉ་ལ་ཅི་འབྱོར་པས་མཆོད་པ་  
བྱས་ཏེ་མཚན་རངས་བཟླས་བརྗོད་བྱས་ན་ནང་པར་རམ། ཉི་མ་འཆར་ཀར་མཚན་མ་འབྱུང་སྟེ། སྔགས་པའི་ལུས་ལ་འོད་སྣང་བ་འབྱུང་ཞིང། སྐུ་གཟུགས་ལ་མེ་ཏོག་གི་  
ཆར་འབབ་པར་འགྱུར། །རིག་སྔགས་འཆང་རྣམས་ཅ་ཅོའི་སྒྲ་འདོན་པར་འགྱུར། འབྲུག་སྒྲ་གྲག་པར་འགྱུར། བཅོམ་ལྡན་འདས་མ་ཡང། བུ་ང་གྲུབ་ཟིན་གྱིས་ལོངས་  
  
  
༄༅། །ཞེས་ཚིག་བརྗོད་པར་འགྱུར་རོ། །དེ་ནས་རིག་སྔགས་འཆང་གིས་མཆོད་ཡོན་ཕུལ་ནས་བཅོམ་ལྡན་འདས་མ་ལ། འདི་སྐད་དུ། བདག་གི་བསམ་པ་རྫོགས་  
པར་མཛོད་ཅིག་ཅེས་སྨྲོས་ཤིག་འོན་ཏང་བཅོམ་ལྡན་འདས་མས་རིག་སྔགས་འཆང་གི་ལག་པ་ནས་བཟུང་ནས་དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་  
འཁོར་དུ་འཇོག་སྟེ། བཅོམ་ལྡན་འདས་མའི་མཐུས་སྐད་ཅིག་ཐང་ཅིག་ཡུད་ཙམ་དེ་ལ་དེ་བཞིན་གཤེགས་པ་ཐམས་ཅད་ཀྱི་མཆོད་པ་སྒྲུབ་པར་བྱེད་ཅིང། སེམས་  
ཅན་གྱི་ཁམས་ཐམས་ཅད་སྐད་ཅིག་རེ་རེ་ལ་དགའ་བར་བྱེད་དོ། །རིགས་སྔགས་འཆང་གི་འཁོར་དུ་མ་དང། དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་  
འཁོར་དུ་གནས་པར་འགྱུར་རོ། །འཇམ་དཔལ། བཅོམ་ལྡན་འདས་མའི་རི་མོའི་སྐུ་གཟུགས་ཀྱི་ཆོ་ག་རྒྱས་པའི་མདོ་འདི་ནི་དོན་ཐམས་ཅད་སྒྲུབ་པ། སྡིག་པ་ཐམས་  
ཅད་རབ་ཏུ་སེལ་བ། འཇིགས་པ་ཐམས་ཅད་རྣམ་པར་སྦྱོང་བ། དུས་མ་ཡིན་པར་འཆི་བ་ཐམས་ཅད་རབ་ཏུ་ཞི་བར་བྱེད་པ་ཡིན་ནོ། །འཇམ་དཔལ། གང་རི་མོའི་སྐུ་  
གཟུགས་འདི་མཐོང་བ་དང། མཆོད་པ་བྱེད་པ་དང། སུའི་ལག་ན་འདུག་པ་དང། སུ་ཡི་གེར་འདྲི་བ་དེ་ལ་ནི་བྱང་ཆུབ་སེམས་དཔའ་རྣམས་བྱང་ཆུབ་ཀྱི་ལམ་སྟོན་པར་  
  
  
དེ་བཞིན་གཤེགས་པ་ཐམས་ཅད་ཀྱི་བསོད་ནམས་ལས་སྐྱེས་པར་འགྱུར། འཇིགས་པ་ཐམས་ཅད་དང་བྲལ་བར་  
འགྱུར། བདུད་སྡིག་ཅན་རྣམས་ཀྱིས་གཙེ་བར་མི་འགྱུར། འཆི་བའི་ཚེ་སངས་རྒྱས་མཐོང་བར་འགྱུར་རོ། །ལག་ན་རྡོ་རྗེ། དེ་དེ་བཞིན་ནོ་།ཇི་སྐད་སྨྲས་པ་དེ་བཞིན་ཏེ། བྱང་  
ཆུབ་སེམས་དཔའ་ཆེན་པོ། རིགས་ཀྱི་བུའམ། རིགས་ཀྱི་བུ་མོ་གང་རི་མོའི་སྐུ་གཟུགས་འདི་མཐོང་བ་དང། རི་མོར་འདྲི་བ་དང། གང་གི་ལག་ན་འདུག་པ་དེ་ནི་ཡོན་ཏན་  
དཔག་ཏུ་མེད་པ་དང་ལྡན་པར་འགྱུར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་ཞིང། ངན་སོང་ངན་འགྲོར་ཡང་འགྲོ་བར་མི་འགྱུར། དེ་བཞིན་  
གཤེགས་པའི་རིགས་སུ་ཡང་རྟག་ཏུ་སྐྱེ་བར་འགྱུར་ཏེ། སྨོན་ལམ་ཐམས་ཅད་ཡོངས་སུ་རྫོགས་པར་འགྱུར་རོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་  
དཔའ་ལག་ན་རྡོ་རྗེ་ལ་གསོལ་བ་བཏབ་པ། བྱང་ཆུབ་སེམས་དཔའ་ཆེན་པོ། གཟུངས་སྔགས་འདི་དག་གི་སྦྱིའི་དངོས་གྲུབ་བསྒྲུབ་པའི་རིམ་པར་དབྱེ་བ་གང་གིས་བྱང་ཆུབ་  
ཀྱི་སྤྱོད་པ་གསང་སྔགས་ཀྱི་སྒོ་སྤྱོད་པ་རྣམས་ཀྱིས་ཚེགས་ཆུང་དུས་སངས་རྒྱས་དང། བྱང་ཆུབ་སེམས་དཔའ་རྣམས་མཉེས་པར་བྱ་བར་འགྱུར་བ་དང། རྫུ་འཕྲུལ་གྱི་ཆོ་  
  
  
༄༅། །འཕྲུལ་རྣམ་པ་སྣ་ཚོགས་བྱེད་པར་འགྱུར་བ་དང། དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་སེམས་ཅན་ཐམས་ཅད་སྡུག་  
བསྔལ་ཐམས་ཅད་ལས་ཐར་བར་བྱེད་པར་འགྱུར་བ་ཁྱོད་ཀྱིས་ཤོད་ཅིག་དེ་སྐད་ཅེས་སྨྲས་པ་དང། བྱང་ཆུབ་སེམས་དཔའ་ལག་ན་རྡོ་རྗེས་འཇམ་དཔལ་གཞོན་  
ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། སེམས་ཅན་རྣམས་ལ་ཕན་གདགས་པའི་ཕྱིར། གཟུངས་སྔགས་འདི་དག་གི་སྤྱིའི་སྒྲུབ་པའི་རྣམ་པར་ཕྱ་  
བ་བཤད་ཀྱིས་ཉོན་ཅིག་འཇམ་དཔལ། དེ་ལ་བྱང་ཆུབ་ཀྱི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་གང་དུ་ཡང་རུང་སྟེ། རི་མོའི་སྐུ་གཟུགས་  
བཞག་ལ་བཅོམ་ལྡན་འདས་མ་གཟུགས་སམ། ཁ་དོག་གམ། དབྱིབས་སམ། ཡི་གེར་ཡིད་ལ་བསམས་ཏེ། ཟླ་བ་དྲུག་གི་བར་དུ་བསྒོམས་ན་ལས་ཐམས་ཅད་ནུས་པར་  
འགྱུར་ཏེ། དུག་ནི་མཐོང་བ་ཙམ་གྱིས་འབྲོས་པར་འགྱུར་རོ། །གདོན་གྱིས་ཟིན་པ་ནི་བསྡིགས་པ་ཙམ་གྱིས་འབྲོས་པར་འགྱུར་རོ། །གཞན་ཅི་ཡང་རུང་བས་ཟིན་པ་ཡང་  
མཐོང་བ་ཙམ་གྱིས་གཏོང་བར་འགྱུར་རོ། །དཔག་ཚད་བརྒྱའི་ཕ་རོལ་ན་གནས་པ་ཡང་ལས་ཐམས་ཅད་བྱེད་དོ། །འཇིགས་པ་ཐམས་ཅད་ལ་ནི་ལན་བརྒྱ་རྩ་བརྒྱད་བཟླས་  
  
  
།བགེགས་ཐམས་ཅད་ལ་ནི་ཆུས་སྲུང་བ་བྱེད་དོ། །སྒྲུབ་པོ་རྣམས་སམ། རོ་ལངས་གྲུབ་པ་རྣམས་ལ་གཟུངས་སྔགས་འདི་  
དག་ལས་གང་ཡང་རུང་བ་གཅིག་གིས་བདག་བསྲུང་བ་དང། གཞན་བསྲུང་བ་དང། ཕྱོགས་བཅིང་བ་དང། དཀྱིལ་འཁོར་གྱི་མཚམས་གཅད་པར་བྱའོ། །དེ་ནས་ལུས་མི་སྣང་  
བར་བྱེད་འདོད་ན་སྐར་མ་རྒྱལ་ལ་ལྡོང་རོས་ཁ་ཐབས་བཞིན་དུ་ཉོས་ཏེ། རང་གི་ཁྲག་གིས་བསྒོས་ལ་དེ་ནས་ཕྱུང་སྟེ། རི་མོའི་སྐུ་གཟུགས་ཀྱི་མདུན་དུ་གཞག་གོ་དེ་ནས་  
ཟས་སུ་འོ་མ་དང། ཕྱེའི་འདི་གུ་ཟ་ཞིང་ཞག་བདུན་གྱི་བར་དུ་དུས་གསུམ་དུ་ལན་བརྒྱ་རྩ་བརྒྱད་བཟླས་བརྗོད་བྱའོ། །དེ་ནས་མར་གྱི་ངོ་ཞག་བརྒྱད་ལ་ཁ་ཟས་མི་ཟ་བར་ལག་  
པ་གཡོན་པར་བཞག་སྟེ། བཅོམ་ལྡན་འདས་མ་བཟླས་བརྗོད་བྱས་ན་འགྲུབ་པར་འགྱུར་ཏེ། ཐིག་ལེ་བྱས་པས་ལུས་མི་སྣང་བར་འགྱུར་ཞིང་འདོད་དགུར་སྒྱུར་བའི་གཟུགས་  
ཅན་ལོ་ལྔ་སྟོང་ཐུབ་པར་འགྱུར་རོ། །བཅོམ་ལྡན་འདས་མ་མཐོང་བར་འདོད་ན་ཟླ་བ་གཅིག་གི་བར་དུ་སློང་མོའི་ཟས་ཟ་ཞིང་རིའི་རྩེ་མོར་སོང་སྟེ། བཅོམ་ལྡན་འདས་མ་བཟླས་  
བརྗོད་བྱའོ། །དེ་ནས་ཞག་གསུམ་སྨྱུང་བ་བྱས་ཏེ། ཟླ་བ་ཉ་ལ་བྱང་ཆུབ་ཀྱི་ཤིང་དྲུང་དུ་ཅི་འབྱོར་པས་ལྷ་བཤོས་དབུལ་ཞིང་མཆོད་པ་བྱས་ཏེ་བཅོམ་ལྡན་འདས་མ་ལ་བཟླས་  
  
  
༄༅། །བརྗོད་བྱའོ། །དེ་ནས་ནམ་ཕྱེད་ན་བཅོམ་ལྡན་འདས་མ་ཉིད་འོང་བར་འགྱུར་ཏེ། དེ་ལ་མེ་ཏོག་དཀར་པོ་དག་གིས་མཆོད་ཡོན་དབུལ་ལོ། །དེ་ནས་བཅོམ་  
ལྡན་འདས་མས་སྒྲུབ་པ་པོའི་སྤྱི་བོར་བྱུགས་ནས། བུ་ལེགས་སོ། ཁྱོད་ལ་མཆོག་ཅི་ཞིག་སྦྱིན་པར་བྱ་ཞེས་དེ་ཉིད་ཟེར་བ་དང། ཅི་འདོད་པ་དེ་བ་སླང་བར་བྱ་སྟེ། འདོད་  
ན་ཞོ་འམ། རིགས་སྔགས་འཆང་ཉིད་དམ། ལུས་མི་སྣང་བའམ། སའི་འོག་ཏུ་འགྲོ་བ་འམ། གཞན་ཡང། ཡིད་ལ་གང་འདོད་པ་ཅི་ཡང་རུང་བ་དེ་ཐམས་ཅད་བསླང་  
པར་བྱའོ། །ཅི་སྟེ་ངང་པ་བསྒྲུབ་པར་འདོད་ན་ལི་ཁྲི་ལས་ངང་པའི་གཟུགས་བྱས་ཏེ། རི་མོའི་སྐུ་གཟུགས་ཀྱི་མདུན་དུ་གཞག་ལ་ཀུནྡའི་མེ་ཏོག་གིས་མཆོད་པ་རྒྱས་པར་  
བྱས་ནས། མཚན་རངས་བཅོམ་ལྡན་འདས་མ་བཟླས་བརྗོད་བྱས་ན་ནང་བར་རམ། ཉི་མ་འཆར་ཀར་འགྲུབ་པར་འགྱུར་ཏེ་དེ་ལ་ཞོན་ནས་ནམ་མཁའ་ལ་འཕགས་པ་  
དང༑ ཚངས་པ་གཉིས་པར་འགྱུར་རོ། །ཅི་སྟེ་རྨ་བྱ་བསྒྲུབ་པར་འདོད་ན་འཇིམ་པ་ལ་རྨ་བྱའི་གཟུགས་བྱས་ཏེ། རི་མོའི་སྐུ་གཟུགས་ཀྱི་མདུན་དུ་བཞག་ལ། ཟླ་བ་དྲུག་  
ཏུ་བཅོམ་ལྡན་འདས་མ་བཟླས་བརྗོད་བྱས་པའི་མཇུག་ཏུ་ཟླ་བ་ཉ་ལ་ཅི་འབྱོར་བས་མཆོད་པ་བྱས་ཏེ། མཚན་རངས་བཟླས་བརྗོད་བྱས་ན་ཉི་མ་འཆར་ཀར་རྨ་བྱའི་  
  
  
སྐད་ཕྱུང་མ་ཐག་ཏུ་སྔགས་པས་བསླང་བར་བྱའོ། །དེ་བླངས་པ་ཙམ་གྱིས་སྔགས་པ་སྨིན་དྲུག་གི་བུ་དང་འདྲ་བར་འགྱུར་རོ། །ཆོ་ག་དེ་བཞིན་དུ་ས་  
སྲུང་གི་བུ་བསྒྲུབ་ན་བརྒྱ་བྱིན་དང་འདྲ་བར་འགྱུར་རོ། །ལུས་མི་སྣང་བར་བསྒྲུབ་པར་འདོད་ན་མིའི་ཐོད་བ་བླངས་ལ་ཤིང་མངར་དང་ལྷན་ཅིག་ཏུ་ཞིབ་མོར་བཏགས་ཏེ། ཐ་མར་  
ཡར་གྱི་ངོ་ཚེས་བརྒྱད་ལ་ཨརྒའི་ཤིང་གི་མེ་བུས་ལ་རི་མོའི་སྐུ་གཟུགས་ལ་མཆོད་པ་རྒྱས་པར་བྱས་ནས་མཚན་རངས་སྦྱིན་སྲེག་བྱས་ཏེ་ནང་པར་དེའི་ཐལ་བས་སེན་མོའི་  
སེན་རིས་བྱས་ན་ལུས་མི་སྣང་བར་འགྱུར་ཏེ། ལུས་མི་སྣང་བ་ཐམས་ཅད་ཀྱི་རྒྱལ་པོར་འགྱུར་རོ། །སྦྱོར་བ་གཞན་ཡང་འབྱུང་སྟེ། ལི་ཁྲི་མར་དང་ལྷན་ཅིག་ཏུ་བསྲེགས་  
ལ༑ དེ་ནས་ཟངས་ཀྱི་སྣོད་དུ་བཞག་སྟེ་རི་མོའི་སྐུ་གཟུགས་ལ་མཆོད་པ་རྒྱས་པར་བྱས་ན་ཤེལ་བཞིན་འབར་བར་འགྱུར་གྱི་བར་དུ་མཚན་རངས་བརྗོད་པར་བྱའོ། །དེ་ནས་  
འགྲུབ་པར་འགྱུར་ཏེ་དེས་ཐིག་ལེ་བྱས་ན་ལུས་མི་སྣང་བར་འགྱུར་ཏེ་ལོ་ལྔ་སྟོང་ཐུབ་པར་འགྱུར་རོ། །ཅི་སྟེ་མིག་སྨན་བསྒྲུབ་པར་འདོད་ན་སྣ་མའི་མེ་ཏོག་དང། ལིག་བུ་  
མིག་བླངས་ཏེ་ཞིབ་མོར་བྱས་ལ་དེ་ནས་སྔ་མ་བཞིན་དུ་ཟངས་ཀྱི་སྣོད་དུ་བཞག་སྟེ་མཆོད་པ་བྱས་ནས་ཟླ་བ་གཅིག་གི་བར་དུ་བཟླས་བརྗོད་བྱའོ། །དེ་ནས་དེ་སྔ་མ་བཞིན་དུ་  
  
  
༄༅། །གྱུར་ནས་དེས་མིག་བསྐུས་ན་ཕྱོགས་གང་དུ་བལྟས་པ་དེ་ཐམས་ཅད་དབང་དུ་འགྱུར་རོ། །ཅི་སྟེ་དེས་མིག་བསྐུས་ན་རྒྱལ་པོ་དང། བློན་པོ་དང། རྒྱལ་  
པོའི་བཙུན་མོ་དམ་པ་དང། རྒྱལ་པོའི་བུ་མོ་དང། གཞན་ཡང་གང་སུ་ལ་བལྟས་པ་དེ་ཐམས་ཅད་དེའི་དབང་དུ་འགྱུར་རོ། །དེ་ནས་མིག་སྨན་གྱི་མཆོག་བསྒྲུབ་པར་འདོད་ན་  
མར་གྱི་ངོ་ཞག་བརྒྱད་ལ་མི་རོ་རྨ་མེད་པ་བླངས་ཏེ་ཙནྡན་དམར་པོ་དང་ལྡན་པའི་ལྷ་བ་ཤོས་ཕུལ་ལ། དེ་ནས་མི་རོའི་ལག་ཏུ་མིག་སྨན་བཞག་སྟེ་བཟླས་བརྗོད་བྱའོ། །བཟླས་  
བརྗོད་བྱས་པ་དང། མི་རོའི་ལག་ན་མིག་སྨན་འདུག་པ་འགུལ་བར་འགྱུར་རོ། །དེ་ནས་འགྲུབ་པར་འགྱུར་ཏེ། དེས་མིག་ལ་བསྐོས་ན་གནག་ལ་བལྟས་པ་དེ་དབང་དུ་འགྱུར་  
རོ༑ ༑སྣ་མའི་མེ་ཏོག་བརྒྱད་སྟོང་གི་སྦྱིན་སྲེག་བྱས་ན་ལས་ཐམས་ཅད་བདེ་བླག་ཏུ་འགྲུབ་པར་འགྱུར་རོ། །རྒྱ་མཚོར་འབབ་པའི་ཆུ་ཀླུང་གི་ནང་དུ་ཞུགས་ཏེ། མར་གྱི་ངོ་  
ཞག་བརྒྱད་ལ་བརྩམས་ནས་བསོད་སྙོམས་ཀྱི་ཟས་ཟ་ཞིང་ལན་འབུམ་བཟླས་བརྗོད་བྱས་ན། ཡར་གྱི་ངོ་ཚེས་བརྒྱད་ལ་ཡང་ཡུལ་སྦྱིན་པར་འགྱུར་རོ། །ཡར་གྱི་ངོ་ཚེས་  
བརྒྱད་ལ་བསོད་སྙོམས་ཀྱི་ཟས་ཟ་ཞིང་རི་མོའི་སྐུ་གཟུགས་ཀྱི་མདུན་དུ་ལན་སྟོང་རྩ་བརྒྱད་བཟླས་བརྗོད་བྱས་ན་ཕ་རོལ་གྱི་དམག་ཚོགས་རབ་ཏུ་ཞི་བར་འགྱུར་རོ། །དེ་ནས་