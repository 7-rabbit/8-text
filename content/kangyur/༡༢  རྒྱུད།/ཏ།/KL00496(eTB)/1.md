  
།རྒྱ་གར་སྐད་དུ། ཨཱརྱ་བཛྲ་པཱ་ཎི་ཨ་བཧི་ཥེ་ཀ་མ་ཧཱ་ཏནྟྲ། བོད་སྐད་  
དུ༑ འཕགས་པ་ལག་ན་རྡོ་རྗེ་དབང་བསྐུར་བའི་རྒྱུད་ཆེན་པོ། བམ་པོ་དང་པོ། སངས་  
རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ་།འདི་སྐད་  
བདག་གིས་ཐོས་པ་དུས་གཅིག་ན། བཅོམ་ལྡན་འདས་ལྷའི་རྒྱལ་པོ་དབང་  
  
།བསྒྱུར་གྱི་ཁང་པ་ཆེན་པོ་རྣམ་པར་སྨིན་པ་བསམ་གྱིས་མི་ཁྱབ་པ་ལས་  
མངོན་པར་གྲུབ་པ། དེ་བཞིན་གཤེགས་པ་ཐམས་ཅད་ཀྱི་སྤྱོད་པའི་རྒྱུ་མཐུན་པའི་རིན་པོ་  
ཆེའི་རྒྱལ་པོ་ཆེན་པོས་ཤིན་ཏུ་རྣམ་པར་སྤྲས་པའི་ཁང་བཟང་ཆེན་པོ་རིན་པོ་ཆེའི་རྒྱལ་པོ་  
བྱང་ཆུབ་སེམས་དཔའ་སེམས་དཔའ་ཆེན་པོའི་ཁང་པ་ན། པདྨའི་སྙིང་པོའི་སེང་གེའི་ཁྲི་ཆེན་  
པོ༑ ནོར་བུ་ཆེན་པོ་དབང་གི་རྒྱལ་པོས་ངོས་གཉིས་རྣམ་པར་སྤྲས་པ་ལ་བཞུགས་ནས་  
  
  
།འདི་ལྟ་སྟེ། དཔེར་ན། ཉི་མའི་དཀྱིལ་འཁོར་ནི་ནམ་མཐོང་བའི་ནམ་མཁའ་ལ་ལྷམ་མེ་  
ལྷན་ནེ་ལྷང་ངེའོ། །དེ་བཞིན་དུ་བཅོམ་ལྡན་འདས་ཀྱང་པདྨའི་སྙིང་པོའི་སེང་གེའི་ཁྲི་ཆེན་པོ་དེ་ལ་ལྷམ་མེ་ལྷན་ནེ་  
ལྷང་ངེར་བཞུགས་ནས། བྱང་ཆུབ་སེམས་དཔའི་ཚོགས་ཆེན་པོས་ཀུན་ནས་བསྐོར་ཏེ། སེམས་ཀྱི་དབང་ཐམས་  
ཅད་ཀྱི་དམ་པའི་ཕ་རོལ་ཏུ་ཕྱིན་པ་ནི་བརྙེས། སྐུ་དང། གསུང་དང། ཐུགས་ནི་མཉམ་པར་བྱིན་གྱིས་བརླབས་  
གཡོ་བ་དང། རློམ་སེམས་ཐམས་ཅད་དང་ནི་བྲལ་ཞིང་ལྷུན་གྱིས་གྲུབ་པར་སངས་རྒྱས་ཀྱི་མཛད་པ་ལ་འཇུག་ཅིང་  
འདི་ལྟ་སྟེ། ལུས་མཉམ་པ་ཉིད་ཀྱི་གནས་ཞེས་བྱ་བའི་ཆོས་ཀྱི་རྣམ་གྲངས་དང། ངག་མཉམ་པ་ཉིད་ཀྱི་གནས་  
  
  
༄༅། །ཞེས་བྱ་བའི་ཆོས་ཀྱི་རྣམ་གྲངས་དང། དེ་བཞིན་དུ་ཡིད་མཉམ་པ་ཉིད་ཀྱི་གནས་ཞེས་བྱ་  
བའི་ཆོས་ཀྱི་རྣམ་གྲངས་ཀྱི་ཆོས་སྟོན་ཏོ། །དེ་ནས་བྱང་ཆུབ་སེམས་དཔའ་དེ་དག་གིས་ཆོས་ཀྱི་རྣམ་གྲངས་འདི་  
ཐོས་ནས། ལུས་དང། ངག་དང། ཡིད་མཉམ་པ་ཉིད་ཀྱི་བཀོད་པའི་སྙིང་པོ་ཞེས་བྱ་བའི་ཏིང་ངེ་འཛིན་ཐོབ་སྟེ་  
ཏིང་ངེ་འཛིན་དེ་ཐོབ་པ་དང། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་རྣམ་པར་སྣང་མཛད་དེ་ཉིད་ཀྱིས་བྱིན་གྱིས་བརླབས་ཀྱིས་སངས་རྒྱས་ཀྱི་ཞིང་བཅུའི་རྡུལ་ཕྲ་རབ་ཀྱི་  
རྡུལ་སྙེད་ཀྱི་དེ་བཞིན་གཤེགས་པ། བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་ནས། འདི་ལྟ་སྟེ་  
  
  
ངག་དང། ཡིད་མཉམ་པ་ཉིད་ཀྱི་གནས་བཀོད་པ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་སྟོན་པ་དག་མཐོང་ངོ་།དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་སེམས་  
དཔའ་ཆེན་པོ་གང་ལ་ལ་དག་མེ་ཏོག་གི་གཞིའི་སྙིང་པོའི་རྒྱན་བཀོད་པ་དང་ལྡན་པ། འཇིག་རྟེན་གྱི་ཁམས་རབ་འབྱམས་དུ་མ་ངེས་པར་སྟོན་པ་འདི་ནི། བྱང་ཆུབ་ཏུ་  
སེམས་བསྐྱེད་པ་དང། སྤྱོད་པ་ལ་ནན་ཏན་བྱེད་པ་དང། ས་བསྒྲུབ་པ་དང། བྱང་ཆུབ་མངོན་པར་རྫོགས་པར་སངས་རྒྱས་པ་དང་ཆོས་ཀྱི་འཁོར་ལོ་རབ་ཏུ་བསྐོར་  
བ་དང། ཡོངས་སུ་མྱ་ངན་ལས་འདས་པ་ཆེན་པོ་སྟོན་པ་དེ་ཐམས་ཅད་ནི་བཅོམ་ལྡན་འདས་རྣམ་པར་སྣང་མཛད་ཀྱིས་བྱིན་གྱིས་བརླབས་ཀྱིས་སོ། །མདོར་ན། སེམས་  
ཅན་གང་ལ་ལ་དག་དགེ་བ་མངོན་པར་འདུ་བྱ་བ་བྱེད་པ་དེ་དག་ཐམས་ཅད་ཀྱང་བཅོམ་ལྡན་འདས་རྣམ་པར་སྣང་མཛད་ཀྱིས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་  
ན་བསྡུ་བའི་དངོས་པོ་བཞི་པོ། འདི་ལྟ་སྟེ། སྦྱིན་པ་དང། སྙན་པར་སྨྲ་བ་དང། དོན་སྤྱོད་པ་དང། དོན་མཐུན་པས་བསྡུས་པ་ཤ་སྟག་སྟེ། དེ་དག་ནི་རྒྱུ་དེ་ཉིད་དང། དམིགས་  
པ་དེ་ཉིད་ཀྱིས་དགེ་བ་མངོན་པར་འདུ་བྱེད་དོ། །དེ་ལྟར་ན་བྱང་ཆུབ་སེམས་དཔའ་དེ་དག་བཅོམ་ལྡན་འདས་རྣམ་པར་སྣང་མཛད་ཀྱི་ཡེ་ཤེས་ཆེན་པོ་ཤིན་ཏུ་རྒྱས་པ་དེ་ཐམས་  
  
  
༄༅། །ཅད་མཐོང་ཞིང་འཇུག་སྟེ། རྣམ་པར་བལྟ་ཞིང་ཉེ་བར་སེམས་ཏེ། དགེ་བ་ཇི་ཙམ་མངོན་པར་འདུ་བྱེད་པ་ཡང་རྒྱུ་དེ་ཉིད་དང། དམིགས་པ་དེ་ཉིད་ཀྱིས་  
སོ༑ ༑དེ་ལྟར་བྱང་ཆུབ་སེམས་དཔའ་དེ་དག་ངོ་མཚར་རྨད་དུ་བྱུང་ཞིང་ཡ་མཚན་གྱིས་འདུན་པའི་སྙིང་དུ་གྱུར་ནས། དེ་བཞིན་གཤེགས་པ་ནི་བསམ་གྱིས་མི་ཁྱབ་  
བོ་སྙམ་སྟེ། ཅང་མི་སྨྲ་བར་གྱུར་ནས་བཅོམ་ལྡན་འདས་ཉིད་ལ་རྣམ་པར་བལྟ་ཞིང་ཉེ་བར་སེམས་སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་  
དཔའ་ཆེན་པོ་དེ་དག་ཡ་མཚན་གྱིས་སྙིང་འདུན་པ་མཁྱེན་ནས་བྱང་ཆུབ་སེམས་དཔའ་ཐམས་ཅད་ཡང་དག་པར་བསྐུལ་བ་ཞེས་བྱ་བའི་འོད་ཟེར་འཁོར་འོད་ཟེར་  
སྟོང་ཕྲག་དུ་མ་མགུར་ནས་ཕྱུང་ངོ། །དེ་བྱུང་ནས་བཅོམ་ལྡན་འདས་རྣམ་པར་སྣང་མཛད་ཀྱི་སྐུ་ཐམས་ཅད་སྣང་བར་བྱས་ཏེ་ནམ་མཁའི་ཁམས་རབ་འབྱམས་  
དག་དང། འཇིག་རྟེན་གྱི་ཁམས་རྒྱ་མཚོ་དག་ན། བྱང་ཆུབ་སེམས་དཔའ་གང་དག་དབང་དང་ལྡན་པར་གྱུར་པ་འཁོད་པ་དེ་དག་ལ་ཐམས་ཅད་མཁྱེན་པ་རྫོགས་  
སངས་རྒྱས། །བཅོམ་ལྡན་རིམས་ནད་བྲལ་བ་དེ། །དབང་སྒྱུར་རྒྱལ་པོའི་ཁང་པ་ནི། །སྐྱོན་ཀུན་རྣམ་པར་སྤངས་པ་ན། །སྙིང་འཐད་ཆེན་པོ་སེང་གེའི་ཁྲི། །དཔག་ཚད་སུམ་  
  
  
།པདྨའི་སྙིང་པོ་དེར་བཞུགས་ནས། །བྱང་ཆུབ་སེམས་དཔའ་རྣམས་ཀྱིས་བསྐོར། །གནས་དེར་ཐུབ་པ་ཆེན་པོ་ཡིས་།བཀོད་པ་ཆེན་པོར་གང་སྤྲུལ་པ། །  
དེ་དག་གི་ནི་གྲངས་ཚད་དང། །དབྱིབས་དང་ཁ་དོག་གང་ཡིན་པ་།དེ་ནི་བསྐལ་པ་གྲངས་མེད་དུ། །བསྟན་པར་ནུས་པ་མ་ཡིན་ནོ། །དེ་རུ་དེ་ལ་དཔའ་བོ་ཆེ། །རྫོགས་པའི་  
སངས་རྒྱས་རྐང་གཉིས་མཆོག་ཡིད་གཉིས་སོམ་ཉི་སྤངས་པ་པོ་།དྭོགས་པ་གཅོད་པ་བལྟ་བར་གྱིས། །ཞེས་བསྐུལ་ཏོ། །དེ་ནས་འོད་ཟེར་དེ་དག་གིས་བྱང་ཆུབ་སེམས་  
དཔའ་ཐམས་ཅད་ལ་བསྐུལ་ནས་སླར་ལོག་སྟེ། བཅོམ་ལྡན་འདས་རྣམ་པར་སྣང་མཛད་ཀྱི་མགུར་དུ་རང་གི་གནས་སུ་ཞུགས་སོ། །དེ་ནས་བཅོམ་ལྡན་འདས་ཀྱིས་  
ཡང་མཛོད་སྤུ་ནས་ཡིད་བཞིན་གྱི་ནོར་བུ་བཀོད་པའི་མཛོད་ཀྱི་སྙིང་པོ་ཞེས་བྱ་བའི་འོད་ཟེར་སངས་རྒྱས་ཐམས་ཅད་ཡང་དག་པར་བསྐུལ་བ་འཁོར་འོད་ཟེར་བརྒྱ་སྟོང་དང་  
ལྡན་པ་ཕྱུང་སྟེ། དེ་ཡང་སངས་རྒྱས་ཀྱི་ཞིང་ཐམས་ཅད་དུ་སངས་རྒྱས་བཅོམ་ལྡན་འདས་དེ་དག་ལ། འདྲེན་པ་བཅོམ་ལྡན་རྣམ་པར་སྣང་མཛད་ལ། །བལྟ་བ་དང་ནི་མཆོད་  
པ་བགྱི་བ་དང། །སེམས་ཅན་ཕན་པར་བཞེད་པས་ཆོས་བརྗོད་ཕྱིར་།ཁྱེད་ཅག་ཐམས་ཅད་མ་ཤོལ་དེ་རིང་གཤེགས། །ཞེས་ཡང་དག་པར་སྟོན་ཏོ། །དེ་ནས་འོད་ཟེར་དེ་  
  
  
༄༅། །དག་ཡང་སླར་ལོག་ནས་བཅོམ་ལྡན་འདས་ཀྱི་མཛོད་སྤུ་ཉིད་དུ་ཞུགས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་འོད་  
ཟེར་དེས་བསྐུལ་མ་ཐག་ཏུ་རང་རང་གི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ། བཅོམ་ལྡན་འདས་དག་བཅོམ་ལྡན་  
འདས་རྣམ་པར་སྣང་མཛད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་བལྟ་བ་དང། ཕྱག་བགྱི་བའི་སླད་དུ་རྒྱལ་པོ་དབང་སྒྱུར་  
གྱི་ཁང་པ་ཆེན་པོར་མཆི་ན། རྒྱལ་པོ་དབང་སྒྱུར་གྱི་ཁང་པ་ཆེན་པོ་དེ་ནི་འཇིག་རྟེན་གྱི་ཁམས་གང་ཞིག་ན་མཆིས། གང་དུ་བཅོམ་ལྡན་འདས་རྣམ་པར་སྣང་མཛད་དེ་  
མངོན་པར་རྫོགས་པར་སངས་རྒྱས་པའི་འཇིག་རྟེན་གྱི་ཁམས་དེའི་མིང་ནི་ཅི་ཞེས་བགྱི། དེའི་བྱང་ཆུབ་ཀྱི་སྙིང་པོ་ནི་ཅི་འདྲ་བ་ཞིག་ལགས་ཞེས་ཞུས་སོ། །དེ་སྐད་ཅེས་  
གསོལ་པ་དང། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་གིས། རང་རང་གི་བྱང་ཆུབ་སེམས་དཔའ་དེ་དག་ལ་བཀའ་སྩལ་  
པ༑ རིགས་ཀྱི་བུ་དག་འཇིག་རྟེན་གྱི་ཁམས་ཀྱི་རྒྱུད་མེ་ཏོག་གི་གཞིའི་སྙིང་པོའི་རྒྱན་བཀོད་པ་དང་ལྡན་པ་ཞེས་བྱ་བ་འཇིག་རྟེན་གྱི་ཁམས་རབ་འབྱམས་དུ་མ་ངེས་  
  
  
འཇིག་རྟེན་གྱི་ཁམས་རབ་འབྱམས་རེ་རེ་ངེས་པར་སྟོན་པ་རེ་རེ་ལ་ཡང། འཇིག་རྟེན་གྱི་ཁམས་ཀྱི་མཚམས་སྦྱོར་བ་ངེས་པར་སྟོན་པའི་བཀོད་  
པ་རབ་འབྱམས་དུ་མ་ཡོད་པར་ཁོང་དུ་ཆུད་པར་བྱའོ། །རིགས་ཀྱི་བུ་དག་དེ་ལ་མཚམས་སྦྱོར་བ་བཀོད་པ་རྣམས་ཀྱི་ཚད་ནི་གླིང་བཞི་པའི་འཇིག་རྟེན་གྱི་ཁམས་བྱེ་བ་ཕྲག་  
བརྒྱ་དང། རིའི་རྒྱལ་པོ་རི་རབ་བྱེ་བ་ཕྲག་བརྒྱ་དང། རྒྱ་མཚོ་ཆེན་པོ་བྱེ་བ་ཕྲག་བརྒྱ་དང། ཟླ་བ་དང། ཉི་མ་བྱེ་བ་ཕྲག་བརྒྱ་དག་གང་གི་ཁོངས་སུ་འདུས་ཤིང་རྗེས་སུ་ཞུགས་  
པ་དེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སོ་།སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་བྱེ་བ་ཕྲག་བརྒྱ་གང་གི་ཁོངས་སུ་འདུས་ཤིང་རྗེས་སུ་ཞུགས་པ་  
དེ་མེ་ཏོག་གི་གཞིའི་སྙིང་པོའི་རྒྱན་བཀོད་པ་དང་ལྡན་པ་རབ་འབྱམས་ཀྱི་མཚམས་སྦྱོར་བ་རྣམས་ཀྱི་ཁོངས་སུ་འདུས་ཤིང་རྗེས་སུ་ཞུགས་པར་གཅིག་གོ་མེ་ཏོག་གི་གཞིའི་  
སྙིང་པོའི་རྒྱན་བཀོད་པ་དང་ལྡན་པ་རབ་འབྱམས་ཀྱི་མཚམས་སྦྱོར་བ་བྱེ་བ་ཕྲག་བརྒྱ་གང་གི་ཁོངས་སུ་འདུས་ཤིང་རྗེས་སུ་ཞུགས་པ་དེ་མེ་ཏོག་གི་གཞིའི་སྙིང་པོའི་རྒྱན་བཀོད་  
པ་རབ་འབྱམས་ཀྱི་འཇིག་རྟེན་གྱི་ཁམས་ཀྱི་རྒྱུད་གཅིག་གོ་མེ་ཏོག་གི་གཞིའི་སྙིང་པོའི་རྒྱན་བཀོད་པའི་རྒྱུད་བྱེ་བ་ཕྲག་བརྒྱ་རྣམས་གང་གི་ཁོངས་སུ་འདུས་ཤིང་རྗེས་སུ་ཞུགས་  
  
  
༄༅། །པ་མེ་ཏོག་གི་གཞིའི་སྙིང་པོའི་རྒྱན་བཀོད་པའི་འཇིག་རྟེན་གྱི་ཁམས་ཀྱི་རྒྱུད་བར་མ་གཅིག་གོ་འཇིག་རྟེན་གྱི་ཁམས་རབ་འབྱམས་བར་མ་བཀོད་  
པའི་རྒྱུད་བྱེ་བ་ཕྲག་བརྒྱ་གང་གི་ཁོངས་སུ་འདུས་ཤིང་རྗེས་སུ་ཞུགས་པ་དེ་མེ་ཏོག་གི་གཞིའི་སྙིང་པོའི་རྒྱན་བཀོད་པའི་འཇིག་རྟེན་གྱི་ཁམས་བཀོད་པ་གཅིག་སྟེ། དེ་ནས་  
བཅོམ་ལྡན་འདས་རྣམ་པར་སྣང་མཛད་དེས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་ཡོངས་སུ་སྦྱངས་སོ། །རིགས་ཀྱི་བུ་དག་།འཇིག་རྟེན་གྱི་ཁམས་དེ་ན་དེ་བཞིན་  
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གཅིག་པོ་དེ་ཉིད། བཅོམ་ལྡན་འདས་རྣམ་པར་སྣང་མཛད་དེ་ཉིད་ཡིན་ཏེ་སྔོན་གྱི་སྨོན་ལམ་གྱི་དབང་  
གིས་བྱང་ཆུབ་སེམས་དཔའི་ཚོགས་ཀྱིས་ནི་ཡོངས་སུ་བསྐོར། ལུས་དང་ངག་དང། ཡིད་ཀྱིས་ལས་ནི་ཤིན་ཏུ་འདས་ཤིང་ནམ་མཁའ་ཉིད་བྱང་ཆུབ་ཀྱི་སྙིང་པོར་བྱིན་གྱིས་  
བརླབས་ནས། འཇིག་རྟེན་གྱི་ཁམས་བར་མ་དེ་ན་རྒྱལ་པོ་དབང་སྒྱུར་གྱི་ཁང་པ་ཆེན་པོ་ན་བཞུགས་སོ། །རིགས་ཀྱི་བུ་དག་བཅོམ་ལྡན་འདས་རྣམ་པར་སྣང་མཛད་དེ་ནི་དེ་  
འདྲ་སྟེ། དེའི་ཡོན་ཏན་ནམ། སྤྱོད་པའམ། སྨོན་ལམ་མམ། ཡེ་ཤེས་ཀྱི་མཐའ་ནི་ངེད་ཀྱིས་བསྐལ་པ་གྲངས་མེད་པར་ཡང་རྟོགས་པར་མི་ནུས་སོ། །རིགས་ཀྱི་བུ་དག་  
  
  
པ་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་བཙུད་དེ། ངེད་ནི་བཅོམ་ལྡན་འདས་དེ་ལ་བྱས་པ་  
གཟོ་བ། བྱས་པ་ཤེས་པ་ཤ་སྟག་གོ་རིགས་ཀྱི་བུ་དག་བཅོམ་ལྡན་འདས་རྣམ་པར་སྣང་མཛད་དེ། བྱང་ཆུབ་སེམས་དཔའ་ཀུན་ཏུ་བཟང་པོ་ལ་སྔོན་གྱི་སྤྱད་པ་དང། སྨོན་  
ལམ་དག་གི་འཁོར་ལོའི་དཀྱིལ་འཁོར་རྒྱུན་མི་གཅོད་པ་ནས་བརྩམས་ཏེ་བསྟན་པ་གནས་པར་མཛད་པ་དང། ཐེག་པ་ཆེན་པོ་བླ་ན་མེད་པའི་སྤྱོད་པ་རྒྱུན་མི་འཆད་པར་འགྱུར་  
བ་དང། ཇི་ལྟ་བ་བཞིན་དུ་རྣམ་པར་རིག་པར་བྱ་བ་དང། ཇི་ཙམ་དུ་བྱང་ཆུབ་སེམས་དཔའ་ཀུན་ཏུ་བཟང་པོའི་བྱིན་གྱིས་བརླབས་ནས་རྡོ་རྗེའི་ཡེ་ཤེས་ཀྱི་དཀྱིལ་འཁོར་ཆེན་  
པོ་ལས་བརྩམས་ཏེ། ངག་སྣ་ཚོགས་ཀྱི་འཁོར་ལོའི་དཀྱིལ་འཁོར་རྒྱ་ཆེན་པོས་འཇིག་རྟེན་གྱི་ཁམས་མཐའ་ཡས་པ་རབ་འབྱམས་གོ་བར་མཛད་པར་བཞེད་ནས་འོད་ཟེར་གྱི་དྲ་  
བ་ཆེན་པོ་འདི་ཕྱུང་ངོ། །དེ་ནས་ཤར་ཕྱོགས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་ཏོག་གིས་བྱང་ཆུབ་སེམས་དཔའ་  
རིན་ཆེན་བློ་གྲོས་ལ་རིན་པོ་ཆེ་རྡོ་རྗེ་ཆེན་པོའི་སྙིང་པོ་འདི་བྱིན་ནོ། །ན་མཿ་ས་མནྟ་མུ་ཁེ་བྷྱ་སརྦ་ཏ་ཐཱ་ག་ཏེ་བྷྱ་སརྦ་ཐ་ཨ་ཛ་ནི། རིགས་ཀྱི་བུ། ཁྱོད་རིན་པོ་ཆེ་རྡོ་རྗེ་ཆེན་པོའི་  
  
  
༄༅། །སྙིང་པོ་འདིས་འཇིག་རྟེན་གྱི་ཁམས་དེར་གནས་པར་གྱིས་ཤིག་།དེ་ནས་བྱང་ཆུབ་སེམས་དཔའ་རིན་ཆེན་བློ་གྲོས་ཀྱིས་སྙིང་པོ་འདི་བླངས་ཏེ་འཇིག་  
རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་ཡོངས་སུ་བསྐོར་ཏེ་བཅོམ་ལྡན་འདས་རྣམ་པར་སྣང་མཛད་  
ལ་མཆོད་པའི་ཕྱིར་བྱང་ཆུབ་སེམས་དཔའི་རྣམ་པར་འཕྲུལ་པ་ཆེན་པོ་དང། རིན་པོ་ཆེ་རྡོ་རྗེ་ཆེན་པོ་ལ་སྙིང་པོ་འདིས་མཆོད་པའི་སྤྲིན་ཆེན་པོ་སྔོན་མ་མཐོང་བ་མངོན་  
པར་སྤྲུལ་ནས། འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་ག་ལ་བ་དང། རྒྱལ་པོ་དབང་སྒྱུར་གྱི་ཁང་པ་ག་ལ་བ་དེར་སོང་སྟེ་ཕྱིན་ནས། ཐམས་ཅད་  
དང་ལྡན་པའི་འཇིག་རྟེན་གྱི་ཁམས་དང། རྒྱལ་པོ་དབང་སྒྱུར་གྱི་ཁང་པ་ཆེན་པོ་ཡང་རིན་པོ་ཆེ་དང། རྡོ་རྗེ་མེ་ཏོག་གི་སྤྲིན་ཆེན་པོས་མངོན་པར་བཀབ་བོ། །དེ་བཞིན་དུ་  
བདུག་པ་དང། སྤོས་དང། ཕྲེང་བ་དང། བྱུག་པ་དང། གདུགས་དང། རྒྱལ་མཚན་དང། བ་དན་དང། ཕྱེ་མ་དང། ན་བཟའ་དང་རྒྱན་དང། རིན་པོ་ཆེ་དང། རྡོ་  
རྗེའི་སྤྲིན་ཆེན་པོ་དག་གིས་བཀབ་བོ། །བཅོམ་ལྡན་འདས་རྣམ་པར་སྣང་མཛད་ག་ལ་བ་དེར་ཡང་སོང་ནས། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་  
  
  
བྱས་ནས། ཇི་ལྟར་འོངས་པ་བཞིན་དུ་ཤར་ཕྱོགས་ཉིད་དུ་གནས་ཏེ་རིན་པོ་ཆེ་དང། རྡོ་རྗེའི་ཁང་པ་བརྩེགས་  
པ་ཆེན་པོ་དང། རིན་པོ་ཆེའི་རྒྱལ་པོ་ཆེན་པོ་དང། རྡོ་རྗེའི་དབྱུག་གུ་དང། པདྨའི་སྙིང་པོའི་སེངྒེའི་ཁྲི་ཆེན་པོ་དག་མངོན་པར་སྤྲུལ་ནས་རིན་པོ་ཆེ་རྡོ་རྗེ་ཆེན་པོའི་སྙིང་པོས་  
བྱིན་གྱིས་བརླབས་ཏེ། རིན་པོ་ཆེ་ཡི་གེའི་སྙིང་པོས་ཕྱོགས་བཅུ་རྒྱས་པར་འགེངས་ཤིང་འདུག་གོ་ལྷོ་ཕྱོགས་ན་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་  
ཡང་དག་པར་རྫོགས་པའི་སངས་རྒྱས་མེ་ཏོག་ཀུན་ཏུ་རྒྱས་པའི་རྒྱལ་པོའི་དབང་པོས། འཇམ་དཔལ་གཞོན་ནུར་གྱུར་པ་ལ་རྡོ་རྗེ་ཆེན་པོའི་སྙིང་པོས་བྱིན་གྱིས་བརླབས་ནས་  
བཀའ་སྩལ་པ། རིགས་ཀྱི་བུ། འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་དེར། བཅོམ་ལྡན་འདས་རྣམ་པར་སྣང་མཛད་དེ་ལ་ཕྱག་བྱ་བ་དང། བལྟ་བ་  
དང༑ མཆོད་པའི་ཕྱིར་སོང་ཤིག་དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མེ་ཏོག་ཀུན་ཏུ་རྒྱས་པའི་རྒྱལ་པོའི་  
དབང་པོས་རྡོ་རྗེ་ཆེན་པོའི་སྙིང་པོ་འདི་གསུངས་སོ། །ན་མས་མནྟ་མུ་ཁེ་བྷྱ་སརྦ་ཏ་ཐཱ་ག་ཏེ་བྷྱ་སརྦ་མཧཱ་བཛྲཱ་གྲ་བ་རཾ་ཧཱུཾ། དེ་ནས་འཇམ་དཔལ་གཞོན་ནུར་གྱུར་པས་རྡོ་རྗེ་  
  
  
༄༅། །མཆོག་གི་སྙིང་པོ་འདི་ཐོབ་ཅིང། བཅོམ་ལྡན་འདས་དེས་གནང་བས་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་ཡོངས་སུ་  
བསྐོར་ཅིང་མདུན་དུ་བདར་ཏེ། འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་ཅིག་ཏུ་འཇིག་རྟེན་གྱི་ཁམས་  
མེ་ཏོག་གི་གཞིའི་སྙིང་པོའི་རྒྱན་བཀོད་པ་ག་ལ་བ་དེ་དང་རྒྱལ་པོ་དབང་སྒྱུར་གྱི་ཁང་པ་ཆེན་པོ་ག་ལ་བ་དང། བཅོམ་ལྡན་འདས་ག་ལ་བ་དེར་སོང་ནས། འཇིག་རྟེན་གྱི་  
ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་འདི་ཐམས་ཅད་རིན་པོ་ཆེ་རྡོ་རྗེ་མཆོག་གི་སྣང་བ་ཆེན་པོས་སྣང་བར་བྱས་སོ་།རྡོ་རྗེ་ཆེན་པོའི་མཆོག་གི་མེ་ཏོག་དང་  
བདུག་པ་དང། སྤོས་དང། ཕྲེང་བ་དང། བྱུག་པ་དང། ཕྱེ་མ་དང། ན་བཟའ་དང། གདུགས་དང། རྒྱལ་མཚན་དང། བ་དན་རྣམས་དང། རྡོ་རྗེ་ཆེན་པོའི་མཆོག་དང་  
རིན་པོ་ཆེ་མཆོག་གི་འོད་ཟེར་གྱི་སྣང་བས་རྒྱལ་པོ་དབང་སྒྱུར་གྱི་ཁང་པ་ཆེན་པོ་སྣང་བར་བྱས་སོ། །མཆོག་སྦྱིན་པ་ཆེན་པོའི་རྡོ་རྗེ་མཆོག་གི་སྒྲས་ཕྱོགས་བཅུར་གོ་བར་བྱས་  
སོ༑ ༑གོ་བར་བྱས་ནས་ཀྱང་ཇི་ལྟར་འོངས་པ་བཞིན་དུ་ལྷོ་ཕྱོགས་སུ་གནས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་ཅིག་ཏུ་རྡོ་རྗེ་ཆེན་པོ་མཆོག་  
  
  
ནུབ་ཕྱོགས་ན་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་  
འོད་དཔག་མེད་ཀྱིས། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་དེ་བཞིན་གཤེགས་པ་ཐམས་ཅད་ཀྱི་ཐུགས་རྗེ་ཆེན་པོའི་དཀྱིལ་  
འཁོར་གྱི་མཆོག་རྡོ་རྗེ་ཆེན་པོའི་པདྨའི་མཆོག་གི་སྙིང་པོ་འདི་སྦྱིན་པར་མཛད་དོ། །དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་འོད་དཔག་མེད་ཀྱིས། རྡོ་རྗེ་ཆེན་པོའི་པདྨ་མཚོག་གི་དཀྱིལ་འཁོར་ཐུགས་རྗེའི་སྟོབས་ཀྱི་སྙིང་པོ་འདི་གསུངས་སོ། །ན་མས་མནྟ་མུ་ཁེ་བྷྱ་སརྦ་ཏ་ཐཱ་ག་ཏེ་  
བྷྱ་སརྦ་ཐཱ་ཀ་རུ་ཎ་བ་ལ་བཛྲ་པདྨཱ་གྲ་ས། དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ཀྱིས་སྙིང་པོ་འདི་གསུངས་  
ནས༑ བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་ཕྱུག་ལ་རིགས་ཀྱི་བུ། དེའི་དུས་ལ་བབ་པར་ཤེས་ན་འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་  
བཀོད་པ་དེར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་སྣང་མཛད་དེ་ལ་བལྟ་བ་དང། ཕྱག་བྱ་བའི་ཕྱིར་  
  
  
༄༅། །སོང་ཞིག་ཅེས་བཏང་ངོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་ཀྱི་དབང་ཕྱུག་བྱང་ཆུབ་སེམས་  
དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་མདུན་དུ་བདར་ཏེ། འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་སེམས་དཔའ་  
སེམས་དཔའ་ཆེན་པོ་དེ་དག་དང་ལྷན་ཅིག་ཏུ་འཇིག་རྟེན་གྱི་ཁམས་འདིར་ཕྱིན་ནས། རྒྱལ་པོ་དབང་སྒྱུར་གྱི་ཁང་པ་ཆེན་པོ་ག་ལ་བ་དང། བཅོམ་ལྡན་འདས་ག་ལ་  
བ་དེར་སོང་སྟེ་ཕྱིན་ནས། བཅོམ་ལྡན་འདས་ལ་ལན་བརྒྱ་སྟོང་དུ་མར་བསྐོར་བ་བྱས་ཏེ། ཇི་ལྟར་འོངས་པ་བཞིན་དུ་ནུབ་ཕྱོགས་ཉིད་དུ་གནས་ནས་པདྨ་ཆེན་པོ་རྡོ་རྗེའི་  
རྒྱལ་པོར་འདུག་སྟེ། རྒྱལ་པོ་དབང་སྒྱུར་གྱི་ཁང་པ་ཆེན་པོ་འདི་ཐམས་ཅད་དང། འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་ཐམས་ཅད་དུ་ཐུགས་རྗེ་  
ཆེན་པོའི་རྡོ་རྗེ་མཆོག་གི་སྟོབས་ཀྱིས་རང་གི་ལུས་ཀྱི་རྣམ་པར་རིག་བྱེད་ཀྱི་སྤྲིན་རྣམས་ཀྱིས་ཀུན་ཏུ་བཀང་ནས་སྣང་བར་བྱས་སོ་།བྱང་ཕྱོགས་ན་བཅོམ་ལྡན་འདས་དེ་  
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མི་འཁྲུགས་པས་བྱང་ཆུབ་སེམས་དཔའ་སའི་སྙིང་པོ་ལ་རྡོ་རྗེ་ཆེན་པོས་རྣམ་པར་གནོན་  
  
  
རྡོ་རྗེ་ཆེན་པོས་རྣམ་པར་རོལ་བ། བྱང་ཆུབ་ཀྱི་སྙིང་པོའི་མཆོག་འཛིན་པའི་སྙིང་པོ་འདི་སྦྱིན་པར་མཛད་དོ། །དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་མི་འཁྲུགས་པས་བྱང་ཆུབ་ཀྱི་སྙིང་པོ་ཆེན་པོའི་མཆོག་འཛིན་པའི་སྙིང་པོ་འདི་གསུངས་སོ། །ན་མཿ་ས་མནྟ་མུ་ཁེ་བྷྱ་  
སརྦ་ཏ་ཐཱ་ག་ཏེ་བྷྱ་སརྦ་ཐཱ་པར་དམན་ར་ཨ་གྲི་གྲི་འདི་གསུངས་ནས་བྱང་ཆུབ་སེམས་དཔའ་སའི་སྙིང་པོ་ལ། རིགས་ཀྱི་བུ་འཇིག་རྟེན་གྱི་ཁམས་མེ་ཏོག་གི་གཞིའི་  
སྙིང་པོའི་རྒྱན་བཀོད་པ་དེ་དང། རྒྱལ་པོ་དབང་སྒྱུར་གྱི་ཁང་པ་ཆེན་པོ་དེར་བཅོམ་ལྡན་འདས་རྣམ་པར་སྣང་མཛད་དེ་ལ་བལྟ་བ་དང། ཕྱག་བྱ་བའི་ཕྱིར་སོང་ཤིག་ཅེས་  
བཏང་ངོ། །དེ་ནས་བྱང་ཆུབ་སེམས་དཔའི་སའི་སྙིང་པོ་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་  
ཡོངས་སུ་བསྐོར་ཅིང་མདུན་དུ་བདར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་ཅིག་ཏུ་འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་  
བཀོད་པ་ག་ལ་བ་དང། རྒྱལ་པོ་དབང་སྒྱུར་གྱི་ཁང་པ་ཆེན་པོ་ག་ལ་བ་དང། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ལ་ལན་བརྒྱ་སྟོང་དུ་མར་  
  
  
༄༅། །བསྐོར་བ་བྱས་ཏེ། ཇི་ལྟར་འོངས་པ་བཞིན་དུ་བྱང་ཕྱོགས་ཉིད་དུ་གནས་ནས་བྱང་ཆུབ་ཀྱི་སྙིང་པོ་ཆེན་པོའི་རྒྱན་བཀོད་པར་བྱིན་གྱིས་བརླབས་  
ཏེ༑ བྱང་ཆུབ་ཀྱི་སྙིང་པོའི་མཆོག་གི་ལུས་ཀྱི་སྤྲིན་རྣམས་ཀྱིས་ཕྱོགས་བཅུ་རྒྱས་པར་འགེངས་སོ། །བྱང་ཤར་གྱི་ཕྱོགས་མཚམས་ན་བཅོམ་ལྡན་འདས་དེ་བཞིན་  
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མཆོག་འཛིན་གྱིས། བྱང་ཆུབ་སེམས་དཔའ་རིན་པོ་ཆེ་ཅོད་པན་ལ་དཀོན་མཆོག་གསུམ་  
གྱི་རྡོ་རྗེ་འབྱུང་གནས་རྡོ་རྗེ་ཆེན་པོའི་སྙིང་པོ་འདི་སྦྱིན་པར་མཛད་དོ། །དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་རིན་པོ་ཆེ་མཆོག་འཛིན་གྱིས། དཀོན་མཆོག་གསུམ་པོའི་རྡོ་རྗེ་འབྱུང་གནས་ཀྱི་སྙིང་པོ་འདི་གསུངས་སོ། །ན་མཿ་སརྦ་མུ་ཁེ་བྷྱ། སརྦ་ཏ་ཐཱ་ག་ཏེ་བྷྱ་སརྦ་  
ཐཱ་ཨོཾ་ཨོཾ་ཛཾ་སཾ། འདི་བྱིན་ནས། རིགས་ཀྱི་བུ། འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་དེ་དང། རྒྱལ་པོ་དབང་སྒྱུར་གྱི་ཁང་པ་ཆེན་པོ་དེར་  
བཅོམ་ལྡན་འདས་རྣམ་པར་སྣང་མཛད་དེ་ལ་བལྟ་བ་དང། ཕྱག་བྱ་བའི་ཕྱིར་སོང་ཤིག་ཅེས་བཏང་ངོ། །དེ་ནས་བྱང་ཆུབ་སེམས་དཔའ་རིན་པོ་ཆེའི་ཅོད་པན། བཅོམ་  
  
  
བར་གྱུར་ཏེ། བྱང་ཆུབ་སེམས་དཔའ་གྱིས་[?]ཁྲག་ཁྲིག་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་  
མདུན་དུ་བདར་ནས། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་ཅིག་ཏུ་འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་ག་ལ་བ་དང་  
རྒྱལ་པོ་དབང་སྒྱུར་གྱི་ཁང་པ་ཆེན་པོ་ག་ལ་བ་དང། བཅོམ་ལྡན་འདས་རྣམ་པར་སྣང་མཛད་ག་ལ་བ་དེར་སོང་ནས་ཇི་ལྟར་འོངས་པ་བཞིན་དུ་བྱང་ཤར་གྱི་ཕྱོགས་མཚམས་ཉིད་དུ་  
གནས་ནས། དཀོན་མཆོག་གསུམ་གྱི་རྡོ་རྗེས་བརྒྱན་པའི་པདྨའི་རྒྱལ་པོ་ཆེན་པོ་ལ་འདུག་སྟེ། དཀོན་མཆོག་གསུམ་གྱི་སྐུའི་སྤྲིན་རྣམས་ཀྱིས་སངས་རྒྱས་ཀྱི་ཞིང་ཁམས་  
ཐམས་ཅད་རྒྱས་པར་འགེངས་སོ། །ཤར་ལྷོའི་ཕྱོགས་མཚམས་ན་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤྲིན་གྱི་  
དཔལ་ཞེས་བྱ་བས་བྱང་ཆུབ་སེམས་དཔའ་སྤྲིན་གྱི་སྙིང་པོ་ལ་སྤྲིན་ཆེན་པོ་རྡོ་རྗེ་མཆོག་བཀོད་པའི་སྙིང་པོ་ཞེས་བྱ་བའི་སྙིང་པོ་སྦྱིན་པར་མཛད་དོ། །དེ་ནས་བཅོམ་ལྡན་འདས་  
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤྲིན་གྱི་དཔལ་གྱིས་སྤྲིན་ཆེན་པོ་རྡོ་རྗེ་མཆོག་བཀོད་པའི་སྙིང་པོ་འདི་གསུངས་སོ། །ན་མསརྦ་  
  
  
༄༅། །མུ་ཁེ་བྷྱསརྦ་ཏ་ཐཱ་ག་ཏེ་བྷྱསརྦ་ཐཱ་མ་ཧཱ་བཛྲ་མེ་གྷ་བི་ཀྲཱྀ་ཌི་ཏེ་བི་ཤྭ་སཾ་བྷ་བ་ཧ། འདི་བྱིན་ནས་རིགས་ཀྱི་བུ། འཇིག་རྟེན་གྱི་ཁམས་མེ་ཏོག་གི་  
གཞིའི་སྙིང་པོའི་རྒྱན་བཀོད་པ་དེ་དང། རྒྱལ་པོ་དབང་སྒྱུར་གྱི་ཁང་པ་ཆེན་པོ་དེར་བཅོམ་ལྡན་འདས་རྣམ་པར་སྣང་མཛད་དེ་ལ་བལྟ་བ་དང། ཕྱག་བྱ་བའི་ཕྱིར་སོང་ཤིག་  
ཅེས་བཏང་ངོ། །དེ་ནས་བྱང་ཆུབ་སེམས་དཔའ་སྤྲིན་གྱི་སྙིང་པོ་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་  
དུ་མས་ཡོངས་སུ་བསྐོར་ཅིང་མདུན་དུ་བདར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་ཅིག་ཏུ་བཅོམ་ལྡན་འདས་ག་ལ་བ་དེར་སོང་ནས། བཅོམ་  
ལྡན་འདས་ལ་ལན་བརྒྱ་སྟོང་དུ་མར་བསྐོར་བ་བྱས་ཏེ། ཇི་ལྟར་འོངས་པ་བཞིན་དུ་ཤར་ལྷོའི་ཕྱོགས་མཚམས་ཉིད་དུ་གནས་ནས་སྤྲིན་ཆེན་པོ་རྡོ་རྗེ་མཆོག་གི་ལུས་ཀྱི་  
རྣམ་པར་རིག་པའི་སྤྲིན་རྣམས་ཀྱིས་པདྨ་ཆེན་པོའི་རྒྱལ་པོའི་སྤྲིན་བྱིན་གྱིས་བརླབས་ནས་མཆོད་པ་ཆེན་པོའི་མཆོག་གི་སྤྲིན་རྣམས་ཀྱིས་འཇིག་རྟེན་གྱི་ཁམས་ཐམས་ཅད་  
རྒྱས་པར་འགེངས་ཤིང་འདུག་གོ་ལྷོ་ནུབ་ཀྱི་ཕྱོགས་མཚམས་ན་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྡོ་རྗེ་  
  
  
བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་དཔའ་བོ་ལ་རྡོ་རྗེ་ལས་བྱུང་བའི་སྙིང་པོ་སྦྱིན་པར་མཛད་དོ། །དེ་ནས་བཅོམ་ལྡན་འདས་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྡོ་རྗེའི་ཏོག་གིས་རྡོ་རྗེ་ཆེན་པོ་ལས་བྱུང་བའི་སྙིང་པོ་འདི་གསུངས་སོ་།ན་མསརྦ་མུ་ཁེ་བྷྱསརྦ་ཏ་ཐཱ་ག་ཏེ་བྷྱསརྦ་ཐཱ་  
བཛྲོད་བྷ་བེ་སཱ་ཧཱ། འདི་བྱིན་ནས་བཏང་ངོ། །བྱང་ཆུབ་སེམས་དཔའ་རྡོ་རྗེ་དཔའ་བོ་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་སེམས་དཔའ་བྱེ་བ་ཁྲག་  
ཁྲིག་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་མདུན་དུ་བདར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལྷན་ཅིག་ཏུ་འཇིག་རྟེན་གྱི་ཁམས་མེ་ཏོག་གི་  
གཞིའི་སྙིང་པོའི་རྒྱན་བཀོད་པ་ག་ལ་བ་དང། རྒྱལ་པོ་དབང་སྒྱུར་གྱི་ཁང་པ་ག་ལ་བ་དང། བཅོམ་ལྡན་འདས་རྣམ་པར་སྣང་མཛད་ག་ལ་བདེར་སོང་ནས། བཅོམ་ལྡན་འདས་  
ལ་ལན་བརྒྱ་སྟོང་དུ་མར་བསྐོར་བ་བྱས་ཏེ། ཇི་ལྟར་འོངས་པ་བཞིན་དུ་ལྷོ་ནུབ་ཀྱི་ཕྱོགས་མཚམས་ཉིད་དུ་གནས་ནས་རྡོ་རྗེ་ཆེན་པོ་ལས་བྱུང་བའི་རྡོ་རྗེ་ཆེན་པོའི་རྒྱན་རྣམས་  
ཀྱིས་འཇིག་རྟེན་གྱི་ཁམས་ཐམས་ཅད་རྒྱས་པར་འགེངས་ཤིང། རྡོ་རྗེའི་གཟུགས་ཀྱིས་བརྒྱན་པའི་རྡོ་རྗེ་ཆེན་པོའི་པདྨ་ལ་འདུག་གོ་།ནུབ་བྱང་གི་ཕྱོགས་མཚམས་ན་བཅོམ་  
  
  
༄༅། །ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྒྲ་དབྱངས་སྙན་པས། བྱང་ཆུབ་སེམས་དཔའ་འབྲུག་སྒྲའི་  
རྒྱལ་པོ་ལ་རྡོ་རྗེའི་སྒྲ་དབྱངས་བསྒྲགས་པའི་སྙིང་པོ་སྦྱིན་པར་མཛད་དོ། །དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་སྒྲ་དབྱངས་ཤིན་ཏུ་སྙན་པས་རྡོ་རྗེའི་ཡི་གེའི་སྙིང་པོ་འདི་གསུངས་སོ། །ན་མསརྦ་མུ་ཁེ་བྷྱསརྦ་ཏ་ཐཱ་ག་ཏེ་བྷྱསརྦ་ཐཱ་བཛྲ་རཀྵ་ནི་རྒྷོ་ཥ་བིཀྲཱནྟ་སཱཧཱ། འདི་བྱིན་ནས་  
བཏང་ངོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འབྲུག་སྒྲའི་རྒྱལ་པོ་ཆེན་པོ་བཅོམ་ལྡན་འདས་དེས་གནང་བས་འཇིག་རྟེན་གྱི་ཁམས་དེ་ནས་མི་སྣང་བར་  
གྱུར་ཏེ། བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་མདུན་དུ་བདར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་  
ཅིག་ཏུ་འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་ག་ལ་བ་དང། རྒྱལ་པོ་དབང་སྒྱུར་གྱི་ཁང་པ་ཆེན་པོ་ག་ལ་བ་དང། བཅོམ་ལྡན་འདས་རྣམ་པར་  
སྣང་མཛད་ག་ལ་བ་དེར་སོང་ནས། ཇི་ལྟར་འོངས་པ་བཞིན་དུ་ནུབ་བྱང་གི་ཕྱོགས་མཚམས་ཉིད་དུ་གནས་ཏེ་དབྱངས་ཀྱི་རིག་བྱེད་མཐའ་ཡས་པས་སངས་རྒྱས་ཀྱི་ཞིང་  
  
  
བྱུང་བའི་རིན་པོ་ཆེ་ཆེན་པོའི་པདྨ་ལ་འདུག་གོ་འོག་གི་ཕྱོགས་ནས་བཅོམ་ལྡན་འདས་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་པདྨ་རྣམ་པར་དག་པའི་སྙིང་པོས་བྱང་ཆུབ་སེམས་དཔའ་པདྨའི་ཡན་ལག་ལ་སྤྱོད་པ་ཆེན་པོའི་རྒྱལ་པོའི་རྡོ་  
རྗེའི་སྙིང་པོ་འདི་གསུངས་སོ། །ན་མསརྦ་མུ་ཁེ་བྷྱསརྦ་ཏ་ཐཱ་ག་ཏེ་བྷྱསརྦ་ཐཱ་ཧཾ་ཧེ་སཱཧཱ། འདི་བྱིན་ནས་བཏང་ངོ། །དེ་ནས་བྱང་ཆུབ་སེམས་དཔའ་པདྨའི་ཡན་ལག་ལ་  
བཅོམ་ལྡན་འདས་དེས་གནང་ནས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་  
མདུན་དུ་བདར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་ཅིག་ཏུ་འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་ག་ལ་བ་དང། རྒྱལ་  
པོ་དབང་སྒྱུར་གྱི་ཁང་པ་ཆེན་པོ་ག་ལ་བ་དང། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པར་སངས་རྒྱས་རྣམ་པར་སྣང་མཛད་ག་ལ་བ་  
དེར་སོང་ནས། བཅོམ་ལྡན་འདས་ལ་ལན་བརྒྱ་སྟོང་དུ་མར་བསྐོར་བ་བྱས་ཏེ། ཇི་ལྟར་འོངས་པ་བཞིན་དུ་འོག་གི་ཕྱོགས་ཉིད་དུ་གནས་ནས་པདྨའི་རྒྱལ་པོ་ཆེན་པོའི་ཁང་པ་  
  
  
༄༅། །བརྩེགས་པ་སྣ་ཚོགས་པ་དག་གིས་ཐམས་ཅད་དང་ལྡན་པའི་འཇིག་རྟེན་གྱི་ཁམས་རྒྱས་པར་འགེངས་ཤིང། པདྨའི་རྒྱལ་པོ་ཆེན་པོ་རྡུལ་དང་བྲལ་བའི་  
དཀྱིལ་འཁོར་གྱི་སྙིང་པོ་ལ་འདུག་གོ་སྟེང་གི་ཕྱོགས་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྒྱལ་བའི་འབྱུང་  
གནས་ཀྱིས་བྱང་ཆུབ་སེམས་དཔའ་གཡུལ་ལས་ཤིན་ཏུ་རྣམ་པར་རྒྱལ་བ་ལ་བྱང་ཆུབ་ཀྱི་སྟོབས་ཀྱི་སྙིང་པོ་སྦྱིན་པར་མཛད་དོ། །དེ་ནས་དེ་བཞིན་གཤེགས་པ་རྒྱལ་  
བའི་འབྱུང་གནས་ཀྱིས་བྱང་ཆུབ་ཀྱི་སྟོབས་ཀྱི་སྙིང་པོ་འདི་གསུངས་སོ། །ན་མསརྦ་མུ་ཁེ་བྷྱསརྦ་ཏ་ཐཱ་ག་ཏེ་བྷྱསརྦ་ཐཱ་བོ་དྷྱཾ་ཀ་ར་དྷརྨ་སཱཧཱ། འདི་བྱིན་ནས་བཏང་ངོ།།  
དེ་ནས་བྱང་ཆུབ་སེམས་དཔའ་གཡུལ་ལས་རྣམ་པར་རྒྱལ་བ་བཅོམ་ལྡན་འདས་དེས་གནང་བས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས། བྱང་ཆུབ་  
སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་མདུན་དུ་བདར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང་ལྷན་ཅིག་ཏུ་  
འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་ག་ལ་བ་དང། རྒྱལ་པོ་དབང་བསྒྱུར་གྱི་ཁང་པ་ཆེན་པོ་ག་ལ་བ་དང། བཅོམ་ལྡན་འདས་དེ་བཞིན་གཤེགས་  
  
  
པར་སྣང་མཛད་ག་ལ་བ་དེར་སོང་ནས། བཅོམ་ལྡན་འདས་ལ་ལན་བརྒྱ་སྟོང་ཕྲག་དུ་མར་བསྐོར་བ་བྱས་ཏེ། ཇི་  
ལྟར་འོངས་པ་བཞིན་དུ་སྟེང་གི་ཕྱོགས་ཉིད་དུ་གནས་ནས་ཆོས་ཀྱི་དབྱིངས་རྒྱས་པར་འགེངས་པ་མཐའ་ཡས་པ་གོ་བར་བྱེད་པའི་སྒོ་ནས་འཇིག་རྟེན་གྱི་ཁམས་ཐམས་ཅད་རྒྱས་  
པར་འགེངས་ཤིང། ཆོས་ཉིད་ལས་བྱུང་བའི་པདྨ་ཆེན་པོ་ལ་འདུག་གོ་དེ་ནས་བྱང་ཆུབ་སེམས་དཔའ་ཕྱོགས་བཅུའི་འཇིག་རྟེན་གྱི་ཁམས་ནས་འདུས་ཤིང་འཁོད་པ་དེ་དག་  
གིས༑ བཅོམ་ལྡན་འདས་རྣམ་པར་སྣང་མཛད་ཀྱི་ཞིང་འདི་དག་ཏུ་སངས་རྒྱས་ཀྱི་ཞིང་གི་ཡོན་ཏན་བཀོད་པ་སྔོན་མ་མཐོང་བ་མཐོང་ངོ། །བཅོམ་ལྡན་འདས་རྣམ་པར་སྣང་མཛད་  
ཤིན་ཏུ་ལྷམ་མེ། ལྷན་ནེ། ལྷང་ངེ་བ་དང། རྟོག་པ་དང། རྣམ་པར་རྟོག་པ་ཐམས་ཅད་དང་བྲལ་ཞིང་ནམ་མཁའ་ལྟར་གཟོད་མ་ནས་ཞི་བ་དང། ཡིད་བཞིན་གྱི་ནོར་བུ་རིན་པོ་  
ཆེའི་རྒྱལ་པོ་ཆེན་པོ་ལྟར་བསམ་པ་ཐམས་ཅད་ཡོངས་སུ་རྫོགས་པར་མཛད་པ་ཡང་མཐོང་ནས་ངོ་མཚར་དུ་གྱུར་ཏེ། སྒྲ་སྐད་གཅིག་ཏུ་ཚིགས་སུ་བཅད་པ་འདི་དག་སྨྲས་སོ། །  
རྟོག་པ་ཐམས་ཅད་སྤངས་པའོ། །གདོད་ནས་ཞི་ཞིང་མ་སྐྱེས་པ་།མགོན་པོ་རྨད་བྱུང་དམ་པ་འདི། །ཇི་ལྟར་ས་ལ་སྣང་ཞིག་གུ་སྐུ་ཡིས་འཕྲིན་ལས་མི་མཛད་ལ། །གསུང་དང་  
  
  
༄༅། །ཐུགས་ཀྱིས་མི་མཛད་ཅིང། །སུམ་ཅུ་རྩ་གཉིས་མཚན་དང་ལྡན། །ཤིན་ཏུ་དག་པའི་ཤེལ་དང་འདྲ། །སྐུ་ཡིས་སེམས་ཅན་ཐམས་ཅད་ལ། །སངས་  
རྒྱས་མཛད་པ་རྣམས་མཛད་ཀྱང། །སྐུ་ལ་འགྱུར་བ་མི་མངའ་སྟེ་།ཐུབ་པ་དེ་ནི་འགྱུར་མི་མངའ། །གསུང་ནི་བྲག་ཆ་འདྲ་བ་སྟེ་།བསྟན་དུ་མེད་ཅིང་གཟུགས་མེད་ཀྱང། །ལྷ་  
ཡི་རྔ་ཆེན་ཇི་བཞིན་དུ། །འགྲོ་བ་ཐམས་ཅད་ཚིམ་པར་མཛད་།ཐུགས་ནི་རློམ་སེམས་བྲལ་བ་སྟེ། །དེ་ལ་ཡུལ་ནི་མངའ་མ་ལགས་།ཡུལ་རྣམས་དང་ནི་དེ་བྲལ་ཡང། །སེམས་  
ཅན་རྣམས་ཀྱི་ཡུལ་དུ་གྱུར། །གསུང་ནི་དེ་བཞིན་སེམས་ཅན་ཏེ། །དེ་བཞིན་སྐུ་དང་དེ་བཞིན་ཐུགས། །མཚན་ཉིད་གཅིག་དང་རབ་ལྡན་ཞིང། །སྨྲ་བའི་ནང་ན་མཆོག་ཏུ་  
སྣང༑ ༑སྐྱེ་བ་མེད་ལས་གྲོལ་བ་ཡི། །དེ་བཞིན་གཤེགས་པ་ཡོད་མིན་པས། །གང་དག་སྐྱེ་བ་མེད་ཤེས་པ། །དེ་དག་འདྲེན་པ་རྣམ་པར་ཤེས། །མགོན་པོ་རྟག་ཏུ་མཉམ་གཞག་  
ཅིང༑ ༑ལུས་དང་ངག་དང་ཡིད་བྲལ་ཡང། །རྟག་པར་ལུས་ངག་སྤྱོད་ཡུལ་དུ། །ཐུབ་པ་རྒྱུན་དུ་རབ་ཏུ་སྣང། །བྱང་ཆུབ་སེམས་དཔའ་ཆེ་བ་ཉིད། །ཤིན་ཏུ་དཀའ་བ་བྱེད་པ་དག་  
སངས་རྒྱས་ཡེ་ཤེས་ཆེ་འབར་བ། །འདི་འདྲ་ཡོངས་སུ་ཚོལ་བར་བྱེད། །དེ་ལ་མིག་ནི་མི་སྣང་ཞིང། །རྣ་བ་དང་ནི་སྣ་ཡང་མིན་།ལྕེ་དང་ལུས་དང་ཡིད་ཀྱང་ནི། །དོ་ཕྱིར་དེ་ཡི་  
  
  
།གཟུགས་མིན་སྒྲ་ཡང་མ་ཡིན་ཏེ། །དྲི་དང་རོ་དང་རེག་མ་ཡིན། །དབང་པོ་མ་ཡིན་རྣམ་ཤེས་མིན། །ཐམས་ཅད་དུ་ནི་རྟག་ཏུ་ཞི། །ཡུལ་ཅན་དང་ནི་ཡུལ་དེ་  
དག་རྣམ་པར་བརྟགས་པས་ཡོད་མ་ཡིན། །ཡུལ་ཅན་ཡོད་པ་མ་ཡིན་པས་།ཡུལ་རྣམས་སྲིད་པ་མ་ཡིན་ནོ། །བྱིས་པས་ཇི་ལྟར་བརྟགས་པ་བཞིན་།དེ་ལྟར་གང་ཚེ་ཡོད་  
མིན་པ། །དེ་ཚེ་མགོན་པོ་ཡོད་འགྱུར་ཏེ། །རྣམ་པར་མ་བརྟགས་ཚུལ་དུའོ། །དེ་ནི་ཀུན་ཏུ་ཐམས་ཅད་ལ། །བསམ་པ་ཇི་བཞིན་རྫོགས་མཛད་པ། །སྟོང་པ་ཡིད་བཞིན་ནོར་བུ་  
ལྟར༑ ༑ཀུན་གྱི་མདུན་ན་བཞུགས་པ་ཡིན། །གཟུགས་བརྙན་འབྱུང་བའི་ཚུལ་གྱིས་སུ། །ཏིང་འཛིན་དབང་བསྒྱུར་རྣམས་ལ་ནི། །ལྟ་སྨྲ་འབེལ་གཏམ་ཐམས་ཅད་ཀྱིས། །ཀུན་  
ཏུ་ལོངས་སྤྱོད་འོས་སུ་འགྱུར། །རྣམ་པར་སྣང་མཛད་མགོན་མཐོང་ནས། །དེ་ཚེ་ཀུན་གྱི་ཏིང་འཛིན་དང། །གཟུངས་དང་རིག་པ་རྣམ་པར་ཐར། །བསམ་གྱིས་མི་ཁྱབ་ཐམས་  
ཅད་ཐོབ། །གཟུགས་ལ་དབང་ནི་ཐོབ་གྱུར་ཅིང། །སངས་རྒྱས་ཡེ་ཤེས་ཚོལ་བྱེད་པ། །བདག་ཅག་རྣམས་ནི་ཐམས་ཅད་ཀྱང། །ཕྱོགས་བཅུ་དག་ནས་ལྷགས་པ་ཡིན། །ཡང་དག་  
རྫོགས་པའི་སངས་རྒྱས་གཟུགས། །དེ་ནི་གཟུགས་ཀྱི་མཆོག་ཡིན་ཏེ་།ཡང་དག་རྫོགས་སངས་རྒྱས་དག་པར། །དེ་ནི་བདག་ཅག་ཐོབ་པར་ཤོག་དེ་ནས་བྱང་ཆུབ་སེམས་དཔའ་  
  
  
༄༅། །དེ་དག་གིས་ཚིགས་སུ་གཅད་པ་དེ་དག་སྨྲས་ནས། འདི་ལྟ་སྟེ། ལུས་ཀྱི་སྔོན་གྱི་མཐར་དང། ཕྱི་མའི་མཐའ་མེད་པ་དང་དེ་བཞིན་དུ་ངག་དང་  
ཡིད་ཀྱི་སྔོན་གྱི་མཐའ་དང། ཕྱི་མའི་མཐའ་མེད་པས་བཅོམ་ལྡན་འདས་རྣམ་པར་སྣང་མཛད་ཀྱི་སྐུ་དང། གསུང་དང། ཐུགས་ཀྱི་ས་གང་ཡིན་པ་ལ་འཇུག་གོ་དེ་ཅིའི་  
ཕྱིར་ཞེ་ན། ངོ་བོ་ཉིད་ཡོངས་སུ་ཤེས་པས་ལུས་ཀྱི་སྔོན་གྱི་མཐའ་དང། ཕྱི་མའི་མཐའ་མི་དམིགས་སོ། །དེ་བཞིན་དུ་ངོ་བོ་ཉིད་ཡོངས་སུ་ཤེས་པས་དག་དང། ཡིད་ཀྱི་  
སྔོན་གྱི་མཐའ་དང། ཕྱི་མའི་མཐའ་མི་དམིགས་སོ། །ལག་ན་རྡོ་རྗེ་དབང་བསྐུར་བའི་དཀྱིལ་འཁོར་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་  
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་སྣང་མཛད་ཀྱིས་བྱང་ཆུབ་སེམས་དཔའ་ཕྱོགས་བཅུའི་འཇིག་  
རྟེན་གྱི་ཁམས་ནས་འདུས་པ་དེ་དག་ཀྱང་མཁྱེན། རྒྱལ་པོ་དབང་སྒྱུར་གྱི་ཁང་པ་ཆེན་པོ་ན་གནས་པའི་བྱང་ཆུབ་སེམས་དཔའ་འཁོད་པ་དག་ཀྱང་མཁྱེན་ནས། ཏིང་ངེ་  
འཛིན་གང་གི་མཐུས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིག་རྟེན་གྱི་ཁམས་ཐམས་ཅད་ན། སངས་རྒྱས་ཀྱི་འཁོར་གྱི་དཀྱིལ་འཁོར་ཐམས་  
  
  
ཐང་ཅིག་ཡུད་ཙམ་ཅིག་ལ་སེམས་དང་པོ་བསྐྱེད་པ་ནས་བཟུང་སྟེ། ཡོངས་སུ་མྱ་ངན་ལས་འདས་པ་ཆེན་པོའི་མཐའི་བར་དུ་སངས་རྒྱས་ཀྱི་མཛད་པ་  
བྱིན་གྱིས་རློབ་པའི་ཏིང་ངེ་འཛིན་རྣམ་པར་སྣང་བ་བཀོད་པའི་རྒྱན་གྱི་སྙིང་པོ་ཞེས་བྱ་བ་ལ་སྙོམས་པར་ཞུགས་སོ། །བཅོམ་ལྡན་འདས་སྙོམས་པར་ཞུགས་མ་ཐག་ཏུ། དེ་  
ནས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་གིས་འཇིག་རྟེན་གྱི་ཁམས་འདི་དང། འཇིག་རྟེན་གྱི་ཁམས་རབ་འབྱམས་ཐམས་ཅད་དང། འཇིག་རྟེན་གྱི་ཁམས་  
མཚམས་སྦྱོར་བའི་བཀོད་པ་ཐམས་ཅད་དང། འཇིག་རྟེན་གྱི་ཁམས་གཞན་ཐམས་ཅད་དང། འཇིག་རྟེན་གྱི་ཁམས་ཀྱི་གླིང་བཞི་པ་ཐམས་ཅད་དང། སྟོང་ཐམས་ཅད་  
དང༑ སྟོང་གཉིས་པ་ཐམས་ཅད་དང། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཆོས་ཐམས་ཅད་དང། འཇིག་རྟེན་གྱི་ཁམས་རྒྱ་མཚོ་ཐམས་ཅད་དང། འཇིག་  
རྟེན་གྱི་ཁམས་གཏན་ལ་ཕབ་པ་ཐམས་ཅད་དང། མེ་ཏོག་གི་གཞིའི་སྙིང་པོའི་རྒྱན་བཀོད་པའི་འཇིག་རྟེན་གྱི་ཁམས་འདི་ན། བཅོམ་ལྡན་འདས་རྣམ་པར་སྣང་མཛད་བསམ་པ་སྣ་  
ཚོགས་དང། རེ་བ་སྣ་ཚོགས་དང། འདོད་པ་སྣ་ཚོགས་དང། ཐེག་པ་སྣ་ཚོགས་ཀྱི་ཚུལ་རྣམ་པར་གནས་པ་དང། འགྲོ་བ་སྣ་ཚོགས་དང་སྐྱེ་གནས་སྣ་ཚོགས་དང། ལྗོང་  
  
  
༄༅། །སྣ་ཚོགས་དང། ཁ་དོག་སྣ་ཚོགས་དང། དབྱིབས་སྣ་ཚོགས་དང། སེམས་ཅན་སྣ་ཚོགས་དག་ལ་སྒྲ་དང། ཚིག་བརྗོད་པ་རྣམ་པར་གཞག་པ་  
སྣ་ཚོགས་རྣམས་ཀྱིས་སེམས་དང་པོ་བསྐྱེད་པ་ནས་བཟུང་སྟེ། ཡོངས་སུ་མྱ་ངན་ལས་འདས་པ་ཆེན་པོའི་མཐའི་བར་དུ་སངས་རྒྱས་ཀྱི་མཛད་པ་ཡང་དག་པར་སྟོན་ཅིང་  
རང་གི་གསུང་གི་འཁོར་ལོའི་དཀྱིལ་འཁོར་ལས་བྱུང་བ་སངས་རྒྱས་ཀྱི་དབྱངས་བཀོད་པའི་རྒྱུན་གྱིས་བྱིན་གྱིས་བརླབས་པའི་སངས་རྒྱས་ཀྱི་གཟུགས་ཀྱིས་བྱང་ཆུབ་  
སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་ཡང་དག་པར་བྱིན་གྱིས་བརླབས་ནས་རྡོ་རྗེའི་དཀྱིལ་འཁོར་ཆེན་པོ་དོན་ཡོད་པ་དང་བསྟན་པ་གནས་པར་བྱ་བ་དང་  
སངས་རྒྱས་ཀྱི་མཛད་པ་གཅིག་ནས་གཅིག་ཏུ་བརྒྱུད་པ་རྒྱུན་མི་འཆད་པའི་ཕྱིར་དུས་ཀྱི་དབང་གིས་སྐྱེ་བ་རིམ་གྱིས་ཡོངས་སུ་གཟུང་བར་བྱིན་གྱིས་བརླབས་ཏེ། རྡོ་རྗེ་ཡེ་  
ཤེས་ཀྱི་དབང་བསྐུར་བ་ཆེན་པོ་དང། རྡོ་རྗེ་ཆེན་པོའི་སྙིང་པོ་དང། རྡོ་རྗེ་ཆེན་པོའི་འོད་འཕྲོ་བ་རྒྱས་པར་འགེངས་པའི་སྣང་བ་དང། ཐེག་པ་ཆེན་པོའི་སྤྱོད་པ་དང་གསང་  
སྔགས་རྣམ་པར་དག་པའི་སོགས་རྡོ་རྗེའི་ཁོར་ཡུག་ཆེན་པོའི་དཀྱིལ་འཁོར་དུ་ལག་ན་རྡོ་རྗེ་དབང་ཆེན་པོ་བསྐུར་བ་མཛད་པ་མཐོང་ངོ། །དེ་ལྟར་བཅོམ་ལྡན་འདས་རྣམ་  
  
  
ཐམས་ཅད་དུ་སྤྲོས་པ་མེད་པའོ། །རྟོག་པ་ཐམས་ཅད་དང་བྲལ་བའི་ཕྱིར་རྣམ་དར་མི་རྟོག་པའོ། །ངོ་བོ་ཉིད་དང་བྲལ་  
བའི་ཕྱིར་སྟོང་པའོ། །གདོད་མ་ནས་དག་པའི་ཕྱིར་རྣམ་པར་དག་པའོ། །སྐྱེ་བ་དང་བྲལ་བའི་ཕྱིར་མ་སྐྱེས་པའོ། །བསམ་པའི་ས་ལས་ཤིན་ཏུ་འདས་པའི་ཕྱིར་བསམ་  
གྱིས་མི་ཁྱབ་པའོ། །ཡུལ་དང་བྲལ་བའི་ཕྱིར་ཡུལ་མེད་པའོ། །ཚིག་གི་ལམ་ལས་ཤིན་ཏུ་འདས་པའི་ཕྱིར་བརྗོད་པར་བྱ་བ་མ་ཡིན་པ་སྟེ། རྣམ་པ་ཐམས་ཅད་དུ་སེམས་ཅན་  
ཐམས་ཅད་ཡང་དག་པར་འདུ་བའི་ས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཡིད་བཞིན་གྱི་ནོར་བུ་དང་འདྲ་བར་བསམ་པ་ཐམས་ཅད་ཡོངས་སུ་རྫོགས་  
པར་མཛད་པ་ཐམས་ཅད་རྗེས་སུ་མཐུན་པ། འཇིག་རྟེན་གྱི་ཁམས་ཐམས་ཅད་ན་གཟུགས་བརྙན་གྱི་རྣམ་པར་སེམས་ཅན་ཐམས་ཅད་ཀྱི་མདུན་ན་འདུག་པ། ནོར་བུ་རིན་  
པོ་ཆེ་ཆེན་པོ་རིན་ཐང་མེད་པ་གོས་དྲི་མ་ཅན་གྱིས་དཀྲིས་པ་ལྟ་བུ་ནི་འདི་སུའི་ཡིན། འདི་ཅི་ཞིག་ཅེས་སེམས་ཅན་རྣམས་ཀྱིས་མི་ཤེས་ཏེ་ཡ་མཚན་ཅི་ཞིག་ཏུ་གྱུར་ཏོ། །གང་  
དག་བློ་གྲོས་རྣམ་པར་དག་པ་ཡིད་གཉིས་དང། ཐེ་ཚོམ་དང་བྲལ་བ། སྔོན་གྱི་རྒྱལ་བ་ལ་བྱ་བ་བྱས་པ། དགེ་བའི་རྩ་བ་བསྐྱེད་པ། ཐེག་པ་ཆེན་པོའི་གསང་སྔགས་དང། སྤྱོད་  
  
  
༄༅། །པའི་ཚུལ་ལ་བྱང་ཆུབ་ཏུ་སེམས་བསྐྱེད་པ་དང་པོ། རྡོ་རྗེ་འཆང་བ་ཐམས་ཅད་ཀྱིས་བྱིན་གྱིས་བརླབས་པ། བཅོམ་ལྡན་འདས་རྣམ་པར་སྣང་  
མཛད་ཀྱིས་རྣམ་པར་སྣང་མཛད་ཆེན་པོའི་རྒྱན་གྱི་སྙིང་པོའི་འོད་ཟེར་ཆེན་པོས་སྣང་བར་བྱས་པ་དེ་དག་ནི་དེ་བཞིན་གཤེགས་པའི་སྙིང་པོ་ལ་ཞུགས་པ་དག་སྟེ། དེ་དག་ནི་  
གསང་སྔགས་ཀྱི་སྤྱོད་པའི་ཚུལ་འདི་མཉན་པ་དང། བསླབ་པ་དང། རྡོ་རྗེའི་དཀྱིལ་འཁོར་ཆེན་པོ་བྲི་བ་དང། དངོས་གྲུབ་ཆེན་པོ་བསྒྲུབ་པར་བྱ་བའི་སྐལ་བ་ཡོད་དོ། །དེ་ནས་  
འཇིག་རྟེན་གྱི་ཁམས་མི་མཇེད་འདིར་བཅོམ་ལྡན་འདས་ཤཱཀྱ་ཐུབ་པའི་མཚན་གྱིས་གླིང་བཞི་པ་བར་མའི་འཇིག་རྟེན་གྱི་ཁམས་ཀྱི་འཛམ་བུའི་གླིང་དུ་བདུད་ཕམ་པར་མཛད་  
ནས་བྱང་ཆུབ་མངོན་པར་རྫོགས་པར་སངས་རྒྱས་ཏེ། དགའ་ལྡན་གྱི་གནས་ན་གནས་པ་ནས་བཟུང་སྟེ་མཐར་གྱིས་སྤྱོད་པ་སྤྱོད་ཅིང་ཡོངས་སུ་མྱ་ངན་ལས་འདས་པ་ཆེན་  
པོའི་མཐའི་བར་དུ་བྱིན་གྱིས་བརླབས་ནས་ཆོས་བསྟན་ཏོ། །བཅོམ་ལྡན་འདས་ཤཱཀྱ་ཐུབ་པ་དེ་ཡང་བསྟན་པ་རྒྱུན་མི་འཆད་པའི་ཕྱིར་བྱང་ཆུབ་སེམས་དཔའ་ཀུན་ཏུ་  
བཟང་པོ་དང། བྱམས་པ་དང། འཇམ་དཔལ་དང། སྤྱན་རས་གཟིགས་ཀྱི་དབང་ཕྱུག་དང། སྒྲིབ་པ་ཐམས་ཅད་རྣམ་པར་སེལ་བ་དང། ནམ་མཁའི་སྙིང་པོ་དང། སའི་  
  
  
བྱང་ཆུབ་སེམས་དཔའ་ངན་སོང་ཐམས་ཅད་སྤོང་བ་ལ་སོགས་པ་བྱང་ཆུབ་སེམས་དཔའ་རྣམས་བསྡུས་ནས། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་  
མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་ལ་སོགས་ཏེ་ཐམས་ཅད་ཀྱི་མདུན་དུ་རྡོ་རྗེའི་དཀྱིལ་འཁོར་ཆེན་པོ་བྲིས་ནས། ལག་ན་རྡོ་རྗེ་དབང་ཆེན་པོ་  
བསྐུར་བས་བྱང་ཆུབ་སེམས་དཔའ་ཀུན་ཏུ་བཟང་པོ་དབང་བསྐུར་ནས་དེ་ཉིད་ལ་བསྟན་པ་གཏད་དོ།། །།ལག་ན་རྡོ་རྗེ་དབང་བསྐུར་བའི་དཀྱིལ་འཁོར་ཆེན་པོ་ལས། སྔོན་གྱི་  
སྤྱོད་པ་ཡང་དག་པར་བསྒྲུབ་པའི་གཏམ་གྱི་ཚུལ་འབྱུང་བ་ཞེས་བྱ་བའི་ལེའུ་སྟེ་གཉིས་པའོ།། །།འཕགས་པ་ལག་ན་རྡོ་རྗེ་དབང་བསྐུར་བའི་རྒྱུད་ཆེན་པོ། བམ་  
པོ་གཉིས་པ། འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་གྲོང་ཁྱེར་ཆེན་པོ་དཔལ་ཡོན་ཏན་འབྱུང་བའི་གནས་ན། ཤིང་སཱ་ལ་སྣ་ཚོགས་ཀྱི་རྒྱལ་  
མཚན་བཀོད་པའི་ནགས་ཚལ་སྟུག་པོ་དེ་བཞིན་གཤེགས་པ་ཐམས་ཅད་ཀྱི་སྔོན་གྱི་སྤྱོད་པས་རྣམ་པར་རོལ་པའི་རྒྱུ་མཐུན་པས་བྱིན་གྱིས་བརླབས་པའི་ནགས་ཚལ་ཆེན་པོ་  
མཆོག་ན། དགེ་སློང་ཁྲི་ཉིས་སྟོང་ལྔ་བརྒྱའི་དགེ་སློང་གི་དགེ་འདུན་ཆེན་པོ་དང་ཐབས་གཅིག་ཏུ་བཞུགས་ཏེ། ཐམས་ཅད་ཀྱང་ཟག་པ་ཟད་པ། ཉོན་མོངས་པ་མེད་པ། སེམས་  
  
  
༄༅། །ཀྱི་དབང་ཐམས་ཅད་ཀྱི་དམ་པའི་ཕ་རོལ་ཏུ་སོན་པ་ཤ་སྟག་ལ། འདི་ལྟ་སྟེ། ཚེ་དང་ལྡན་པར་རབ་འབྱོར་དང། ཚེ་དང་ལྡན་པ་བ་ལང་བདག་དང་  
ཚེ་དང་ལྡན་པ་དབང་ཆེན་དང། ཚེ་དང་ལྡན་པ་ཉིན་གུང་དང། ཚེ་དང་ལྡན་པ་འོད་སྲུང་ཆེན་པོ་དང། ཚེ་དང་ལྡན་པ་མཽད་གལ་གྱི་བུ་ཆེན་པོ་དང། ཚེ་དང་ལྡན་པ་དགའ་  
བོ་དང། ཚེ་དང་ལྡན་པ་ཉེ་དགའ་བོ་དང། ཚེ་དང་ལྡན་པ་བཟང་པོ་དང། ཚེ་དང་ལྡན་པ་སྒྲ་གཅན་འཛིན་དང། ཚེ་དང་ལྡན་པ་མ་འགགས་པ་དང། ཚེ་དང་ལྡན་པ་ཀ་པི་ལ་ཆེན་  
པོ་དང། ཚེ་དང་ལྡན་པ་ཡུལ་འཁོར་སྐྱོང་དང། ཚེ་དང་ལྡན་པ་ག་ཡ་འོད་སྲུང་དང། ཚེ་དང་ལྡན་པ་ལྟེང་རྒྱས་འོད་སྲུང་དང། ཚེ་དང་ལྡན་པ་ཚེམས་ཅན་དང། ཚེ་དང་ལྡན་པ་  
གསུས་པོ་ཆེ་དང། ཚེ་དང་ལྡན་པ་མཛེས་དགའ་དང། ཚེ་དང་ལྡན་པ་གྱད་བུ་ནོར་དང། ཚེ་དང་ལྡན་པ་སེང་ལྡེང་ནགས་པ་དང་ཚེ་དང་ལྡན་པ་བསོད་སྙོམས་ལེན་བྷ་ར་དྭ་ཛ་  
དང༑ ཚེ་དང་ལྡན་པ་འོད་སྲུང་སྤྱོད་དབང་པོའི་བུ་དང། ཚེ་དང་ལྡན་པ་ཉེ་སྦྱོར་དང། ཚེ་དང་ལྡན་པ་གཞོན་ནུ་འོད་སྲུང་དང། ཚེ་དང་ལྡན་པ་ལམ་ཕྲན་བསྟན་དང། ཚེ་དང་ལྡན་  
པ་ཤཱ་རིའི་བུ་དང། དེ་དག་ལ་སོགས་པ་དགེ་སློང་ཁྲི་ཉིས་སྟོང་ལྔ་བརྒྱ་དང་ཐབས་གཅིག་གོ་བྱང་ཆུབ་སེམས་དཔའི་ཚོགས་ཆེན་པོ་ཤ་ཚག་ལ། འདི་ལྟ་སྟེ། འཇམ་དཔལ་  
  
  
དྲ་བ་ཅན་གྱི་འོད་གཞོན་ནུར་གྱུར་པ་དང། བྱང་ཆུབ་སེམས་དཔའ་དཀོན་མཆོག་འབྱུང་གནས་དང། བྱང་ཆུབ་སེམས་དཔའ་རིན་པོ་ཆེའི་བློ་གྲོས་དང་  
བྱང་ཆུབ་སེམས་དཔའ་ལག་ན་རིན་པོ་ཆེ་དང། བྱང་ཆུབ་སེམས་དཔའ་ལག་ན་ཕྱག་རྒྱ་རིན་པོ་ཆེ་དང། བྱང་ཆུབ་སེམས་དཔའ་རྟག་ཏུ་བརྩོན་པ་ཆོས་ལ་གནས་པ་དང། བྱང་  
ཆུབ་སེམས་དཔའ་ཆོས་ཐམས་ཅད་ཀྱི་ཚིག་རབ་ཏུ་འབྱེད་པ་དང་བྱང་ཆུབ་སེམས་དཔའ་གདུང་བ་ཐམས་ཅད་རབ་ཏུ་ཞི་ལྡན་དང་བྱང་ཆུབ་སེམས་དཔའ་བློ་གྲོས་རབ་ཏུ་  
བརྟན་པ་དང། བྱང་ཆུབ་སེམས་དཔའ་ལྷག་པའི་བསམ་པས་ཕན་བྱེད་དང། བྱང་ཆུབ་སེམས་དཔའ་སྙིང་རྗེ་ཅན་དང། བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་  
དང༑ བྱང་ཆུབ་སེམས་དཔའ་མཐུ་ཆེན་ཐོབ་དང། བྱང་ཆུབ་སེམས་དཔའ་སྤོས་ཀྱི་གླང་པོ་ཆེ་དང། བྱང་ཆུབ་སེམས་དཔའ་ནམ་མཁའ་མཛོད་དང། བྱང་ཆུབ་སེམས་དཔའ་  
སའི་སྙིང་པོ་དང། བྱང་ཆུབ་སེམས་དཔའ་ནམ་མཁའི་སྙིང་པོ་དང། བྱང་ཆུབ་སེམས་དཔའ་འབྲུག་སྒྲའི་རྒྱལ་པོ་དང། བྱང་ཆུབ་སེམས་དཔའ་སང་སང་པོའི་དབྱངས་དང་  
བྱང་ཆུབ་སེམས་དཔའ་བློ་གྲོས་དྲི་མ་མེད་པ་དང། བྱང་ཆུབ་སེམས་དཔའ་སྤྱོད་པའི་བློ་གྲོས་མི་ཟད་པ་དང། བྱང་ཆུབ་སེམས་དཔའ་སྤྱོད་པའི་བློ་གྲོས་དང། བྱང་ཆུབ་  
  
  
༄༅། །སེམས་དཔའ་བླ་མའི་བློ་གྲོས་དང། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་དང། བྱང་ཆུབ་སེམས་དཔའ་བྱམས་པ་དང་  
བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དང། དེ་དག་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་སངས་རྒྱས་ཀྱི་ཞིང་བཅུའི་རྡུལ་ཕྲ་  
རབ་ཀྱི་རྡུལ་སྙེད་དང། བཟང་སྐྱོང་ལ་སོགས་པ་སྐྱེས་བུ་དམ་པ་བཅུ་དྲུག་དང་ཐབས་གཅིག་སྟེ། དེ་དག་ཐམས་ཅད་ཀྱང་ས་དང། ཕ་རོལ་ཏུ་ཕྱིན་པ་དང། གཟུངས་དང་  
སྟོབས་དང། བྱང་ཆུབ་ཀྱི་ཡན་ལག་དང། འཕགས་པའི་ལམ་དང་དབང་ཐོབ་པ་དང། སེམས་ཀྱི་དབང་ཐམས་ཅད་ཀྱི་དམ་པའི་ཕ་རོལ་ཏུ་སོན་པ་དང། བསམ་པ་  
ཇི་ལྟ་བ་བཞིན་དུ་སེམས་ཅན་ཐམས་ཅད་ཚིམ་པར་བྱེད་པ། སྔོན་གྱི་སྨོན་ལམ་ཇི་ལྟ་བ་བཞིན་དུ་ངེས་པར་བྱུང་བ། དེ་བཞིན་གཤེགས་པ་ཐམས་ཅད་ལ་མཆོད་པ་དང་  
རིམ་གྲོ་བྱ་བ་ལ་མཁས་པ་དང། དག་པ་རྒྱུན་མི་འཆད་པར་དམ་པའི་ཆོས་ཡོངས་སུ་འཚོལ་བ་ལ་མཁས་པ་ཤ་སྟག་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་  
དེ་ལྟ་བུ་དག་གིས་ཡོངས་སུ་བསྐོར་ཅིང་མདུན་གྱིས་བལྟས་ནས། བཅོམ་ལྡན་འདས་པདྨའི་སྙིང་པོའི་སེང་གེའི་ཁྲི་ཆེན་པོ་ལ་བཞུགས་ཏེ། ལྷ་དང་བཅས་པའི་འཇིག་རྟེན་  
  
  
ལྷན་ནེ། ལྷང་ངེའོ་།གནས་གཙང་མའི་ལྷའི་བུ་རྣམས་ཀྱང་དེ་ཉིད་དུ་འདུས་ཏེ་འཁོད་དོ། །མི་མཇེད་ཀྱི་བདག་པོ་ཚངས་པ་ཡང་  
ཚངས་རིས་ཀྱི་ལྷའི་བུས་ཀུན་ནས་བསྐོར་ཅིང་དེ་ཉིད་དུ་འདུས་ཏེ་འདུག་པར་གྱུར་ཏོ། །ལྷའི་དབང་པོ་བརྒྱ་བྱིན་ཡང་ལྷའི་བུ་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་མདུན་གྱིས་  
བལྟས་ཏེ་འཁོར་དེ་ཉིད་དུ་འདུས་ནས་འདུག་པར་གྱུར་ཏོ། །ལྷ་མ་ཡིན་གྱི་དབང་པོ་རབ་སིམ་དང། ཐགས་བཟངས་རིས་དང། ཞིང་མཆོག་དང། བ་ཊི་དང། རྔ་ཆེན་དང་  
དུས་ཀྱི་འཁོར་ལོ་ཅན་དང། དྲི་མ་མེད་པ་དང། ཏོག་དང། ཟླ་གདོང་དང། རྣམ་པར་འཇོམས་དང། ཟབ་མོ་དང། སྟོབས་ཅན་དང་སྒྲ་གཅན་དང། ཏོག་དྲེགས་དང། རྣམ་  
པར་སྣང་བ་དང། ལྷ་མ་ཡིན་གྱི་དབང་པོ་སྣ་ཚོགས་ཕྲེང་བ་ཅན་དང། དེ་དག་ལ་སོགས་པ་དང། ལྷ་མ་ཡིན་གྱི་དབང་པོ་གཞན་སྟོང་དང། ལྷ་མ་ཡིན་གྱི་དབང་པོ་དེ་དག་ཐམས་  
ཅད་རང་རང་གི་གནས་ནས་བྱུང་སྟེ། ལྷ་མ་ཡིན་གྱི་མཐུ་ཆེན་པོ་དང། ལྷ་མ་ཡིན་གྱི་རྫུ་འཕྲུལ་ཆེན་པོས་མེ་ཏོག་དང། སྤོས་དང་ཕྲེང་བ་དང། བདུག་པ་དང། བྱུག་པ་དང། ཕྱེ་  
མ་དང། ན་བཟའ་དང། གདུགས་དང། རྒྱལ་མཚན་དང། བ་དན་དང་རྒྱན་དང། སིལ་སྙན་དང། ཕེག་རྡོབ་རྣམས་མངོན་པར་སྤྲུལ་ནས་ཤིང་སཱ་ལ་སྣ་ཚོགས་ཀྱི་རྒྱལ་  
  
  
༄༅། །མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་  
ཤཱཀྱ་ཐུབ་པ་ག་ལ་བ་དེར་དོང་སྟེ་ལྷགས་ནས། ཅི་ལྟར་སྤྲུལ་པའི་མེ་ཏོག་དང། བདུག་པ་དང། སྤོས་དང། ཕྲེང་བ་དང། བྱུག་པ་དང། ཕྱེ་མ་དང། ན་བཟའ་དང། གདུགས་  
དང༑ རྒྱལ་མཚན་དང། བ་དན་དང། རྒྱན་དང། སིལ་སྙན་དང་ཕེག་རྡོབ་པ་རྣམས་བཅོམ་ལྡན་འདས་ག་ལ་བ་དེར་གཏོར་ཏོ། །གཏོར་ནས་ཀྱང་བཅོམ་ལྡན་འདས་ལ་  
ཕྱག་འཚལ་ཏེ་ཕྱོགས་གཅིག་ཏུ་འཁོད་དོ། །ཀླུའི་རྒྱལ་པོ་རྒྱ་མཚོ་དང། ཀླུའི་རྒྱལ་པོ་མ་དྲོས་པ་དང། ཀླུའི་རྒྱལ་པོ་འོད་ཟེར་བརྒྱ་པ་དང། ཀླུའི་རྒྱལ་པོ་ཀློག་ལྕེ་དང་ཀླུའི་རྒྱལ་  
པོ་རིན་པོ་ཆེའི་ཅོད་པན་ཅན་དང། ཀླུའི་རྒྱལ་པོ་འཇོག་པོ་དང་ཀླུའི་རྒྱལ་པོ་སོག་མ་མེད་དང། ཀླུའི་རྒྱལ་པོ་ནོར་རྒྱས་དང་ཀླུའི་རྒྱལ་པོ་སྟོབས་ཀྱི་རྒྱུ་དང། ཀླུའི་རྒྱལ་  
པོ་རྣ་རྡུམ་དང། ཀླུའི་རྒྱལ་པོ་པདྨ་ཅན་དང། ཀླུའི་རྒྱལ་པོ་དུང་སྐྱོང་དང། ཀླུའི་རྒྱལ་པོ་པདྨ་ཆེན་པོ་དང། ཀླུའི་རྒྱལ་པོ་དུས་ཅན་དང། ཀླུའི་རྒྱལ་པོ་རིགས་ཅན་དང། ཀླུའི་རྒྱལ་  
པོ་མགོ་གཅིག་པ་དང། ཀླུའི་རྒྱལ་པོ་བརྫུན་པ་དང། ཀླུའི་རྒྱལ་པོ་དབང་པོའི་སྒྲ་དང། ཀླུའི་རྒྱལ་པོ་སྟོབས་ལྡན་དང། དེ་དག་ལ་སོགས་པ་ཀླུའི་རྒྱལ་པོ་ཁྲི་རང་རང་གི་གནས་  
  
  
ཀླུའི་མཐུ་ཆེན་པོ་དང། ཀླུའི་རྫུ་འཕྲུལ་ཆེན་པོས་ཙནྡན་གོར་ཤི་ཤའི་ཆུའི་སྤྲིན་མངོན་པར་སྤྲུལ་ནས་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་  
ཚལ་སྟུག་པ་ག་ལ་བ་དང། བཅོམ་ལྡན་འདས་ག་ལ་བ་དེར་སོང་སྟེ་ལྷགས་ནས་ཅི་ལྟར་སྤྲུལ་པའི་སྤོས་ཆུའི་སྤྲིན་རྣམས་ཀྱིས་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་  
པའི་ནགས་ཚལ་སྟུག་པོར་ཆར་དུ་མངོན་པར་ཕབ་བོ། །ཕབ་ནས་ཀྱང་བཅོམ་ལྡན་འདས་ལ་ཕྱག་བཙལ་ནས་ཕྱོགས་གཅིག་ཏུ་འཁོད་དོ་།གནོད་སྦྱིན་གྱི་སྡེ་དཔོན་ཆེན་པོ་རྣམས་  
ཐོས་ཀྱི་བུ་དང། གནོད་སྦྱིན་གྱི་སྡེ་དཔོན་ཆེན་པོ་འབྲོག་གནས་དང། གནོད་སྦྱིན་གྱི་སྡེ་དཔོན་ཆེན་པོ་ཡུལ་འཁོར་སྲུང་དང། གནོད་སྦྱིན་གྱི་སྡེ་དཔོན་ཆེན་པོ་འཕགས་སྐྱེས་པོ་དང་  
གནོད་སྦྱིན་གྱི་སྡེ་དཔོན་ཆེན་པོ་མིག་མི་བཟང་དང། གནོད་སྦྱིན་གྱི་སྡེ་དཔོན་ཆེན་པོ་གང་བ་བཟང་པོ་དང། གནོད་སྦྱིན་གྱི་སྡེ་དཔོན་ཆེན་པོ་ནོར་བུ་བཟང་པོ་དང། གནོད་སྦྱིན་  
གྱི་སྡེ་དཔོན་ཆེན་པོ་རྨོངས་བྱེད་འཛིན་པ་ཆུའི་དབང་པོ་དང་གནོད་སྦྱིན་གྱི་སྡེ་དཔོན་ཆེན་པོ་ལག་པ་བརྒྱད་པ་དང། གནོད་སྦྱིན་གྱི་སྡེ་དཔོན་ཆེན་པོ་ལྔས་རྩེན་དང། དེ་  
དག་ལ་སོགས་པ་གནོད་སྦྱིན་གྱི་བདག་པོ་ཆེན་པོ་ཁྲི་རང་རང་གི་གནས་ནས་བྱུང་སྟེ། མེ་ཏོག་དང། བདུག་པ་དང། སྤོས་དང། ཕྲེང་བ་དང། བྱུག་པ་དང། ཕྱེ་མ་དང། ན་  
  
  
༄༅། །བཟའ་དང། གདུགས་དང། རྒྱལ་མཚན་དང། བ་དན་དང་སིལ་སྙན་རྣམས་ཐོགས་ནས་ཤིང་སཱ་ལ་སྣ་ཚོགས་ཀྱིས་རྒྱལ་མཚན་བཀོད་པའི་ནགས་  
ཚལ་སྟུག་པོ་ག་ལ་བ་དང། བཅོམ་ལྡན་འདས་གལ་བ་དེར་སོང་སྟེ་ལྷགས་ནས་ཅི་ལྟར་ཐོགས་པའི་མེ་ཏོག་དང། བདུག་པ་དང། སྤོས་དང། ཕྲེང་བ་དང། བྱུག་པ་  
དང༑ ཕྱེ་མ་དང། ན་བཟའ་དང། གདུགས་དང། རྒྱལ་མཚན་དང་བ་དན་རྣམས་བཅོམ་ལྡན་འདས་ལ་གཏོར་ཏོ། །གཏོར་ནས་ཀྱང་བཅོམ་ལྡན་འདས་ལ་ཕྱག་བཙལ་  
ཏེ་ཕྱོགས་གཅིག་ཏུ་འཁོད་དོ། །མི་འམ་ཅིའི་རྒྱལ་པོ་ལྗོན་པ་འཁོར་མི་འམ་ཅི་དུ་མ་དང་ལྡན་པ་ཡང་མི་འམ་ཅིའི་མེ་ཏོག་དང། བདུག་པ་དང། སྤོས་དང། ཕྲེང་བ་དང། བྱུག་  
པ་དང། ཕྱེ་མ་དང། ན་བཟའ་དང། གདུགས་དང། རྒྱལ་མཚན་དང། བ་དན་དང། སིལ་སྙན་དང། ཕེག་རྡོབ་པ་རྣམ་པ་དུ་མ་ཐོགས་པ་བརྒྱ་སྟོང་དུ་མ་རང་རང་གི་  
གནས་ནས་བྱུང་སྟེ། ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ཕྱིན་ནས། ཅི་ལྟར་  
ཐོགས་པའི་མེ་ཏོག་དང། བདུག་པ་དང། ཕྲེང་བ་དང། བྱུག་པ་དང། ཕྱེ་མ་དང། ན་བཟའ་དང། གདུགས་དང། རྒྱལ་མཚན་དང་བ་དན་དང། སིལ་སྙན་དང་  
  
  
།གཏོར་ནས་ཀྱང་བཅོམ་ལྡན་འདས་ལ་ཕྱག་བཙལ་ནས་ཕྱོགས་གཅིག་ཏུ་འཁོད་དོ་།ནམ་མཁའ་ལྡིང་གི་དབང་པོ་  
རྣམ་པར་འདུད་བྱེད་ཀྱི་བུ་དང། ནམ་མཁའ་ལྡིང་གི་དབང་པོ་འཇིགས་འགྲོ་དང། ནམ་མཁའ་ལྡིང་གི་དབང་པོ་འདབ་བརྒྱ་དང། ནམ་མཁའ་ལྡིང་གི་དབང་པོ་གཙུག་ཕུད་  
ཅན་འཁོར་ནམ་མཁའ་ལྡིང་བརྒྱ་སྟོང་དུ་མ་དང་ལྡན་པ་ཡང་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ལ་ཕྱག་བཙལ་ཏེ་ཕྱོགས་གཅིག་ཏུ་འཁོད་  
དོ༑ ༑སྲིན་པོའི་བདག་པོ་ཁྲོས་བཞིན་དང། སྲིན་པོའི་བདག་པོ་མཆེ་བ་བཟང་དང། སྲིན་པོའི་བདག་པོ་དྲག་པོ་དང། རབ་ཏུ་གཏུམ་པ་དང། འཇིགས་འཇིགས་ལྟ་དང། སྐྲག་  
བྱེད་དང། འཇིགས་བྱེད་ཆེན་པོ་དང། གདོང་བཅུ་དང། གཤིན་རྗེ་དང། གཤིན་རྗེའི་དྲིལ་བུ་དང། རྣམ་པར་འཇིགས་འཇིགས་ལྟ་དང་ཟླ་བའི་སྡེ་འཁོར་སྲིན་པོ་དུ་མ་དང་  
ལྡན་པ་དག་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་  
ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །དྲང་སྲོང་ཆེན་པོ་མེ་འཁོར་དྲང་སྲོང་དུ་མ་དང་ལྡན་པ་ཡང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་  
  
  
༄༅། །ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་  
གཅིག་ཏུ་འཁོད་དོ། །རླུང་སྤྲིན་གྱི་ཕྲེང་བ་ཅན་དང། རླུང་འཇིགས་བྱེད་དང། རླུང་འཆགས་བྱེད་དང། རླུང་ཀུན་ཏུ་འཇོག་བྱེད་དང། རླུང་རྣམ་པར་འཐོར་དང། རླུང་དུས་ལྡན་  
དང༑ རླུང་རྣམ་པར་འཐོར་རླུང་དང། རླུང་རླུང་དམར་དང་རླུང་འཇིག་རྟེན་འཛིན་དག་ཀྱང་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ལ་  
ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །སྐར་མའི་རྒྱལ་པོ་ཟླ་བ་འཁོར་སྐར་མ་བརྒྱ་སྟོང་དུ་མ་དང་ལྡན་པ་ཡང་ཤིང་སཱ་ལ་ཆེན་པོ་སྣ་ཚོགས་ཀྱི་རྒྱལ་མཚན་བཀོད་པའི་  
ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འདུག་  
གོ་ཉི་མའི་འོད་ཟེར་གྱི་ཕྲེང་བ་ཅན་དང། ཚ་བར་བྱེད་པ་དང། སྐེམས་བྱེད་དང། དུ་བ་འབྱིན་དང། རབ་འབར་དང། ཉི་མ་སྲེག་བྱེད་འཁོར་ལྷའི་བུ་གཟི་བརྗིད་འཕགས་པ་  
བརྒྱ་སྟོང་དུ་མ་དང་ལྡན་པ་དག་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་  
  
  
བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །ཀླུའི་རྒྱལ་པོ་ཆུ་ལྷ་འཁོར་ཀླུའི་རྒྱལ་པོ་དུ་མ་དང་ལྡན་པ་ཡང་ཤིང་སཱ་ལ་སྣ་ཚོགས་  
ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་  
ཕྱོགས་གཅིག་ཏུ་འདུག་གོ་ཁྱབ་འཇུག་འཁོར་དང་བཅས་པ་ཡང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་  
ལ་བ་དེར་དོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་དྲག་པོ་ཡི་དྭགས་ཀྱི་འཁོར་དང་ལྡན་པ་ཡང་བཅོམ་ལྡན་  
འདས་ག་ལ་བ་དེར་དོང་སྟེ་ཕྱིན་ནས། བཅོམ་ལྡན་འདས་ལ་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་འབྱུང་པོའི་བདག་པོ་དབང་ལྡན་འཁོར་འབྱུང་པོ་བརྒྱ་སྟོང་དུ་མ་དང་  
ལྡན་པ་ཡང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་  
ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་གཟའི་རྒྱལ་པོ་ཆེན་པོ་སྨིན་དྲུག་གི་བུ་འཁོར་གཟའ་བརྒྱ་སྟོང་དུ་མ་དང་ལྡན་པ་ཡང་ཤིང་སཱ་ལ་སྣ་ཚོགས་ཀྱི་  
  
  
༄༅། །རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང་བཅོམ་ལྡན་འདས་ག་ལ་བ་དེར་དོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་  
མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་སྤྲིན་ལྷའི་བུ་སྐྱ་བོ་ཞེས་བྱ་བ་དང། སྤྲིན་ལྷའི་བུ་གློག་ཕྲེང་ཞེས་བྱ་བ་དང། སྤྲིན་ལྷའི་བུ་སྤྲིན་གྱི་དྲ་བ་སྟུག་པོ་འཇིག་  
བྱེད་ཅེས་བྱ་བ་དང། སྤྲིན་ལྷའི་བུ་ཆར་འབེབས་ཞེས་བྱ་བ་འཁོར་ལྷའི་བུ་བརྒྱ་སྟོང་དུ་མ་དང་ལྡན་པ་དག་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་  
ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །གློག་  
དཔག་ཏུ་མེད་ཅེས་བྱ་བ་དང། གློག་གཟི་བརྗིད་ཅན་ཞེས་བྱ་བ་དང་གློག་སྟུག་འོད་ཅེས་བྱ་བ་དང། གློག་འོད་ཅེས་བྱ་བ་དང། གློག་མཛེས་ཕྲེང་ཅན་ཞེས་བྱ་བ་འཁོར་  
གློག་བརྒྱ་སྟོང་དུ་མ་དང་ལྡན་པ་དག་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང་བཅོམ་ལྡན་འདས་ག་ལ་བ་དེར་དོང་སྟེ་ལྷགས་  
ནས༑ བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །རིའི་རྒྱལ་པོ་རི་རབ་དང། རིའི་རྒྱལ་པོ་སྤོས་ཀྱི་ངད་ལྡན་དང། རིའི་རྒྱལ་པོ་གངས་  
  
  
རིའི་རྒྱལ་པོ་འབིགས་བྱེད་དང། རིའི་རྒྱལ་པོ་མ་ལ་ཡ་དང། རིའི་རྒྱལ་པོ་དབང་ཆེན་དང། རིའི་རྒྱལ་པོ་མི་མཇེད་ཅན་དང། རིའི་རྒྱལ་པོ་རྩེ་མོ་བརྒྱ་པ་དང། རིའི་  
རྒྱལ་པོ་སྣ་ཚོགས་བརྩེགས་དང། རིའི་རྒྱལ་པོ་རིག་སྔགས་འཆང་དང། རིའི་རྒྱལ་པོ་གཞན་དག་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་  
ལ་བ་དང། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ། ཕྱོགས་གཅིག་ཏུ་འདུག་གོ་གཤིན་རྗེ་དང། མཚན་  
མོ་ནག་མོ་དང། བེ་ཅོན་ནག་མོ་ཅན་དང། སྐྱེས་བུ་ནག་པོ་དང་འཆི་བདག་དང། དཔལ་བྱིན་མ་དང། རྣ་ནག་མ་ཡང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་  
ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །དཀའ་  
ཐུབ་ཟློག་མ་དང། ཙ་མུཎྜ་དང། དྲག་པོའི་ཆུང་མ་དང་ཚངས་པའི་ཆུང་མ་དང། ཁྱབ་འཇུག་གི་ཆུང་མ་དང། གཞོན་ནུའི་ཆུང་མ་དང། ལུས་ངན་གྱི་ཆུང་མ་དང། ཕག་གི་ཆུང་  
མ་དང། འཇིགས་བྱེད་ཆེན་པོའི་ཆུང་མ་ཡང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང་བཅོམ་ལྡན་འདས་ག་ལ་བ་དེར་དོང་སྟེ་  
  
  
༄༅། །ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །ཆུ་ཀླུང་ཆེན་པོ་གང་གཱ་དང། ཆུ་ཀླུང་  
ཆེན་པོ་སི་ཏཱ་དང། ཆུ་ཀླུང་ཆེན་པོ་དབྱངས་ཅན་དང། ཆུ་ཀླུང་ཆེན་པོ་བི་ད་སྟ་དང། ཆུ་ཀླུང་ཆེན་པོ་ཟླུ་བའི་ཆ་ཅན་དང། ཆུ་ཀླུང་ཆེན་པོ་ཡ་མུ་ན་དང། ཆུ་ཀླུང་ཆེན་པོ་ཀུན་  
གྱི་བཤེས་གཉེན་དང། ཆུ་ཀླུང་ཆེན་པོ་མགྱོགས་ལྡན་དང། ཆུ་ཀླུང་ཆེན་པོ་མཚོ་སྟེན་དང། ཆུ་ཀླུང་ཆེན་པོ་བ་ལང་སྦྱིན་མཆོག་ལྡན་དང། ཆུ་ཀླུང་ཆེན་པོ་བརྩེ་བ་སྦྱིན་ཡང་  
ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་  
བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །དྲི་ཟའི་རྒྱལ་པོ་སྣ་ཚོགས་ཕྲེང་བཅན་དང། དྲི་ཟའི་རྒྱལ་པོ་འཕྲོག་པོ་དང། དྲི་ཟའི་རྒྱལ་པོ་ཤུགས་ཆེན་དང། དྲི་ཟའི་རྒྱལ་  
པོ་རྣམ་པར་གནོན་པ་དང། དྲི་ཟའི་རྒྱལ་པོ་ཆུ་སྐྱེས་དང། དྲི་ཟའི་རྒྱལ་པོ་ཨུཏྤ་ལ་ལྟ་བུའི་མིག་དང། དྲི་ཟའི་རྒྱལ་པོ་ཙནྡན་བརྩེགས་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་  
མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་  
  
  
།རིག་སྔགས་འཆང་གི་རྒྱལ་པོ་ཏོག་དང། རིག་སྔགས་འཆང་གི་རྒྱལ་པོ་ཉེ་བའི་ཏོག་དང། རིག་སྔགས་འཆང་གི་རྒྱལ་པོ་རབ་ཏུ་གཏུམ་པ་དང་  
རིག་སྔགས་འཆང་གི་རྒྱལ་པོ་བསྙེམས་ལྡན་དང། རིག་སྔགས་འཆང་གི་རྒྱལ་པོ་ཤུགས་འཆང་དང། རིག་སྔགས་འཆང་གི་རྒྱལ་པོ་སྣ་ཚོགས་སྡེ་དང། རིག་སྔགས་འཆང་གི་  
རྒྱལ་པོ་དེ་དག་དང། གཞན་ཡང་འཁོར་རིག་སྔགས་འཆང་གི་རྒྱལ་པོ་བརྒྱ་སྟོང་དུ་མ་དང་ལྡན་པ་དག་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་  
ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །སྲིན་མོ་སོ་ཅན་ཞེས་  
བྱ་བ་དང། སྲིན་མོ་གཡེངས་བྱེད་ཅེས་བྱ་བ་དང། སྲིན་མོ་མཚན་མོ་རྒྱུ་ཞེས་བྱ་བ་དང། སྲིན་མོ་སོ་འཆའ་མ་ཞེས་བྱ་བ་དང་སྲིན་མོ་རྨོངས་བྱེད་མ་ཞེས་བྱ་བ་དང། སྲིན་མོ་རྒོད་  
མ་ཞེས་བྱ་བ་དང། སྲིན་མོ་རྡོ་རྗེ་ལྟ་བུའི་ལྟོ་ཞེས་བྱ་བ་དང། སྲིན་མོ་བུམ་ལྟོ་མ་ཞེས་བྱ་བ་དང། སྲིན་མོ་ཟངས་འདབ་ཅན་ཞེས་བྱ་བ་དང། སྲིན་མོ་གློག་ལྕེ་མ་ཞེས་བྱ་བ་དང་  
སྲིན་མོ་བུན་ཙ་ལེ་ཞེས་བྱ་བ་དང། སྲིན་མོ་བོང་མོ་ཞེས་བྱ་བ་དང། སྲིན་མོ་འཇིགས་སུ་རུང་མ་ཞེས་བྱ་བ་དང། སྲིན་མོ་ཞི་འམ་ལྟ་བུའི་སེན་མོ་ཅན་ཞེས་བྱ་བ་དང། སྲིན་  
  
  
༄༅། །མོ་ཆེན་པོ་དེ་དག་དང། གཞན་ཡང་འཁོར་སྲིན་མོ་དུ་མ་དང་ལྡན་པ་དག་ཀྱང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་  
པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །འབྱུང་པོའི་  
རྒྱལ་པོ་མདུང་ཅན་དང། འབྱུང་པོའི་རྒྱལ་པོ་གཤོལ་ཅན་དང་འབྱུང་པོའི་རྒྱལ་པོ་གཏུན་ཤིང་ཅན་དང། འབྱུང་པོའི་རྒྱལ་པོ་གཤོལ་འཛིན་དང། འབྱུང་པོའི་རྒྱལ་པོ་  
འགུགས་བྱེད་དང། འབྱུང་པོའི་རྒྱལ་པོ་ཡང་དག་འགུགས་བྱེད་དང་འབྱུང་པོའི་རྒྱལ་པོ་གཉའ་དྲག་འཁོར་འབྱུང་པོ་བརྒྱ་སྟོང་དུ་མ་དང་ལྡན་པ་ཡང་ཤིང་སཱ་ལ་སྣ་ཚོགས་  
ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་  
བཙལ་ཏེ་ཕྱོགས་གཅིག་ཏུ་འཁོད་དོ། །ཤ་ཟ་ཐམས་ཅད་དང། མདངས་འཕྲོག་པ་ཐམས་ཅད་དང། གནོན་པོ་ཐམས་ཅད་དང། གྲིབ་གནོན་ཐམས་ཅད་དང། ཡི་དྭགས་  
ཐམས་ཅད་དང། བདུད་ཐམས་ཅད་དང། བདུད་ཀྱི་རིས་ཀྱི་ལྷ་ཐམས་ཅད་དང། སྟོབས་པོ་ཆེའི་ཚོགས་ཀྱི་བདག་པོ་དང། དེ་དག་ཐམས་ཅད་ཤིང་སཱ་ལ་སྣ་ཚོགས་  
  
  
བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་  
བཙལ་ཏེ་ཕྱོགས་གཅིག་ཏུ་འཁོད་དོ། །སྲིན་མོ་བཞི་གང་ཡིན་པ་དེ་དག་ཀྱང་ཕྱོགས་བཞི་ནས་ལྷགས་ཏེ་གཅིག་ཏུ་འདུས་ནས། བཅོམ་ལྡན་འདས་ག་ལ་བ་དེར་དོང་སྟེ་  
ལྷགས་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །དེའི་ཚེ་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་  
སྟུག་པོ་ཤིན་ཏུ་ཡངས་ཤིང། ཐག་གྲུ་ཆེ་ལ། ཀ་ཙ་ལིན་དི་ཀ་ལྟར་རེག་ན་བདེ་བར་གྱུར་ཅིང་ས་གཞི་རྡོ་རྗེ་དང། བཻ་ཌཱུརྱ་དང། སྤུག་གི་ཁ་ཁྱེར་གྱིས་རྣམ་པར་ཕྱེ་བ། ངོས་  
གཉིས་ཀའི་སྒོ་ཁང་དང། རྟ་བབས་དང། སྐར་ཁུང་གིས་བརྒྱན་ཏེ་མཛེས་པར་བྱས་པ། སྟེང་དུ་རིན་པོ་ཆེ་ཆེན་པོའི་དྲིལ་བུ་གཡེར་ཀའི་དྲ་བས་བྲེས་པ། མུ་ཏིག་གི་དོ་  
ཤལ་མང་པོ་དཔྱངས་པ། དར་གྱི་ལྡ་ལྡི་མང་པོ་བྲེས་པ། སིལ་སྙན་དང། ཕེག་རྡོབ་པ་སྙན་ཅིང་ཡིད་དུ་འོང་བའི་སྒྲ་འབྱིན་པ། ལྷའི་མེ་ཏོག་ཨུཏྤ་ལ་དང། ཀུ་མུ་ད་དང། པདྨ་  
དཀར་པོ་དང། དྲི་མཆོག་གིས་ས་ཕྱོགས་དེ་བཀྲམ་པར་གྱུར་ཏེ། འདི་ལྟར་སངས་རྒྱས་ཀྱི་བྱིན་གྱིས་བརླབས་དང། སངས་རྒྱས་ཀྱི་རྫུ་འཕྲུལ་གྱིས་ཤིང་སཱ་ལ་སྣ་ཚོགས་ཀྱི་རྒྱལ་  
  
  
༄༅། །མཚན་བཀོད་པའི་ནགས་ཚལ་སྟུག་པོ་ཐམས་ཅད་རྡོ་རྗེ་ཆེན་པོའི་ཁོར་ཡུག་གི་རིས་བསྐོར་བ། རྡོ་རྗེའི་དཀྱིལ་འཁོར་གྱི་ཁམས་སུ་གྱུར་པ། ཆུ་ཞེང་  
དཔག་ཚད་འབུམ་ཕྲག་བཅུ་པ། དུས་ཐམས་ཅད་པའི་མེ་ཏོག་གིས་ལེགས་པར་བརྒྱན་པ། ལྷའི་ཆུ་ཡན་ལག་བརྒྱད་དང་ལྡན་པས་ཕྱོགས་ཆ་ཡོངས་སུ་གང་བ། བྱང་  
ཆུབ་སེམས་དཔའི་ལས་ཀྱིས་བྱུང་བ་སྟེ། དཔེར་ན། གཞན་འཕྲུལ་དབང་བྱེད་ཀྱི་རྒྱལ་པོའི་གནས་དག་པའི་ལས་ཀྱི་བྱུང་བ། ལྷམ་མེ་ལྷང་ངེ་གནས་པ་དེ་བཞིན་དུ་ཤིང་  
སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ཡང་བཅོམ་ལྡན་འདས་ཀྱི་མཐུས་ལྷན་ནེར་རྣམ་པར་མཛེས་སོ། །དེ་ནས་བཅོམ་ལྡན་འདས་དེ་བཞིན་  
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་རྡོ་རྗེའི་འབྱུང་གནས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །བཅོམ་ལྡན་  
འདས་ཀྱིས་མཉམ་པར་གཞག་མ་ཐག་ཏུ་དེ་བཞིན་གཤེགས་པ་ཐམས་ཅད་ཀྱིས། ལེགས་སོ་ཞེས་བྱ་བའི་གསུང་ཕྱུང་སྟེ་རྡོ་རྗེ་འབྱུང་གནས་ཞེས་བྱ་བའི་སྙིང་པོ་འདི་གསུངས་  
སོ༑ ༑དཔའ་བོ་ཆེན་པོ་ལེགས་སོ་ལེགས། །རྡོ་རྗེ་འབྱུང་གནས་སྟོབས་པོ་ཆེ། །ཤཱཀྱ་སེངྒེ་སྐྱོབ་པ་ཡི། །འཁོར་གྱི་དཀྱིལ་འཁོར་འདི་ལ་ནི། །རྡོ་རྗེ་སྟོབས་ཆེན་སྲུང་བར་གྱིས།།  
  
  
ཧཱ། རྡོ་རྗེ་འབྱུང་གནས་ཀྱི་སྙིང་པོའི་མཆོག་འདི་གསུངས་མ་ཐག་ཏུ་འཁོར་གྱི་དཀྱིལ་འཁོར་ཐམས་ཅད་དང། འཇིག་རྟེན་གྱི་ཁམས་  
རབ་འབྱམས་ཐམས་ཅད་དུ་རྡོ་རྗེ་འབྱུང་གནས་ཀྱི་སྙིང་པོའི་སྒྲ་གཅིག་ནས་གཅིག་ཏུ་འུར་ཞེས་གྲགས་པར་གྱུར་ཏེ། རྡོ་རྗེ་འབྱུང་གནས་དབང་པོ་ཆེ། །སེམས་ཅན་ཀུན་ལ་  
ཕན་མཛད་པ། །འཁོར་གྱི་དཀྱིལ་འཁོར་འདི་ལ་ནི། །ཐུབ་པ་ཆེན་པོས་བྱིན་གྱིས་རློབས། །རྟག་ཏུ་སྲོག་ཆགས་ཐམས་ཅད་ཀྱང། །སྙིང་པོ་འདི་ནི་འཛིན་གྱུར་ཅིག་དེས་ན་  
འདིར་ནི་དེ་དག་ཀུན། །ཚུལ་ཆེན་དངོས་གྲུབ་ཐོབ་པར་ཤོག་ཅེས་བསྒྲགས་སོ། །དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་འཁོར་ལ་གཟིགས་ནས་  
ཀུན་ཏུ་བཟང་པོ་དང། བྱམས་པ་དང། འཇམ་དཔལ་ལ་སོགས་པ་བྱང་ཆུབ་སེམས་དཔའ་རྣམས་ལ་བཀའ་སྩལ་པ། རིགས་ཀྱི་བུ་དག་བཅོམ་ལྡན་འདས་རྣམ་པར་སྣང་  
མཛད་སྔོན་གྱི་བྱང་ཆུབ་སེམས་དཔའི་སྤྱོད་པ་གང་རྣམ་པར་དག་པའི་སྒོ་ལ་འཇུག་པའི་མཛོད་ཀྱི་སྙིང་པོ་ཞེས་བྱ་བའི་གསང་སྔགས་ལ་འཇུག་པ། གསང་སྔགས་ཀྱི་སྒོ་ནས་བྱང་  
ཆུབ་སེམས་དཔའི་སྤྱོད་པའི་རྗེས་སུ་འབྲང་བ། བྱང་ཆུབ་སེམས་དཔའ་རྣམས་ཀྱི་ཐེག་པ་ཆེན་པོའི་གནས་རྡོ་རྗེ་ཡེ་ཤེས་ཀྱི་དབང་བསྐུར་སྙིང་པོ་ཞེས་བྱ་བའི་གསང་བའི་དཀྱིལ་  
  
  
༄༅། །འཁོར་ཐམས་ཅད་མཁྱེན་པའི་ཡེ་ཤེས་ཡང་དག་པར་སྟོན་པ། ཡིད་བཞིན་གྱི་ནོར་བུའི་རྒྱལ་པོ་ལྟ་བུ་འཕྲལ་དུ་འབྲས་བུ་མང་བ། བྱང་ཆུབ་  
སེམས་དཔའི་གསང་ཆེན་བྱང་ཆུབ་སེམས་དཔས་ལེགས་པར་བརྗོད་པ་བྱང་ཆུབ་སེམས་དཔའི་མིག་འཕྲུལ། བྱང་ཆུབ་སེམས་དཔའི་སྒྱུ་མས་རྣམ་པར་རོལ་པ། དེ་  
བཞིན་གཤེགས་པ་ཐམས་ཅད་ཀྱི་དམ་ཚིག་ཉན་ཐོས་དང། རང་སངས་རྒྱས་ཐམས་ཅད་ཀྱིས་ཀྱང་ཡོངས་སུ་མི་ཤེས་ན་སེམས་ཅན་གཞན་དག་གིས་ཤེས་པར་  
འགྱུར་བ་ལྟ་ཅི་སྨོས་ཏེ། གཞན་དུ་ན་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་གྱི་དྲིང་མི་འཇོག་པ་དང། དེ་བཞིན་གཤེགས་པའི་རིགས་སུ་འབྱུང་བ་དང་  
དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པ་དག་ནི་མ་གཏོགས་ཏེ། རྡོ་རྗེ་ཆེན་པོའི་ཡེ་ཤེས་དབང་བསྐུར་བའི་དཀྱིལ་འཁོར་ལག་ན་རྡོ་རྗེ་དབང་ཆེན་པོ་  
བསྐུར་བ་ཞེས་བྱ་བ་གསང་བའི་མཆོག་ཡོད་དོ། །དེ་ནས་བྱང་ཆུབ་སེམས་དཔའ་ཀུན་ཏུ་བཟང་པོ་ལ་སོགས་པ་དང། ཐམས་ཅད་དང་ལྡན་པའི་འཁོར་དེས་མགྲིན་གཅིག་  
ཏུ་ཚིག་སྨྲས་པ། བཅོམ་ལྡན་འདས། འདི་ནི་དུས་ལགས་སོ། །བདེ་བར་གཤེགས་པ། འདི་ནི་ཚོད་ལགས་སོ། །དེ་ནས་བཅོམ་ལྡན་འདས་སྔོན་གྱི་སྤྱོད་པ་ཡང་དག་པར་  
  
  
ལ་སྙོམས་པར་ཞུགས་ནས་སྔོན་གྱི་སྤྱོད་པ་རྣམ་པར་དག་པའི་སྒོ་རྡོ་རྗེ་ཆེན་པོའི་འབྱུང་གནས། གསང་སྔགས་ཀྱི་  
རྒྱལ་པོ་འདི་གསུངས་སོ། །ན་མཿ་སརྦ་མུ་ཁེ་བྷྱ་སརྦ་ཏ་ཐཱ་ག་ཏེ་བྷྱ་སརྦ་ཐཱ་ཁཾ། གསང་སྔགས་ཀྱི་རྒྱལ་པོ་གསུངས་མ་ཐག་ཏུ་དེ་ནས་ཐམས་ཅད་དང་ལྡན་པའི་འཁོར་དེ་ངོ་  
མཚར་དུ་གྱུར་པའི་སྙིང་གི་མགྲིན་གཅིག་ཏུ་ཚིག་སྨྲས་པ། ཀྱེ་མ་ཡེ་ཤེས་སྐྱིད་པ་ཆེ། །བསམ་གཏན་བདེ་བ་མཆོག་ཐོབ་པ། །ཀུན་ཀྱང་དེ་ཡི་དབང་དུ་གྱུར། །དེ་ནས་བཅོམ་  
ལྡན་འདས་ཀྱིས་ཐམས་ཅད་དང་ལྡན་པའི་འཁོར་དེ་ངོ་མཚར་རྩེ་གཅིག་ཏུ་གྱུར་པར་མཁྱེན་ནས། དཔལ་བེའུ་ལས་བྱང་ཆུབ་སེམས་དཔའ་ཐམས་ཅད་བསྐུལ་བ་ཞེས་བྱ་བའི་  
འོད་ཟེར་ཕྱུང་ངོ། །དེ་བྱུང་ནས་བྱང་ཆུབ་སེམས་དཔའི་གནས་ཐམས་ཅད་སྣང་བར་བྱས་ཏེ། ཡང་བཅོམ་ལྡན་འདས་ཀྱི་དཔལ་གྱི་བེའུ་ཉིད་དུ་ཞུགས་སོ། །དེའི་ཚེ་བྱང་ཆུབ་  
སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་ཞེས་བྱ་བ་འཇིག་རྟེན་གྱི་ཁམས་མེ་ཏོག་གི་གཞིའི་སྙིང་པོའི་རྒྱན་བཀོད་པ་འདི་ཐམས་ཅད་དུ། བཅོམ་ལྡན་འདས་རྣམ་  
པར་སྣང་མཛད་ཀྱི་སྔོན་གྱི་སྤྱོད་པ་སྟོན་པར་སྨོན་ལམ་བཏབ་ནས་གནོད་སྦྱིན་འདུལ་བའི་དབང་ཉེ་བར་བཟུང་སྟེ། དབུས་ཀྱི་འཛམ་བུའི་གླིང་མི་མཇེད་འདིར་ལྕང་ལོ་ཅན་དུ་གནོད་  
  
  
༄༅། །སྦྱིན་གྱི་སྡེ་དཔོན་ཆེན་པོ་འབྲོག་གནས་ཀྱི་གནས་ན་གནས་པ་དེ་འོད་ཟེར་གྱིས་སྣང་བ་དེས་སྣང་བར་གྱུར་ནས་མིག་དང་བཞིན་རྒྱས་པར་གྱུར་ནས་  
ཆེད་དུ་བརྗོད་པ་འདི་ཆེད་དུ་བརྗོད་དོ། །དེ་བཞིན་གཤེགས་པ་བསམ་གྱིས་མི་ཁྱབ་པ་ཉིད་ཡིད་ལ་བྱེད་ཅིང་ཅང་མི་ཟེར་བར་འདུག་པར་གྱུར་ཏོ། །དེ་ནས་བཅོམ་ལྡན་འདས་  
ཀྱི་དེའི་ཚེ་བྱང་ཆུབ་སེམས་དཔའ་ཀུན་ཏུ་བཟང་པོ་འོང་བར་འགྱུར་བའི་བརྡའ་མཛད་དེ། ཚིགས་སུ་བཅད་པ་ཡང་འདི་གསུངས་སོ། །སེམས་ཅན་དག་པ་ཟླ་བཞིན་ཚུར་ཤོག་  
ཅིག་དེ་བཞིན་གཤེགས་པས་བྱིན་བརླབས་བྱང་ཆུབ་གཞོལ། །བསམ་ཡས་མཉམ་ཉིད་ལེགས་རྟོགས་ཁོང་ཆུད་ཁྱོད། །རྟག་ཏུ་སངས་རྒྱས་བྱས་གཟོ་ཚུར་ཤོག་ཅིག་  
དུས་གསུམ་མཉམ་པ་ཉིད་ལ་རྟག་གནས་པ། །རྡོ་རྗེ་སེམས་དཔའ་རྡོ་རྗེ་མཆོག་ཚུར་ཤོག་ཕྱོགས་བཅུ་དག་ན་སངས་རྒྱས་ཇི་སྙེད་ཅིག་།སེམས་ཅན་དོན་མཛད་བསམ་  
ཡས་གཟུགས་མངའ་བ། །དེ་དག་མ་ལུས་དོན་གྱི་མདུན་འགྲོ་ཁྱོད་།གསང་བའི་བདག་པོ་སེམས་ཅན་མཆོག་ཚུར་ཤོག་གསང་བའི་དམ་པ་སེམས་ཅན་སྙིང་པོ་ཚུར། །  
གདུལ་དཀའ་རྟག་འདུལ་དབང་ཐོབ་ཚུར་ཤོག་ཅིག་བརྟེན་ཏེ་བྱུང་ལས་སྐྱེས་བ་པོ། །དུས་དང་ཚོད་ཤེས་ཚུར་ཤོག་ཅིག་དམ་པ་ཐོབ་པ་ཚུར་ཤོག་ཅིག་དམ་པ་སྦྱིན་  
  
  
དཔལ་བྱེད་དཔལ་སྡུད་དཔལ་ལྡན་པ། །བདེ་བར་གཤེགས་པའི་སྲས་ཚུར་ཤོག་སེམས་ཅན་བཟང་པོ་སྟོབས་པོ་ཆེ་།རྡོ་རྗེ་ལྟ་བུ་ཚུར་ཤོག་ཅིག་  
སངས་རྒྱས་སྲས་པོ་འཇིགས་མེད་པ། །སྟོབས་ཅན་རྣམས་ཀྱི་མཆོག་ཚུར་ཤོག་རྟག་ཏུ་སྲིད་བ་གསུམ་དེ་ཡི། །སྙིང་དགའ་བྱེད་པ་ཚུར་ཤོག་ཅིག་ཡང་དག་ལམ་ནི་སྟོན་བྱེད་  
པ༑ ༑སྟོབས་བཅུར་གནས་པ་ཚུར་ཤོག་ཅིག་སེམས་ཅན་དག་པ་རྫུ་འཕྲུལ་ཆེ། །ཀུན་ཏུ་བཟང་པོ་ཚུར་ཤོག་ཅིག་ཀུན་ཏུ་མཛེས་པ་ཚུར་ཤོག་ཅིག་སྲིད་གསུམ་དབང་ཕྱུག་  
ཚུར་ཤོག་ཅིག་ཁྱོད་ནི་གཟུགས་བཟང་ཤིན་ཏུ་བརྒྱན། །གླང་པོ་རྣ་བ་ཁྱོད་ཚུར་ཤོག་སྣ་ཚོགས་གཟུགས་ཅན་འཁྲུལ་མེད་ཁྱོད། །མཐོང་ན་དགའ་བ་ཚུར་ཤོག་ཅིག་འགྲོ་ལྡིང་  
བ་ཡི་གཟུགས་ཅན་ཚུར། །ཚུར་ཤོག་ན་ད་ཀུ་བེ་ར། །རྟག་ཏུ་སྣ་ཚོགས་གོས་ཕྲེང་འཆང། །ཅོད་པན་མགུལ་པ་ཚུར་ཤོག་ཅིག་མི་འཇིགས་ཐོབ་པ་ཚུར་ཤོག་ཅིག་འཇིགས་པ་  
འཇིགས་པ་ཚུར་ཤོག་ཅིག་སངས་རྒྱས་སྲས་པོ་རྫུ་འཕྲུལ་ཆེ་།ཕྱི་ཤོལ་མ་བྱེད་ཚུར་ཤོག་ཅིག་དེ་ནས་བཅོམ་ལྡན་འདས་ཀྱི་ས་ཚིགས་སུ་བཅད་པ་འདི་དག་གསུངས་ནས་  
འོང་བ་ལ་འཇིགས་པ་མེད་པའི་སྒོའི་རིག་སྔགས་ཀྱི་རྒྱལ་པོ་གསུངས་པ། ན་མཿ་སརྦ་མུ་ཁེ་བྷྱ་སརྦ་ཏ་ཐཱ་ག་ཏེ་བྷྱ་སརྦ་ཐཱ་ཨ་བིསྨ་ཡེ་བཻ་ཤ་ར་དྱ་མུ་ཁེ་བྷ་ག་བ་ཏི་བཛྲ་ཨ་མ་ལི་  
  
  
༄༅། །ནི་མཱ་བི་ལཾ་བ་སཱ་ཧཱ། བཅོམ་ལྡན་འདས་ཀྱིས་མི་འཇིགས་པའི་སྒོའི་རིག་སྔགས་ཀྱི་རྒྱལ་མོ་འདི་བཀའ་སྩལ་ནས་ཅང་མི་གསུང་བར་བཞུགས་པར་  
གྱུར་ཏོ། །དེ་ནས་བཅོམ་ལྡན་འདས་ཀྱིས་རིག་སྔགས་ཀྱི་རྒྱལ་མོ་འདིས་བསྐུལ་བས། བྱང་ཆུབ་སེམས་དཔའ་ཀུན་ཏུ་བཟང་པོས་གནོད་སྦྱིན་གྱི་ཚོགས་ཐམས་ཅད་ལ་  
སྨྲས་པ། གྲོགས་པོ་དག་ཚུར་ཤོག་བཅོམ་ལྡན་འདས་དེ་ལ་བལྟ་བ་དང། ཕྱག་བྱ་བ་དང། བསྙེན་བཀུར་བྱ་བའི་ཕྱིར་བྱང་ཆུབ་སེམས་དཔའ་དུ་མའི་ཚོགས་ཀྱིས་ནི་  
བསྐོར། ཉན་ཐོས་བརྒྱ་སྟོང་དུ་མས་ནི་བསྐོར། ལྷ་དང། ཀླུ་དང་གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་  
དང། མི་དང། མི་མ་ཡིན་པ་བྱེ་བ་སྟོང་ཕྲག་དུ་མས་ནི་ཡོངས་སུ་བསྐོར་ཅིང་མདུན་དུ་བདར་ཏེ། ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་  
ག་ལ་བ་དང། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་བཞུགས་པ་ག་ལ་བ་དེར་དོང་ངོ། །དེ་ནས་  
གནོད་སྦྱིན་གྱི་ཚོགས་དེ་དག་དང། གནོད་སྦྱིན་གཞོན་དུ་རྣམས་ཀྱིས་མགྲིན་གཅིག་ཏུ་ཚིག་སྨྲས་པ། སེམས་ཅན་ཆེན་པོ། བཀའ་སྩལ་པ་བཞིན་དུ་བཅོམ་ལྡན་འདས་  
  
  
ཕྱག་བགྱི་བ་དང་བསྙེན་བཀུར་བགྱི་བ་དང། ཐམས་ཅད་དང་ལྡན་པའི་འཁོར་དེ་ལ་བལྟ་བ་དང། ཕྱག་བགྱི་བ་དང། བསྙེན་བཀུར་བགྱི་  
བའི་སླད་དུ་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དེར་བཞུད་དོ། །དེ་ནས་བྱང་ཆུབ་སེམས་དཔའ་ཀུན་ཏུ་བཟང་པོས་དེའི་ཚེ་རྒྱན་སྣ་ཚོགས་  
ཞེས་བྱ་བའི་ཏིང་ངེ་འཛིན་སྤྱོད་པ་ཐམས་ཅད་ཀྱི་རྒྱུ་མཐུན་པ་སྟོན་པ་ལ་སྙོམས་པར་ཞུགས་སོ། །བྱང་ཆུབ་སེམས་དཔའ་ཀུན་ཏུ་བཟང་པོས་ཏིང་ངེ་འཛིན་དེ་ལ་སྙོམས་པར་  
ཞུགས་མ་ཐག་ཏུ་དེ་ནས་དེའི་མོད་ལ་རྣམ་པར་སྣང་མཛད་ཀྱི་རྒྱན་བཀོད་པའི་ཁང་བ་བརྩེགས་པ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཙམ་དུ་ཡངས་ཤིང་  
རྒྱ་ཆེ་བ་ནོར་བུ་ཆེན་པོའི་ཀ་བ་བྱེ་བ་ཁྲག་ཁྲིག་བརྒྱ་སྟོང་དུ་མ་ཟུག་པ། སྒོ་ཁང་དང། རྟ་བབས་དང། སྟེགས་བུ་དུ་མས་བརྒྱན་པ། འཛམ་བུ་ཆུ་བོའི་གསེར་ལས་ཤིང་སཱ་ལ་  
གཅིག་པ་ལྟ་བུར་བྱས་པས་རྣམ་པར་སྤྲས་པ། མཐའ་མཐར་ཕུག་རོན་ལྟ་བུའི་ཕྲེང་གིས་མཛེས་པར་བྱས་པ། མུ་ཏིག་སྣ་གཉིས་ཀྱི་དྲ་བས་བྲེས་པ། རིན་པོ་ཆེའི་དྲིལ་བུ་  
གཡེར་ཀའི་དྲ་བས་སྟེང་གི་བར་སྣང་ཡོངས་སུ་བསྐོར་བ། ལྷའི་རས་བཅོས་མ་དང། དར་གྱི་ལྡ་ལྡི་མང་པོ་བྲེས་པས་མཛེས་པར་བྱས་པ། ལྷའི་སིལ་སྙན་དང། ཕེག་རྡོབ་  
  
  
༄༅། །པ་སྙན་ཅིང་ཡིད་དུ་འོང་བའི་སྒྲ་འབྱིན་པ། ལྷའི་བུ་མོ་བྱེ་བ་ཁྲག་ཁྲིག་བརྒྱ་སྟོང་གླུ་ལེན་གར་བྱེད་རོལ་མོ་བྱེད་ཅིང་སྙན་པར་སྨྲ་ལ་གདུ་བུ་དང། རྣ་  
ཆ་གདུབ་འཁོར་གྱིས་བརྒྱན་ཅིང་ལྷའི་ལུས་དང་ལྡན་པ་རྣམས་ཀྱིས་གང་བ། རིན་པོ་ཆེ་ཆེན་པོའི་བྲ་རེ་ཀུན་ཏུ་བྲེས་པ། ཕྱོགས་བཻ་ཌཱུརྱ་ཆེན་པོས་ལེགས་པར་སྤྲས་པ་  
ཀ་ཙ་ལི་དི་ཀ་ལྟར་རེག་ན་བདེ་བ། དུས་ཐམས་ཅད་པའི་མེ་ཏོག་གི་ཤིང་ལྗོན་པས་ལེགས་པར་བརྒྱན་པ། ལྷའི་རིན་པོ་ཆེའི་ཐིམ་སྐས་ཀྱི་ཕྲེང་གིས་རྣམ་པར་སྤྲས་པ་  
ངང་པ་དང། བཞད་དང། ངུར་པ་དང། ཤང་ཤང་ཏེའུ་དང་ནེ་ཙོ་དང། རི་སྐེགས་དང། རྨ་བྱ་དང། ཁྲུང་ཁྲུང་དང་བྱའི་ཚོགས་དུ་མ་སྒྲ་འབྱིན་བ་དང། ལྷའི་མེ་ཏོག་  
ཨུཔྟ་ལ་དང། ཀུ་མུ་ད་དང། པདྨ་དཀར་པོ་དང། དྲི་མཆོག་དང་པདྨ་དང། ཀ་ལ་ར་ཀ་དང། ཡན་ལག་བརྒྱད་དང་ལྡན་པའི་ཆུས་གང་བའི་རྫིང་བྱང་ཆུབ་སེམས་དཔའ་  
ཡོངས་སུ་སྤྱད་པར་བྱ་བ། ལྷའི་ཙནྡན་སྦྲུལ་གྱི་སྙིང་པོའི་རྫབ་ཀྱི་རྙོག་མ་ཅན་དག་གིས་ཀུན་ནས་མཛེས་པར་བྱས་པ། རྟག་ཏུ་རྒྱུན་མི་འཆད་པར་ཁང་པ་བརྩེགས་པ་དེར་ལྷའི་  
མེ་ཏོག་མན་དཱ་ར་བ་དང། པ་རུ་ཤ་ཀ་དང། པ་རུ་ཤ་ཀ་ཆེན་པོ་དང། ས་བརྟོལ་དང། ས་བརྟོལ་ཆེན་པོའི་མེ་ཏོག་གི་ཆར་མངོན་པར་འབབ་པ། ཨ་ག་རུ་ནག་པོའི་བདུག་  
  
  
གྱུར་ཏེ། ཁང་པ་བརྩེགས་པ་དེའི་ནང་དུ་བྱང་ཆུབ་སེམས་དཔའ་ཐམས་ཅད་ཀྱི་སོ་སོའི་གནས་བསམ་པ་ཇི་  
ལྟ་བ་བཞིན་དུ་ལས་ཀྱིས་བསྐྱེད་པ་དེ་དག་མངོན་པར་སྤྲུལ་ཏོ་།ཁང་པ་བརྩེགས་པ་དེ་དག་རེ་རེ་ལ་ཡང་རིན་པོ་ཆེ་དབང་གི་རྒྱལ་པོ་ལ་སོགས་པ་ཡིད་བཞིན་གྱི་ནོར་བུ་བཅུ་  
དྲུག་རིན་པོ་ཆེའི་རྒྱལ་པོ་ལ་སོགས་པས་ཇི་ལྟར་འདོད་པ་བཞིན་དུ་ཡོངས་སུ་སྤྱད་པར་བྱ་བ། སེམས་ཅན་ཐམས་ཅད་ཀྱི་བསམ་པ་ཡོངས་སུ་རྫོགས་པར་བྱེད་པའི་ནོར་  
པུ་རིན་པོ་ཆེ་ཆེན་པོ་དག་བཀོད་དོ། །རྣམ་པར་སྣང་མཛད་ཀྱི་རྒྱན་བཀོད་པའི་ཁང་པ་བརྩེགས་པ་ཐམས་ཅད་ལ་རྒྱན་པ་དང་རྒྱལ་མཚན་དང། བདན་སྒྲེང་བས་མཛེས་  
པར་བྱས་སོ། །ཁང་པ་བརྩེགས་པ་དེ་དག་ཏུ་ཡང་པདྨའི་སྙིང་པོའི་སེངྒེའི་ཁྲི་རྣམས་སྤྲུལ་ཏོ། །ཁང་པ་བརྩེགས་པ་ཐམས་ཅད་ཀྱང་བེ་ཌཱུརྱ་ཆེན་པོ་གསལ་བའི་རང་བཞིན་ཅན་  
ཏེ༑ འདི་ལྟ་སྟེ། དཔེར་ན། ཤིན་ཏུ་ཕྱིས་པའི་མེ་ལོང་ཇི་ལྟ་བ་བཞིན་དུ་རྣམ་པར་སྣང་མཛད་ཀྱི་རྒྱན་བཀོད་པའི་ཁང་པ་བརྩེགས་པ་ཡང་རང་བཞིན་གྱིས་རྣམ་པར་དག་ཅིང་  
གསལ་བ་སྟེ། བཻ་ཌཱུརྱ་གསལ་བའི་ཕྱིར་དེར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཅད་གཟུགས་བརྙན་གྱི་ཚུལ་དུ་སྣང་ངོ། །དབུས་སུ་ནི་བཅོམ་ལྡན་འདས་ཀྱི་  
  
  
༄༅། །སེངྒེའི་ཁྲི་འགྲོ་བ་ཐམས་ཅད་ཀྱི་བཀོད་པའི་སྙིང་པོ་རིན་པོ་ཆེ་ཆེན་པོའི་རྒྱལ་པོ་ལས་བྱས་པ་མངོན་པར་སྤྲུལ་ཏོ་།སེམས་ཅན་ཐམས་ཅད་ཉེ་བར་འཆི་  
བའི་ཡོ་བྱད་ཀྱི་སྤྲིན་དག་ཁང་པ་བརྩེགས་པ་དེར་ཀུན་ནས་རྟག་ཏུ་བབས་པར་མངོན་པར་སྤྲུལ་ཏེ། འདི་ལྟར་བྱང་ཆུབ་སེམས་དཔའ་ཀུན་ཏུ་བཟང་པོས་བཅོམ་ལྡན་འདས་རྣམ་  
པར་སྣང་མཛད་ཀྱི་སྔོན་གྱི་སྤྱོད་པ་རྒྱ་མཚོ་སྤྱད་པའི་ཕྱིར་རོ། །དེ་ལྟར་བཅོམ་ལྡན་འདས་ལ་མཆོད་པ་བྱ་བའི་ཕྱིར་མངོན་པར་སྤྲུལ་ནས་བཅོམ་ལྡན་འདས་ལ་བལྟ་བ་དང་  
ཕྱག་བྱ་བ་དང། བསྙེན་བཀུར་བྱ་བ་དང། ཆོས་མཉན་པའི་ཕྱིར་གནོད་སྦྱིན་གྱི་ཚོགས་ཆེན་པོ་དང་ལྷན་ཅིག་ཏུ་གནོད་སྦྱིན་གཞོན་ནུ་བྱེ་བ་ཁྲག་ཁྲིག་བརྒྱ་སྟོང་མང་པོས་  
ཡོངས་སུ་བསྐོར་ཅིང་མདུན་དུ་བདར་ནས། བྱང་ཆུབ་སེམས་དཔའི་རྫུ་འཕྲུལ་ཆེན་པོ་དང། བྱང་ཆུབ་སེམས་དཔའི་མཐུ་ཆེན་པོས་ཁང་པ་བརྩེགས་པ་དེ་ལག་པ་གཉིས་ཀས་  
བླངས་ཏེ། སྟེང་གི་བར་སྣང་ལས་བབས་ཏེ་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་དེ་བཞིན་གཤེགས་པ་  
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ག་ལ་བ་དེར་སོང་ངོ། །ཁང་བ་བརྩེགས་པ་དེའི་འོད་ཀྱིས་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་  
  
  
གྱུར་ནས་གང་དག་འཁོར་དེར་འདུས་ཤིང་འཁོད་པའི་ལྷ་དང། ཀླུ་དང། གནོད་སྦྱིན་དང། དྲི་ཟ་དང། མིའམ་  
ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་དེ་དག་སྣང་བ་དེས་སྣང་བར་བྱས་པས་ཕྱོགས་བཞིར་རྣམ་པར་བལྟས་པ་དང། སྟེང་གི་བར་སྣང་ལ་དཔག་ཚད་འབུམ་  
ཕྲག་དྲུག་ཅུ་རྩ་བརྒྱད་ན་མེའི་ཕུང་པོ་ཆེན་པོ་ལྟར་འབར་བའི་ཉི་མ་སྟོང་ལྟར་ལྷམ་མེར་རྣམ་པར་མཛེས་པར་མཐོང་ངོ། །མཐོང་ནས་ཀྱང་ཡ་མཚན་དུ་གྱུར་པའི་སྙིང་གིས་ཕན་  
ཚུན་རྣམ་པར་བལྟས་ནས་ཅང་མི་སྨྲ་བར་འཁོད་པར་གྱུར་ཏོ་།བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་གཟུངས་ཐོབ་པ་དང། བཟོད་པ་ཐོབ་པ་དང། སྟོབས་ཐོབ་  
པ་དེ་དག་གིས་ཀྱང་རྣམ་པར་བལྟས་ན་མེའི་ཕུང་པོ་ཆེན་པོ་ལྟར་འབར་བ། ཉི་མ་སྟོང་ལྟར་ལྷ་མ་མེར་རྣམ་པར་མཛེས་པ་མཐོང་ནས་དེ་དག་ཀྱང་ཡ་མཚན་དུ་གྱུར་པའི་སྙིང་གིས་  
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཞུས་པ། བཅོམ་ལྡན་འདས། འདི་ནས་དཔག་ཚད་འབུམ་ཕྲག་  
དྲུག་ཅུ་རྯྟ་བརྒྱད་ཀྱི་སྟེང་གི་བར་སྣང་ལ་ལྷམ་མེ། ལྷན་ནེ་ལྷང་ངེར་གདའ་ཞིང། བཅོམ་ལྡན་འདས། རྟོགས་པར་དཀའ་ལ་བརྗོད་པར་དཀའ་བ་འདི་ཅི་ལགས། དེ་སྐད་  
  
  
༄༅། །ཅེས་གསོལ་པ་དང། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པས་བྱང་  
ཆུབ་སེམས་དཔའ་དེ་དག་དང། ལྷའི་འཁོར་ཆེན་པོ་དེ་ལ་བཀའ་སྩལ་པ། རིགས་ཀྱི་བུ་དག་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་  
པོ་ཞེས་བྱ་བ་དེ་ང་ལ་བལྟ་བ་དང། ཕྱག་བྱ་བ་དང། མཆོད་པ་བྱ་བ་དང། བསྙེན་བཀུར་བྱ་བ་དང། ཆོས་མཉན་པའི་ཕྱིར་འོངས་ཏེ། ང་ལ་མཆོད་པའི་ཕྱིར་རྣམ་  
པར་སྣང་མཛད་ཀྱི་རྒྱན་བཀོད་པ་ཞེས་བྱ་བའི་ཁང་པ་བརྩེགས་པ་མངོན་པར་སྤྲུལ་པ། དེ་བཞིན་གཤེགས་པ་ཐམས་ཅད་ཀྱི་སྤྱོད་པ་བསྟན་པའི་ཆོ་འཕྲུལ་སྔོན་གྱི་  
སྤྱོད་པ་བསྒྲུབ་པའི་རྒྱུ་མཐུན་པ་སྟེ། འདི་ནི་ཆོས་གང་གི་ཡོན་ཏན་བསྐལ་པ་བརྒྱར་ཡང་མཐའ་རྟོགས་པར་མི་ནུས་པ་དེའི་འོད་ལྷ་མ་མེ། ལྷན་ནེ། ལྷང་ངེར་འདུག་པའོ། །  
བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དེ་ཡང་ཐེག་པ་ཆེན་པོ་ལ་འཇུག་པའི་སྒོ་རྣམ་པར་དག་པའི་གནས་ཞེས་བྱ་བའི་ཆོས་ཀྱི་རྣམ་གྲངས་ཀུན་ཏུ་  
འདྲིའོ། །བཅོམ་ལྡན་འདས་ཀྱིས་ཚིག་གི་ལན་འདི་བཀའ་སྩལ་མ་ཐག་ཏུ་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་ཤིང་ཏ་ལ་བདུན་སྲིད་ཙམ་  
  
  
ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ཐམས་ཅད་དུ་ལྷའི་མེ་ཏོག་དང། བདུག་པ་དང། སྤོས་དང། ཕྲེང་  
བ་དང། བྱུག་པ་དང། ཕྱེ་མ་དང། གོས་དང། གདུགས་དང། རྒྱལ་མཚན་དང། བ་དན་དང། ཕེག་རྡོབ་པའི་སྤྲིན་མངོན་པར་སྤྲུལ་ཏེ་ཆར་དུ་ཕབ་ནས་སྟེང་གི་  
ནམ་མཁའ་ལས་བབས་ཏེ་ཁང་པ་བརྩེགས་པ་དེ་བཅོམ་ལྡན་འདས་ལ་ཕུལ་ལོ། །ཕུལ་ནས་ཀྱང་བཅོམ་ལྡན་འདས་ལ་མངོན་པར་བསྟོད་པ་།སྐུ་དང་གསུང་དང་  
ཐུགས་མཁྱེན་པས། །རྣམ་དག་བརྟུལ་ཞུགས་བཟང་པོ་པ། །རྟོག་པ་ཀུན་གྱིས་རྣམ་དག་པ། །ཕྱག་འཚལ་སེམས་ཅན་དག་ཁྱོད་ལ། །མིག་དང་དེ་བཞིན་རྣ་བ་དང། །སྣ་  
དང་དེ་བཞིན་ལྕེ་དང་ནི། །ལུས་དང་དེ་བཞིན་ཡིད་ཀྱང་ནི། །སྨྲ་བའི་མཆོག་ལ་བདག་ཕྱག་འཚལ། །གཟུགས་དང་སྒྲ་དང་དྲི་དང་རོ། །རེག་བྱ་ཡུལ་ཅན་བཙལ་བ་ཡི། །  
དངོས་པོ་ཀུན་ལས་རྣམ་གྲོལ་བ། །རྒྱལ་བ་མཆོག་ལ་ཕྱག་འཚལ་ལོ་།གཟོད་ནས་ཞི་ཞིང་མ་སྐྱེས་པ། །སྐུ་གསུང་ཐུགས་ལ་སོགས་པ་ཡི་།གཟུགས་བརྙན་ལྟ་བུར་  
འཇིག་རྟེན་དུ། །མངའ་བདག་ཁྱོད་ནི་རྟག་ཏུ་དགའ། །ཁྱོད་ནི་སེམས་ཅན་སྲོག་མ་ལགས། །གང་ཟག་ཀུན་གཞི་ཁྱོད་མ་ལགས། །དུས་དང་རང་བཞིན་ལས་མ་བྱུང། །ཇི་  
  
  
༄༅། །ལྟར་མ་ལགས་ཅི་མ་ལགས། །ཁྱོད་ནི་བརྟེན་ནས་བྱུང་བ་ཙམ། །སྒྱུ་མ་ལྟ་བུར་དངོས་པོ་སྤངས། །ཆོས་རྣམས་སྒྱུ་མ་ལྟ་བུར་ནི། །ཐུགས་སུ་ཁྱོད་  
ཆུད་རྐང་གཉིས་མཆོག་ཁྱོད་ནི་ངོ་བོ་ཉིད་ཀྱིས་སྟོང། །སྟོང་པ་ཉིད་ཀྱང་མཆིས་མ་ལགས། །སྟོང་དང་མི་སྟོང་རྣམ་པར་གྲོལ་།ནམ་མཁའ་འདྲ་ལ་ཕྱག་འཚལ་ལོ། །  
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོས་བཅོམ་ལྡན་འདས་ལ་མངོན་པར་བསྟོད་ནས་གཡོག་འཁོར་དང་ལྷན་ཅིག་ཏུ་བཅོམ་ལྡན་འདས་  
ལ་བརྒྱ་སྟོང་དུ་མར་བསྐོར་བ་བྱས་ཏེ། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས། བཅོམ་ལྡན་འདས་ལ་བལྟ་ཞིང་ཕྱོགས་གཅིག་ཏུ་འདུག་གོ་དེ་  
ནས་ཁང་པ་བརྩེགས་པ་དེ་དང། བཀོད་པ་དེ་དག་དང། སིལ་སྙན་དང། ཕེག་རྡོབ་པ་དེ་དག་ལས་ཐེག་པ་ཆེན་པོའི་ཐོག་མའི་སྤྱོད་པའི་སྒྲ་གཅིག་ནས་གཅིག་ཏུ་འུར་  
ཞེས་གྲག་གོ་གཟོད་ནས་ཞི་ཞིང་མཚན་ཉིད་མེད། །ཆོས་ཉིད་གཅིག་ཏུ་དག་པ་སྟེ། །ཁྱེད་ཅག་ཐེ་ཚོམ་དྭོགས་སྤོངས་ལ། །ཀྱེ་མའོ་འདི་ལ་བརྩོན་པར་གྱིས། །ཐེག་  
པ་ཆེན་པོའི་གནས་འདི་ནི། །སྔོན་གྱི་སྤྱོད་པ་བླ་ན་མེད། །སྤྱོད་པའི་རྒྱལ་པོ་བསྐྱེད་ཆེ་བ། །ཀུན་གྱིས་ཤིན་ཏུ་ཐོབ་པར་གྱིས་།སྔོན་གྱི་སྤྱོད་པ་རྒྱ་མཚོ་རྣམས། །ཡོངས་སུ་  
  
  
།རྒྱལ་བ་རྣམ་པར་སྣང་མཛད་ནི་།རྟག་ཏུ་འདི་ན་མཛེས་ལ་ལྟོས། །སྟོན་པ་གང་དུའང་མི་གནས་ལ་།གང་དུའང་སྤྱོད་པར་མི་གནས་ཀྱང། །གང་དག་  
སྤྱོད་པ་རྣམ་སྦྱངས་པ། །དེ་དག་ཀུན་ལ་གནས་པར་གྱུར། །འགྲོ་བའི་མངའ་བདག་མིག་དང་ནི། །རྣ་བ་དེ་བཞིན་སྣ་དང་ནི། །ལྕེ་དང་དེ་བཞིན་ལུས་དང་ཡང། །ཡིད་དུ་སྣང་བ་མ་  
ལགས་སོ། །དང་པོ་འབྱུང་བའི་སྤྱོད་པ་ནི། །གང་གི་ཚེ་ན་སྦྱངས་གྱུར་པ། །དེ་ཚེ་བཅོམ་ལྡན་རྣམ་སྣང་མཛད། །རྣལ་འབྱོར་ཅན་གྱིས་རྟག་ཏུ་མཐོང། །རིང་བ་མ་ལགས་ཉེ་མ་  
ལགས། །ནང་དང་ཕྱི་ནི་མ་ལགས་ཏེ། །རྟག་ཏུ་ནམ་མཁའ་འདྲར་གནས་པ། །རྣལ་འབྱོར་པ་ནི་ཆེན་པོ་སྣང། །དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་  
བཟང་པོས་ཚིགས་སུ་བཅད་པ་དེ་དག་བརྗོད་མ་ཐག་ཏུ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་  
འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ། བཅོམ་ལྡན་  
འདས་ཀྱིས་བདག་ལ་སྐབས་ཕྱེ་ན། བདག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱོགས་འགའ་ཞིག་ཞུའོ། །དེ་  
  
  
༄༅། །སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་ལ་འདི་སྐད་ཅེས་བཀའ་སྩལ་ཏོ།།  
རིགས་ཀྱི་བུ། ཁྱོད་ཅི་དང། ཅི་འདོད་པ་དྲིས་ཤིག་ངས་དྲིས་པ་དེ་དང་དེའི་ལུང་བསྟན་པས་ཁྱོད་ཀྱི་སེམས་རངས་པར་བྱའོ། །དེ་སྐད་ཅེས་བཀའ་སྩལ་པ་དང། བྱང་  
ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། འདི་ལྟ་སྟེ། ཐེག་པ་ཆེན་པོ་ལ་  
འཇུག་པ། ཐེག་པ་ཆེན་པོ་ལ་འཇུག་པ་ཞེས་བགྱི་བ་འདི་ནི་ཆོས་གང་གི་ཚིག་བླ་དྭགས་ལགས། ཐེག་པ་ཆེན་པོ་ལ་འཇུག་པ་དེའི་སྤྱོད་པ་ནི་ཇི་ལྟ་བུ་ཞིག་ལགས། སྤྱོད་  
པ་དེ་རྟོགས་པར་ཁོང་དུ་ཆུད་པ་ནི་སུ་ཞིག་ལགས། དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་ཀུན་ཏུ་བཟང་པོ་ལ་ལེགས་སོ་ཞེས་  
བྱ་བ་བྱིན་ཏེ། སེམས་ཅན་ཆེན་པོ། ལེགས་སོ། །ལེགས་སོ། །སེམས་ཅན་ཆེན་པོ། ཁྱོད་དེ་བཞིན་གཤེགས་པ་ལ་དོན་འདི་འདྲི་བ་ཡང་ལེགས་སོ། །དེའི་ཕྱིར་ལེགས་  
པར་རབ་ཏུ་ཉོན་ལ་ཡིད་ལ་ཟུངས་ཤིག་ངས་ཐེག་པ་ཆེན་པོ་ལ་འཇུག་པ་དང། ཐེག་པ་ཆེན་པོ་ལ་འཇུག་པའི་གནས་བཤད་པར་བྱའོ། །རིགས་ཀྱི་བུ། དེ་ལ་ཐེག་པ་ཆེན་པོ་ཞེས་  
  
  
དྭགས་སོ། །དེའི་འཇུག་པ་ནི་བྱང་ཆུབ་པོ། །རིགས་ཀྱི་བུ། གནས་ཞེས་བྱ་བ་ནི་གཞིའོ། །དེ་ཡང་སྙིང་རྗེ་ཆེན་པོ་སྔོན་  
དུ་འགྲོ་བའི་སྤྱོད་པ་སྟེ། སེམས་ཅན་ཐམས་ཅད་འདུལ་བའི་དབང་ཉེ་བར་བཟུང་ནས་ཡུལ་དང། དུས་ཀྱི་དབང་གིས་དེའི་རྣམ་པ་སྟོན་པའོ་།རིགས་ཀྱི་བུ། གཞན་ཡང་ཐེག་  
པ་ཆེན་པོ་ནི་རྣམ་པ་གཉིས་ཏེ། འདུས་བྱས་ཀྱིས་རབ་ཏུ་ཕྱེ་བ་དང། འདུས་མ་བྱས་ཀྱིས་རབ་ཏུ་ཕྱེ་བའོ། །དེ་ལ་འདུས་བྱས་ཀྱིས་རབ་ཏུ་ཕྱེ་བ་ནི་སྤྱོད་པའི་ངོ་བོའོ། །འདུས་མ་བྱས་ཀྱིས་  
རབ་ཏུ་ཕྱེ་བའི་ཐེག་པ་ཆེན་པོ་ཉིད་ནི་ཐེག་པ་ཆེན་པོའོ། །རིགས་ཀྱི་བུ། གཞན་ཡང་འདུས་བྱས་ནི་རྐྱེན་གྱིས་བསྐྱེད་པ་སྟེ། རྟེན་ཅིང་འབྲེལ་པར་འབྱུང་བའི་མཚན་ཉིད་དོ། །རིགས་  
ཀྱི་བུ། འདུས་མ་བྱས་ནི་མི་སྐྱེ་བའི་ཆོས་ཉིད་དང། སྟོང་པ་ཉིད་ཀྱི་རང་གི་ངོ་བོའོ། །རིགས་ཀྱི་བུ། གཞན་ཡང་སྤྱོད་པའི་ངོ་བོའི་ཐེག་པ་ཆེན་པོ་གང་ཞེ་ན། སྟོང་པ་ཉིད་མངོན་དུ་  
བྱས་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཡུལ་དང། དུས་ཀྱི་དབང་གིས་སེམས་ཅན་འདུལ་བའི་དབང་ཉེ་བར་བཟུང་སྟེ། བྱ་  
བ་དང། ལས་ཀྱིས་ཀུན་ཏུ་བསླང་བའི་ཚུལ་གྱིས་འདོགས་པ་སྟེ། རིགས་ཀྱི་བུ། འདི་ནི་སྤྱོད་པའི་ངོ་བོའི་ཐེག་པ་ཆེན་པོའོ། །རིགས་ཀྱི་བུ། དེ་ལ་འདུས་མ་བྱས་ཀྱི་ཐེག་པ་ཆེན་  
  
  
༄༅། །པོ་ཉིད་གང་ཞེ་ན། འདི་ལྟ་སྟེ། ཇི་ལྟར་གནས་པའི་ཆོས་ཉིད་ཀྱི་ཚིག་བླ་དྭགས་སོ། །རིགས་ཀྱི་བུ། ཇི་ལྟར་གནས་པའི་ཆོས་ཉིད་ཅེས་བྱ་བ་འདི་ནི་  
བསམ་གྱིས་མི་ཁྱབ་པ་ཉིད་ཀྱི་ཆིག་བླ་དྭགས་སོ། །བསམ་གྱིས་མ་ཁྱབ་པའི་ཆོས་ཉིད་གང་ཡིན་པ་དེ་ནི་འདུས་མ་བྱས་པའོ། །འདུས་མ་བྱས་གང་ཡིན་པ་དེ་ནི་མཐའ་  
གཉིས་ལ་མི་ལྟོས་པ་སྟེ། དེ་ལ་གདགས་པའི་ངོ་བོ་ཉིད་མེད་ཅིང་མི་གདགས་པའི་ངོ་བོ་ཉིད་ཀྱང་ཡང་མེད་དོ། །གང་ལ་གདགས་པའི་ངོ་བོ་མེད་ཅིང་མི་གདགས་པའི་ངོ་བོ་  
མེད་པ་དེ་ལ་སྤྱོད་པ་མེད་དོ། །གང་ལ་སྤྱོད་པ་མེད་པ་དེ་བརྗོད་པར་བྱ་བ་མ་ཡིན་ནོ། །གང་བརྗོད་པར་བྱ་བ་མ་ཡིན་པ་དེ་དངོས་པོ་ཐམས་ཅད་དང་བྲལ་བའོ། །གང་དངོས་པོ་ཐམས་  
ཅད་དང་བྲལ་བ་དེ་མི་འཁྲུགས་པའོ། །གང་མི་འཁྲུགས་པ་དེ་ཆོས་སོ། །ཆོས་གང་ཡིན་པ་དེ་དེ་བཞིན་གཤེགས་པས་མངོན་པར་རྫོགས་པར་སངས་རྒྱས་སོ། །གང་དེ་བཞིན་  
གཤེགས་པས་མངོན་པར་རྫོགས་པར་སངས་རྒྱས་པ་དེ་བདེན་པའོ་།རིགས་ཀྱི་བུ། བདེན་པ་གང་ཡིན་པ་དེ་ཡོད་པའོ། །ཡོད་པ་གང་ཡིན་པ་དེ་བརྫུན་མ་ཡིན་པའོ། །གང་  
བརྫུན་མ་ཡིན་པ་དེ་ཡང་དག་བའོ། །ཡང་དག་པ་གང་ཡིན་པ་དེ་ནི་ཆོས་ཉིད་དོ། །ཆོས་ཉིད་གང་ཡིན་པ་དེ་མི་རྟོག་རྣམ་པར་མི་རྟོག་གོ་གང་མི་རྟོག་རྣམ་པར་མི་རྟོག་པ་དེ་ཡེ་  
  
  
།ཡེ་ཤེས་གང་ཡིན་པ་དེ་རྣམ་པར་ཤེས་པའོ། །རྣམ་པར་ཤེས་པ་གང་ཡིན་པ་དེ་དེ་བཞིན་ཉིད་དོ། །དེ་བཞིན་ཉིད་གང་ཡིན་པ་དེ་ནི་བཏགས་པའོ། །བཏགས་པ་གང་ཡིན་པ་  
དེ་ནི་རྟོག་པའོ། །རྟོག་པ་གང་ཡིན་པ་དེ་ཀུན་རྫོབ་ཅེས་བསྟན་ཏེ་ཀུན་རྫོབ་ཡོད་པས་སྤྱོད་པ་བཏགས་སོ། །བཏགས་པ་ཡོད་པས་དེ་བཞིན་གཤེགས་པ་དགྲ་བཅོམ་པ་ཡང་དག་  
པར་རྫོགས་པའི་སངས་རྒྱས་འཇིག་རྟེན་དུ་འབྱུང་བ་སྟོན་ཏོ་།སངས་རྒྱས་ཀྱི་མཛད་པ་བདུད་བཞི་ཕམ་པར་བྱེད་པ་དང། ཆོས་ཀྱི་འཁོར་ལོ་རབ་ཏུ་བསྐོར་བ་དང། ཡོངས་སུ་མྱ་  
ངན་ལས་འདས་པ་ཆེན་པོ་ལ་ཐུག་པའི་བར་དང། གནས་པ་དང་འབྱུང་བ་དང། འཇིག་པ་དང། སྐྱེ་བ་དང། རྒ་བ་དང། ན་བ་དང། འབྱོར་པ་དང། རྒུད་པ་འཇིག་རྟེན་དུ་  
ཀུན་ཏུ་སྟོན་ཏོ། །རིགས་ཀྱི་བུ། དེ་ལ་སོགས་པ་དུས་དང། ཡུལ་གྱི་དབང་ཉེ་བར་བཟུང་ནས་སྤྱོད་པའི་དཀྱིལ་འཁོར་བཅས་ཏེ་ཐབས་སྣ་ཚོགས་ཀྱི་ཚུལ་རྣམས་ཀྱིས་སེམས་ཅན་  
རྣམས་ལ་ཆོས་སྟོན་ཏོ། །ཆོས་བསྟན་པ་དེ་ནི་ཡང་དག་པའི་ཕུལ་ཡིན་ཏེ། ཐེག་པ་གཅིག་ཏུ་ཡང་དག་པར་འདུ་བ། ཡུལ་གཅིག་ཡང་དག་པར་ཐོབ་པར་བྱེད་པའོ། །དེ་ཅིའི་  
ཕྱིར་ཞེ་ན། དེ་བཞིན་གཤེགས་པ་ནི་རྟོག་པ་ཐམས་ཅད་དང་བྲལ་བའི་ཕྱིར་རོ། །རིགས་ཀྱི་བུ། ཆོས་ཉིད་གང་ཡིན་པ་དེ་ལ་ནི་གདགས་པའམ། རྣམ་པར་རིག་པ་མེད་ཅིང་མི་  
  
  
༄༅། །དམིགས་ཏེ་ཡེ་ཤེས་རྣམ་པར་མི་རྟོག་པའི་ཕྱིར་རོ། །དེ་ལ་ནི་སྤྱོད་པ་ཡང་མེད། མི་སྤྱོད་པ་ཡང་མེད། བསླབ་པ་ཡང་མེད་བསླབ་པ་མ་ཡིན་པ་ཡང་  
མེད༑ འདུལ་བ་ཡང་མེད། འདུལ་བ་མ་ཡིན་པ་ཡང་མེད་དོ། །དེ་ལ་ནི་ལུས་སམ། ངག་གམ། ཡིད་ཀྱི་འཇུག་པའམ། ལྡོག་བ་མི་དམིགས་སོ། །དེ་དེ་བཞིན་གཤེགས་  
པའམ། སངས་རྒྱས་ཞེས་བྱ་བ་འམ། བྱང་ཆུབ་སེམས་དཔའ་ཞེས་བྱ་བ་འམ། ཉན་ཐོས་ཞེས་བྱ་བ་འམ། རང་སངས་རྒྱས་ཞེས་བྱ་བ་འམ། ཆོས་ཞེས་བྱ་བ་འམ། དགེ་  
འདུན་ཞེས་བྱ་བ་འམ། ལྷ་ཞེས་བྱ་བ་འམ། ཀླུ་ཞེས་བྱ་བ་བའམ་གནོད་སྦྱིན་ཞེས་བྱ་བ་འམ། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་  
ཆེན་པོ་དང། མི་དང། མི་མ་ཡིན་པ་ཞེས་བྱ་བའི་བར་རམ། ཡོད་ཅེས་བྱ་བ་འམ། མེད་ཅེས་བྱ་བ་འམ། བསོད་ནམས་ཞེས་བྱ་བ་འམ་འཁོར་བ་ཞེས་བྱ་བ་འམ། མྱ་ངན་  
ལས་འདས་པ་ཞེས་བྱ་བ་འམ། འཆིང་བ་ཞེས་བྱ་བ་འམ། ཐར་པ་ཞེས་བྱ་བ་མེད་དོ། །རིགས་ཀྱི་བུ། དེ་ལ་ནི་དུས་ཞེས་བྱ་བ་འམ་ཚོད་ཅེས་བྱ་བ་འམ། སྐད་ཅིག་ཅེས་བྱ་  
བ་འམ། ཡུད་ཙམ་ཞེས་བྱ་བ་འམ། ཐང་ཅིག་ཅེས་བྱ་བ་མེད་དོ་།དེ་ལ་ནི་ཟླ་བ་ཞེས་བྱ་བ་འམ། སྐར་མ་ཞེས་བྱ་བ་འམ། ཉི་མ་ཞེས་བྱ་བ་འམ། མེ་ཞེས་བྱ་བ་འམ། རླུང་ཞེས་  
  
  
ཆུ་ཞེས་བྱ་བ་འམ། ས་ཞེས་བྱ་བ་འམ། མཚན་མོ་ཞེས་བྱ་བ་འམ། ཉིན་མོ་ཞེས་བྱ་བ་འམ། དུས་ཚིགས་ཞེས་བྱ་བ་འམ། ལོ་ཁྱུད་འཁོར་ཞེས་བྱ་བ་འམ། ཟླ་བ་ཞེས་  
བྱ་བ་མེད་དོ། །རིགས་ཀྱི་བུ། དེ་ལྟར་ན་རྟོག་པས་བརྟགས་པའི་སྒོ་འཇིག་རྟེན་གྱི་ཐ་སྙད་ཀྱི་མཐར་ལྟུང་བ་ཇི་སྙེད་པ་དང། འཇིག་རྟེན་ལས་འདས་པའི་བརྟགས་པའི་སྒོ་ཇི་སྙེད་པ་དེ་  
དག་ཐམས་ཅད་ན་དེ་ལ་མི་འགྱུར་ཞིང་མེད་དེ་མི་དམིགས་སོ། །དེ་ཅིའི་ཕྱིར་ཞེ་ན། ཆོས་ཉིད་དེ་གཉིས་སུ་མེད་པའི་མཚན་ཉིད་ཡིན་པའི་ཕྱིར་ཏེ། དེ་ལ་གཉིས་སུ་མི་འབྱུང་ངོ། །  
རིགས་ཀྱི་བུ། འདི་ལྟ་སྟེ། དཔེར་ན། ནམ་མཁའ་གཉིས་པ་མ་སྐྱེས་པའི་ཕྱིར་ནམ་མཁའི་ཁམས་ནི་གཉིས་སུ་མེད་དོ། །རིགས་ཀྱི་བུ། དེ་བཞིན་དུ་ཆོས་ཉིད་ཀྱང་གཉིས་སུ་མེད་  
པའོ༑ ༑རིགས་ཀྱི་བུ། དེ་ལྟར་ན་གང་ཆོས་ཉིད་འདི་ལྟ་བུ་ལ་སྤྱོད་པ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་སྤྱད་པ་སྤྱོད་པའི་  
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་སུ་བསྟན་ཏོ། །དེ་ཅིའི་ཕྱིར་ཞེ་ན། སྤྱོད་པ་མ་ཡིན་པ་ནི་བྱང་ཆུབ་སེམས་དཔའི་སྤྱོད་པའོ། །བསླབ་པ་མ་ཡིན་པ་ནི་བྱང་ཆུབ་  
སེམས་དཔའི་བསླབ་པའོ། །ཐོབ་པ་མེད་པ་ནི་བྱང་ཆུབ་སེམས་དཔའ་རྣམས་ཀྱི་ཐོབ་པའོ། །རྩོམ་པ་མེད་པ་ནི་བྱང་ཆུབ་སེམས་དཔའ་རྣམས་ཀྱི་རྩོམ་པའོ། །འདུལ་བ་མ་ཡིན་པ་དེ་  
  
  
༄༅། །ནི་འདུལ་བའོ། །གདགས་སུ་མེད་པ་ནི་འདོགས་པའོ། །མཐོང་བ་མེད་པ་ནི་སངས་རྒྱས་མཐོང་བའོ། །བསྙེན་བཀུར་མི་བྱེད་པ་ནི་དགེ་འདུན་ལ་བསྙེན་  
བཀུར་བྱེད་པའོ། །མི་ཉན་པ་ནི་ཆོས་ཉན་པའོ། །ཁོང་དུ་ཆུད་པ་མེད་པ་ནི་ཁོང་དུ་ཆུད་པའོ། །འགྲོ་བ་མེད་པ་ནི་འགྲོ་བའོ། །གནས་པ་མེད་པ་ནི་གནས་སོ། །སྟོང་པ་ཉིད་མ་  
ཡིན་པ་ནི་སྟོང་པ་ཉིད་དོ། །བྱང་ཆུབ་སེམས་དཔའ་རྣམས་ནི་ཤེས་པ་མེད་པ། ཐོབ་པ་མེད་པ། མངོན་པར་རྟོགས་པ་མེད་པ། མངོན་སུམ་དུ་བྱེད་པ་མེད་པའོ། །རིགས་ཀྱི་བུ་  
རྣམ་གྲངས་འདིས་ཀྱང་འདི་ལྟར་རིག་པར་བྱ་སྟེ། །བྱང་ཆུབ་སེམས་དཔའ་སེམས་དཔའ་ཆེན་པོ་ནི་སྤྱོད་པ་སྤྱད་པའོ། །གང་དུ་ཡང་མི་ཆགས་པའོ། །གང་དུ་ཡང་རྗེས་སུ་ཆགས་  
པ་མེད་དོ། །གང་དུ་ཡང་ཁོང་ཁྲོ་བ་མེད་དོ། །གང་དུ་ཡང་ཞེ་སྡང་བ་མེད་དོ། །དེ་མི་སྣང། མ་རྨོངས། ཕྱིན་ཅི་མ་ལོག་པས་རྟག་ཏུ་མཉམ་པར་གཞག་པ་སྟེ། རྣམ་པར་མི་རྟོག་  
པ༑ ཞི་བ། ལེགས་པར་གནས་པ། ཟླ་མེད་པ། མི་གཡོ་བ། རབ་ཏུ་མི་གཡོ་བ། སངས་རྒྱས་དང། ཆོས་དང། དགེ་འདུན་དང། སེམས་ཅན་གྱི་དོན་བྱ་བ་ལ་ཡོངས་སུ་མི་  
སྐྱོ་བ། དུས་གསུམ་ཡང་སྒྱིད་ལུག་པ་མེད་པའོ། །རིགས་ཀྱི་བུ། འདི་ལྟ་སྟེ། དཔེར་ན། ནམ་མཁའི་ཁམས་ནི་རྡུལ་ལམ། དུ་བ་འམ། སྤྲིན་གྱིས་ཀུན་ནས་ཉོན་མོངས་པར་  
  
  
སྒྱིད་ལུག་པར་མི་འགྱུར་རོ། །དེ་ཅིའི་ཕྱིར་ཞེ་ན་ནམ་མཁའི་ཁམས་རྣམ་པར་མི་རྟོག་པའི་ཕྱིར་རོ། །རིགས་ཀྱི་བུ། དེ་བཞིན་དུ་བྱང་ཆུབ་སེམས་དཔའ་སྤྱོད་པ་འདི་ལྟ་  
བུ་སྤྱད་པ་ཡང་སྒྱིད་ལུག་པར་མི་འགྱུར། ཀུན་ནས་ཉོན་མོངས་པར་མི་འགྱུར་རོ། །རིགས་ཀྱི་བུ། དེ་ལ་སྤྱོད་པ་འདི་ལྟ་བུ་ལ་གནས་པའི་བྱང་ཆུབ་སེམས་དཔའ་རྡོ་རྗེ་ཆེན་པོའི་  
དཀྱིལ་འཁོར་བཀོད་པའི་རྒྱན་རྡོ་རྗེ་ཆེན་པོའི་རྟོག་གི་སྤྱོད་པ་རྡོ་རྗེ་ཆེན་པོ་ལས་འབྱུང་བ། དེ་བཞིན་གཤེགས་པའི་སྤྱོད་པས་བསོད་ནམས་ལ་སོགས་པའི་ཆོས་ཀྱི་རྣམ་གྲངས་གཟུང་  
བར་བྱ། བཀླག་པར་བྱ། གཞན་དག་ལ་ཡང་རྒྱ་ཆེར་ཡང་དག་པར་བཤད་པར་བྱའོ། །དེ་སྐད་ཅེས་བཀའ་སྩལ་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་  
བཟང་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ངོ་མཚར་ཏོ། །བདེ་བར་གཤེགས་པ་ངོ་མཚར་ཏོ། །ཆོས་ཀྱི་རྣམ་གྲངས་འདི་དག་གང་དག་གི་རྣ་ལམ་  
དུ་གྲགས་པར་གྱུར་པའི་བྱང་ཆུབ་སེམས་དཔའ་དེ་དག་རྙེད་པ་ལེགས་པར་རྙེད་པ་ལགས་ན་གང་དག་ཉན་པ་དང། འཆད་བ་དང། ཀློག་པ་དང། ཡིད་ལ་བགྱིད་པ་དག་ལྟ་  
སྨོས་ཀྱང་ཅི་འཚལ་ཏེ། བཅོམ་ལྡན་འདས། དེ་དག་ནི་ཐེག་པ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པ་ལགས་སོ། །བཅོམ་ལྡན་འདས། དེ་དག་ནི་ཐེག་  
  
  
༄༅། །པ་ཆེན་པོ་བླ་ན་མེད་པ་དེ་བཞིན་གཤེགས་པ་མངོན་པར་རྫོགས་པར་བྱང་ཆུབ་པ་རྣམ་པར་འཕྲུལ་བའི་གནས་བསམ་གྱིས་མི་ཁྱབ་པའི་ཚུལ་  
ལ་སྐལ་བ་མཆིས་པ་ལགས་སོ། །བདག་ལ་ཐུགས་བརྩེ་བར་དགོངས་ཏེ་བཅོམ་ལྡན་འདས་ཀྱིས་ཐེག་པ་ཆེན་པོ་བླ་ན་མེད་པ་འཕྲལ་དུ་འབྲས་བུ་མང་བ་བཤད་དུ་  
གསོལ། དེ་སྐད་ཅེས་གསོལ་བ་དང། བཅོམ་ལྡན་འདས་ཅང་མི་གསུང་བར་བཞུགས་ཏེ། རྡོ་རྗེ་ཆེན་པོ་འབྱུང་གནས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་  
སོ༑ ༑བཅོམ་ལྡན་འདས་ཀྱིས་མཉམ་པར་གཞག་མ་ཐག་ཏུ། དེ་ནས་དེའི་མོད་ལ་ཕྱོགས་ཐམས་ཅད་ཀྱི་འཇིག་རྟེན་གྱི་ཁམས་རབ་འབྱམས་ཐམས་ཅད་དུ་དེ་བཞིན་གཤེགས་  
པ་ཐམས་ཅད་རྡོ་རྗེ་ཆེན་པོའི་སྒྲ་སྒྲོགས་ཏེ། གསུང་གཅིག་ཏུ་རྡོ་རྗེ་ཆེན་པོ་འབར་བའི་འོད་འཕྲོ་བའི་སྙིང་པོ་ཞེས་བྱ་བའི་རྡོ་རྗེའི་འབྱུང་གནས་རྡོ་རྗེ་སེམས་དཔའི་ཡི་གེ་བརྗོད་  
ཅིང་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དང། བཅོམ་ལྡན་འདས་ཤཱཀྱ་ཐུབ་པ་ག་ལ་བ་དེར་གཤེགས་ཏེ་བྱོན་ནས། རྡོ་རྗེ་ཆེན་པོ་  
པདྨའི་གདན་ལ་སྐྱིལ་མོ་ཀྲུང་བཅས་ཏེ་བཞུགས་སོ། །དེ་ནས་དེ་བཞིན་གཤེགས་པ་དེ་དག་གིས་བཅོམ་ལྡན་འདས་ཤཱཀྱ་ཐུབ་པ་ལ་གནོད་པ་ཆུང་ངམ་ཞེས་བསྙུན་  
  
  
ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་ལྡན་ནམ། འཚོ་འམ། བདེ་བ་ལ་རེག་པར་གནས་སམ་ཞེས་བསྙུན་གསོལ་ཏོ། །དེ་ནས་བཅོམ་ལྡན་འདས་དེ་  
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དང། དེ་བཞིན་གཤེགས་པ་དེ་དག་ཐམས་ཅད་སློད་ནས་རྡོ་རྗེའི་དཀྱིལ་འཁོར་བྱིན་གྱིས་  
རློབ་པའི་རྡོ་རྗེ་གསང་སྔགས་ཀྱི་རྒྱལ་པོ་འདི་གསུངས་སོ། །ན་མསརྦ་མུ་ཁེ་བྷྱསརྦ་ཏ་ཐཱ་ག་ཏེ་བྷྱསརྦ་ཐཱ་ཨོཾ་བཛྲ་ཀ་ར་ཁཾ་སཱཧཱ། དེ་ནས་དེ་བཞིན་གཤེགས་པ་དེ་དག་གིས་རྡོ་  
རྗེ་ཆེན་པོའི་དཀྱིལ་འཁོར་བྱིན་གྱིས་རློབ་པའི་གསང་སྔགས་གསུངས་ནས། སངས་རྒྱས་ཀྱི་བྱིན་གྱིས་བརླབས་ཀྱིས་རྣམ་པར་འཕྲུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་  
ཞུགས་སོ། །དེ་ནས་ཐམས་ཅད་དང་ལྡན་པའི་འཁོར་ཆེན་པོ་དེ་ཡ་མཚན་དུ་ཆེའོ་སྙམ་དུ་སྙིང་འདུན་པར་གྱུར་ཏེ། འཇམ་དཔལ་གཞོན་ནུར་གྱུར་པ་ལ་བལྟ་ཞིང་འཁོད་དོ། །འཇམ་  
དཔལ་གཞོན་ནུར་གྱུར་པས་འཁོར་དེ་ཡ་མཚན་ཆེ་སྙམ་དུ་རྩེ་གཅིག་ཏུ་གྱུར་པར་རིག་ནས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་ཤཱཀྱ་ཐུབ་པ་དང། ཕྱོགས་བཅུའི་འཇིག་རྟེན་གྱི་ཁམས་ནས་འདུས་པའི་དེ་བཞིན་གཤེགས་པ་དེ་དག་ལ་ཞུས་པ། གསང་སྔགས་རྒྱལ་པོ་བཀའ་སྩལ་ནས། །རྣམ་པར་  
  
  
༄༅། །འདྲེན་རྣམས་མི་གསུང་ལས། །བདེ་གཤེགས་སྲས་ལ་རྡོ་རྗེ་ཡིས། །དབང་བསྐུར་དུ་ནི་ངེས་པར་གདའ། །གསང་སྔགས་སྤྱོད་པ་ཡེ་ཤེས་ཆེ། །  
ཐེག་པ་ཆེན་པོའི་གོ་འཕང་མཆོག་དེར་ནི་ཐམས་ཅད་མཁྱེན་ཉིད་དང། །དོན་ཀུན་གྲུབ་པའི་སྤྱོད་པ་ཐོབ། །གསང་སྔགས་སྤྱོད་ལས་བྱུང་བ་ཡི། །ཐེག་པ་ཆེན་པོ་ཐམས་  
ཅད་མཁྱེན། །སྔོན་གྱི་རྫོགས་སངས་རྒྱས་རྣམས་ཀྱིས། །ནགས་ཚལ་མཆོག་འདིར་རྟག་ཏུ་བཤད། །སཱ་ལའི་རྒྱལ་མཚན་ཉམས་དགའ་ཆེ་།སྤྱོད་པ་ཡང་དག་བསྟན་པའི་  
གནས། །སྔོན་གྱི་སྤྱོད་ལས་བྱུང་གྱུར་པ། །གསང་སྔགས་ཤེས་ལས་བྱུང་བར་བཤད། །གང་དག་འདས་པའི་རྫོགས་སངས་རྒྱས། །དེ་བཞིན་གང་དག་མ་བྱོན་དང། །  
མགོན་པོ་གང་དག་ད་ལྟ་བྱུང། །རྣམ་པར་འདྲེན་པ་བཞུགས་པ་རྣམས། །དེ་དག་ཐམས་ཅད་འདིར་གཤེགས་ཤིང། །གསང་སྔགས་སྤྱོད་ལས་བྱུང་བ་ཡི། །ཐེག་པ་ཆེན་  
པོ་དབང་བསྐུར་འདི། །བདེ་གཤེགས་སྲས་ལ་རབ་ཏུ་སྩོལ། །སངས་རྒྱས་དྲང་སྲོང་ཆེན་པོ་པ། །ཀུན་གྱི་དབང་ནི་བདག་ལགས་སོ་།འཇིག་རྟེན་ཕན་པར་འཚལ་བས་ན། །  
རྫོགས་སངས་རྒྱས་ལ་གསོལ་བ་འཚལ། །བསྟན་པ་ཀུན་ལ་བསྲུང་བ་དང། །དམ་ཆོས་རྟག་གནས་བགྱི་སླད་དུ། །བདག་ཉིད་ཆེ་བའི་སྤྱི་གཙུག་ཏུ། །རྫོགས་སངས་རྒྱས་  
  
  
།གསང་སྔགས་སྤྱོད་ལས་བྱུང་བ་ཡི་།ཐེག་ཆེན་རྟོགས་པར་ཁོང་དུ་ཆུད། །སྔོན་གྱི་སྨོན་ལམ་ངེས་བྱུང་བ། །སངས་རྒྱས་སྲས་པོ་གྲགས་ཆེན་ལགས། །  
ཐོག་མའི་སྤྱོད་ལྡན་ངེས་པ་འདི། །སངས་རྒྱས་འདྲ་འམ་ཅི་ཞིག་ཏེ། །བདེ་གཤེགས་སྲས་པོ་ཆགས་མེད་པ། །བྱང་ཆུབ་མཐར་ཐུག་དབང་ཐོབ་ལགས། །གསང་སྔགས་མགོན་  
པོས་རྣམ་ཀུན་ཏུ། །འཁོར་འདི་བྱིན་གྱིས་བརླབས་ལགས་ན། །གསང་སྔགས་རྒྱལ་པོ་བཀའ་སྩལ་ནས། །ཅི་སླད་མི་གསུང་གྱུར་ཅིང་བཞུགས། །ཐམས་ཅད་ངོ་མཚར་འཛིན་  
འགྱུར་ཏེ། །བདེ་བར་རྟོག་ལ་བརྩོན་པར་གནས། །དཔའ་བོ་ཆེ་རྣམས་ཐེ་ཚོམ་དང། །དེ་བཞིན་ཡིད་གཉིས་བསལ་དུ་གསོལ། །ད་ནི་དུས་ལ་བབ་ལགས་ན། །ཕྱི་བཤོལ་མ་མཛད་  
བཤད་དུ་གསོལ། །དེ་ནས་དེ་བཞིན་གཤེགས་པ་དེ་དག་གིས་འཇམ་དཔལ་གཞོན་ནུར་གྱུར་པས་གསོལ་བ་བཏབ་པར་མཁྱེན་ནས། བཅོམ་ལྡན་འདས་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པས་གསུངས་པ། །འདྲེན་པ་རྣམས་ཀྱིས་གང་སངས་རྒྱས། །ཆོས་ཉིད་འདི་ནི་གཅིག་ཏུ་མཆོག་རྟག་ཏུ་མཉམ་  
གཞག་རྣམས་ཀྱིས་ནི། །རབ་ཏུ་བསྒྲིམས་ཏེ་དེ་རྟོགས་བྱ། །དེ་ནས་དེ་བཞིན་གཤེགས་པ་ཤཱཀྱ་ཐུབ་པ་ལ་སོགས་པས་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་  
  
  
༄༅། །ཚལ་སྟུག་པོ་ཀུན་ཏུ་རྡོ་རྗེའི་དཀྱིལ་འཁོར་གྱི་ཁྱམས་བཀོད་པ་གྲུ་བཞི་ལྷམ་པ། སྒོ་བཞི་གཏོད་པ། རིན་པོ་ཆེ་སྣ་བདུན་གྱི་ཕྱི་རས་བསྐོར་བ། སྒོ་  
ཁང་དང། རྟ་བབས་དང། སྟེགས་བུས་བརྒྱན་པ། སྟེང་དུ་རིན་པོ་ཆེའི་བླ་རེ་བྲེས་པ། རིན་པོ་ཆེའི་དྲིལ་བུ་དཔྱངས་པ། རིན་པོ་ཆེ་སྣ་ལྔའི་སྲད་བུ་བྲེས་པར་བྱིན་གྱིས་  
བརླབས་ཏེ་དབུས་སུ་རྡོ་རྗེ་པདྨའི་ཁྲི་དང། ཕྱོགས་ཆ་བརྒྱད་དུ་རྡོ་རྗེ་ཆེན་པོའི་ཕྲེང་བས་བསྐོར་བ་དང། རྡོ་རྗེ་ཕྱི་རས་ཀུན་ཏུ་བསྐོར་བ་དང། རྡོ་རྗེའི་ཕྱི་རྒྱབ་ཏུ་ནི་རྡོ་རྗེའི་ཕྲེང་  
བ་དང། རྡོ་རྗེའི་སྲད་བུས་བྲེས་པ་དང། རྡོ་རྗེ་བཅིང་བས་བཅིངས་པ་དང། རྡོ་རྗེའི་ཕུར་བུ་དག་གདབ་པ་དང། ཐམས་ཅད་རྡོ་རྗེའི་རང་བཞིན་ཅན་དུ་བྱིན་གྱིས་བརླབས་ནས་  
སྟེང་གི་གཙུག་ཏོར་ནས་ཐམས་ཅད་དུ་ཐོགས་པ་མེད་པའི་སྟོབས་ཞེས་བྱ་བའི་འོད་ཟེར་ཕྱུང་ངོ། །འོད་ཟེར་དེ་དག་བྱུང་ནས་ཐམས་ཅད་དང་ལྡན་པའི་འཁོར་གྱི་དཀྱིལ་  
འཁོར་ལ་སྣང་བར་བྱས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོའི་སྤྱི་གཙུག་ཏུ་ཞུགས་སོ། །དེ་བཞིན་གཤེགས་པའི་འོད་ཟེར་དེ་དག་ཞུགས་  
མ་ཐག་ཏུ་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དགའ་ཞིང་མགུ་ནས་རབ་ཏུ་དགའ་སྟེ་ཐོགས་པ་མེད་པའི་སྟོབས་ཞེས་བྱ་བའི་སྙིང་པོ་སྨྲས་པ་  
  
  
ཐཱ་ཨ་པྲ་ཏི་ཧ་ཏ་བ་ལ། མཧཱ་བཛྲ་ཨཱ་ཛྙཱ་ཀ་ར་ཎ། ན་མོ་སྟུ་ཏེ་སཱཧཱ། དེ་ནས་ཐོགས་པ་མེད་པའི་སྟོབས་རྡོ་རྗེའི་སྙིང་པོ་སྨྲས་མ་ཐག་  
ཏུ་དེ་བཞིན་གཤེགས་པ་དེ་དག་གི་ཏིང་ངེ་འཛིན་དང། གཟུངས་དང་སྟོབས་དང། བྱང་ཆུབ་ཀྱི་ཡན་ལག་དང། ལམ་དང། འཕགས་པའི་བདེན་པ་དང། སྟོང་པ་ཉིད་  
དང༑ སངས་རྒྱས་ཀྱི་ཆོས་མ་འདྲེས་པ་དང། སྟོང་པ་ཉིད་ཆེན་པོའི་མཐའ་ལས་བྱས་པ་སྦྱིན་པ་དང། དུལ་བ་དང། ཡང་དག་པར་སྡོམ་པ་དང། དེས་མ་ལ་སོགས་པ་ཕ་རོལ་  
ཏུ་ཕྱིན་པ་དྲུག་གིས་རྣམ་པར་བསྐྱེད་པའི་གཟུགས་ཅན་གྱི་རྡོ་རྗེ་བྱིན་གྱིས་བརླབས་ཏེ། བྱང་ཆུབ་སེམས་དཔའ་ཀུན་ཏུ་བཟང་པོའི་ལག་ཏུ་བྱིན་ནོ། །དེ་བཞིན་གཤེགས་པ་དེ་དག་  
གིས་ཀུན་ཏུ་བཟང་པོའི་ལག་ཏུ་རྡོ་རྗེ་བྱིན་མ་ཐག་ཏུ། དེ་ནས་ཕྱོགས་བཅུའི་འཇིག་རྟེན་གྱི་ཁམས་རབ་འབྱམས་རྣམས་དང། སངས་རྒྱས་ཀྱི་འཁོར་གྱི་དཀྱིལ་འཁོར་ཐམས་ཅད་  
དུ་དེ་བཞིན་གཤེགས་པ་ཐམས་ཅད་དང། བྱང་ཆུབ་སེམས་དཔའ་ཐམས་ཅད་དང། ཉན་ཐོས་ཐམས་ཅད་དང། རང་སངས་རྒྱས་ཐམས་ཅད་དང། ལྷ་དང། ཀླུ་དང། གནོད་  
སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང་མིའམ་མ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་ཐམས་ཅད་ཀྱིས་མགྲིན་གཅིག་ཏུ། ཀྱེ་མ། བྱང་  
  
  
༄༅། །ཆུབ་སེམས་དཔའ་སེམས་དཔའ་ཆེན་པོ་འདི་ནི་ལག་ན་རྡོ་རྗེའོ། །ལག་ན་རྡོ་རྗེའོ། །ཞེས་བརྗོད་དོ།། །།འཕགས་པ་ལག་ན་རྡོ་རྗེ་དབང་  
བསྐུར་བ། བམ་པོ་གསུམ་པ། དེ་བཞིན་གཤེགས་པ་དེ་དག་གིས་དམ་ཚིག་འདི་བྱིན་གྱིས་བརླབས་ནས། ཡང་གསང་བའི་རྡོ་རྗེ་ཞེས་བྱ་བའི་སྙིང་པོ་འདི་གསུངས་པ་  
ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ་སརྦ་ཐཱ་གུ་ཧྱ་བཛྲ་དྷ་ར་སཱཧཱ། དེ་ནས་གསང་བའི་རྡོ་རྗེའི་སྙིང་པོ་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་  
ཅད་དང། སངས་རྒྱས་ཀྱི་འཁོར་གྱི་དཀྱིལ་འཁོར་ཐམས་ཅད་དུ་གསང་བའི་བདག་པོའོ། གསང་བའི་བདག་པོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་  
ནས༑ འདི་ལྟ་སྟེ། སྙིང་པོ་འདིའི་མཐུ་དང། དེ་བཞིན་གཤེགས་བ་ཐམས་ཅད་ཀྱི་བྱིན་གྱིས་བརླབས་ཀྱི་སྟོབས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་དེ་བཞིན་  
གཤེགས་པ་ཐམས་ཅད་ཀྱི་ཐུགས་དང། ཡེ་ཤེས་ཕུན་སུམ་ཚོགས་པ་དག་མངོན་སུམ་དུ་ཞུགས་སོ། །ཡང་དེ་བཞིན་གཤེགས་པ་དེ་དག་གིས་བསྟན་པ་ཀུན་ཏུ་  
བསྲུང་བ་དང། འགྲོ་བ་ཡོངས་སུ་སྐྱོབ་པའི་སྙིང་པོ་རྡོ་རྗེ་ཆེན་པོ་རྒྱ་ཆེ་བའི་གཟུངས་ཞེས་བྱ་བའི་སྙིང་པོ་གསུངས་པ་ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ་སརྦ་ཐཱ་  
  
  
རྡོ་རྗེ་ཆེན་པོ་རྒྱ་ཆེ་བའི་སྙིང་པོ་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། སངས་རྒྱས་ཀྱི་འཁོར་གྱི་  
དཀྱིལ་འཁོར་ཐམས་ཅད་དུ་རྡོ་རྗེ་ཆེན་པོ་རྒྱ་ཆེ་བ་ལས་བྱུང་བའི་ལག་ན་རྡོ་རྗེ་སངས་རྒྱས་ཀྱི་ཞིང་ཐམས་ཅད་དང། འཇིག་རྟེན་གྱི་ཁམས་རབ་འབྱམས་ཐམས་ཅད་དང། དེ་  
བཞིན་གཤེགས་པ་ཐམས་ཅད་ཀྱི་ཞབས་ཀྱི་དྲུང་རྣམས་དང། བྱང་ཆུབ་སེམས་དཔའ་ཐམས་ཅད་དང། ཉན་ཐོས་དང། རང་སངས་རྒྱས་ཐམས་ཅད་དང། སེམས་དང་  
བོ་བསྐྱེད་པ་རྣམས་དང། ལས་དང་པོ་པ་རྣམས་དང། སེམས་ཅན་རྣམས་ཀྱི་རྒྱབ་དང། མདུན་དང། མ་ཉལ་བའམ། གཉིད་ཀྱིས་ལོག་པའམ། ཆོས་སྟོན་པའམ་  
བྱང་ཆུབ་མངོན་པར་རྫོགས་པར་འཚང་རྒྱ་བའམ། སེམས་ཅན་གྱི་དོན་བྱེད་པའམ། སྤྲུལ་པ་རབ་ཏུ་བྱེད་པའི་བར་དུ་ཐམས་ཅད་ཀྱི་དྲུང་ན་གཟུགས་ཐམས་ཅད་ཡང་དག་པར་  
སྟོན་པའི་ཆོ་ག་ཤེས་པ་ལག་ན་རྡོ་རྗེ་ཅོད་པན་དུ་ཀུན་ཏུ་སྣང་ངོ། །ཡང་དེ་བཞིན་གཤེགས་པ་དེ་དག་གིས་ཕྱོགས་རྡོ་རྗེས་བཅིངས་པ་ཞེས་བྱ་བ་རྡོ་རྗེའི་སྙིང་པོ་མཆོག་གསུངས་  
པ༑ ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ་སརྦ་ཐཱ་དིག་བཛྲ་ཊ་ཊ་ཊ་ཊ་ཊཾ་སཱཧཱ། ཕྱོགས་རྡོ་རྗེས་བཅིངས་པའི་སྙིང་པོ་འདི་གསུངས་མ་ཐག་ཏུ་ཕྱོགས་བཅུ་ན་སེམས་ཅན་  
  
  
༄༅། །མ་རུངས་པ་ཐམས་ཅད་རྡོ་རྗེའི་བཅིང་བས་བཅིངས་པར་སྣང་ངོ། །དེ་ནས་ཡང་དེ་བཞིན་གཤེགས་པ་དེ་དག་གིས་སའི་རྡོ་རྗེའི་ཕུར་བུ་ཞེས་བྱ་  
བའི་སྙིང་པོ་གསུངས་པ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ་སརྦ་ཐཱ་ཋ་ཋ་ཋ་ཋ་ཋཾ་སཱ་ཧཱ། ས་རྟོན་གྱི་རྡོ་རྗེའི་སྙིང་པོ་འདི་གསུངས་མ་ཐག་ཏུ། ཀྱེ་མ། བྱང་ཆུབ་  
སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་རྡོ་རྗེའི་ས་རྟོན་ཏོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་ས་  
འོག་གི་རྡོ་རྗེ་ཞེས་བྱ་བའི་སྙིང་པོ་མཆོག་གསུངས་པ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་ཁེ་བྷྱ་སརྦ་ཐཱ་ཡ་ཊ་ཡ་ཊཾ་སཱཧཱ། ས་འོག་གི་རྡོ་རྗེའི་སྙིང་པོ་འདི་གསུངས་མ་  
ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། སའི་འོག་གི་ཕྲག་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་  
འདི་ནི་ས་འོག་གི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རིག་སྔགས་འཆང་ཐམས་ཅད་ཀྱི་འགྲོ་བ་གཅོད་  
པ་ཞེས་བྱ་བའི་སྙིང་པོ་གསུངས་པ། ན་མཿ་སརྦ་ཏ་ཐཱ་ག་ཏེ་བྷྱ་སརྦ་མུ་བེ་བྷྱ་སརྦ་ཐཱ་ཙིཚནྡ་སརྦ་བའི་རྱཱནྟུ་ར་ག་དེ་མ་པྲ་བརྨ་ལ་བྡྷ་བི་ཛ་ཡེ་སཱ་ཧཱ། རིག་སྔགས་འཆང་གི་  
  
  
རྟེན་གྱི་ཁམས་རབ་འབྱམས་ཐམས་ཅད་དང། རིག་སྔགས་འཆང་གི་གནས་ཐམས་ཅད་དུ། ཀྱེ་མ། བྱང་  
ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་རིག་སྔགས་འཆང་གི་འགྲོ་བ་གཅོད་པའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་  
གཤེགས་པ་དེ་དག་གིས་གནོད་སྦྱིན་ཚར་གཅོད་པའི་རྡོ་རྗེ་ཆེན་པོའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་བཛྲ་ཡཀྵ་ནི་གྲྀ་ཧ་ད་ཏ་སཱ་ཧཱ། གནོད་  
སྦྱིན་གྱི་རྡོ་རྗེའི་སྙིང་པོ་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། གནོད་སྦྱིན་གྱི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་  
དཔའ་ཆེན་པོ་ལག་ན་རྡོ་རྗེ་འདི་ནི་གནོད་སྦྱིན་གྱི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་ཀླུའི་རྡོ་རྗེ་བསྒྲགས་པའི་  
ཏོག་རྒྱལ་མཚན་ཞེས་བྱ་བའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཧ་ར་ཧ་ར་ནཱ་ག་བཛྲ་སཱ་ཧཱ། དེ་ནས་ཀླུའི་རྡོ་རྗེའི་སྙིང་པོ་འདི་གསུངས་མ་  
ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། ཀླུའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་ཀླུའི་རྡོ་རྗེ་ཞེས་སྒྲ་  
  
  
༄༅། །གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་དྲི་ཟའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱ་  
སརྦ་མུ་ཁེ་བྷྱསརྦ་ཐཱ་མ་ཐ་མ་ཐ་བཛྲ་གནྡྷརྦ་ཧྲྀ་ད་ཡ་སཱཧཱ། རྡོ་རྗེ་ཆེན་པོ་དྲི་ཟའི་སྙིང་པོ་གསུངས་མ་ཐག་ཏུ་དེ་ནས་དེའི་མོད་ལ་འཇིག་རྟེན་གྱི་ཁམས་རབ་འབྱམས་  
ཐམས་ཅད་དང། དྲི་ཟའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་དྲི་ཟའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་  
འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་ནམ་མཁའ་ལྡིང་གི་དབང་པོའི་སྙིང་པོ་གསུངས་སོ། །ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱ་  
སརྦ་ཐཱ་བཛྲ་པི་ཏ་ཏ་དྷ་ར་ཀ་ར་ཧཾ་ཧ་སཱ་ཧཱ། དེ་ནས་རྡོ་རྗེ་ཆེན་པོ་ནམ་མཁའ་ལྡིང་གི་དབང་པོའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་  
དང༑ ནམ་མཁའ་ལྡིང་གི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་ཆེན་པོ་འདི་ནི་ནམ་མཁའ་ལྡིང་གི་དབང་པོའི་རྡོ་རྗེའོ་  
ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་མི་འམ་ཅིའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱ་  
  
  
ཤཔྟ་སཱ་ཧཱ། དེ་ནས་མིའམ་ཅིའི་སྙིང་པོ་མཆོག་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། མི་  
འམ་ཅིའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་མིའམ་ཅིའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །  
ཡང་དེ་བཞིན་གཤེགས་པ་དེ་དག་གིས་རྡོ་རྗེ་ལྟོ་འཕྱེ་ཆེན་པོའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་མ་ཧོ་ར་ག་བཛྲ་ཛཱ་ལཱ་ཡ་སཱཧཱ། དེ་ནས་རྡོ་རྗེ་  
ལྟོ་འཕྱེ་ཆེན་པོའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། ལྟོ་འཕྱེ་ཆེན་པོའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་  
སེམས་དཔའ་ཆེན་པོ་ལག་ན་རྡོ་རྗེ་འདི་ནི་ལྟོ་འཕྱེ་ཆེན་པོའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་སྲིན་  
པོའི་སྙིང་པོ་འདི་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་བཛྲ་རཀྵ་ས་ཀྲཱུ་ར་ད་ཧ་པ་ཙ་ཊུཾ་ཊུཾ་ཊུཾ་ཊུཾ་སཱཧཱ། དེ་ནས་རྡོ་རྗེ་ཆེན་པོ་སྲིན་པོའི་སྙིང་པོ་འདི་གསུངས་མ་  
ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། སྲིན་པོའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་སྲིན་  
  
  
༄༅། །པོའི་རྡོ་རྗེའི་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་མཁའ་འགྲོ་མ་ཞེས་བྱ་བའི་  
སྙིང་པོ་གསུངས་པ། ན་མསརྦ་ཏ་ཐཱ་ག་ཏ་བྷྱསརྦ་མུ་ཁེ་བྷྱསརྦ་ཐཱ་བཛྲ་ཧྲྀད་ཧེ་ཏ་སཱཧཱ། དེ་ནས་རྡོ་རྗེ་ཆེན་པོ་མཁའ་འགྲོ་མའི་སྙིང་པོ་འདི་གསུངས་མ་ཐག་ཏུ་འཇིག་  
རྟེན་གྱི་ཁམས་རབ་འབྱམས་ཐམས་ཅད་དང། མཁའ་འགྲོ་མའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་མཁའ་  
འགྲོ་མའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ་།ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་འབྱུང་བོའི་སྙིང་པོ་གསུངས་པ། ན་མསརྦ་ཏ་  
ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཧ་ལེ་ཧུ་ལེ་བཛྲ་མ་ཧཱ་བཧུ་ཏེ་ཤྭ་ར་སཱཧཱ། རྡོ་རྗེ་ཆེན་པོ་འབྱུང་པོའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་  
ཐམས་ཅད་དང། འབྱུང་པོའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་འབྱུང་པོའི་རྡོ་རྗེ་ཆེན་པོའོ་ཞེས་སྒྲ་གཅིག་  
ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོའི་ཤ་ཟའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་  
  
  
མི་ཙི་མི་ཙི་མ་ཊ་མ་ཊ་བཛྲ་སཱ་ཧཱ། རྡོ་རྗེ་ཆེན་པོ་ཤ་ཟའི་སྙིང་པོ་འདི་དག་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་  
ཅད་དང། ཤ་ཟའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་ཤ་ཟའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་  
གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་ཤ་ཟ་མོའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་བཛྲ་དུ་ཏི་པི་ཤཱ་ཙི་ཀི་རི་  
མི་རི་མི་ལེ་སཱ་ཧཱ། རྡོ་རྗེ་ཆེན་པོ་ཤ་ཟ་མོའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང་ཤ་ཟ་མོའི་གནས་ཐམས་ཅད་དུ། ཀྱེ་མ། བྱང་  
ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་ཤ་ཟ་མོའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ་།ཡང་དེ་བཞིན་གཤེགས་པ་དེ་དག་གིས་རྡོ་རྗེ་  
སྲིན་མོའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་བཛྲ་ཀ་རཱ་ལི་རཱཀྵ་སི་ཧཱ་རི་མི་རི་སཱཧཱ། རྡོ་རྗེ་སྲིན་མོའི་སྙིང་པོ་འདི་གསུངས་མ་ཐག་ཏུ་འཇིག་  
རྟེན་གྱི་ཁམས་རབ་འབྱམས་ཐམས་ཅད་དང། སྲིན་མོའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་སྲིན་མོའི་རྡོ་རྗེའོ་  
  
  
༄༅། །ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྡོ་རྗེ་ཆེན་པོ་གནོན་པོའི་སྙིང་པོ་གསུངས་པ། ན་མཿ་  
སརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཨོསྟཱ་ར་ཀ་བཛྲ་ཧི་སི་སཱཧཱ། གནོན་པོའི་སྙིང་པོ་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། གནོན་  
པོའི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་གནོན་པོའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་  
སོ༑ ༑ཡང་དེ་བཞིན་གཤེགས་པ་དེ་དག་གིས་གྲིབ་གནོན་རབ་ཏུ་འཇིགས་པའི་རྡོ་རྗེའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱ་སརྦ་ཐཱ་ཀི་ལི་ཀི་  
ལི་བཛྲ་བི་དྷ་ཧི་ནི་སཱཧཱ། གྲིབ་གནོན་རབ་ཏུ་འཇིགས་པའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། གྲིབ་གནོན་གྱི་གནས་ཐམས་  
ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་གྲིབ་གནོན་གྱི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་  
གཤེགས་པ་དེ་དག་གིས་བརྗོད་བྱེད་ཀྱི་གདོན་འགོག་པའི་རྡོ་རྗེའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་གྲཾ་གྲཾ་སྥ་ར་ཎ་བཛྲ་སཱཧཱ། བརྗེད་བྱེད་ཀྱི་  
  
  
འཇིག་རྟེན་གྱི་ཁམས་རབ་འབྱམས་ཐམས་ཅད་དང། བརྗོད་བྱེད་ཀྱི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་  
སེམས་དཔའ་ཆེན་པོ་ལག་ན་རྡོ་རྗེ་འདི་ནི་བརྗེད་བྱེད་ཀྱི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །དེ་ནས་དེ་བཞིན་གཤེགས་པ་དེ་དག་གིས་ཡང་གདོན་ཐམས་ཅད་  
བཟློག་པའི་རྡོ་རྗེའི་སྙིང་པོ་འདི་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་བི་ར་བཛྲ་སརྦ་གྲ་ཧ་ནི་ཀྲྀནྟ་ན་ཛཱ་ཊི་བ་ལཾ་པོ་ད་ར་རཊ་རཊ་སཱ་ཧཱ། གདོན་ཐམས་ཅད་བཟློག་  
པའི་རྡོ་རྗེའི་སྙིང་པོ་འདི་དག་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། གདོན་ཐམས་ཅད་ཀྱི་གནས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་  
དཔའ་ཆེན་པོ་ལག་ན་རྡོ་རྗེ་འདི་ནི་གདོན་ཐམས་ཅད་བཟློག་པའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་ལྷ་ལ་སོགས་  
པ་ཐམས་ཅད་ཀྱི་རྡོ་རྗེའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱ། སརྦ་ཐཱ་བཛྲཾ་བཛྲཾ་སཾ་སཾ་སཱཧཱ། ལྷ་ལ་སོགས་པའི་རྡོ་རྗེའི་སྙིང་པོ་འདི་གསུངས་མ་ཐག་ཏུ་  
འཇིག་རྟེན་གྱི་ཁམས་རབ་འབྱམས་ཐམས་ཅད་དང། ལྷ་ལ་སོགས་པ་ཐམས་ཅད་ཀྱི་གནས་རྣམས་སུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་  
  
  
༄༅། །ལྷ་ལ་སོགས་པའི་སྙིང་པོ་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་ནད་ཀྱི་གདན་ཐམས་  
ཅད་ཚར་གཅོད་པའི་རྡོ་རྗེའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་བཧཻ་ཥ་ཛྙ་བཛྲ་ཨ་མྲྀ་ཏ་བྷ་བ་སཱ་ཧཱ། རྩི་སྨན་ཆེན་པོའི་རྡོ་རྗེའི་སྙིང་པོ་འདི་  
དག་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དང། རྩི་སྨན་ཆེན་པོའི་གནས་རྣམས་སུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་  
པོ་ལག་ན་རྡོ་རྗེ་འདི་ནི་རྩི་སྨན་གྱི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གི་ནད་གདོན་བསལ་བའི་རྡོ་རྗེའི་སྙིང་པོ་གསུངས་  
པ༑ ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཏྲ་ཊ་ཏྲ་ཊ་བཛྲ་སཱཧཱ། ནད་བསལ་བའི་རྡོ་རྗེའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་  
ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་ནད་རབ་ཏུ་ཞི་བར་བྱེད་པའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་  
གྲགས་སོ། །ཡང་དེ་བཞིན་གཤེགས་པ་དེ་དག་གིས་རྒ་བའི་གདོན་འགོག་པའི་རྡོ་རྗེའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཨ་མྲྀ་ཏོད་  
  
  
རྒ་བ་འགོག་པའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་འབྱམས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་  
ཆེན་པོ་ལག་ན་རྡོ་རྗེ་འདི་ནི་རྒ་བ་འགོག་པའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་འཆི་བ་རབ་ཏུ་ཞི་བར་བྱེད་པའི་རྡོ་  
རྗེའི་སྙིང་པོ་འདི་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཀ་དི་བཛྲ་ཛ་ཡ་ཧ་ཧ་སཱ་ཧཱ། འཆི་བ་རབ་ཏུ་ཞི་བར་བྱེད་པའི་རྡོ་རྗེའི་སྙིང་པོ་འདི་གསུངས་མ་ཐག་ཏུ་  
འཇིག་རྟེན་གྱི་ཁམས་རབ་འབྱམས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་འཆི་བ་ལས་རྒྱལ་བའི་རྡོ་རྗེའོ་ཞེས་སྒྲ་གཅིག་ནས་  
གཅིག་ཏུ་འུར་ཞེས་གྲགས་སོ། །ཡང་དེ་བཞིན་གཤེགས་པ་དེ་དག་གིས་རྒུད་པའི་གདོན་བཟློག་པའི་རྡོ་རྗེའི་སྙིང་པོ་འདི་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱ་  
སརྦ་ཐཱར་བ་མ་བཛྲ་སརྦ་ཤྲི་ཡཾ་ཨ་བཧུ་ད་ཡ་ན་ད་ད་མ་ཧཱ་ཀཱ་རུ་ཎི་ཀ་དྷ་ཀ་དྷ་ཀ་སཱ་ཧཱ། རྒུད་པ་ཐམས་ཅད་འགོག་པའི་རྡོ་རྗེའི་སྙིང་པོ་འདི་གསུངས་མ་ཐག་ཏུ་འཇིག་རྟེན་གྱི་ཁམས་རབ་  
འབྱམས་ཐམས་ཅད་དུ། ཀྱེ་མ། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་འདི་ནི་རྒུད་པ་ཐམས་ཅད་འགོག་པའི་རྡོ་རྗེའོ་ཞེས་སྒྲ་གཅིག་ནས་གཅིག་ཏུ་འུར་ཞེས་  
  
  
༄༅། །གྲགས་སོ། །དེ་ནས་ཡང་དེ་བཞིན་གཤེགས་པ་དེ་དག་གིས་འཁོར་ལོས་བསྒྱུར་བ་ཆེན་པོ་སྟོབས་ཐོགས་པ་མེད་པའི་རྡོ་རྗེའི་སྙིང་པོ་གསུངས་པ་  
ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཨོཾ་བཛྲ་ཙཀྲ་བརྟི་ཧཱུཾ་སཱ་ཧཱ། དེ་ནས་འཁོར་ལོས་བསྒྱུར་བ་ཆེན་པོའི་གསང་སྔགས་ཀྱི་རྒྱལ་པོ་འདི་གསུངས་མ་ཐག་ཏུ་  
འཇིག་རྟེན་གྱི་ཁམས་རབ་འབྱམས་ཐམས་ཅད་དང། སངས་རྒྱས་ཀྱི་འཁོར་གྱི་དཀྱིལ་འཁོར་ཐམས་ཅད་དང། བྱང་ཆུབ་སེམས་དཔའི་གནས་ཐམས་ཅད་དང། ལྷ་  
དང༑ ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང་ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང་སྲིན་པོ་དང། འབྱུང་པོ་དང། ཤ་ཟ་ལ་སོགས་  
པའི་གནས་ཐམས་ཅད་དུ། བྱང་ཆུབ་སེམས་དཔའ་ལག་ན་རྡོ་རྗེ་འདི་ནི་རྡོ་རྗེ་ཆེན་པོའི་འཁོར་ལོས་བསྒྱུར་བ་ཞེས་བྱ་བའི་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །ཡང་དེ་  
བཞིན་གཤེགས་པ་དེ་དག་གིས་རྡོ་རྗེ་ཆེན་པོ་འཁོར་ལོས་བསྒྱུར་བའི་སྙིང་པོ་གསུངས་པ། ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཛྲཱི་ཤྲཱི་ཧཱུཾ་སཱ་ཧཱ། དེ་ནས་  
དེ་བཞིན་གཤེགས་པ་དེ་དག་གིས་ཡང་འཁོར་ལོས་བསྒྱུར་བ་ཆེན་པོ་ལ་སོགས་པ་རྡོ་རྗེ་ཆེན་པོའི་སྙིང་པོ་རྣམས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་  
  
  
།བྱིན་ནས་ཀྱང་འོད་ཟེར་གྱི་དྲ་བ་ཆེན་པོའི་དཀྱིལ་འཁོར་གྱི་སྤྲིན་སྟུག་པོའི་དྲ་བ་ཆེན་པོས་ཐམས་ཅད་དང་ལྡན་པའི་འཇིག་རྟེན་གྱི་ཁམས་དང། ཤིང་སཱ་ལ་སྣ་  
ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་དང། ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་སྣང་བར་བྱས་ནས་ཆོས་གསུམ་གྱི་བྱིན་གྱིས་བརླབས་ཀྱིས་  
སྟོབས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་བྱིན་གྱིས་བརླབས་ནས་ཆོས་ཀྱི་དབྱིངས་ཀྱི་དཀྱིལ་འཁོར་དུ་བདག་ཉིད་ཆོས་ཀྱི་དབྱིངས་ཀྱི་རང་བཞིན་དུ་བསྒྱུར་ནས་མི་སྣང་  
བར་གྱུར་ཏོ། །བཅོམ་ལྡན་འདས་ཤཱཀྱ་ཐུབ་པས་ཀྱང་དེའི་ཚེ་བྱང་ཆུབ་སེམས་དཔའ་ལག་ན་རྡོ་རྗེ་ལ་བཀའ་སྩལ་པ། རིགས་ཀྱི་བུ། དེ་བཞིན་གཤེགས་པ་ཐམས་ཅད་ཀྱིས་  
དཀྱིལ་འཁོར་འཁོར་ལོས་བསྒྱུར་བ་ཆེན་པོའི་རྡོ་རྗེའི་དཀྱིལ་འཁོར་ཆེན་པོར་ལག་ཏུ་རྡོ་རྗེས་དབང་བསྐུར་བས་ཁྱོད་དབང་བསྐུར་ཏོ་།ཏིང་ངེ་འཛིན་བྱེ་བ་ཁྲག་ཁྲིག་བརྒྱ་སྟོང་དུ་མ་ལས་  
བྱས་པའི་རྡོ་རྗེ་ཁྱོད་ལ་བྱིན་ནོ། །འཁོར་ལོས་བསྒྱུར་པའི་རྒྱལ་པོ་ཆེན་པོའི་རྡོ་རྗེས་ཁྱོད་བྱིན་གྱིས་བརླབས་སོ། །རྡོ་རྗེའི་སྙིང་པོ་ཐམས་ཅད་ཁྱོད་ལ་བསྟན་ཏོ། །དེ་བཞིན་གཤེགས་  
པ་ཐམས་ཅད་ཀྱིས་ཁྱོད་ལ་བསྟན་པ་ཐམས་ཅད་ཀྱི་དོན་བྱ་བ་དང། བསྲུང་བར་གནང་ངོ། །ཁྱོད་ཀྱི་སྔོན་གྱི་སྨོན་ལམ་ཆེན་པོ་ཡོངས་སུ་རྫོགས་སོ། །རིགས་ཀྱི་བུ། ད་རང་གི་  
  
  
༄༅། །རྫུ་འཕྲུལ་གྱི་ཆོ་འཕྲུལ་ངེས་པར་སྟོན་ཅིག་རིགས་ཀྱི་བུ། ལག་ན་རྡོ་རྗེས་དབང་བསྐུར་བའི་དཀྱིལ་འཁོར་ཆེན་པོ་ཤོད་ཅིག་།དེ་སྐད་ཅེས་བཀའ་  
སྩལ་པ་དང། ལག་ན་རྡོ་རྗེས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཆོས་ཀྱི་རྗེས་ཇི་སྐད་བཀའ་སྩལ་པ་བཞིན་དུ་འཆལ་ལོ་།བཅོམ་ལྡན་འདས། བདག་  
མཆོག་ཏུ་ངོ་མཚར་ཐོབ་པ་དང། བདག་རྣམ་པར་རྒྱལ་བའི་ཆོས་དམ་པ་ཐོབ་པ་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་ཀྱིས་བདག་ལ་ཐུགས་བརྩེ་བ་མཛད་དོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་དེའི་ཚེ་རྡོ་རྗེ་བརྩེགས་པ་ཆེན་པོ་རྣམ་པར་བསྒྲགས་པའི་  
སྙིང་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ་།དེ་ནས་ལག་ན་རྡོ་རྗེ་རྡོ་རྗེ་བརྩེགས་པ་ཆེན་པོ་རྣམ་པར་བསྒྲགས་པའི་སྙིང་པོ་ཞེས་བྱ་བའི་ཏིང་ངེ་འཛིན་འདི་ལ་  
སྙོམས་པར་ཞུགས་མ་ཐག་ཏུ་དེ་ནས་དེའི་ཚེ་འཇིག་རྟེན་གྱི་ཁམས་ཐམས་ཅད་དང། ཞིང་ཐམས་ཅད་རྣམ་པ་དྲུག་ཏུ་གཡོས། ཀུན་ཏུ་རབ་ཏུ་གཡོས་སོ། །སྟོང་གསུམ་གྱི་  
སྟོང་ཆེན་པོའི་འཇིག་རྟེན་གྱི་ཁམས་འདི་ཐམས་ཅད་ཀྱང་རྣམ་པ་དྲུག་ཏུ་གཡོས། ཀུན་ཏུ་རབ་ཏུ་གཡོས་སོ། །ཆེམ་ཆེམ། རབ་ཏུ་ཆེམ་ཆེམ། ཀུན་ཏུ་རབ་ཏུ་ཆེམ་ཆེམ་མོ། །  
  
  
རབ་ཏུ་འགུལ། ཀུན་ཏུ་རབ་ཏུ་འགུལ་ལོ། །ལྡེག། རབ་ཏུ་ལྡེག་།ཀུན་ཏུ་རབ་ཏུ་ལྡེག་གོ་ཤར་ཕྱོགས་མཐོན་ནུབ་ཕྱོགས་དམའོ། །ནུབ་ཕྱོགས་མཐོ་ན་ཤར་  
ཕྱོགས་དམའོ། །ལྷོ་ཕྱོགས་མཐོན་བྱང་ཕྱོགས་དམའོ། །བྱང་ཕྱོགས་མཐོན་ལྷོ་ཕྱོགས་དམའོ། །དབུས་མཐོ་ན་མཐའ་དམའོ། །མཐའ་མཐོན་དབུས་དམའོ། །སྣང་བ་ཆེན་  
པོ་ཡང་འཇིག་རྟེན་དུ་བྱུང་བར་གྱུར་ཏོ། །གང་དག་འཇིག་རྟེན་གྱི་བར་མུན་པ་མུན་ནག་སྨག་ཏུ་གྱུར་པ་ན་འཁོད་པ་དེ་དག་ཀྱང་འོད་དེས་སྣང་བར་བྱས་ནས་སེམས་ཅན་གང་  
དག་དེར་སྐྱེས་པ་དེ་དག་ཕན་ཚུན་བལྟ་ཞིང་གཅིག་གིས་གཅིག་མཐོང་ནས་སེམས་ཅན་གཞན་དག་གཅིག་འདིར་སྐྱེས་པ་བལྟ། སེམས་ཅན་གཞན་དག་གཅིག་འདིར་  
སྐྱེས་པ་བལྟའོ་སྙམ་མོ། །དེ་དག་གིས་བལྟས་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་རྡོ་རྗེའི་ཡི་གེའི་སྙིང་པོའི་གཟུངས་ཀྱི་ཆོས་སྟོན་ཏོ། །དེ་  
དག་གིས་ཆོས་དེ་ཐོས་ནས་དད་པ་རྙེད་དེ་ཤི་འཕོས་ནས་ལྷའི་ནང་དུ་སྐྱེས་ཏེ་ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་ཚལ་སྟུག་པོ་ག་ལ་བ་དེར་ལག་ན་རྡོ་  
རྗེ་དབང་བསྐུར་བ་ཆེན་པོས་དབང་བསྐུར་བའི་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་ལ་བལྟ་བ་དང། ཕྱག་བྱ་བ་དང། མཆོད་པ་བྱ་བའི་ཕྱིར་དོང་ངོ། །  
  
  
༄༅། །ཚ་བའི་སེམས་ཅན་དམྱལ་བ་གང་ཡིན་པ་དེ་དག་ཀྱང་སྐད་ཅིག་དེ་དང། ཡུད་ཙམ་དེ་དང། ཐང་ཅིག་དེ་ལ་ཆད་པར་གྱུར་ཏོ་།དེའི་ཚེ་དུད་  
འགྲོའི་སྐྱེ་གནས་ཀྱི་མིང་ཡང་མི་གྲག་པར་གྱུར་ཏོ། །ཡི་དྭགས་ཀྱི་གནས་ཐམས་ཅད་ཀྱང་རིན་པོ་ཆེ་སྣ་བདུན་གྱི་ར་བས་ཀུན་ཏུ་བསྐོར་བ་དང། ལྷའི་ཟས་དང། སྐོམ་  
དང༑ ཡོ་བྱད་ཡོངས་སུ་རྫོགས་པ་དང། ལྷའི་ལུས་དང་ལྡན་པར་གྱུར་ཏོ། །ཤིང་སཱ་ལ་སྣ་ཚོགས་ཀྱི་རྒྱལ་མཚན་བཀོད་པའི་ནགས་སྟུག་པོ་འདི་ཐམས་ཅད་ཀྱང་  
སྣང་བ་ཆེན་པོས་སྣང་བར་གྱུར་ཏོ། །ལྷའི་བུ་ཉི་མ་དང། ཟླ་བ་རྫུ་འཕྲུལ་ཆེ་བ། མཐུ་ཆེ་བ་འདི་གཉིས་ཀྱང་ལྷ་མ་མེ་མ་ཡིན། ལྷན་ནེ་མ་ཡིན། ལྷང་ངེར་མ་ཡིན་ཏེ། དེ་  
བཞིན་གཤེགས་པའི་འོད་དང། ས་བཅུ་ཐོབ་པའི་བྱང་ཆུབ་སེམས་དཔའི་འོད་མ་གཏོགས་པར་འོད་གཞན་ཐམས་ཅད་མོག་མོག་པོར་གྱུར་ཏོ་།བྱང་ཆུབ་སེམས་  
དཔའ་ལག་ན་རྡོ་རྗེས་ཏིང་ངེ་འཛིན་འདི་ཉིད་ལ་མཉམ་པར་གཞག་མ་ཐག་ཏུ་དེའི་ཚེ་སྤུའི་བུ་ག་ཐམས་ཅད་ནས་ཁྲོ་བོའི་རྒྱལ་པོ་དག་བྱུང་ནས་ཧཱུཾ་ཞེས་བྱ་བའི་སྒྲ་ཆེན་པོ་ནི་  
བསྒྲགས། ལག་ན་རྡོ་རྗེ་ནི་ཐོགས། གདོང་གི་དཔྲལ་བའི་ཁྲོ་གཉེར་ནི་བསྙེར། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ནི་དབྱངས་གཅིག་གིས་གོ་བར་བྱེད་ཅིང་  
  
  
མ་རུངས་པ་ཡི་སྲིན་པོ་དང། །ཕ་ཡི་མཚུན་དང་ཤ་ཟ་དང། །མ་མོའི་གདོན་དང་འབྱུང་པོ་དང། །བརྗེད་བྱེད་གྲུབ་པ་སྤྲུལ་འཛིན་བཅས། །གནོན་པོ་བགེགས་དང་ལོག་  
འདྲེན་སོགས། །གདོན་གྱི་ཚོགས་རྣམས་ཐམས་ཅད་ནི། །སེར་སྣ་ཡོངས་སུ་བཏང་བྱོས་ལ། །དུལ་བའི་སེམས་ཀྱིས་མཉམ་གཞག་སྟེ། །སངས་རྒྱས་ཆོས་དང་དགེ་འདུན་  
ལ༑ ༑མཁས་པ་དག་ནི་སྐྱབས་སུ་དེང། །རྡོ་རྗེ་འཛིན་པ་དཔལ་ལྡན་དེ། །རྡོ་རྗེ་རབ་ཏུ་འབར་འཛིན་པ། །ནགས་ཚལ་དམ་པ་ཉམས་དགའ་བར། །ཡིད་འོང་ཁང་པ་བརྩེགས་ན་བཞུགས་  
དེང་ལ་མགོན་པོ་དེ་ལས་ནི། །དམ་ཚིག་ཡོངས་སུ་སྩལ་བྱོས་ལ། །ང་རྒྱལ་ང་ཡི་མེད་བྱོས་ཏེ། །ས་རྣམས་ཀུན་ཏུ་རྒྱུ་བར་བྱོས། །གཞན་དུ་ཁྱེད་ཅག་དེ་རིང་ཉིད། །རྡོ་རྗེ་འབར་བ་རབ་  
འཁྲུགས་པ། །འབར་བ་འཇིགས་ཆེན་འདི་དག་གིས། །མགོ་ནི་ཤིན་ཏུ་འགེམས་པར་འགྱུར། །དེ་ལྟར་ཁྲོ་བོའི་རྒྱལ་པོ་དག་འཇིག་རྟེན་ཁམས་ནི་ཐམས་ཅད་དུ། །བཙལ་མེད་  
ཚིག་གིས་གོ་བྱས་ནས། །རྡོ་རྗེ་འཛིན་གྱི་གན་དེངས་ཤིག་ཅེས་ཚིག་ཏུ་བརྗོད་པ་འདི་ཆེད་དུ་བརྗོད་དོ། །དེའི་ཚེ་འབྱུང་བོའི་ཚོགས་ཐམས་ཅད་བྱང་ཆུབ་སེམས་དཔའ་ལག་ན་རྡོ་  
རྗེའི་བསྟན་པ་འདི་འཚོལ་ཞིང། སངས་རྒྱས་ལ་སྐྱབས་སུ་དོང་ངོ། །ཆོས་ལ་སྐྱབས་སུ་དོང་ངོ། །དགེ་འདུན་ལ་སྐྱབས་སུ་དོང་ངོ། །བྱང་ཆུབ་སེམས་དཔའ་སེམས་དཔའ་ཆེན་  
  
  
༄༅། །པོ་ལག་ན་རྡོ་རྗེ་ལ་ཡང་ཕྱག་འཚལ་ལོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེས་དེའི་ཚེ་རང་གི་སྙིང་པོ་སྨྲས་པ་  
ན་མསརྦ་ཏ་ཐཱ་ག་ཏེ་བྷྱསརྦ་མུ་ཁེ་བྷྱསརྦ་ཐཱ་ཙཎྜ་མཧཱ་རོ་ཥ་ཎ་བཛྲ་པཱ་ཎི་ཧཱུཾ་ཕཊ། བྱང་ཆུབ་སེམས་དཔའ་ལག་ན་རྡོ་རྗེས་རང་གི་སྙིང་པོ་སྨྲས་མ་ཐག་ཏུ་དེ་ནས་  
འཇིག་རྟེན་གྱི་ཁམས་རབ་འབྱམས་ཐམས་ཅད་དང། སངས་རྒྱས་ཀྱི་འཁོར་གྱི་དཀྱིལ་འཁོར་ཐམས་ཅད་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་  
མ་ཡིན་དང། ནམ་མཁའི་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་ཐམས་ཅད་ཀྱི་གནས་རྣམས་སུ་ཀྱེ་མ། བྱང་ཆུབ་སེམས་དཔའ་  
སེམས་དཔའ་ཆེན་པོ་ལག་ན་རྡོ་རྗེ་འདི་ནི་ལག་ན་རྡོ་རྗེ་དྲག་པོའོ་།ལག་ན་རྡོ་རྗེ་དྲག་པོའོ་ཞེས་སྒྲ་གཅིག་ནས་གཅིག་ཏུ་འུར་ཞེས་གྲགས་སོ། །དེ་ཐོས་ནས་བྱང་ཆུབ་  
སེམས་དཔའ་རྣམས་ཀྱི་ཚུལ་ཆེན་པོ་ལ་སྨོན་ལམ་ཤིན་ཏུ་བཏབ་པར་གྱུར་ཏོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེས་རྡོ་རྗེ་དྲག་པོའི་  
སྙིང་པོ་འདི་སྨྲས་ནས། དེ་ནས་དེ་བཞིན་གཤེགས་པ་ཐམས་ཅད་ཀྱིས་གནང་བས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ཐམས་ཅད་ལ་བལྟས་ཏེ་དཀྱིལ་  
  
  
།དེ་ལ་སློབ་དཔོན་གསང་སྔགས་ཀྱི་།དེ་ཉིད་དོན་མཁས་ཚུལ་ཁྲིམས་ལྡན། །སྒྱུ་རྩལ་རྣམས་ལ་མཁས་པ་དང། །སྙིང་རྗེའི་རང་བཞིན་བཟོད་དང་  
ལྡན༑ ༑སངས་རྒྱས་ཆོས་དང་དགེ་འདུན་སེམས། །ངེས་པ་དང་ནི་དུས་ཤེས་པ། །གཡེར་བ་སྲོ་ཤི་མ་ཡིན་པ། །མདངས་ཆེ་ཟབ་མོའི་ཆོས་ལ་མོས། །བཟླས་བརྗོད་ལ་བརྩོན་རྟག་  
ཏུ་ནི༑ ༑བསམ་གཏན་བྱེད་པ་ལ་དགའ་ཞིང། །ལག་ན་རྡོ་རྗེའི་མིང་ཐོས་པའི། །སྔགས་པ་དེ་ཡིས་རྟག་པར་ནི། །མཆིལ་མ་འབྱུང་ཞིང་སྤུ་ཟིང་བྱེད། །རྨི་ཡང་ལག་ན་རྡོ་རྗེ་ལ། །  
ཡིད་གཉིས་ཐེ་ཚོམ་མེད་པ་དང། །དུས་ཤེས་དེ་བཞིན་ཚོད་ཤེས་ཤིང། །བྱས་གཟོ་དེ་བཞིན་བདེན་སྨྲ་བ། །སློབ་དཔོན་དེ་ལྟ་བུས་རིང་བསྲེལ་དང་བཅས་པའི་མཆོད་རྟེན་ནམ་  
སྐུ་གཟུགས་ཀྱི་སྤྱན་སྔ་འམ། རྒྱ་མཚོར་འབབ་པའི་ཆུ་ཀླུང་དུ་ཞུགས་ཏེ་གོང་དུ་སྨོས་པའི་སྙིང་པོ་དེ་དག་རེ་རེ་ཞིང་ཡང་འབུམ་འབུམ་བཟླས་བརྗོད་བྱའོ། །དེའི་འོག་ཏུ་ལག་ན་རྡོ་རྗེ་  
དྲག་པོའི་སྙིང་པོས་ཡུངས་ཀར་དང། མངར་གསུམ་བསྲེས་པ་དག་ལན་ཁྲིར་སྦྱིན་སྲེག་བྱའོ། །དེའི་འོག་ཏུ་འཁོར་ལོས་བསྒྱུར་བའི་དཀྱིལ་འཁོར་ཆེན་པོའི་དབུས་སུ་འདུག་སྟེ་  
བཅོམ་ལྡན་འདས་འཁོར་ལོས་བསྒྱུར་བ་ཆེན་པོ་བཟླས་བརྗོད་བྱའོ་།དྲག་པོའི་སྙིང་པོ་ཆེན་པོས་སློབ་མ་དག་པར་བྱ་བ་དང། བསྲུང་བའི་ཆོ་ག་བྱའོ། །དེའི་འོག་ཏུ་ས་བརྟག་པར་  
  
  
༄༅། །བྱ་སྟེ། རྡོ་དང། གསེག་མ་དང། གྱོ་མོ་མེད་པ། སྐྱེ་བ་པོ་གྲོག་སྦུར་ལ་སོགས་པའི་སྐྱོན་དང་བྲལ་བའི་ས་ནི་ཐམས་ཅད་དུ་ཡང་ཤིས་པའོ། །དེར་  
གཟའ་གཏུམ་པོ་ལ་མ་བབ་པ། ཚེས་གྲངས་ངན་པ་མ་ཡིན་པ། མི་མཐུན་པར་འཇུག་པ་དང་ཕྲད་པ་སྤངས་པ་དང། ཉི་མ་དང། བྱེད་པ་དང། ཡུད་ཙམ་དང། རྒྱུ་སྐར་དང་  
གཟའ་བཟང་པོར་མངོན་པ་ལ་ལས་བརྩམས་ན་ཤིས་པར་འགྱུར་རོ་།དམར་དང་སེར་དང་དཀར་དང་ནག་འདྲེན་མ་པ་ནི་ལྔ་པ་ཡིན་།གང་ཡང་རུང་བའི་ས་དེར་ནི། །  
མཁས་པས་ཁྲུ་གང་ཙམ་བརྐོས་ནས། །སྔགས་པ་ཡིས་ནི་བརྐོས་པ་དེ། །ས་དེ་ཉིད་ཀྱིས་དགང་བར་བྱ། །ལྷག་ན་རྣམ་པ་ཀུན་ཏུ་མཆོག་།ཁ་ད་ཆད་ནི་འབྲིང་དུ་བརྗོད། །  
གང་བར་མ་གྱུར་ས་དེ་སྤང། །མཁས་པས་དེར་ནི་བརྩམ་མི་བྱ་།དཀར་པོ་དག་ནི་ཞི་བར་བསྟན། །དམར་པོ་དབང་གི་དོན་དུ་འདོད་།སེར་པོ་རྒྱས་པར་ཤེས་པར་བྱ། །ནག་  
པོ་དྲག་ཤུལ་སྤྱོད་པར་ཤེས། །དེར་ནི་མཆོད་ཡོན་གཏོར་མ་དང། །མར་མེ་སྤོས་དང་བདུག་པ་དག་བསྒྲིམས་ཏེ་བྱིན་ནས་བསྲུང་བྱ་སྟེ་།མཉམ་པར་གཞག་ནས་ས་ལ་  
བརྗོད། །དེ་ཡི་ནུབ་མོས་དེར་ནི། །ཀུ་ཤ་བཏིང་བའི་སྟེང་དུ་ཉལ་།གལ་ཏེ་ས་ནི་རུང་གྱུར་ན། །དེར་ནི་བསྒྲིམས་ཏེ་བྲི་བར་བྱ་།སྔོན་གྱི་སངས་རྒྱས་མི་མཆོག་གིས། །དེ་ནི་