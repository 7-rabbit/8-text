  
།།རྒྱ་གར་  
སྐད་དུ། ཏྲི་ས་མ་ཡ་བྱཱུ་ཧ་རཱ་ཛ་ནཱ་མ་ཏནྟྲ། བོད་སྐད་དུ་དམ་ཚིག་གསུམ་བཀོད་པའི་རྒྱལ་པོ་ཞེས་བྱ་བའི་རྒྱུད། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ཕྱོགས་  
བཅུའི་འཇིག་རྟེན་གྱི་ཁམས་མཐའ་ཡས་པ་ན་རྣམ་པར་གནས་པའི་སངས་རྒྱས་དང། བྱང་ཆུབ་སེམས་དཔའ་དང། འཕགས་པའི་དགེ་འདུན་ཐམས་ཅད་ལ་ཕྱག་འཚལ་  
  
༑དབུས་དང་མཐའ་མེད་ཡོན་ཏན་རི་བོ་དཔག་མེད་དང་།མཆོད་རྟེན་མཐའ་མེད་མཆོད་པའི་མཆོག་ཏུ་འཁྲུངས། །མཆོད་ཆེན་འཕགས་པའི་འཕགས་པ་ཆེན་པོའི་བདག་དུས་གསུམ་  
འཁྲུངས་པའི་བདེ་གཤེགས་ཚོགས་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པས་བྱིན་གྱིས་བརླབས་པའི་ཆོས་ཀྱི་དབྱིངས་ཀྱི་ཕོ་བྲང་རྡོ་རྗེ་ཆེན་པོའི་ཉེ་འཁོར། རྡོ་རྗེ་  
འཆང་ཆེན་པོ་ཉེ་བར་འདུ་བ། དེ་བཞིན་གཤེགས་པ་ལྷག་པར་དགྱེས་པས་རྣམ་པར་རོལ་པ། དབུས་དང། མཐའ་མེད་པའི་རྡོ་རྗེ་ཆེན་པོའི་རྩེ་མོ་མཐོན་པོའི་རིན་པོ་ཆེའི་རྒྱལ་པོ་  
རྣམ་པ་སྣ་ཚོགས་ཀྱི་རྒྱུ་ལས་གྱུར་པ། རིན་པོ་ཆེའི་རྒྱལ་པོའི་ཕོ་བྲང་ཆེན་པོའི་མཆོག་ན་བྱང་ཆུབ་སེམས་དཔའ་སེམས་དཔའ་ཆེན་པོའི་ཚོགས་ཀྱི་བསྐོར་བའི་སེངྒེའི་ཁྲི་ལ་བཞུགས་  
སོ༑ ༑དེ་ནས་ཡང་བཅོམ་ལྡན་འདས་ཀྱིས་དེ་བཞིན་གཤེགས་པ་ཐམས་ཅད་ཀྱི་ཡུལ་རྫུ་འཕྲུལ་ཆེན་པོའི་བྱིན་གྱིས་བརླབས་ཀྱིས་རྒྱ་ཆེན་པོར་བྱེད་པ། དེ་བཞིན་གཤེགས་པའི་སྙིང་  
པོ༑ ཐོགས་པ་མེད་པ་དོན་ཡོད་པར་གྲུབ་པ་གསུངས་ཏེ། ན་མ་སྟྲཻ་ཡ་དཧི་ཀཱ་ནཱཾ། ཏ་ཐཱ་ག་ཏཱ་ནཱཾ། སརྦ་ཏྲཱ་པྲ་ཏི་ཧ་ཏ་བཱཔྟི། དྷརྨ་ཏཱ་བ་ལཱི་ནཱཾ། ཨཾ་ཨ། ས་མ་ས་མ་ས་མནྟ་ཏོ་།ཨནནྟཱ་བཱ་བཧི་  
ཤཱ་ས་ནི་ཧ་ར་ཧ་ར། སྨ་ར་སྨ་ར་ཎི། བི་ག་ཏ་རཱ་ག་བུདྡྷ་དྷརྨ་ཏེ། ས་ར་ས་ར། ས་མ་བ་ལ། ཧ་ས་ཧ་ས། ཏྲ་ཡ་ཏྲ་ཡ་ག་ག་ན་མཧཱ་བ་ར་ཎ་ལཀྵ་ཎེ་ཛཱ་ལ་ཛཱ་ལ་ན། སཱ་ག་རེ་སཱཧཱ། དེ་  
  
  
༄༅། །ལ་རིགས་ཀྱི་བུ། དེ་བཞིན་གཤེགས་པའི་སྙིང་པོ་འདི་ནི་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པ་ཡིན་ཏེ། བྱང་ཆུབ་སེམས་དཔའ་ཐབས་  
དང་ཤེས་རབ་དང་ལྡན་པ། སྔགས་ཀྱི་སྒོར་བྱང་ཆུབ་སེམས་དཔའི་སྤྱད་པ་སྤྱོད་པ་འདི་ལས་གང་ཞིག་བྱེད་པར་འགྱུར་བ་དེ་ནི་བསྐལ་པ་བརྒྱར་ཡང་དེ་བཞིན་གཤེགས་  
པས་བསྟན་པར་མི་སྤྱོད་ཀྱི། གཞན་དུ་མདོར་བསྡུས་ནས་གསུངས་པ་ཡིན་ནོ། །འདིས་སྐྱེས་བུ་དམ་པ་དེ་ནི་སྒོ་མཐའ་ཡས་པས་སེམས་ཅན་ཐམས་ཅད་ཀྱི་རྗེས་སུ་འགྲོ་ཞིང་  
དེ་བཞིན་གཤེགས་པ་ཐམས་ཅད་ལ་ལྷག་པར་དམིགས་པའི་རྣམ་པར་ཐར་པའི་སྒོ་ལ་སོགས་པ་རྣམ་པར་ཐར་པའི་སྒོ་སྣ་ཚོགས་པའི་རྗེས་སུ་ཞུགས་པ། སེམས་ཅན་  
འདུལ་བའི་སྦྱོར་བ་རྣམ་པ་སྣ་ཚོགས་པས་གནས་པའི་ཏིང་ངེ་འཛིན་གྱིས་རྣམ་པར་རྩེ་བ། ལས་ཐམས་ཅད་རྗེས་སུ་དྲན་པའི་ཆོ་ག་ཡང་དག་པར་སྦྱོར་བའི་གཟུངས་ཐོབ་པར་  
འགྱུར་ཞིང། སེམས་ཅན་གྱི་ཁམས་དང། མོས་པ་དང། རྗེས་སུ་མཐུན་པའི་གཟུགས་སྣ་ཚོགས་པ་མངོན་པར་གྲུབ་པར་འགྱུར་རོ། །སངས་རྒྱས་དང། བྱང་ཆུབ་སེམས་  
དཔའ་ཐམས་ཅད་ཀྱིས་བྱིན་གྱིས་བརླབས་ཀྱི་སྟོབས་དང། སྟོབས་སྣ་ཚོགས་མངོན་པར་སྒྲུབ་པར་བྱེད་པའི་སྒོ་སངས་རྒྱས་རྗེས་སུ་དྲན་པའི་མོས་པས་སྙིང་པོ་འདི་བཟླས་  
  
  
།མདོར་བསྡུས་ན་སངས་རྒྱས་འབྱུང་བའི་འཇིག་རྟེན་གྱི་ཁམས་སྣ་ཚོགས་པ་ཡང་མཐོང་བར་འགྱུར་རོ། །དེ་བཞིན་གཤེགས་  
པའི་གསུང་གི་འཁོར་ལོའི་དཀྱིལ་འཁོར་ཡང་སྒྲ་འབྱིན་པར་འགྱུར་རོ། །གསེར་དང། ནོར་བུ་དང། མུ་ཏིག་ལ་སོགས་པའི་ཆར་ཡང་མངོན་པར་འབབ་པར་འགྱུར་རོ། །སེམས་  
ཅན་གྱི་ཁམས་ཐམས་ཅད་དུ་ཡི་དྭགས་རྣམས་ལ་བཟའ་བ་དང། བཅའ་བ་དང། བཏུང་བ་ཡང་མངོན་པར་རབ་ཏུ་འབབ་པར་འགྱུར་རོ། །དམྱལ་བ་རྣམས་ཀྱི་གྲང་བ་ལ་དྲོ་བ་ཡང་ཡང་  
དག་པར་སྐྱེད་པར་བྱེད་དོ། །དུད་འགྲོ་རྣམས་ཀྱི་གཅིག་ལ་གཅིག་ཟ་བའི་སྡུག་བསྔལ་ཡང་རབ་ཏུ་ཞི་བར་བྱེད་དོ། །སེམས་ཅན་མོས་པའི་སྒོ་སྣ་ཚོགས་པའི་ཡུལ་ཅན་གྱི་སེམས་  
ཅན་གྱི་ཁམས་རྣམ་པར་སྦྱོང་བར་བྱེད་དོ། །བྱིན་གྱིས་རླབ་པར་བྱེད། ཡོངས་སུ་འགེངས་པར་བྱེད། །ཡོངས་སུ་སྨིན་པར་བྱེད། རྣམ་པར་འདུལ་བར་བྱེད། ངེས་པར་སྦྱོང་བར་  
བྱེད། རབ་ཏུ་སྦྱོང་བར་བྱེད། རྣམ་པར་འཕེལ་བར་བྱེད། དགའ་བར་བྱེད། སོ་སོར་འགོད་པར་བྱེད། རྣམ་པར་གྲོལ་བར་བྱེད། བྱང་ཆུབ་ཀྱི་ཐེག་པ་ལ་ལྷག་པར་འཛེག་པར་བྱེད་  
མྱུར་དུ་ལྷག་པར་འཛེག་པའི་ས་དང། ཕ་རོལ་ཏུ་ཕྱིན་པའི་མན་ངག་ཀྱང་སྟོན་པར་བྱེད། མདོར་ན། མཐར་གྱིས་བྱང་ཆུབ་ལ་གཞོལ་ཞིང་སོ་སོར་འགོད་པར་བྱེད། དགེ་བ་  
  
  
༄༅། །སྒྲུབ་པ་ལ་གནས་པ་སྐྱེད་པར་བྱེད། སྡུག་བསྔལ་དང་ཉོན་མོངས་པ་ཟད་པར་བྱེད། རྣམ་པར་འཇོམས་པར་བྱེད། རྣམ་པར་སེལ་བར་བྱེད། འདྲེན་  
པར་བྱེད། འཇོམས་པར་བྱེད། མདོར་ན། རང་གི་སྨོན་ལམ་གྱི་སྟོབས་དང། བསོད་ནམས་དང། ཡེ་ཤེས་ཀྱི་སྟོབས་དང། དེ་བཞིན་གཤེགས་པའི་བྱིན་གྱིས་བརླབས་ཀྱི་  
སྟོབས་ཀྱིས་སེམས་ཅན་གྱི་ཁམས་ཐམས་ཅད་དུ། དེ་བཞིན་གཤེགས་པའི་མཛད་པ་ཡང་བྱེད་པར་འགྱུར་རོ། །འདིར་ཡང་སེམས་ཅན་སྡུག་བསྔལ་བ་རྣམས་ཀྱིས་དོན་  
ཡོངས་སུ་མི་ཉམས་པར་བྱ་བའི་ཆོག་བཤད་པར་བྱ་སྟེ། སྔགས་འཛིན་པས་དང་པོར་རེ་ཞིག་བྱང་ཆུབ་ཏུ་སེམས་བསྐྱེད་པའི་རིགས་ཀྱི་བུ་འམ། རིགས་ཀྱི་བུ་མོ་བྱིས་པ་  
སོ་སོའི་སྐྱེ་བོའི་ས་ལས་འདས་པ་དང། དེ་བཞིན་གཤེགས་པའི་བྱིན་གྱིས་བརླབས་རྙེད་པ་འདི་ཉིད་ལ་བདག་ཉིད་དད་པར་བྱའོ། །སྒྲུབ་པ་པོ་རིགས་ཀྱི་བུ་འམ། རིགས་  
ཀྱི་བུ་མོས་སྔ་དྲོ་དང་པོ་ལ། སངས་རྒྱས་དང། བྱང་ཆུབ་སེམས་དཔའ་འཁོར་དང་བཅས་པ་ཐམས་ཅད་ལ་བདག་ཉིད་དབུལ་བར་བྱ་སྟེ་བདག་མིང་ཆེ་གེ་མོ་ཞེས་བགྱི་བ་  
ཆོས་ཀྱི་དབྱིངས་སུ་གཏོགས་པའི་སངས་རྒྱས་དང། བྱང་ཆུབ་སེམས་དཔའ་འཁོར་དང་བཅས་པ་ཐམས་ཅད་ལ་བདག་དབུལ་བར་བགྱིའོ། །ཐུགས་རྗེ་ཆེན་པོ་དང་ལྡན་པ་དེ་  
  
  
དུས་ཐམས་ཅད་དུ་བྱིན་གྱིས་བརླབ་པ་དང། ཡོངས་སུ་བཟུང་བར་གྱུར་ཅིག། བདག་ལ་གྲུབ་པ་དང། མཆོག་སྩོལ་ཅིག། དེ་ནས་  
སྡིག་པ་སོ་སོར་བཤགས་པར་བྱ་སྟེ། འདོད་ཆགས་དང། ཞེ་སྡང་དང། གཏི་མུག་ལས་སྐྱེས་པའི་སྡིག་པ་ཐམས་ཅད་སོ་སོར་བཤགས་པར་བགྱིའོ། །སངས་རྒྱས་དང། བྱང་ཆུབ་  
སེམས་དཔའ་རྣམས་ཀྱིས་ཐུགས་བསྐྱེད་པ་གང་གིས་བཤགས་པ་མཛད་པའི་སེམས་བསྐྱེད་པ་དེས་བཤགས་པར་བྱ་སྟེ། ཇི་ལྟར་སངས་རྒྱས་བཅོམ་ལྡན་འདས་ཀྱིས་མཁྱེན་པ་  
ལྟར་དེས་ཀྱང་ཇི་ཙམ་དུ་བཤགས་པར་ནུས་པ་དེ་ཙམ་དུ་བཤགས་པར་བྱའོ། །དེ་ནས་བསོད་ནམས་ལ་རྗེས་སུ་ཡི་རང་བར་བྱ་སྟེ། གང་དུས་གསུམ་དུ་གཤེགས་པའི་སངས་  
རྒྱས་དང། བྱང་ཆུབ་སེམས་དཔའ་དང། ཉན་ཐོས་དང། རང་སངས་རྒྱས་དང། སེམས་ཅན་ཐམས་ཅད་ཀྱི་བསོད་ནམས་ཀྱི་ཚོགས་སེམས་ཅན་གྱི་ཁམས་རྣམ་པར་སྦྱོང་བར་  
བྱེད་པ། སེམས་ཅན་གྱི་ཁམས་ཡོངས་སུ་སྲུང་བར་བྱེད་པ། འཇིག་རྟེན་དང། འཇིག་རྟེན་ལས་འདས་པ་དེ་དག་ཐམས་ཅད་ལ་རྗེས་སུ་ཡི་རང་བ་བླ་ན་མེད་པས་རྗེས་སུ་ཡི་རང་  
བར་བྱ་སྟེ། ཇི་ལྟར་སངས་རྒྱས་དང། བྱང་ཆུབ་སེམས་དཔས་མཁྱེན་པ་ལྟར་དེས་ཀྱང་ཇི་ལྟར་རྗེས་སུ་ཡི་རང་བར་ནུས་པ་དེ་ལྟར་རྗེས་སུ་ཡི་རང་བར་བྱའོ། །དེ་ནས་མཆོད་པའི་  
  
  
༄༅། །བྱ་བ་བྱ་སྟེ། སེམས་ཅན་གྱི་ཁམས་ན་གང་ང་ཡིར་མེད་ཅིང་ཡོངས་སུ་གཟུང་བ་མེད་པའི་མཆོད་པའི་ཆོ་ག་དེ་ཐམས་ཅད་སངས་རྒྱས་དང། བྱང་ཆུབ་  
སེམས་དཔའ་རྣམས་ཀྱི་མཆོད་པའི་ཕྲིན་ལས་ཀྱིས་དབུལ་བར་བྱའོ། །དེ་ནས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་ཀྱི་སྟོབས་དང་  
བདག་གི་བསོད་ནམས་ཀྱི་སྟོབས་དང། རིག་པའི་གསང་སྔགས་ཀྱི་སྟོབས་ཀྱིས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་  
མཆོག་ཏུ་རྒྱ་ཆེ་བའི་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་མཆོག་རྒྱ་ཆེན་པོའི་གོང་མ་ལས་བླ་མར་མངོན་པར་བསྒྲུབ་པའི་མཆོད་པའི་སྤྲིན་རབ་ཏུ་འབབ་པར་  
འགྱུར་པར་བསམ་པ་འམ། བརྗོད་པ་མཆོད་པ་ཆེན་པོར་མངོན་པར་སྒྲུབ་པར་བྱེད་པའི་རིག་པའི་རྒྱལ་མོ་ཆེན་པོ་འདི་ལན་བརྒྱད་བརྗོད་པར་བྱའོ། །ན་མཿ་སརྦ་བུདྡྷ་བོ་དཧི་  
སཏཱ་ནཱཾ། སརྦ་ཐཱ་ཨུངྒ་ཏེ་སྥ་ར་ན་ཧི་མཾ་ག་ག་ན་ཁཾ་སཱཧཱ། དེ་ནས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཇི་ལྟར་མངོན་པར་བསྔོས་པ་ལྟར་དེ་བཞིན་དུ་ངེས་  
པར་འབྱུང་བར་འགྱུར་རོ། །མཆོད་པ་དེ་དག་ཀྱང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་མཁྱེན་ཏོ། །དེ་ནས་སངས་རྒྱས་དང། བྱང་ཆུབ་སེམས་དཔའ་འཁོར་  
  
  
གྲགས་པ་སྣ་ཚོགས་ཀྱི་གླུའི་སྤྲིན་རྒྱ་མཚོ་རབ་འབྱམས་ཚིག་ཏུ་བརྗོད་པ་འམ་བསམས་ལ། འདི་ལྟ་བུའི་བསྟོད་པ་དཔེ་  
མེད་པ་ངེས་པར་སྒྲུབ་པར་བྱེད་པའི་རིག་པའི་རྒྱལ་མོ་འདི་ལན་བརྒྱད་བརྗོད་པར་བྱའོ། །ན་མཿ་སརྦ་བུདྡྷ་བོ་དཧི་སཏཱ་ནཱཾ་སརྦ་ཏྲ་ས་ཀུ་སུ་མི་ཏ་ཨ་བཧི་ཛྙཱ་རཱ་ཤི་ནི་ན་མོ་སྟུ་ཏེ་སཱཧཱ་  
དེ་ནས་དེ་བཞིན་དུ་སངས་རྒྱས་དང། བྱང་ཆུབ་སེམས་དཔའ་རྣམས་ལ་ཡོན་ཏན་བསྔགས་པ་བརྗོད་པའི་སྤྲིན་གྱི་རྒྱ་མཚོ་རབ་ཏུ་འབྱུང་བར་འགྱུར་བ་དེ་ལྟ་བུར་ཡང་དད་པར་  
བྱའོ༑ ༑དེའི་འོག་ཏུ་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་ལུས་ཀྱི་སྤྲུལ་པའི་སྤྲིན་སེམས་ཅན་ཐམས་ཅད་ལ་དམིགས་པ་ལས་བྱུང་བའི་སེམས་ཅན་གྱི་  
ཁམས་ཐམས་ཅད་ཀྱི་སྡུག་བསྔལ་ཐམས་ཅད་ཞི་བར་འགྱུར་བ་དང་བདེ་བ་ཐམས་ཅད་མྱུར་དུ་སྩོལ་ཅིག་པ་འམ། ཡང་ན་སེམས་ཅན་ཐམས་ཅད་ཀྱི་ཟག་པ་མེད་པའི་  
དགེ་བ་འབྱུང་བའི་སྦྱོར་བ་ཡང་དག་པར་འབྱུང་བ་དང། དེ་བཞིན་གཤེགས་པ་རྣམས་ཀྱི་གྲུབ་པའི་མཆོག་དེ་དག་གིས་ཐོབ་པར་གྱུར་ཅིག་ཅེས་དེ་ལྟ་བུ་ལ་སོགས་པ་  
སེམས་ཅན་ཐམས་ཅད་ལ་ཕན་པའི་བསམ་པ་ཡིད་ལ་བྱེད་པ་འམ། ངག་ཏུ་བརྗོད་དེ། སངས་རྒྱས་ཐམས་ཅད་ཀྱི་སྤྲུལ་པའི་སྤྲིན་མངོན་པར་སྒྲུབ་པའི་རྒྱུ་དང། སེམས་  
  
  
༄༅། །ཅན་གྱི་ཁམས་ཐམས་ཅད་རྣམ་པར་སྦྱོང་བར་བྱེད་པ་དང། སེམས་ཅན་ཐམས་ཅད་ཀྱི་སྡུག་བསྔལ་རབ་ཏུ་ཞི་བར་བྱེད་པའི་རིག་པའི་རྒྱལ་པོ་ཆེན་པོ་  
འདི་ལན་བརྒྱད་བརྗོད་པར་བྱའོ། །ན་མཿ་སརྦ་བུདྡྷ་བོ་དཧི་སཏཱ་ནཱཾ། ན་མོ་སྟུ་ཏེ་མཧཱ་བཛྲ་སརྦ་སཏཱ་ཧི་ཏཾ་ཀ་ར་ཏིཥྛ་སརྦ་ཏྲ། སརྦེ་ཥཱཾ་དྷརྨཱ་ཎཱཾ། ཨ་དྷིཥྛཱ་ཡ་སཱཧཱ། རིག་པའི་རྒྱལ་  
པོ་འདི་བརྗོད་པ་ཙམ་གྱིས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་ཀྱི་སྟོབས་ཀྱིས་དེ་དག་གི་སྤྲུལ་པའི་སྤྲིན་རྒྱ་ཆེ་བ་མོས་པས་མངོན་  
པར་བསྒྲུབས་ནས། མདོར་ན། སེམས་ཅན་གྱི་ཁམས་སུ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་མཛད་པ་ཡང་བྱེད་པར་འགྱུར་རོ། །བྱང་ཆུབ་སེམས་  
དཔའི་ཐེག་པ་ཅན་གྱི་དེ་དག་ལ་ཡང་དྲག་པར་དད་པར་བྱའོ། །དེ་དག་ཀྱང་སངས་རྒྱས་དང། བྱང་ཆུབ་སེམས་དཔའ་ཁོ་ནས་མཁྱེན་ཏོ། །དེ་ནས་དེ་དག་ཐམས་ཅད་བླ་  
ན་མེད་པའི་བསོད་ནམས་དང། ཡེ་ཤེས་ཀྱི་ཚོགས་དང། རྗེས་སུ་ཡི་རང་བ་ལ་སོགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་  
བྱའོ༑ ༑དེའི་འོག་ཏུ་བདག་སྡུག་བསྔལ་བར་གྱུར་པ་ལ། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱིས་རྣམ་པ་ཐམས་ཅད་དུ་བྱིན་གྱིས་བརླབ་པ་དང་  
  
  
།དེ་ནས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་བ་དང། དམིགས་པ་དང། བཟླས་པ་  
དང༑ ནན་ཏན་དུ་བགྱིས་པ་དང། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བླ་ན་མེད་པའི་བྱང་ཆུབ་ཀྱི་དངོས་གྲུབ་ལ་སོགས་པ་གྲུབ་པ་ཐམས་ཅད་ལ་རྗེས་སུ་  
ཡི་རང་བ་དང། དམིགས་པ་དག་ལ་གོམས་པའི་སེམས་ཀྱིས་བླ་ན་མེད་པའི་སྙིང་པོ་འདི་ཇི་སྲིད་སྐྱོ་བར་མ་གྱུར་པ་དེ་སྲིད་བཟླས་པ་བཟླ་བར་བྱའོ། །དེའི་འོག་ཏུ་དེ་བཞིན་  
གཤེགས་པ་རྣམས་ཀྱི་སངས་རྒྱས་ཀྱི་བྱང་ཆུབ་དང། བླ་ན་མེད་པའི་སེངྒེའི་སྒྲ་སྒྲོགས་པས་ཆོས་ཀྱི་འཁོར་ལོ་བསྐོར་བ་དང་སེམས་ཅན་གྱི་དོན་བླ་ན་མེད་པ་བྱེད་པ་དང། དེ་བཞིན་  
གཤེགས་པ་ཀུན་ཏུ་བཟང་པོའི་སྐུ་ཡོངས་སུ་སྒྲུབ་པར་འདོད་པས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཕྱག་བྱས་ནས་ལྡང་བར་བྱའོ། །དེ་ནས་བྱང་ཆུབ་སེམས་  
དཔའི་སྤྱོད་པ་ལ་འཇུག་པ་འཕགས་པ་སྡོང་པོ་བཀོད་པ་ལ་སོགས་པ་རིག་པ་རྒྱ་ཆེན་པོའི་ཚུལ་གྱི་མདོ་སྡེ་རྣམས་མངོན་པར་མཆོད་ཅིང་ཀློག་པ་འམ། ཐ་ན་ཕྱག་བྱས་ནས་ཟས་  
བཟའ་བར་བྱ་སྟེ། དང་པོ་ཟས་ལ་སྔགས་འདིས་ལན་བརྒྱད་མངོན་པར་སྔགས་པ་བྱས་ནས་ཁམས་ཀྱི་དང་པོ་ལྷ་ཉིད་ལ་དབུལ་ཞིང་དེའི་འོག་ཏུ་ཟས་བཟའ་བར་བྱའོ། །དེ་ལ་  
  
  
༄༅། །སྔགས་ནི་འདི་ཡིན་ཏེ། ན་མཿ་སརྦ་བུདྡྷ་བོ་དཧི་སཏཱ་ནཱཾ། ཨོཾ་བ་ལིཾ་དཱ་ཏེ་ཛོ་མཱ་ལི་ནི་སཱཧཱ། ཁ་ཟས་ཀྱི་ས་དུབ་པ་སྤངས་ནས་ཀྱང་སྔ་དྲོའི་བྱ་བ་གང་ཡིན་  
པ་དེ་དག་ཐམས་ཅད་ཕྱི་དྲོའི་ཡང་བྱ་བ་ཡིན་ནོ། །ཉལ་ན་ཡང་ཡན་ལག་ཐམས་ཅད་ཀྱིས་དང་པོར་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཕྱག་བྱས་  
ནས་བསྟོད་དེ་མལ་སྟན་ལ་འདུག་ཅིང་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱིས་བདག་ལ་བྱིན་གྱིས་བརླབ་པ་དང། བླ་ན་མེད་པའི་དངོས་གྲུབ་ཀྱི་  
མཆོག་བདག་ལ་སྩོལ་ཅིག་རྣམ་པར་འཚེ་བ་ཐམས་ཅད་རབ་ཏུ་ཞི་བར་མཛད་དུ་གསོལ་ཞེས་གསོལ་བ་ཡང་གདབ་པར་བྱའོ། །མཚན་གྱི་དང་པོ་དང། ཐ་མ་ལ་མི་  
ཉལ་བའི་སྦྱོར་བས་དམ་པའི་ཆོས་འདོན་པ་ལ་སོགས་པ་བྱའོ་།སྒྲུབ་པ་པོའི་རིགས་ཀྱི་བུའམ། རིགས་ཀྱི་བུ་མོ་དེས་དེ་བཞིན་དུ་ཉི་མ་རེ་རེ་ཞིང་སངས་རྒྱས་དང། བྱང་  
ཆུབ་སེམས་དཔའ་ཐམས་ཅད་ལ་དང་པོར་ཕྱག་བྱ་བ་དང། ཉིན་རེ་ཞིང་བདག་འབུལ་བ་དང། དེ་བཞིན་དུ་སྡིག་པ་སོ་སོར་བཤགས་པ་དང། འདས་པ་དང། མ་བྱོན་པ་དང་  
ད་ལྟར་བཞུགས་པའི་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བསོད་ནམས་དང། ཡེ་ཤེས་ཀྱི་ཚོགས་ལ་རྗེས་སུ་ཡི་རང་བ་དང། སེམས་ཅན་ཐམས་  
  
  
དམ་པའི་ཆོས་ཀྱི་གླེགས་བམ་ལ་ཕྱག་བྱས་ནས་བཅང་བ་དང། ཀློག་པའམ། སྒོམ་པ་དང། ཐ་ན་མཆོད་པ་བྱས་ནས་དད་པས་  
སྙིང་པོ་འདི་བཟླ་བར་བྱ་བ་ཡིན་ཏེ། རི་འམ། ལྷ་ཁང་ངམ་ཁྱིམ་མམ། བྲང་ཁང་ལ་སོགས་པའི་གནས་རྣམས་སུ་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་  
ལྷག་པར་དམིགས་ཤིང་བཟླས་པས་སེམས་ཅན་ཐམས་ཅད་ཡོངས་སུ་བསྲུང་བ་དང་ལྡན་པའི་སེམས་ཀྱིས་སྟོབས་བཅུ་མཁྱེན་པའི་ས་དོན་དུ་གཉེར་ཞིང་མངོན་པར་འདོད་  
པས་འབུམ་བཟླ་བར་བྱའོ། །དེ་ནས་དེ་བཞིན་གཤེགས་པ་དང། བྱང་ཆུབ་སེམས་དཔའ་མཐོང་བར་འགྱུར་ཞིང་དེའི་ཏིང་ངེ་འཛིན་དང་གཟུགས་ལ་སོགས་པ་འམ་  
ཕྱིར་མི་ལྡོག་པའི་ས་ལ་ཞུགས་པའི་བར་དུ་འཐོབ་པར་འགྱུར་རོ་།འདི་ནི་བྱང་ཆུབ་སེམས་དཔའི་ཐེག་པའི་ཐབས་དང། ཤེས་རབ་ལ་མཁས་པ་དེ་དག་གི་བཟླས་པའི་ཆོ་ག་  
ཡིན་ནོ། །གལ་ཏེ་རིག་པ་འཛིན་པར་གྱུར་ཅིག་ཅེས་ཡིད་ལ་བྱེད་ན་བཟླས་པ་འབུམ་ཡོངས་སུ་རྫོགས་པར་བྱས་ལ། བཅོ་ལྔ་འམ། བཅུ་གསུམ་མམ། བཅུ་བཞིའི་ཉིན་མཚན་  
ལ་གསོ་སྦྱོང་བྱས་ལ། ཅི་འབྱོར་པའི་མཆོད་པ་བྱས་ནས་མེ་ཏོག་གི་གཅལ་བཀྲམ་པའི་དཀྱིལ་འཁོར་ལ་མཆོད་རྟེན་ནམ། ལུགས་སྐུའམ། དམ་པའི་ཆོས་ཀྱི་གླེགས་བམ་  
  
  
༄༅། །མདུན་དུ་བཞག་ལ། ཀུ་ཤས་ཁྲེས་པོ་འམ། གཅལ་དུ་བཀྲམ་པ་ལ་འདུག་པའམ། ལོ་མ་ལ་ཉེ་བར་འདུག་སྟེ། སངས་རྒྱས་དང་བྱང་ཆུབ་སེམས་  
དཔའ་ཐམས་ཅད་ལ་མཆོག་སློང་བས། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཕྱག་བྱ་བ་དང། དམིགས་པ་དང། བཟླས་པས་ལྕགས་ཀྱི་འཁོར་ལོ་  
ལག་པ་ལ་ཐོགས་ལ། ཇི་སྲིད་དུ་འབར་བར་མ་གྱུར་པ་དེ་སྲིད་དུ་བཟླས་པ་བྱས་ན་འབར་བར་འགྱུར་ཞིང་ས་ཆེན་པོ་འགུལ་བར་འགྱུར་ཏེ། རིག་པ་འཛིན་པ་དེ་དག་ཐམས་  
ཅད་འདུས་ཤིང་དེ་དག་གིས་དབང་བསྐུར་བར་འགྱུར་རོ། །བྱང་ཆུབ་སེམས་དཔའི་རིག་པ་འཛིན་པའི་རིགས་སུ་བསོད་ནམས་ཇི་ལྟ་བ་དང་རང་གི་སྐལ་བ་ཇི་ལྟ་བའི་གནས་  
རྙེད་པར་འགྱུར་རོ། །དེ་ཉིད་དུ་ཕྱིར་མི་ལྡོག་པའི་བྱང་ཆུབ་སེམས་དཔའི་སྤྱོད་པ་བསྒྲུབ་པའི་ས་འཐོབ་པར་འགྱུར་ཏེ། དེ་ལ་ལུས་ཉམས་པར་ཡང་མི་འགྱུར་རོ། །ཐབས་མཁས་  
པ་ཉིད་ཀྱིས་འདོད་པའི་ཡོན་ཏན་ལྔ་ལ་ལོངས་སྤྱོད་ཀྱང་གཟི་བརྗིད་མཚུངས་པ་མེད་པ་ཉིད་དུ་འགྱུར་རོ། །འཁོར་ལོའི་རིམ་པ་ཇི་ལྟ་བ་དེ་བཞིན་དུ་རྡོ་རྗེ་དང། མདུང་དང། རལ་  
གྲི་དང། རྩེ་གཅིག་པ་དང། གཏུན་ཤིང་དང། དབྱིག་པ་དང། སྟ་རེ་དང། ཁ་ཊཱཾ་ག་དང། གྲི་གུག་དང། ཆུ་གྲི་དང། ལྕགས་ཀྱུ་ལ་ཡང་བསྒྲུབ་པར་བྱའོ། །ཐབས་མཁས་  
  
  
ལུས་དང། སྲོག་ལ་ལྟོས་པ་མེད་པ། ཐམས་ཅད་དུ་རྗེས་སུ་འགྲོ་བའི་ཡིད་ལ་བྱེད་པས་ལྕགས་དང། གསེར་དངུལ་དང་  
ལྕགས་གསུམ་དང། ཙནྡན་དང། རྡོ་དང། ཐ་ན་ཤིང་དང། ས་ལས་བྱས་པ་འམ། ཏ་ལའི་ལོ་མའི་རང་བཞིན་ལས་བྱས་པ་ལ་སྔར་སྨོས་པའི་ཆོ་གས་གཅིག་པུ་དབེན་པར་  
འདུག་སྟེ། འབུམ་བཟླས་པས་བསྒྲུབས་ན་གོང་མ་བཞིན་རིག་པ་འཛིན་པར་འགྱུར་རོ། །ལྡོང་རོས་སམ། ལིག་བུ་མིག་གམ། བ་བླ་འམ། གི་ཝང་ལ་སོགས་པ་ལོ་མའི་བར་རམ་  
གོས་ཀྱི་བར་རམ། ལྕགས་ཀྱི་སྣོད་ཁ་སྦྱར་དུ་བཅུག་ལ་བསྒྲུབ་པར་བྱ་བ་འམ། གོས་སམ། རྒྱལ་མཚན་ནམ། ནོར་བུ་འམ། མུ་ཏིག་གི་ཕྲེང་བ་ལ་སོགས་པ་རྒྱན་རྣམས་སམ་  
པདྨ་འམ། ཨུཏྤལ་ལ་སོགས་པ་མེ་ཏོག་གི་ཁྱད་པར་རམ། སྐ་རགས་སམ། ལྷུང་བཟེད་དམ། ཆོས་གོས་སམ། མཁར་གསིལ་ལ་སོགས་པའི་ཡོ་བྱད་ལག་པར་ཆུད་པའམ་  
ལོ་མ་འམ། གོས་སམ། ཞགས་པ་ལ་བསྒྲུབས་ན་འབར་བར་འགྱུར་ཞིང་རིག་པ་འཛིན་པར་འགྱུར་རོ། །ཇི་སྙེད་ཀྱི་གྲོགས་འདོད་པ་དེ་སྙེད་ཀྱི་གྲོགས་དང་ལྷན་ཅིག་འཕུར་ཞིང་  
འགྲོ་བར་འགྱུར་རོ། །ཐོགས་པ་མེད་པ་དོན་ཡོད་པར་གྲུབ་པའི་སྙིང་པོ་འདི་ཡང་བསོད་ནམས་དང་ལྡན་པ་འམ་བསོད་ནམས་དང་མི་ལྡན་པས་ཀྱང་རུང་འགྲུབ་པར་འགྱུར་རོ། །ཚུལ་ཁྲིམས་དང་  
  
  
༄༅། །ལྡན་པ་ཡང་རུང། ཚུལ་ཁྲིམས་དང་མི་ལྡན་པས་ཡང་འགྲུབ་པར་འགྱུར་རོ། །ཐབས་དང་ལྡན་པའམ། ཐབས་དང་མི་ལྡན་པས་ཡང་འགྲུབ་པར་འགྱུར་རོ། །མཁས་ཀྱང་  
རུང༑ མི་མཁས་ཀྱང་རུང། ངེས་པར་དོན་ཡོད་པར་འགྱུར། གཞན་དུ་དད་པ་མེད་པ་དང། བྱང་ཆུབ་ཏུ་སེམས་མ་བསྐྱེད་པ་རྣམས་ཀྱི་མ་ཡིན་ནོ། །བྲིས་སྐུ་མེད་ཀྱང་རུང་  
མཆོད་ཀྱང་རུང། མཆོད་པ་མེད་ཀྱང་རུང། ཁྲུས་ལ་སོགས་པ་མེད་ཀྱང་རུང། ཕྱིའི་གཙང་སྦྲ་སྤྱོད་པ་ལ་སོགས་པ་མེད་ཀྱང་རུང། ཉ་ཤ་དང། ཤ་དག་ལ་སོགས་པ་མ་  
སྤངས་ཀྱང་རུང་འགྲུབ་པར་འགྱུར་རོ། །སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་དམིགས་པ་གོམས་པའི་སེམས་ཀྱིས་འགྲུབ་བོ། །གལ་ཏེ་བྲིས་སྐུ་ལ་སྒྲུབ་  
པ་བྱེད་པར་འདོད་ན་ཐང་ཀ་ལ་བཅོམ་ལྡན་འདས་རིན་པོ་ཆེའི་རི་བོ་ལ་རིན་པོ་ཆེའི་པདྨའི་སྟེང་ན་བཞུགས་པ་བྲི་བར་བྱའོ། །བཅོམ་ལྡན་འདས་ཀྱི་གཡོན་ལོགས་སུ་འཕགས་  
པ་རྡོ་རྗེ་འཛིན་པུས་མོ་བཙུགས་ནས་པདྨ་ལ་བཞུགས་པ་རྡོ་རྗེ་དང་བཅས་པར་ཐལ་མོ་སྦྱར་བ་ཨུཏྤ་ལའི་ལོ་མའི་མདོག་གམ། པྲི་ཡང་ཀུ་ལྟར་སྔོ་སངས་སམ། གསེར་གྱི་  
མདོག་ཅན་བྲི་བར་བྱའོ། །བཅོམ་ལྡན་འདས་ཀྱི་གཡས་ལོགས་སུ་རྡོ་རྗེ་འཛིན་པ་ཆེན་པོ་ཞེས་བྱ་བ་རྡོ་རྗེ་འཛིན་གསེར་གྱི་མདོག་ཅན་རལ་པ་དང། ཅོད་པན་ཅན་  
  
  
ལག་པ་གཡོན་གྱི་ལྕགས་ཀྱུ་ཡོངས་སུ་འཛིན་པ་བྲི་བར་བྱའོ། །དེའི་འོག་ཏུ་མིང་ངམ། མཐའ་མེད་ཅེས་བྱ་བའི་འཁོར་འབར་བའི་སྙིང་པོ་ཅན་ཁྲོས་ཤིང་  
འཁྲུགས་པར་འགྱུར་བ། ནོར་བུའི་ཟུར་ཕུད་ཀྱིས་བརྒྱན་པ། ཨ་ཤོ་ཀ་དམར་པོའི་མདོག་ཅན། ལག་པ་ན་གྲི་གུག་དང། ཞགས་པ་ཐོགས་པ་བྲི་བར་བྱའོ། །རྡོ་རྗེ་འཛིན་  
པའི་འོག་ཏུ་གཞོན་ནུ་མ་གཡོན་ན་ཟུར་ཕུད་གཅིག་པ། ནག་པོ་སྔོ་བསངས་རོལ་པར་གྱུར་པས་འཁོར་ལ་དགའ་བ་དང་བཅས་པས་བལྟ་བ་གོས་སྔོན་པོ་གྱོན་པ། ལག་ན་མེ་  
ཏོག་གི་ཕྲེང་བ་ཐོགས་པ། མཐའ་མེད་མ་ཞེས་བྱ་བ་བྲན་མོ་བྲི་བར་བྱའོ། །འདིར་ཡང་བྲིས་སྐུ་ལ་གཞན་དུ་ཡང་ལས་དེ་དག་ཉིད་དང། སྒྲུབ་པ་དེ་དག་ཉིད་བྱ་བའམ། རྟོགས་པ་  
ཐམས་ཅད་ཀྱི་ཆོ་གའི་སྦྱོར་བའམ། ཡིད་ལ་འདོད་པའི་ཆོ་ག་སྦྱར་བར་བྱའོ། །དུར་ཁྲོད་དུ་འབུམ་བཟླས་ན་རྡོ་རྗེ་འཛིན་འོངས་ནས་ལག་པ་ནས་བཟུང་སྟེ་ལྕང་ལོ་ཅན་དུ་འདྲེན་  
པར་བྱེད་དོ། །དེས་རྡོ་རྗེ་རིགས་ཀྱི་གཞོན་ནུར་གྱུར་པ་ཐོབ་པར་འགྱུར་རོ། །རིག་པ་འཛིན་པའི་ས་དངོས་པོ་རལ་གྲི་ལ་སོགས་པ་ལ་བསྙེན་པ་བྱས་པ་དེས་རིག་པ་འཛིན་པར་འགྱུར་  
རོ༑ ༑རྒྱ་མཚོར་ཞུགས་ནས་འབུམ་བཟླས་ན་ཀླུའི་རྒྱལ་པོ་རྒྱ་མཚོའི་གནས་སུ་ཕྱིན་པར་འགྱུར་ཞིང་ཀླུའི་རྒྱལ་པོ་རྒྱ་མཚོ་མཐོང་བར་འགྱུར་རོ། །ཕྱིར་མི་ལྡོག་པའི་བྱང་ཆུ་  
  
  
༄༅། །སེམས་དཔའི་ལུས་རབ་ཏུ་ཐོབ་པར་འགྱུར་རོ། །ཡིད་བཞིན་གྱི་ནོར་བུའམ། རྡོ་རྗེའམ། རལ་གྲིའམ། འཁོར་ལོའམ། རིན་པོ་ཆེ་ལ་སོགས་པ་དེ་  
རྣམས་ཀྱི་རིག་པ་འཛིན་པར་འགྱུར་ཞིང་སངས་རྒྱས་ཀྱི་ཞིང་མང་པོར་འགྲོ་བ་དང། འོང་ནུས་པར་འགྱུར་རོ། །ཀླུའི་རིགས་ཐམས་ཅད་བློ་མཐུན་པར་འགྱུར་རོ། །ཆར་ཆེན་  
པོ་རྣམ་པ་སྣ་ཚོགས་པ་མངོན་པར་འབབ་པར་འགྱུར་རོ། །ཀླུའི་མཚེའུ་གང་དུ་འབུམ་བཟླས་ན་ཀླུའི་གནས་དེར་རབ་ཏུ་འཇུག་པར་འགྱུར་ཞིང་དེར་གང་འདོད་པ་དེ་རྙེད་པར་འགྱུར་  
རོ༑ ༑གང་གའར་ཞུགས་ཤིང་འབུམ་བཟླས་ལ་འབུམ་ཡོངས་སུ་རྫོགས་ནས་དེ་ཉིད་དུ་མཆོད་རྟེན་བརྩིགས་ལ་སྦྲང་རྩི་དང། འོ་མ་དང་ཡུངས་ཀར་དང་བཅས་པས་སྦྱིན་སྲེག་  
བྱས་ན་ཀླུ་ཐམས་ཅད་སྐྲག་པས་ལྷགས་པར་འགྱུར་ཞིང་གང་སྨྲས་པ་དེ་བྱེད་པར་འགྱུར་རོ། །དུར་ཁྲོད་དུ་ཡུངས་ཀར་གྱིས་སྦྱིན་སྲེག་བྱས་ན་གནོད་སྦྱིན་གོང་མ་བཞིན་བྱེད་  
པར་འགྱུར་རོ། །རིའི་ལྷ་ལ་འབྲུ་མར་དང། ཙནྡན་གྱི་སྦྱིན་སྲེག་གིས་སམ། ནགས་ཀྱི་གནས་སུ་རིག་པ་འཛིན་པ་ལ་སྦྲང་རྩི་དང། པི་པི་ལིང་གི་སྦྱིན་སྲེག་བྱས་ན་ཐམས་  
ཅད་འདུས་པར་འགྱུར་ཞིང། དུས་ཐམས་ཅད་དུ་རྗེས་སུ་དྲན་པ་ཙམ་གྱིས་རང་གི་བཀའ་ལུང་སྒྲུབ་པར་བྱེད་དོ། །ཤིང་གི་གྲིབ་མས་ཤིང་གཞན་ལ་མ་ཕོག་པ་ནི་ཤིང་གཅིག་  
  
  
ཤིང་གཅིག་གི་དྲུང་དུ་རྗེས་སུ་དྲན་པས་མཆོད་རྟེན་བྱས་ཤིང་འབུམ་བཟླས་ལ་མདུན་དུ་ཨ་ཤདྠ་ལས་བྱས་པའི་རྩེ་གསུམ་པ་བྱས་ལ་ཉིན་མཚན་སྨྱུང་བར་འདུག་སྟེ། ཉ་ལ་བྲིས་  
བསྐུས་ཤིང་ཅི་འབྱོར་བའི་མཆོད་པ་བྱས་ནས། ཇི་སྲིད་དུ་འབར་བར་གྱུར་གྱི་བར་དུ་མཚན་རངས་པ་བསྒྲུབ་པ་བྱས་ན། གདུལ་དཀའ་བ་འདུལ་བར་བྱེད་པའི་བྱང་ཆུབ་སེམས་  
དཔའི་སྤྱད་པ་སྤྱོད་པ་དེ་གླིང་བཞི་བའི་ཕུན་སུམ་ཚོགས་པའི་བདག་པོར་འགྱུར་རོ། །སྐུ་གདུང་དང་བཅས་པའི་མཆོད་རྟེན་ལ་བཟླས་པ་འབུམ་བྱས་ལ་ཉ་ལ་འཁོར་ལོའི་ཕྱག་མཚན་  
ནམ༑ རྡོ་རྗེའི་ཕྱག་མཚན་ནམ། རྒྱལ་མཚན་བླངས་ནས་ཇི་སྲིད་འཕུར་བ་དེ་སྲིད་བཟླས་ན་དེས་ཀུན་ཏུ་འགྲོ་བའི་རིག་པ་འཛིན་པར་འགྱུར་རོ། །ཆུ་བོར་ཞུགས་ཏེ་བཟླས་པ་འབུམ་  
བྱས་ནས་ས་ལ་བྱས་པའི་མཆོད་རྟེན་གྱི་རྩར་ཉ་ལ་སོགས་པའི་ཉིན་ཞག་ལ་ཇི་སྐད་བཤད་པའི་གནས་སུ་ཆོ་ག་སྔ་མ་བཞིན་ལག་པས་ནོར་བུ་བླངས་ཏེ། ཇི་སྲིད་འབར་བར་གྱུར་པ་  
དེ་སྲིད་བཟླས་ན་ཡིད་བཞིན་གྱི་ནོར་བུ་འཆང་བའི་རིག་པ་འཛིན་པར་འགྱུར་རོ། །ཡང་དེ་ཉིད་ལག་པས་བླངས་ཏེ་བཟླས་པས་ཡིད་བཞིན་གྱི་ནོར་བུར་འགྱུར་རོ། །ཟངས་མའི་བུམ་  
པ་ལ་ཆོག་འདི་ཉིད་ཀྱིས་བསྒྲུབ་པ་བྱས་ན་བུམ་པ་གང་བར་འགྱུར་རོ། །སློང་མོས་འཚོ་ཞིང་ལྕགས་ཀྱི་རྡོ་རྗེ་ལག་པར་བླངས་ཏེ། ཇི་སྲིད་འདས་པ་དང། མ་འོངས་པ་དང། ད་ལྟར་  
  
  
༄༅། །གྱི་སྨྲ་བར་བྱ་བ་སྟོན་པར་བྱེད་པ་དེ་སྲིད་བཟླས་པས་ཆོས་གང་ཉན་པར་འདོད་པ་དེ་མངོན་པར་སྟོན་པར་འགྱུར་རོ། །དེའི་སྟེང་དུ་བསྒྲུབས་ན་འབར་བར་  
འགྱུར་རོ། །འབར་བར་གྱུར་པས་ལག་ན་རྡོ་རྗེ་རྡོ་རྗེའི་རིགས་སུ་འཇུག་པར་འགྱུར་རོ། །རྡོ་རྗེ་ཇི་ལྟ་བ་བཞིན་དུ་རལ་གྲི་དང་འཁོར་ལོ་དང། ལྕགས་ཀྱུ་དང། གླེགས་བམ་ལག་  
པར་བླངས་ཏེ་བསྒྲུབས་པས་རྡོ་རྗེའི་རིགས་སུ་འཇུག་པར་འགྱུར་ཞིང་ཐམས་ཅད་དུ་ཐོགས་པ་མེད་པའི་རིག་པ་འཛིན་པར་འགྱུར་རོ། །གཞོན་ནུའམ། གཞོན་ནུ་མ་ལེགས་  
པར་ཁྲུས་བྱས་ཏེ། རྒྱན་གྱིས་བརྒྱན་པ་ལ་སྔོན་དུ་བསྙེན་པ་བྱས་ལ་ཅི་འབྱོར་པའི་མཆོད་པ་བྱས་ཏེ། ཉིན་མཚན་སྨྱུང་བར་མཆོད་རྟེན་ནམ། ལུགས་སྐུའམ། གླེགས་བམ་  
མམ༑ བྲིས་སྐུའམ། གཞན་དག་གི་མདུན་དུ་ཀུ་ཤའི་གཅལ་བཀྲམ་པ་ལ་འདུག་ནས། སངས་རྒྱས་དང། བྱང་ཆུབ་སེམས་དཔའ་རྣམས་ལ་ཐལ་མོ་སྦྱར་བ་བྱས་ནས་གསོལ་  
བ་བཏབ་ལ། དེ་ནས་ཙནྡན་ནམ། ག་བུར་རམ། གུ་གུལ་ལམ། དུ་རུ་སྐས་དུ་བ་མེད་པའི་མེ་མདག་ལ་སྦྱིན་སྲེག་བྱའོ། །དེ་དག་མེད་ན་སྐྱིལ་མོ་ཀྲུང་གིས་འདུག་སྟེ་  
ལག་པས་དེ་དག་བཟུང་ལ་ཇི་སྲིད་གཞོན་ནུ་དང། གཞོན་ནུ་མ་འབར་བར་གྱུར་པ་དེ་སྲིད་དུ་བཟླས་པས་རབ་ཏུ་འབར་ཞིང་འཕུར་བར་འགྱུར་རོ། །ལག་པས་བླངས་པ་དེ་  
  
  
།བུད་མེད་ལེགས་པར་ཁྲུས་བྱས་ཤིང་རྒྱན་གྱིས་བརྒྱན་པ་ལ་ཇི་སྲིད་སྐྱེས་པར་གྱུར་པ་དེ་སྲིད་དུ་བཟླས་པར་བྱའོ། །དུར་ཁྲོད་དུ་  
བྲིས་པའམ། ཤིང་ངམ། ས་ལས་བྱས་པའི་སེངྒེ་ལ་ཇི་སྲིད་འགྲོ་བར་གྱུར་པ་དེ་སྲིད་བཟླས་པས་དེ་ལ་ཞོན་ཞིང་གང་དུ་འདོད་པ་དེར་འགྲོ་བར་འགྱུར་རོ། །གལ་ཏེ་ཉིན་རེ་རྟག་ཏུ་  
བཟླས་ན་གང་དུ་འགྲོ་བའི་ས་ཕྱོགས་དེ་བསྲུང་བ་བྱས་པར་འགྱུར་རོ། །གལ་ཏེ་ཉིན་མཚན་དུ་བསྒྲུབ་པ་བྱེད་ན་ནི་ཇི་སྲིད་ཞག་ལྔའམ། དྲུག་གམ། བརྒྱད་དམ། ལྷག་མའི་ཟླ་བ་ཕྱེད་  
ཀྱི་ནང་དུ་ཡར་འཕགས་པར་འགྱུར་ཞིང་ལྷ་རྣམས་ལས་ཀྱང་རྒྱལ་བར་འགྱུར་རོ། །དེ་ལ་ཞོན་ན་གང་དུ་འདོད་པ་དེར་འགྲོ་བ་དང་འོང་བར་འགྱུར་རོ། །དེ་བཞིན་དུ་རྟའམ། གླང་  
པོ་ཆེའམ། ཁྱུ་མཆོག་གམ། མ་ཧེའམ། ར་སྐྱེས་སམ། ལུག་གམ། རི་དགས་ལ་བཟླས་ན་དེ་དག་ཐམས་ཅད་ཉིད་གང་དུ་ཇི་སྲིད་འདོད་པ་དེ་སྲིད་ཏུ་འགྲོ་བ་དང། འོང་བར་  
འགྱུར་རོ། །མེ་ཏོག་གིས་རབ་ཏུ་གཏོར་བའི་དཀྱིལ་འཁོར་ལ་དུར་ཁྲོད་ཀྱི་ཤིང་ལ་མེ་སྦར་ལ་མར་དང། ཡུངས་ཀར་གྱིས་སྦྱིན་སྲེག་བྱས་ན་ཟླ་བ་ཕྱེད་ཀྱི་ནང་དུ་ངེས་པར་མཁའ་  
ལ་འཕུར་བར་འགྱུར་རོ། །དུར་ཁྲོད་དུ་ཇི་ལྟ་བ་བཞིན་དུ་རི་ལ་སོགས་པ་ལ་ཡང་གཅིག་ཏུ་དབེན་པར་འདུག་སྟེ་བསྒྲུབ་པའམ། ངང་པ་ལ་སོགས་པ་བྱ་ལ་བསྒྲུབ་པའམ། ཆོ་ག་  
  
  
༄༅། །འདི་ཉིད་ཀྱིས་ཤིང་ཁྲིའམ། མཆིལ་ལྷམ་ལ་སོགས་པ་ལ་ཡང་ཡིད་ལ་འདོད་པས་ཆོ་ག་བཞིན་དུ་བསྒྲུབ་པར་བྱའོ། །ཤིང་མྱ་ངན་མེད་ཀྱི་ཡང་  
ཀ་ལ་འཇུས་ནས་ཇི་སྲིད་ནམ་མཁའ་ལ་འགྲོ་བ་དང། མི་སྣང་བར་འགྱུར་བ་དེ་སྲིད་དུ་བཟླས་པར་བྱའོ། །དེ་བཞིན་དུ་ཤིང་ཨ་ཤདྠ་དང། ནྱ་གྲོ་དྷ་དང། ནཱ་ག་པུཥྤའི་  
ཤིང་དང། ཤིང་ཏིལ་དཀར་དང། ཨ་མྲ་དང། དུར་ཁྲོད་ཀྱི་ཤིང་ལ་འཛེགས་ཏེ། ཇི་སྲིད་མི་སྣང་བར་འགྲོ་བ་དེ་སྲིད་དུ་བཟླ་བར་བྱའོ། །དེ་ལྟར་མི་སྣང་བར་གྱུར་བས་  
ལོ་སྟོང་འཚོ་བར་ཡང་འགྱུར་ཞིང་ཁྲུ་གང་ཙམ་གྱིས་ས་ལ་མ་རེག་པར་འགྲོ་བར་འགྱུར་རོ། །བསོད་སྙོམས་ཀྱི་འཚོ་བས་དུར་ཁྲོད་དུ་ཇི་སྲིད་དུ་མི་སྣང་བར་གྱུར་པ་དེ་སྲིད་  
དུ་བཟླས་པར་བྱའོ། །དུར་ཁྲོད་དུ་ཞག་ལྔ་འདུག་སྟེ་བཟླས་པ་བྱས་ནས་ཕྱིས་དེ་ཉིད་དུ་སའི་རང་བཞིན་གྱི་མཆོད་རྟེན་བྱས་ནས་དེར་མེ་ཏོག་གི་དཀྱིལ་འཁོར་བྱས་ཏེ་  
ཐལ་བ་ལག་པའི་ཁ་སྦྱར་དུ་བཅུག་སྟེ་ཇི་སྲིད་དུ་བ་འཐུལ་བ་དེ་སྲིད་དུ་བཟླས་པ་བྱས་ནས་དེས་མཛུབ་རིས་གསུམ་བྱས་པས་མི་སྣང་བར་འགྱུར་རོ། །ཤ་མ་ཏ་ལའི་རྩ་  
བསྐམ་པོ་ཕྱེ་མར་བྱས་ཏེ་དུར་ཁྲོད་དུ་མེ་ཏོག་གིས་མངོན་པར་གཏོར་བའི་དཀྱིལ་འཁོར་བྱས་ལ་ལག་པ་ཁ་སྦྱོར་རམ། ཁམ་ཕོར་ཁ་སྦྱར་དུ་བཅུག་སྟེ་ཇི་སྲིད་དུ་བ་  
  
  
བར་འགྱུར་རོ། །དེ་བཞིན་དུ་འགྲོ་ན་པུཥྤ་དང། ཨ་ཏི་པ་ལཱ་དང། ཨིནྡྲ་བ་རུ་ནི་རྣམས་ཀྱི་རྩ་བའམ། ཤུ་དག་གམ། ཨ་པ་རཱ་ཙི་ཏའམ་  
ཨ་པ་ར་ཏི་ནིའམ། པདྨ་ཀུ་ཤུ་ཀའམ། པདྨའི་སྡོང་བུའི་རྩ་བའམ། དཎྜོ་པ་ལའམ། ཨུཏྤ་ལའི་མེ་ཏོག་གམ། མིའི་ཤའམ། རྨ་བྱའི་ཤའམ། ཚ་བ་གསུམ་མམ། ར་ཛ་པ་ཏའམ། སྤོས་  
དཀར་བའམ། གཞན་དག་ཕྱེ་མར་བྱས་ཏེ། ཁམ་ཕོར་ཁ་སྦྱར་རམ་ལག་པ་ཁ་སྦྱར་དུ་བཅུག་སྟེ་ཇི་སྲིད་དུ་བ་འཐུལ་བ་དེ་སྲིད་དུ་བཟླས་པ་དེས་མིག་ལ་བསྐུས་ན་མི་སྣང་བར་འགྱུར་རོ། །  
དུར་ཁྲོད་དུ་སྦྲང་རྩི་ལ་ལན་སྟོང་མངོན་པར་སྔགས་ཏེ། མིག་ལ་བསྐུས་ན་མ་མཐོང་བ་ཐམས་ཅད་མཐོང་བར་འགྱུར་རོ། །དགོན་པར་མཆོད་རྟེན་གྱི་ལོགས་ལ་ཤིང་རྟ་བྲིས་ལ་ཇི་  
སྲིད་ཟླ་བ་ཕྱེད་ཀྱི་ནང་དུ་འགུལ་བར་གྱུར་པ་དེ་སྲིད་ཉིན་མཚན་བཟླས་ལ་དེ་ལ་ཞོན་ན་ཀུན་ཏུ་འགྲོ་བར་འགྱུར་རོ། །བ་བླ་བླངས་ཏེ་དབེན་བའི་མཆོད་རྟེན་ནམ། དགོན་པའམ་  
རི་ལ་སོགས་པ་ལ་ཇི་སྲིད་དངོས་གྲུབ་གསུམ་གྲུབ་པར་འགྱུར་བ་དེ་སྲིད་དུ་བཟླས་པར་བྱའོ། །དེ་བཞིན་དུ་གི་ཝང་དང། ལིག་བུ་མིག་ལ་སོགས་པ་ལ་བསྒྲུབ་པར་བྱའོ། །  
དགེ་སློང་གིས་རྟག་ཏུ་ཆོས་གོས་དང། ལྷུང་བཟེད་དང། འཁར་གསིལ་ལ་སོགས་པ་བླངས་ལ་བཟླས་པ་བྱ་ཞིང་འཇོག་པ་ན་བསྲུང་བ་བྱས་ཏེ་གཞག་པར་བྱའོ། །དེ་  
  
  
༄༅། །ལྟ་བུ་ལ་སོགས་པའི་ལས་སུ་བྱ་བ་བྱེད་པ་ན་ཡིད་ལ་འདོད་པའི་ཆོ་གས་བསྒྲུབ་པའམ། དེ་བཞིན་གཤེགས་པ་ཐམས་ཅད་ཀྱི་རྟོག་པའི་ཆོ་གས་  
བསྒྲུབས་ན་སངས་རྒྱས་བཅོམ་ལྡན་འདས་ཀྱི་སྙིང་པོ་འདི་འདོད་པ་ཕུན་སུམ་ཚོགས་པར་བྱེད་པར་འགྱུར་རོ། །ཐོགས་པ་མེད་པར་དོན་ཡོད་པའི་ཡིད་ལ་འདོད་པའི་ཆོ་ག་  
ཇི་ལྟར་འདོད་པ་བཞིན་བསྒྲུབ་པར་བྱའོ། །བྱང་ཆུབ་སེམས་དཔའ་དང་བཅས་པའི་དེ་བཞིན་གཤེགས་པ་ཐམས་ཅད་འདི་ལྟར་བདག་པོར་ཁས་བླངས་ནས་ཕྱག་འཚལ་  
བ་དང། དམིགས་པ་དང། བཟླས་པས་སངས་རྒྱས་དང། བྱང་ཆུབ་སེམས་དཔར་བཅས་པ་རྗེས་སུ་དྲན་ཞིང་བཟླས་པ་གོམས་པར་བྱའོ་།གལ་ཏེ་སྐྱིལ་ཀྲུང་མ་བཤིག་  
པར་མཚན་མོ་གཅིག་པུར་རི་ལ་སོགས་པ་དྲི་ཞིམ་པ་དབེན་བ་ན་དབེན་བར་འདུག་སྟེ། བཟླས་པ་བྱེད་ན་ཉི་མ་ཤར་བའི་དུས་ཀྱི་ཚེ་བསྙེན་པ་མ་བྱས་པར་ཡང་རིག་པ་  
འཛིན་པར་ངེས་པར་མཚན་གཅིག་གིས་འགྲུབ་བོ། །ཙོག་པུར་འདུག་ནས་བྱས་ན་གདོན་མི་ཟ་བར་ཟླ་བ་ཕྱེད་ཀྱི་ནང་དུ་ལུས་ཡོངས་སུ་འགྱུར་བར་བྱེད་དོ། །དཀྱིལ་འཁོར་  
མེ་ཏོག་ལ་སོགས་པས་མངོན་པར་གཏོར་བར་བྱས་ལ་མཆོད་རྟེན་ལ་མངོན་དུ་ཕྱོགས་པའམ། ལུགས་སྐུ་ལ་མངོན་པར་ཕྱོགས་པས་སངས་རྒྱས་དང། བྱང་ཆུབ་སེམས་  
  
  
ན་དམ་པའི་ཆོས་སྤོང་བ་དང། འཁོར་བ་ཐོག་མ་མེད་པའི་ལས་ཀྱི་སྒྲིབ་པ་རྣམས་སྤོང་བར་བྱེད་དོ། །ཆུ་བོའི་  
དོགས་སུ་མཆོད་རྟེན་བྱས་ལ་ཆུ་བོ་དེ་ཉིད་དུ་སྐེད་པ་ནུབ་ཙམ་དུ་ཞུགས་ཏེ་བཟླས་ན་ལས་ཀྱི་སྒྲིབ་པ་ཟད་པར་འགྱུར་རོ། །དེ་བཞིན་དུ་མཆོད་རྟེན་ལ་སྐོར་བ་བྱེད་ཅིང་སྟོང་ཕྲག་  
བརྒྱད་བཟླས་ན་སྡིག་པ་ལས་གྲོལ་བར་འགྱུར་རོ། །དབེན་བར་མིག་བཙུམས་ཏེ་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་དམིགས་ནས་ཇི་སྲིད་མིག་བཙུམས་  
པ་དེ་ཁོ་ནས་དེ་བཞིན་གཤེགས་པ་ཡིད་ཀྱིས་མཐོང་བར་འགྱུར་བ་དེ་སྲིད་དུ་བཟླས་པ་བྱས་ན། སྡིག་པའི་ལས་ཀྱི་སྒྲིབ་པ་ལས་རྣམ་པར་གྲོལ་བར་འགྱུར་རོ། །མི་སྨྲ་བར་  
སྟོང་ཕྲག་བརྒྱད་བཟླས་པ་བྱས་ན་དཀྱིལ་འཁོར་ཐམས་ཅད་དུ་རབ་ཏུ་ཞུགས་པར་འགྱུར་རོ། །འདིས་དམ་ཚིག་ཐམས་ཅད་ཀྱང་ཤེས་པར་འགྱུར་རོ། །རྣམ་པར་འཚེ་བ་ལ་  
མར་དང། ཡུངས་ཀར་གྱི་སྦྱིན་སྲེག་བྱའོ། །ནད་པ་རྣམས་ཀྱི་དོན་དུ་ནི་མར་དང། སྦྲང་རྩིས་སྦྱིན་སྲེག་བྱའོ། །ཁྲོས་པ་རྣམས་ཀྱི་དོན་དུ་སྦྲང་རྩིའོ། །རྒྱལ་པོ་འདྲེན་པར་  
བྱེད་པ་ལ་ནི་ཡུངས་ཀར་ཏིལ་མར་ལ་སྦགས་པས་སྦྱིན་སྲེག་བྱའོ་།གཡུལ་འགྱེད་པ་ལ་ནི་འོད་མའི་ཚེར་མའམ། འཆི་བ་ལ་མ་ད་ནའི་ཚེར་མའམ། ཨརྒའི་མེ་ཏོག་  
  
  
༄༅། །གམ༑ དུ་དུ་ར་གའི་མེ་ཏོག་ཡུངས་ཀར་གྱི་མར་ལ་སྦགས་ནས་སྦྱིན་སྲེག་བྱས་ན་འཆི་བ་རབ་ཏུ་ཞི་བར་བྱེད་དོ། །མུ་ཙུ་ཀུནྡྷའི་ཕུར་བུ་མ་མོའི་  
དཀྱིལ་འཁོར་དུ་སྦས་ན་མཁའ་འགྲོ་མ་ཐམས་ཅད་ཀྱི་ཕྱག་རྒྱ་དང། སྔགས་ཕུར་བུས་བཏབ་པར་འགྱུར་རོ། །རིག་པ་འཛིན་པའི་རྒྱལ་པོ་ཐམས་ཅད་བྲིས་ཏེ། ལྕགས་ཀྱི་  
ཕུར་བུས་བཏབ་ན་རིག་པ་འཛིན་པ་ཐམས་ཅད་དང། མ་དད་པ་དང་གནོད་པ་བྱེད་པ་ཕུར་བུས་བཏབ་པར་འགྱུར་རོ། །ཨ་ཤོ་ཀའི་ཕུར་བུས་ལམ་པོ་ཆེའི་བཞི་མདོར་བརྐོས་  
ན་གདོན་ཆེན་པོ་རེངས་པར་བྱེད་པར་འགྱུར་རོ། །ཉིན་བཞི་པ་ལ་སོགས་པའི་རིམས་ཐམས་ཅད་ལ་སྐུད་པའམ། བདུག་སྤོས་དྲི་ཞིམ་པོ་རྣམས་ཀྱིས་མགོ་བཏུམས་ལ་རང་  
ལ་བདུགས་ན་སེལ་བར་བྱེད་ཅིང་ལྷས་བསྟན་ནས་སྨྲ་བར་བྱེད་དོ་།དེ་བཞིན་དུ་སྦྱིན་སྲེག་གང་ཡིན་པ་དེས་ཀྱང་ཀླུ་དང། གནོད་སྦྱིན་ལ་སོགས་པ་མེད་པར་བྱེད་དོ། །ཟླ་བ་  
གཟས་ཟིན་པ་ན་ཟངས་མའམ། ལྕགས་སམ། གསེར་རམ། དངུལ་གྱི་སྣོད་དུ་བཅུག་པའི་མར་ལ་ཇི་སྲིད་དངོས་གྲུབ་གསུམ་ཐོབ་པར་འགྱུར་བ་དེ་སྲིད་དུ་བཟླས་ལ་དེ་  
འཐུངས་ན་ཐོས་པ་འཛིན་པའམ། རིག་པ་འཛིན་པར་འགྱུར་རོ། །ཉི་མ་གཟས་ཟིན་པ་ན་བ་བླ་ཤིང་མྱ་ངན་མེད་ཀྱི་ལོ་མ་ལ་བཞག་སྟེ། དགོན་པའི་མཆོད་རྟེན་ནམ། རི་  
  
  
བྱས་ཤིང་ཇི་སྲིད་གྲུབ་པ་གསུམ་ཐོབ་པར་གྱུར་པ་དེ་སྲིད་དུ་བཟླས་ན་འབར་བར་གྱུར་ནས་རིག་པ་འཛིན་པར་འགྱུར་རོ། །  
བ་བླ་ལ་ཇི་ལྟ་བ་དེ་བཞིན་དུ་ལིག་བུ་མིག་དང། ལྡོང་རོས་ལ་སོགས་པ་ལ་ཟླ་བའམ། ཉི་མ་གཟས་ཟིན་པ་ན་བསྒྲུབ་པར་བྱའོ་།གང་ཞིག་སངས་རྒྱས་དང། བྱང་ཆུབ་སེམས་  
དཔའི་སྤྱོད་ཡུལ་ལ་འཇུག་པར་འགྱུར་བའམ། རྟེན་འཕོ་བར་འདོད་པའམ། རྒལ་བར་འདོད་པའམ། སེམས་ཅན་རྣམས་དང། སྐྱེ་བོ་སྡུག་བསྔལ་བ་རྣམས་འཁོར་བ་ལས་ཡོངས་སུ་  
སྲུང་བར་བྱེད་འདོད་པའམ། བདག་ཉིད་མཐོང་བའི་ཆོས་ཉིད་ལ་སངས་རྒྱས་ཀྱི་མཛད་པ་ལ་ངེས་པར་སྦྱོར་བར་འདོད་པའམ། གསལ་པོར་སྣང་བ་ལ་གཞན་དག་ཡང་དག་པར་སྦྱོར་  
བར་འདོད་པའམ། སངས་རྒྱས་བཅོམ་ལྡན་འདས་རྣམས་ལས་ལེགས་སོ་ཞེས་བྱ་བའི་རྣམ་པ་རབ་ཏུ་བསྒྲགས་པ་མྱུར་དུ་རྙེད་པར་འདོད་པའམ་ཕྱིར་མི་ལྡོག་པའི་ས་ལ་སྐྱེ་  
བརྙེད་པར་འདོད་པས། སྔགས་ཀྱི་སྤྱོད་པའི་སྒོ་བྱང་ཆུབ་སེམས་དཔའི་སྤྱོད་པ་འདི་ལ་བསླབ་པར་བྱའོ། །ཐབས་ལ་མཁས་པ་འདིས་ཀྱང་ཡོངས་སུ་ཟིན་པར་བྱ་སྟེ། སྨོན་ལམ་རྒྱ་  
ཆེན་པོ་བྱ་བ་དང། སྡིག་པ་རྣམས་སོ་སོར་བཤགས་པ་དང། དུས་གསུམ་དུ་འབྱུང་བའི་བསོད་ནམས་དང། ཡེ་ཤེས་ཀྱི་ཚོགས་འཇིག་རྟེན་དང། འཇིག་རྟེན་ལས་འདས་པ་ལ་རྗེས་སུ་  
  
  
༄༅། །ཡི་རང་བ་དང། རྗེས་སུ་ཡི་རང་བ་ཡང་སེམས་ཅན་གྱི་ཁམས་ཐམས་ཅད་ཀྱི་སངས་རྒྱས་ཀྱི་རྒྱུ་ཉིད་དུ་རབ་ཏུ་སྦྱོར་བར་གྱུར་ཅིག་ཅེས་དེ་ལྟར་བསྔོའོ། །  
སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་དམིགས་ཤིང་སེམས་ཅན་གྱི་དོན་འབྱུང་བར་གྱུར་ཅིག་ཅེས་དང་པོའི་ཚིག་ཏུ་བརྗོད་པའམ། རྗེས་སུ་  
བསམས་པའམ། དམིགས་ནས་བདག་གི་བསོད་ནམས་ཀྱི་སྟོབས་དང། སྨོན་ལམ་གྱི་སྟོབས་ཀྱིས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱིས་བདག་  
ལ་བྱིན་གྱིས་བརླབ་ཅིང་སེམས་ཅན་གྱི་དོན་འདི་འབྱུང་བར་གྱུར་ཅིག་ཅེས་དང་པོ་ཚིག་ཏུ་བརྗོད་པའམ། རྣམ་པར་བསམས་ཏེ་བཟླས་པ་བྱའོ། །དབེན་བའི་ས་ཕྱོགས་སུ་  
འཕགས་པ་སྡོང་པོ་བཀོད་པ་ལ་སོགས་པ་ཤིན་ཏུ་རྒྱ་ཆེན་པོའི་མདོ་དང། བྱང་ཆུབ་སེམས་དཔའི་སྤྱོད་པའི་རྒྱུ་ལ་རབ་ཏུ་འཇུག་པ་ཀློག་པ་ཉིད་དང། སེམས་པ་ཉིད་དང་  
མཆོད་པ་ཉིད་དང། མཆོད་པ་ཉིད་ཚེས་གཅིག་ནས་བརྩམས་ཏེ་ཟླ་བ་གཅིག་གི་བར་དུ་བྱའོ། །དེ་ནས་ཉ་ལ་མཆོད་པ་བྱས་ཏེ། མཚན་ཐོག་ཐག་ཏུ་བཟླས་པ་བྱས་ན་  
དེ་བཞིན་གཤེགས་པ་རྣམས་བྱོན་ཞིང་མགོ་ལ་ཕྱག་གིས་བྱུགས་ཏེ་འདི་སྐད་དུ། སྐྱེས་བུ་དམ་པ། ལེགས་སོ། ལེགས་སོ་ཞེས་གསུང་བར་འགྱུར་ཏེ། དེ་ལ་སོགས་  
  
  
བྱང་ཆུབ་སེམས་དཔའི་སྤྱོད་པ་ལ་རྗེས་སུ་ཞུགས་ནས་མངོན་པར་ཤེས་པ་ལྔ་ཐོབ་པར་འགྱུར་རོ། །ཇི་ལྟར་སེམས་ཅན་རྣམས་  
འཚང་རྒྱ་བའི་རྒྱུར་གྱུར་ཅིག་ཅེས་རྣམ་པར་བསམས་ལ་བཟླས་པར་བྱའོ། །དེ་བཞིན་དུ་སེམས་ཅན་རྣམས་ཀྱི་ནད་རྣམས་རབ་ཏུ་ཞི་བར་བྱ་བ་དང། སྡུག་བསྔལ་གྱིས་ཉོན་  
མོངས་པ་ཐམས་ཅད་རབ་ཏུ་ཞི་བར་གྱུར་ཅིག་ཅེས་དེ་ལྟར་བཟླས་པར་བྱའོ། །གྲང་བའི་དམྱལ་བ་རྣམས་ལ་དྲོ་བ་འབྱུང་བར་འགྱུར་བ་དང། ཚ་བའི་དམྱལ་བ་རྣམས་ལ་  
གྲང་བ་ཉིད་འབྱུང་བར་གྱུར་ཅིག་ཅེས་བཟླས་པར་བྱའོ། །དུད་འགྲོ་གཅིག་ལ་གཅིག་ཟ་བ་རྣམས་མེད་པར་གྱུར་ཅིག་ཅེས་བཟླས་པར་བྱའོ་།སེམས་ཅན་གྱི་ཁམས་ཐམས་  
ཅད་དུ་སྡུག་བསྔལ་བ་དང། ཡིད་མི་བདེ་བ་ཐམས་ཅད་མེད་པར་གྱུར་ཅིག་བདེ་བ་དང། ཡིད་བདེ་བ་ཐམས་ཅད་འབྱུང་བར་གྱུར་ཅིག་ཡི་དྭགས་རྣམས་ལ་བཟའ་བ་དང་  
བཏུང་བ་འབྱུང་བར་གྱུར་ཅིག་ཅེས་དེ་ལྟར་ཟང་ཟིང་མེད་པའི་སེམས་ཅན་ཐམས་ཅད་ལ་ལོངས་སྤྱོད་པ་འབྱུང་བར་གྱུར་ཅིག་སེམས་ཅན་ཐམས་ཅད་ཀྱི་དགེ་བ་རབ་ཏུ་  
འཕེལ་བའི་ཤུགས་འབྱུང་བར་གྱུར་ཅིག་བདེ་བ་དང། ཡིད་བདེ་བ་དེ་དག་རྣམས་ལ་འབྱུང་བར་གྱུར་ཅིག་དད་པ་དང། དགའ་བ་དང། རབ་ཏུ་དགའ་བ་ལ་སོགས་པ་  
  
  
༄༅། །དང༑ རྗེས་སུ་ཡི་རང་བ་ལ་སོགས་པའི་དགེ་བའི་ཤུགས་འབྱུང་བར་གྱུར་ཅིག་བསོད་ནམས་དང། ཡེ་ཤེས་ཀྱི་ཚོགས་ཐམས་ཅད་ཡོངས་སུ་  
རྫོགས་པར་གྱུར་ཅིག་སྟོབས་བཅུ་མཁྱེན་པའི་ས་ལ་སེམས་ཅན་སོ་སོར་གནས་པར་གྱུར་ཅིག་ཅེས་བྱ་བ་ལ་སོགས་པ་དང། གཞན་ཡང། སེམས་ཅན་ལ་ཕན་པའི་རྒྱུར་  
དམིགས་ཏེ་སྔགས་བཟླ་བར་བྱའོ། །མདོར་ན། འཁོར་བར་གྱུར་བའི་ཉོན་མོངས་པ་དང། སྡུག་བསྔལ་བ་ལ་སོགས་པ་རབ་ཏུ་སྤང་བ་དང། བྱང་ཆུབ་སེམས་དཔའི་  
ཚོགས་ཡོངས་སུ་རྫོགས་པར་གྱུར་ཅིག་ཅེས་སྔགས་བཟླ་བར་བྱའོ། །དེ་བཞིན་དུ་བཟླས་པས་ཀྱང་དེ་བཞིན་གཤེགས་པའི་བྱིན་གྱིས་བརླབས་དང། སྨོན་ལམ་གྱི་སྟོབས་  
དང༑ བསོད་ནམས་དང། ཡེ་ཤེས་ཀྱི་སྟོབས་ཀྱིས་གོ་རིམས་ཇི་ལྟ་བ་བཞིན་དུ་སེམས་ཅན་གྱི་ཁམས་སུ་སེམས་ཅན་གྱི་དོན་གྱི་ཁྱད་པར་ཆུང་ངུ་དང། འབྲིང་དང། ཆེན་  
པོ་རྣམས་འབྱུང་བར་འགྱུར་རོ། །དེ་དག་ཀྱང་དེ་བཞིན་གཤེགས་པས་མཁྱེན་པར་འགྱུར་ཏེ། མོས་པ་རྒྱ་ཆེ་བ་དང། དད་པས་བྱང་ཆུབ་མངོན་པར་འདོད་པའི་རིགས་ཀྱི་བུ་  
དེ་ལ་ཡང་དད་པར་བྱའོ། །དེ་ལ་འདིའི་དཔེ་བསྟན་པ་ནི། འདི་ལྟ་སྟེ། ཡང་འདོད་པའི་ཁམས་ན་དབང་ཕྱུག་ཅེས་བྱ་བ་ཡོད་དེ། འདོད་པ་སྐྱེད་པར་བྱེད་པ་ཞེས་བྱ་བའི་  
  
  
བྱེད་ཅིང། འདོད་པའི་ལོངས་སྤྱོད་ཡོངས་སུ་ལོངས་སྤྱོད་པ་ཡང་ཡང་དག་པར་སྟོན་པར་བྱེད་དོ། །མེ་ཏོག་རྣམ་པ་  
སྣ་ཚོགས་པ་མང་པོ་དང། རིན་པོ་ཆེ་དང། ནོར་བུ་ཡོད་པའི་ས་ཕྱོགས་དང། ཡོ་བྱད་དང། ལོངས་སྤྱོད་ཉེ་བར་སྟོབས་པར་བྱེད་དོ་།འདི་ལྟ་སྟེ། ཡང་ལྷའི་བུ་དབང་ཕྱུག་ཅེས་  
བྱ་བ་ཡོད་དེ་དེས་ཡིད་ལྟར་མགྱོགས་པ་ཞེས་བྱ་བའི་རིག་པས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ལས་སུ་བྱ་བ་བྱེད་ཅིང་ཡོ་བྱད་དང། ལོངས་སྤྱོད་མངོན་  
པར་སྤྲུལ་ནས་གནས་གཙང་མའི་རིས་ཀྱི་ལྷའི་བུ་རྣམས་ལ་ཡང་ཉེ་བར་སྟོན་པར་བྱེད་དོ། །འདི་ལྟ་སྟེ། ཡང་རིག་པ་འཛིན་པ་ཞེས་བྱ་བའི་སྔགས་ཀྱིས་གོས་དང། བཟའ་བ་  
དང༑ བཏུང་བ་དང། གཞལ་ཡས་ཁང་དང། སྐྱེད་མོས་ཚལ་དང་དྲི་དང། མེ་ཏོག་དང། ཕྱེ་མ་དང། ཕྲེང་བ་ལ་སོགས་པ་མངོན་པར་སྤྲུལ་ནས་ཡོངས་སུ་ལོངས་སྤྱོད་  
པར་བྱེད་ཅིང་གཞན་དག་ལ་སྟེར་བར་བྱེད་དོ། །འདི་ལྟ་སྟེ། ཡང་མིག་འཕྲུལ་རྣམ་པ་སྣ་ཚོགས་པའི་མིག་འཕྲུལ་མཁན་ཞེས་བྱ་བས་རྣམ་པ་སྣ་ཚོགས་པའི་མིག་  
འཕྲུལ་སྟོན་པར་བྱེད་དོ། །འདི་ལྟ་སྟེ། ཡང་ལྷ་མ་ཡིན་རྣམས་སྔགས་ཀྱི་སྒྱུ་མ་བྱེད་པར་འགྱུར་རོ། །འདི་ལྟ་སྟེ། ཡང་སྨན་བས་སྔགས་ཀྱིས་སེམས་ཅན་མང་པོ་རྣམས་ཀྱི་  
  
  
༄༅། །རིམས་སེལ་བར་བྱེད་ཅིང། ཡི་དྭགས་དང། དུག་དང། ནད་རྣམས་སེལ་བར་བྱེད་དོ། །འདི་ལྟ་སྟེ། ཡང་སྔགས་ཀྱིས་མེའི་དྲོ་བ་མེད་པར་བྱེད་  
ཅིང་གྲང་བ་ཡང་དྲོ་བར་འགྱུར་རོ། །འདི་ལྟ་སྟེ། ཡང་མངོན་པར་གནོད་པར་བྱེད་པས་རིམས་ཀྱིས་འཛིན་པར་བྱེད་དོ། །འདི་ལྟ་སྟེ། ཡང་མ་མོའི་རྟོག་པས་སེམས་ཅན་  
མང་པོ་རྣམས་ལ་གསོད་པ་དང། རྣམ་པར་འཚེ་བར་བྱེད་དོ། །གཞན་ཡང། སྡིག་པ་རྣམས་ལ་སྡིག་པའི་སྔགས་ཀྱིས་སྡིག་པ་ལ་སྦྱོར་བར་ཡང་བྱེད་དོ། །འདི་ལྟ་སྟེ་  
ཡང་གནོད་སྦྱིན་གྱི་སེམས་རྣམ་པར་གཡོ་བར་བྱེད་པའི་སྔགས་ཀྱིས་སེམས་དགའ་བ་དང། ཡིད་བདེ་བ་ལ་སོགས་པ་དང། གཞན་དག་ཀྱང་བྱེད་པར་འགྱུར་རོ། །དེ་  
ལྟ་བུ་ལ་སོགས་པའི་ངེས་པ་སྟོན་པ་ནི་སྔགས་ཀྱི་སྟོབས་ཡིན་པར་བལྟ་བར་བྱའོ། །གསང་སྔགས་དེའི་སྟོབས་ནི་གསང་སྔགས་ཉིད་ལས་འབྱུང་བ་ཡང་མ་ཡིན། །སེམས་  
ཅན་ལས་འཇུག་པ་ཡང་མ་ཡིན། སྦྱོར་བ་བྱས་པ་ཡང་མི་དམིགས་མོད་ཀྱི། སྔོན་གྱི་བསྙེན་པའི་ཆོ་ག་ལས་གསང་སྔགས་ཀྱི་སྟོབས་རབ་ཏུ་ཤེས་པར་བྱའོ། །བྱིན་  
གྱིས་བརླབས་ཀྱི་ཆོས་ཉིད་ལས་བྱུང་བ་ལས་འདས་པ་ཡང་མ་ཡིན་ཆོས་ཐམས་ཅད་ཀྱི་ཆོས་ཉིད་འདི་ཡང་འགྲོ་བ་དང། འོང་བ་ཡང་མ་ཡིན། དམིགས་པ་  
  
  
འགྲོ་བར་བྱེད་པ་ཡང་མ་ཡིན། །བྱེད་པ་པོ་ཡང་མ་ཡིན། བྱེད་པ་ཡང་མ་ཡིན། བདེན་པར་གྱུར་པ་མི་སླུ་བ་ཡིན་ཏེ་དེ་བས་ན་དད་པས་སྔགས་འདིས་སེམས་  
ཅན་ཐམས་ཅད་ཀྱི་དོན་བྱའོ། །ཚེ་འདི་ཉིད་ལ་མཐོང་བའི་ཆོས་ཀྱི་ཡོན་ཏན་འདོད་པ་དང། བྱང་ཆུབ་སེམས་དཔའི་སྤྱོད་པ་ལ་འཇུག་པར་འདོད་པ་དང། བསོད་ནམས་དང། ཡེ་  
ཤེས་ཀྱི་ཚོགས་ཡོངས་སུ་རྫོགས་པར་བྱེད་འདོད་པ་དང། ཡོན་ཏན་རིན་པོ་ཆེ་སོ་སོར་ཐོབ་པར་འདོད་པས་བསྒྲུབ་པར་བྱའོ། །སེམས་ཅན་གྱི་དོན་གྱི་ཕྱིར་མངོན་པར་བརྗོད་  
པའི་སྦྱོར་བ་འདིས་བསྒྲུབས་ན་མྱུར་བ་ཁོ་ནར་ཇི་ལྟར་འདོད་པའི་རིག་པ་འཛིན་པ་ལ་སོགས་པ་འགྲུབ་པར་འགྱུར་རོ། །གཞན་ཡང། སེམས་ཅན་རྣམས་ལ་ཕན་པའི་  
རྒྱུར་གྱུར་བ་ཇི་སྐད་དུ་བཤད་པའི་དངོས་གྲུབ་ཀྱི་གོ་འཕང་གང་ཡིན་པ་རྣམ་པར་བསམས་ལ་བཟླས་པ་འབུམ་བྱས་ན་ངེས་པར་དེ་བཞིན་གཤེགས་པའི་ཞལ་མཐོང་ཞིང་  
མགོ་ལ་བྱུགས་ཏེ་ཇི་ལྟར་འདོད་པའི་དངོས་གྲུབ་ཀྱང་མྱུར་དུ་སྩོལ་བར་མཛད་པར་འགྱུར་རོ། །ཡིད་ཀྱིས་ལས་སུ་བྱ་བ་ཅི་འདོད་པ་ལ་སྦྱོར་བའང་རུང། རྟོག་པའི་ཆོ་ག་  
གཞན་ནམ། སྔགས་འདི་ལ་རྟོགས་པ་ཐམས་ཅད་ཀྱི་ཆོ་གས་སྦྱར་བར་བྱའོ། །དམ་ཚིག་གསུམ་གྱི་རྒྱལ་པོ་ལས་གསུངས་པའི་ཆོ་ག་ལས། དེ་བཞིན་གཤེགས་པའི་  
  
  
༄༅། །སྙིང་པོའི་ལེའུ་རྫོགས་སོ།། །།ཡང་དེའི་ཚེ་བཅོམ་ལྡན་འདས་ཐམས་ཅད་ཀྱི་མཆོག་ཏིང་ངེ་འཛིན་གྱི་རྒྱལ་པོ་ཞེས་བྱ་བ་ལ་སྙོམས་  
པར་ཞུགས་སོ། །སྙོམས་པར་ཞུགས་མ་ཐག་ཏུ་སྐུའི་ཡན་ལག་ཐམས་ཅད་ལས་དེ་བཞིན་གཤེགས་པའི་སྤྱོད་ཡུལ་ཐམས་ཅད་ཀྱི་མཆོག་ཅེས་བྱ་བའི་རིག་པའི་རྒྱལ་པོ་  
བྱུང་བར་གྱུར་ཏོ། །ན་མསརྦ་བུདྡྷ་བོ་དཧི་སཏ་ནཱཾ། ཨོཾ་ཨ་མ་ལ་བི་ཀྲཱནྟ་ཏེ་ཛཱི་ནི་ཨ་ར་ཛེ་སཱཧཱ། ལག་ན་རྡོ་རྗེ་འདི་ནི་ཆོས་ཀྱི་སྤྱོད་ཡུལ་མཐའ་དང། དབུས་མེད་པའི་དེ་  
བཞིན་གཤེགས་པ་རྣམས་ཀྱི་རིག་པ་མཆོག་ཐོགས་པ་མེད་པ་དོན་ཡོད་པར་གྲུབ་པའི་རིག་སྔགས་ཆེན་པོ་རྟོག་པའི་སྦྱོར་བ་རབ་འབྱམས་ཡངས་པ་མཐའ་མེད་པ། སྔགས་  
ཀྱི་སྒོར་ཞུགས་པའི་བྱང་ཆུབ་སེམས་དཔའི་སྤྱད་པ་སྤྱོད་པའི་བྱང་ཆུབ་སེམས་དཔའ་འདིས་ལས་རྣམས་གང་བག་མེད་པའི་སེམས་དང་པོ་བསྐྱེད་པའི་བྱང་ཆུབ་སེམས་  
དཔའ་ནི་དེ་བཞིན་གཤེགས་པས་བྱིན་གྱིས་བརླབས་མ་གཏོགས་པར་སྨྱོ་བར་འགྱུར་རོ། །མདོར་བསྟན་ན་བཟླས་པ་ཙམ་གྱིས་སངས་རྒྱས་ཀྱི་མཛད་པ་བྱེད་པར་འགྱུར་རོ། །  
གསང་སྔགས་ཀྱི་སྤྱོད་པ་རྗེས་སུ་ཐོབ་ནས་རྣམ་པ་སྣ་ཚོགས་པའི་དེ་བཞིན་གཤེགས་པའི་སྐུ་དང། བྱང་ཆུབ་སེམས་དཔའི་སྐུ་སེམས་ཅན་གྱི་ཁམས་ཐམས་ཅད་ལ་ཡང་  
  
  
།མོས་པ་སྣ་ཚོགས་པ་རྣམས་ལ་འཚམ་པར་འཁོར་བ་ལས་ཟློག་པའི་ཕྱིར་སྒྱུ་མ་མཁན་བཞིན་དུ་ཐམས་ཅད་དུ་སོང་བ་ཐམས་ཅད་ལ་ཐོགས་པ་མེད་  
པའི་གསང་སྔགས་ཆེན་པོ་འདིས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བསོད་ནམས་དང། ཡེ་ཤེས་ཀྱི་ཚོགས་ལས་བྱུང་བ་མཐའ་དང། དཔུས་མེད་པའི་དེ་  
བཞིན་གཤེགས་པས་བྱིན་གྱིས་བརླབས་པའི་སྟོབས་དང། དགེ་བས་རྒྱས་པར་བྱས་པའི་སེམས་ཀྱི་འཇུག་པས་བྱིན་གྱིས་བརླབས་པས་དེ་བཞིན་གཤེགས་པ་རྣམས་ཀྱི་གསུང་  
གི་འཁོར་ལོ་དང། གཞན་དག་ཀྱང་སེམས་ཅན་གྱི་ཁམས་རྣམས་ལས་འབྱུང་ཞིང་ཐོས་པར་འགྱུར་ཅིག་ཅེས་སེམས་ཅན་ཐམས་ཅད་བསྐྱབ་པར་དམིགས་ནས་སྔགས་བཟླས་  
ནས་དེ་བཞིན་གཤེགས་པ་རྣམས་ཀྱིས་བྱིན་གྱིས་བརླབས་ཀྱི་སྟོབས་ཀྱི་ཤུགས་ལ་དད་པར་བྱའོ། །དེ་ལྟ་བས་ན་བྱང་ཆུབ་སེམས་དཔའི་ཐེག་པ་བས་ཐ་ན་གཟུང་བ་ཙམ་ལ་ཡང་  
སྦྱར་བར་བྱའོ། །རྟོག་པ་འདིར་སངས་རྒྱས་བཅོམ་ལྡན་འདས་ཀྱིས་དོན་ཡོད་པ་ཐོགས་པ་མེད་པ་སྨོན་ལམ་གྱི་སྟོབས་དང། བྱིན་གྱིས་བརླབས་ཀྱི་སྟོབས་ཀྱིས་དངོས་གྲུབ་བྱིན་  
གྱིས་བརླབས་པ་ཡིན་ནོ། །དེ་ལས་འདིར་རིག་པ་འཛིན་པ་ཐོབ་པའི་ཐབས་ཕྱོགས་ཙམ་བརྗོད་པར་བྱའོ། །འདིར་དད་པ་དང་ལྡན་པའི་བྱང་ཆུབ་སེམས་དཔའི་ཐེག་པ་པས་  
  
  
༄༅། །རེ་ཞིག་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་སྔ་མ་བཞིན་དུ་བདག་གི་ལུས་དབུལ་བར་བྱའོ། །དེ་ནས་དུས་ཐམས་ཅད་པའི་  
སྡིག་པ་བཤགས་ཏེ། ལུས་དང། ངག་དང། ཡིད་ཀྱིས་ཀུན་ནས་ཉོན་མོངས་པ་དང། ཉེ་བའི་ཉོན་མོངས་པ་ལས་བྱུང་བ་རྣམས་ནུས་པ་ཇི་ལྟ་བ་བཞིན་དུ་བཤགས་པར་  
བྱའོ༑ ༑དེ་ནས་འདས་པ་དང། མ་བྱོན་པ་དང། ད་ལྟར་བྱུང་བའི་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བསོད་ནམས་དང། ཡེ་ཤེས་ཀྱི་ཚོགས་  
ཐམས་ཅད་ལ་རྗེས་སུ་ཡི་རང་བར་བྱ་སྟེ། སེམས་ཅན་ཐམས་ཅད་སྐྱོབ་ཅིང་ཕན་པར་མཛད་པ་ལ་རྗེས་སུ་ཡི་རང་ངོ། །དཔག་ཏུ་མེད་པའི་དེ་བཞིན་གཤེགས་པ་སེམས་  
ཅན་གྱི་དོན་མཛད་པ་དང། བྱང་ཆུབ་སེམས་དཔའ་རྣམས་སེམས་ཅན་རྣམས་ཀྱི་དོན་མཛད་པ་ཉིད་ལ་ཡང་རྗེས་སུ་ཡི་རང་ངོ། །དེ་ནས་འདི་ལྟར་ཡང་བསམ་པར་  
བྱའོ༑ ༑དེ་བཞིན་གཤེགས་པ་གཅིག་ཅིག་གི་བསོད་ནམས་དང། ཡེ་ཤེས་ཀྱི་ཚོགས་ཀྱང་ཚད་མེད་དོ་ཞེས་རྗེས་སུ་ཡི་རང་ནས་སེམས་ཅན་ཐམས་ཅད་ཀྱི་ཕྱིར་ཡོངས་  
སུ་བསྔོ་ན་མཐའ་དང། དབུས་མེད་པའི་འབྲས་བུ་རྣམ་པར་སྨིན་པ་རྒྱ་ཆེན་པོ་འབྱུང་བར་འགྱུར་ན་གང་ཡང་སངས་རྒྱས་དང་བྱང་ཆུབ་སེམས་དཔའ་མཐའ་ཡས་པ་  
  
  
ཚད་མེད་པ་ཁོང་དུ་ཆུད་པར་བྱས་ནས་རྗེས་སུ་ཡི་རང་བ་ལྟ་ཅི་སྨོས། ཡང་ན་སངས་རྒྱས་བཅོམ་ལྡན་འདས་རྣམས་ཀྱིས་ཇི་ལྟར་མཁྱེན་པ་གང་ཡིན་པ་དེས་  
རྗེས་སུ་ཡི་རང་ངོ་ཞེས་བརྗོད་དོ། །དེ་ནས་འཇིག་རྟེན་གྱི་ཁམས་ཐམས་ཅད་དུ་ཡང་དག་པར་བྱུང་བ། བདག་གི་མེད་པ་རྗེས་སུ་མ་བཟུང་བ། ཐང་ལས་སྐྱེས་པ་རིན་པོ་ཆེའི་རི་ལ་  
སོགས་པ་དང། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་མཆོད་པའི་དོན་དུ་བསྔོ་བར་བྱའོ། །དེ་ནས་བདག་གི་བསོད་ནམས་ཀྱི་སྟོབས་ཀྱིས་དེ་བཞིན་གཤེགས་  
པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་ཆོས་ཀྱི་དབྱིངས་ལས་སྤྲོས་པའི་དམ་པ་རྒྱ་ཆེན་པོའི་མཆོད་པའི་སྤྲིན་སྣ་ཚོགས་པ་དེ་བཞིན་གཤེགས་པ་རྣམས་ཀྱིས་བྱིན་གྱིས་  
བརླབས་དང། བདག་གི་སྨོན་ལམ་གྱི་སྟོབས་ཀྱིས་འབྱུང་བར་གྱུར་ཅིག་ཅེས་ངེས་པར་བསམས་ལ། འདི་སྐད་ལན་བརྒྱད་ཀྱི་བར་དུ་བརྗོད་པར་བྱའོ། །ན་མསརྦ་བུདྡྷ་བོ་  
དཧི་སཏཱ་ནཱཾ། སརྦ་ཐཱ་ཨུཏ་ག་ཏེ་སྥ་ར་ཎ་ཧཱི་མཱཾ་ག་ག་ན་ཁཾ་ས་མནྟ་ཏ་སཱཧཱ། དེའི་རྗེས་ལ་གཞན་མ་ཡིན་པར་དེ་བཞིན་དུ་མཆོད་པ་རྣམས་དེ་བཞིན་གཤེགས་པས་ཇི་ལྟར་མཁྱེན་པ་  
བཞིན་དུ་འབྱུང་བར་འགྱུར་རོ། །དེ་ནས་དེ་བཞིན་གཤེགས་པ་ཐམས་ཅད་དང། བྱང་ཆུབ་སེམས་དཔའ་ཐམས་ཅད་ལ་ཡོན་ཏན་བསྔགས་པ་མཐའ་ཡས་པ་རབ་འབྱམས་  
  
  
༄༅། །རྒྱ་མཚོ་རྣམས་བདག་གི་སྨོན་ལམ་གྱི་སྟོབས་དང། བསོད་ནམས་ཀྱི་སྟོབས་དང། དེ་བཞིན་གཤེགས་པ་རྣམས་ཀྱི་བྱིན་གྱིས་བརླབས་ཀྱིས་  
འབྱུང་བར་གྱུར་ཅིག་ཅེས་བསམས་ལ་སྔགས་འདི་ལན་བརྒྱད་ཀྱི་བར་དུ་བརྗོད་པར་བྱའོ། །ན་མཿ་སརྦ་བུདྡྷ་བོ་དཧི་སཏཱ་ནཱཾ། སརྦ་ཏྲཱཾ་སཾ་ཀུ་སུ་མི་ཏཱ་ཨ་བཧི་ཛྙཱ་ན་རཱ་ཤི་ནི་ན་མོ་སྟུ་ཏེ་  
སཱཧཱ༑ དེ་ནས་བསྟོད་པ་ཡང་དག་པར་བརྗོད་པའི་རྒྱ་མཚོ་རྣམས་དེ་བཞིན་གཤེགས་པ་རྣམས་ཀྱིས་ཇི་ལྟར་མཁྱེན་པ་བཞིན་དུ་འབྱུང་བར་འགྱུར་རོ། །དེ་ནས་སངས་རྒྱས་  
དང༑ བྱང་ཆུབ་སེམས་དཔའ་ཐམས་ཅད་ཀྱིས་ཐམས་ཅད་དུ་སྡུག་བསྔལ་བར་གྱུར་པ་བདག་ལ་བྱིན་གྱིས་བརླབ་ཏུ་གསོལ། བདག་ལ་དངོས་གྲུབ་དང། མཆོག་སྩལ་  
དུ་གསོལ་ཞེས་ཚིག་ཏུ་བརྗོད་པར་བྱའོ། །དེ་ནས་སེམས་ཅན་ཐམས་ཅད་ཀྱིས་དགེ་བའི་རྩ་བའི་ཚོགས་ཟག་པ་མེད་པ་རྣལ་འབྱོར་ལས་ཡང་དག་པར་བྱུང་བ་རབ་ཏུ་ཐོབ་  
པར་གྱུར་ཅིག་ཅེས་ཀྱང་བརྗོད་དོ། །དེ་བཞིན་དུ་མཐའ་དང། དབུས་མེད་པའི་སེམས་ཅན་ཐམས་ཅད་ལ་ཕན་པ་དང། བདེ་བ་སྦྱིན་པར་ཡིད་ལ་བྱས་ནས་དེ་ལྟ་བུའི་  
སྤྲུལ་པའི་སྤྲིན་མངོན་པར་སྒྲུབ་པར་བྱེད་པའི་སྦྱོར་བས་བསྟན་པའི་དེ་བཞིན་གཤེགས་པའི་སྙིང་པོའི་སྔགས་ལན་བརྒྱད་ཀྱི་བར་དུ་བརྗོད་པར་བྱའོ། །དེ་ནས་སངས་  
  
  
བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ཞིང་དམིགས་ལ་བཟླས་པ་གོམས་པར་བྱས་ནས། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་གྲུབ་པར་གྱུར་པ་དང་སངས་རྒྱས་ཀྱི་ཆོས་ཐམས་ཅད་གྲུབ་པར་གྱུར་པ་དེ་དག་ལ་རྗེས་སུ་ཡི་རང་བ་ལ་དམིགས་པའི་སེམས་ཀྱིས་གོམས་  
པར་བྱས་ཤིང་བཟླས་པར་བྱ་སྟེ། ཇི་སྲིད་སྐྱོ་བར་མ་གྱུར་གྱི་བར་དུའོ། །དེ་ནས་དེ་བཞིན་གཤེགས་པ་རྣམས་ཆོས་ཀྱི་འཁོར་ལོ་བསྐོར་བས་བླ་ན་མེད་པའི་སེངྒེའི་སྒྲ་སྒྲོགས་པ་  
དང༑ བླ་ན་མེད་པའི་སེམས་ཅན་གྱི་དོན་མཛད་ཅིང། །དེ་བཞིན་གཤེགས་པ་ཀུན་ཏུ་བཟང་པོ་ཡེ་ཤེས་ཀྱི་སྐུ་ཡོངས་སུ་རྫོགས་པ་ལ་མངོན་པར་མོས་པས་སངས་རྒྱས་དང་  
བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ནས་ལངས་ཏེ་འཕགས་པ་སྡོང་པོ་བཀོད་པ་ལ་སོགས་པ་ཡངས་ཤིང་རྒྱ་ཆེ་བའི་མདོ་སྡེ་བཀླག་པ་འམ། གཞན་ཡང་རུང་ཇི་  
ལྟར་བསམས་པ་བཞིན་དུ་སྔ་དྲོ་དུས་ཀྱི་བར་དུ་གནས་པར་བྱའོ་།དེ་ནས་གླེགས་བམ་ལ་སོགས་པ་མཆོད་པ་འམ། ཐ་ན་མཆོད་རྟེན་ལ་ཕྱག་འཚལ་བྱས་ནས་ཟས་བཟའ་  
བར་བྱའོ། །ཟ་བའི་ཚེ་ཁ་ཟས་ལ་སྔགས་འདིས་ལན་བརྒྱད་མངོན་པར་སྔགས་ལ་དང་པོའི་ཆང་བུ་ལྷ་བཤོས་སུ་ཕུལ་ལ་བཟའ་བར་བྱའོ། །དེ་ལ་སྔགས་ནི་འདི་ཡིན་ཏེ། ན་  
  
  
༄༅། །མཿ་སརྦ་བུདྡྷ་བོ་དཧི་སཏཱ་ནཱཾ། ཨོཾ་བ་ལིནྟཱ་ཏེ་ཏེ་ཛོ་མཱ་ལི་ནི་སཱཧཱ། ཟས་ཀྱིས་དུབ་པ་ཅུང་ཞིང་ངལ་བསོས་ལ་ཕྱི་དྲོའི་དུས་སུ་ཡང་ཆོ་ག་འདི་བཞིན་  
དུ་བྱའོ། །ཉལ་བའི་ཚེ་དང་པོར་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཡན་ལག་ཐམས་ཅད་ཀྱིས་ཕྱག་འཚལ་ནས་བདག་ཉིད་ཕུལ་ལ་ཕྱི་ནས་མལ་དུ་ཇི་  
ལྟར་འདོད་པར་གཉིད་ལོག་ལ་ནམ་གྱི་ཆ་སྟོད་དང། ཆ་སྨད་ལ་མི་ཉལ་བར་བྱའོ། །དེ་ལ་ཆོ་ག་ནི་འདི་ཡིན་ནོ། །ཚེས་གཅིག་ནས་བརྩམས་ནས་ཉིན་རེ་ཞིང་ཟླ་བ་གཅིག་རྫོགས་  
ཀྱི་བར་དུ་འདི་བཞིན་དུ་བྱ་བ་ཡིན་ནོ། །གལ་ཏེ་ཆོ་ག་འགའ་ཞིག་མ་བྱས་སམ། བྱ་བ་གཞན་གྱིས་བྲེལ་བས་ཉི་མ་གཅིག་གམ། གཉིས་སམ། གསུམ་ལ་སོགས་པར་ལས་ལས་  
ཉམས་ན་ཡང་དེས་བརྩོན་འགྲུས་དོར་བར་མི་བྱ་སྟེ་ཟླ་བ་དེ་ཉིད་ཀྱི་ཉ་ལ་ཉིན་མཚན་གཅིག་ཏུ་བཅོམ་ལྡན་འདས་ཀྱི་མདུན་དུ་འམ་མཆོད་རྟེན་དང། སྐུ་གཟུགས་དང། དམ་  
པའི་ཆོས་གླེགས་བམ་མམ། གཞན་གྱི་མདུན་དུ་ཡང་རུང། མཆོད་པ་ཅི་འབྱོར་པ་བྱས་ནས་ཀུ་ཤ་བཀྲམ་པ་ལ་འདུག་སྟེ་བསྲུང་བའི་ཆོ་ག་བྱས་ནས་འཁོར་ལོ་དང། རྡོ་རྗེ་  
དང༑ རྩེ་གསུམ་དང། མདུང་དང། ཁ་ཊཱཾ་ག་ཡང་རུང། ལྕགས་ལས་བྱས་པ་འམ། ས་ལས་བྱས་པ་ཡང་རུང། དེ་བཞིན་གཤེགས་པའི་སྙིང་པོའི་ལེའུ་ནས་གསུངས་  
  
  
ནས་བསྒྲུབ་པ་བྱས་ན་དེས་ནམ་ཕྱེད་དམ། ཉི་མ་འཆར་ཀར་ངེས་པར་འབར་བར་འགྱུར་རོ། །དེ་ཉིད་རིག་པ་འཛིན་པར་  
འགྱུར་ཏེ། སྐད་ཅིག་དེ་ལ་རིག་འཛིན་གྱི་རིགས་ཀུན་ཉེ་བར་འདུས་ནས་དེ་ལ་དབང་བསྐུར་བར་འགྱུར་རོ། །དེ་ནས་བཟུང་ནས་འཇིག་རྟེན་གྱི་ཁམས་ཐམས་ཅད་དུ་ནམ་མཁའ་ལ་  
རྒྱུ་ཞིང་དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་རྗེས་སུ་འཇུག་ཅིང་མཆོད་པ་བྱེད་པའི་བྱང་ཆུབ་སེམས་དཔའི་སྤྱོད་པ་ལ་ཞུགས་ནས་བདེ་བ་དང་ལྡན་  
བཞིན་དུ་ལྷ་དང། ཀླུ་དང། གནོད་སྦྱིན་ཐམས་ཅད་ཀྱིས་མཆོད་ཅིང་རིག་པ་འཛིན་པ་ཐམས་ཅད་མངོན་པར་དགའ་བར་བྱེད་པའི་རིག་སྔགས་འཛིན་པའི་རྒྱལ་པོ་ཆེན་  
པོར་འགྱུར་རོ། །མཐའ་ཡས་པའི་བུད་མེད་ཀྱི་འཁོར་ལ་སོགས་པ་ལ་ཡོངས་སུ་ལོངས་སྤྱོད་ཀྱང་ཉམས་པར་མི་འགྱུར་ཞིང་ལུས་དེ་ཉིད་མི་འདོར་བར་བདེ་བར་རྗེས་སུ་འཇུག་  
པར་འགྱུར་རོ། །ཐབས་འདི་ཉིད་ཀྱིས་མཐར་གྱིས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཡེ་ཤེས་ཀྱི་སྐུའི་བར་དུ་ཡང་ཐོབ་པར་འགྱུར་རོ། །འཁོར་ལོ་ལ་  
སོགས་པ་མཚོན་ཆ་རྣམས་ལ་ཇི་ལྟ་བ་བཞིན་དུ་ལྡོང་རོས་དང། མིག་སྨན་དང། བ་བླ་དང། གི་ཝང་དང། གོས་དང། ཀུ་ཤ་དང། ནོར་བུ་དང། རྨ་བྱའི་སྒྲོ་དང། སྣོད་  
  
  
༄༅། །དང། མཆིལ་ལྷམ་དང། གདུགས་དང། རྔ་ཡབ་དང། རྒྱལ་མཚན་དང། འཕན་དང། པདྨ་དང། ཨུཏྤལ་དང། ཏ་ལའི་ལོ་མ་ལས་རལ་གྲི་  
དང༑ ཆུ་གྲི་དང། གྲི་དང། ཁ་ཊཱཾ་ག་ལ་སོགས་པའི་རྫས་སུ་བྱས་པ་འམ། ལྷག་མས་ཀྱང་བསྒྲུབ་པར་བྱའོ། །ཡིད་ལ་གང་འདོད་པ་འམ། རིག་སྔགས་དང། གསང་སྔགས་  
དང༑ རྟོག་པའི་ཆོ་ག་གཞན་ལ་ཡང་སྦྱར་བའམ། དེ་བཞིན་གཤེགས་པའི་སྙིང་པོ་ནས་གསུངས་པའི་རྫས་རྣམས་སམ། དེ་བཞིན་གཤེགས་པའི་སྙིང་པོ་ནས་གསུངས་  
པའི་ཆོ་ག་འམ། ཡིད་ལ་གང་འདོད་པའི་ཆོ་གས་ཀྱང་སྒྲུབ་པ་བྱས་ན་དེ་ཉིད་ཀྱིས་རིག་པ་འཛིན་པར་འགྱུར་རོ། །སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་  
ཐད་ནས་དངོས་གྲུབ་བླང་བའི་ཆོ་གའོ། །ཇི་སྐད་བསྟན་པའི་ཕྱོགས་གཅིག་དུ་མཆོད་རྟེན་དང། སྐུ་གཟུགས་དང། དམ་པའི་ཆོས་ཀྱི་གླེགས་བམ་མམ། གང་ཡང་རུང་  
བའི་མདུན་དུ་མེ་ཏོག་སིལ་མ་བཀྲམ་པའི་དཀྱིལ་འཁོར་བྱས་ལ། ཅི་འབྱོར་པའི་དྲི་དང། མེ་ཏོག་དང། ཕྲེང་བ་ལ་སོགས་པའི་མཆོད་པ་བྱས་ཀྱང་རུང། མ་བྱས་ཀྱང་  
རུང༑ ཀུ་ཤའི་ཆང་བུ་ལ་ཉེ་བར་འདུག་ནས་ལག་པ་འམ། གཞན་དུ་ཡང་རུང། ལྡོང་རོས་ལ་སོགས་པའི་རྫས་བཟུང་ནས། ལོ་མའི་བར་རམ། གོས་ཀྱི་བར་དུ་འམ་  
  
  
དངུལ་དང། གསེར་གྱི་སྣོད་དུ་བཞག་ལ་ཇི་སྲིད་འབར་བར་གྱུར་གྱི་བར་དུ་བཟླས་པ་བྱས་ན། དེ་བཞིན་དུ་བསོད་ནམས་ཇི་ལྟ་བ་བཞིན་རིག་པ་འཛིན་པར་འགྱུར་རོ། །གཞན་  
གྱིས་མི་འཕྲོགས་པ་ཞེས་བྱ་བ་སྟེ། འདི་ནི་ཐབས་ལ་མཁས་པའི་བྱང་ཆུབ་སེམས་དཔའི་ཐེག་པ་པའི་ཆོ་ག་ཡིན་ནོ། །ཆོ་ག་འདི་ཉིད་ཀྱིས་དབེན་ཞིང་སྟོང་པའི་རི་དང། ཆུ་ཀླུང་དང་  
མཚེའུ་དང། ཚལ་ཉམས་དགའ་བ་འམ། ཤིང་གཅིག་གམ། གཙུག་ལག་གི་གནས་སམ། སྐུ་གདུང་དང་བཅས་པའི་མཆོད་རྟེན་གྱི་རྩ་འམ། སྐུ་གཟུགས་བཞུགས་པ་འམ་  
གཞན་ཡང། གཙུག་ལག་ཁང་གི་བྲང་ཁང་ལ་སོགས་པ་དབེན་པར་བསྒྲུབ་པར་བྱ་སྟེ། འདུ་འཛི་དང་བྲལ་བ་འམ། སངས་རྒྱས་རྗེས་སུ་དྲན་པ་ལ་གོམས་པར་བྱས་ལ། སེམས་  
ཅན་ཐམས་ཅད་ལ་ཕན་པའི་སེམས་དང་ལྡན་པ། བརྩོན་འགྲུས་དང་ལྡན་པ། དད་པ་དང་ལྡན་པ། སེར་སྣ་མེད་པས་སོམ་ཉི་དང་བྲལ་བའི་སེམས་ཀྱིས་ལུས་དང། སྲོག་ལ་ཡང་  
ལྟོས་པ་མེད་པར་བྱའོ། །གཞན་ཡང། ཐམས་ཅད་ཀྱི་ཐུན་མོང་གི་ཆོ་ག་ནི་རི་དང། ཆུ་འགྲམ་དང། འབབ་ཆུའི་ངོས་ལ་སོགས་པའི་གནས་དབེན་ཞིང་སྟོང་པ་རྣམས་སུ་དམ་  
པའི་ཆོས་ཀྱི་གླེགས་བམ་དང། གཉིས་སུ་གནས་ལ་དུས་གསུམ་དུ་སྡིག་པ་བཤགས་པ་དང། བསོད་ནམས་དང། ཡེ་ཤེས་ཀྱི་ཚོགས་ལ་རྗེས་སུ་ཡི་རང་བ་བྱས་ནས་  
  
  
༄༅། །སངས་རྒྱས་དང། བྱང་ཆུབ་སེམས་དཔའ་རྣམས་ཀྱི་སྤྱན་སྔར་གསོལ་བ་འདེབས་པས་ཅི་སྲིད་མཚན་མ་བྱུང་བར་གྱུར་གྱི་བར་དུ་བཟླས་པ་བྱའོ། །  
ཡར་ངོའི་ཉ་ལ་ཆོ་ག་སྔ་མ་བཞིན་དུ་ཉིན་ཞག་གཅིག་སྨྱུང་བར་གནས་ནས་ཇི་སྐད་བསྟན་པའི་རྫས་རྣམས་ལས་གང་ཡང་རུང་བ་བླངས་ལ་ཇི་སྲིད་འབར་བར་གྱུར་གྱི་བར་དུ་  
བཟླས་ན་དེ་ཉིད་ཀྱིས་རིག་པ་འཛིན་པར་འགྱུར་རོ། །རིག་པ་མཆོད་དོན་ཡོད་པ་འདི་ནི་རང་བཞིན་གྱིས་གྲུབ་པ། ཐོགས་པ་མེད་པ། ཡིད་ལ་རེ་བའི་ཕུན་སུམ་ཚོགས་  
པ་སྒྲུབ་པར་བྱེད་པ་སྟེ། ཇི་ལྟ་ཇི་ལྟར་རབ་ཏུ་སྦྱོར་བ་དེ་ལྟ་དེ་ལྟར་འགྲུབ་པར་འགྱུར་རོ། །རང་བཞིན་གྱིས་གྲུབ་པ་བཀླགས་པས་འགྲུབ་པ་ཡིན་པས་བཟླས་པ་ཙམ་གྱིས་  
འདོད་པ་ཐམས་ཅད་བྱེད་པ་ཡིན་ནོ། །དོན་ཡོད་པའི་རྟོག་པའི་ཆོ་ག་བཞིན་དུ་སྦྱར་བ་འམ། ཇི་ལྟར་འདོད་པ་བཞིན་བསྒྲུབ་པར་བྱའོ་།ཡང་ན་རས་རིས་བསྒྲུབ་པར་  
འདོད་ན། བཅོམ་ལྡན་འདས་པདྨའི་གདན་ལ་སྐྱིལ་མོ་ཀྲུང་གིས་བཞུགས་པར་བྱའོ། །བཅོམ་ལྡན་འདས་ཀྱི་གཡས་ལོགས་སུ་འཕགས་པ་ཕྱག་ན་རྡོ་རྗེ་ཀུན་ནས་འབར་  
བས་བསྐོར་བ། བཅོམ་ལྡན་འདས་ཅོད་བན་ལས་བྱུང་བའི་འོད་ཟེར་གྱིས་མངོན་པར་དབང་བསྐུར་བ་བྲི་བར་བྱའོ། །བཅོམ་ལྡན་འདས་ཀྱི་གཡོན་ལོགས་སུ་རིག་པའི་  
  
  
བཅས་པ། གོས་གཙང་མ་བགོས་པ། པདྨའི་གདན་ལ་བཞུགས་པ། བཅོམ་ལྡན་འདས་ལ་ཐལ་མོ་སྦྱར་བ། འོད་  
ཀྱི་ཕྲེང་བས་བརྒྱན་པའོ། །བཅོམ་ལྡན་འདས་མའི་འོག་ཏུ་མཐའ་མེད་ཅེས་བྱ་བའི་འཁོར་རལ་གྲི་དང། ཞགས་པ་ལག་ན་ཐོགས་པ། མདོག་སྔོ་བསངས་ཁྲོས་ཤིང་འཁྲུགས་པ་  
གོས་དམར་སེར་ཟུང་བགོས་པ། ཁྲོ་གཉེར་བསྡུས་པ། བགེགས་ཐམས་ཅད་ཚར་གཅོད་པ། མངག་གཞུག་པ་རིན་པོ་ཆེའི་བྲག་ལ་འདུག་པ་བྲི་བར་བྱའོ། །འཕགས་པ་ཕྱག་ན་  
རྡོ་རྗེའི་འོག་ཏུ་ནི་སྒྲུབ་པ་པོ་ཐལ་མོ་སྦྱར་བ། རིན་པོ་ཆེའི་བྲག་གི་པདྨའི་སྡོང་པོ་ལ་བཞུགས་པ། མེ་ཏོག་གི་འཁྲི་ཤིང་གིས་ཀུན་ནས་བསྐོར་བ་བྲི་བར་བྱའོ། །དེ་ལྟ་བུའི་རས་རིས་  
ཀྱི་མདུན་དུ་ཆོ་ག་འདིས་ཇི་ལྟར་འདོད་པར་རམ། རྟོག་པ་གཞན་གྱི་ཆོ་ག་དང་ཡང་སྦྱར་བར་བྱའོ། །རིག་པ་མཆོག་གི་རས་རིས་གཞན་ཡང་ཏིང་ངེ་འཛིན་ལ་སྙོམས་པར་  
ཞུགས་པ་པདྨ་དམར་པོ་ལ་རབ་ཏུ་བཞུགས་པ་བྲི་བར་བྱའོ། །དེའི་འོག་ཏུ་མངག་གཞུག་པ་མཐའ་མེད་ལག་པ་ན་རལ་གྲི་དང། ཞགས་པ་ཐོགས་པ་དེ་དང་འདྲ་བར་བྲི་བར་  
བྱའོ༑ ༑རས་རིས་འདིར་ཡང་ལས་དེ་དག་ཀུན་བྱའོ། །ཆོ་ག་གཞན་ཡང་རི་ལ་སོགས་པ་སྟོང་ཞིང་དབེན་པའི་ཕྱོགས་གཅིག་ཏུ་སྐྱིལ་མོ་ཀྲུང་བཅས་ནས་བྱང་ཆུབ་སེམས་དཔའ་  
  
  
༄༅། །དང་བཅས་པའི་དེ་བཞིན་གཤེགས་པ་དམིགས་ནས་མཚན་ཐོག་ཐག་སྐྱིལ་མོ་ཀྲུང་མ་བཤིག་པར་བཟླས་པ་བྱས་ན་སྔོན་དུ་བསྟེན་བ་མ་བྱས་ཀྱང་ཐོ་  
རངས་སམ། ནམ་ཕྱེད་ན་རིག་པ་འཛིན་པར་འགྱུར་རོ། །མཐུ་མཚུངས་པ་མེད་པ་དང་ལྡན་པས་ཕྱིར་མི་ལྡོག་པའི་རིག་པ་འཛིན་པས་མཆོད་པར་འགྱུར། སེམས་ཅན་ཐམས་  
ཅད་ཀྱིས་མཆོད་པར་འགྱུར་རོ། །རིག་པའི་མཆོག་འདི་གང་གི་ལག་ཏུ་ཐོབ་པ་དེ་ནི་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པར་འགྱུར་རོ། །རྡོ་རྗེའི་རིགས་ཐམས་  
ཅད་ཀྱིས་ཡང་དག་པར་བསྲུངས་བར་འགྱུར་རོ། །སྦྱིན་སྲེག་ལ་སོགས་པའི་སྦྱོར་བས་ལྷ་དང། ཀླུ་ལ་སོགས་པ་དགུག་པ་དང། གཞན་ཡང་ཡིད་ལ་གང་འདོད་པ་  
རྟོག་པ་གཞན་གྱི་ཆོ་ག་བཞིན་དུ་བསྒྲུབ་པར་བྱའོ། །དེ་བཞིན་གཤེགས་པའི་སྙིང་པོའི་ཚིག་གང་ཡིན་པའི་དམ་པ་ཉིས་འགྱུར་དུ་སྦྱར་བར་བྱའོ། །དེ་བཞིན་གཤེགས་པ་  
ཡང་དག་པར་འབྱུང་བ་ཞེས་བྱ་བ་རིག་པའི་མཆོག་རྫོགས་སོ།།།།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཁོར་ལོ་རྡོ་རྗེ་ཞེས་བྱ་བ་སངས་  
རྒྱས་ཐམས་ཅད་ཀྱི་ཡུལ་ལ་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་  
  
  
།དེ་ལས་ནི་རིག་པའི་མཆོག་གི་རྡོ་རྗེའི་ཚིག་འདི་བྱུང་བར་གྱུར་ཏོ། །ན་མཿ་སརྦ་བུདྡྷ་བོ་དཧི་སཏཱ་ནཱཾ། ཨོཾ་བི་ར་ཛི་བི་ར་ཛི་མཧཱ་བི་ར་ཛི་  
སཏ་སཏ། སཱ་ར་ཏེ་སཱ་ར་ཏེ། ཏྲཱ་ཡི་ཏྲཱ་ཡི་བི་དྷ་མ་ཧཱ་ཏཱི་སཾ་བྷཉྫ་ནི། ཏརྨ་ཏི་སིདྡྷ་ཨ་གྲེ་ཏྲཾ་སཱཧཱ། འཁོར་ལོ་རྡོ་རྗེ་ཞེས་བྱ་བའི་རིག་པའི་མཆོག་འདི་ལ་ཡང་རིག་པའི་མཆོག་དང་པོ་མི་  
མཉམ་པ་དང། མཉམ་པའི་རྟོག་པའི་ཆོ་གར་དང་པོར་དེ་བཞིན་གཤེགས་པའི་སྙིང་པོའི་རྟོག་པའི་ཆོ་ག་ཉིས་འགྱུར་དུ་སྦྱོར་བ་གང་ཡིན་པ་ཡང་ཉིས་འགྱུར་དུ་འཇུག་གོ་འདིའི་རས་  
རིས་ཀྱི་ཁྱད་པར་ནི་རིན་པོ་ཆེའི་བྲག་ལས་སྐྱེས་པའི་རིན་པོ་ཆེའི་པདྨ་ཆེན་པོ་ལ་སྐྱིལ་མོ་ཀྲུང་གིས་བཞུགས་པ་ཕྱག་གིས་མཆོག་སྩོལ་བའོ། །བཅོམ་ལྡན་འདས་ཀྱི་གཡེན་  
ལོགས་སུ་རིག་པའི་མཆོག་ཕྱག་ན་འཁོར་ལོ་བསྣམས་པ། རྒྱན་ཐམས་ཅད་ཀྱིས་བརྒྱན་པ། རིན་པོ་ཆེའི་བྲག་ལ་བཞུགས་པ་བྲི་བར་བྱའོ་།བཅོམ་ལྡན་འདས་ཀྱི་གཡས་ལོགས་  
སུ་འཁོར་ལོ་རྡོ་རྗེ་ཞེས་བྱ་བའི་རྡོ་རྗེ་འཛིན་ཕྱག་ན་འཁོར་ལོ་བསྣམས་པ། ཅུང་ཟད་སྔོ་བསངས་རིན་པོ་ཆེའི་བྲག་ལ་བཞུགས་པ་དེ་བཞིན་གཤེགས་པའི་འོད་ཟེར་གྱིས་ཀུན་  
ནས་བསྐོར་བའོ། །དེའི་འོག་ལོགས་སུ་སྒྲུབ་པ་པོ་ཕྱག་འཚལ་བ་བྲིའོ། །ལྷ་མོའི་འོག་ཏུ་ནི་མཐའ་མེད་ཅེས་བྱ་བ་འཁོར་དེ་ཉིད་བགེགས་ཚར་གཅོད་པ་རལ་གྲི་དང། ཞགས་པ་ལ་  
  
  
༄༅། །ན་ཐོགས་པ་བྲི་བར་བྱའོ། །རས་རིས་གཉིས་པ་ནི་ལྷ་མོ་གཅིག་པུ་གནས་པ་ཕྱག་ན་འཁོར་ལོ་བསྣམས་པའོ། །དེའི་འོག་ཏུ་ནི་དེ་བཞིན་དུ་མཐའ་མེད་ལག་ན་རལ་  
གྲི་དང། ཞགས་པ་ཐོགས་པ། ཁྲོ་བོ་གཞོན་ནུའི་གཟུགས་ཅན། ཁྲོ་གཉེར་གཡོ་བ་དང་བཅས་པའོ། །འདིར་ཡང་ཆོ་ག་ནི་སྔ་མ་ཉིད་ཀྱིས་བྱའོ། །ཇི་ལྟར་ཡིད་ལ་འདོད་པས་  
སམ༑ རྟོག་པ་གཞན་གྱི་ཆོ་གས་ཀྱང་བྱའོ། །འདིར་ཁྱད་པར་ནི་འདི་ཡིན་ནོ། །བཀླགས་པ་ཙམ་གྱིས་དམ་ཚིག་ཐམས་ཅད་ཤེས་པར་འགྱུར། དཀྱིལ་འཁོར་ཐམས་ཅད་  
དུ་ཞུགས་པར་འགྱུར་རོ། །འཁོར་ལོ་རྡོ་རྗེ་ཞེས་བྱ་བའི་རིག་པའི་མཆོག་རྫོགས་སོ།། །།དེ་ནས་བདུད་རྩི་རྡོ་རྗེ་ཞེས་བྱ་བའི་རྡོ་རྗེ་འཆང་སངས་རྒྱས་དང། བྱང་  
ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་ཀྱི་སྟོབས་ཀྱིས་དམ་ཚིག་གི་རྒྱལ་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་རོལ་པའི་ཡུལ་མཐའ་  
ཡས་པ་ཞེས་བྱ་བའི་བདེན་པའི་ཚིག་གི་འཁོར་ལོ་རྡོ་རྗེའི་སྒྲ་མངོན་བར་བྱུང་བར་གྱུར་ཏོ། །དེ་ལས་བདུད་རྩིའི་རྡོ་རྗེ་ཞེས་བྱ་བའི་རིག་པ་མཆོག་འདི་ཐོས་པར་གྱུར་ཏོ། །ན་མཿ་  
སརྦ་བུདྡྷ་བོ་དཧི་སཏཱ་ནཱཾ། ཨ་མྲྀ་ཏ་ཨ་མྲྀ་ཏ། ཤི་ཁི་ཤི་ཁི། བི་མ་ལ་བི་མ་ལ། བའི་རཱ་ཛཱི་ནཱི་བའི་རཱ་ཛཱི་ནཱི། ཧ་ར་ཧ་ར། བི་དཱམྨ་ཧཱ་ས་མ་ཡ། བཛྲ་ཨ་གྲེ་སཱཧཱ། བདུད་རྩི་རྡོ་རྗེ་འདིའི་ཆོ་ག་  
  
  
ཡིན་ནོ། །འདིར་འདིའི་རས་རིས་ཀྱི་ཁྱད་པར་ནི་བཅོམ་ལྡན་འདས་རིན་པོ་ཆེའི་རིའི་སྟེང་ན་རིན་པོ་ཆེའི་པདྨ་ཆེན་པོ་ལ་ཉེ་  
བར་བཞུགས་པ། ཕྱག་གིས་མཆོག་སྩོལ་བ་དེ་བཞིན་དུ་བྲི་བར་བྱའོ། །བཅོམ་ལྡན་འདས་ཀྱི་གཡོན་ལོགས་སུ་ལྷ་མོ་པྲི་ཡངྐུ་ལྟར་སྡེ་བསངས་རྒྱན་ཐམས་ཅད་ཀྱིས་བརྒྱན་བ། ཕྱག་ན་  
ཡིད་བཞིན་གྱི་ནོར་བུའི་རྒྱལ་མཚན་བསྣམས་པ་བྲི་བར་བྱའོ། །བཅོམ་ལྡན་འདས་ཀྱི་གཡས་ལོགས་སུ་བདུད་རྩི་རྡོ་རྗེ་ཞེས་བྱ་བའི་རྡོ་རྗེ་འཆང་ཏིང་ངེ་འཛིན་ལ་སྙོམས་པར་ཞུགས་པ་  
རིན་པོ་ཆེའི་པདྨ་ལ་ཉེ་བར་བཞུགས་པ། ཕྱོགས་གཉིས་སུ་རིན་པོ་ཆེའི་བ་དན་གཉིས་འཕྱར་བ། དེ་བཞིན་གཤེགས་པའི་འོད་ཟེར་གྱིས་ཀུན་ནས་བསྐོར་བ་བྲི་བར་བྱའོ། །དེའི་འོག་  
ཏུ་སྒྲུབ་པ་པོ་སྔ་མ་བཞིན་དུ་བྲིའོ། །ལྷ་མོའི་འོག་ཏུ་མངག་གཞུག་པ་མཐའ་ཡས་རལ་གྲི་དང། ཞགས་པ་ལག་ན་ཐོགས་པ། གཞོན་ནུའི་ཆ་བྱད་ཅན། ལོག་འདྲེན་ཚར་གཅོད་པ་བྲི་  
བར་བྱའོ། །རས་རིས་གཉིས་པ་ནི་ལྷ་མོ་ཡིད་བཞིན་གྱི་ནོར་བུ་ཕྱག་ན་བསྣམས་པ་དེ་བཞིན་དུ་བྲིས་ལ་འཁོར་མཐའ་ཡས་ཀྱང་སྔ་མ་ལྟ་བུའོ། །དེ་བཞིན་དུ་ཐེ་ཚོམ་དང་བྲལ་བས་རྟོག་པ་  
འདི་ལ་སྦྱར་བར་བྱའོ། །དེ་བཞིན་གཤེགས་པའི་སྙིང་པོའི་རྟོག་པའི་ཆོ་ག་ཡང་འདིར་ཉིས་འགྱུར་དུ་སྦྱར་བར་བྱའོ། །བདུད་རྩི་རྡོ་རྗེ་ཞེས་བྱ་བའི་རིག་པའི་མཆོག་རྫོགས་སོ།། །།  
  
  
༄༅། །དེ་ནས་བྱང་ཆུབ་སེམས་དཔའ་དཔའ་བོའི་རྒྱལ་པོ་ཞེས་བྱ་བ་གསུམ་མཉམ་པའི་སྟོབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་དེ་དུས་གསུམ་གྱི་  
དེ་བཞིན་གཤེགས་པ་ཐམས་ཅད་ཀྱིས་གསུངས་པའི་རྡོ་རྗེ་གསུམ་གྱི་སྟོབས་ཞེས་བྱ་བའི་རིག་པའི་མཆོག་འདི་གསུངས་སོ། །ན་མསརྦ་བུདྡྷ་བོ་དཧི་སཏཱ་ནཱཾ། ཨ་ཧ་ཧ་ཧ། བའིཾ་བའིཾ། བྷྲཱ་མ་  
ཎི༑ ཏྲི་བ་ལི་ནི་སཱ་ཧཱ། རྡོ་རྗེ་གསུམ་གྱི་སྟོབས་ཞེས་བྱ་བའི་རིག་པའི་མཆོག་གི་སྙིང་པོ་འདིས་ནི་གང་དེ་དག་ཏུ་མངོན་པར་མ་བསྒྲུབས་པ་འགྲུབ་པར་འགྱུར་ཏེ། འདིའི་ཆོ་ག་ནི་དེ་དག་  
ཉིད་ཡིན་ནོ། །རས་རིས་ཀྱི་ཁྱད་པར་ནི་རིག་པའི་མཆོག་གི་གནས་སུ་གཞོན་ནུ་མ་བྲི་བར་བྱ་སྟེ། རྒྱན་ཐམས་ཅད་ཀྱིས་བརྒྱན་པ་ལྕང་ལོ་ཅན། པདྨའི་སྟན་ལ་བཞུགས་པ། བཅོམ་  
ལྡན་འདས་ལ་ཐལ་མོ་སྦྱར་བར་བྱས་པའོ། །བཅོམ་ལྡན་འདས་ཀྱི་གཡས་ལོགས་སུ་རྡོ་རྗེ་གྱི་གནས་སུ་དེ་བཞིན་དུ་དཔའ་བོའི་རྒྱལ་པོ་ཞེས་བྱ་བའི་བྱང་ཆུབ་སེམས་  
དཔའ་གསེར་གྱི་མདོག་ཅན། སྐྱིལ་མོ་ཀྲུང་གིས་པདྨའི་སྟེང་དུ་ཏིང་ངེ་འཛིན་ལ་མཉམ་པར་གཞག་པས་བཞུགས་པ། དེ་བཞིན་དུ་འོད་ཀྱི་ཕྲེང་བས་བསྐོར་པ་བྲི་བར་བྱའོ། །དེའི་  
འོག་ཏུ་སྒྲུབ་པ་པོའོ། །ལྷ་མོའི་འོག་ཏུ་ནི་དེ་བཞིན་དུ་མཐའ་མེད་དོ། །རས་རིས་གཉིས་པ་ནི་དེ་བཞིན་དུ་རིན་པོ་ཆེའི་པདྨ་ལ་བཞུགས་པའི་ལྷ་མོ་ལྕང་ལོ་ཅན་གཡོག་དང་བཅས་  
  
  
།རས་རིས་འདི་ལ་ཡང་དེ་བཞིན་གཤེགས་པའི་སྙིང་པོའི་རྟོག་པ་དང་སྦྱར་ནས་དེ་བཞིན་དུ་ལས་ཐམས་ཅད་ཉིས་འགྱུར་དུ་བྱའོ། །རྡོ་རྗེ་གསུམ་གྱི་སྟོབས་ཞེས་བྱ་བའི་  
རིག་པའི་མཆོག་རྫོགས་སོ།། །།དེ་ནས་བྱང་ཆུབ་སེམས་དཔའ་མཉམ་པ་ཉིད་ལ་གནས་པ་རྡོ་རྗེ་ཞེས་བྱ་བ་སྟོབས་ཆེན་པོའི་སྤྱོད་ཡུལ་མཆོག་རྡོ་རྗེ་ཞེས་བྱ་བའི་ཏིང་ངེ་འཛིན་  
ལ་སྙོམས་པར་ཞུགས་སོ། །སྙོམས་པར་ཞུགས་ནས་རིག་པ་མཆོག་ཅེས་བྱ་བའི་ཡི་གེ་བརྒྱད་པོ། དོན་ཡོད་པ། མི་འཕྲོགས་པ། ཆོས་ཐམས་ཅད་དུ་དེ་བཞིན་གཤེགས་པའི་བྱིན་གྱིས་  
བརླབས་ལ་ལྟོས་བ་མེད་པ་འདི་གསུངས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་ས་ཧཱ་ནཱ་མཱ་ས་མ་ཧཱུཾ། འདི་ནི་རིག་པ་ཆེན་པོའི་མཆོག་རྒྱལ་པོའི་རྩེ་མོ་བླ་ན་མེད་པ་སྟེ། འདིས་དངོས་གྲུབ་  
གང་ཅི་ཡང་རུང་བ་མི་གྲུབ་པ་མེད་དེ་ཁ་ན་མ་ཐོ་བ་དང་བཅས་པ་ནི་མ་ཡིན་ནོ། །སྔར་བསྟན་པའི་རྟོག་པའི་ཆོ་ག་རྣམས་ཀྱིས་ཀྱང་དེ་བཞིན་དུ་སྦྱར་བར་བྱ་སྟེ། དེ་བཞིན་གཤེགས་པའི་  
སྙིང་པོའི་སུམ་འགྱུར་དུ་བྱ་བ་ཉིད་དོ། །རས་རིས་ནི་པདྨ་ལ་བཞུགས་པའི་དེ་བཞིན་གཤེགས་པ་བྲི་བར་བྱའོ། །བཅོམ་ལྡན་འདས་ཀྱི་གཡས་ལོགས་སུ་བྱང་ཆུབ་སེམས་དཔའ་  
མཉམ་པ་ཉིད་ལ་གནས་པའི་ཏིང་ངེ་འཛིན་ལ་མཉམ་པར་གཞག་པ་པདྨའི་སྟེང་ན་བཞུགས་པ་བྲི་བར་བྱའོ། །བཅོམ་ལྡན་འདས་ཀྱི་གཡོན་ལོགས་སུ་གཞོན་ནུ་མ་ལྕང་ལོ་ཅན་  
  
  
༄༅། །རྒྱན་ཐམས་ཅད་ཀྱིས་བརྒྱན་པ། པདྨའི་སྟེང་ན་སྐྱིལ་མོ་ཀྲུང་གིས་བཞུགས་པ་འབར་བའི་ཕྲེང་བས་བསྐོར་བ་མཉམ་པར་བཞག་པ་བྲི་བར་བྱའོ། །རིག་པ་མཆོག་གི་  
འོག་ཏུ་མཐའ་མེད་ཞེས་བྱ་བ་ལག་ན་རྡོ་རྗེ་ཐོགས་པ། སྔོ་བསངས་ཁྲོས་པ། འབར་བའི་ཕྲེང་བས་བསྐོར་བ། ཁྲོ་གཉེར་བསྡུས་པ་མངག་གཞུག་པ། བགེགས་ཚར་གཅོད་པ་བྲི་བར་  
བྱའོ༑ ༑བྱང་ཆུབ་སེམས་དཔའི་འོག་ཏུ་སྒྲུབ་པ་པོ་འོ། །རས་རིས་གཉིས་པ་ནི་གཞོན་ནུ་མ་དེ་ལྟ་བུ་ཉིད་འོག་ཏུ་མཐའ་མེད་དང་བཅས་པའོ། །འདིར་ཡང་ཡིད་ལ་གང་འདོད་པའི་ཆོ་ག་  
འམ༑ རྟོག་པ་གཞན་གྱི་ཆོ་གས་སྔ་མ་བཞིན་དུ་ལས་རྣམས་ལ་སྦྱར་བར་བྱའོ། །མི་བརྗེད་པ་རྡོ་རྗེ་ཞེས་བྱ་བའི་རིག་པའི་མཆོག་རྫོགས་སོ།། །།དེ་ནས་དམ་ཚིག་རྡོ་རྗེ་  
བརྩེགས་པ་ཞེས་བྱ་བའི་རྡོ་རྗེ་འཆང་གི་སྔགས་གསུངས་པ། ན་མཿ་སརྦ་བུདྡྷ་བོ་དཧི་སཏཱ་ནཱཾ། ཧཱཾ་ཧཱཾ་ཨ་ས་མ་ཙིནྟ་མཧཱ་བཛྲ་བི་ཤྭ་དྷ་ར་ཨ་ནནྟ་བི་ཀྲནྟ་ཛཱ་སཱཾ་ཧཱུཾ་ཕཊ། འདི་ཡི་ཆོ་ག་ནི་འདི་  
ཡིན་ཏེ། སྔར་བསྟན་པའི་རྟོག་པའི་ཆོ་ག་རྣམས་སྦྱར་བར་བྱའོ་།དམ་ཚིག་མཆོག་ཅེས་བྱ་བའི་རིག་པའི་མཆོག་རྫོགས་སོ།། །།རྡོ་རྗེ་ཀཱི་ལི་ཀཱི་ལ་ཞེས་བྱ་བའི་རྡོ་རྗེ་འཛིན་དེ་  
བཞིན་དུ་ཏིང་ངེ་འཛིན་ལ་སྙོམས་པར་ཞུགས་ནས་རྡོ་རྗེ་རིགས་གཞོན་ནུ་མ་མཛེས་མ་ཞེས་བྱ་བའི་རིག་པའི་མཆོག་འདི་གསུངས་སོ་།ན་མསརྦ་བུདྡྷ་བོ་དཧི་སཏཱ་ནཱཾ། ཨ་ཙ་ལ་སམྦ་  
  
  
བི་ཥ་ཡེ་ཧཱུཾ་མ་ཧཱ་བཛྲ་ག་ཏེ་ཛེ། ཧཱི་ཧཱི་ཨ་ས་མ་མཧཱ་བི་དཧོ་ཨུ་དྷ་མེ། ཧ་ཧ་སིདྡྷི་སིདྡྷི། བ་ར་ཨཾ་ག་དཧེ་བ་རཱ་ག་ཧེ་སྥ་ར། ཛཱ་ལ་ནཱ་མ་སཱཧཱ། རྡོ་རྗེ་རིགས་མཛེས་ཞེས་བྱ་བའི་རིག་པའི་མཆོག་ཡིན་  
ནོ༑ ༑བྱང་ཆུབ་སེམས་དཔའ་ཀུན་ནས་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་མཆོག་འདི་གསུངས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་བཛྲ་མཧཱ་བཛྲ་  
མཧཱ་བ་ལ་ས་ར་བའི་རཱ་ཛཱ་ཏེ། ས་མ་ས་མ། ཁུ་རུ་ཁུ་རུ། བི་ཥ་མོ་དྷ་རི་དྷ་རི། སཱི་རི་སཱ་རི། བ་རེ་སཱཧཱ། དཔའ་བོ་མཆོག་ཅེས་བྱ་བའི་རིག་པའི་མཆོག་ཡིན་ནོ། །བྱང་ཆུབ་སེམས་དཔའ་མི་  
གཡོ་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་མཆོག་འདི་གསུངས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་ས་མནྟཱ་བཱ་ཏྲི། ཨ་ཙ་ལ་བ་ར་ཨཾ། བི་ལ་སི་ནཱི་  
ཁེ་ལེ་བ་ར། ཨུཏྟ་མ། ཧཱ་སཱི་ནི་ཧ་རཱ་ཏེ། གྷ་ཎ་མ་ཎ་དེ་ནི་ཧཾ། མི་གཡོ་བ་མཆོག་གི་ལུས་ཞེས་བྱ་བའི་རིག་པའི་མཆོག་ཡིན་ནོ་།བྱང་ཆུབ་སེམས་དཔའ་སྙིང་རྗེ་རྡོ་རྗེ་ཞེས་བྱ་བའི་ཏིང་  
ངེ་འཛིན་ལ་སྙོམས་པར་ཞུགས་ནས་སྔགས་འདི་གསུངས་སོ། །ན་མསརྦ་བུདྡྷ་བོ་དཧི་སཏཱ་ནཱཾ། ཨ་མྲྀ་ཏེ་ཨ་མྲྀ་ཏེ། ཤི་ཁི་ནེ་ཤི་ཁི་ནེ། ས་མ་ཏེ་ས་མ་ཏེ། ཨ་ས་མེ་ཨ་ས་མེ། ག་ག་ནེ་  
ག་ག་ནེ། ཏིཥྛ་ཏིཥྛ། ཨ་ས་ཧེ། ཧཱུཾ་ཛྭ་ལ་ཛྭ་ལ་སཱཧཱ། བདུད་རྩི་རྩེ་མོ་ཞེས་བྱ་བའི་རིག་པའི་མཆོག་ཡིན་ནོ་།ཤིན་ཏུ་རོལ་པ་རྡོ་རྗེ་ཞེས་བྱ་བའི་གཞོན་ནུ་ཏིང་ངེ་འཛིན་ལ་སྙོམས་པར་  
  
  
༄༅། །ཞུགས་ནས་མཛེས་པ་མི་མཉམ་པ་ཞེས་བྱ་བའི་རིག་པའི་མཆོག་འདི་གསུངས་སོ། །ན་མསརྦ་བུདྡྷ་བོ་དཧི་སཏ་ནཱཾ། ཨཱ་ཏི་ཨཱ་ཏི། བ་ར་བ་ར། བི་རི་བི་རི། ས་མ་  
ལིཥྚི་ཎི། ཏི་རི་ཏི་རི། ཧཱ་ས་ཧཱ་ས། ཨཱ་རཱི་ཎི་བནྡྷ་ཡ་མཧཱ་བཧོ་གི་ནི། ཏ་ཧཱ་ཏ་མཧཱ་བཛྲ་གུ་ཎོངྒ་ཏེ་བཛྲ་ལེ་སཱཧཱ། ཀུན་ཏུ་འཇུག་པ་ཞེས་བྱ་བའི་རིག་པའི་མཆོག་ཡིན་ནོ་།བྱང་ཆུབ་སེམས་  
དཔའ་དེ་བཞིན་གཤེགས་པའི་འོད་ཟེར་རྡོ་རྗེ་ཞེས་བྱ་བས་དེ་བཞིན་གཤེགས་པའི་སྟོབས་ཞེས་བྱ་བའི་རིག་པའི་མཆོག་ཡི་གེ་བརྒྱད་པ་འདི་གསུངས་སོ། །ན་མསརྦ་བུདྡྷ་བོ་དཧི་  
ས་ཏཱ་ནཱཾ། ཨ་ནནྟ་ས་ཏཱ་མཾ་ག་ཧཱུཾ། བྱང་ཆུབ་སེམས་དཔའ་འཁོར་ལོའི་སྟོབས་ཞེས་བྱ་བ་སྟོབས་ཐམས་ཅད་ཀྱི་རྒྱལ་པོའི་རྩེ་མོའི་སྟོབས་ཀྱི་སྒོ་ཞེས་བྱ་བའི་ཏིང་ངེ་འཛིན་ལ་སྙོམས་  
པར་ཞུགས་ནས་དེ་བཞིན་གཤེགས་པ་ཐམས་ཅད་ཀྱི་སྤྱོད་ཡུལ་བྱིན་གྱིས་རློབ་པ་ཞེས་བྱ་བའི་རིག་པའི་མཆོག་འདི་གསུངས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་ས་མ་མཧཱ་བ་  
ར་ད་ཡ་གི་ཏི་ཏི་ཏི་ཏི། ཨ་མའུ་ཨ་མའུ། ཁཾ་ཁཾ་ཎཱ་ཨ་ས་མ་གུ་ཎཱ། ཨཀཱ་ར་ཏི་ཏི་ཏི་ཏི། ཨ་གྲ་བཱ་ལོ་ཨ་དྷ་ཡེ་ཏཾ་སཱཧཱ་བྱང་ཆུབ་སེམས་དཔའ་འཁོར་ལོ་ཀུན་ནས་རྡོ་རྗེ་ཞེས་བྱ་བ་མཆོག་གི་  
ཡུལ་ལ་རྣམ་པར་གཟིགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་མཆོག་འདི་གསུངས་སོ། །ན་མཿ་སརྦ་བུདྡྷ་བོ་དཧི་ས་ཏཱ་ནཱཾ། ཨ་ཏི་ཨ་ཏི། ས་མ་ས་མ་  
  
  
བ་ར་བ་ར། ས་མ་ཡེ་ཧ་ས་ཧ་ས། ཨ་སཏེ་ཏྲ་ཡི་ཏྲ་ཡི། ག་ག་ནེ། ཀུ་རུ་ཀུ་རུ། ཨ་ཛི་ཏེ་སཱཧཱ། རབ་མཆོག་རྡོ་རྗེ་ཞེས་བྱ་བའི་རིག་པའི་མཆོག་ཡིན་ནོ། །དེ་ནས་བྱང་ཆུབ་སེམས་  
དཔའ་བྱིན་གྱིས་བརླབས་ཀྱི་རྡོ་རྗེ་ཞེས་བྱ་བ་ཡེ་ཤེས་ཀྱི་སྒོ་ཕྱོགས་བཅུར་སྤྲོ་བར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །སྙོམས་པར་ཞུགས་མ་ཐག་ཏུ་འཇིག་  
རྟེན་གྱི་ཁམས་རབ་འབྱམས་རྒྱ་མཚོ་རྣམས་སུ་ངོ་མཚར་ཆེན་པོ་དམ་པ་རྒྱ་ཆེ་བ་དུ་མ་སྣ་ཚོགས་ཀྱི་ལྟས་རབ་ཏུ་བྱུང་བར་གྱུར་ཏེ། དེ་ནས་ཕྱོགས་བཅུ་ནས་དེ་བཞིན་གཤེགས་པ་  
ཐམས་ཅད་ཀྱིས་གསུངས་པའི་ཡི་གེ་བཅུ་པ་འདི་བྱུང་ཞིང་ཐོས་པར་གྱུར་ཏོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། མ་ཧཱ་བཛྲ་བི་ཀྲནྟ་ཨ་གྲ་ས་ཧཱུཾ། ཕྱོགས་བཅུའི་འོད་ཅེས་བྱ་བའི་རིག་པ་  
མཆོག་ཡིན་ནོ། །བྱང་ཆུབ་སེམས་དཔའ་དེ་བཞིན་གཤེགས་པའི་འོད་ཟེར་རྡོ་རྗེ་ཞེས་བྱ་བས་རིག་པའི་མཆོག་གསུངས་པ། ན་མསརྦ་བུདྡྷ་བོ་དཧི་སརྦ་སཏཱ་ནཱཾ། ཨཱརྱ་ཨ་གྲ་ཏེ་ཛཱ་ལ་ཛཱ་  
ལ་སཱཧཱ། སྤྱན་གསུམ་ཞེས་བྱ་བའི་རིག་པའི་མཆོག་རྩེ་མོ་བླ་ན་མེད་པའི་ཡུལ་ཅན་ནོ། །དེ་ནས་བཅོམ་ལྡན་འདས་ཀྱིས་ཀུན་ནས་བསྒྲགས་པ་ཞེས་བྱ་བའི་ཡི་གེ་ལྔ་པའི་རིག་པའི་  
མཆོག་ཕྱུང་ངོ། །ན་མསརྦ་བུདྡྷ་བོ་དཧི་སཏཱ་ནཱཾ། མཧཱ་པཱ་ལ་ཧཱུཾ། དེ་ནས་རྡོ་རྗེ་འཆང་ཉིད་ཀྱི་རྡོ་རྗེ་སངས་རྒྱས་ཐམས་ཅད་ཀྱིས་བྱིན་གྱིས་བརླབས་ནས། ཉིད་ཀྱི་རིག་པའི་མཆོག་  
  
  
༄༅། །གསུངས་པ། ན་མསརྦ་བུདྡྷ་བོ་དཧི་སཏཱ་ནཱཾ། ཨོཾ་བཛྲ་ནེ་ཏྲ། ཛཱ་ལ་ཛཱ་ལ། ཀུ་རུ་བ་ར་ཀུ་རུ་བ་ར། བི་ར་བི་ར། མཧཱ་བ་ལ། ཨ་ཧི་ཧོ། མཧཱ་ས་མ་ཡ་ཏེ་ཛ་ལ་ན་ཧཱུཾ་དེ་ནས་  
ལག་ན་རྡོ་རྗེས་ཡང་རྡོ་རྗེ་དེ་ཉིད་བྱིན་གྱིས་བརླབས་པ། ན་མསརྦ་བུདྡྷ་བོ་དཧི་སཏཱ་ནཱཾ། མཧཱ་ཙནྟ་ཧཱུཾ། གསང་བའི་མཆོག་ཅེས་བྱ་བའི་རིག་པའི་མཆོག་གོ། །འཕགས་པ་རྡོ་རྗེ་སྡེས་རང་  
གི་རིག་པའི་མཆོག་སྨྲས་པ། ན་མསརྦ་བུདྡྷ་བོ་དཧི་སཏཱ་ནཱཾ། ཨ་བཛྲ་ཧཱུཾ། ཡི་གེ་བཞི་པ་རིག་པའི་མཆོག་ཞལ་བཞི་པ་ཞེས་བྱ་བའོ། །ཁྲོ་བོ་རྡོ་རྗེ་ཞེས་བྱ་བའི་རྡོ་རྗེ་འཆང་གཟི་  
བརྗིད་སྟོབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པ་མཆོག་གསུངས་པ། ན་མསརྦ་བུདྡྷ་བོ་དཧི་སཏཱ་ནཱཾ། ཨ་གྲ་ཏེ་ཛོ་བ་ལ་ཧཱུཾ། རཀྵ་རཀྵ། ད་མ་ད་མ། ཛཱ་  
ལ་ན་མ་ཧཱ། ཧ་ར་ཧ་ར། བི་ཥ་ཎ། ཏ་ར་ཏ་ར། ན་ར་ན་ར་ཀ་ར་ཀ་ར། ཧཾ་ཧཾ། ཨ་མོ་གྷ། ཨ་པྲ་ཏི་ཧ་ཏ། ཨ་མྲྀ་ཏ་པ་ལ། ཛཱ་ལ་ཛཱ་ལ་སཱ་ཧཱ། གཟི་བརྗིད་ཀྱི་སྟོབས་ཞེས་བྱ་བའི་རིག་  
པའི་མཆོག་ཡིན་ཏེ། གཏུམ་པོ། སྲུང་བ་པོ། འཆང་བ་པོ། གསོད་པར་བྱེད་པ། སྒྲུབ་པར་བྱེད་པ། ཐོགས་པ་མེད་པ། དོན་ཡོད་པ་སྟེ། ལས་མཐའ་ཡས་པ་སྔར་བསྟན་པའི་  
ཆོ་ག་འདིས་སྒྲུབ་པར་བྱེད་དོ། །དེ་བཞིན་གཤེགས་པའི་སྙིང་པོའི་ཆོ་ག་སུམ་འགྱུར་དུ་སྦྱར་བར་བྱའོ། །རིག་པ་མཆོག་འདི་དག་ནི་སངས་རྒྱས་ཐམས་ཅད་ཀྱི་ཡུལ་ལས་བྱུང་བ་  
  
  
མཐའ་ཡས་པ། མཐའ་མེད་པ། སེམས་ཅན་གྱི་ཁམས་རྣམ་པར་སྦྱོང་བར་བྱེད་པ། སྔར་བསྟན་པའི་ཆོ་གའི་རིམ་པ་འདི་ལ་སྦྱར་བར་བྱའོ། །སྐྱེ་བ་འདི་ཉིད་ལ་ཚེ་དཔག་  
ཏུ་མེད་པ་ཐོབ་པར་འདོད་པ་དང། དཔག་ཏུ་མེད་པའི་བདེ་བ་ལ་ལོངས་སྤྱོད་པར་འདོད་པ་དང། འཕགས་པ་ཕྱིར་མི་ལྡོག་པའི་ས་ལ་འཇུག་བར་འདོད་པ་དང། སངས་རྒྱས་དང། བྱང་ཆུབ་  
སེམས་དཔའ་རྣམས་ལ་མཆོད་པར་འདོད་པ་དང། མཐོང་བར་འདོད་པས་སོམ་ཉི་སྤངས་ནས་དད་ཅིད་རྟོག་པ་དང་ལྡན་པས་འཕྲོགས་པ་མེད་པ་དོན་ཡོད་པ་འདིས་འགྲུབ་པར་འགྱུར་  
རོ༑ ༑འདི་ནི་རས་རིས་མེད་ཀྱང་རུང། མ་བསྒྲུབས་ཀྱང་རུང། མཆོད་པ་མེད་པས་ཀྱང་རུང། ཁྲུས་ལ་སོགས་པ་གཙང་སྦྲ་ཀུན་སྤྱོད་མེད་ཀྱང་རུང། ཤ་དང། ཉ་ཤ་མ་སྤངས་ཀྱང་རུང་  
བསོད་ནམས་དང་ལྡན་ཡང་རུང། བསོད་ནམས་དང་མི་ལྡན་ཡང་རུང་འདིས་འགྲུབ་པར་འགྱུར་རོ། །ཚུལ་ཁྲིམས་དང་ལྡན་ཡང་རུང། ཚུལ་ཁྲིམས་དང་མི་ལྡན་ཡང་རུང། དམན་  
པ་འམ། དམན་པ་མ་ཡིན་པ་ཡང་རུང། མཁས་པ་འམ། མཁས་པ་མ་ཡིན་པ་ཡང་རུང། ཐབས་དང་ལྡན་ཡང་རུང། ཐབས་དང་མི་ལྡན་ཡང་ངེས་པར་འགྲུབ་པར་འགྱུར་རོ། །དད་  
པ་མེད་པ་དང། བྱང་ཆུབ་ཏུ་སེམས་མ་བསྐྱེད་པ་ནི་མ་གཏོགས་སོ་།དེ་ནས་རིག་པ་མཆོག་འདིའི་ཆོ་ག་ཡང་སྔར་བསྟན་པའི་རྟོག་པ་རྣམས་ཀྱི་ཆོ་ག་དང་ཐུན་མོང་ཡིན་ནོ། །ཁྱད་པར་  
  
  
༄༅། །གྱི་ཆོ་ག་ཕྱོགས་ཙམ་ཞིག་བསྡུས་ནས་བརྗོད་པར་བྱའོ་།རིག་པའི་མཆོག་རིག་པ་ཆེན་པོའི་རྒྱལ་བོ་རྩེ་མོ་འདི་ནི་རང་བཞིན་གྱིས་གྲུབ་པ། བཀླགས་པས་འགྲུབ་པ་  
བཟླས་པ་ཙམ་གྱིས་འདོད་པའི་དོན་ཕུན་སུམ་ཚོགས་པ་འགྲུབ་པར་བྱེད་པ་འདི་སེམས་ཅན་གྱི་ཁམས་རྣམས་རྣམ་པར་སྦྱད་པར་བྱ་བ། དམིགས་པ་སྔོན་དུ་འགྲོ་བས་བཟླས་པ་  
བྱས་ན་བསྲུང་བ་དང། དཀྱིལ་འཁོར་དང། བཅིང་བ་དང། བརྡེག་པ་དང། དབབ་པ་དང། རེངས་པར་བྱ་བ་དང། བསྐྲད་པར་བྱ་བ་དང། དགུག་པ་དང། གདུག་པ་ཚར་བཅད་པ་  
དང༑ བསྲེག་པ་དང། བཙོ་བ་དང། མཐུ་བསྟན་པ་དང། ལྷ་དང་ཀླུ་ལ་སོགས་པ་དགུག་པ་དང། དབང་དུ་བྱ་བ་དང། དོན་བསྒྲུབ་པར་བྱ་བ་དང། རྒྱལ་པོ་དང། རྒྱལ་པོའི་བུ་  
མོ་དགུག་ཅིང་བསྒྲུབ་པ་དང། བསྙེན་པ་འཕེལ་བར་བྱ་བ་དང། ནད་རྣམ་པར་བསལ་བར་བྱ་བ་དང། ཀླུ་དང། གནོད་སྦྱིན་ལ་སོགས་པ་དབང་དུ་བྱེད་པ་ལ་སོགས་པ་ལས་རབ་འབྱམས་  
སྒྲུབ་པའི་ཁྱད་པར་གྱིས་མངོན་སུམ་དུ་སྦྱར་བར་བྱའོ། །ལས་གང་དང་གང་སྦྱིན་སྲེག་གང་དང་གང་གིས་དེ་དང། དེ་འགྲུབ་པའི་ཐབས་གང་ཡིན་པ་དེ་ཐབས་དེ་དེ་བཞིན་དུ་ལས་ཀྱི་ཆོ་  
གས་བྱའོ། །ཇི་ལྟར་ནུས་པའི་བརྩོན་འགྲུས་བསྐྱེད་ལ་མིའི་ལུས་ནི་གདུལ་དཀའ་བ་ཡིན་ཞེས་སྨད་ནས་རིའི་གསེབ་དུ་ཞུགས་ཏེ། སྡིག་པ་དུས་གསུམ་དུ་བཤགས་པ་དང། བསོད་ནམས་  
  
  
ཡོངས་སུ་བསྔོ་བ་བྱས་ནས་ནུས་པ་དང་མཐུན་པར་ཇི་སྲིད་མཚན་མ་བྱུང་གི་བར་དུ་བཟླས་བ་བྱའོ། །དེ་ནས་ཟླ་བ་ཉ་བ་ལ་འཁོར་ལོ་དང། རལ་གྲི་དང། གསེར་དང་  
དངུལ་དང། ཟངས་ལས་བྱས་པ་འམ། ལྕགས་རིན་པོ་ཆེ་ལས་བྱས་པ་འམ། ཏ་ལའི་ལོ་མ་ལས་བྱས་པ་མང་རུང། ཅི་འབྱོར་པའི་མཆོད་པ་བྱས་པ་འམ། སྔགས་གང་ཡང་རུང་བས་བསྲུང་  
བ་བྱས་ཏེ། ཇི་སྲིད་འབར་བར་གྱུར་པའི་བར་དུ་བཟླས་པ་བྱའོ། །དེ་ནས་གང་ལ་མཚོན་གྱིས་བརྒྱབ་པ་དེ་ཡང་འཁོར་དང་བཅས་པར་རིག་པ་འཛིན་པར་འགྱུར་རོ། །དེ་ལྟར་འཁོར་ལོ་ལ་  
སོགས་པ་ཇི་ལྟ་བ་དེ་བཞིན་དུ་མཚོན་ཆ་ཐམས་ཅད་ལ་ཡང་ངོ་།ཐུན་མོང་གི་ཆོ་གས་བ་བླ་འམ། ལྡོང་རོས་སམ། ལིག་བུ་མིག་ལ་སོགས་པ་རྫས་ཐམས་ཅད་ལ་བསྒྲུབ་པར་བྱའོ། །  
འདིར་སྦྱོར་བ་ནི་རྣམ་པ་གཉིས་ཏེ། ཐབས་དང་བཅས་པ་དང། ཐབས་དང་བྲལ་བའོ། །དེ་ལ་ཆོ་ག་གང་ཡང་རུང་བས་ཞུས་པ་ཇི་ལྟ་བ་བཞིན་དུ་གང་ཡང་རུང་བཞིག་སེམས་ཅན་གྱི་ཁམས་  
རྣམས་ལ་ཕན་པ་དང། བདེ་བ་འབྱུང་བའི་རྒྱུར་གྱུར་ཅིག་ཅེས་ཡིད་ལ་བྱས་ནས་བཟླས་པ་བྱས་ན་མྱུར་དུ་དངོས་གྲུབ་ཐོབ་པར་འགྱུར་རོ། །དེ་བཞིན་དུ་སེམས་ཅན་ཐམས་ཅད་ཀྱི་  
དངོས་གྲུབ་ཀྱི་རྒྱུར་གྱུར་ཅིག་ཅེས་ཡང་དག་པར་བསམས་ལ་བཟླས་པ་བྱའོ། །དེ་བཞིན་དུ་སེམས་ཅན་གྱི་ཁམས་དགེ་བ་ལ་འཇུག་པར་གྱུར་ཅིག་ཅེས་བྱ་བ་ལ་སོགས་པ་  
  
  
༄༅། །སེམས་ཅན་རྣམས་ལ་ཕན་པའི་སྦྱོར་བ་བྱས་ལ་མོས་པར་བྱས་ནས་བསྒྲུབ་པར་བྱ་སྟེ། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་དམིགས་  
ཤིང་ཕྱག་འཚལ་ནས་བཟླས་པ་བྱའོ། །སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱིས་རྣམས་དོན་དུ་གཉེར་བ་ལ་འབད་པས་དམིགས་ཤིང་བཟླས་པ་བྱ་  
ཞིང་སྡིག་པ་རྣམས་བཤགས་པ་དང། བསོད་ནམས་དང་ཡེ་ཤེས་ཀྱི་ཚོགས་ཐམས་ཅད་ཡོངས་སུ་རྫོགས་པར་བྱ་བའི་དོན་དུ་གཉེར་བའི་ཕྱིར་བཟླ་བ་དང་  
བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པའི་སྨོན་ལམ་གྱི་དཀྱིལ་འཁོར་རྫོགས་པ་དོན་དུ་གཉེར་བར་དམིགས་ནས་བཟླ་བ་དང་སྟོབས་བཅུ་པའི་ཡེ་  
ཤེས་ཀྱི་ས་ནོན་པར་བྱ་བ་དོན་དུ་གཉེར་བར་དམིགས་ནས་བཟླ་བ་དང། དེ་དག་ལ་རྗེས་སུ་ཡི་རང་བར་བྱས་ནས་གང་ཡང་རུང་བའི་རིག་པ་མཆོག་གིས་བསྒྲུབས་  
ན་མྱུར་དུ་དངོས་གྲུབ་ཐོབ་པར་འགྱུར་རོ། །རི་བོའི་གསེབ་ཏུ་འབུམ་བཟླས་པ་བྱས་ན་འཕགས་པ་ཕྱག་ན་རྡོ་རྗེ་ལ་སོགས་པ་གང་ཡང་རུང་བའི་བྱང་ཆུབ་སེམས་དཔའ་  
མཐོང་བར་འགྱུར་རོ། །གཉིས་ཀྱིས་ནི་སངས་རྒྱས་བཅོམ་ལྡན་འདས་རྣམས་སོ། །གསུམ་གྱིས་ནི་བྱང་ཆུབ་སེམས་དཔའ་རྣམས་དང་སྨྲ་བར་འགྱུར་རོ། །བཞིས་  
  
  
།ལྡས་ནི་གཟུངས་རྣམས་ཐོབ་པར་འགྱུར་རོ། །དྲུག་གིས་ནམ་མཁའ་ལ་འགྲོ་བར་འགྱུར་རོ། །བདུན་གྱིས་  
མངོན་པར་ཤེས་པ་ལྔ་རབ་ཏུ་ཐོབ་པར་འགྱུར་རོ། །བརྒྱད་ཀྱིས་སངས་རྒྱས་ཐམས་ཅད་ལ་མངོན་པར་མཆོད་པར་འགྱུར་རོ། །དགུས་ནི་མྱ་ངན་ལས་འདས་པ་མངོན་པར་སྒྲུབ་  
པར་བྱེད་དོ། །བཅུས་ནི་འཇིག་རྟེན་གྱི་ཁམས་རྣམས་སུ་རྒྱུ་བར་འགྱུར་རོ། །འདི་དག་ནི་ཐབས་ལ་མཁས་པའི་བཟླས་པའི་ཆོ་ག་སྟེ། མཐའ་ཡས་པའི་འབྲས་བུ་ཐོབ་པའི་རྒྱུར་  
འགྱུར་བའོ། །ཐབས་ལ་མི་མཁས་པ་རྣམས་ཀྱིས་ཀྱང་བརྩོན་འགྲུས་རབ་དང། འབྲིང་དང། ཐ་མས་ཇི་ལྟར་བསྙེན་པ་དེ་ལྟར་རབ་ཏུ་སྦྱར་ན་ནུབ་གཅིག་གིས་རིག་པ་འཛིན་པར་  
འགྱུར་ཏེ་སྔ་མ་བཞིན་ནོ། །རི་འམ། ཕུག་གམ། ཁང་པའི་ཕུག་ལ་སོགས་པ་དབེན་ཞིང་སྟོང་པར་མེ་ཏོག་དྲི་ཞིམ་པོ་སིལ་མ་བཀྲམ་པ་དྲི་ཞིམ་པའི་སྤོས་ཀྱིས་བདུག་པའི་ས་  
ཕྱོགས་འགའ་ཞིག་ཏུ་ཉི་མ་ནུབ་པའི་དུས་ན་སྐྱིལ་མོ་ཀྲུང་བཅས་ནས། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་དམིགས་པས་སྐྱིལ་མོ་ཀྲུང་མ་བཤིག་བར་གང་  
ཡང་རུང་བའི་རིག་པའི་མཆོག་ནམ་ཕྱེད་དམ། ཉི་མ་ཤར་གྱི་བར་དུ་བཟླས་པ་བྱས་ན་ལུས་འབར་བར་གྱུར་ནས་གསེར་གྱི་མདོག་ཏུ་འགྱུར་ནམ་མཁའ་ལ་འགྲོ་བ་དང། ཐམས་ཅད་  
  
  
༄༅། །དུ་འགྲོ་བའི་རིག་པ་འཛིན་པར་འགྱུར་རོ། །གལ་ཏེ་མ་གྲུབ་ན་བར་དུ་ནུབ་གཅིག་ངལ་བསོས་ལ་ནུབ་གསུམ་པ་ལ་ཡང་དེ་བཞིན་དུ་བྱའོ། །ཡང་ནུབ་གཅིག་གིས་  
བར་དུ་ཆོད་པའི་ནུབ་ལྔ་པ་ལ་ནི་དམ་པའི་ཆོས་སྤོང་བ་ཡང་ངེས་པར་འགྲུབ་པར་འགྱུར་རོ། །བསྲུང་བའི་ཆོ་ག་བྱས་ནས་འབུམ་བཟླས་ཏེ་རྫས་གང་ལ་བསྒྲུབས་པ་དེ་འགྲུབ་པར་འགྱུར་རོ། །  
ལྕགས་ལས་བྱས་པའི་འཁོར་ལོ་འམ། རྡོ་རྗེ་དང། རལ་གྲི་ལ་སོགས་པ་ལག་ཏུ་ཐོགས་ནས་ཇི་སྲིད་འབར་བར་གྱུར་གྱི་བར་དུ་བཟླས་པ་བྱས་ཏེ། དེ་ཉིད་ཀྱིས་རིག་པ་འཛིན་པར་  
འགྱུར་རོ། །གལ་ཏེ་འབར་བར་མ་གྱུར་ན་བ་ལང་གི་ལྕི་བའི་ནང་དུ་དེ་བཅུག་ལ་གང་ཡང་རུང་བའི་རིག་པ་མཆོག་གིས་བསྲུང་བ་བྱས་ཏེ་གཞག་གོ། དུར་ཁྲོད་དུ་འདུག་ནས་ཇི་  
སྲིད་གནོད་སྦྱིན་དུ་གྱུར་གྱི་བར་དུ་བཟླས་པ་བྱས་ལ་མྱ་ངན་མེད་ཀྱི་ཤིང་གི་རྩ་བར་འདུག་སྟེ་ཇི་སྲིད་གནོད་སྦྱིན་མོ་འོང་བར་གྱུར་གྱི་བར་དུ་བཟླས་པར་བྱའོ། །འོངས་ནས་ཅི་  
ཞིག་བགྱི་ཞེས་ཟེར་ན། གང་འདོད་པ་སྨྲས་ན་ཐམས་ཅད་བྱེད་པར་འགྱུར་ཞིང་འཁྱུད་ནས་རང་གི་ཁྱིམ་དུ་འཇུག་པར་འགྱུར་རོ་།པཀྵའི་ཤིང་གི་རྩ་བར་མེ་ཏོག་སིལ་མ་བཀྲམ་  
པའི་དཀྱིལ་འཁོར་ལ་ལྷའི་བཞོན་པ་བྲིས་ལ། ཇི་སྲིད་འབར་བར་གྱུར་གྱི་བར་དུ་བཟླས་ན་རིག་པ་འཛིན་པར་འགྱུར་རོ། །རིའི་གསེབ་ཏུ་སེངྒེ་འམ། རྟ་བྲིས་ནས་དེ་ཉིད་དུ་འདུག་  
  
  
ཇི་སྲིད་འབར་བར་གྱུར་གྱི་བར་དུ་བཟླས་པ་བྱའོ། །དེ་བཞིན་དུ་གླང་པོ་ཆེ་དང། མ་ཧེ་དང། ལུག་དང། ར་དང། ངང་པ་དང། རྨ་བྱ་ལ་སོགས་པ་དྲིས་ནས་མེ་ཏོག་སིལ་མས་བརྒྱན་པའི་  
དཀྱིལ་འཁོར་བྱས་ནས་མཚན་མོ་རངས་པ་བཟླས་པར་བྱའོ། །གལ་ཏེ་མཚན་མོ་དེ་ལ་མ་གྲུབ་ན་ཡང་བསྒྲུབ་པར་བྱ་སྟེ། སངས་རྒྱས་རྗེས་སུ་དྲན་བཞིན་དུ་ལྷ་ཆེན་པོའི་ཁང་པར་ཞུགས་  
ནས་ཇི་སྲིད་ལྷ་ཆེན་པོ་རང་གི་གཟུགས་ཀྱིས་འོང་བར་གྱུར་གྱི་བར་དུ་བཟླས་པ་བྱའོ། །དེ་ནས་དེ་ཉིད་དུ་ཉལ་ན་འོངས་ནས་གང་སྨྲས་པ་དེ་བྱེད་པར་འགྱུར་རོ། །སྲད་མེད་ཀྱི་བུའི་གཟུགས་  
བརྙན་ལག་ཏུ་ཐོགས་ནས་ཇི་སྲིད་སྲེད་མེད་ཀྱི་བུ་འོང་གི་བར་དུ་བཟླས་པ་བྱས་ནས་འོངས་ནས་གང་སྨྲ་པ་དེ་བྱེད་པར་འགྱུར་རོ་།ལྷ་གང་གི་ཁང་པར་བཟླས་པའི་ལྷ་དེ་ཟླ་བ་ཕྱེད་ཀྱི་  
ནང་དུ་ངེས་པར་འོང་བར་འགྱུར་བ་འམ། ཡང་ན་བསྐམས་པར་འགྱུར་རོ། །ཡར་ངོའི་བརྒྱད་དམ། བཅུ་བཞི་ལ་བ་བླ་བླངས་ནས་ལྷ་ཆེན་པོའི་བྱང་ཕྱོགས་སུ་ཀུ་ཤའི་ཆངས་བུ་ལ་ཉེ་བར་  
འདུག་ནས་ཇི་སྲིད་འབར་བར་གྱུར་གྱི་བར་དུ་བཟླས་པ་བྱས་ན་དེ་ནས་རིག་པ་འཛིན་པར་འགྱུར་བ་འམ། མི་སྣང་བར་འགྱུར་རོ། །རྣམ་ཐོས་ཀྱི་བུ་བྲིས་ནས་ཇི་སྲིད་མདུན་དུ་འོངས་ནས་  
མཆོག་སྩོལ་བར་གྱུར་གྱི་བར་དུ་བཟླས་པ་བྱའོ། །ཀླུའི་གནས་མཚེ་འུ་ར་ཇི་སྲིད་ཀླུ་རྣམས་གྱེན་དུ་འཕགས་ཀྱི་བར་དུ་བཟླས་པ་བྱའོ་།གལ་ཏེ་ལྡང་བར་མ་གྱུར་ན་ཕུག་མའི་མེ་  
  
  
༄༅། །ལ་ལྕགས་ཀྱི་སྣོད་དམ། ཟངས་ཀྱི་སྣོད་ཏིལ་མར་གྱིས་བཀང་ནས། ཇི་སྲིད་ཁོལ་བར་གྱུར་གྱི་བར་དུ་བཟླས་པ་བྱས་ནས་དེར་ཀླུའི་ལྕུག་མ་ཚ་དང་རང་  
སྐྱུར་གྱིས་བསྐུས་ནས་བསྲེགས་ན་ངེས་པར་ལྡང་བར་འགྱུར་བ་འམ་དྲི་མ་ཅན་དུ་འགྱུར་རོ། །འཕགས་པ་ཕྱག་ན་རྡོ་རྗེའི་སྐུ་གཟུགས་ལ་བལྟས་ནས་ཇི་སྲིད་སྨྲ་བ་དང། འགུལ་  
བ་དང། འབར་བར་གྱུར་གྱི་བར་དུ་བཟླས་པ་བྱས་ན་དེ་ནས་མཆོག་སྩོལ་བར་འགྱུར་རོ། །རས་རིས་ཀྱི་མདུན་དུ་མེ་ཏོག་གིས་མངོན་པར་བརྒྱན་པའི་དཀྱིལ་འཁོར་བྱས་ནས་ཇི་  
སྲིད་དུ་འཕགས་པ་ཕྱག་ན་རྡོ་རྗེ་བྱོན་གྱི་བར་དུ་བཟླས་ན་བྱོན་ནས་མགོ་ལ་རེག་པར་འགྱུར་རོ། །རེག་པ་ཙམ་གྱིས་ལྕང་ལོ་ཅན་དུ་གནས་ནས་གནོད་སྦྱིན་གྱི་གཟུགས་སུ་འགྱུར་  
རོ༑ ༑འཕགས་པ་ཕྱག་ན་རྡོ་རྗེའི་རྡོ་རྗེ་བླངས་ལ་ཇི་སྲིད་མི་སྣང་བར་གྱུར་གྱི་བར་དུ་བཟླས་པ་བྱའོ། །འབུམ་བཟླས་པས་ལས་ཐམས་ཅད་བྱེད་པར་འགྱུར་རོ། །འཕགས་  
པ་སྤྱན་རས་གཟིགས་དབང་ཕྱུག་གི་སྐུ་གཟུགས་ཀྱི་ཞབས་ཀྱི་མཐེབ་མོ་ལ་བཟུང་ནས་ཇི་སྲིད་འབར་བ་དང། འཕྲོ་བ་དང། ཁྲོ་བ་སྟོན་གྱི་བར་དུ་བཟླས་པ་བྱས་ན་  
དེ་ནས་བྱ་བ་ཐམས་ཅད་བྱེད་པར་འགྱུར་ཞིང་གསུང་བར་ཡང་འགྱུར་རོ། །འཕགས་པ་འཇམ་དཔལ་ལ་བལྟ་ཞིང་ཇི་སྲིད་འབར་བར་འགྱུར་གྱི་བར་དུ་བཟླས་པ་བྱས་  
  
  
རིག་པ་འཛིན་པར་འགྱུར་རོ་།འཕགས་པ་ཀུན་ཏུ་བཟང་པོ་ལ་བལྟ་ཞིང་ཇི་སྲིད་དགེ་བ་ལ་ངོམས་མི་ཤེས་པ་དང། འབེབས་པ་དང། མངོན་པར་  
འཕར་གྱི་བར་དུ་བཟླས་པ་བྱའོ། །རྒྱུད་འདིར་སྔགས་ཀྱི་སྤྱོད་པ་ལ་ཞུགས་པས། ཟླ་བ་གཟས་ཟིན་པའི་ཚེ་ཟངས་ཀྱི་སྣོད་དུ་མར་བཞག་ནས་དྲི་ཞིམ་པོའི་མེ་ཏོག་གི་དཀྱིལ་  
འཁོར་བྱས་ཏེ། བདུག་སྤོས་དྲི་ཞིམ་པོས་བདུགས་ལ་ཇི་སྲིད་འབར་བར་འགྱུར་གྱི་བར་དུ་བཟླས་པ་བྱས་ནས་དེ་འཐུངས་ན་ཐོས་པ་འཛིན་པར་འགྱུར་རོ། །ཟླ་བ་དང་  
ཉི་མ་གཟས་བཟུང་བ་ན་ལྷ་ཆེན་པོའི་ཁང་པར་ཞུགས་ནས་ལྡོང་རོས་སམ། མིག་སྨན་ནམ། བ་བླ་བླངས་ནས་ཨ་ཤཏྟའི་འདབ་མའི་བར་དུ་བཅུག་ནས་ཇི་སྲིད་འབར་བར་  
གྱུར་གྱི་བར་དུ་བཟླས་ན་དེས་རིག་པ་འཛིན་པར་འགྱུར་བ་འམ། མི་སྣང་བར་འགྱུར་རོ། །ལྷ་ཆེན་པོའི་སྟེང་དུ་ལག་པ་བཞག་ནས་ཇི་སྲིད་མི་སྣང་བར་གྱུར་གྱི་བར་དུ་བཟླས་པ་བྱའོ་  
དུར་ཁྲོད་དུ་གནས་ནས་ཇི་སྲིད་མི་སྣང་བར་འགྱུར་གྱི་བར་དུ་བཟླས་པ་བྱའོ། །དུར་ཁྲོད་དུ་དཀྱིལ་འཁོར་བྱས་ནས་ཁམ་ཕོར་མ་བསྲེགས་པ་ཁ་སྦྱར་ཐལ་བས་བཀང་ནས་དུ་བ་  
བྱུང་གི་བར་དུ་བཟླས་པ་བྱས་ལ་དེ་ཆུ་གསུམ་བྱས་ནས་མི་སྣང་བར་འགྱུར་རོ། །བྱང་ཆུབ་སེམས་དཔའ་དགུག་པ་དང། ལྷ་དང། ཀླུ་དགུག་པ་ནི་ནུབ་གཅིག་གིས་འགྲུབ་པར་འགྱུར་  
  
  
༄༅། །རོ༑ ༑མདོར་བསྡུས་ན་རིག་པ་མཆོག་འདི་དག་གིས་ནི་འདོད་པའི་ཕུན་སུམ་ཚོགས་པ་བྱེད་པ་ཡིན་ནོ། །ཡིད་ལ་གང་འདོད་པའི་ཆོ་གས་ཇི་ལྟར་བསྒྲུབས་པ་  
དེ་དེ་ལྟར་འགྲུབ་པར་འགྱུར་རོ་ཞེས་མཁས་པས་བརྟགས་ལ། འདི་ལ་བྱང་ཆུབ་སེམས་དཔའི་ཐེག་པ་པས་སོམ་ཉི་མི་བྱའོ། །དེ་ནས་འདིའི་ཐུན་མོང་གི་རས་རིས་བསྟན་པར་  
བྱ་སྟེ༑ བཅོམ་ལྡན་འདས་རིན་པོ་ཆེའི་པདྨ་ལ་བཞུགས་པའོ། །གཡས་སུ་ནི་འཕགས་པ་ཕྱག་ན་རྡོ་རྗེའོ། །ལྷ་མོ་རྒྱན་ཐམས་ཅད་ཀྱིས་བརྒྱན་པ། རལ་པ་དང་བཅས་པ་  
གསེར་གྱི་མདོག་ཅན་ཐམས་ཅད་རིག་པའི་མཆོག་ཅེས་བྱ་བ་འམ། དྲི་མ་མེད་པར་རྣམ་པར་གནོན་པའི་གཟི་བརྗིད་ཅེས་བྱ་བ་ཡང་རུང་འདི་ལྟ་བུའི་བཅོམ་ལྡན་འདས་  
མ་འོད་ཀྱི་ཕྲེང་བ་དང་བཅས་པ་བྲི་བར་བྱ་སྟེ། བྲག་ལ་གནས་པའི་པདྨའི་སྡོང་བུ་ལ་བཞུགས་པའོ། །ལྷ་མོའི་འོག་ཏུ་ནི་དེ་བཞིན་དུ་བགེགས་ཐམས་ཅད་ཚར་གཅོད་  
པའི་གཡོག་མོ་མཐའ་ཡས་ཞེས་བྱ་བ་བྲིའོ། །ཕྱག་ན་རྡོ་རྗེའི་འོག་ཏུ་ནི་སྒྲུབ་པ་པོ་ཕྱག་འཚལ་བ་བྲི་བར་བྱའོ། །ཡང་ན་རས་རིས་ནི་ཇི་ལྟར་འདོད་པ་དེ་ལྟ་བུ་བྲི་བར་བྱ་སྟེ་  
སངས་རྒྱས་བཅོམ་ལྡན་འདས་རྣམས་དང། བྱང་ཆུབ་སེམས་དཔའ་རྣམས་ཀྱི་གཟུགས་ཀྱི་སྐུ་ནི་མཐའ་ཡས་པ་ཡིན་པའི་ཕྱིར་རོ། །རྟོག་པ་དང་ལྡན་ཞིང་ཐབས་ལ་  
  
  
མཆོད་པ་མེད་པར་ཡང་འགྲུབ་བོ། །གསང་སྔགས་ཀྱི་སྒོར་སྤྱོད་པའི་བྱང་ཆུབ་སེམས་དཔའི་སྤྱོད་པའི་རིག་པ་མཆོག་གི་རྒྱལ་པོ་  
བསྡུས་པའི་ལེའུ་རབ་འབྱམས་རྫོགས་སོ།། །།དེ་ནས་གསང་བ་པའི་བདག་པོ་ལག་ན་རྡོ་རྗེ་བསྟན་པ་དོན་ཡོད་པའི་དངོས་གྲུབ་རབ་ཏུ་འབྱུང་བར་བྱ་བའི་ཕྱིར་བཅོམ་ལྡན་  
འདས་ཀྱི་སྤྱན་སྔར་དེ་བཞིན་གཤེགས་པ་ཐམས་ཅད་ཀྱི་སྤྱོད་ཡུལ་རྒྱ་མཚོ་ནམ་མཁའི་སྤྱན་ཞེས་བྱ་བའི་རིག་པའི་རྒྱལ་མོ་རྩེ་མོས་གསོལ་བ་བཏབ་བོ། །དེ་ནས་བཅོམ་ལྡན་འདས་  
དེ་བཞིན་གཤེགས་པ་ཐམས་ཅད་གཅིག་ཏུ་རྗེས་སུ་འགྲོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ནམ་མཁའི་སྤྱན་ཞེས་བྱ་བའི་རིག་པའི་རྒྱལ་མོ་རྩེ་མོ་མཆོག་  
འདི་སྐུ་ཐམས་ཅད་ལས་གསུངས་སོ། །ན་མཿ་སྟྲཻ་ཡ་དཧྭི་ཀཱ་ནཱཾ་སརྦ་ཏ་ཐཱ་ག་ཏཱ་ནཱཾ། ཨོཾ་ག་ག་ན་ལོ་ཙ་ནེ། ག་ག་ན་ས་མ། སརྦ་ཐཱ་ཨོཾ་ག་ཏཱ་ཏི་ས་ར་སཾ་བྷ་བཛྲཱ་ལཱ་ན་མོ་ཨ་མོ་གྷཱ་ནཱཾ་སཱཧཱ་  
ལག་ན་རྡོ་རྗེ། རིག་པའི་རྒྱལ་མོ་རྩེ་མོ་འདི་ནི་དེ་བཞིན་གཤེགས་པ་ཐམས་ཅད་ཀྱི་སྤྱོད་ཡུལ་ལས་ཡང་དག་པར་བྱུང་བ། བྱང་ཆུབ་སེམས་དཔའ་ཐམས་ཅད་བསྐྱེད་པའི་ཡུམ་  
མཐའ་ཡས་པ་ཐོགས་པ་མེད་པ་དོན་ཡོད་པར་གྲུབ་པ། སྔགས་ཀྱི་སྤྱོད་པའི་བྱང་ཆུབ་སེམས་དཔའ་རྣམས་ལ་སངས་རྒྱས་ཀྱི་མཛད་པ་ལ་རབ་ཏུ་སྦྱོར་བར་གནས་པའོ། །འདི་  
  
  
༄༅། །འཛིན་པར་བྱེད་པའི་རིགས་ཀྱི་བུ་ནི་ཕྱིར་མི་ལྡོག་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་པར་འགྱུར་རོ། །བཟླས་པ་ཉིད་  
ཀྱིས་ཡོན་ཏན་མཐའ་ཡས་པ་མཉམ་པ་མེད་པ་ཐོབ་པར་འགྱུར་རོ་།བསྒྲུབ་པ་བྱས་ན་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་པར་འགྱུར་རོ། །བྱང་ཆུབ་སེམས་  
དཔའི་སྤྱོད་པའི་ས་ལ་འཇུག་པ་ཐོབ་པར་འགྱུར་རོ། །རིག་པ་འཛིན་པ་ལ་སོགས་པའི་དངོས་གྲུབ་རྣམས་ཇི་ལྟར་འདོད་པ་བཞིན་མི་འཕྲོགས་པ་དོན་ཡོད་པ་འདིས་ཚེགས་ཆུང་  
དུས་ཐོབ་པར་འགྱུར་རོ། །དེ་ནས་ད་ནི་རིག་པ་འཛིན་པ་ཐོབ་པའི་རྒྱུར་གྱུར་པའི་རྟོག་པའི་ཆོ་ག་ཕྱོགས་ཙམ་ཞིག་འབྱུང་བར་འགྱུར་རོ། །སེམས་བསྐྱེད་པའི་རིགས་ཀྱི་བུ་བྱང་  
ཆུབ་སེམས་དཔས་ཚེས་གཅིག་ནས་བརྩམས་ནས་དང་པོར་ཞིག་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་བདག་ཉིད་དབུལ་བར་བྱའོ། །དབུལ་བའི་ཚིག་  
འདི་བརྗོད་པར་བྱ་སྟེ། བདག་ཆེ་གེ་མོ་ཞེས་བགྱི་བ་སངས་རྒྱས་དང། བྱང་ཆུབ་སེམས་དཔའ་འཁོར་དང་བཅས་པ་ཐམས་ཅད་ལ་བདག་དབུལ་བར་བགྱིའོ། །ཐུགས་རྗེ་  
ཆེན་པོ་དང་ལྡན་པ་དེ་དག་ཐམས་ཅད་ཀྱིས་དུས་ཐམས་ཅད་དུ་སྡུག་བསྔལ་བ་བདག་ལ་བྱིན་གྱིས་བརླབ་ཏུ་གསོལ། ཡོངས་སུ་བཟུང་དུ་གསོལ། ཡོངས་སུ་བསྐྱབ་ཏུ་གསོལ་  
  
  
།དེ་ནས་སྡིག་པ་བཤགས་པར་བྱ་སྟེ། སངས་རྒྱས་དང། བྱང་ཆུབ་སེམས་དཔའ་རྣམས་ཀྱིས་ཐུགས་བསྐྱེད་པ་གང་གིས་བཤགས་པའི་སེམས་བསྐྱེད་པ་དེས་དུས་  
ཐམས་ཅད་པའི་སྡིག་པ་ཐམས་ཅད་བདག་གིས་ཀྱང་སངས་རྒྱས་བཅོམ་ལྡན་འདས་རྣམས་ཀྱིས་ཇི་ལྟར་མཁྱེན་པ་དེ་བཞིན་དུ་བཤགས་པར་བགྱིའོ་ཞེས་བྱ་བ་འམ། ནུས་པ་ཇི་ལྟ་  
བ་བཞིན་དུ་བཤགས་པར་བྱའོ། །སེམས་ཅན་ཐམས་ཅད་ལ་ཕན་པ་དང། བདེ་བའི་རྒྱུར་གྱུར་པ་སེམས་ཅན་ཐམས་ཅད་ཀྱི་ཁམས་རྣམ་པར་སྦྱོང་བར་བྱེད་པའི་དུས་གསུམ་  
དུ་གཤེགས་པའི་སངས་རྒྱས་དང། བྱང་ཆུབ་སེམས་དཔའ་རྣམས་ཀྱི་བསོད་ནམས་དང། ཡེ་ཤེས་ཀྱི་ཚོགས་རྣམས་ལ་རྗེས་སུ་ཡི་རང་སྟེ་ཇི་ལྟར་སངས་རྒྱས་བཅོམ་ལྡན་  
འདས་རྣམས་ཀྱིས་མཁྱེན་པ་དེ་བཞིན་དུ་རྗེས་སུ་ཡི་རང་ཞེས་བྱ་བ་འམ། ནུས་པ་ཇི་ལྟ་བ་བཞིན་དུ་རྗེས་སུ་ཡི་རང་བར་བྱའོ། །དེ་ནས་འཇིག་རྟེན་གྱི་ཁམས་ཐམས་ཅད་དུ་  
གཏོགས་པ་ན། བདག་གི་མེད་པ། ཡོངས་སུ་འཛིན་པ་མེད་པ། ཐང་དང། ཆུ་ལས་སྐྱེས་པའི་རིན་པོ་ཆེའི་རི་དང། རྒྱ་མཚོའི་རིན་པོ་ཆེ་ལ་སོགས་པས་མཆོད་པའི་ཐབས་ལ་  
གོམས་པར་བྱས་ལ། སངས་རྒྱས་དང། བྱང་ཆུབ་སེམས་དཔའ་འཁོར་དང་བཅས་པ་ཐམས་ཅད་ལ་དབུལ་ཞིང་ཡོངས་སུ་བསྔོ་བར་བྱའོ་།དེ་ནས་སངས་རྒྱས་དང་  
  
  
༄༅། །བྱང་ཆུབ་སེམས་དཔའ་འཁོར་གྱི་དཀྱིལ་འཁོར་ཐམས་ཅད་དུ་རྒྱ་ཆེ་ཞིང་གྱ་ནོམ་པ་མཆོད་པའི་སྤྲིན་རབ་འབྱམས་རྣམས་བདག་གི་སྨོན་ལམ་དང་  
བསོད་ནམས་ཀྱི་སྟོབས་དང། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་ཀྱིས་སོ་སོར་འབྱུང་བར་གྱུར་ཅིག་ཅེས་བརྗོད་ལ། དེ་ལྟ་བུའི་མཆོད་  
པ་ཆེན་པོ་མངོན་པར་སྒྲུབ་པར་བྱེད་པའི་རིག་པའི་རྒྱལ་མོ་ཆེན་མོ་འདི་ཡང་ལན་བརྒྱད་ཀྱི་བར་དུ་བརྗོད་པར་བྱའོ། །ན་མཿ་སརྦ་བུདྡྷ་བོ་དཧི་སཏ་ནཱཾ། སརྦ་ཐཱ་ཨུངྒ་ཏེ་སྥ་ར་  
ཎ་ཧི་མཾ། ག་ག་ན་ཁཾ་ས་མནྟཱ་ཏེ་སཱཧཱ། དེ་ནས་གཞན་མ་ཡིན་པར་མཆོད་པ་རྣམས་དེ་བཞིན་དུ་ཡང་དག་པར་འབྱུང་བར་འགྱུར་རོ། །དེ་ནས་སངས་རྒྱས་དང། བྱང་ཆུབ་  
སེམས་དཔའ་ཐམས་ཅད་ལ་ཡོན་ཏན་བསྔགས་པ་རྒྱ་མཚོ་སྒྲོགས་པའི་དབྱངས་རབ་འབྱམས་རྣམས་ཀྱིས་སེམས་ཅན་གྱི་ཁམས་ཐམས་ཅད་དང་ཆོས་ཀྱི་དབྱིངས་  
སུ་གྲགས་པ་འཇུག་པར་གྱུར་ཅིག་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་རྗེས་སུ་འཇུག་པར་གྱུར་ཅིག་མདོ་སྡེའི་ཚུལ་རབ་ཏུ་སྒྲོགས་པར་གྱུར་  
ཅིག་ཅེས་བསམས་ལ། བསྟོད་པ་དང། བསྔགས་པ་སྒྲུབ་པར་བྱེད་པ་ཆོས་ཐམས་ཅད་ཀྱི་སྤྲིན་གྱི་ཆར་འབེབས་པར་བྱེད་པའི་རིག་པ་ཆེན་མོའི་རྒྱལ་མོ་འདི་ཡང་  
  
  
།ན་མཿ་སརྦ་བུདྡྷ་བོ་དཧི་སཏཱ་ནཱཾ། སརྦ་ཏྲ་སཾ་ཀུ་སུ་མི་ཏཱ། ཨ་བཧི་ཛྙཱ་ན་རཱ་ཤི་ནཱི་ན་མོ་སྟུ་ཏེ་སཱཧཱ། དེ་ནས་དེ་བཞིན་དུ་གཞན་མ་ཡིན་པར་བསྟོད་པ་  
བརྗོད་པ་དང། ཆོས་བརྗོད་པའི་དབྱངས་རྣམས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ཇི་ལྟར་མཁྱེན་པ་བཞིན་དུ་ངེས་པར་གནས་པར་འགྱུར་རོ། །འགྲོ་བ་ཐམས་  
ཅད་ཀྱི་སྡུག་བསྔལ་ཐམས་ཅད་ཞི་བར་བྱེད་པ། སེམས་ཅན་ཐམས་ཅད་ལ་ཕན་པ་དང། བདེ་བའི་བསམ་གཏན་ལ་ཆེད་དུ་བྱེད་པའི་དམིགས་པ་ཐམས་ཅད་ཀྱིས་ཏིང་ངེ་  
འཛིན་སྣ་ཚོགས་ཀྱི་མཚན་མས་བརྟགས་པའི་སྤྱོད་ལམ་སྟོན་ཅིང་རྣམ་པ་སྣ་ཚོགས་པའི་སྤྲུལ་པའི་སྤྲིན་འབྱུང་བ་ཆོས་ཀྱི་དབྱིངས་སུ་སྤྲོས་པས་སེམས་ཅན་ཐམས་ཅད་  
ལ་མངོན་དུ་ཕྱོགས་པས་གནས་པ་དང། སྟོབས་བཅུའི་ཡེ་ཤེས་ཀྱི་ས་ལ་སེམས་ཅན་རྣམས་རབ་ཏུ་དགོད་པའི་བར་དུ་གྱུར་ཅིག་ཅེས་ཚིག་ཏུ་བརྗོད་པ་འམ། བསམས་ལ་  
དེ་ལྟ་བུའི་སྤྲུལ་པ་ཆེན་པོ་མངོན་པར་སྒྲུབ་པར་བྱེད་པའི་རིག་པའི་རྒྱལ་མོ་ཆེན་པོ་འདི་ལན་བརྒྱད་ཀྱི་བར་དུ་བརྗོད་པར་བྱའོ་།ན་མཿ་སརྦ་བུདྡྷ་བོ་དཧི་སཏཱ་ནཱཾ། ན་མོ་སྟུ་ཏེ། མཧཱ་  
བཛྲ་སརྦ་སཱ་དྷ་ཧི་ཏཾ་ཀ་ར། ཏིཥྛ་སརྡཱ་ཏྲ་སརྦྦེ་ཥཱཾ་དྷརྨཱ་ཎཱཾ། ཨ་དྷིཥྛ་ཡ་སཱཧཱ། དེ་ནས་ཇི་ལྟར་མངོན་པར་བསྒྲུབས་པ་དེ་དག་ཇི་ལྟ་བ་བཞིན་དུ་གནས་པར་འགྱུར་རོ། །རིག་པ་  
  
  
༄༅། །འདི་ཀུན་ཡང་གོང་དུ་ཅི་ཙམ་འདོད་པའི་བཟླས་པ་བྱས་ན་གསང་སྔགས་ཀྱི་སྤྱོད་པ་ཡང་དག་པར་གྲུབ་པ་རྣམས་ལ་སངས་རྒྱས་དང། བྱང་ཆུབ་སེམས་  
དཔའ་རྣམས་ཀྱིས་ཇི་ལྟ་བ་བཞིན་དུ་གཟིགས་པར་འགྱུར་རོ། །དེས་དེ་ལྟར་སེམས་ཅན་གྱི་དོན་དང། དགོས་པ་བདག་གིར་བྱས་ནས་སངས་རྒྱས་དང། བྱང་ཆུབ་སེམས་དཔའ་  
རྣམས་བྱང་ཆུབ་ཏུ་ཐུགས་བསྐྱེད་པ་ནས་བཟུང་སྟེ། བླ་ན་མེད་པ་ཡང་དག་པར་རྫོགས་པར་བྱང་ཆུབ་ཀྱི་བར་གྱི་སེམས་ཅན་ཐམས་ཅད་ཀྱི་དོན་བསྒྲུབས་པ་ལ་རྗེས་སུ་ཡི་རང་ཞིང་  
དམིགས་པ་ལ་གོམས་པར་བྱས་ནས་དེ་བཞིན་གཤེགས་པ་ཐམས་ཅད་ལ་ཕྱག་འཚལ་བ་འམ། དམིགས་པ་ལ་གོམས་པར་བྱས་ཏེ། འདིར་ཡང་ནམ་མཁའི་སྤྱན་བཟླས་  
པ་བྱའོ། །ཡང་ན་སེམས་ཅན་རྣམས་ལ་དེ་བཞིན་གཤེགས་པ་རྣམས་ཀྱི་བྱིན་གྱིས་རླབས་ཀྱི་སྟོབས་དང། བདག་གི་བསོད་ནམས་ཀྱི་སྟོབས་ཀྱིས་དེ་བཞིན་གཤེགས་པ་རྣམས་  
ཀྱི་སྤྱན་རྣམས་ཇི་ལྟར་རིགས་པ་བཞིན་དུ་དེ་བཞིན་གཤེགས་པས་བྱིན་གྱིས་རློབ་ཅིང་འབྱུང་བར་གྱུར་ཅིག་ཅེས་དང་པོ་ཡིད་ལ་བྱས་ལ་བཟླས་པ་བྱའོ། །ཡང་ན་དེ་བཞིན་  
གཤེགས་པས་བསྔགས་པའི་སེམས་ཅན་ཐམས་ཅད་ཀྱི་དོན་འབྱུང་བའི་དངོས་གྲུབ་ཐོབ་པར་གྱུར་ཅིག་ཅེས་བྱའོ། །ཡང་ན་སེམས་ཅན་རྣམས་ལ་དེ་བཞིན་གཤེགས་  
  
  
།ཡང་ན་དགེ་བ་ལ་འབད་པ་འབྱུང་བར་གྱུར་ཅིག་ཅེས་བྱའོ། །ཡང་ན་དེ་བཞིན་གཤེགས་པའི་ཡེ་ཤེས་ཀྱི་རྒྱུ་འབྱུང་བར་  
གྱུར་ཅིག་ཅེས་བྱའོ། །ཡང་ན་སྟོབས་བཅུ་ཡོངས་སུ་རྫོགས་པས་བསོད་ནམས་དང། ཡེ་ཤེས་ཀྱི་ཚོགས་ཡོངས་སུ་རྫོགས་པ་འམ། དེ་བཞིན་གཤེགས་པའི་ཡེ་ཤེས་ཀྱི་སྐུ་ཡོངས་སུ་  
རྫོགས་པ་འམ། མཚན་དང། དཔེ་བྱད་དང་ལྡན་པའི་སྐུ་ཡོངས་སུ་རྫོགས་པ་འམ། ཆོས་ཀྱི་འཁོར་ལོ་ཆེན་པོ་སྐོར་བའི་སྐུ་ཡོངས་སུ་རྫོགས་པ་སེམས་ཅན་ཐམས་ཅད་ཀྱིས་སོ་སོར་  
ཐོབ་པར་གྱུར་ཅིག་ཅེས་བྱ་བ་འམ། ཡང་ན་སངས་རྒྱས་དང། བྱང་ཆུབ་སེམས་དཔའ་ཐམས་ཅད་དང་ཡང་དག་པར་འགྲོགས་ཤིང། སངས་རྒྱས་དང། བྱང་ཆུབ་སེམས་དཔའ་  
ཐམས་ཅད་ཀྱི་སྤྱོད་པ་ཡང་དག་པར་སྒྲུབ་པ་འམ། བྱང་ཆུབ་སེམས་དཔའ་ཐམས་ཅད་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱ་བའི་ཕྱིར་དང། སངས་རྒྱས་དང། བྱང་ཆུབ་  
སེམས་དཔའ་ཐམས་ཅད་ཀྱིས་རྣམས་རིམ་གྱིས་གནོན་པའི་ཕྱིར་རམ་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པའི་དཀྱིལ་འཁོར་ཐམས་ཅད་དུ་འཇུག་པ་འམ། །  
གཟུངས་དང། ཏིང་ངེ་འཛིན་དང། རྣམ་པར་ཐར་པ་ཐམས་ཅད་སོ་སོར་ཐོབ་པ་འམ། མཆོད་པ་ཆེན་པོའི་སྤྲིན་མངོན་པར་བསྒྲུབ་པ་སྤྲུལ་པ་འམ། དེ་བཞིན་གཤེགས་  
  
  
༄༅། །པ་ཐམས་ཅད་ཀྱི་སྤྲིན་ལས་ཆོས་ཀྱི་ཆར་གྱི་རྒྱུན་འབབ་པ་རབ་ཏུ་གནས་པར་བྱ་བ་འམ། དཀོན་མཆོག་གསུམ་གྱི་གདུང་རྒྱུན་མི་བཅད་པ་འམ། རིག་  
པ་འཛིན་པའི་དཔལ་ཐོབ་པར་བྱ་བ་འམ། རྡོ་རྗེ་འཛིན་པ་ཉིད་རབ་ཏུ་ཐོབ་པ་ཡང་སེམས་ཅན་ཐམས་ཅད་ལ་འབྱུང་བར་གྱུར་ཅིག་ཅེས་བརྗོད་དོ། །ཡང་ན་བསམ་པ་ཇི་ལྟ་བ་  
དང༑ མོས་པ་ཇི་ལྟ་བ་བཞིན་དུ་འམ། སེམས་ཅན་གྱི་ཁམས་ཐམས་ཅད་ལ་ཕན་པ་དང། བདེ་བ་འབྱུང་བའི་བསམ་པ་དང། ལྷག་པའི་བསམ་པས་བཟླས་པ་བྱའོ། །ཡང་  
ན་བླ་ན་མེད་པའི་དངོས་གྲུབ་ཐམས་ཅད་བདག་གི་སྨོན་ལམ་གྱི་སྟོབས་དང། དེ་བཞིན་གཤེགས་པ་རྣམས་ཀྱིས་བྱིན་གྱིས་བརླབས་ཀྱིས་སེམས་ཅན་ཐམས་ཅད་ལ་འབྱུང་  
བར་གྱུར་ཅིག་ཅེས་སམ། ཇི་ལྟར་རིགས་པར་སེམས་ཀྱིས་བསམས་ལ་བཟླས་པ་བྱའོ། །དེ་ལྟར་གོམས་པར་བཟླས་པ་བྱས་ན་དངོས་གྲུབ་ཐོབ་པར་འགྱུར་རོ། །སྨོན་ལམ་  
དང་རྗེས་སུ་མཐུན་པ་དང། བརྩོན་འགྲུས་དང་རྗེས་སུ་མཐུན་པར་བྱང་ཆུབ་སེམས་དཔའི་སྤྱོད་པ་ལ་མངོན་པར་ཕྱོགས་ཤིང་འཇུག་ན་ངེས་པར་འགྲུབ་པར་འགྱུར་རོ། །འདི་  
དག་ནི་རྟག་ཏུ་བྱ་བའི་ཆོ་ག་ཡིན་ནོ། །ཡང་ན་སོམ་ཉི་མེད་པའི་དད་པས་ཅི་ལྟར་ནུས་པའི་ཆོ་གས་བྱའོ། །དེ་ནས་འཕགས་པ་སྡོང་པོ་བཀོད་པ་ལ་སོགས་པའི་ཆོས་ཀྱི་  
  
  
བྱང་ཆུབ་སེམས་དཔའི་སྤྱོད་པ་རྒྱ་ཆེ་བའི་ལུགས་རྒྱས་པར་བྱེད་པའི་མདོ་སྡེ་གདོན་པར་བྱ། མཆོད་པར་བྱ་བ་འམ། ཐ་ན་ཕྱག་བྱས་ནས་སོ། །ཀུན་ནས་  
ངལ་བར་གྱུར་ནས་ཟས་ཟན་སྔགས་འདིས་ཟས་ལ་ལན་བརྒྱད་མངོན་པར་བཟླས་པར་བྱའོ། །ན་མཿ་སརྦ་བུདྡྷ་བོ་དཧི་སཏཱ་ནཱཾ། ཨོཾ་བ་ལིམ་ད་དེ་ཏེ་ཛོ་མཱ་ལི་ནི་སཱཧཱ། དེ་ནས་ཟས་  
ཀྱིས་དུབ་པ་བསལ་ལ་ཕྱི་དྲོའི་དུས་སུ་ཡང་སྔ་དྲོའི་ཆོ་ག་འདི་ཉིད་ཀྱིས་བྱའོ། །སྐྱོ་བར་གྱུར་ན་སྔགས་བཟླས་པར་བྱ་སྟེ། ཇི་སྲིད་མི་སྐྱོ་བའི་བར་དུའོ། །དེ་ནས་སྨོན་ལམ་བཏབ་  
ནས་ལྡང་བར་བྱའོ། །ལངས་ནས་ཟབ་ཅིང་རྒྱ་ཆེ་བའི་མདོ་སྡེ་ཀློག་པ་ལ་སོགས་པ་གཞན་བྱའོ། །ཉལ་བའི་ཚེ་ཡང་ལུས་ཐམས་ཅད་བཏུད་པས་སངས་རྒྱས་དང། བྱང་ཆུབ་སེམས་  
དཔའ་ཐམས་ཅད་ལ་བསམ་པ་ཐག་པས་ཕྱག་བྱས་ལ་ཕྱི་ནས་ཇི་ལྟར་འདོད་པས་གཉིད་ལོག་པར་བྱ་ཞིང། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱིས་བདག་  
ལ་བྱིན་གྱིས་བརླབ་ཏུ་གསོལ། །བདག་ལ་དངོས་གྲུབ་དང། མཆོག་སྩལ་དུ་གསོལ། གནོད་པ་ཐམས་ཅད་རབ་ཏུ་ཞི་བར་མཛད་དུ་གསོལ་ཞེས་མཁས་པས་རྟག་ཏུ་བྱའོ། །  
ཉིན་རེ་ཉིན་རེ་འདི་ལྟ་བུའི་ལས་ཟླ་བ་གཅིག་གི་བར་དུ་བྱའོ། །དེ་ནས་ཟླ་བ་ཉལ་ཉིན་ཞག་གཅིག་སྨྱུང་བར་འདུག་ནས་ཅི་འབྱོར་པའི་མཆོད་པ་བྱས་ཏེ། མཆོད་རྟེན་ནམ། སྐུ་  
  
  
༄༅། །གཟུགས་སམ། རས་རིས་ལ་དབེན་ཞིང་སྟོང་པའི་ས་ཕྱོགས་སུ་མེ་ཏོག་སིལ་མ་བཀྲམ་པའི་དཀྱིལ་འཁོར་བྱས་པ་ལ་དམ་པའི་ཆོས་ཀྱི་གླེགས་  
པམ་མདུན་དུ་བཞག་སྟེ། སྤོས་དྲི་ཞིམ་པོས་བདུགས་ནས་སྐྱིལ་མོ་ཀྲུང་བཅས་ཏེ། ལྕགས་ཀྱི་འཁོར་ལོ་འམ། རྡོ་རྗེ་འམ། རལ་གྲི་བླངས་ལ་ཀུ་ཤ་བཀྲམ་པ་ལ་འདུག་  
ནས་ཇི་སྲིད་འབར་བར་གྱུར་གྱི་བར་དུ་བཟླས་པ་བྱ་སྟེ། ནམ་ཕྱེད་དམ། ཉི་མ་ཤར་བའི་དུས་སུ་འབར་བར་འགྱུར་རོ། །འབར་བ་ན་ལྟས་ཆེན་པོ་འབྱུང་བར་འགྱུར་ཏེ། ས་གཡོ་  
བ་དང༑ གཞན་ཡང། སངས་རྒྱས་འབྱུང་བ་དང་འདྲ་བའི་ལྟས་ཆེན་པོ་འབྱུང་བར་འགྱུར་རོ། །སྐད་ཅིག་དེ་ལ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་  
བྱིན་གྱིས་བརླབས་ཀྱིས་འཆིང་བ་ཞེས་བྱ་བའི་འོད་ཟེར་རབ་ཏུ་འབྱུང་བར་འགྱུར་རོ། །དེ་ནས་རིག་པ་འཛིན་པ་ཐམས་ཅད་འཁོར་དང་བཅས་པ་དང། རིག་པ་འཛིན་པའི་  
བུ་མོ་གྲོགས་དང་བཅས་པ་དང། རིག་པ་འཛིན་པའི་རྒྱལ་པོ་ཆེན་པོ་འཁོར་དང་བཅས་པས་དེ་དབང་བསྐུར་བས་ཐམས་ཅད་དུ་ཐོགས་པ་མེད་པ་དང། ལྷ་ཐམས་  
ཅད་ཀྱིས་མཆོད་པ་དང། བསོད་ནམས་ཇི་ལྟར་ཉེ་བར་བསགས་པ་བཞིན་དུ་སངས་རྒྱས་ཀྱི་ཞིང་རྣམས་སུ་འགྲོ་ཞིང། སངས་རྒྱས་དང་བྱང་ཆུབ་སེམས་དཔའ་རྣམས་  
  
  
སེམས་ཅན་ཡོངས་སུ་སྨིན་པར་བྱེད་པའི་ནུས་པ་ཡང་རབ་ཏུ་འཐོབ་བོ། །ལུས་དེ་ཉིད་མ་དོར་བར་བྱང་ཆུབ་སེམས་དཔའི་སྤྱོད་པ་ལ་རྗེས་སུ་འཇུག་པ་རབ་ཏུ་  
འཐོབ་བོ། །སྟོབས་ཇི་ལྟ་བ་དང། སྣོད་ཇི་ལྟ་བ་བཞིན་དུ་གོ་རིམས་ཀྱིས་བྱང་ཆུབ་སེམས་དཔའི་ས་རྣམས་ནོན་པར་འགྱུར། ཡང་དག་པར་རྫོགས་པའི་སངས་རྒྱས་ཀྱི་བར་དུ་  
ལུས་དེ་ཉིད་ཀྱིས་ཐོབ་པར་འགྱུར་རོ། །འདི་དག་ནི་ཐབས་ལ་མཁས་པའི་བྱང་ཆུབ་སེམས་དཔའི་ཐེག་པ་པའི་གསང་སྔགས་ཀྱི་སྒོར་སྤྱོད་པ་ལ་ཞུགས་པ་གཙོར་བྱེད་པའི་ཐབས་  
ལ་མཁས་པའི་ཆོ་ག་ཡིན་ནོ། །རི་འམ། འབབ་ཆུའི་འགྲམ་མམ་མཚོའི་གླིང་ངམ། ཤིང་གཅིག་གི་དྲུང་ངམ། ཀུན་དགའ་ར་བ་འམ་དགོན་པ་འམ། གཙུག་ལག་  
གི་གནས་སམ། སྐུ་གདུང་དང་བཅས་པའི་མཆོད་རྟེན་ནམ། སྐུ་གཟུགས་ཀྱི་མདུན་དུ་འམ། ཐ་ན་གཙུག་ལག་ཁང་ངམ། ཁང་པ་འམ། ཉེ་བར་སྤྱོད་པའི་སའང་རུང། སྟོང་  
ཞིང་དབེན་པར་རས་རིས་ཀྱི་མདུན་དུ་བསྒྲུབ་པར་བྱའོ། །གལ་ཏེ་ནུས་པ་ཡོད་ན་རི་ལ་སོགས་པ་སྟོང་ཞིང་དབེན་པའི་གནས་རྣམས་སུ་འདུ་འཛི་རྣམ་པར་སྤངས་ནས། ཐ་ན་ཁྱིམ་  
མམ༑ བྲང་ཁང་ངམ། ཉེ་བར་སྤྱད་ས་འམ། མཛོད་ཕུགས་སུ་ཡང་རུང། ཇི་སྲིང་མ་བྱུང་གི་བར་དུ་བཟླས་པ་བྱའོ། །དེ་ནས་སྔ་མ་བཞིན་དུ་འཁོར་ལོ་འམ། རྡོ་རྗེ་ལ་  
  
  
༄༅། །ལ་སོགས་པ་ཇི་ལྟར་འདོད་པ་བཞིན་དུ་བསྒྲུབ་པར་བྱའོ་།འབུམ་བཟླས་པ་བྱས་ནས་ལྡོང་རོས་སམ། མིག་སྨན་ལ་སོགས་པའི་རིག་འཛིན་ཐོབ་  
པར་བྱེད་རྫས་ཐམས་ཅད་བསྒྲུབ་པར་བྱའོ། །དབང་དུ་བྱ་བ་ལ་སོགས་པའི་ལས་ཐམས་ཅད་བཀླགས་པས་འགྲུབ་པ་འདི་རིའི་གསེབ་ཏུ་ཞུགས་ལ་འབུམ་ཕྲག་གསུམ་བཟླས་  
ན་དེ་བཞིན་གཤེགས་པ་མཐོང་བར་འགྱུར་རོ། །མཐོང་ནས་གཟུངས་ལ་སོགས་པ་རབ་ཏུ་ཐོབ་པར་འགྱུར་རོ། །དབེན་ཞིང་སྟོང་པའི་རི་ལ་སོགས་པར་སྐྱིལ་མོ་ཀྲུང་གིས་  
འདུག་ལ། སྐྱིལ་མོ་ཀྲུང་མ་བཤིག་པར་མཚན་ཐོག་ཐག་དེ་བཞིན་གཤེགས་པ་ལ་དམིགས་ནས་བཟླས་ན་ནམ་ཕྱེད་དམ། ཉི་མ་འཆར་བའི་དུས་སུ་ལུས་རབ་ཏུ་  
འབར་བར་འགྱུར་རོ། །འབར་བར་གྱུར་ནས་ལུས་བརྗེས་ནས་རིག་པ་འཛིན་པར་འགྱུར་རོ། །ལྷའི་བཞོན་པ་བྲིས་ནས་དེའི་སྟེང་དུ་འདུག་སྟེ་མཚན་རངས་པ་བཟླས་ན་ལྷའི་  
བཞོན་པ་རིན་པོ་ཆེ་ལས་གྲུབ་པར་གྱུར་ནས་ནམ་མཁའ་ལ་གང་འདོད་པ་དེར་འགྲོ་བར་འགྱུར་རོ། །རིག་པ་འདི་ནི་རང་བཞིན་གྱིས་གྲུབ་པ་ཡིན་པས། མངོན་དུ་བསྙེན་  
པ་མ་བྱས་པས་ཀྱང་ཆོ་ག་བཞིན་དུ་བྱའོ། །ཇི་སྐད་གསུངས་པའི་རིག་པ་མཆོག་གི་ཆོ་གས་ཀྱང་བྱ་བ་འམ། ཐབས་དང་མི་ལྡན་པས་ནི་ཇི་ལྟར་འདོད་པ་འམ། མོས་  
  
  
།རྟོག་པ་འདི་ཆོ་གས་ཡིད་ལ་གང་འདོད་པ་ཅི་རིགས་པར་སྦྱར་བར་བྱའོ། །ཡང་ན་རས་རིས་བསྒྲུབ་པར་འདོད་ན་རས་རིས་དེ་བཞིན་  
གཤེགས་པའི་སྐུ་གཟུགས་པདྨའི་གདན་ལ་བཞུགས་པ་བྲི་བར་བྱའོ་།གཡས་སུ་འཕགས་པ་ཕྱག་ན་རྡོ་རྗེ་པདྨའི་གདན་ལ་བཞུགས་པ་ཐལ་མོ་སྦྱར་བ་འོད་ཀྱིས་བསྐོར་བར་བྲི་བར་  
བྱའོ༑ ༑བཅོམ་ལྡན་འདས་ཀྱི་གཡོན་དུ་ནམ་མཁའི་སྤྱན་གསེར་གྱི་མདོག་ཅན་རྒྱན་ཐམས་ཅད་ཀྱིས་བརྒྱན་པ། རལ་པ་དང་བཅས་པ་ཐལ་མོ་སྦྱར་བ་བྱས་པ། པདྨའི་གདན་  
ལ་བཞུགས་པ་འོད་ཀྱི་ཕྲེང་བ་ཅན་བྲི་བར་བྱའོ། །དེའི་འོག་ཏུ་ཁྲོས་པ་གནག་ཅིང་ལྗང་བ། རལ་བ་གཅིག་ཡོད་པ། འཇིགས་པ་ཆེན་མོ་ཞེས་བྱ་བ་གཞོན་ནུ་མ། ལག་པ་གཡས་  
ཀྱིས་རྡོ་རྗེ་འཛིན་ཅིང་འཕྱར་བ། རིན་པོ་ཆེའི་ཕྲེང་བ་ཅན་བྲག་ལ་བཞུགས་པ་འབར་བའི་ཕྲེང་བ་ཅན། ངུར་སྨྲིག་བགོས་པ་མིག་ཅུང་ཟད་དམར་བ། བགེགས་ཚར་གཅོད་པ་  
བྲི་བར་བྱའོ། །འཕགས་པ་ཕྱག་ན་རྡོ་རྗེའི་འོག་ཏུ་ནི་སྒྲུབ་པ་པོ་ཕྱག་འཚལ་བ་བྲི་བར་བྱའོ། །རས་རིས་འདི་ལ་རྟོག་པ་འདིའི་ཆོ་ག་རྣམས་བྱ་བ་འམ། ཇི་ལྟར་འདོད་པས་བྱའོ། །  
རས་རིས་གཉིས་པ་ནི། ལྷ་མོ་འཇིགས་པར་བྱེད་པའི་གྲོགས་དང་བཅས་པ། །རལ་པ་ཐུར་ལ་འཕྱང་བ། ལུས་འོད་ཀྱི་ཕྲེང་བ་ཅན་ནོ། །དེ་ལྟ་བུ་ལ་ཡང་འདིར་སྔར་གྱི་ཆོ་ག་རྣམས་  
  
  
༄༅། །སྦྱར་བར་བྱའོ། །ཐབས་དང་ལྡན་ནམ། ཐབས་དང་མི་ལྡན་ཡང་རུང། ནམ་མཁའི་སྤྱན་འདི་ནི་དོན་ཡོད་པ་ཡིན་ཏེ། བསོད་ནམས་དང་ལྡན་ནམ་  
བསོད་ནམས་དང་མི་ལྡན་ཡང་རུང་ཞེས་རྒྱ་ཆེར་སྦྱར་ཞིང་གང་གིས་ཀྱང་ངེས་པར་འགྲུབ་པར་འགྱུར་ཏེ། འདོད་པའི་དོན་ཕུན་སུམ་ཚོགས་པར་བྱེད་པ་ཡིན་ནོ། །ཞེས་  
མཁས་པས་རིག་པར་བྱའོ། །བྱང་ཆུབ་སེམས་དཔའ་རྣམས་ཀྱི་ཡུམ་ནམ་མཁའི་སྤྱན་ཞེས་བྱ་བའི་རྟོག་པ་རྫོགས་སོ།། །།དེ་ནས་ཡང་བཅོམ་ལྡན་འདས་  
སངས་རྒྱས་དང། བྱང་ཆུབ་སེམས་དཔའ་རྣམས་ཀྱི་སྤྱོད་ཡུལ་མངོན་པར་སྤྲོ་བར་བྱེད་པ་དེ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་ནས། སྡུག་བསྔལ་བར་གྱུར་པའི་  
སེམས་ཅན་རྣམས་བསྐྱབས་པའི་ཕྱིར་སྔགས་འདི་གསུངས་སོ། །ན་མསརྦ་བུདྡྷ་བོ་དཧི་སཏཱ་ནཱཾ། ཨཱརྱ་ཨཱ་གཱ་ཛེ་ཨནནྟཱ་བི་ཤཱ་ཡ་ནཱི། ཨ་ར་ཛེ་བི་ར་ཛེ། ཧཱུཾ་ཏྲཱ་ཀ་ར་སཱཧཱ་  
སངས་རྒྱས་མ་ལུས་ཐམས་ཅད་ཀྱིས། །གསང་སྔགས་འདི་ནི་གསུངས་པ་ན། །ཤིན་ཏུ་རྒྱ་ཆེ་རྣམ་པར་རོལ། །ནམ་མཁའ་ལ་ནི་བྱུང་བར་གྱུར། །བྱང་ཆུབ་སེམས་དཔའ་  
གསང་སྔགས་ཀྱི་སྒོར་སྤྱོད་པ་སྦྱོད་པ་རྣམས་ཀྱི་མདུན་དུ་འདིའི་ལས་ཀྱི་ཆེ་བའི་བདག་ཉིད་གསུངས་པ། ཆོག་རབ་འབྱམས་མཐའ་ཡས་པའི་རྒྱལ་པོ་སྐད་ཅིག་དེ་ལ་སེམས་  
  
  
།ཆོ་ག་དེ་དག་ཐམས་ཅད་ཀྱང་འདི་ལ་སྦྱར་བར་བྱ་བ་འམ། ཡང་ན་ཇི་ལྟར་འདོད་པའི་ཆོ་གས་བྱའོ། །སྙིང་པོ་རྟོག་པའི་ཆོ་  
གས་ཉིས་འགྱུར་དུ་སྦྱར་བ་འམ། མཉམ་པས་ཀྱང་རུང་ངོ། །དེ་ནས་བྱང་ཆུབ་སེམས་དཔའ་རྡོ་རྗེའི་ལུས་ཞེས་བྱ་བ་ཆགས་པ་མེད་པའི་སྒོའི་གཞི་ཞེས་བྱ་བའི་ཏིང་ངེ་འཛིན་ལ་  
སྙོམས་པར་ཞུགས་ནས་རིག་པའི་རྒྱལ་མོ་ཆེན་མོའི་རྩེ་མོ་འདི་གསུངས་སོ། །ན་མསརྦ་བུདྡྷ་བོ་དཧི་སཏཱ་ནཱཾ། ཏྲཱི་ཏྲཱི་ཏྲཱི། ཨ་ཧ་ཧ་བཧི་སྨ་ཡེ། ན་མསརྦ་ཏ་ཐཱ་ག་ཏཱ་ནཱཾ། ཨ་ས་ཏྲི་  
ཤེ་ས་སཱཧཱ། ཕུན་སུམ་ཚོགས་པ་མཐའ་ཡས་པ་ཞེས་བྱ་བའི་རིག་པའི་རྒྱལ་མོ་ཆེན་མོའི་རྩེ་མོ་འདི་ནི་ཆོ་ག་དེ་དག་ཉིད་ཀྱིས་སྦྱོར་བར་བྱའོ་ཞེས་བྱ་བར་རྒྱལ་བ་རྣམས་  
ཀྱིས་མཁྱེན་པ་ཡིན་ནོ།། །།དེ་ནས་བྱང་ཆུབ་སེམས་དཔའ་ནམ་མཁའ་དང་མཉམ་པ་ཞེས་བྱ་བ་ཀུན་ནས་ནམ་མཁའ་དང་མཉམ་པའི་ཏིང་ངེ་འཛིན་ལ་  
སྙོམས་པར་ཞུགས་ནས། རིག་པའི་རྒྱལ་མོའི་རྩེ་མོ་འདི་གསུངས་སོ་།ན་མསརྦ་བུདྡྷ་བོ་དཧི་སཏཱ་ནཱཾ། ཨ་ཧ་ཧ་ཧ། མཧཱ་མུ་ནི་བི་སྨ་ཡེ། ཧ་ར་ཧ་ར། ཏྲ་ཡ་ཏྲ་ཡ། བི་ཤོ་དྷ་  
ཀེ་ན་མསརྦ་ཏ་ཐཱ་ག་ཏཱེ་བྷྱསཱཧཱ། དོན་ཡོད་པའི་དོན་ཡོད་པ་ཞེས་བྱ་བ་དག་གི་དབང་ཕྱུག་མ་ཞེས་བྱ་བའི་རིག་པའི་རྒྱལ་མོའི་རྩེ་མོ་ཡངས་ཤིང་རྒྱ་ཆེ་བའི་རྣམ་པར་  
  
  
༄༅། །རོལ་པའི་སྤྱོད་ཡུལ་ཡིན་ཏེ། འདིའི་ཆོ་ག་ཡང་དེ་དག་ཉིད་ཀྱིས་བྱ་བ་འམ། ཡིད་ལ་གང་འདོད་པས་བྱའོ། །དེ་ནས་དེ་བཞིན་གཤེགས་པ་  
ཀུན་ཏུ་ཤིན་ཏུ་མཉམ་པར་རྫོགས་པར་གྲུབ་པ་ཞེས་བྱ་བ་དངོས་གྲུབ་ཀྱི་རྒྱལ་པོའི་རྩེ་མོ་ལ་སྙོམས་པར་ཞུགས་པ་ཞེས་བྱ་བའི་ཏིང་ངེ་འཛིན་གྱི་རྒྱལ་པོ་ལ་སྙོམས་པར་ཞུགས་  
སོ༑ ༑སྙོམས་པར་ཞུགས་ནས་དེ་བཞིན་གཤེགས་པ་ཐམས་ཅད་ཀྱི་རྩེ་མོ་ཞེས་བྱ་བའི་རིག་པ་ཆེན་མོའི་རྒྱལ་མོ་འདི་གསུངས་སོ། །ན་མསརྦ་བུདྡྷ་བོ་དཧི་སཏཱ་ནཱཾ། ཨ་མ་  
ལ་བ་ལེ་ཧ་ཧ། ཨ་ས་མ་ས་མནྟ། ག་ག་ན་ག་ག་ན། ས་མ་ས་མ། ཀུ་རུ་ཀུ་རུ། ན་མསརྦ་བུདྡྷ་བོ་དཧི་ས་ཏྭེ་བྷྱསཱཧཱ་སངས་རྒྱས་སྲས་དང་བཅས་རྣམས་ཀྱིས། །ལྷན་  
ཅིག་འདིར་ནི་གསུངས་པ་ན། །ཆོས་དབྱིངས་ངོ་མཚར་ཆེན་པོ་འདི་།ཐམས་ཅད་ཀུན་ཏུ་རྨད་དུ་གྱུར། །འདིའི་ཆོ་ག་ཡང་དེ་དག་ཡིན་།འཇིག་རྟེན་ཐམས་ཅད་ཀུན་ཏུ་  
ཡང༑ ༑འདི་དང་འདྲ་བ་དེ་ཡོད་མིན། །རས་རིས་ཀྱི་ཁྱད་པར་ནི་ནམ་མཁའི་སྤྱན་གྱི་གནས་སུ་ལྷ་མོ་ཀུ་མུ་དའི་མདོག་ཅན། །རལ་པ་དང་བཅས་པ། རྒྱན་དང་བྲལ་བ་  
ཏིང་ངེ་འཛིན་ལ་སྙོམས་པར་ཞུགས་པ་བྲི་བར་བྱའོ། །སངས་རྒྱས་བཅོམ་ལྡན་འདས་ནི་དེ་ལྟ་བུ་ཉིད་ཡིན་ནོ། །ལག་ན་རྡོ་རྗེ་ནི་གཏུམ་པའོ། །གཡོན་དུ་ནི་རལ་པ་གཅིག་  
  
  
གནག་པ། མིག་དམར་བ། བགེགས་མཐར་བྱེད་པ། །ཁྲོས་པ། ངུར་སྨྲིག་བགོས་པ། གཞོན་ནུ་ལག་ན་རལ་གྲི་[?]སོགས་[?]པ་བྲི་བར་བྱ་སྟེ། འབར་བའི་ཕྲེང་བས་བསྐོར་  
བ་རིན་པོ་ཆེའི་བྲག་ལ་གནས་པའོ། །ལྷག་མ་ནི་སྔ་མ་བཞིན་ནོ་།རིན་པོ་ཆེའི་བྲག་ལ་གནས་པའི་པདྨའི་སྡོང་བུ་ལ་གནས་པ་བྲི་བར་བྱའོ། །རིག་པའི་རྒྱལ་མོའི་རྩེ་མོ་འདི་  
རས་རིས་རྟོག་པའི་ཆོ་ག་ཐམས་ཅད་སྦྱར་བར་བྱའོ། །དེ་ནས་བྱང་ཆུབ་སེམས་དཔའ་དོན་ཐམས་ཅད་གྲུབ་པར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་  
པའི་རྒྱལ་མོའི་རྩེ་མོ་དོན་ཡོད་པ་ཞེས་བྱ་བ་འདི་གསུངས་སོ། །ན་མབུདྡྷ་བོ་དཧི་སཏཱ་ནཱཾ། ཨརྠ་སིདྡྷ་བི་དྱཱ་ཨུཏྟ་མ་ཨཱ་གྲེ་སཱཧཱ། བྱང་ཆུབ་སེམས་དཔའ་ལོངས་སྤྱོད་མཐའ་  
ཡས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་རྒྱལ་མོའི་རྩེ་མོ་འདི་གསུངས་སོ། །ན་མསརྦ་བུདྡྷ་བོ་དཧི་སཏཱ་ནཱཾ། ཨ་ར་ཛེ་ས་མ་ཡེ། སཱ་དྷ་ཡཱི་  
ཀུ་རུ་ཀུ་རུ། སིདྡྷི། མ་ཨ་མོ་གྷ། ཨ་པྲ་ཏི་ཧ་ཏ་སྟེ་སིདྡྷི། ས་ཏ་ཀེ་ཏ། ཨུ་ཐཱ་ཨ་ག་ག་ནཱཾ་སཱཧཱ། གཏུམ་པོ་མཉམ་པ་མེད་པ་ཞེས་བྱ་བའི་རིག་པའི་རྒྱལ་མོའི་རྩེ་མོ་ཡིན་  
ནོ༑ ༑ན་མསརྦ་བུདྡྷ་བོ་དཧི་སཏཱ་ནཱཾ། ས་མ་ས་མ་ཨ་གྲེ་ཨ་གྲེ། དྷ་ར་དྷ་ར། དཧི་རི་དཧི་རི། ཏ་ཡི་ཏ་ཡི། ག་ག་ནཱཾ་སཱ་དྷ་ཡ། སརྦཾ་ན་མོ་སྟུ་ཨ་པྲ་ཏི་ཧ་ཏ་ཨ་གྲཱ་ནཾ། ཛཱ་ལ་ཛཱ་  
  
  
༄༅། །ལ༑ ཧ་ས་ན་སཱཧཱ། དེ་བཞིན་གཤེགས་པའི་དམ་ཚིག་ཅེས་བྱ་བའི་ཐོགས་པ་མེད་པ་དོན་ཡོད་པར་གྲུབ་པ་རིག་པའི་རྒྱལ་མོའི་རྩེ་མོ་ཡིན་  
ནོ༑ ༑ན་མསརྦ་བུདྡྷ་བོ་དཧི་སཏཱ་ནཱཾ། ཧྲྀ་ད་ཡཾ། ས་མ་ཡཾ་ས་མ་ཡཾ། ན་དཧི་བིརྱ་ཏེ་སྱ་ས་དཧོ། ཥ་མ་ཡཾ། ཏ་ཊི་དནྟ་ན་མཨ་གྲ། གུ་ཎཱ་ཨ་ནནྟ། མ་ཡཾ་གུ་རུ་ཏེ། སཉྩ་སརྦཱ་  
མི་དྷཾ་མ་པི་ཏེ། སྟོབས་གསུམ་པ་ཞེས་བྱ་བ་རིག་པའི་རྒྱལ་མོ་རྩེ་མོ་ཐམས་ཅད་དུ་མི་མཉམ་པ་ཐོགས་པ་མེད་པ་དོན་ཡོད་པར་གྲུབ་པ་ཡིན་ནོ། །ན་མསརྦ་བུདྡྷ་བོ་  
དཧི་སྭ་ཏཱཾ་ནཱཾ། ཨ་མོ་གྷ། ཨ་ཙི། པྲ་བི་ཤ་བ་ར་དེ། ཨ་མ་ལ་ཨ་མ་ལ། ཛཱ་ལ་ན་ཙ་ལོདྦྷ་དེ་སྥ་ར་ཎ་སཱཧཱ། འཇིགས་པ་མེད་པ་དོན་ཡོད་པའི་འོད་ཟེར་ཞེས་བྱ་བའི་རིག་  
པའི་རྒྱལ་མོའི་རྩེ་མོ་ཡིན་ནོ། །ན་མསརྦ་བུདྡྷ་བོ་དཧི་སཏཱ་ནཱཾ། ཨ་ས་མ། དྷ་ར་དྷ་ར། ས་མ་ས་མ། སཾ་ག་ཏ་སཾ་ག་ཏ་ཏཱི་ཊཱི་ཏཱི་ཊཱི། ཧ་ས་ཧ་ས། ཏཱི་ཏཱི་མཧཱ་མཧཱ། བི་ཤྭ་དྷ་  
གྲ་ཨ་གྲ། ཧཱུཾ་སྥཱ་ར་སྥཱ་ར། བི་མ་ལེ་ཀུ་རུ། ཨ་མོ་གྷ་ཨ་པྲ་ཏི་ཧ་ཏ། ཨསྠ་སིདྷ། ཡཾ་ཨ་དུཁ་ག་ར་སཱཧཱ། མཉམ་པ་མེད་པའི་མཆོག་གི་སྟོབས་ཀྱི་རྩེ་མོ་ཞེས་  
བྱ་བ་རིག་པའི་རྒྱལ་མོའི་རྩེ་མོ་ཡིན་ནོ། །དེ་ནས་མཉམ་བ་མེད་པ། ཐོགས་པ་མེད་པ། དོན་ཡོད་པར་གྲུབ་པ། ཐུན་མོང་མ་ཡིན་པའི་རས་རིས་འབྱུང་བར་  
  
  
བཅོམ་ལྡན་འདས་ནི་པདྨའི་གདན་ལ་བཞུགས་པ་འོད་ཟེར་རབ་ཏུ་འཕྲོ་བ་བྲི་བར་བྱའོ། །གཡས་སུ་འཕགས་པ་ཕྱག་ན་རྡོ་རྗེ་བཅོམ་ལྡན་འདས་ལ་ཐལ་མོ་སྦྱར་  
བའོ༑ ༑བཅོམ་ལྡན་འདས་ཀྱི་གཡོན་དུ་ནི་གསེར་གྱི་མདོག་ཅན་རལ་པ་དང་བཅས་པའི་ཅོད་པན་འཛིན་པ། ང་རྒྱལ་དང་བྲལ་བ་བཅོམ་ལྡན་འདས་ལ་ཐལ་མོ་སྦྱར་བའི་ལྷ་  
མོའོ༑ ༑ལྷ་མོའི་འོག་ཏུ་དྲག་གཏུམ་ཞེས་བྱ་བའི་གཡོག་པོ་གཞོན་ནུ་རལ་པ་ཅན་གནག་ཅིང་སྔོ་བ། གོས་སྔོན་པོ་བགོས་པ། ཁྲོས་པ། མིག་དམར་བ། ལག་ན་རྡོ་རྗེ་ཐོགས་  
པ༑ ༑འབར་བས་བསྐོར་བ། བགེགས་ཚར་གཅོད་པ་བྲི་བར་བྱའོ། །རྡོ་རྗེ་འཛིན་གྱི་འོག་ཏུ་ནི་སྒྲུབ་པ་པོ་ཕྱག་འཚལ་བ་བྲི་བར་བྱའོ་།འདི་ལ་ཡང་ལས་དེ་དག་ཐམས་ཅད་སྦྱར་བར་བྱ་  
བ་འམ། དེ་བཞིན་གཤེགས་པའི་ཆོ་གས་སམ། རིག་པ་མཆོག་གི་ཆོ་གས་སྦྱར་བ་འམ། ཇི་ལྟར་མངོན་པར་འདོད་པས་སམ། རྟོག་པ་གཞན་གྱི་ཆོ་གས་ཀྱང་བསྒྲུབ་པར་  
བྱ་སྟེ༑ ཐེ་ཚོམ་དང་བྲལ་བའི་དད་པས་བྱའོ། །ཐོགས་པ་མེད་པ་དོན་ཡོད་པར་གྲུབ་རིག་པའི་རྒྱལ་མོ་ཆེན་མོའི་རྩེ་མོ་འདིས་ཁ་ཅིག་ལ་ནི་མཚན་གཅིག་གིས་དངོས་གྲུབ་  
འབྱུང་བར་འགྱུར་རོ། །ཁ་ཅིག་ལ་ནི་ནུབ་གཉིས་ནའོ། །ཁ་ཅིག་ལ་ནི་ནུབ་གསུམ་ནའོ། །ཁ་ཅིག་ལ་ནི་ཟླ་བ་ཙམ་གྱིས་ངེས་པར་དངོས་གྲུབ་འབྱུང་བར་འགྱུར་རོ། །འདིར་  
  
  
༄༅། །ཡང་སྔ་མ་བཞིན་དུ་ཕན་ཡོན་ཡོད་པར་ཤེས་པར་བྱའོ་།འདི་ལ་ཚུལ་ཁྲིམས་དང་ལྡན་ཡང་རུང། ཚུལ་ཁྲིམས་དང་མི་ལྡན་པ་ཡང་རུང། བསོད་  
ནམས་དང་ལྡན་ཡང་རུང། །བསོད་ནམས་དང་མི་ལྡན་ཡང་རུང་འགྲུབ་པར་འགྱུར་ཏེ། གཞན་དུ་ན་དད་པ་མེད་པ་དང། བྱང་ཆུབ་ཏུ་སེམས་མ་བསྐྱེད་པ་ནི་མ་གཏོགས་  
སོ༑ ༑ཐོགས་པ་མེད་པ་དོན་ཡོད་པར་གྲུབ་པའི་རིག་པའི་རྒྱལ་མོ་རབ་འབྱམས་རིམ་པར་ཕྱེ་བའོ།། །།དེ་ནས་བཅོམ་ལྡན་འདས་འབར་བའི་རྩེ་མོ་ཀུན་ཏུ་  
མཐའ་ཡས་པ་ཞེས་བྱ་བའི་གད་མོ་སྤྱི་གཙུག་ནས་གྲགས་པས་མཐའ་ཐུག་པ་མེད་པའི་ཆོས་ཀྱི་དབྱིངས་མཐའ་ཡས་པའི་རྣམ་པར་རོལ་པའི་སྤྱོད་ཡུལ་ཅན། གཙུག་  
ཏོར་གྱི་ཡང་གཙུག་ཏོར་དཀྱིལ་འཁོར་གྱི་བདག་པོ་རིག་པ་བྱུང་བར་གྱུར་ཏོ། ན་མསརྦ་བུདྡྷ་བོ་དཧི་སཏཱཾ་ནཱཾ། ཨཱ་གྲ་ཨཱ་གྲ་བི་ཥ་ཡ། ས་མ་ས་མ། བ་ར་བ་ར། དེ་ད་ཡཾ་  
ཀུ་རུ། ཨརྠ་སིདྡྷི། ཛཱ་ལ་ན་མཿ། ཨ་པྲ་ཏི་ཧ་ཏོ། ཨུཥྞཱི་ཥཱ་ཎཱཾ། ཨ་ཏི་ཨ་ཏི་སཱཧཱ། སངས་རྒྱས་ཐམས་ཅད་ཀྱི་གཙུག་ཏོར་དང། གཞན་དག་ལས་ཀྱང་ཐོགས་པ་མེད་  
པར་གཙུག་ཏོར་གྱི་རྩེ་མོ་ཞེས་བྱ་བ་གསུངས་པ་ན་མཐའ་ཡས་ཤིང་ཡངས་པའི་ངོ་མཚར་བྱུང་བས་ཐམས་ཅད་གཡོས་པར་གྱུར་ཏོ་།དེ་ནས་ཤར་ཕྱོགས་ལོགས་  
  
  
བས་དེ་བཞིན་དུ་འོད་ཀྱི་སྣང་བར་བྱེད་པ་ཞེས་བྱ་བའི་རིག་སྔགས་འདི་གསུངས་ཤིང་ཐོས་པར་གྱུར་ཏོ། །ན་མཿ་  
སརྦ་བུདྡྷ་བོ་དཧི་ས་ཏཱ་ནཱཾ། ཨ་གྲ་བི་མ་ལེ་ན་མཿ། ཨ་གྲཱ་བི་མཎྜ་ལེ་ན་མཿ། ཨ་གྲི་ཡ་ཨ་གྲ་སཱ་དེ་ན་མཿ། སིདྡྷ་ཨ་གྲ་ཡེ་ཀེ་ན་མཿ། ཨ་ཙ་ལ་མཧཱ་བ་ལ་ཨ་གྲེ་ན་མཿ། ཛཱ་ལ་ཛཱ་ལ་  
དཧུ་ན་དཧུ་ན། དོ་ཥ་ཎ་ཛ་ག་ཏ། གྷ་ཏ་གྷ་ཏ། བི་ཤ་ཡ་ན་ན་མཿ། སྠཱཾ་ཨ་པྲ་ཏི་ཧ་ཏེ་བྷྱསཱཧཱ། །གཙུག་ཏོར་དྲི་མ་མེད་པའི་གཙུག་གི་རྩེ་མོ་ཞེས་བྱ་བའོ། །སྟེང་གི་ཕྱོགས་ལོགས་  
ནས་དེ་བཞིན་གཤེགས་པ་བདུད་རྩིའི་སྙིང་རྗེས་བརྒྱན་པ་ཞེས་བྱ་བས་ཀུན་ཏུ་བཞད་པའི་རྩེ་མོ་ཞེས་བྱ་བའི་བཞད་པའི་མཆོག་མཛད་ནས་རྩེ་མོ་འདི་གསུངས་ཤིང་ཐོས་  
པར་གྱུར་ཏོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་ཧོ་མཧཱ་བི་སྨ་ཡ་ཨ་གྲི། ས་ད་ཨ་གྲཱ་ཎཱཾ། ཨ་ཧོ་ཀཱ་རུ་ཎཱ། ཨ་མྲྀ་ཏ། ཨ་གྲེ་བརྟི་ནི། སཱ་དྷ་ཡ་ཨ་མྲྀ་ཏ་དྷརྨཱ་ཎཱཾ། ཏདྱ་ཐཱ། ཀཱ་  
རུ་ཎི་ཀཱ་རུ་ཎི། དཧི་རི་དཧི་རི། ཤཱི་ཁཱི་ཤཱི་ཁཱི། དྷ་རི་དྷ་རི། ཨ་གྲི་ཏ་ར་ཨ་གྲི་ཏ་ར། ན་མོ་ཨ་གྲེ་བྷྱ། ཏ་ཐཱ་ག་ཏེ་བྷྱ། བོ་དཧི་ས་ཏྭ་བྷྱ། སྥ་ར་ཎ་ག་ག་ན་བ་རེ་སཱཧཱ་སྙིང་རྗེ་བདུད་  
རྩི་རྩེ་མོའི་དམ་ཚིག་ཅེས་བྱ་བ་གཙུག་ཏོར་རོ། །ཡང་གཙུག་ཏོར་གསུམ་པ་ཞེས་བྱ་བའི་རྡོ་རྗེ་འཛིན་སངས་རྒྱས་དང། བྱང་ཆུབ་སེམས་དཔའ་ཐམས་ཅད་གསོལ་བ་  
  
  
༄༅། །འདེབས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །སྙོམས་པར་ཞུགས་ནས་རིག་པའི་རྩེ་མོའི་རྩེ་མོ་འདི་རབ་ཏུ་ཐོབ་བོ། །རབ་  
ཏུ་ཐོབ་ནས་གསུངས་པ། ན་མསརྦ་བུདྡྷ་བོ་དཧི་སཏཱ་ནཱཾ། ཏྲི་ཤཱི་ཁཱ། ཨ་གྲ་ན་མོ་སྟུ་ཏེ། ས་མནྟ་ཤ་མནྟཱ། ཨ་གྲི་གུ་ཎ་ཨ་ཙ་ལ་ཨ་གྲ་དྷརྨ་ཏེ། བི་དཧུ་ན་ཧཱི་ཀླེ་ཤཱ་ནཱཾ། དུཿ་  
ཁ་ཛཱ་ལ་ཛ་ག་ཏེ། སརྦྦ་དུཁཾ་ད་ད་ཧི་ཙཾ། ཤཱནྟ་དཾ་ཏྲི་ས་མ་ཡེ་ཀུ་རུ་སཱཧཱ། །རྩེ་མོའི་རྩེ་མོ་ཆོས་རྩེ་མོ་།སེམས་ཅན་ཀུན་གྱི་དོན་བྱེད་ནི། ༑ཀུན་ནས་ཡོན་ཏན་མཐའ་  
ཡས་པ། །སྲས་དང་བཅས་པར་གསུངས་པར་གྱུར། །དེ་ནས་བླ་ན་མེད་པ། ཐོགས་པ་མེད་པ། དོན་ཡོད་པའི་ཆོས་རྣམས་དང། སངས་རྒྱས་དང། བྱང་ཆུབ་སེམས་  
དཔའ་ཐམས་ཅད་ཀྱི་སྟོབས་ཅན་རྣམས་ཀྱིས་ཐུན་མོང་གི་ཆོ་ག་ལ་འཇུག་པ་བཤད་པར་བྱའོ། །ཐབས་ལ་མཁས་པ་རྣམས་ཀྱིས་སྔ་མ་བཞིན་དུ་སངས་རྒྱས་ཐམས་  
ཅད་ཀྱི་མཛད་པ་རབ་ཏུ་བྱེད་པར་འདོད་པས་ཚེས་གཅིག་ནས་བརྩམས་ནས། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་བདག་ཉིད་ཀྱི་དངོས་པོ་དབུལ་  
བར་བྱ་བ་དང། སྔ་མ་བཞིན་དུ་སྡིག་པ་བཤགས་པར་བྱའོ། །ནུས་པ་ཇི་ལྟ་བ་བཞིན་དུ་དུས་གསུམ་དུ་གཤེགས་པའི་སངས་རྒྱས་དང་བྱང་ཆུབ་སེམས་དཔའ་  
  
  
ཡེ་ཤེས་ཀྱི་ཚོགས་སེམས་ཅན་ཐམས་ཅད་ཡོངས་སུ་སྨིན་པར་མཛད་པ་ལ་རྗེས་སུ་ཡི་རང་བས་རྗེས་སུ་ཡི་རང་ངོ། །དེ་བཞིན་དུ་བདག་གི་  
བསོད་ནམས་ཀྱིས་དེ་བཞིན་གཤེགས་པ་འཁོར་དང་བཅས་པ་སེམས་ཅན་ཐམས་ཅད་ཡོངས་སུ་སྐྱོབ་པར་མཛད་པ་འབྱུང་བར་འགྱུར་བ་འགྲུབ་པར་གྱུར་ཅིག་ཅེས་ཡོངས་  
སུ་བསྔོ་བར་བྱ་ཞིང། བྱིན་གྱིས་བརླབ་ཏུ་གསོལ་ཞེས་བརྗོད་ལ་དབེན་ཞིང་སྟོང་པའི་གནས་རྣམས་སུ་སྔགས་འདི་བཟླས་པ་བྱས་ལ་གོམས་པར་བྱའོ། །ཡིད་སྐྱོ་བར་  
གྱུར་ན་དམ་པའི་ཆོས་བཀླག་པར་བྱའོ། །འདུ་འཛི་སྤངས་ནས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་དམིགས་ཤིང་ཕྱག་འཚལ་ནས་བཟླས་པ་ལ་  
གོམས་པས་བཟླས་པ་བྱ་བ་འམ། ནུས་པ་ཇི་ལྟ་བ་བཞིན་དུ་ཚེས་གཅིག་ནས་བརྩམས་ནས་ཟླ་བའི་བར་དུ་བཟླས་ལ་དེ་ནས་ཟླ་བ་ཉ་ལ་མེ་ཏོག་དྲི་ཞིམ་པོ་བཀྲམ་པའི་  
དཀྱིལ་འཁོར་བྱས་ནས་མཚན་ཐོག་ཐག་བཟླས་པ་བྱས་ན། དེ་བཞིན་གཤེགས་པ་བྱོན་ཏེ་མགོ་ལ་ཕྱག་གིས་རེག་ནས་འདོད་པའི་དོན་གསུང་བར་འགྱུར་རོ། །རེག་པ་  
ཙམ་གྱིས་མངོན་པར་ཤེས་པ་ལྔ་འབྱུང་བར་འགྱུར་རོ། །སྔགས་ཀྱི་སྤྱོད་པ་ལ་འཇུག་པ་ཡང་རབ་ཏུ་ཐོབ་པར་འགྱུར་རོ། །གལ་ཏེ་དེ་བཞིན་གཤེགས་པའི་གཟུགས་  
  
  
༄༅། །བརྙན་མཐོང་ན་སླར་ཡང་ཟླ་བ་གཅིག་ན་མངོན་པར་ཤེས་པ་ལྔ་ཐོབ་པར་འགྱུར་རོ། །དེ་བཞིན་དུ་དེ་བཞིན་གཤེགས་པའི་སྙིང་གའི་[?]ལེའུ་ཆོ་ག་འམ། རིག་  
པ་མཆོག་གིའམ། རྟོག་པ་གཞན་གྱི་ཆོ་ག་འམ། ཡིད་ལ་གང་འདོད་པ་སྒྲུབ་པའི་ཆོ་གས་བསྒྲུབ་པར་བྱའོ། །དེ་བཞིན་གཤེགས་པ་རྣམས་ཀྱི་བྱིན་གྱིས་བརླབས་གྱི་སྟོབས་  
དང༑ ཐོགས་པ་མེད་པ་དོན་ཡོད་པར་གྲུབ་པའི་ཆོས་ཉིད་ཀྱི་བྱིན་གྱིས་བརླབས་ཀྱིས་འདིར་སེམས་ཅན་རྣམས་ལ་ཕན་པའི་རྒྱུར་གྱུར་ཅིག་ཅེས་བསམས་ནས་བཟླས་ན་  
དེ་ནས་གཞན་མ་ཡིན་པར་དེ་བཞིན་གཤེགས་པ་རྣམས་ཀྱི་བྱིན་གྱིས་བརླབས་ཀྱི་སྟོབས་ཀྱིས་ཡང་དག་པར་གནས་པར་འགྱུར་ཞིང་དེ་དག་ལ་ཕན་པ་ཡང་འབྱུང་བར་  
འགྱུར་རོ་ཞེས་དད་པར་ཡང་བྱའོ། །དོན་ཡོད་པ་འདིར་ཡང་ཆུང་ངུ་དང། འབྲིང་དང། ཆེན་པོའི་དངོས་གྲུབ་ངེས་པར་འབྱུང་བར་འགྱུར་རོ། །དེ་དག་ཀྱང་དེ་བཞིན་  
གཤེགས་པ་རྣམས་ཀྱིས་ཡང་དག་པར་མཁྱེན་པར་འགྱུར་རོ། །བསོད་ནམས་ཇི་ལྟ་བ་བཞིན་དུ་གང་གིས་རིག་པ་འཛིན་པར་འགྱུར་ཞིང། ཡོན་ཏན་མཐའ་ཡས་  
པའི་བདུད་རྩི་དེ་ཁོ་ན་ཉིད་རབ་ཏུ་ཐོབ་ཅིང་ཡོངས་སུ་སྤྱད་པ་ཐམས་ཅད་ལ་འཕྲོགས་པ་མེད་པའི་གྲོགས་དང་བཅས་པས་འགྲོ་བས་སམ། ཇི་ལྟར་མངོན་པར་  
  
  
།མདོར་ན་མཚན་གཅིག་གིས་ཀྱང་རིག་པ་འཛིན་པར་འགྱུར་ཏེ། སྐྱིལ་མོ་ཀྲུང་མ་གཤིག་པར་དེ་བཞིན་གཤེགས་པ་རྗེས་སུ་དྲན་པས་  
མེ་ཏོག་དྲི་ཞིམ་པོ་བཀྲམ་པའི་དཀྱིལ་འཁོར་ལ་བཞུགས་པའི་དམ་པའི་ཆོས་ཀྱི་གླེགས་བམ་གྱི་མདུན་དུ་མཚན་ཐོག་ཐག་བཟླས་ན་དེས་ངེས་པར་ཉི་མ་ཤར་བའི་ཚེ་རིག་  
པ་འཛིན་པར་འགྱུར་རོ། །ལས་གཞན་ཡང་འབྱུང་བར་འགྱུར་ཏེ། ལྷ་དགུག་པ་ནི་ཡུངས་ཀར་དང། མར་གྱིས་སོ། །ཀླུ་དགུག་པ་ནི་མར་དང་སྦྲང་རྩི་བསྲེས་པ་དང། ཕོ་  
བ་རིས་ཀྱིས་སོ། །གནོད་སྦྱིན་དགུག་པ་ནི་སྦྲང་རྩི་ཅན་གྱི་མེ་ཏོག་མར་གྱིས་བསྒོས་པ་དང། ཏིལ་མར་གྱིས་བསྒོས་པའི་སྔགས་མདུད་ཀྱིས་སོ། །རིག་པ་འཛིན་པ་ལ་  
ནི་ཏིལ་མར་གྱིས་བསྒོས་པའི་ཡུངས་ཀར་གྱིས་སོ། །རྒྱལ་པོ་དགུག་པ་ལ་ནི་མར་གྱིས་གང་བའི་སྦྱིན་སྲེག་གྱིས་ཏེ། མེ་ཏོག་དང་བཅས་པ་བསྲེག་པར་བྱའོ། །སྐྱེས་པ་  
དབང་དུ་བྱ་བ་ལ་ནི་མར་གྱི་དཀྱིལ་འཁོར་གྱིས་སོ། །བུད་མེད་དབང་དུ་བྱ་བ་ལ་ནི་པྲི་ཡང་ཀུའི་མེ་ཏོག་སྦྲང་རྩིས་བགོས་པ་བསྲེག་པར་བྱའོ། །ཐེ་ཚོམ་དང་བྲལ་བས་ཇི་  
ལྟར་འདོད་པས་ངེས་པར་བསྒྲུབ་པར་བྱ་སྟེ། ཐུན་མོང་གི་སྦྱོར་བ་ཡིན་ནོ། །འདིའི་རས་རིས་ཀྱི་ཆོ་ག་ནི། བཅོམ་ལྡན་འདས་གསེར་གྱི་མདོ་[?]  
  
  
༄༅། །བཞུགས་པ། སྤྱི་གཙུག་ནས་བྱུང་བའི་འོད་ཟེར་གྱི་སྟེང་དུ་འོད་ཟེར་གྱི་ཕྲེང་བའི་དཀྱིལ་འཁོར་ཅན་བྲི་བར་བྱའོ། །གཡས་སུ་འཕགས་པ་ཕྱག་  
ན་རྡོ་རྗེ་བཅོམ་ལྡན་འདས་ལ་ཐལ་མོ་སྦྱར་བ་པདྨ་ལ་བཞུགས་པ་འོད་ཀྱི་ཕྲེང་བ་ཅན་ནོ། །བཅོམ་ལྡན་འདས་ཀྱི་གཡོན་དུ་ནི་ཀུ་མུ་དའི་མདོག་ཅན་སྒྲོས་དམར་བ། ལག་  
པ་དང༑ རྐང་པ་དམར་བ། རལ་པ་དང་བཅས་པ། རྒྱན་དང་བྲལ་བ། ཐལ་མོ་སྦྱར་བ་བྱས་པ། པདྨ་དམར་པོའི་གདན་ལ་བཞུགས་པའི་ལྷ་མོའོ། །དེའི་འོག་ཏུ་གཏུམ་  
པོ་ཆེན་པོ་འདུལ་བ་ཞེས་བྱ་བ་གཞོན་ནུ་མ་ཁྲོས་པ། སྦྲུལ་གྱི་རྒྱན་གྱིས་བརྒྱན་པ། གནག་ཅིང་ལྗང་བ། རལ་པ་གཅིག་ཡོད་པ། མིག་ཅུང་ཞིག་དམར་བ་བྲི་བར་  
བྱའོ༑ ༑འཕགས་པ་ཕྱག་ན་རྡོ་རྗེའི་འོག་ཏུ་ནི་སྒྲུབ་པ་པོ་ཕྱག་འཚལ་བ་བྲི་བར་བྱ་བའོ། །འདིར་ཡང་ཆོ་ག་ནི་དེ་དག་ཉིད་ཡིན་ནོ། །ཡིད་ལ་གང་འདོད་པས་ཀྱང་རུང་  
ངོ༑ ༑རས་རིས་གཉིས་པ་ནི། ལྷ་མོ་པདྨ་ལ་གནས་པ་རལ་པ་ཐུར་དུ་བཤལ་བའོ། །མངག་གཞུག་པ་གཏུམ་ཆེན་ནི་གཞོན་ནུ་སྐྲ་འགྲེང་བར་བྲི་བར་བྱའོ། །གཙུག་  
ཏོར་རབ་འབྱམས་ཀྱི་རིམ་པར་ཕྱེ་བའོ། །བཅོམ་ལྡན་འདས་ཀྱི་དབུའི་སྤྱི་གཙུག་ནས་ཀུན་ནས་རོལ་པ་ཡངས་ཤིང་རྒྱ་ཆེ་བའི་འོད་ཟེར་གྱིས་བརྒྱན་པའི་སྔགས་  
  
  
།ན་མསརྦ་བུདྡྷ་བོ་དཧི་སྟཱ་ནཱཾ། ཨོཾ་ཤཱི་ཁཱ་ཨནྟ། ཨ་གྲ་ཨ་གྲ་སཱཧཱ། ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་མ་ལ་ཨ་གྲ་མ་ཡེ་ན་མོ་སྟ་ཨ་གྲ་ཙེན་ཨུ་བི་ཥ་  
ཡེ་ཤི་ཁི་ནཱི་སཱཧཱ། ན་མསརྦ་བུདྡྷ་བོ་དཧི་ས་ཏཱ་ནཱཾ་ཨ་མྲྀ་ཏེ་ཨཱ་དྷ་ར་བི་ཥ་ཡེ། ཨ་གྲ་དྷརྨ་ཏེ། ན་མ་སྟཱི་ཏྟི་སྟཱི་ཏྟི་མཧཱ་བའི་རཻ་སཱཧཱ། ན་མསརྦ་བུདྡྷ་བོ་དཧི་ས་ཏཱ་ནཱཾ། ཏྲི་ས་མ་ཡ་བི་ཥ་ཡེ་  
ཏྲི་ཤཱ་ཁཱ་ཨ་གྲ་ཏཱ་བོ་གི་ནཱི། ཨ་ནུཏྟ་ར་ཨ་གྲ་ཨུངྟ་ར་མཧཱ་ཤི་ཁི་སཱཧཱ། ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་གྲ་ཨུཏྟ་ར་ཨ་གྲི་བི་ཥ་ཡེ་ནཱ་མ་སཱཧཱ། །སྤྱི་གཙུག་འདི་དག་ཐམས་ཅད་ནི་  
དེ་བཞིན་གཤེགས་པ་དང་ཀུན་ཏུ་མཉམ་པ། སངས་རྒྱས་ཀྱི་ཡོན་ཏན་ཐམས་ཅད་ཀྱི་ཞིང་དུ་གྱུར་པ། སེམས་ཅན་གྱི་ཁམས་རྣམ་པར་སྤྱོད་པར་བྱེད་པ་བསྒྲུབ་པར་བྱའོ། །སྔགས་  
ཆེན་པོའི་བླ་ན་མེད་པའི་ཡོན་ཏན་ལ་ཡང་དད་པར་བྱས་ནས་བསྒྲུབས་ན་ལས་ཐམས་ཅད་དེ་བཞིན་དུ་བྱེད་པར་འགྱུར་རོ། །རས་རིས་ཀྱི་ཁྱད་པར་ནི་ལྷ་མོ་གསེར་གྱི་མདོག་  
ཅན་རྒྱན་དང་བྲལ་བའི་རལ་པའི་ཅོད་པན་འཛིན་པ་བྲི་བར་བྱའོ་།འོག་ཏུ་སྤྱི་གཙུག་གི་འོད་ཟེར་ཞེས་བྱ་བའི་གཞོན་ནུ་མ་ལག་པ་གཡོན་པ་ན་ཞགས་པ། གཡས་ཀྱིས་རྡོ་རྗེ་  
འཕྱར་བ། ཁྲོས་པ། རལ་པ་གཅིག་ཡོད་པ། གནག་ཅིང་ལྗང་བ། མིག་དམར་བ། དེ་བཞིན་དུ་རིན་པོ་ཆེའི་བྲག་ལ་གནས་པ། བགེགས་ཚར་གཅོད་པ་བྲི་བར་བྱའོ། །སྤྱི་  
  
  
༄༅། །གཙུག་རབ་འབྱམས་ཀྱི་རིམ་པར་ཕྱེ་བའོ།། །།དེ་ནས་ཡང་དེའི་ཚེ་བྱང་ཆུབ་སེམས་དཔའ་འོད་ཟེར་གྱི་སྤྲུལ་པ་ཞེས་བྱ་བ་ཀུན་ནས་མ་  
ལུས་པའི་འོད་ཟེར་གྱི་མཛོད་ཅེས་བྱ་བའི་ཏིང་ངེ་འཛིན་རབ་འབྱམས་ལ་བལྟ་ཞིང་སྔགས་འདི་སྨྲས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་ཏེ་ཛེ་ས་མས་མ། ཏེ་ཛེ་ནི། ཛཱ་  
ལ་ཡ་ཛཱ་ལ་ཡ་ཛཱ་ལ་ཡ་མཧཱ་བེ་ག་ཨ་ས་གྲེ་ཧེ། དྷ་མ་དྷ་མ། བི་དྷ་མ་བི་དྷ་མ། མུཉྩ་ཧི་སརྦ་ཐཱ་ཕྲ་བཾ་སཱཧཱ། །རིག་པའི་རྒྱལ་མོའི་རྩེ་མོ་གཟི་བརྗིད་མཐའ་ཡས་པའི་སྤྱོད་ཡུལ་  
ཅན་ཞེས་བྱ་བ་ཡིན་ནོ། །ན་མསརྦ་བུདྡྷ་བོ་དཧི་སཏཱ་ནཱཾ་ཏཱི་ཧཱི་ཏཱི་ཧཱི། ཤི་རི་ཤི་རི། དྷ་མ་དྷ་མ། བི་མ་ལེ། དཧུ་ན་དཧུ་ན། ས་མ་ཏེ་ད་ཏུ་ཏ། ནཱ་མཱ་སྟཱཾ་ཙནྡྱ་ནཱཾ་སྥ་ར་སྥ་ར་ཛཱ་  
ལ་ན་ཨ་མ་ལེ་སཱཧཱ། རིག་པ་མཆོག་དྲི་མ་མེད་པ་འབར་བ་ཞེས་བྱ་བ་ཡིན་ནོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་ཏི་ཤ་ཡ། ཤྲཱི་ཏེ་ཛྭ་མཱ་ལ་ཨ་གྲ་ས་མ་ཡ། །ཨ་གྲི་ཎཱི་  
ལ་ཨུ་ལ་ཨ། བེ་ཤཱི་ནཱི་བེ་ཤཱི་ནི། ཏི་ར་ཏི་ར། ཨ་ས་ཧེ་ཨ་ས་ཧེ། ས་མ་ས་མ། བཱ་ར་ཏེ་སཱཧཱ། རིག་པ་མཆོག་གཟི་བརྗིད་རྩེ་མོ་རྨད་དུ་བྱུང་བ་ཞེས་བྱ་བ་ཡིན་ནོ། །ན་མཿ་  
སརྦ་བུདྡྷ་བོ་དཧི་ས་ཏཱ་ནཱཾ། ཏཱི་ཏཱི་ཏཱི་ཏཱི། ཤ་ནི་ཤ་ནི་ཏེ་ཛེ་ཏེ་ཛེ། ཏ་ར་ཏ་ར། ཨ་གྲེ་ཛྭ་ལ་ཡ་ནཱ་མ་སརྦ་དྷ་ཨ་མ་ལེ་ཤྭ་སཱཧཱ། འཇིག་རྟེན་གསུམ་འབར་བར་བྱེད་པ་ཞེས་  
  
  
།ན་མསརྦ་བུདྡྷ་བོ་དཧི་སཏཱ་ནཱཾ། ཨནྟེ་ས་མནྟོ། དཧུ་ན་དཧུ་ན། ལོ་ཀཾ་ཨ་མ་ལ། ཛྭ་ལ་ས་མནྟཱ་ཤཾ་གི་།དྷ་ར་དྷ་ར། ནཱ་མ་སཱཧཱ། བསམ་གྱིས་མི་ཁྱབ་པའི་འབར་བ་ཀུན་ཏུ་མ་  
ཆགས་པ་ཞེས་བྱ་བའོ། །ད་ནི་བསམ་གྱིས་མི་ཁྱབ་པའི་རྒྱལ་པོའི་རྩེ་མོའི་སྒྲུབ་པའི་ཐབས་ཀྱི་ལས་འབྱུང་བར་འགྱུར་ཏེ། ཇི་སྲིད་དུ་ཉི་མའི་དཀྱིལ་འཁོར་ལྟ་བུའི་འོད་ཟེར་  
འོངས་ནས་སྤྱི་བོར་བབས་ནས་ཡིད་ལ་གང་འདོད་པས་སམ། དེས་ངེས་པར་གསེར་གྱི་མདོག་ཅན་གསེར་གྱི་འོད་ཟེར་གྱི་དཀྱིལ་འཁོར་གྱིས་བརྒྱན་པའི་རིག་པ་འཛིན་པར་  
འགྱུར་རོ། །ཐམས་ཅད་དུ་ཐོགས་པ་མེད་པར་འགྲོ་བ་འདིས་ལས་ཐམས་ཅད་ལ་སྔ་མ་བཞིན་དུ་དེ་བཞིན་གཤེགས་པའི་སྙིང་པོའི་ལེའུ་ཆོ་ག་འམ། ཡིད་ལ་གང་འདོད་  
པས་སམ། རིག་པ་མཆོག་གི་ཆོ་གས་སམ། རྟོག་པ་གཞན་གྱི་ཆོ་གས་ཀྱང་བསྒྲུབ་པར་བྱ་བའོ། །དོན་ཡོད་པ། མི་ཟད་པ། རྨད་དུ་བྱུང་བ་འདོད་པར་བྱ་བའི་དངོས་གྲུབ་  
བརྒྱད་ཡངས་ཤིང་མི་ཟད་པ་འཁྲུལ་པ་མེད་པའོ། །གཟི་བརྗིད་རབ་འབྱམས་རིམ་པར་ཕྱེ་བའོ།། །།དེ་ནས་བྱང་ཆུབ་སེམས་དཔའ་རྡོ་རྗེའི་ཐིག་ལེ་ཞེས་བྱ་བ་ཀུན་  
ཏུ་ནམ་མཁའི་སྤྱོད་ཡུལ་གྱི་སྟོབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་སྔགས་འདི་སྨྲས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ག་ག་ནོ་པ་མེ། ན་མོ་  
  
  
༄༅། །སྟམྦྷ་ཡ་ཨ་གྲ་ནི་སཱཧཱ། །ན་མསརྦ་བུདྡྷ་བོ་དྷ་ས་ཏཱ་ནཱཾ། ཨ་མ་ལེ་ཨ་ནནྟ་མ་དཧེ་ཏྲ་ཧྲཱི། སརྦ་སཏཱཾ་དུཁ་ཏྭ་ན་ད་མ། ས་མནྟཱ་ནཱཾ། ཨ་ནཱ་ཡ། ཨ་ནནྟ་  
ཨ་ཙ་ལ་གུ་ཎཱ་སཱཧཱ། ན་མསརྦ་བུདྡྷ་བོ་དཧི་སཏཱ་ནཱཾ་ཨུ་ཏི་ཨུ་ད་ར། ཨ་ག་དྷརྨ་ཏཱཾ། བཛྲ་བི་ས་རཱ་ཎཱཾ་སུ་ཁི་ས་ད་ཨ་ས་ཨ་ས་ཡེ་ཡཾ་བྷ་བཾ་ཧེ་ཧེ་མི་སི་དཧི་ཨ་གྲི་ག་མ་དེ་མ་ནི་  
མནྟ་བ་ད་ར་ཛ་ཨ་གྲི་བྷ་བནྟ། ས་མ་ས་མ། ཨ་ས་ཧ་ཨ་ས་ཧ། ཏྲཱ་ཡ་ཏྲཱ་ཡ། དཧུ་ན་དཧུ་ན། ཨ་ས་མནྟ། སརྦ་བི་ཥ་ཡ་ཨ་ཧ་ན་ཨ་ཧ་ན། ཏྲྱཾ་ཤི་ནི་ཏཱཾ། ས་མ་ཡ་མོ་སྟ་གནྡུ་ནཱཾ་  
སཱཧཱ། །སྙིང་པོའི་དཀྱིལ་འཁོར་གསུམ་དང་ལྡན་པ་ཞེས་བྱ་བའི་རིག་པའི་རྒྱལ་མོའི་རྩེ་མོ་ཡིན་ནོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་ས་མེ་ཨ་ས་མེ། ཨ་ས་ཧེ་ཨ་ས་  
ཧེ༑ ཛྭ་ལ་ནི་བི་ཤོ་དྷ་ཡ། ཨ་གྲི་ཏྲི་ལོ་ཀཾ། ས་མནྟ་ཏོ། ན་མས་མནྟ། ཨ་དྷིཥྛཱ་ན་ཨ་གྲ་དྷརྨ་ཏེ་སཱཧཱ། ན་མསརྦ་བུདྡྷ་བོ་དཧི་ས་ཏཱ་ནཱཾ། ཨ་དཧི་དྷ་ར་ཨ་གྲ་དྷརྨ་ཏེ། ཧ་ཧ་  
ཧ་མ་ཧཱ་གུ་ནོ་ཏ་ར། ཨ་ནནྟ་ས་ནནྟ་ཡེ་ཙ་ར་ཙ་ར། མཧཱ་བ་ལེ་སཱཧཱ། །སྔགས་ཀྱི་སྤྱོད་པས་བསྒོས་པ་ཡི། །རྩེ་མོ་དམ་པ་མཆོག་འདི་ནི། །གསུངས་པ་གཙོ་བོ་ཐམས་ཅད་  
ཀྱིས༑ ༑མ་ལུས་པར་ནི་བྱིན་གྱིས་བརློབ། །སྔར་གྱི་ཆོ་ག་རྣམས་ཀྱིས་འདི་ལ་སྦྱར་བར་བྱའོ། །ཡིད་ལ་གང་འདོད་པའི་ཆོ་གས་སམ་རྟོག་པ་གཞན་གྱི་ཆོ་གས་ཀྱང་སྦྱར་  
  
  
།འདིར་ཁྱད་པར་ནི་རི་ལ་སོགས་པ་དབེན་ཞིང་སྟོང་པར་སློང་མོའི་ཁ་ཟས་དང། དུས་གསུམ་དུ་ཁྲུས་དང། གཙང་སྒྲ་བྱེད་ཅིང་དབེན་པར་ལུས་ཡང་བས་བཟླས་པ་  
ལ་གོམས་པར་བྱ་སྟེ། ཇི་སྲིད་དུ་རྫུ་འཕྲུལ་གྱི་རྐང་པ་ཐོབ་པ་དང། མངོན་པར་ཤེས་པ་ལྔ་དང་ལྡན་པར་གྱུར་གྱི་བར་དུའོ་།རྒྱ་མཚོའི་ནང་དུ་ཞུགས་ནས་ཇི་སྲིད་མངོན་པར་  
ཤེས་པ་ལྔ་ཐོབ་ཀྱི་བར་དུ་བཟླས་པ་བྱའོ། །ཀུན་ཏུ་རབ་འབྱམས་ཀྱི་རིམ་པར་ཕྱེ་བའོ། །དེ་ནས་ལག་ན་རྡོ་རྗེ་དེ་བཞིན་གཤེགས་པའི་བྱིན་གྱིས་བརླབས་ཀྱིས་དཀྱིལ་འཁོར་  
ཆེན་པོའི་བཀོད་པའི་བྱིན་གྱིས་བརླབས་ཞེས་བྱ་བ་སངས་རྒྱས་རྣམས་ཀྱི་ཏིང་ངེ་འཛིན་རབ་འབྱམས་ཀྱི་སྤྱོད་ཡུལ་ལ་རྣམ་པར་ལྟ་ཞིང་དཀྱིལ་འཁོར་ཆེན་པོའི་བཀོད་པ་  
དང་ལྡན་པ་འདི་སྨྲས་སོ། །དེ་ལ་དམ་ཚིག་གསུམ་ཞེས་བྱ་བའི་དཀྱིལ་འཁོར་ཆེན་པོ་འདི་འདི་ལྟར་འབྱུང་སྟེ། མ་ངེས་པའི་སེམས་ཅན་གྱི་ཁམས་ཡོངས་སུ་སྐྱོབ་པའི་  
ཕྱག་རྒྱ་བཅིངས་ལ་ཤིན་ཏུ་རྒྱ་ཆེ་ཞིང་རྨད་དུ་བྱུང་བ་འདྲ་བ་མེད་པ། བླ་ན་མེད་པ། འཕགས་པའི་སྤྱོད་ཡུལ་དེའི་དཀྱིལ་འཁོར་གྱི་ཆོ་ག་ནི་འདི་ཡིན་ནོ། །དེ་ལ་ནི་རེ་ཞིག་  
དང་པོར་གཞན་དག་མོས་པ་བསྐྱེད་པར་བྱ་ཞིང་བྱང་ཆུབ་སེམས་དཔའི་ལས་ཀྱི་ཕྱིར་གསོལ་བ་གདབ་པ་འམ། བདག་ཉིད་ངེས་པར་སྦྱོར་བར་འདོད་པས་བར་ཆད་ཉེ་  
  
  
༄༅། །བར་ཞི་བར་བྱ་བའི་ཕྱིར་དང་པོར་སྔགས་འདི་ལན་ཉི་ཤུ་རྩ་གཅིག་བཟླས་པ་བྱ་ཞིང། སེང་ལྡེང་གི་ཕུར་བུས་བརྐོས་ལ་དཀྱིལ་འཁོར་གྱི་ཉེ་  
བར་མཁོ་བ་རྣམས་གསོག་པར་བྱའོ། །ན་མཿ་སརྦ་བུདྡྷ་བོ་དཧི་ས་ཏཱ་ནཱཾ། ས་མནྟ་བཛྲ་ཎཱཾ་ཧཱུཾ་ཨ་ཀྲོ་དྷ་ཡཾ། ས་ཧེ་མཧཱ་ཙཎྜ་ལཱི་ཧཱུཾ་ཕཊ་ཕཊ་ཕཊ། སརྦ་ཏྲ་རཀྵ་ན་ཏྲཱ་ཏྲ་ཊ་ཏྲ་ཊ། མྲཱ་  
ཊཱ་མྲཱ་ཊཱ་ཕཊ། དེ་ནས་ཚེས་བཅྭོ་ལྔ་འམ། བཅུ་གསུམ་ལ་དབེན་པའི་ས་ཕྱོགས་སུ་དཀྱིལ་འཁོར་བྲི་བར་བྱ་སྟེ། ཚོན་རྩི་ལྔའི་ཕྱེ་མས་སམ། དྲི་ཡིས་བསྒོས་པའི་བིར་  
གྱིས་ཀྱང་རུང། ཚོན་གཞན་ཡང་རུང། ཐ་ན་ཐལ་བས་ཀྱང་བྲི་བར་བྱའོ། །གྲུ་བཞི་པ་སྒོ་བཞི་དང་ལྡན་པའི་ལྷ་རྫས་ཀྱི་དཀྱིལ་འཁོར་ཁྲུ་ལྔ་པ་ནས་ཇི་ཙམ་འདོད་པའི་  
བར་སྔགས་འདི་བཟློས་ཤིང་བྲི་བར་བྱའོ། །ན་མཿ་སརྦ་བུདྡྷ་བོ་དཧི་ས་ཏཱ་ནཱཾ། ཨ་མ་ལ་ཨ་མ་ལ། ཧ་ར་གྷ་ཨ་ནནྟ། ཤཱ་ཤཱ་ཏ་སརྦ་ཛཱི་ནཱ་ཨ་ཤི་མཱ་ཎཱི་ཥྲཱ་བ་ར་ད་མ་མ་དནྡུ་  
ཨ་ཏི་ཨ་ཏ་རཾ་བ་ར་ཨ་གྷྱཾ་ས་མ་སརྦ་ཏཱ་ཨ་ནན་ཏཾ། ཏཏྟེ་མེ་བཛྲ་པཱ་དཱཾ་ཨ་ར་ར། ཨ་ས་མ་ས་མ། ས་མནྟ། ཨ་ནནྟ་དྷརྨ་ཏེ་ཁ་ཎ་ཁ་ཎ། མཧཱ་བའི་ར། ཨ་ཙ་ལེ་ས་མ་ས་མ་  
ཨ་ས་ཧ་མཱ་བ་ལེ། ཀ་ཎ་ཀ་ཎ། མཧཱ་རེ་ཨ་ར་གྲེ་ཀེ་ཧ་ཧ་ཧ་ཧ། བཛྲ་བཛྲ་ཨཾ་ཀ་མེ། དྷ་ར་དྷ་ར། ཧཱུཾ་ཧཱུཾ་སཾ་ད་ལཾ་ས་མ་བཱ་ལཾ། ཨ་གྲ་བི་ཀྲ་མེ། ཀུ་རུ་ཀུ་རུ། ཏུ་རུ་སརྦ་ཐཱ་  
  
  
ཨ་གྲེ་ཨ་གྲི་ནི་ཧཱུཾ་ཕཊ་ཕཊ་སཱཧཱ། །རིག་པའི་རྒྱལ་མོའི་རྩེ་མོ་འདི་ནི་རྩ་བའི་རིག་པ་ཡིན་ནོ། །འདི་བཟུང་བ་ཙམ་མམ། བཟླས་པ་ཙམ་གྱིས་རྟོག་པ་ཐམས་  
ཅད་ཀྱི་དངོས་གྲུབ་འབྱུང་བར་འགྱུར་རོ། །རིགས་སྔགས་དང། གསང་སྔགས་ཐམས་ཅད་ཀྱི་སྙིང་པོ་འདི། དེ་བཞིན་གཤེགས་པའི་མདུན་དུ་སྟོང་བཟླས་ན་གསང་སྔགས་  
ཐམས་ཅད་བཟླས་པ་འབུམ་བྱས་པར་འགྱུར་རོ། །ལས་གཞན་ཐམས་ཅད་ཀྱང་དོན་ཡོད་པ་ཐོགས་པ་མེད་པ་འདིས་བྱེད་པར་འགྱུར་རོ། །སྔགས་འདི་བརྗོད་ཅིང་དཀྱིལ་  
འཁོར་གྱི་ནུབ་ཀྱི་སྒོར་བྲི་པར་བྱའོ། །དེ་ནས་དཀྱིལ་འཁོར་ལས་ཁྲུ་དོ་ཙམ་གྱི་ཕྱི་རོལ་བྱང་གི་སྒོ་གཉིས་པ་ཕྱིའི་དཀྱིལ་འཁོར་བྲི་བར་བྱའོ། །དེའི་ནང་གི་དཀྱིལ་འཁོར་ལ་  
ཕྱག་རྒྱ་འབྱུང་བར་འགྱུར་ཏེ། སངས་རྒྱས་ཐམས་ཅད་ཀྱི་གོང་ཤར་ཕྱོགས་སུ་གྲུ་གསུམ་གྱི་གཟུགས་དང། གྲུ་བཞི་པའི་ཕྱག་རྒྱ་པདྨའི་སྟེང་ན་གནས་པ་བྲི་བར་བྱའོ། །ཟླ་བ་  
དང་ཉི་མ་ནི་དཀྱིལ་དུའོ། །དེ་ལ་སངས་རྒྱས་ཐམས་ཅད་ཀྱི་སྔགས་ནི་འདི་ཡིན་ཏེ། ན་མསརྦ་བུདྡྷ་པོ་དཧི་ས་ཏཱ་ནཱཾ་སརྦ་ཐཱ་སརྦ་ཏྲ་ཎཱ་ཀེ་སཱཧཱ་ཟླ་བ་དང། ཉི་མའི་སྔགས་སོ། །  
ན་མས་མནྟཱ་བཛྲཱ་ཎཱཾ། ས་མ་ས་མ་མ་ཧཱུཾ། ན་མས་མནྟཱ་བཛྲཱ་ཎཱཾ། ཨ་ས་ཧ་ཧཾ་མཾ། བཅོམ་ལྡན་འདས་ཀྱི་གཡས་སུ་བྱང་ཆུབ་སེམས་དཔའི་ཕྱག་རྒྱ་བྲི་བར་བྱ་སྟེ། ཡིད་  
  
  
༄༅། །བཞིན་གྱི་ནོར་བུའི་རྒྱལ་མཚན་གྱི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེ་ནས་བྱང་ཆུབ་སེམས་དཔའི་སྔགས་ནི་འདི་ཡིན་ཏེ། ན་མཿ་  
སརྦ་བུདྡྷ་བོ་དཧི་ས་ཏཱཾ་ནཱཾ། མཧཱ་ཀ་རུ་ཎ་ཨེ་ཏྱེ་མཎྚ་ལེ་སཱཧཱ་ཡིད་བཞིན་གྱི་ནོར་བུའི་ཕྱག་རྒྱ་དང། སྔགས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། མཧཱ་ས་མནྟ་ཨ་མྲྀ་ཏེ་  
ཛཱ་ལ་ཛཱ་ལ་སཱཧཱ་དེའི་རྗེས་ཐོགས་སུ་འཕགས་པ་ཀུན་ཏུ་བཟང་པོའི་དཀྱིལ་འཁོར་རལ་གྲིའི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེའི་རིག་པ་ནི་འདི་ཡིན་  
ནོ༑ ༑ན་མསརྦ་བུདྡྷ་བོ་དཧི་ས་ཏཱ་ནཱཾ། བཛྲ་རཱ་ད་ཨ་མ་ལ་སཱཧཱ་རལ་གྲིའི་ཕྱག་རྒྱ་དང། སྔགས་སོ། །ན་མསརྦ་བུདྡྷ་བོ་དཧི་ས་ཏཱ་ནཾ། མཧཱ་བཛྲོ་དཱ་རེ་དཱ་ར་ཡ་ཏཱ་ཌཱ། དེ་ནས་  
དེའི་རྗེས་ཐོགས་ལ་དམ་ཚིག་རྡོ་རྗེའི་མདུང་དཀྱིལ་འཁོར་ཆུང་ངུ་ལ་གནས་པའོ། །དེའི་རིག་པ་ནི་འདི་ཡིན་ནོ། །ན་མསརྦ་བུདྡྷ་བོ་དཧི་ས་ཏཱ་ནཱ། མཧཱ་བི་ར་ཨ་ཙ་ལ་  
སྨ་ར་ཛྭ་ལ་ན་ཧཱུཾ། མདུང་གི་ཕྱག་རྒྱ་དང། སྔགས་སོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། དྷ་མ་དྷ་མ་བཛྲོད་བྷ་བེ་ཏྲཱཾ། བྱང་ཤར་མཚམས་སུ་རྡོ་རྗེའི་ཕྲེང་བ་དང། རྡོ་རྗེའི་  
ཕྲེང་བ་དཀྱིལ་འཁོར་ཆུང་ངུ་ལ་གནས་བའོ། །དེའི་རིག་པ་ནི་འདི་ཡིན་ནོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། བཛྲ་མཱ་ལཱ་མཱ་ལ། ཨ་ཙ་ལེ། བནྡྷ་བནྡྷ། ན་མ་ཛྭ་སྟྭཾ་སྥཱ་  
  
  
ན་མས་མནྟ་བཛྲ་ནཱི། ཏྲི་གུ་ན་བ་ར་བ་ར་སཱཧཱ་སངས་རྒྱས་ཐམས་ཅད་ཀྱི་ཕྱག་རྒྱའི་གཡོན་ཕྱོགས་སུ་དམ་པའི་ཆོས་ཀྱི་འཁོར་ལོའི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་  
པའོ༑ ༑དེའི་སྔགས་ནི་འདི་ཡིན་ནོ། །ན་མསརྦ་བུདྡྷ་བོ་དཧི་ས་ཏཱ་ནཱཾ། ས་མནྟ་མཱ་དྷྱ་ཨ་མཱཾ་ལཾ་གུ་ཎ་ཨ་ཙ་ལ་བི་ཤོ་དྷ་ཀ་ན་མ་སྟུ་སྟེ། ཏཱ་རཱ་ཏཱ་རཱ། ཀུ་རུ་ཀུ་རུ། དྷ་མ་དྷ་མ། དཧུ་ན་དཧུ་ན་  
ག་ག་ག། ཧ་ཧ་ཧ། ཏྲ་ཡ་ཏྲ་ཡ། ཛཱ་ལ་ཛཱ་ལ་སཱཧཱ་ན་མས་མནྟ་བཛྲ་ཎཾ། མཧཱ་བ་ལེ་ཛཱ་ལ་སཱཧཱ་དེའི་རྗེས་ཐོགས་ལ་རྡོ་རྗེ་འཛིན་ཐམས་ཅད་ཀྱི་རྡོ་རྗེའི་དཀྱིལ་འཁོར་ཆུང་ངུ་  
ལ་གནས་པ་མི་གཡོ་བ་ཞེས་བྱའོ། །དེ་ལ་སྔགས་ནི་འདི་ཡིན་ནོ་།ན་མས་མནྟ་བཛྲ་ཎཱཾ། མཧཱ་བཛྲ་ཨ་ནནྟ་བ་ལ་ས་མ་ཡེ། ཛཱ་ལ་ཛཱ་ལ་ཧཱུཾ་ཕཊ། རྡོ་རྗེའི་ཕྱག་རྒྱ་དང་སྔགས་  
སོ༑ ༑ན་མས་མནྟ་བཛྲ་ཎཱཾ། མཧཱ་བཛྲ་ཨ་ནནྟ་ཏེ་ཛ་སཱ་དྷ་ཡ་ཧཱུཾ། དེའི་རྗེས་ཐོགས་རྡོ་རྗེའི་རིགས་ཐམས་ཅད་ཅེས་བྱ་བའི་ལྕགས་ཀྱུའི་ཕྱག་རྒྱའི་དཀྱིལ་འཁོར་ཆུང་ངུ་ལ་  
གནས་པའོ། །དེ་ལ་སྔགས་ནི་འདི་ཡིན་ནོ། །ན་མས་མནྟ་བཛྲཱ་ཎཱཾ། མཧཱ་བཛྲཱ་ཨ་ནནྟ་ཏེ་ད་སཱ་དྷ་ཡ་ཧཱུཾ། ཀ་ལ་ཀ་ལ་ས་མནྟ། བི་ཥ་ཡ་ཨདྦྷུ་ཏ། དྷརྨ་ཏེ་ཛཱ་ལ་  
ནཱ་མ་སསྠི་དྷ་ནེ་དྷ་ནེ། ཧ་ན་ཧ་ན། མཧཱ་བི་ཀ་མེ་སཱཧཱ་ལྕགས་ཀྱུའི་ཕྱག་རྒྱ་དང་སྔགས། ན་མས་མནྟ་བཛྲཱ་ཎཱཾ་མཧཱ་བེ་ག་ཨ་ར་ཏཱི་མེ། ཨ་ན་ཡ། ཨ་ཏྱཱཾ་གྲྀཧྞ་