  
༄༅། །དང༑ བྱང་ཆུབ་སེམས་དཔའ་ཐམས་ཅད་ཀྱི་རྟེན་ལ་གསོལ་བ་གདབ་པ་དང། མཁྱེན་པར་བྱ་བ་དང། སངས་རྒྱས་དང། བྱང་ཆུབ་སེམས་དཔའ་ཐམས་  
ཅད་ཀྱི་དགོས་པ་སྔགས་འདིས་བསྒྲུབ་པར་བྱའོ། །འདིར་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བཀའ་བཞིན་བསྒྲུབ་པར་བྱའོ། །དེ་བཞིན་གཤེགས་པ་  
རྣམས་ཀྱི་ཐད་ནས་ལེགས་སོ་ཞེས་བྱ་བ་དང། བྱིན་གྱིས་བརླབ་པ་སོ་སོར་ཐོབ་པར་བྱ་བའི་ཕྱིར་སྔགས་བསྒྲུབ་པར་བྱའོ། །མྱུར་དུ་རྟེན་གནས་གྱུར་ནས་བདེ་བའི་བདུད་རྩི་  
རབ་ཏུ་ཐོབ་པར་བྱ་བའི་ཕྱིར་གང་ཡང་ཆགས་པ་མེད་པའི་བདག་ཉིད་ཅན་གྱི་རྟོག་པའི་རྒྱལ་པོ་འདིའི་སྔགས་ཀྱིས་བསྒྲུབ་པར་བྱའོ། །འདིར་བརྩོན་འགྲུས་ཆེན་པོ་དང་ལྡན་  
པའི་བྱང་ཆུབ་སེམས་དཔའ་རྣམས་ཀྱིས་གསང་སྔགས་བཟླས་སམ། སེམས་ཅན་གྱི་ཁམས་རྣམས་ཀྱི་དོན་དུ་སྔགས་བཟླས་ན། །སངས་རྒྱས་དང། བྱང་ཆུབ་སེམས་  
དཔའ་རྣམས་སེམས་རྒྱ་ཆེན་པོས་མཆོད་པ་ཆེན་པོའི་སྤྲིན་སེམས་ཅན་གྱི་ཁམས་རྣམས་ལ་བདེ་བ་ཡང་དག་པར་སྐྱེད་པས་མངོན་པར་མཆོད་པས་མཆོད་པར་འགྱུར་རོ། །  
སྐད་ཅིག་སྐད་ཅིག་ལ་ཁྱད་པར་དུ་འགྲོ་བ་དང། གོང་ནས་གོང་དུ་འགྲོ་བ་སོ་སོར་ཐོབ་པར་འགྱུར་རོ། །མདོར་བསྡུས་ན་སྔགས་བཟླས་པ་བྱས་པས་སངས་རྒྱས་འབྱུང་བ་  
  
  
།ཆོས་ཀྱི་འཁོར་ལོ་བསྐོར་བར་ཡང་འགྱུར་རོ། །འདི་ལ་གསང་སྔགས་ཀྱི་སྒོར་ཞུགས་ནས་སྤྱོད་པ་དད་པ་ཅན་བག་ཡོད་པས་སོམ་ཉི་  
མེད་པར་བྱའོ། །བརྩོན་འགྲུས་དང་བཅས་པའི་སྙིང་རྗེས་སྨོན་ལམ་ཆེན་པོ་མངོན་པར་བསྒྲུབས་པས་འདི་ལ་གུས་པར་བྱས་ནས་གཙང་སྤྲས་གསང་སྔགས་ཀྱི་སྤྱོད་པ་འདི་  
ཉིད་དང། བསླབ་པ་འདི་ཉིད་ལ་དམིགས་པ་ཡོངས་སུ་མ་བཏང་བད་དབེན་པའི་གནས་སུ་འདུ་འཛི་དང་བྲལ་བར་བྱས་ལ་སེམས་བསྐྱེད་པ་ཐམས་ཅད་ཚད་མེད་པ་ལ་གོམས་པས་  
བྱ་བ་དང། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་རབ་ཏུ་དད་པས་དམིགས་པར་རྗེས་སུ་འགྲོ་བ་དང། སེམས་ཅན་ཐམས་ཅད་ཀྱི་དོན་གྱི་ལས་དང་རབ་ཏུ་  
ལྡན་པའི་ལུས་དང། ངག་དང། ཡིད་ཀྱི་ལས་ཐམས་ཅད་ཡང་དག་པར་རྩོམ་པ་སྟེ། སྔགས་ཀྱི་སྒོའི་སྤྱོད་པ་ལ་ཞུགས་པས་ཆོས་དེ་དག་ལ་སྤྱད་པར་བྱའོ། །དེ་ལ་འདི་དག་  
ནི་རྟོག་པའི་རྒྱལ་པོ་ཆེན་པོ་འདིར་བར་དུ་གཅོད་པར་འགྱུར་བ་ཡིན་ཏེ། ལེ་ལོ་དང། འདོད་པ་མེད་པ་དང། མངོན་པར་མི་སྦྱོར་བ་དང་འདུ་འཛི་ལ་དགའ་བ་དང། ཕན་  
པ་མ་ཡིན་པ་ལ་ཞུགས་པ་དང། ཡིད་གཉིས་དང། བདག་གི་བསོད་ནམས་དང་མི་ལྡན་པ་དང་ཚུལ་ཁྲིམས་འཆལ་པ་ཡིན་པ་དང། དམན་པར་གྱུར་པ་ཡིན་པས་  
  
  
༄༅། །འདི་འགྲུབ་པར་མི་འགྱུར་རོ་ཞེས་ཟེར་ནས་ཡོངས་སུ་སྤོང་བ་དང། ཀུན་ཏུ་འཚོ་བའི་དྲི་མ་དང། མཐོང་བའི་ཆོས་འདི་ཉིད་ལ་བདག་གི་དོན་དང། གཞན་  
གྱི་དོན་བསམ་གྱིས་མི་ཁྱབ་ཅིང་ཚད་མེད་པ་ལ་སྦྱོར་བའི་འདོད་པ་མེད་པ་དང། གསང་སྔགས་ལ་བརྟག་པ་མེད་པ་དང། འཇིག་རྟེན་པའི་སྔགས་ཀྱི་བསྟན་བཅོས་ལ་མངོན་  
པར་དགའ་བ་དང། བདག་ཉིད་ལ་ང་རྒྱལ་བྱེད་པ་དང། གཞན་ལ་མི་བསྔགས་པ་བརྗོད་པ་དང། མངོན་པར་མི་བརྩོན་བ་སྤོང་བར་མི་བྱེད། ཡོ་བྱད་མང་པོ་ཉེ་བར་སྡུད་པ་  
དང༑ ལུས་དང། སྲོག་ལ་ཆགས་པ་དང། དེ་དག་ལ་སོགས་པ་གཞན་ཡང་བར་དུ་གཅོད་པའི་ཆོས་རྣམས་རྟོགས་པར་བྱའོ། །འདི་ལ་སེར་སྣ་ཡང་མི་བྱའོ། །གཞན་  
དག་སྔགས་ཀྱི་སྤྱོད་པ་ལ་གཞུག་པར་བྱའོ། །བརླབ་པར་བྱ་བ་ཡང་དག་པར་གཟུང་བར་བྱ་སྟེ། དེ་ལྟར་ན་བསྟན་པའི་དོན་བྱས་པ་ཡང་ཡིན་ནོ། །དམ་པའི་ཆོས་འཛིན་  
པ་ཡང་ཡིན་ནོ། །གཞན་དག་ཀྱང་ཡང་དག་པར་འཛུད་པར་འགྱུར་བསྐུལ་བར་ཡང་འགྱུར་རོ། །དེ་ནི་འདས་པ་དང། མ་བྱོན་པ་དང། ད་ལྟར་བྱུང་བའི་དེ་བཞིན་གཤེགས་  
པ་རྣམས་ཀྱི་དམ་པའི་ཆོས་བཟུང་བར་ཡང་འགྱུར་རོ། །བཀླགས་པ་དང། བཅངས་བར་ཡང་འགྱུར་རོ། །དེ་ནི་སངས་རྒྱས་ཐམས་ཅད་བཟུང་བས་ཐམས་ཅད་དུ་  
  
  
།སྡང་མིག་བལྟས་པ་ཙམ་གྱིས་ལྟུང་བར་འགྱུར་རོ། །སྦྱིན་སྲེག་གིས་ལོག་འདྲེན་ལ་སོགས་པ་འཆི་བར་འགྱུར་རོ། །རས་  
རིས་ཀྱི་ཆོ་ག་ནི་ནམ་མཁའི་སྤྱན་གྱི་གནས་སུ་ནི་རྡོ་རྗེའི་མཆོག་ཅེས་བྱ་བ་རིག་པའི་རྒྱལ་མོའི་མཆོག་བྱ་སྟེ། ཀུན་ནས་འབར་བ་གནག་ཅིང་ལྗང་བ། རབ་ཏུ་འབར་བའི་རྡོ་རྗེ་ལག་ན་  
ཐོགས་པའོ། །འཕགས་པ་རྡོ་རྗེ་འཛིན་ནི་བཅོམ་ལྡན་འདས་ལ་ཐལ་མོ་སྦྱར་བའོ། །རས་རིས་གཞན་ཡང་ཅུང་ཞིག་སྔོ་བ། གཞོན་ནུ་ཁྲོས་པ། རྡོ་རྗེ་འབར་བ་གསོར་བའོ། །ཁྲོ་བ་  
དང་བཅས་པ། འགྱིང་བ། འགྱིང་བག་གིས་རི་མོ་རྣམས་ཅུང་ཞིག་བསྐུལ་སྐུམ་ཞིང་འདར་བ་བྲི་བར་བྱའོ། །འཕགས་པ་རྡོ་རྗེ་ལྕགས་ཀྱུས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་  
ག་ཏཱ་ནཱཾ། ཨོཾ་བཛྲ་ཛྭ་ལ་ཨཾ་གི་མྱ་ཨཱ་ཀརྵ་ཡ་སཱཧཱ་འདིས་ནི་རིག་པ་འཛིན་པར་འགྱུར་ཞིང། ཐོགས་པ་མེད་པ་དོན་ཡོད་པར་གྲུབ་པ་འདིས་བདེ་སོགས་བཀུག་ནས་ཡོངས་སུ་སྤྱོད་པ་  
ཡང་སྟོན་པར་བྱེད་དོ། །སྔར་བསྟན་པའི་ཆོ་གས་རེངས་པར་བྱེད་དོ། །རིག་པ་འཛིན་པ་ཐམས་ཅད་དང་མཉམ་པ་མེད་པར་འགྱུར་རོ་།ལྷ་ལ་སོགས་པའི་རིགས་འགུགས་པར་བྱེད་དོ། །  
གཡོ་བར་བྱེད། །ཕུར་བུས་འདེབས་པར་བྱེད་དོ། །དེ་ནས་རས་རིས་ཀྱི་ཆོ་ག་ནི་བཅོམ་ལྡན་འདས་ཀྱི་གཡས་ལོགས་སུ་འཕགས་པ་ཕྱག་ན་རྡོ་རྗེ་ལག་ན་རྔ་ཡབ་དང། རྡོ་རྗེ་ཐོགས་པའོ། །གཡོན་  
  
  
༄༅། །ལོགས་སུ་ནི་ལྷ་མོ་དང་བཅས་པ། གཞོན་ནུའི་གཟུགས་ཅན་རྡོ་རྗེ་གཞོན་ནུ་མ་ཅུང་ཞིག་སྔོ་བསངས་སོ། །རྡོ་རྗེ་འཛིན་གྱི་འོག་ཏུ་ནི་སྒྲུབ་པ་པོ་ལྷ་མོ་ལ་མངོན་དུ་ཕྱོགས་  
པའོ༑ ༑ལྷ་མོའི་འོག་ཏུ་ནི་གཞོན་ནུ་མ་བྲི་བར་བྱའོ། །རས་རིས་གཉིས་པ་ནི་གཞོན་ནུ་མ་ཅུང་ཞིག་སྔོ་བསངས། ལག་ན་རལ་གྲི་ཐོགས་པ། འབར་བའི་ལུས་ཅན་ཞེས་བྱ་བ་རྡོ་རྗེ་གཞོན་ནུ་མ་  
བྲི་བར་བྱའོ། །དེ་ནས་ཡང་འཕགས་པ་རྡོ་རྗེ་སྡེས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་སཽ་མྱ་བར་བཛྲ་ཡ་ན་མ་སཱཧཱ། དེ་བཞིན་དུ་འཕགས་པ་ལག་བཟང་  
གིས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་བཛྲ་གརྦྷ་ཕཊ་བི་རི་ནི་སཱཧཱ། འཕགས་པ་མཐོར་འཕགས་ཀྱིས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཱ། ཏཱ་ཐཱ་ག་ཏཱ་ནཱཾ། བཛྲ་  
བ་ལ་ཡེ་སཱཧཱ། ལོག་འདྲེན་ལ་སོགས་པ་འཆིང་བར་བྱེད་དོ་།འཕགས་པ་རྡོ་རྗེ་ལྕགས་སྒྲོག་གིས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་ཨ་ན་ལ་སམྦྷ་བེ་སཱཧཱ། དེ་  
བཞིན་གཤེགས་པ་བྱིན་གྱིས་བརླབས་པའི་རྡོ་རྗེ་ཞེས་བྱའོ། །རྡོ་རྗེ་འཛིན་གྱིས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་སརྦ་ས་ཨུཏྟ་མ་བནྡྷ་བཛྲ་ཤི་ཁ་རེ་ཀ་  
མ་ལཱ་ཀ་མ་ལཱ། མ་པ་ལཱ་ཨ་དྷིཥྛ་ན་བཛྲ་བཛྲ་ཤི་ཁི་ཤི་ཁི། ན་མོ་ཨ་མ་ལཱ་ནཱ། སཱ་ར་སཱ་རཱ། ཛཱ་ལ་ཛཱ་ལ་བི་མ་ལེ་སཱཧཱ། ཤིན་ཏུ་གནོད་མཛེས་རྡོ་རྗེ་ཞེས་བྱ་བའི་རྡོ་རྗེ་འཛིན་  
  
  
ན་མ་སྟྲཻ་ཡ་དཧི་ཀཱ་ནཱཾ། ཏ་ཐཱ་ག་ཏཱ་ནཱཾ། དཧུ་བ་རེ་དཧུ་བ་རེ། ཛཱ་ལ་ཛཱ་ལ་ཛཱ་ལ་བཛྲ་སཱ་ག་རེ་སཱཧཱ། རྣམ་པར་སེལ་བ་རྡོ་རྗེ་ཞེས་བྱ་བའི་རྡོ་རྗེ་འཛིན་གྱིས་སྔགས་སྨྲས་པ་  
ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་ཙ་ར་བ་ན་ཙ་ར་བ་ན། ཧ་ར་ཧ་ར་བི་སྐམྦྷ་ཡ། སཱ་ར་ཨུ་སཱ་ར་ཨུ་གོ་པ་གོ་པ། བཱ་བཱ་ཏྭ་ར་ཏྭ་ར། ཁ་ཧི་ཀྲུ་ར་བཛྲི་ཎི་སཱཧཱ། མཉམ་པ་རྡོ་རྗེ་ཞེས་  
བྱ་བ་རྡོ་རྗེ་འཛིན་གྱིས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཀཱ་རུ་ཎ་ཀཱ་རུ་ཎ། ས་ར་ས་ར་བི་དྷ་མ་ན། ཧྲྀ་ད་ཡ། ས་ཏཱཾ་བི་དྷ་ཨུཏྟ་མ། ཛྭ་ལ་ན་ཏཱ་སཱཧཱ། འཕགས་པ་རྡོ་རྗེ་  
ཟུག་རྡུས་སྔགས་སྨྲས་པ། ན་མ་སྟྲཻ་ཡ་དཧྭི་ཀཱ་ནཾ། ཏ་ཐཱ་ག་ཏཱ་ནཾ། ཨོཾ་ཀྲོ་དྷ་ཛྭ་ལ་ཨུ་ཏ་ཧ་སི་ནི་སཱཧཱ། མཐའ་ཡས་རྡོ་རྗེས་སྔགས་སྨྲས་པ། ན་མཿ་ས་མནྟ་ནཱཾ། སརྦ་ཏ་ཐཱ་ག་ཏཱ་ནཱཾ། ཨོཾ་  
ཨསྨཱ་ག་ག་ནེ་སཱཧཱ། ཨོཾ་ཨ་ནམ་ལ་ས་མྦྷཱནྟུ་ཏ་རི་ཎི། ན་མཿ་སརྦ་བུདྡྷ་བོ་དཧི་ས་ཏཱ་ནཱཾ། ཨ་ས་མནྟུ་གུ་ཎ་ཨུཏྟ་མདྷེཧི་བི་རཾ། ག་ག་ན་ཨ་ནནྟཱ་ག་ཏི། ཛཱ་ལ་ཏ་ཛ་ལ། ས་མ་ཏ་ས་  
མ་ཏ། བཧི་བའི་ཏ་ཧྲྀ་དཱ་ཡེ། ཤ་ལྷ་ལཱ་བ་ལེ་བེ། སྥ་ར་ཧེ་སྥ་ར་ཧེ། དཧྲུ་བ་དཧྲུ་བ་སཱཧཱ། དེ་བཞིན་གཤེགས་པའི་སྙིང་པོའོ། །ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། མཧཱ་བ་རི་ཙིཏཱ། ཨ་གྲ་ཤི་  
ཁ་རེ་སཱཧཱ། ན་མ་སྟྲཻ་ཡ་དཧྲི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་བཧུ་དྷ་ཀེ་བཧུ་དྷ་བ་ལཱ་ཏི་བ་ལཱ་ནི་སཱཧཱ། གཙུག་ཏོར་དང། རྨ་བྱ་ཆེན་མོའི་ཡིན་ནོ། །ན་མསྟྲཻ་ཡ་དཧྭི་ཀཱ་ནཱཾ་ཏ་ཐཱ་ག་ཏཱ་ནཱཾ། ཨོཾ་ཨ་  
  
  
༄༅། །ན་མ་ལ་སཾ་བྷཱནྡུ་ཏ་རི་ཎི། ཨོཾ་བ་ར་བནྡྷུ་དཧུ་སཱཧཱ། རྡོ་རྗེ་མེ་དང། རྡོ་རྗེ་མི་གཡོ་བའི་སྟེ། ཉེ་བར་འཚེ་བ་ཡང་དག་པར་ཟློག་པར་བྱེད་དོ། །ཨོཾ་བཛྲ་པ་ལ་ཨནྟུ་ཤ་  
ཏྲི་ཤོ་སརྦ་དཱ་བེ་གི་ན་ཧནྟུ་ན་ཏཱཾ། ཨོཾ་ཨ་ས་དྲྀ་ཤེ་སཱཧཱ། དཔེ་མེད་རྡོ་རྗེའི་རིགས་དང། མི་གཡོ་བ་ཉིད་ཀྱི་ཡིན་ནོ་།ཨོཾ་ཨ་ས་མས་མ། ཨ་ནནྟ་ཨ་ནནྟུ་ཡ་སཱཧཱ། རྡོ་རྗེ་འདོད་  
པ་མའིོ། །ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཏ་ཐཱ་ག་ཏ་མཧཱ་བེ་ག་སཾ་བྷ་བེ་སཾ་བྷ་གེ། ན་མོ་སྟུ་ཏེ་སཾ་གྷ་ནི་ལ་སན་ཏི་ས་ར་བཧུ་བེ་སཱཧཱ། རྡོ་རྗེ་སྔོ་བསངས་རྩེ་མོ་ཞེས་བྱ་བའོ།།  
ཨོཾ་ཤི་ཁི་ཤི་ཁི་སཱཧཱ། ཤི་ཁེ་རེ་སཱཧཱ། སྤྱི་གཙུག་རྣམ་གསུམ་གྱིའོ། །ཨོཾ་ཧཱུཾ་བནྡྷ་བཛྲ་མཎྜ་ལ་སཱཧཱ། ཨོཾ་དྷ་རི་དྷ་རི། དྷ་རེ་དྷ་རེ་དྷ་རེ་ཎ་དུ་ཡེ་ན་མ་ཨ་པྲ་ཏི་ཧ་ཏ་ཨུཥྞཱི་ཥ་ཡ་  
སཱཧཱ༑ དྷ་རི་དྷ་རི་དྷ་ན་ཏི་ཡེ་སཱཧཱ། གཙུག་ཏོར་སོ་སོ་སོ་སོ་ལ་དུས་གསུམ་གྱི་དེ་བཞིན་གཤེགས་པ་རྣམས་ལ་ཕྱག་འཚལ་ལོ་ཞེས་བྱ་བ་དང། དུས་གསུམ་གྱི་དེ་བཞིན་  
གཤེགས་པ་རྣམས་ལ་ཕྱག་འཚལ་ལོ་ཞེས་བྱ་བའི་ཕྱག་འཚལ་བ་ནི་ཐམས་ཅད་དུ་སོ་སོར་བརྗོད་པར་བྱའོ། །ན་མ་སྟྲཻ་ཡ་དཧི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་ཧུ་ལུ་ཧུ་ལུ། ཙཎྜ་ལ་  
སརྦ་དེ་བ་ནཱ་ག་ཡརྵཱ་ཎ་ཨཱ་ཀརྵ་ཡ་སཱཧཱ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཧཱུཾ་སྥཱ་ཊ་ཡ་མ་རུ་དཧི་ར། ཨཾ་ག། ཧཱུཾ་ཙཎྜ་ལཱ་མཱ་དཧི་པ་ཏ་ཡེ་ཧཱུཾ་ཕཊ་ཕཊ་བཛྲས་མདྷན་ཧཱ་ར་ག་  
  
  
སརྦ་ཏ་ཐཱ་ག་ཏཱ་ཨ་དྷིཥྛ་ཏཱ་ཡ། ཨ་ལེ་ཧི་མཾ་ཛྭ་ལེ་ཧཱུཾ་ཧ་ན་ཧ་ན། ཊཱ་ཏ་ཨཀརྵ་དེ་བ་ཨ་ཏི་ནཱཾ། ཏཱ་ར་ས་རུ་དཧི་ར་ཨཿ་གེར་མཧཱ་ཙཎྜ་ཙ་ལ། ཨོཾ་དྷ་ཤ་དུར་དྷ་མ། ཛཱ་ལ་ཛཱ་ལ་ན་མཿ་སྭ་སྟི་སཱཧཱ། རྡཽ་  
རྗེ་འབིགས་པའོ། །ཨོཾ་བཧུ་ར་ཛཱ་ལ་ཨ་གྲ་ཡེ་སཱཧཱ། རྡོ་རྗེ་གཟི་བརྗིད་ཀྱི་འོ། །ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨོཾ་ཨ་ལ་ཀན་ཏི་ཏི་ཛ་ནི་སཱཧཱ། སྔགས་ཐམས་ཅད་ལ་འདི་བཞིན་དུ་རེ་རེ་ཞིང་  
ཕྱག་འཚལ་བ་བརྗོད་པར་བྱའོ། །སྔགས་འདི་ཐམས་ཅད་ལ་ཡང་དེ་བཞིན་གཤེགས་པ་རྣམས་ཀྱིས་བྱིན་གྱིས་བརླབས་པ་དང། དེ་བཞིན་གཤེགས་པ་རྣམས་ཀྱིས་རྗེས་སུ་ཡི་རང་བ་  
ལ་སོགས་པ་རྒྱས་པར་སྦྱར་ཏེ། བྱང་ཆུབ་སེམས་དཔའ་ཆེན་པོ་རྣམས་ཀྱིས་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་ནས་རིག་པའི་རྒྱལ་མོ་མཆོག་བྱང་ཆུབ་  
སེམས་དཔའ་སྔགས་ཀྱི་སྒོར་སྤྱོད་པ་ཉིད་ཀྱིས་ངེས་པར་དོན་ཡོད་པར་གྲུབ་པར་རིག་འཛིན་རིམ་པར་ཕྱེ་བ་སྨྲས་པ། ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཏཾ་ཏཾ་ཏཾ། ན་མ་སྟྲཻ་ཡ་དཧྭི་ཀ་ནཱཾ་  
ཏ་ཐཱ་ག་ཏཱ་ནཱཾ། ཧཾ་ཧཾ་ཧཾ། ན་མ་སྟྲཻ་ཡ་དཧྭི་ཀཱ་ནཱཾ་ཏ་ཐཱ་ག་ཏཱ་ནཱཾ། བཾ་བཾ་བཾ། ན་མ་སྟྲཻ་ཡ་དཧྭི་ཀཱ་ནཱཾ་ཏ་ཐཱ་ག་ཏཱ་ནཱན། ཙཾ་ཙཾ་ཙཾ། དང་པོས་ནི་སངས་རྒྱས་ཀྱི་ཞིང་རྣམས་གཡོ་བར་བྱེད་དོ། །གཉིས་  
པས་ནི་གཟུགས་རྣམས་སོ། །གསུམ་པས་ནི་འཆིང་བར་བྱེད་དོ། །བཞི་པས་ནི་ཐར་པ་དང། གཟི་བརྗིད་སྒྲུབ་པར་བྱེད་དོ། །ལྔ་པས་གཅོད་པར་བྱེད་དོ། །དྲུག་པས་ནི་རེངས་པར་  
  
  
༄༅། །བྱེད་དོ། །འདི་དག་ནི་ཕྱག་འཚལ་བ་རེ་རེའོ། །ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱི། ས་མ་བེ་ག་བེ་ཨེ་ལཱ་ཨ་དྷིཥྛ་ནཱཾ། ཨུཏྟ་ར་ག་ག་ནས་མ་ནི་སུསྠི་ཏཱ། ཤྲཱི་ཀ་ར་  
ཤཱ་པ་ན་ཏོ་ཁེ་ལ་ནཱ་ཏོ་ཤཱ་ནཱ་རཱ་ག་ནི་ཤི་ཤན་ཏུ། ཨ་ནནྟཱ་ཏཱཾ། སཱ་ར་སཱ་ར། ཀ་མཱ་ལ་ཀ་མཱ་ལ། པ་ར་ཤ་ར་ཎ་ན་མོ་སྟུ། སརྦ་ཏྲ་ཤར་ཎཱ། བཧྲ་མ་བཧྲ་མ་སཱཧཱ། ན་མཿ་སརྦ་ཏ་ཐཱ་ག་ཏཱ་  
ནཱ༑ ཨ་ནནྟ་ཡ་སཱཧཱ། རྡོ་རྗེ་གདན་གྱིའོ། །ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། སརྦ་བཛྲ་དྷ་ར་ཎཱཾ་བྫྲེ་ནི་ལེ་ནི་ལེ་གྷ་ཧཱུཾ་སྥ་ཊ་ཧཱུཾ། རྡོ་རྗེ་དཀྱིལ་འཁོར་ཞེས་བྱའོ། །དེ་ནས་རྡོ་རྗེ་གཟི་  
བརྗིད་ཅེས་བྱ་བའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་ནས་མགྲིན་གཅིག་ཏུ་རིག་པ་འཛིན་པའི་རིམ་པར་ཕྱེ་བ་འདིར་ངོ་མཚར་དུ་གྱུར་པའི་ཆོས་  
རྡོ་རྗེ་འདི་སྨྲས་སོ། །ན་མ་སྟྲཻ་ཡ་དཧྭི་ཀཱ་ནཱཾ། ཏ་ཐཱ་ག་ཏཱ་ནཱཾ། ཨ་མ་ལཱ་བེ་ག་སཾ་བྷ་བ་ཨ་དྷིཥྛ་ན། བཛྲ་བ་ལ་བི་ག་ས་མནྟ་ག་མི། བཧྲ་མི་བཧྲ་མཾ། བཧི་དྷ་ར་ཎ་བི་དྷ་ར་ཎ། ན་མོ་སྟུ་ཏ་ཛཱ་ལཱན་ལཱ་  
པི་མ་ལ་ལོ་ཙ་ན། སརྦ་ཏ་པྲས་ར་ཎ་བི་ས་ར་ཎ་བ་ར་པྲ་བ་ལ་དྲུ་བར་ཤ་ར་ཎ་ཧཱུཾ་སཱཧཱ། ད་ལ་འདི་ནི་དེ་བཞིན་གཤེགས་པའི་བསྟན་པ་སྲུང་བར་བྱེད་པ་རྡོ་རྗེ་རྒྱལ་པོའོ། །དེ་  
བཞིན་གཤེགས་པའི་སྤྱན་གྱི་ཆོ་གས་རྡོ་རྗེ་སྒྲུབ་ན་རིག་པ་འཛིན་པར་འགྱུར་རོ། །བཀྲགས་པ་ཙམ་གྱིས་ལག་པའི་རྡོ་རྗེ་མི་སྣང་བར་འགྱུར་རོ། །རི་ལ་འདུག་ནས་སྔར་བསྟན་པའི་  
  
  
དེ་ནས་ཟླ་བ་ཉ་ལ་སྐྱིལ་མོ་ཀྲུང་བཅས་ནས་མཚན་རངས་པ་བཟླས་པ་བྱས་ན་འབར་བར་འགྱུར་ཞིང་འཇིག་རྟེན་གྱི་ཁམས་  
ཐམས་ཅད་གཡོས་པར་གྱུར་ནས་རིག་པའི་རྒྱལ་པོ་རྡོ་རྗེ་འཆང་དུ་འགྱུར་རོ། །གསང་སྔགས་འདི་དག་ཐམས་ཅད་ནམ་མཁའི་སྤྱན་གྱི་ཆོགས་དེ་བཞིན་གཤེགས་པ་ཐམས་ཅད་  
ལ་རྡོ་རྗེ་འཆང་གིས་གསོལ་བ་བཏབ་ཅིང་ཞུས་པ་སྟེ། རིག་པའི་མཆོག་གི་རྒྱལ་པོ་འདི་ནི་མཐུ་མཚུངས་པ་མེད་པའོ། །དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་ཀྱི་བྱིན་  
གྱིས་བརླབས་པའོ། །བྱང་ཆུབ་སེམས་དཔའ་ཐམས་ཅད་ཀྱིས་བསྔགས་པ་སྒྲུབ་པ་ངེས་པ་མེད་པའོ། །སྔགས་དང། ཕྱག་རྒྱ་དང། སྤྱོད་པ་ཐམས་ཅད་ཀྱི་སྙིང་པོ་བསྡུས་པ་རིག་པ་  
འཛིན་པའི་རིམ་པར་ཕྱེ་བ་འདི་ལྷ་དང། ཀླུ་དང། གནོད་སྦྱིན་ལ་སོགས་པ་ཡོངས་སུ་འཛིན་ཅིང་དེ་བཞིན་གཤེགས་པའི་མཐུ་ཡང་དག་པར་སྟོན་པར་བྱེད་པ། མཐོང་བའི་ཆོས་  
འདི་ཉིད་ལ་རྨད་དུ་བྱུང་བའི་མཐུ་མཐོང་བར་འདོད་པས་སྔགས་འདི་དག་ལས་གང་ཡང་རུང་བ་བཟུང་ནས་བསྒྲུབ་པར་བྱའོ། །འདི་ལ་རས་རིས་མེད་ཀྱང་རུང། མ་སྒྲུབས་ཀྱང་  
རུང༑ མཆོད་པ་མེད་ཀྱང་རུང། ཁྲུས་མེད་ཀྱང་རུང། ཤ་ལ་སོགས་པ་མ་སྤངས་ཀྱང་རུང་སྟེ། རིག་པ་འཛིན་པའི་རིམ་པར་ཕྱེ་བའི་སྒྲུབ་པ་འདིར་སངས་རྒྱས་དང། བྱང་ཆུབ་སེམས་  
  
  
༄༅། །དཔའ་ཐམས་ཅད་ལ་རབ་ཏུ་དང་བ་བསྐྱེད་ནས་བྱང་ཆུབ་ཀྱི་སེམས་ཀྱིས་ཡོངས་སུ་བཟུང་བ་དེའི་ངེས་པར་འགྲུབ་པར་འགྱུར་རོ་།འདིར་འདིའི་དམ་ཚིག་ནི་  
འདི་ཡིན་ཏེ། སེམས་ཅན་ཐམས་ཅད་ལ་སྙིང་རྗེ་བསྐྱེད་ནས་བྱང་ཆུབ་ཀྱི་སེམས་ཡོངས་སུ་བཟུང་ནས་དེ་བཞིན་གཤེགས་པའི་སྙིང་པོའི་མཆོད་རྟེན་གྱི་དྲུང་དུ་སྐྱིལ་མོ་ཀྲུང་བཅས་  
པས་འདུག་ལ། བརྒྱ་རྩ་བརྒྱད་བཟླས་བརྗོད་བྱས་ལ་དུས་ཐམས་ཅད་དུ་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་བདག་ཉིད་དབུལ་བར་བྱའོ། །ཡན་ལག་ཐམས་ཅད་  
ས་ལ་ཕབ་ལ། འདི་སྐད་དུ། སངས་རྒྱས་དང། བྱང་ཆུབ་སེམས་དཔའ་ཐུགས་རྗེ་ཆེན་པོ་དང་ལྡན་པ་ཐམས་ཅད་ཀྱིས་སྡུག་བསྔལ་བར་གྱུར་པ་བདག་ཡོངས་སུ་གཟུང་དུ་གསོལ། བདག་  
འཁྱིན་གྱིས་བརླབ་ཏུ་གསོལ་ཞེས་བྱ་བའི་ངག་ཀྱང་བརྗོད་པར་བྱའོ། །དེ་ནས་སྤྱི་བོར་ཐལ་མོ་སྦྱར་བའི་ཕྱག་རྒྱ་བཅིངས་ལ་།ན་མཿ་སརྦ་ཏ་ཐཱ་ག་ཏཱ་ནཱཾ། ག་ག་ནེ་ག་ག་ནེ་སྔགས་དང་ཕྱག་  
རྒྱ་འདི་དག་གིས་རིག་པ་འཛིན་པའི་དམ་ཚིག་ལ་གནས་པར་འགྱུར་རོ་།དམ་ཚིག་འདི་དག་གང་ཡང་རུང་བ་མ་ཉམས་པར་བྱའོ། །ཆོ་ག་འདི་དག་གིས་རིག་པ་འཛིན་པར་འགྱུར་  
ཞིང་ཆོ་ག་འདི་ཉིད་ཀྱིས་དཀྱིལ་འཁོར་ཐམས་ཅད་མཐོང་བར་འགྱུར་རོ། །དེ་ལ་འདི་དག་ནི་སྤང་བར་བྱ་བ་སྟེ། སེམས་ཅན་འདུལ་བར་བྱེད་པ་ལ་གནོད་པར་བྱེད་པ་དང། སྐྱོན་ཐོགས་  
  
  
བསྟན་པ་ལ་གནོད་པ་སྒྲུབ་པར་བྱེད་པ་དང། དམ་པའི་ཆོས་སྤོང་བར་བྱེད་པ་དང། ཚུལ་ཁྲིམས་དང་ལྡན་པའི་ཁྱིམ་པ་དང། རབ་ཏུ་བྱུང་བ་ལ་མངོན་སྤྱོད་ཀྱི་ལས་  
བྱེད་བ་དང། མི་སྨྲ་བའི་སྦྱོར་བས་ཕྱག་རྒྱ་སྦྱོར་བར་བྱེད་པ་དང། གཞན་བསོད་ནམས་མ་ཡིན་པ་ལ་སྦྱར་བར་མི་བྱ་བར་གསོལ་བ་གདབ་པར་བྱའོ། །རིག་པ་འཛིན་པའི་རིམ་པར་ཕྱེ་བ་འདིར་  
འདི་དག་དམ་ཚིག་ཡང་དག་པར་བསྲུངས་བར་འགྱུར་ཞིང་ད་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་ཀྱི་སྟོབས་དང། སྔགས་ཀྱི་སྦྱོར་བས་བྱང་ཆུབ་སེམས་དཔའི་སྤྱོད་པའི་  
སྒོར་འཇུག་པ་དོན་ཡོད་པར་གྲུབ་པ། འཇིག་རྟེན་ལས་འདས་པའི་ལམ་འདྲེན་པར་བྱེད་པའོ། །རྡོ་རྗེ་འཆང་གིས་གསོལ་བ་བཏབ་པ་རྡོ་རྗེའི་རིགས་ཀྱི་རྟོག་པའི་སྙིང་པོར་འགྱུར་བའོ། །དད་  
པ་ཅན་བརྩོན་འགྲུས་དང་ལྡན་པས་ངེས་པར་འགྲུབ་པར་འགྱུར་རོ་།ཚེ་འདི་ཉིད་ལ་ཁྱད་པར་ཐོབ་པར་འདོད་པ་དང། བྱང་ཆུབ་སེམས་ད་བའི་སྐུ་ཐོབ་པར་འདོད་པ་དང། བྱང་ཆུབ་སེམས་  
དཔའི་སྐུ་ངེས་པར་བསྒྲུབ་པར་འདོད་པས་དབེན་ཞིང་སྟོང་པའི་གནས་སུ་སངས་རྒྱས་དང། བྱང་ཆུབ་སེམས་དཔའ་རྣམས་ལ་དམིགས་པའི་སྦྱོར་བ་བྱས་ནས་སྔགས་གང་ཡང་རུང་བ་བཟླས་  
པ་བྱའོ། །དབེན་པར་དམ་པའི་ཆོས་གདོན་པ་དང། སེམས་པ་ཡང་རུང། ནུས་པ་ཇི་ལྟ་བ་བཞིན་ཕྱག་འཚལ་བ་ཡང་བྱས་ལ་མཆོད་རྟེན་ནམ། སྐུ་གཟུགས་ཀྱི་མདུན་དུ་རི་དང། ཆུ་ཀླུང་དང་  
  
  
༄༅། །མཚོ་དང། གླིང་དང། ཀུན་དགའ་ར་བ་དང། ཉེ་བའི་ཚལ་ལ་སོགས་པ་རྣམས་སུ་འམ། གཙུག་ལག་ཁང་གི་གནས་དང། སྐུ་གདུང་དང་བཅས་པའི་སའམ། ལམ་གྱི་མདོ་  
འམ༑ ཐ་ན་གཙུག་ལག་ཁང་གི་བྲང་ཁང་དུའང་རུང། དམ་པའི་ཆོས་ཀྱི་གླེགས་བམ་གྱི་མདུན་དུ་འམ། སངས་རྒྱས་ལ་དམིགས་པས་འདུ་འཛི་སྤངས་ལ་སྙོམས་ལས་དང་བྲལ་བས་དམ་  
པའི་ཆོས་ལ་བླ་མར་བྱེད་པས་བསྒྲུབ་པ་བྱས་ན་མཚན་གཅིག་གིས་རིག་པ་འཛིན་པར་འགྱུར་རོ། །བཅོ་ལྔ་པ་ལ་སྐྱིལ་མོ་ཀྲུང་མ་བཤིག་པར་མངོན་པར་བསྔགས་ཤིང་ལེགས་སོ་ཞེས་བྱ་  
བ་ཡང་གསོལ་བར་མཛད་དོ། །ཁ་ཅིག་གིས་ནི་མཐོང་བ་ཡང་གསོལ་བར་མཛད་དོ། །ཁ་ཅིག་གིས་ནི་དགེ་བའི་རྩ་བ་ཚད་མེད་པ་འཕེལ་བར་བྱེད་ཅིང་འབེབས་པར་ཡང་བྱེད་དོ། །བྱིན་  
གྱིས་རློབ་པར་འགྱུར། བྱིན་གྱིས་རློབ་པར་མཛད་པར་འགྱུར། ཚད་མེད་པའི་ཡོན་ཏན་ཉིད་ལ་ཡང་རབ་ཏུ་འཇོག་པར་འགྱུར་རོ། །དེ་བཞིན་དུ་སངས་རྒྱས་དང། བྱང་ཆུབ་སེམས་དཔའ་  
ཐམས་ཅད་ཀྱི་མཐའ་ཡས་ཤིང་མཐོང་བ་མེད་པའི་ཆོས་རྣམས་ཀྱིས་ཡོན་ཏན་རྣམས་ཀྱང་རབ་ཏུ་ཐོབ་པར་འགྱུར་རོ། །མཐུ་ཆེན་པོ་ཡང་རབ་ཏུ་ཐོབ་པར་འགྱུར་རོ། །དེ་ལྟར་འདི་ནི་དེའི་  
འཇིག་རྟེན་གྱི་ཆོས་ཀྱི་ཐ་མ་ཡིན་ནོ་ཞེས་བྱའོ། །དེ་ལྟར་ན་ཡང་སྔགས་ཀྱི་སྤྱོད་པ་མཐའ་དང། དབུས་མེད་པར་རབ་འབྱམས་རྒྱ་ཆེ་བ། དེ་བཞིན་གཤེགས་པ་དཔག་ཏུ་མེད་ཅིང་ཚད་  
  
  
ཚིག་ཆེན་པོ་གསུམ་གྱི་རྡོ་རྗེ་ཞེས་བྱ་བ། དེ་བཞིན་གཤེགས་པའི་ཐུགས་གསང་བའི་དཀྱིལ་འཁོར་དམ་ཚིག་གསུམ་རྡོ་རྗེའི་སྒོ་ཉིད་ཀྱི་  
སྙིང་པོ་བསྡུས་པ་རྟོག་པ་ཆེན་པོ་ཞེས་བྱ་བ་གསང་བ་པའི་བདག་པོ་གང་ཡིན་པས་རྡོ་རྗེ་འཆང་ལས་གསང་བའི་སྙིང་པོ་ཡང་དག་པར་གཟུང་བ་ཉིད་ནི། སངས་རྒྱས་དང། བྱང་ཆུབ་སེམས་དཔའ་  
ཐམས་ཅད་ཀྱི་དཀོར་གྱི་སྙིང་པོ་འདི་སེམས་ཅན་གྱི་ཁམས་མ་ལུས་པ་ཡང་དག་པར་སྦྱང་བའི་ཕྱིར་དང། བསྟན་པ་བསྲུང་བའི་ཕྱིར་ཏེ། འདི་གཉིས་ནི་སྔགས་དང། ཕྱག་རྒྱ་ལ་སྤྱོད་པ་  
རྣམས་ལ་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བཀའ་བཞིན་བྱེད་པའོ། །དེ་བཞིན་གཤེགས་པའི་ནོར་བུ་ཆེན་པོའི་རྒྱལ་མཚོའི་མཆོད་པའི་མཆོག་བཀའ་བཞིན་བྱེད་  
པ་ཞེས་གསུངས་སོ། །སྔགས་དང། ཕྱག་རྒྱ་སྤྱོད་པ་ཞེས་ཀྱང་གསུངས་སོ། །གཡོ་བ་མེད་པའི་ནོར་བུ་ཞེས་ཀྱང་གསུངས་སོ། །ཡོན་ཏན་མཐའ་ཡས་པས་ཞེས་ཀྱང་གསུངས་སོ། །དམ་ཚིག་  
སྲུང་བ་པོ་ཞེས་ཀྱང་གསུངས་སོ། །བསམ་གྱིས་མི་ཁྱབ་པའི་སྨོན་ལམ་འཛིན་པ་པོ་ཞེས་ཀྱང་གསུངས་སོ། །བསྟན་པ་སྲུང་བ་པོ་ཞེས་ཀྱང་གསུངས་སོ། །སྟོབས་ཆེན་པོ་ཞེས་ཀྱང་གསུངས་སོ། །དོན་  
ཡོད་པ་འདི་ལ་སོམ་ཉི་དང་བྲལ་པས་བསམ་གྱིས་མི་ཁྱབ་པའི་དངོས་གྲུབ་སྒྲུབ་པ་ལ་དད་པས་ནན་ཏན་དུ་བྱའོ། །འདིར་དེ་ལྟ་བུའི་བསྟོད་པ་རྨད་དུ་བྱུང་བ་གང་བདག་གིས་སྔོན་དབྱངས་སུ་  
  
  
༄༅། །བླངས་པ་དེ་དབྱངས་སུ་བརྗོད་པས་དེ་དང་མཐུན་པའི་དངོས་གྲུབ་རྗེས་སུ་ཐོབ་པར་འགྱུར་རོ། །ན་མ་སྟྲཻ་ཡ་དཧྭི་ཀཱ་ནཱཾ། མཧཱ་ཀྲྀ་པེ་བྷྱ་ཨ་ས་མ་ཨ་ཙ་ལཱ། ས་མ་ཏཱ་སཱ་ར་དྷརྨ་  
ཀཱ་རུ་ཎ་ཨཏམ་ག་ཛ་གཱ་ཏཱི་དུཿ་ཁ་ཧཱ་རི་ཎཱ། ཨ་སི་མནྡྷ་སརྦ་གུ་ཎཱ་སིདྡྷི་དྷ་ཡི་ནོ། ས་མ་ལཱ་ཨ་ཙ་ལཱ། ས་མ་བ་ར་ཨ་གྲ། དྷརྨ་ཎི་ག་ག་ན་ས་མོ་པ་མ་ག་ཏ་ན་བིརྱ་ཏེ། གུ་ཎ་ལ་ཤ་རེ་ཎ་ཏུ་ཀ་ཏ་ཀེ་བྱ། ཤི་མེ་  
སཱ་དྷ་སརྦ་དྷཱ་ཏུ་བ་ར། སིདྡྷི་ད་ཡ་ཥྚི་བི་ག་ཏོ། ཨུ་པཱ་མེ་ཥུ། ཨ་ས་མནྟ། སིདྡྷི་ཤུ་ས་ཏ་ཏཱ། ཨ་མ་ལཱ་ཀཱ་རུ་ཎ་བེ་གཏོ་ཨཏྛི་ཎི་པྲ་ཎི་དྷ་ནཱ་སིདྡྷི་ར་ནི་རོ་དྷ་དྷརྨ་ཏཱ། ཛ་ག་ཏོ་ཨརྠཱ་སཱ་དྷ་ན་པ་ར། ཨ་ས་མནྟཱི་ནི་  
ཤཏ་ཏཱཾ་བི་རོ་ཙི་ཏ་མཧཱ་ཀྲཱྀ་པ་ཨཱཏམ་ནཾ། ན་ནི་རོ་དྷ་ཏཱཾ་ཀ་རུ་ཎཱ་ཙཱ་ར་ཀཱ། ཨ་ཙ་ལ་པྲ་ཛ་ཏེ་ཏྲི་ལོ་ཀི། དྷ་ར་སིདྡྷི་དྷ་ཡི་ཀ་ཨ་མའི་ཏ་ཨ་མའི་ཏེ་ཥུ་སུ་ས་མ་པཱ་ཏི་ཏཱཾ། ག་ཏི་ཤྭ་བི། ཨ་ཧོ་སུ་དྷརྨ་ཏཱ། ཏྲི་ས་  
མ་ཡེ་ཨ་གྲ། སིདྡྷི་བ་ར་དྷ་ན་ཏེ། མེ་བ་ར་དྷ། ན་ཏ་ཨ་གྲ་ཏི་ཏི་ཏི་ཏི་ཏཾ། སཱ་དྷ་ས་ཀ་ལཱ་ཏྲི་ལོ་ཀི་བར་དྷ་ཨ་གྲ། ས་དྷ་ནཱ་ནཱ་ཨརྠཱ། སྟྲཻ་ཡ་དཧྭི་ཀཱ་ཏཱི་ཀཱ། ཨཱ་ནཱ་བྲི་ཏཱ་ནཱ་མཿ་ས་མནྟ་བཛྲཱ་ཎཱཾ། ཨ་  
མོ་གྷ་ཨེ་ཧི། ཨ་པྲ་ཏི་ཧཱ་ཏ། ཨེ་ཧི་ཨ་ཙ་ལཱ། ཙེ་ཊཱ་ཨ་ནན་ཏཱ་ཀཱ་ཎ་ཏིཥྛ། ཙ་རུ་ཙ་རུ། ཏ་ཊི་ཏ་ཊི། ཏཱ་ཊ་ཏཱ་ཊ་བིགྷྞ་གྷ་ཏ་ཡ། མཱ་ར་ཡ་ཁཱ་ད་ཡ། སྥོ་ཊ་ཡ། ཤ་ཏཱ་ཏཱཾ་ཙེ་མེ། ཨ་ནུ་བནྡྷ་ཨཱ་ཛྙཱ་ཀུ་  
རུ༑ ཨ་ས་ཧདྷ་ན་ཨ་གྲ། ཀ་ཊཱ་ཀ་ཊཱ། ཧེ་ཧཾ། ཨ་ཏི་བཱ་ལཱ་ཨེ་ཧོ་མཧཱ་གུ་ཎ་བི་ཥ་ཎཱ། ན་ཊཱ་ན་ཊཱ། ཨཱ་བི་ཤ་ཨཱི་བི་ཤ། ཨ་ཙ་ལ་ཙེ་ཊ་སརྦ་ཏྲ་ཨ་ནུཏ་ཏཱ་ར་ཨེ་ཀ་ཙ་ཏཱ་ཊ་ཏཱ་ཊ། ད་མཱ་ད་མཱ་  
  
  
ཁོལ་པོ་མི་གཡོ་བའི་སྙིང་པོའོ། །དམ་ཚིག་གསུམ་བཀོད་པའི་རྒྱལ་པོ་ཆེན་པོ་ལས། ཐུན་མོང་གི་ཆོ་ག་རྫོགས་སོ།། །།དམ་ཚིག་གསུམ་བཀོད་པའི་རྒྱལ་པོའི་རྒྱུད་རྟོག་  
པའི་རྒྱལ་པོ་ཆེན་པོ་ལས། ཐུན་མོང་གི་ཆོ་ག་རྫོགས་སོ།། །།རྒྱ་གར་གྱི་མཁན་པོ་ཀྲྀཥྞ་པཎྜི་ཏ་དང། ལོ་ཙྪ་བ་དགེ་སློང་ཚུལ་ཁྲིམས་རྒྱལ་བས་བསྒྱུར་ཅིང་ཞུས་ཏེ་གཏན་ལ་ཕབ་  
པའོ༑༑  
