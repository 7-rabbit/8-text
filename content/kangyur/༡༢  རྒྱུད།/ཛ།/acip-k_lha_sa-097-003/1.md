  
སརྦ་ཏ་ཐཱ་ག་ཏ་གུ་ཧྱ་མཧཱ་གུཔྟ་ཀོ་ཥ་ཨཀྵ་ཡ་ནི་དཧི་དའི་པ་མཧཱ་པྲ་ཏ་སཱ་དྷ་ནཏནྡྲ་  
ཛྙཱ་ནཱ་ཤྕརྱ་དཧུ་ཏི་ཙཀྲ་ནཱ་མ་མཧཱ་ཡ་ན་སཱུ་ཏྲ། བོད་སྐད་དུ། དེ་བཞིན་གཤེགས་པ་ཐམས་ཅད་ཀྱི་གསང་བ། གསང་བའི་མཛོད་ཆེན་པོ་མི་ཟད་པ་གཏེར་གྱི་སྒྲོན་མ། བརྟུལ་ཞུགས་ཆེན་  
པོ་བསྒྲུབ་པའི་རྒྱུད། ཡེ་ཤེས་རྔམ་པ་གློག་གི་འཁོར་ལོ་ཞེས་བྱ་བ་ཐེག་པ་ཆེན་པོའི་མདོ། བཅོམ་ལྡན་འདས་དཔལ་ཡེ་ཤེས་རྔམ་པའི་རྒྱལ་པོ་ལ་ཕྱག་འཚལ་ལོ། །འདི་སྐད་བདག་  
གིས་ཐོས་པ་དུས་གཅིག་ན། བཅོམ་ལྡན་འདས་གསང་བ་མཆོག་གི་བདག་པོ་དཔལ་ཀུན་ཏུ་བཟང་པོ་ཆེན་པོ་ཡེ་ཤེས་རྔམ་པའི་རྒྱལ་པོ་ཞེས་བྱ་བ་ཕྱོགས་བཅུ་དང། དུས་བཞིས་  
  
༄༅། །བསྡུས་པའི་བདེ་བར་གཤེགས་པ་རྣལ་འབྱོར་གྱི་དབང་ཕྱུག་ཆེན་པོ་རྣམས་ཀྱི་སྐུ་གསུང་ཐུགས་རྡོ་རྗེ་མི་ཕྱེད་པའི་བདག་ཉིད་ཆེན་པོ། །གསང་བ་མཆོག་གི་  
དགྱེས་པ་ན། ལྷུན་གྱིས་གྲུབ་པའི་ལོངས་སྤྱོད་ཆེན་པོ། ཆོས་མ་ལུས་མི་ལུས་ལུས་པ་མེད་པ་ཐམས་ཅད་ཀྱི་རང་བཞིན་ཆེན་པོ། ངོ་མཚར་རྨད་དུ་བྱུང་བའི་ཆོ་འཕྲུལ་ཆེན་པོའི་བདག་  
ཉིད་དེ་འོག་མིན་གྱི་གནས་མཐའ་དང། དབུས་བརྗོད་དུ་མེད་པ་ན་རང་བཞིན་ལྷུན་གྱིས་གྲུབ་པའི་གསང་བ་མཆོག་གི་དཀྱིལ་འཁོར་གསང་བ་ཡུམ་གྱི་མཁའ་རྣམ་པར་དག་པའི་  
གཞལ་ཡས་ཁང་ན། གཅིག་དང། དུ་མ་དང་བྲལ་བའི་ཕྱིར་རྒྱ་ཕྱོགས་བཅུར་ཡོངས་སུ་མཆད་པ། ཆོས་ཐམས་ཅད་གཉིས་སུ་མེད་པའི་དབྱིངས་སུ་ཐིམ་པའི་འོད་ཟེར་གསལ་  
བ། སྤྲོས་པ་མེད་པའི་ཚུལ་གྱིས་ཕོ་བྲང་གི་སྙིང་པོ་ཟླུམ་པོར་གྱུར་པ། དབྱིངས་དང། ཡེ་ཤེས་རྒྱུ་དང། འབྲས་བུར་ལྡན་པའི་འཁོར་ལོ་རྩིབས་དང་ལྡན་པ། ཐམས་ཅད་མཁྱེན་  
པའི་ཡེ་ཤེས་རང་སྣང་བའི་ཐབས་ལས་བྱུང་བའི་མུ་ཁྱུད་ཀྱིས་བསྐོར་བ། བསོད་ནམས་དང། ཡེ་ཤེས་ཀྱི་ཚོགས་ཐུགས་རྗེ་རྒྱས་པའི་ཕྱིར་གྲུ་བཞིར་གསལ་བ། རྣམ་པར་ཐར་  
པའི་སྒོ་ནས་འཇུག་པའི་སྒོ་བཞིན་རྣམ་པར་ཐར་པ་བརྒྱད་ཀྱི་ལམ་སྟེགས་སུ་ཤར་བ། ཕྱི་དང། ནང་མེད་པར་ལྷུན་གྱིས་གྲུབ་པའི་གཞལ་ཡས་ཁང་དེ་ན་ཉི་མ་དང། ཟླ་  
  
  
ཕྱེད་ཀྱིས་འོད་གསལ་བར་སྣང་བ་དང་ཆེ་བའི་ཡོན་ཏན་རྣམ་པ་སྣ་ཚོགས་པའི་དྲིལ་བུ་དང། མུ་ཏིག་གི་ཆུན་མཛེས་འཕྱད་བ་དང། ཤར་བུའི་རྒྱན་དང། བླ་རེ་དང་  
གདུགས་དང། རྒྱལ་མཚན་ལ་སོགས་པའི་རྒྱན་གྱི་ཁྱད་པར་དང་མཉམ་པ་ཉིད་ཀྱི་ཏ་ལའི་ལྗོན་ཤིང་དང། རེ་བ་སྐོང་བའི་དཔག་བསམ་གྱི་ཤིང་དང། ཡིད་བཞིན་གྱི་ནོར་བུ་རིན་པོ་ཆེའི་  
རྒྱལ་མཚན་དང། འཇིག་རྟེན་པའི་ལྷ་དང། ལྷའི་བུ་མོ་རྣམ་པ་སྣ་ཚོགས་པའི་རོལ་མོ་དང། གླུ་དབྱངས་ཀྱི་ཆིགས་སུ་བཅད་པས་བརྒྱན་པའི་གནས་ཁྱད་པར་རྒྱུ་རིན་པོ་ཆེ་སྣ་ཚོགས་  
ལས་གྲུབ་པའི་གནས་དེ་ཉིད་ན་ཐབས་དང། ཤེས་རབ་རང་བཞིན་གྱི་འོད་གསལ་བའི་ཉི་ཟླ་དང། མ་ཆགས་མ་གོས་པའི་པདྨ་དང། མི་ཟད་པའི་རིན་པོ་ཆེ་འབར་བའི་གདན་ཁྲི་དང་  
གཟིམས་ཆ་དང། སྣམ་རྟེན་དུ་ལྡན་པར་གནས་སོ། །གཞན་ཡང། ཁྲག་འཐུང་གི་ཚོགས་འདུས་པའི་གནས་སུའང་འགྱུར་ཏེ། དུ་ར་ཁྲོད་ཀྱི་རྒྱན་གྱི་ཁྱད་པར་  
གྱི་བྱེ་བྲག་ཞིང་གི་གདན་དང། སྦྲུལ་ནག་གི་ཆུན་འཕྱང་དང་ཐོད་པ་རྣམ་གསུམ་གྱི་མཚན་མ་དང། རླུང་ནག་གི་ཕུང་པོ་སྤུངས་ཤིང་རཀྟའི་རྒྱ་མཚོ་མི་ཟད་པར་འཁྲུག་པ་དང་  
མེ་རི་སེར་ནག་ཏུ་འཁྱིལ་ཅིང་འབར་བ། ཀེང་རུས་ཀྱི་རི་རབ་ལས་རཀྟའི་ཁྲག་ཞག་གི་ཆུ་འབབ་པ། འབར་བའི་འཕྲོ་བ་མང་པོ་འཁྲུག་པའི་གནས་ན་དྲེགས་པ་ཁྱོ་ཤུག་དང་  
  
  
༄༅། །སེམས་ཅན་ཆེན་པོའི་གདན་དང་བཅས་པའི་གནས་ཀུན་ཏུ་བཟང་པོའི་བསོད་ནམས་དང། ཡེ་ཤེས་ཀྱི་ཚོགས་གྲུབ་པ། རྣལ་འབྱོར་གྱི་དབང་ཕྱུག་  
ཆེན་པོའི་རྡོ་རྗེ་གསང་བའི་གྲལ་དུ་གྱུར་པན་རྣལ་འབྱོར་གྱི་དབང་ཕྱུག་གི་འཁོར་ཚོགས་བརྗོད་པ་ལས་འདས་པའི་ཡང་བརྗོད་པ་ལས་འདས་པ། སངས་རྒྱས་ཀྱི་ཞིང་གི་རྡུལ་ཕྲ་  
རབ་སྙེད་འཁོད་པ་ནི་རྣལ་འབྱོར་གྱི་དབང་ཕྱུག་ཆེན་པོ་དང་ཁྲག་འཐུང་རོལ་པའི་ཆོགས་དང། དད་པས་འདུས་པའི་ཚོགས་རྣམས་དང་ཐབས་གཅིག་ཏུ་བཞུགས་པ། འདི་  
ལྟ་སྟེ། ནམ་མཁའི་དབྱིངས་དང་མཉམ་པའི་དེ་བཞིན་གཤེགས་པ་བཙུན་མོ་དང་བཅས་པ་དེ་བཞིན་གཤེགས་པ་རྣམ་པར་སྣང་མཛད་དང། དེ་བཞིན་གཤེགས་པ་མི་བསྐྱོད་  
པ་དང། དེ་བཞིན་གཤེགས་པ་རིན་ཆེན་འབྱུང་ལྡན་དང། དེ་བཞིན་གཤེགས་པ་སྣང་བ་མཐའ་ཡས་དང། དེ་བཞིན་གཤེགས་པ་དོན་ཡོད་གྲུབ་པ་དང། བཙུན་མོ་དམ་པ་  
དབྱིངས་ཕྱུག་མ་དང། བཙུན་མོ་དམ་པ་སངས་རྒྱས་སྤྱན་དང་བཙུན་མོ་དམ་པ་མཱ་མ་ཀཱི་དང། བཙུན་མོ་དམ་པ་གོས་དཀར་མོ་དང། བཙུན་མོ་དམ་པ་སྒྲོལ་མ་དང། གཞན་  
ཡང༑ རིགས་ཀྱི་རྣལ་འབྱོར་གྱི་འཁོར་བཅུན་མོའི་ཚོགས་དང་བཅས་པ་ནམ་མཁའ་དང་མཉམ་པ་རྣལ་འབྱོར་ཆེན་པོ་སེམས་དཔའི་རྡོ་རྗེ་དང། རྣལ་འབྱོར་ཆེན་པོ་རིན་ཆེན་  
  
  
རྣལ་འབྱོར་ཆེན་པོ་ཆོས་རྡོ་རྗེ་དང། རྣལ་འབྱོར་ཆེན་པོ་ལས་རྡོ་རྗེ་དང། རྣལ་འབྱོར་ཆེན་མོ་རྡོ་རྗེ་སེམས་མ་དང། རྣལ་འབྱོར་ཆེན་མོ་རིན་ཆེན་སེམས་མ་དང། རྣལ་འབྱོར་  
ཆེན་མོ་ཆོས་ཀྱི་སེམས་མ་དང། རྣལ་འབྱོར་ཆེན་མོ་ལས་སེམས་མ་དང། གཞན་ཡང། ནམ་མཁའ་དང་མཉམ་པའི་བྱང་ཆུབ་ཆེན་པོའི་འཁོར་བཙུན་མོ་དང་བཅས་པ་བྱང་ཆུབ་ཆེན་  
པོ་སའི་སྙིང་པོ་དང། བྱང་ཆུབ་ཆེན་པོ་ནམ་མཁའི་སྙིང་པོ་དང། བྱང་ཆུབ་ཆེན་པོ་སྤྱན་རས་གཟིགས་དབང་ཕྱུག་དང། བྱང་ཆུབ་ཆེན་པོ་ལག་ན་རྡོ་རྗེ་དང། བྱང་ཆུབ་ཆེན་པོ་འཇམ་དཔལ་  
གཞོན་ནུ་དང། བྱང་ཆུབ་ཆེན་པོ་སྒྲིབ་པ་རྣམ་པར་སེལ་བ་དང་བྱང་ཆུབ་ཆེན་པོ་བྱམས་པ་མཻ་ཏྲི་དང། བྱང་ཆུབ་ཆེན་པོ་ཀུན་ཏུ་བཟང་མོ་དང། བྱང་ཆུབ་ཆེན་མོ་སྒེག་མོ་དང། བྱང་ཆུབ་  
ཆེན་མོ་ཕྲེང་བ་དང། བྱང་ཆུབ་ཆེན་མོ་དབྱངས་དང། བྱང་ཆུབ་ཆེན་མོ་གར་དང། བྱང་ཆུབ་ཆེན་མོ་པོག་མེ་མ་དང། བྱང་ཆུབ་ཆེན་མོ་མེ་ཏོག་མ་དང། བྱང་ཆུབ་ཆེན་མོ་མར་མེ་མ་དང་  
བྱང་ཆུབ་ཆེན་མོ་དྲི་དང། གཞན་ཡང། འཇོམས་པ་ཆེན་པོའི་འཁོར་བཙུན་མོ་དང་བཅས་པ་ནམ་མཁའི་དང་མཉམ་པ་འཇོམས་པ་ཆེན་པོ་གཤིན་རྗེ་གཤེད་པོ་དང། འཇོམས་པ་ཆེན་པོ་  
སྟོབས་པོ་ཆེ་དང། འཇོམས་པ་ཆེན་པོ་རྣམ་པར་རྒྱལ་བ་དང། འཇོམས་པ་ཆེན་པོ་རྟའི་རྒྱལ་པོ་དང། འཇོམས་པ་ཆེན་པོ་བདུད་རྩི་ཐབས་སྦྱོར་དང། འཇོམས་མཆེན་མོ་ལྕགས་ཀྱུ་མ་  
  
  
༄༅། །དང། འཇོམས་མ་ཆེན་མོ་ཞགས་པ་མ་དང། འཇོམས་མ་ཆེན་མོ་ལྕགས་སྒྲོག་མ་དང། འཇོམས་མ་ཆེན་མོ་འབེབས་མ་དང། གཞན་ཡང། ཐུབ་པའི་སྲས་  
ཀྱི་འཁོར་རྡུལ་ཕྲ་རབ་སྙེད་དང་མཉམ་པ། ཐུབ་པ་ཆེན་པོ་ལྷའི་དབང་པོ་དང། ཐུབ་པ་ཆེན་པོ་ལྷ་མ་ཡིན་གྱི་དབང་པོ་དང། ཐུབ་པ་ཆེན་པོ་མིའི་དབང་པོ་དང། ཐུབ་པ་ཆེན་པོ་དུད་འགྲེའི་  
དབང་པོ་དང། ཐུབ་པ་ཆེན་པོ་ཡི་དྭགས་ཀྱི་དབང་པོ་དང། ཐུབ་པ་ཆེན་པོ་དམྱལ་བའི་དབང་པོ་དང། དེ་དག་ལ་སོགས་པ་རྣལ་འབྱོར་གྱི་དབང་ཕྱུག་ཆེན་པོ་སྲས་ཀྱི་ཚོགས་གྲངས་མེད་པ་  
དང་ཡང་ཐབས་ཅིག་ཏུ་བཞུགས་སོ། །གཞན་ཡང། ཁྲག་འཐུང་རོལ་པ་དཔལ་ཧེ་རུ་ཀ་བཙུན་མོའི་ཚོགས་དང་བཅས་པ། འདི་ལྟ་སྟེ་ཁྲག་འཐུང་ཆེན་པོ་དཔལ་བུད་དྷ་ཧེ་རུ་ཀ་ཞེས་  
བྱ་བ་དང། ཁྲག་འཐུང་ཆེན་པོ་དཔལ་བཛྲ་ཧེ་རུ་ཀ་ཞེས་བྱ་བ་དང། ཁྲག་འཐུང་ཆེན་པོ་དཔལ་རཏྣ་ཧེ་རུ་ཀ་ཞེས་བྱ་བ་དང། ཁྲག་འཐུང་ཆེན་པོ་དཔལ་པདྨ་ཧེ་རུ་ཀ་ཞེས་བྱ་བ་དང་  
ཁྲག་འཐུང་ཆེན་པོ་དཔལ་ཀརྨ་ཧེ་རུ་ཀ་ཞེས་བྱ་བ་དང། བཙུན་མོ་བུད་དྷ་ཀྲོ་དཧི་ཞེས་བྱ་བ་དང། བཙུན་མོ་བཛྲ་ཀྲོ་དཧི་ཞེས་བྱ་བ་དང། བཙུན་མོ་རཏྣ་ཀྲོ་དཧི་ཞེས་བྱ་བ་དང། བཙུན་མོ་པདྨ་  
ཀྲོ་དཧི་ཞེས་བྱ་བ་དང། བཙུན་མོ་ཀརྨ་ཀྲོ་དཧི་ཞེས་བྱ་བ་དང། གཞན་ཡང། གསང་བ་ཆེན་པོ་འཁོར་བཙུན་མོ་དང་བཅས་པ་གསང་བ་ཆེན་པོ་རཀྵ་ཧེ་རུ་ཀ་ཞེས་བྱ་བ་དང། གསང་  
  
  
གསང་བ་ཆེན་པོ་བི་ཤྭ་ཧེ་རུ་ཀ་ཞེས་བྱ་བ་དང། གསང་བ་ཆེན་པོ་ས་མ་ཡ་ཧེ་རུ་ཀ་ཞེས་བྱ་བ་དང། གསང་བ་ཆེན་མོ་རཀྵ་ཀྲོ་དཧི་ཞེས་བྱ་བ་དང། གསང་  
བ་ཆེན་མོ་ཡཀྵ་ཀྲོ་དཧི་ཞེས་བྱ་བ་དང། གསང་བ་ཆེན་མོ་བི་ཤྭ་ཀྲོ་དཧི་ཞེས་བྱ་བ་དང། གསང་བ་ཆེན་མོ་ས་མ་ཡ་ཀྲོ་དཧི་ཞེས་བྱ་བ་དང། གཞན་ཡང། ཕྲ་མེན་མ་ཉི་ཤུའི་ཆོགས་ཀྱི་འཁོར་དཀར་  
མོའི་ཚོགས་ཞེས་བྱ་བ་དང། རྐུན་མོའི་ཚོགས་ཞེས་བྱ་བ་དང་སྤོས་མོའི་ཚོགས་ཞེས་བྱ་བ་དང། གཏུམ་མོའི་ཚོགས་ཞེས་བྱ་བ་དང། རྨོངས་མོའི་ཚོགས་ཞེས་བྱ་བ་དང། ཐལ་བྱེད་མའི་  
ཚོགས་ཞེས་བྱ་བ་དང། སྨེ་ཤ་ཅན་གྱི་ཚོགས་ཞེས་བྱ་བ་དང་མ་ཚོགས་ཞེས་བྱ་བ་དང། སེང་གདོང་གི་ཚོགས་ཞེས་བྱ་བ་དང་སྟག་གདོང་གི་ཚོགས་ཞེས་བྱ་བ་དང། ཝ་གདོང་གི་  
ཚོགས་ཞེས་བྱ་བ་དང། ཁྱི་གདོང་གི་ཚོགས་ཞེས་བྱ་བ་དང་བཞད་གདོང་གི་ཚོགས་ཞེས་བྱ་བ་དང། ཀང་ཀའི་གདོང་གི་ཚོགས་ཞེས་བྱ་བ་དང། དུར་བྱའི་གདོང་གི་ཚོགས་ཞེས་བྱ་བ་  
དང༑ བྱ་རོག་གདོང་གི་ཚོགས་ཞེས་བྱ་བ་དང། འུག་པའི་གདོང་གི་ཚོགས་ཞེས་བྱ་བ་དང། རྟ་གདོང་གི་ཚོགས་ཞེས་བྱ་བ་དང། ཕག་གདོང་གི་ཚོགས་ཞེས་བྱ་བ་དང། སེང་གདོང་  
གི་ཚོགས་ཞེས་བྱ་བ་དང། སྤྲེ་གདོང་གི་ཚོགས་ཞེས་བྱ་བ་ལ་སོགས་པ་ཕྲ་མེན་མའི་ཚོགས་ཤིན་ཏུ་མང་བ་དང། གཞན་ཡང། རྡོ་རྗེ་སྲིན་པོ་ཁྲོ་བོའི་ཆོགས་རྡོ་རྗེ་སྲིན་པོ་ཁྲོ་བོ་རྣམ་  
  
  
༄༅། །པར་རྒྱལ་བ་ཞེས་བྱ་བ་དང། དབྱུག་པ་སྔོན་པོ་ཞེས་བྱ་བ་དང། གཤིན་རྗེ་གཤེད་ཅེས་བྱ་བ་དང། མི་གཡོ་མགོན་པོ་ཞེས་བྱ་བ་དང། རྟ་མགྲིན་ཞེས་བྱ་བ་  
དང༑ གཞན་གྱིས་མི་ཐུབ་པ་ཞེས་བྱ་བ་དང། བདུད་རྩི་འཁྱིལ་བ་ཞེས་བྱ་བ་དང། ཁམས་གསུམ་རྣམ་པར་རྒྱལ་བ་ཞེས་བྱ་བ་དང་ཧཱུཾ་ཀཱ་ར་ཞེས་བྱ་བ་དང། སྟོབས་པོ་ཆ་[?]ཞེས་བྱ་  
བ་དང༑ གཞན་ཡང། རྡོ་རྗེ་སྲིན་མོའི་ཁྲོ་མོའི་འཁོར་རྡོ་རྗེ་སྲིན་མོ་སྙེམས་མ་ཞེས་བྱ་བ་དང། སྡེར་མོ་ཞེས་བྱ་བ་དང། དུར་ཁྲོད་མ་ཞེས་བྱ་བ་དང། གཏུན་ཁུང་མ་ཞེས་བྱ་བ་དང་  
གཏུམ་མོ་ཞེས་བྱ་བ་དང། མདའ་སྙེམས་མ་ཞེས་བྱ་བ་དང། སྒྲ་འབྱིན་མ་ཞེས་བྱ་བ་དང། གསོད་མ་ཞེས་བྱ་བ་དང། བསྐྱོད་མ་ཞེས་བྱ་བ་དང། རླུང་འབྱིན་མ་ཞེས་བྱ་བ་ལ་སོགས་  
པ་རྡོ་རྗེ་གཞོན་ནུའི་འཁོར་རིག་འཛིན་འབུམ་ཕྲག་བསམ་གྱིས་མི་ཁྱབ་པ་དང། གཞན་ཡང། གསང་སྔགས་ཀྱི་མཐུ་དང། སྟོན་པའི་ངོ་མཚར་རྨད་དུ་བྱུང་བའི་ཆོ་འཕྲུལ་གྱིས་  
རང་དབང་མེད་པར་འཁོར་དུ་འདུས་པའི་དབང་ཕྱུག་དང། དབང་ཕྱུག་ཉི་ཤུ་རྩ་བརྒྱད་ལ་སོགས་པ་ཀུན་བྲན་དང། ཡང་བྲན་གཡོག་དང། ཡང་གཡོག་དང་བཅས་པ་རྫུ་  
འཕྲུལ་གྱི་ཤུགས་ཀྱི་འཁོར་འདུས་པ་རྣམས་ནི་བདག་དང། གཞན་གྱི་ཤེས་པའི་རྒྱུད་ནི་ཐམས་ཅད་ཞི་བ་དང། རྒྱས་པ་དང། དབང་དང། དྲག་པོ་དང། དགུག་པ་དང། བཅིང་  
  
  
གཏང་བ་དང། དགྲོལ་བ་དང། དྲང་བ་དང། རེངས་པ་དང། རྨུགས་པ་དང། དཔྲལ་བ་དང། བཟའ་བ་དང། བཏུང་བ་དང། འཇིབ་པ་དང། ཉམས་པ་དང། གསད་པ་དང། གནོན་  
པ་དང། སྤར་བ་དང། ཕམ་པ་དང། རྒྱལ་བ་ལ་སོགས་པ་བྱེད་ཅིང་ཐབས་གཅིག་ཏུ་རྡོ་རྗེ་གསང་བའི་གྲལ་དུ་འཁོད་དོ། །དེ་ནས་ཡང་དཔལ་འབར་ཡུམ་ཀྲོ་དཧིའི་རྒྱལ་མོའང་བཅོམ་ལྡན་  
འདས་གསང་བ་མཆོག་གི་བདག་པོའི་སྐུ་ལ་འཁྲིལ་ཏེ་བཞུགས་སོ་།བཅོམ་ལྡན་འདས་བྱེད་པ་པོ་རྡོ་རྗེ་ཀུན་ཏུ་བཟང་པོ་དང། བཙུན་མོ་བྱ་བ་མོ་ཀུན་ཏུ་བཟང་མོའང་གཉིས་སུ་མེད་  
པར་མདུན་གྱིས་བལྟས་ཏེ་བཀའ་ནོད་པའི་ཚུལ་དུ་གནས་སོ། །འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་ཞེས་བྱ་བ་ལས། གླེང་གཞིའི་ལེའུ་སྟེ་དང་  
པོའོ།། །།དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དཔལ་ཀུན་ཏུ་བཟང་པོ་ཡེ་ཤེས་རྔམ་པའི་རྒྱལ་པོས་འཁོར་གྱི་དཀྱིལ་འཁོར་ཐམས་ཅད་ལ་རྣམ་  
པར་གཟིགས་སོ། །འཁོར་གྱི་དཀྱིལ་འཁོར་ཐམས་ཅད་ལ་གཟིགས་ནས་ཕྱི་སྣོད་ཀྱི་ཁམས་ནམ་མཁའ་དང། ས་དང། ཆུ་དང། མེ་དང། རླུང་དང། རི་དང། ཚལ་ལ་སོགས་པ་  
ཐམས་ཅད་ལ་རྣམ་པར་གཟིགས་སོ། །དེ་དག་ཐམས་ཅད་ལ་རྣམ་པར་གཟིགས་ནས། ཡང་ནང་བཅུད་ཀྱི་ཁམས་སེམས་དང། སེམས་ལས་བྱུང་བའི་གཡོ་བ་དང། འགུལ་  
  
  
༄༅། །བ་དང། དམྱལ་བ་དང། ཡི་དྭགས་དང། བྱོལ་སོང་དང་མི་དང། ལྷ་མ་ཡིན་དང། ལྷའི་རིགས་སོ་སོའི་ཁམས་དང། བསམ་གཏན་བཞི་དང་  
ཚད་མེད་པ་བཞི་དང། གཟུགས་མེད་པའི་ཁམས་དང། མུ་སྟེགས་ཀྱི་ཁམས་དང། བདུད་ཆེན་པོ་དང། ལྷ་དང། ཀླུ་དང། གནོད་སྦྱིན་དང། སྲིན་པོ་དང། ནམ་མཁའ་ལྡིང་དང་  
མི་འམ་ཅི་དང། རུ་ཏྲ་དང། རུ་ཏྲ་ཅན་ལ་སོགས་པའི་ཁམས་ལ་རྣམ་པར་གཟིགས་སོ། །དེ་དག་ཐམས་ཅད་ལ་རྣམ་པར་གཟིགས་ནས། ཡང་ཉན་ཐོས་ཀྱི་ས་དང། རང་སངས་  
རྒྱས་ཀྱིས་དང། བྱང་ཆུབ་སེམས་དཔའ་རྣམས་ཀྱི་ས་དང། རིག་འཛིན་པའི་བསྟི་གནས་དང། ཕྱོགས་བཅུ་དུས་བཞིའི་སངས་རྒྱས་ཐམས་ཅད་ལ་རྫུ་འཕྲུལ་གྱི་སྤྱན་གྱིས་རྣམ་  
པར་གཟིགས་ནས་སྨྲ་བསམ་ལས་འདས་པ་དེ་བཞིན་ཉིད་སྟོང་པ་ཆེན་པོའི་ཏིང་ངེ་འཛིན་ལ་སྙོམས་པར་བཞུགས་ཏེ་ཅང་མི་མཛད། རྣམ་པར་མི་མཛད། མཛད་པ་མི་འགོག་  
མཛད་པ་རྣམ་པར་ཡང་མི་འགོག་མི་མཛད་པའང་མི་གནས། ཅང་མི་གསུང། མི་སྒྲོགས། རྣམ་པར་མི་གསུང། མི་སྒྲོགས། གསུང་བའང་མི་འགོག་གསུང་བ་རྣམ་པར་ཡང་  
མི་འགོག་མི་གསུང། མི་འགོག་པ་ལའང་མི་གནས། འཁོར་གྱི་དཀྱིལ་འཁོར་དང། སྣོད་ཀྱི་ཁམས་ཐམས་ཅད་དང། སའི་ཁྱད་པར་ཐམས་ཅད་ལའང་མི་གཟིགས། མི་  
  
  
གཟིགས་ཤིང་དགོངས་པ་ལའང་མི་འགོག་རྣམ་པར་ཡང་མི་འགོག་མི་འགོག་པ་ལའང་མི་གནས་སོ། །དེ་ནས་ཏིང་ངེ་འཛིན་ལ་སྙོམས་པར་ཞུགས་མ་ཐག་ཏུ་འཁོར་གྱི་དཀྱིལ་  
འཁོར་དེ་དག་དང། སྣོད་ཀྱི་ཁམས་དེ་དག་དང། བཅུད་ཀྱི་ཁམས་དེ་དག་དང། སའི་ཁྱད་པར་དེ་དག་ཐམས་ཅད་ཀྱང་སྒྱུ་མའི་མཚན་ཉིད་ཙམ་དུ་དམིགས་སུ་མེད་དོ། །དཔེར་ན། ནམ་མཁའ་  
ནི་ཆོས་ཐམས་ཅད་ཀྱི་རྗེས་སུའང་སོང་ལ། ཇི་ལྟ་བུའི་ངོ་བོར་ཡང་གདགས་སུ་མེད་པ་དེ་བཞིན་དུ་དོན་དམ་པ་བྱང་ཆུབ་སེམས་དེའང་ཆོས་ཐམས་ཅད་ལའང་ཁྱབ་ལ། སྨྲ་བསམ་  
ལས་ཀྱང་འདས་སོ། །དེ་ལྟར་ཆོས་ཀྱི་སྐུའི་ངོ་བོར་བརྗོད་དུ་མེད་པ་ལ་བརྣལ་བཞིན་དུ་ཡུམ་ཀུན་ཏུ་བཟང་མོ་རྔམ་པའི་ཀྲོ་དཧིའི་རྒྱལ་མོས་སྟོང་ཉིད་ཀྱི་ངང་ལས་གླུ་འདིས་བསྐུལ་ལོ། །ཨོཾ་  
སྣང་སྟོང་སྟོང་པའི་རྡོ་རྗེ་ཆོས་ཀྱི་སྐུ། །སྨྲ་བསམ་ལས་འདས་དོན་དམ་བྱང་ཆུབ་སེམས། །སྟོང་ཉིད་ངང་ལས་མི་འདའི་དམ་ཚིག་གིས། །སྙིང་རྗེ་ནམ་མཁའི་ངོ་བོ་བསྟན་དུ་གསོལ། །ཞེས་  
བསྐུལ་བས་བསྐུལ་བར་ཐུགས་སུ་ཆུད་ནས་སྟོང་ཉིད་ཀྱི་ཏིང་ངེ་འཛིན་གྱི་ངང་ལས་རིག་པའི་ཡེ་ཤེས་སྙིང་རྗེ་ཆེན་པོ་ཡིས་ཀུན་དུ་ཀློང་བདལ་བར་ཁྱབ་སྟེ་སྙིང་རྗེ་ཆེན་པོ་དེས་འཁོར་གྱི་  
དཀྱིལ་འཁོར་ཀུན་ཏུ་ཁྱབ་པར་མཛད་དོ། །འཁོར་གྱི་དཀྱིལ་འཁོར་ཀུན་ཏུ་ཁྱབ་བར་མཛད་ནས། ཡང་སྣོད་ཀྱི་ཁམས་ཀུན་ལ་ཁྱབ་པར་མཛད་ནས་ཡང་བཅུད་ཀྱི་ཁམས་ཀུན་ལ་  
  
  
༄༅། །ཁྱབ་པར་མཛད་དོ། །བཅུད་ཀྱི་ཁམས་ཀུན་ལ་ཁྱབ་པར་མཛད་ནས་སའི་ཁྱད་པར་ཀུན་ལ་ཁྱབ་པར་མཛད་དོ། །དཔེར་ན། ཉི་མ་བར་སྣང་ལ་ཤར་བའི་འོད་  
ཀུན་ལ་སྙོམས་པ་བཞིན་དུ་རིག་པའི་ཉི་མ་སྙིང་རྗེས་བྱང་ཆུབ་ཀྱི་སེམས་ཀྱིས་ཀྱང་སྟོང་ཉིད་ཀྱི་ངང་ཀུན་ལ་སྙོམས་པར་ཁྱབ་གདལ་ཏོ། །དེའི་ཚེ་གསང་བ་མཆོག་གི་བདག་པོ་དེ་ཉིད་ཡང་  
ཏིང་ངེ་འཛིན་ལས་ལངས་ནས་སྙིང་རྗེ་ནམ་མཁའི་ངོ་བོ་ཀུན་ཏུ་སྣང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ་།ཞུགས་མ་ཐག་ཏུ་སྙིང་རྗེས་ཀུན་ལ་ཁྱབ་པར་གྱུར་པ་ནི་ཏིང་ངེ་  
འཛིན་དེའི་མཐུ་ཡིན་ནོ། །དེ་ནས་ཡུམ་ཀུན་ཏུ་བཟང་མོ་རྔམ་པ་ཀྲོ་དཧིའི་རྒྱལ་མོས་ཡང་གླུ་འདིས་བསྐུལ་ལོ། །མ་ལྟར་བྱམས་པའི་ཐུགས་རྗེས་ཀུན་ཏུ་ཁྱབ། །མཁའ་ལྟར་གོ་འབྱེད་ཆོ་  
འཕྲུལ་འབྱུང་གནས་ལས། །ལོངས་སྤྱོད་རྫོགས་དང་ཐུགས་རྗེ་སྤྲུལ་པའི་སྐུ། །འབར་བའི་སྐུ་མཆོག་བདག་ལ་བསྟན་དུ་གསོལ། །ཨ་ལ་ལ་ཧོ་ཞེས་གསོལ་བ་བཏབ་པས་བཅོམ་  
ལྡན་འདས་གསང་བ་མཆོག་གི་བདག་པོ་དེས་ཆོས་ཐམས་ཅད་དོན་དམ་པ་བྱང་ཆུབ་སེམས་ལ་ཤར་བར་མཁྱེན་ནས་མི་དམིགས་ནམ་མཁའི་དབྱིངས་ནས་རྡོ་རྗེའི་མངོན་དུ་ཕྱུང་  
སྟེ༑ དཔེར་ན། ཟླ་བ་དྲི་མ་མེད་པ་ནམ་མཁའ་དང་བ་ལ་ཤར་བ་བཞིན་ནོ། །རྡོ་རྗེའི་སྐུ་དེ་ལས་རིག་པའི་ཆོ་འཕྲུལ་གྱི་འོད་ཟེར་རྣམ་པར་འཕྲོ་བ་ནི། དཔེར་ན། ཉི་འོད་ཀྱི་འོད་  
  
  
།དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས་ཏིང་ངེ་འཛིན་ལས་ལངས་ནས་འདོད་ཆགས་ཆེན་པོའི་ཚུལ་རྡོ་རྗེ་རྣམ་པར་བསྒྱིངས་  
པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་ཞུགས་ནས་ཀྱང་ཡུམ་ཀྲོ་དཧིའི་རྒྱལ་མོ་ལ་གཟིགས་ཏེ་འཛུམ་པ་རྣམ་པར་མཛད་དོ། །དེ་ནས་ཡུམ་ཀྲོ་དཧིའི་རྒྱལ་མོས་ཀྱང་སྤྱན་  
ཟིམ་བག་གི་ཚུལ་གྱིས་གཟིགས་ནས་ལན་སྟོང་དུ་བརྐྱང་ཕྱག་བཙལ་ཏེ་གཡོན་པ་སློང་བའི་གླུ་འདིས་རྣམ་པར་བསྐུལ་ལོ། །ཨེ་མའོ། ཡིད་བཞིན་སྐུ་མཆོག་ཚོགས་ཆེན་མངོན་  
རྫོགས་ལྷ། །རྡོ་རྗེ་གར་གྱི་ཚུལ་གྱིས་གར་མཛད་ཅིང། །དགའ་མཆོག་རྡོ་རྗེའི་བྱང་ཆུབ་སེམས་ཆེན་དེ། །འཛུམ་ཞིང་འཁྱིལ་བའི་པདྨའི་གནས་སུ་ཕོབ་ཧོ། །ཨེ་མའོ། དཀར་ལ་  
འཚེར་བའི་བྱང་ཆུབ་སེམས་སྤྲིན་དང། །ཆགས་པ་དམར་པོ་དབང་གི་རང་བཞིན་དུ། །གཉིས་མེད་འཕྲོས་པའི་བྱིན་བརླབས་བསམ་ཡམ་[?]ལས་།ཡེ་ཤེས་ལྷ་ཚོགས་སྤྲུལ་སྐུ་  
བསམ་ཡས་འཐོན། །མ་རིག་མུན་པས་ལྡོངས་པས་དོན་གྱིས་ཕྱེ། །དགོན་དུང་གནས་ནས་བྱང་ཆུབ་མྱུ་གུ་སྐྱེད། །ཞི་བ་འགོག་པའི་ས་ལས་རྣམ་པར་སློང། །ཞེས་རྣམ་པར་བསྐུལ་  
བས་གཉིས་སུ་མེད་པའི་རྣམ་པར་རོལ་པས་རོལ་ཞིང་བརྗིད་པ་དང་བཅས་ནས་གར་མཛད་པ་དང། ཞལ་འཛུམ་པ་དང། འདོར་བ་དང་སྐུམ་པ་དང། འགྱིང་བ་དང། སྤྱན་  
  
  
༄༅། །མཛེས་པའི་སྨིན་རིང་བསྐྱོད་ཅིང་སྒྱུར་བ་དང། དུང་གི་ཕུར་བས་གཡོན་པ་སློང་བ་དང། འདོར་ཞིང་བསྐུལ་བ་དང། འཇོག་ཅིང་འདེག་པ་དང། རྣམ་  
པར་འདོར་པའི་རོལ་པའི་གར་གྱིས་ནམ་མཁའི་ཁམས་ཀུན་ཏུ་ཁྱབ་པར་མཛད་དོ། །རྣམ་པར་རོལ་པ་ངེས་འབྱུང་བ་དང། འབྱུང་བ་ལས་གྱུར་པ་ཐམས་ཅད་ལ་ཁྱབ་པར་མཛད་དོ། །  
དེས་སེམས་དང། སེམས་ལས་བྱུང་བ་ཀུན་ལ་ཁྱབ་པར་མཛད་པས་བཅོམ་ལྡན་འདས་ཀྱི་བྱང་ཆུབ་ཀྱི་སེམས་ཞི་ཞིང་འཁྱིལ་པས་རོལ་པའི་ཆར་མངོན་པར་ཕབ་པས་སྣོད་  
ཀྱི་ཁམས་དང། བཅུད་ཀྱི་ཁམས་དང། བསམ་གཏན་དང། འགོག་པ་དང། སའི་ཁྱད་པར་ཐམས་ཅད་དང། བྱང་ཆུབ་ཀྱི་རོལ་པ་སྣ་ཚོགས་སྒེག་པ་དང། སྟེགས་པ་དང་  
སྦྱོར་བ་དང། འཁྱུད་པ་དང། སྡོམ་པ་དང། བསྟིམ་པ་དང། མཉེས་པ་དང། གསོལ་བ་དང། མྱང་བ་དང། བཅད་པ་དང། བདེ་བ་དང་སྤྲོད་པ་དང། འཇོག་པ་ལ་སོགས་པ་  
བཅོམ་ལྡན་འདས་ཀུན་ཏུ་བཟང་པོའི་རྡོ་རྗེ་འཛིན་གྱིས་ཀུན་ཏུ་རྒྱས་པར་བྱས་ཏེ་ཡང་དག་པར་གནས་སོ། །དེ་ནས་དེའི་ཚེ་ཐུགས་རྣམ་པར་དག་པའི་མཁའ་ཀློང་ནས་རིག་པ་བྱང་  
ཆུབ་ཀྱི་སེམས་ཀྱི་འོད་ཟེར་བརྗོད་ཀྱིས་མི་ལང་བ་འབྱམ་ཀླས་པ་ཤར་བ་དེ་ལས་གསུང་གི་ཡིག་འབྲུ་འཁོར་ལོའི་ཚོགས་སུའང་སྣང་ངོ། །ཡིག་འབྲུ་དེ་ཉིད་ཐུགས་ཕྱག་  
  
  
ཐུགས་དམ་ཚིག་གི་ཕྱག་རྒྱ་འོད་དུ་འཕྲོས་ཤིང་རྣམ་པར་འདུ་བའི་ཚུལ་གྱིས་རྣལ་འབྱོར་གྱི་དབང་ཕྱུག་གི་འཁོར་རྒྱལ་བ་ཡབ་ཡུམ་དང། སེམས་དཔའ་དང། སེམས་  
མ་དང། ཐུབ་པ་དང། འཇོམས་པ་དང། འཇོམས་མ་རྣམས་ཀྱིས་སྐུར་ཡང་རང་རང་གི་དམ་ཚིག་གི་ཕྱག་རྒྱ་ལས་སྣང་བར་བྱས་ཏེ་གསང་བ་མཆོག་གི་བདག་པོ་ལ་མདུན་གྱིས་བལྟས་  
ནས་རྡོ་རྗེ་གསང་བའི་གྲལ་དུ་འཁོད་དེ། དེ་ལྟར་རེ་རེ་ལའང་སངས་རྒྱས་ཀྱི་འཁོར་ཞབས་འབྲིང་དང་བཅས་པ་འབྱམ་ཀླས་པ་ནམ་མཁའི་དབྱིངས་ཀྱི་མཐའ་ཀླས་པ་ལྷུན་གྱིས་གྲུབ་བོ།།  
ཡང་འོད་ཟེར་དེ་དག་རེ་རེ་ལས་ཧེ་རུ་ཀ་མང་པོའི་ཚོགས་ཀྱང་ཤར་ཏོ། །ཧེ་རུ་ཀ་རེ་རེ་ལའང་སངས་རྒྱས་འབུམ་ཕྲག་གི་འཁོར་སོ་སོའི་ཞབས་འབྲིང་དང་བཅས་པ་ལྷུན་གྱིས་གྲུབ་པར་  
མཛད་དོ། །ཧེ་རུ་ཀ་རེ་རེ་ལས་རིག་པའི་ཉི་མའི་ཆར་མངོན་པར་ཕབ་སྟེ་མུན་ནག་གི་གློག་གསལ་བར་མཛད་དོ། །ཆོས་ཀྱི་གླུ་དང་གར་དང། ཆོས་ཀྱི་ཆར་དང། མཆོད་པ་དང་  
ཆོས་ཀྱི་ངོ་མཚར་རྨད་དུ་བྱུང་བ་རྔམ་པའི་ཆོ་འཕྲུལ་ཡན་མན་སྣྲེལ་ཞི་ཐམས་ཅད་དུ་ལིང་ལོང་ཕྱད་དོ། །དེའི་ཚེ་ཧེ་རུ་ཀ་འོད་ཀྱི་ཕྲེང་བ་དེས་རུ་ཏྲ་ཅན་དང། བདུད་དང། སྲིན་པོ་  
དང། གནོད་སྦྱིན་དང། དབང་ཕྱུག་མ་ཉི་ཤུ་རྩ་བརྒྱད་ལ་སོགས་པ་རང་རང་གི་ཆེ་བའི་ང་རྒྱལ་རབ་ཏུ་སྟོན་པ་རྣམས་ཞི་ཞིང་དུལ་བར་གྱུར་ཏོ་རང་རང་གི་དབང་ཕྲོགས་ནས་སངས་  
  
  
༄༅། །རྒྱས་ཀྱི་བསྟན་པ་འདི་ལ་དད་པར་གྱུར་ནས་འདུས་རབ་ཏུ་འདུས་སོ། །དེའི་ཚེ་ན་བྱང་ཆུབ་ཀྱི་འོད་ཟེར་ཀུན་ཏུ་ཁྱབ་པ་དེས་འདུ་ཤེས་མེད་པ་དང། འགོག་  
པ་ལ་གནས་པའི་མུར་ལྷུང་བ་རྣམས་ས་བོན་མེས་ཚིག་པ་དང་འདྲ་བ་དེའང་དྲི་མ་མེད་པའི་བྱང་ཆུབ་སེམས་རིན་པོ་ཆེའི་ཆུ་དེས་དབང་བསྐུར་བས་བྱང་ཆུབ་སེམས་ཐོབ་སྟེ་འགྲོ་  
པའི་དོན་བྱེད་པར་གྱུར་ཏོ། །གཞན་ཡང། སའི་ཁྱད་པར་ལ་གནས་པ་རྣམས་ཀྱང་རང་རང་གི་ས་ལ་སྐྱོ་སེམས་སྐྱེས་ཏེ་ལས་ཀྱི་ཚེ་བཀག་ནས་སངས་རྒྱས་ཀྱི་བསྟན་པ་འདི་ལ་  
རབ་ཏུ་དད་དོ། །དེས་ན་འདུས་པའི་འཁོར་ཚོགས་རྣམས་ངོ་མཚར་དུ་གྱུར་རྨད་དུ་གྱུར་ཏེ་འདུས་ནས་ཤིན་ཏུ་སྐྲག་ཏེ་གསོལ་བ་བཏབ་པ་ཨེ་མའོ་ཨེ་མ་ཡ་མཚན་ཆེ། །གཉིས་  
མེད་རོལ་པ་ཡ་མཚན་ཆེ། །འོད་ཟེར་འཕྲོ་འདུ་ཡ་མཚན་ཆེ། །བྱང་ཆུབ་ཆར་སྤྲིན་ཡ་མཚན་ཆེ། །སངས་རྒྱས་འབྱུང་བ་ཡ་མཚན་ཆེ། །སྤྲུལ་པ་འབྱུང་བ་ཡ་མཚན་ཆེ། །  
ཁྲོ་བོ་འབྱུང་བ་ཡ་མཚན་ཆེ། །བྱིན་བརླབས་ཆོ་འཕྲུལ་ཡ་མཚན་ཆེ། །དགོན་གདུངས་སྤངས་པ་ཡ་མཚན་ཆེ། །འགོག་པ་གསོས་པ་ཡ་མཚན་ཆེ། །བདག་ཅག་  
འཁོར་ཚོགས་འདས་པ་རྣམས། །དམ་ཚིག་ཅན་དུ་བྱིན་བརླབས་མཛོད་།བླ་འོག་རིམ་པ་ཇི་བཞིན་དང། །རྡོ་རྗེ་གསང་བའི་གྲལ་དུ་འཁོད་ཅེས་གསོལ་བ་བཏབ་པས་  
  
  
ཐུགས་གཉིས་སུ་མེད་པའི་སྒོ་ནས་འཁོར་རྣམ་པར་སྦྱོར་བའི་རྡོ་རྗེའི་རྒྱན་ཞེས་བྱ་བའི་ཏིང་ངེ་འཛིན་ལ་སྙོམས་པར་  
ཞུགས་ཏེ། བྱེད་པ་པོ་རྡོ་རྗེ་ཀུན་ཏུ་བཟང་པོ་ལ་གཟིགས་ནས་ཞལ་འཛུམ་པ་མཛད་དོ། །དེ་ནས་བྱེད་པ་པོ་རྡོ་རྗེ་ཀུན་ཏུ་བཟང་པོ་དེས་བསྐུལ་བར་རྣམ་པར་རིག་ནས་བཙུན་མོ་བྱ་བ་མོ་ཀུན་  
ཏུ་བཟང་མོ་དང་གཉིས་སུ་མེད་པར་སྦྱོར་ཞིང་རང་གི་སྟན་ལས་རྣམ་པར་ལངས་ཏེ་བྱང་ཆུབ་སེམས་ཀྱི་མཚན་མ་གནས་ལྔར་བཏབ་ནས་ལྕེ་པདྨོའི་སྟེང་དུ་ལས་ཀྱི་རྡོ་རྗེ་བཞག་སྟེ། བརྐྱང་  
ཕྱག་བཙལ་ནས་མི་འཇིགས་པའི་ལྟ་བས་སྟོན་པའི་ཞལ་དུ་བལྟས་ནས་དོན་བསྡུ་བར་གསོལ་བ་བཏབ་པ། གསང་བའི་བདག་པོ་ཡབ་ཡུམ་དགོངས་སུ་གསོལ། །འདུས་པའི་འཁོར་  
ཚོགས་མང་པོ་དགོངས་སུ་གསོལ། །གསང་མཛད་ཡེ་ཤེས་ཀློག་གི་འཁོར་ལོ་འདི། །ཆོས་ཀྱི་རྒྱལ་པོ་ཆེན་པོས་བཤད་དུ་གསོལ། །ཞེས་གསོལ་བ་བཏབ་པས་གསང་བ་  
མཆོག་གི་བདག་པོས་བྱེད་པ་པོ་ཀུན་ཏུ་བཟང་པོ་རྡོ་རྗེ་ལས་ཀྱི་བཀའ་བར་བྱིན་གྱིས་བརླབས་པའི་ཕྱིར་ཐུགས་གསང་བའི་མཁའ་ལས་བྱང་ཆུབ་སེམས་སྤྲིན་སྤྲོས་པས་ལས་  
ཀྱི་འཁོར་ལོ་རྡོ་རྗེ་རྒྱ་གྲམ་གཅིག་ལག་ཏུ་བཞག་སྟེ། ལས་ཀྱི་དབང་བསྐུར་ནས་མིང་ཡང་ལས་ཀྱི་སེམས་དཔའ་བྱེད་པ་པོ་ཀུན་ཏུ་བཟང་པོར་བཏགས་ཏེ་ལས་ཀྱི་དབང་ཐོབ་  
  
  
༄༅། །པར་གྱུར་ཏོ། །ཆོས་ཀྱི་འཁོར་ལོ་པདྨ་འདབ་མ་བརྒྱད་པ་ལྕེ་སྟེང་དུ་བཞག་སྟེ་སྨྲ་བའི་སེང་གེ་ཆོས་ཀྱི་སེམས་དཔའ་ཞེས་མིང་དུ་དབང་བསྐུར་ཧེ་ཆོས་  
སྨྲ་བའི་དབང་ཐོབ་བོ། །དེ་ནས་སྨྲ་བའི་སེང་གེ་བྱེད་པ་པོ་རྡོ་རྗེ་ཀུན་ཏུ་བཟང་པོ་དེ་བཙུན་མོ་ཀུན་ཏུ་བཟང་མོ་ལ་འཇུག་ཅིང་སྤོབས་པ་ཅན་དུ་གྱུར་ཏོ། །དེ་ནས་སྨྲ་བའི་སེང་གེ་ཀུན་  
ཏུ་བཟང་པོ་དེས་འདུས་པའི་འཁོར་རྣམས་སྣོད་དུ་རུང་བར་བྱིན་གྱིས་བརླབས་པའི་ཕྱིར་ལས་ཀྱི་འཁོར་ལོ་དང། ཆོས་ཀྱི་འཁོར་ལོ་རྣམ་པ་བཅུ་གཉིས་ཀྱི་ཚུལ་དུ་བསྐོར་ཏེ་  
ཆོ་འཕྲུལ་འདི་དག་རྣམ་པར་བསྟན་ཏེ་ཞིང་ཁམས་མཐའ་དག་ཀྱང་གཡོས། རབ་ཏུ་གཡོས། འགུལ། རབ་ཏུ་འགུལ། ལྡེག་རབ་ཏུ་ལྡེག་།འཁྲུགས། རབ་ཏུ་འཁྲུགས་  
ཡན་མན་དང། སྣྲལ་ཞིའི་ཞིང་ཁམས་མཐའ་དག་ཀྱང་ལིང་ལོང་ཕྱད་པར་གྱུར་ཏོ། །དེ་ནས་བྱང་ཆུབ་སེམས་ཀྱི་མཚན་མས་འདུས་པའི་འཁོར་རྣམས་ཀྱི་གནས་ལྡར་  
རིག་པར་བྱས་སོ། །ཧཱུཾ་བཛྲ་ས་མ་ཡ། གུ་ཧྱ་ས་མ་ཡ། ཀྲོ་དྷ་ས་མ་ཡ། རྡོ་རྗེ་འདུ་བར་འདུས་པ་ཡི། །འདུས་པ་ཆེན་པོའི་རིག་འཛིན་རྣམས། །གོང་འོག་རིམ་པ་ཇི་བཞིན་  
དུ༑ ༑རྡོ་རྗེ་གསང་བའི་གྲལ་དུ་གནོས། །བསྐལ་བཟང་དམ་ཚིག་ཆེན་པོ་སྟེ། །དེ་ལས་འདས་ན་བརླག་པར་འགྱུར། ཞེས་བསྒོ་བས་འདུས་པའི་འཁོར་ཚོགས་  
  
  
རྡོ་རྗེ་གསང་བའི་གྲལ་དུ་འཁོད་རྣམ་པར་འཁོད་དོ། །དེ་ནས་བྱེད་པ་པོ་ཀུན་ཏུ་བཟང་པོ་ལས་ཀྱི་བཀའ་བ་དེས་  
བཅོམ་ལྡན་འདས་གསང་བ་མཆོག་གི་བདག་པོ་ལ་གཙུག་གི་འདུད་ཕྱག་རྣལ་འབྱོར་གྱི་ལུགས་སུ་བྱས་ཏེ་ཕྱི་དང། ནང་དང། གསང་བ་མཆོད་པ་དེ་ཁོ་ན་ཉིད་ཀྱིས་མཆོད་དེ་  
གསོལ་བ་བཏབ་པོ། །འདི་ལྟར་རྨད་བྱུང་ངོ་མཚར་ཁྱོད། །སངས་རྒྱས་ཡབ་གྱུར་རྒྱལ་བའི་སྲས། །ཡ་མཚན་ཆེན་པོ་སྟོན་པར་སྤྱོད་།བཀའ་ཡི་འཁོར་ལོ་དམ་པ་དེ། །སྨྲ་བརྗོད་  
ཡུལ་ལས་རབ་འདས་ཀྱང། །དག་གི་ལམ་ནས་རབ་བརྗོད་ཅིང། །དཔེས་མཚོན་ཚིག་གི་ལྡེ་མིག་གིས། །གསལ་བར་མཚོན་ཏེ་གོ་བར་མཛོད། །ཨ་ལ་ལ་ཧོ་ཞེས་གསོལ་བ་  
བཏབ་བོ། །དེ་ནས་གསང་བ་མཆོག་གི་བདག་པོ་དེས་གསོལ་བ་བཏབ་པར་མཁྱེན་ནས་བརྗོད་དུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཅང་མི་གསུང་བར་བཞུགས་  
སོ༑ ༑དེ་ནས་འདུས་པའི་འཁོར་ཚོགས་ཀྱིས་སྨྲ་བའི་སེངྒེ་བྱེད་པ་པོ་ཀུན་ཏུ་བཟང་པོ་དེ་ལ་ལུགས་སུ་བཏུད་དེ་བརྐྱང་ཕྱག་བཙལ་ནས་རྨད་དུ་བྱུང་བའི་མཆོད་པ་སྣ་ཚོགས་  
བྱས་ནས་གསོལ་བ་བཏབ་པ། སྨྲ་བའི་སེངྒེ་བྱེད་པ་པོ་རྡོ་རྗེ་ཀུན་ཏུ་བཟང་པོ། ཁྱོད་ལ་བདག་ཅག་ཞུ་བར་སྦོབས་ན་གསང་བའི་སྐབས་དབྱེ་བར་གསོལ། སྨྲ་བའི་སེངྒེ་ཀུན་  
  
  
༄༅། །ཏུ་བཟང་པོས་བཀའ་སྩལ་པ། འདུས་པའི་འཁོར་ཚོགས་ཁྱོད་ཅི་དང། ཅི་འདོད་པ་བདག་ལ་ཞུས་ཤིག་བདག་གིས་གནང་བའི་སྐབས་དབྱེའོ།།  
འདུས་པའི་འཁོར་རྣམས་ཀྱིས་གསོལ་པ། སྨྲ་བའི་སེངྒེ་བྱེད་པ་པོ་དང། ཀུན་ཏུ་བཟང་པོ། ཁྱོད་ནི་སངས་རྒྱས་ཐམས་ཅད་ཀྱི་ཡབ་བྱང་ཆུབ་སེམས་དཔའ་ཐམས་ཅད་ཀྱི་རྗེ་  
བཙན། རྣལ་འབྱོར་པ་ཐམས་ཅད་ཀྱི་ལྷ་ཕུད། ཆོས་ཐམས་ཅད་ཀྱི་མཛོད་ལགས་ན། །བཅོམ་ལྡན་འདས་གསང་བ་མཆོག་གི་བདག་པོས་བདག་ཅག་འཁོར་གྱི་དཀྱིལ་  
འཁོར་འདིར། གསང་བའི་ཚིག་ལམ་གྱིས་སྟོན་པར་མི་སྣང་བའི་རྒྱུ་དང། རྐྱེན་བདག་ཅག་རྣམས་ལ་བསྟན་དུ་གསོལ། སྨྲ་བའི་སེངྒེ་ལེགས་པར་བསྟན་དུ་  
གསོལ་ཞེས་ཞུས་པ་དང། སྨྲ་བའི་སེངྒེས་བཀའ་སྩལ་པ། ཨོཾ་ཨཱཧཱུཾ་ཨ་ལ་ལ་ཧོ། །རྒྱལ་བའི་སྲས་པོ་ཅང་མི་གསུང། །མི་གསུང་བ་ཉིད་རྒྱ་ཆེར་བཤད། །བཤད་དུ་  
མེད་པའི་དོན་དེ་ནི། །རྒྱལ་བ་རྣམས་ཀྱིས་མ་བཤད་དེ། །དེ་ལྟར་སྟོན་པ་རྒྱལ་མཆོག་ཀྱང། །རྣམ་པར་བརྗོད་པར་མི་མཛད་དེ། །བཀའ་མི་སྩལ་པར་དགོངས་པ་འོ་  
འདུས་པའི་འཁོར་རྣམས་ཉོན་ཅིག་དེ་བས་ན་གསང་བ་དོན་དམ་པའི་བྱང་ཆུབ་ཀྱི་སྙིང་པོ་དེ་སྨྲ་བསམ་ལས་འདས་ཤིང་བརྗོད་དུ་མེད་པས་དེ་ལ་ཚིག་ཏུ་སྨྲ་བ་ལེགས་  
  
  
ཚིག་ཏུ་སྨོས་པའི་དུས་ཉིད་གོལ་བ་ཡིན་པར་ཕྱོགས་བཅུ་དུས་བཞིའི་རྒྱལ་བ་རྣམས་ཀྱིས་ཀྱང་བཤད་དེ། ད་ལྟར་སྟོན་པ་ཉིད་ཀྱང་དོན་དེ་ཉིད་དགོངས་ནས་མ་  
གསུངས་སོ། །འདུས་པའི་འཁོར་ཚོགས་རྣམས། དེ་བས་ན་མ་སྐྱེས་པའི་སྙིང་པོ་བྱང་ཆུབ་སེམས་ཚིག་ཏུ་སྤྲོས་པ་དང་བྲལ་གྱིས་ཀྱང་ཀུན་རྫོབ་ཀྱི་བདེན་པའི་དབང་དུ་མཚན་  
མའི་ཚིག་གི་རྣལ་འབྱོར་པ་རྣམས་ཚིག་གི་ཕྱིར་འབྲང་བའི་ཕྱིར་དོན་རྟོགས་པའི་བཀྲི་བའི་ཕྱིར་རྒྱལ་བ་རྣམས་ཀྱི་ཚིག་གི་སྒོ་ནས་གསུངས་པ་ཡིན་ནོ། །འདུས་པའི་འཁོར་  
ཚོགས་རྣམས་ཀྱིས་གསོལ་པ། སྨྲ་བའི་སེངྒེ། དེ་ལྟར་ན་བདག་ཅག་དང། མ་འོངས་པའི་རྣལ་འབྱོར་པ་ཚིག་གི་རྗེས་སུ་འབྲང་བ་རྣམས་ཀྱི་དོན་དུ་རྡོ་རྗེ་ཚིག་གི་ལམ་དུ་  
བརྗོད་པས་དོན་གསལ་བར་བྱེད་པ་དེ། སྨྲ་བའི་སེངྒེ་ལས་ཀྱི་བཀའ་པ། ཁྱོད་ཉིད་ཀྱིས་ཞུ་བར་སྤོབས་ཤིག་སྨྲ་བའི་སེངྒེ། དབང་བས་ན་བཅོམ་ལྡན་འདས་གསང་བ་  
མཆོག་གི་བདག་པོ་ལ་ཞུས་ཤིག་དང། དེ་ནས་སྨྲ་བའི་སེངྒེ་བྱེད་པ་པོ་རྡོ་རྗེ་ཀུན་ཏུ་བཟང་པོས་འདུས་པའི་འཁོར་ཚོགས་ཀྱིས་རྣམ་པར་རྟོག་པ་མཁྱེན་ནས་བཅོམ་ལྡན་འདས་  
གསང་བ་མཆོག་གི་བདག་པོ་ལ་ལན་སྟོང་དུ་བསྐོར་པ་བྱས་ཏེ་རྨད་དུ་བྱུང་བའི་མཆོད་པ་རྒྱས་པ་དེ་ཁོ་ན་ཉིད་ཀྱིས་མཆོད་ནས་འདི་སྐད་གསོལ་བ་བཏབ་བོ། །ཨེ་མ་ཧོ་སྟོན་  
  
  
༄༅། །པའི་ངོ་མཚར་ཁྱོད། །ཕྱོགས་བཅུའི་སངས་རྒྱས་ཐམས་ཅད་ཀྱི། །བྱང་ཆུབ་སེམས་ཀྱི་མཚན་ཉིད་དེ། །ཚིག་ཏུ་བརྗོད་པ་མ་ལེགས་ནའང།།  
མཚན་མའི་རྗེས་འབྲང་རྣལ་འབྱོར་པ། །དོན་ལ་རྩིང་ལ་ཚིག་ལ་ཞིབ། །ཚིག་གིས་བསམས་པ་རངས་བྱའི་ཕྱིར། །སྙིང་པོ་བྱང་ཆུབ་དོན་འདི་ལ། །དཔེས་མཚོན་ཚིག་གི་  
ལྡེ་མིག་གིས། །གསང་བ་དེ་ཉིད་བཤད་དུ་གསོལ། །ཞེས་གསོལ་བ་བཏབ་པ་ལས་བཅོམ་ལྡན་འདས་གསང་བ་མཆོག་གི་བདག་པོ་སྨྲ་བའི་སེངྒེས་གསོལ་བ་བཏབ་པའང་  
མཁྱེན། འདུས་པའི་འཁོར་ཚོགས་རྣམས་ཀྱིས་སེམས་ཀྱི་རྟོག་པའང་མཁྱེན་ནས་ཚིག་གི་རྗེས་སུ་འབྲང་བའི་རྣལ་འབྱོར་ཡང་ཐུགས་སུ་ཆུད་ནས་རྣམ་པར་ཐར་པའི་སྒོ་  
གསུམ་ཕྱུང་སྟེ་ཡེ་ཤེས་ཀྱི་རྡོ་རྗེ་རྩེ་དགུ་པ་ཡང་ནས་ཡང་དུ་གསོར་ཞིང་རྨད་དུ་བྱུང་བའི་ཆོས་ཀྱི་སྒྲ་ཆེན་པོ་རབ་ཏུ་བསྒྲགས་སོ། །ཨོཾ་ཨཱཧཱུཾ་སཱཧཱ། བོ་དཧི་ཙིཏྟ་གུ་ཧྱ་ས་མ་ཡ་  
འདི་ནི་གསུང་མ་ཐག་ཏུ་ཡང། །སངས་རྒྱས་གྲགས་པ་ཆེན་པོ་ཀུན་།རབ་ཏུ་སྔངས་ཏེ་བརྒྱལ་བར་འགྱུར། །འཁོར་ཚོགས་གཞན་མ་སྨོས་ཅི་དགོས། །དེ་ནས་གསང་བ་  
མཆོག་གི་བདག་པོས་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ་རྣམས་ཉོན་ཅིག་གང་ཚིག་གིས་བརྗོད་དུ་རུང་བ་ཐམས་ཅད་ནི་ཀུན་རྫོབ་ཀྱི་བདེན་པའོ། །ཇི་སྲིད་  
  
  
པའི་བདེན་པའོ། །གང་ཚིག་དང། ཡི་གེ་ལས་འདས་པ་གང་ཡིན་པ་དེ་ནི་ཆོས་ཀྱི་སྐུའོ། །གང་ཚིག་དང། ཡི་གེས་  
བརྗོད་དུ་རུང་བ་ཐམས་ཅད་ནི་གཟུགས་ཀྱི་སྐུའོ། །སྔགས་ཀྱི་ལྟ་བ་དང། སྤྱོད་པའང་དེ་ཉིད་ཡིན་ཏེ། །གང་དོན་དམ་པའི་བདེན་པ་དང། ཆོས་ཀྱི་སྐུ་གང་ཡིན་པ་དེ་ནི་སྔགས་ཀྱི་ལྟ་བ་  
ཡིན་པར་ཤེས་པར་བྱའོ། །དེ་ཉིད་རྒྱུའི་ཚུལ་དུ་གནས་པ་ལས་འབྲས་བུའི་ཆུལ་དུ་ཀུན་རྫོབ་ཀྱི་བདེན་པ་དང། གཟུགས་ཀྱི་སྐུར་སྣང་སྟེ་ཇི་ལྟར་སྤྱད་པ་དང། སྤྱད་དུ་རུང་བ་ཐམས་  
ཅད་ནི་སྤྱོད་པར་རྣལ་འབྱོར་ཅན་གྱིས་བལྟའོ། །དེ་ནས་སྨྲ་བའི་སེངྒེ་བྱེད་པ་པོ་རྡོ་རྗེ་ཀུན་ཏུ་བཟང་པོས། ཨ་ལ་ལ་ཧོ་ཞེས་པའི་སྒྲ་བརྗོད་དེ་བཅོམ་ལྡན་འདས་གསང་བ་མཆོག་གི་  
བདག་པོ་ལ་འདི་སྐད་ཅེས་གསོལ་ཏོ། །དེ་ལྟར་ལགས་ན། བཅོམ་ལྡན་འདས། སྔགས་ཀྱི་ལྟ་བ་ལ་བློ་གནས་པ་གང་ལགས། ལྟ་བ་དང་སྤྱོད་པ་ལ་བློ་གནས་པ་ནི་གང་  
ལགས། སྤྱོད་པ་འབའ་ཞིག་ལ་བློ་གནས་པ་ནི་གང་ལགས། གསང་བ་མཆོག་གི་བདག་པོས་བཀའ་སྩལ་པ། སྨྲ་བའི་སེངྒེ་ལེགས་སོ། །དེའི་དོན་ཁྱོད་ང་ལ་ཞུ་བ་  
ནི་ལེགས་སོ། །སྨྲ་བའི་སེངྒེ། གསང་སྔགས་ནི་དེ་བཞིན་གཤེགས་པ་འབའ་ཞིག་གི་དགོངས་པའི་ཡུལ་ལོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་རྣམས་  
  
  
༄༅། །ཀྱི་དོན་དམ་པའི་བདེན་པ་ཙམ་ཀྱང་སྤངས་ན་ཀུན་རྫོབ་ཀྱི་བདེན་པ་ལྟ་ག་ལ་ཡོད་དེ་བདེན་པ་གཉིས་སུའང་དབྱེར་མེད་པའི་ཕྱིར་རོ། །ལྟ་བ་དང་  
སྤྱོད་པ་ལ་བློ་གནས་པ་ནི། རྣལ་འབྱོར་པས་ཐོབ་པ་དང། ས་ལ་བསྙེན་པ་རྣམས་ཏེ། དེ་ཅིའི་ཕྱིར་ཞེ་ན། རྣལ་འབྱོར་བློ་མཉམ་པ་ཉིད་དུ་བློ་ཆུང་བ་རྣམས་ལ་ནི་བདེན་པ་རྣམས་  
པ་གཉིས་ཀྱི་ཚུལ་ཡོད་དེ་དོན་དམ་པར་མ་སྐྱེས་པའི་ཚུལ་དུ་བློ་ཆུད་པ་དང། ཀུན་རྫོབ་ཏུ་མཚན་མ་ཐབས་ཀྱི་ཕྱག་རྒྱ་སྒྱུ་མའི་ཚུལ་དུའང་མེད་པ་མ་ཡིན་ཏེ། མཚན་མ་  
མེད་པའི་རྣལ་འབྱོར་དང། མཚན་མའི་རྣལ་འབྱོར་གཉིས་དང་ལྡན་པའི་ཕྱིར་རོ། །སློབ་པའི་རྣལ་འབྱོར་དེ་ནི་བདེན་པ་རྣམ་པ་གཉིས་ལ་བརྟེན་ནས་ལྷུན་གྱིས་གྲུབ་པའི་  
ས་གོམས་པ་ཆེ་ཆུང་གིས་འགྲུབ་བ་ཡིན་ནོ། །སྒྲའི་རྗེས་སུ་འབྲང་བའི་རྣལ་འབྱོར་དོན་ལས་རིང་དུ་གྱུར་པ་རྣམས་ནི་སྤྱོད་པ་འབའ་ཞིག་ལ་བློ་གནས་ཏེ། དེ་ཅིའི་ཕྱིར་  
ཞེ་ན། ལོག་པའི་ཀུན་རྫོབ་འབའ་ཞིག་ལ་རྟོག་གི་ཡང་དག་པའི་ཀུན་རྫོབ་ལྷའི་དཀྱིལ་འཁོར་ཡང་མཐོང་བ་མེད་པའི་ཕྱིར། །སྨྲ་བའི་སེངྒེ། དེ་བས་ན་ལོག་  
པའི་ཀུན་རྫོབ་སོ་སོའི་སྐྱེ་བོ་ལྟ་བུའི་ཆོས་ལ་བརྟེན་ནས་ཡང་དག་པའི་ཀུན་རྫོབ་ཀྱི་བདེན་པ་ལྷ་དང། ལྷ་མོའི་དཀྱིལ་འཁོར་དུ་ཆོས་ཐམས་ཅད་ཤེས་པར་བྱའོ། །  
  
  
པའི་བདེན་པ་ཁོང་དུ་ཆུད་པར་ནུས་པ་ནི་རིག་པའི་སྐྱེས་བུ་ཞེས་གྲགས་སོ། །སྨྲ་བའི་སེངྒེ་བྱེད་པ་བོ་རྡོ་རྗེ་ཀུན་ཏུ་  
བཟང་པོས་གསོལ་པ། བཅོམ་ལྡན་འདས། གསང་སྔགས་ཀྱི་སྤྱོད་པའི་རང་བཞིན་གང་ལགས། དཔེར་བརྗོད་ན་ཇི་སྐད་དུ་བརྗོད་པ་ལགས་བཅོམ་ལྡན་འདས་གསང་བ་  
མཆོག་གི་བདག་པོས་བཀའ་སྩལ་པ། སྨྲ་བའི་སེངྒེ། གསང་སྔགས་ཀྱི་སྤྱོད་པའི་ཚུལ་རྣམས་ངས་བཤད་ཀྱིས་ཉོན་ཅིག་ངས་ཡིད་ཚིམ་པར་བྱའོ། །སྨྲ་བའི་སེངྒེ་  
གསང་སྔགས་ཀྱི་སྤྱོད་པ་ནི་བསམ་གྱིས་མི་ཁྱབ་སྟེ། རབ་ཏུ་བརྗོད་པར་དཀའ་ན་མདོར་བསྡུ་ན་རྣམ་པ་བཅུར་འདུས་སོ། །བཅུ་གང་ཞེ་ན་གསང་སྔགས་ཀྱི་སྒྲུབ་པ་དང་  
གསང་སྔགས་ཀྱི་མིང་གི་ཁྱད་པར་དང། གསང་སྔགས་ཀྱི་སྤྱོད་པ་དང། གསང་སྔགས་ཀྱི་དངོས་གྲུབ་དང། གསང་སྔགས་ཀྱི་གྲུབ་པའི་གནས་དང། གསང་སྔགས་ཀྱི་  
བཟླས་པ་དང། གསང་སྔགས་ཀྱི་ཕྱག་རྒྱ་དང། གསང་སྔགས་ཀྱི་ཏིང་ངེ་འཛིན་དང། གསང་སྔགས་ཀྱི་ལྟ་བ་དང། གསང་སྔགས་ཀྱི་ཆོ་འཕྲུལ་ལོ། །སྨྲ་བའི་  
སེངྒེ། དེ་དག་གི་དཔེར་བརྗོད་པའང་རྣམ་པ་བཅུ་སྟེ། སྒྱུ་མ་དང། སྨིག་རྒྱུ་དང། རྨི་ལམ་དང། གཟུགས་བརྙན་དང། དྲི་ཟའི་གྲོང་ཁྱེར་དང། བྲག་ཆ་དང་  
  
  
༄༅། །ཆུ་ཟླ་དང། ཆུའི་ཆུ་བུར་དང། མིག་འཁྲུལ་དང། མགལ་མེ་བསྐོར་བ་ལྟ་བུའི་རྣམ་པར་སྣང་ངོ། །སྨྲ་བའི་སེངྒེ་དེའང་ཇི་ལྟ་ཞེ་ན་  
སྒྱུ་མ་ཞེས་བྱ་བའི་མཚན་ཉིད་ནི་སྐྱེས་བུའི་རྩོལ་བ་དང་སྨན་དང། སྦྱོར་སྔགས་ཀྱི་སྦྱོར་བ་ལས། དབང་པོའི་ཡིད་འཕྲོག་པའི་རྣམ་པ་ཅིར་ཡང་སྣང་ཡང་སླུ་པའི་  
བདག་ཉིད་ཅན་དེ་སྣང་བ་མེད་དོ། །དེ་བཞིན་དུ་གསང་སྔགས་སྒྲུབ་པའི་མཚན་ཉིད་ཀྱང་ཏིང་ངེ་འཛིན་དང། ཡིག་འབྲུ་དང། རྫས་ཀྱི་སྦྱོར་པ་ལས་གྲུབ་པའི་རྟགས་དག་  
སྣང་ཡང་དེ་ལ་རང་བཞིན་མེད་དོ། །སྨིག་རྒྱུ་ཞེས་བྱ་བའི་མཚན་ཉིད་ཀྱང་འགྲོ་བ་སྐོམ་གྱིས་གདུངས་པའི་དུས་སུ་ཉི་མ་དྲོ་བ་ལས་སྨིག་རྒྱུ་ལ་ཆུར་མཐོང་ཡང་དེ་  
ལ་ཆུའི་རང་བཞིན་མེད་དོ། །དེ་བཞིན་དུ་གསང་སྔགས་མིང་གི་ཁྱད་པར་ཡང་གདགས་པའི་གཞི་མེད་པ་ལ་མིང་དང། ཐ་སྙད་བཏགས་པའང་མིང་ཉིད་དམིགས་  
སུ་ག་ལ་ཡོད། རྨི་ལམ་ཞེས་བྱ་བའི་མཚན་ཉིད་ནི་སྐྱེས་བུ་གཉིད་ལོག་པའི་ཚེ་བདེ་སྡུག་གི་རྣམ་པ་མང་པོ་རྨིས་ཀྱང་སངས་ནས་ཅི་ཡང་དམིགས་སུ་མེད་དོ། །དེ་  
བཞིན་དུ་གསང་སྔགས་ཀྱི་སྤྱོད་པའང་ཇི་ལྟར་སྤྱད་ནའང་སྤྱད་པའི་དམིགས་པ་ཀུན་དང་བྲལ་ལོ། །གཟུགས་བརྙན་ཞེས་བྱ་བའི་མཚན་ཉིད་ཀྱང་ཆུ་འམ། མེ་  
  
  
འབྲུ་མར་ལ་བརྟེན་ནས་བཞིན་གྱི་གཟུགས་སུ་སྣང་ཡང་བཞིན་དེ་ཉིད་དུ་འཕོས་པ་མེད་དོ། །དེ་བཞིན་དུ་གསང་སྔགས་ཀྱི་དངོས་གྲུབ་ཀྱང་བསྒྲུབ་པ་དང། ཏིང་ངེ་  
འཛིན་དང། ཡོ་བྱད་ལ་བརྟེན་ནས་འབྱུང་ཡང་དམིགས་པ་དང་བྲལ་ལོ། །དྲི་ཟའི་གྲོང་ཁྱེར་ཞེས་བྱ་བའི་མཚན་ཉིད་ནི་བར་སྣང་ན་དྲི་ཟ་གང་ན་གནས་པ་དེར་གྲོང་ཁྱེར་ཡང་  
དེ་ན་གནས་ཏེ་དེ་བྱུང་མ་ཐག་ཏུ་རྟག་པ་མ་ཡིན་པ་དང། གསང་སྔགས་ཀྱི་གནས་ཀྱང་རྣལ་འབྱོར་པ་བདག་ཉིད་ཀྱིས་ཀྱང་བསྐྱེད་པར་འབྱུང་ལ། དེ་ཡང་ཐེར་ཟུག་མ་ཡིན་  
ནོ༑ ༑བྲག་ཅ་ཞེས་བྱ་བའི་མཚན་ཉིད་ནི་བྲག་ཅ་ངོས་ལ་སྒྲ་ཇི་སྐད་སྐྱེན་པ་སྐང་བྲག་ཅ་ལའང་དེ་བཞིན་དུ་འབྱུང་ངོ་།འབྱུང་ཡང་སྒྲར་མི་དམིགས་པ་དེ་བཞིན་དུ་གསང་  
སྔགས་བཟླས་པའི་སྒྲའང་བཟླས་པ་ཙམ་ཉིད་ན་སྟོང་པའོ། །ཆུ་ཟླ་ཞེས་བྱ་བའི་མཚན་ཉིད་ནི་ཟླ་བའི་གཟུགས་བརྙན་ཆུའི་ནང་དུ་སྣང་ཡང་ཆུ་ལ་ཟླ་བ་མེད་དོ། །དེ་བཞིན་དུ་  
ཕྱག་རྒྱའི་དཀྱིལ་འཁོར་ལའང་གཟུང་འཛིན་གྱི་རྟོག་པ་མེད་དོ་།ཆུའི་ཆུ་བུར་ཞེས་བྱ་བའི་མཚན་ཉིད་ནི་ཆུའི་རླབས་ཆེན་གཅིག་ལས་ཆུ་བུར་མང་དུ་འབྱུང་ཞིང་སླར་ཡང་  
འདུ་བ་དེ་བཞིན་དུ་རྣལ་འབྱོར་པའི་ཏིང་ངེ་འཛིན་གྱི་རྣམ་པའང་གཅིག་ཏུ་མ་ཆད་དོ། །མིག་འཁྲུལ་པ་ཞེས་བྱ་བའི་མཚན་ཉིད་ནི་མི་མིག་ནད་ཅན་གྱིས་བར་སྣང་ལ་བལྟས་  
  
  
༄༅། །ན་ཟླ་བ་གཉིས་སུ་སྣང་ཡང་ཟླ་བ་ལ་གཉིས་སུ་གྱུར་པ་མེད་དོ། །དེ་བཞིན་དུ་གསང་སྔགས་ཀྱི་ལྟ་བའང་འཛིན་རྟོག་གི་ལྟ་བ་ཅིར་རྣམ་པར་རྟོག་པ་རྣམ་  
མང་ཡོངས་སུ་གྲུབ་པར་ཡོངས་སུ་མི་བལྟའོ། །མགལ་མེ་བསྐོར་བ་ཞེས་བྱ་བའི་མཚན་ཉིད་ནི་གང་དག་ལག་ན་མགལ་མེ་ཐོགས་ནས་བསྐོར་ན་དབྱིབས་ཀྱི་རྣམ་པ་ཇི་ལྟར་ཡང་སྣང་  
སྟེ༑ དེ་ལ་དབྱིབས་མེད་དོ། །དེ་བཞིན་དུ་རྣལ་འབྱོར་པའི་སེམས་ཀྱི་ཆོ་འཕྲུལ་ཅིར་ཡང་སྣང་ཞིང་འབྱུང་ལ་དངོས་པོར་མ་གྲུབ་པའོ་།སྨྲ་བའི་སེངྒེ། དེ་ལྟར་ན་གསང་སྔགས་  
ཀྱི་སྤྱོད་པ་ནི་དེ་ལྟར་ཤེས་པར་བྱའོ། །སྨྲ་བའི་སེངྒེ། དེ་ལྟར་བས་ན་རྣལ་འབྱོར་པས་ཡང་དག་པར་ཀུན་རྫོབ་ཀྱི་བདེན་པ་ལ་བརྟེན་ནས་དོན་དམ་པའི་བདེན་པ་ཁོང་དུ་ཆུད་པར་  
བྱའོ། །འཕགས་པ་རྒྱུད་གྱི་རྒྱལ་པོ་ཡེ་ཤེས་རྔམ་པ་ཀློག་གི་འཁོར་ལོའི་མདོ་ཞེས་བྱ་བ་ལས། ཏིང་ངེ་འཛིན་གྱི་རིམ་པར་ཕྱེ་བའི་སྒོ་ནས་གླེང་བསླང་བ་དང། སྔགས་ཀྱི་སྤྱོད་པ་  
བསྟན་པའི་ལེའུ་སྟེ་གཉིས་པའོ།། །།དེ་ནས་སྨྲ་བའི་སེངྒེ་བྱེད་པ་པོ་ཀུན་ཏུ་བཟང་པོས་བཅོམ་ལྡན་འདས་གསང་བ་མཆོག་གི་རྒྱལ་པོ་ལ་ལན་བརྒྱ་སྟོང་དུ་  
བསྐོར་བ་བྱས་ནས་རྨད་དུ་བྱུང་བའི་མཆོད་པ་རྒྱས་པ་དེ་ཁོ་ན་ཉིད་ཀྱིས་རབ་ཏུ་མཆོད་དེ་ཀུན་ཏུ་རབ་ཏུ་མཆོད་ནས་གཙུག་གི་འདུད་པས་ཕྱག་རྣལ་འབྱོར་གྱི་ལུགས་སུ་བྱས་ཏེ་  
  
  
།ཨེ་མའོ་བདེ་བར་གཤེགས་པ་ཀུན་ཏུ་བཟང། །ཨེ་མའོ་ཡེ་ནས་དག་པའི་དོན། །ཨེ་མའོ་གསང་བ་མཆོག་གི་བདག་ཨེ་མའོ་ཡེ་ཤེས་རྔམ་པའི་  
གློག་ཨེ་མའོ་གཉིས་མེད་དགྱེས་ཆེན་པོ། །ཨེ་མའོ་བདེ་བ་བདེ་ཆེན་མཆོག་ཨེ་མའོ་རྣམ་དག་དཔལ་ཁྱོད་ལ། །ཨེ་མའོ་བདག་ཅག་གསོལ་བ་འདེབས། །བྱང་ཆུབ་སེམས་འདི་  
ཇི་ལྟར་སྐྱེད། །དཀྱིལ་འཁོར་རྣམས་ནི་ཇི་ལྟར་ལགས། །ཕྱག་རྒྱ་རྣམས་ཀྱི་མཚན་ཉིད་ཅི། །བསྙེན་སྒྲུབ་རྣམ་བཞི་ཇི་ལྟར་ལགས་།དངོས་གྲུབ་སྒྲུབ་པའི་རྣམ་གྲངས་ཅི། །སྔགས་  
ཀྱི་སྡོམ་པ་ཇི་ལྟར་བསྲུང། །རྣལ་འབྱོར་བརྟུལ་ཞུགས་ཇི་ལྟར་སྤྱད། །དྲེགས་པའི་ཚོགས་ནི་ཇི་ལྟར་གདུལ། །རྣམ་བཞིའི་ལས་ནི་ཇི་ལྟར་བགྱི། །བྲང་པའི་ནན་ཏུར་ཇི་ལྟར་བགྱི།།  
རྣལ་འབྱོར་རྣམས་ལ་བརྩེ་བ་དང། །བདག་ཅག་རྣམས་ལ་སྨན་སླད་དུ། །བཅོམ་ལྡན་སྙིང་པོས་བཤད་དུ་གསོལ། །ཨ་ལ་ལ་ཧོ་ཞེས་གསོལ་པ་ལས། །བཅོམ་ལྡན་  
འདས་གསང་པ་མཆོག་གི་བདག་པོས་གསོལ་བ་བཏབ་པ་ཐུགས་སུ་ཆུད་ནས་འདི་སྐད་ཅེས་བཀའ་སྩལ་ཏོ། །སྨྲ་བའི་སེངྒེ། གསང་སྔགས་མདོའི་དོན་རྣམས་ཕྱི་རབས་  
ཀྱི་རྣལ་འབྱོར་བ་ལ་ལན་གདགས་པ་དང། དད་པ་ཅན་གྱི་འགྲོ་བ་རྣམས་ཡིད་ཆེས་པར་བྱ་བའི་ཕྱིར་ང་ལ་ཞུ་བ་ལེགས་སོ། །སྨྲ་བའི་སེངྒེ་ལེགས་སོ། །ཕྱོགས་བཅུ་དུས་  
  
  
༄༅། །བཞིའི་སངས་རྒྱས་སྔར་འདས་པ་རྣམས་ཀྱིས་གསུངས་པ་དང། ད་ལྟར་བཞུགས་པ་རྣམས་ཀྱིས་གསུངས་པ་དང། སླད་ཀྱིས་བྱོན་པ་རྣམས་  
ཀྱིས་གསུང་བར་འགྱུར་བ་རྣམས་ཀྱི་དོན་ཐོག་མར་དགེ་བ། བར་དུ་དགེ་བ། ཐ་མར་དགེ་བ། དོན་བཟང་པོ། རྒྱུད་ཀྱི་འབྲེལ་བ། དོན་གྱི་བཀོད་པ། རྟགས་ཀྱི་རོལ་  
པ༑ ཡེ་ཤེས་རྔམ་པ་ཀློག་གི་འཁོར་ལོས་རྣམ་པར་བསྒྱིངས་པ་གཞུང་ཆེན་པོ་འདི་ངས་བཤད་པར་བྱ་ཡི། སྐལ་བ་དང་ལྡན་པ་རྣམས་གསང་སྔགས་ཀྱི་དོན་ཟབ་མོ་  
ནི་ཐོས་པར་དཀའ་ན་ཐོས་ནས་དེའི་དོན་ལ་གནས་པར་དཀའ་སྟེ་ཕལ་གྱི་ཐུན་མོང་དུ་མ་གྱུར་པའོ། །འཕགས་པ་རྒྱུད་ཀྱི་རྒྱལ་བོ་ཡེ་ཤེས་རྔམ་པ་གློག་གི་འཁོར་ལོའི་  
མདོ་ཞེས་བྱ་བ་ལས། སྔགས་ཀྱི་མདོ་བསྟན་པའི་ལེའུ་ཏེ་གསུམ་པའོ།། །།དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེ་སྙིང་པོ་  
བྱང་ཆུབ་ལ་ངེས་པར་འགྲེལ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །ཞུགས་ནས་ཡང་འདུས་པའི་འཁོར་ཚོགས་ལ་བཀའ་སྩལ་ཏོ། །རིགས་ཀྱི་བུ་  
རྣམས། ཆོས་ཐམས་ཅད་ནི་བྱང་ཆུབ་སེམས་སུ་འདུས་ཤིང་བྱང་ཆུབ་ཀྱི་སེམས་སྣང་བར་གྱིས་ཤིག་དེ་ཅིའི་ཕྱིར་ཞེ་ན། ཆོས་ཐམས་ཅད་ནི་ལུས་དང། ངག་  
  
  
སེམས་སུ་འདུས་ལ། ལུས་དང། ངག་དང། སེམས་ཉིད་ཆོས་ཐམས་ཅད་ཀྱི་རྣམ་པར་སྣང་ངོ། །འདུས་པའི་འཁོར་ཚོགས་རྣམས་ཀྱིས་གསོལ་པ། ལུས་དང་  
ངག་དང། སེམས་བདག་ཅག་རྣམས་ཀྱིས་ཇི་ལྟར་བལྟ་བར་བགྱི། གསང་བ་མཆོག་གི་བདག་པོས་བཀའ་སྩལ་པ། རིགས་ཀྱི་བུ་རྣམས། ལུས་དང་ངག་དང། སེམས་  
ཀྱི་མཚན་ཉིད་ནི་སེམས་ཀྱང་ལུས་དང། ངག་གི་རྣམ་པ་ལྟ་བུ་ངག་ཀྱང་ལུས་དང། སེམས་ཀྱི་རྣམ་པ་ལྟ་བུ། ལུས་ཀྱང་ཚིག་ཏུ་བརྗོད་པ་དང། སེམས་ཀྱི་རྣམ་པ་ལྟ་བུར་  
རང་གི་ལུས་དང། ངག་དང། སེམས་རྟོགས་ཤིག་འོན་ཀྱང་བྱང་ཆུབ་དུ་སེམས་བསྐྱེད་པར་འགྱུར་རོ། །དེ་ནས་ཡང་གསང་བ་མཆོག་གི་བདག་པོ་དེས་སྟོང་པ་ཉིད་ཀྱི་ཏིང་  
ངེ་འཛིན་ཞེས་བྱ་བ་ལ་སྙོམས་པར་ཞུགས་ནས་བྱང་ཆུབ་ཀྱི་སེམས་འདི་གསུངས་སོ། །ཨེ་མའོ་དངོས་པོ་ཐམས་ཅད་དང་བྲལ་བའི། །ཕུང་པོ་ཁམས་དང་སྐྱེ་མཆེད་དང་  
གཟུང་དང་འཛིན་པ་རྣམ་པར་སྤངས། །ཆོས་བདག་མེད་པ་མཉམ་ཉིད་པས། །རང་སེམས་གདོད་ནས་མ་སྐྱེས་པ། །སྟོང་པ་ཉིད་ཀྱི་རང་བཞིན་ནོ། །ཞེས་གསུངས་སོ། །དེ་  
ནས་ཡང་ཆོས་ཀྱི་དབྱིངས་རྣམ་པར་དག་བཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་བྱང་ཆུབ་ཀྱི་སེམས་འདི་གསུངས་སོ་།ཨེ་མའོ་ངོ་མཚར་ཡ་མཚན་  
  
  
༄༅། །གྱི༑ ༑སངས་རྒྱས་ཀུན་གྱི་གསུང་བའི་ཐུགས། །ཆོས་ཀུན་སྐྱེ་བ་མེད་པ་ལས། །སྐྱེ་བ་འདི་ནི་རབ་གྲགས་པ། །སྐྱེ་དང་མི་སྐྱེ་གཉིས་མེད་པ། །བྱང་  
ཆུབ་སེམས་འདི་བསྟན་པའོ། །ཞེས་གསུངས་སོ། །དེ་ནས་ཡང་མེ་ལོང་ལྟ་བུ་གསལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་བྱང་ཆུབ་ཀྱི་སེམས་  
འདི་གསུངས་སོ། །ཨེ་མའོ་ངོ་མཚར་ཡ་མཚན་གྱི། །སངས་རྒྱས་ཀུན་གྱི་གསང་བའི་ཐུགས། །ཆོས་ཀུན་འགག་པ་མེད་པ་ལས། །འགག་བ་འདི་ནི་རབ་ཏུ་བསྒྲགས།།  
འགག་དང་མི་འགག་མེད་པ་སྟེ། །བྱང་ཆུབ་ཚུལ་འདི་བསྟན་པའོ་།ཞེས་གསུངས་སོ། །དེ་ནས་ཡང་ཆོས་ཐམས་ཅད་མཉམ་པ་ཉིད་ཅེས་བྱ་བའི་ཏིང་ངེ་འཛིན་ལ་  
སྙོམས་པར་ཞུགས་ནས་བྱང་ཆུབ་ཀྱི་སེམས་འདི་གསུངས་སོ། །ཨེ་མའོ་ངོ་མཚར་ཡ་མཚན་གྱི། །སངས་རྒྱས་ཀུན་གྱི་གསང་བའི་ཐུགས་།ཆོས་ཀུན་གནས་  
པ་མེད་པ་ལས། །གནས་པ་འདི་ནི་རབ་ཏུ་བསྒྲགས། །གནས་དང་མི་གནས་མེད་པ་སྟེ། །བྱང་ཆུབ་ཚུལ་འདི་བསྟན་པ་འོ། །ཞེས་གསུངས་སོ་།དེ་ནས་ཡང་  
ཆོས་ཐམས་ཅད་སོ་སོ་ཀུན་དུ་རྟོགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་བྱང་ཆུབ་ཀྱི་སེམས་འདི་གསུངས་སོ། །ཨེ་མའོ་ངོ་མཚར་ཡ་མཚན་  
  
  
༑སངས་རྒྱས་ཀུན་གྱི་གསང་བའི་ཐུགས། །ཆོས་ཀུན་དམིགས་པ་མེད་པ་ལས། །དམིགས་པ་འདི་ནི་རབ་ཏུ་བསྒྲགས། །དམིགས་དང་མི་དམིགས་མེད་པ་སྟེ། །བྱང་ཆུབ་  
ཚུལ་འདི་བསྟན་པ་འོ། །ཞེས་གསུངས་སོ། །དེ་ནས་ཡང་ཆོས་ཐམས་ཅད་བྱ་བ་ལ་ནན་ཏན་དུ་གྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་བྱང་ཆུབ་ཀྱི་  
སེམས་འདི་གསུངས་སོ། །ཨེ་མའོ་ངོ་མཚར་ཡ་མཚན་གྱི། །སངས་རྒྱས་ཀུན་གྱི་གསང་བའི་ཐུགས། །ཆོས་ཀུན་སྤྲོ་བསྡུ་མེད་པ་ལས། །སྤྲོས་དང་བསྡུས་པར་རབ་ཏུ་གྲགས་  
སྤྲོས་བསྡུས་ཡོད་དང་མེད་པ་སྟེ། །བྱང་ཆུབ་ཚུལ་འདི་བསྟན་པ་འོ། །ཞེས་གསུངས་སོ། །དེ་ནས་སྨྲ་བའི་སེངྒེ་བྱེད་པ་པོ་རྡོ་རྗེ་ཀུན་ཏུ་བཟང་པོས་ཨ་ལ་ལ་ཧོ་ཞེས་སྒྲ་ཕྱུང་སྟེ་  
བྱང་ཆུབ་སེམས་ལ་བསྟོད་པ། ཨེ་མའོ་བདེ་ཆེན་ཀུན་ཏུ་བཟང། །ཨེ་མའོ་སྟོང་ཉིད་བྱང་ཆུབ་སེམས། །ཨེ་མའོ་དག་པ་དྲི་མ་མེད། །ཨེ་མའོ་མི་སྒྲིབ་གསལ་བ་ཆེ། །ཨེ་  
མའོ་མཉམ་ཉིད་དབྱེར་མེད་ཆོས། །ཨེ་མའོ་སོ་སོར་རང་རིག་སེམས་།ཨེ་མའོ་བྱང་ཆུབ་ལྷུན་གྱིས་གྲུབ། །བྱང་ཆུབ་སེམས་ལ་ཕྱག་འཚལ་ལོ། །ཞེས་བསྟོད་དེ་བཅོམ་  
ལྡན་འདས་ཉིད་ཁྱད་པར་དུ་གྱུར་པའང་བྱང་ཆུབ་སེམས་ཉིད་ཡིན་ཞིང་བྱང་ཆུབ་ཀྱི་སེམས་ཐུགས་སུ་ཆུད་པའོ། །བདག་ཅག་རིག་འཛིན་གྱི་ཚོགས་སུ་གྱུར་པ་རྣམས་ཀྱང་  
  
  
༄༅། །བྱང་ཆུབ་སེམས་ལ་སྨོན་པར་འཚལ། འཇུག་པར་འཚལ་ལྡང་བར་འཚལ། གནས་པར་འཚལ་ཏེ། བདག་ཅག་ཀྱང་རང་རང་གི་སེམས་གཡོས་པར་  
བགྱི། རེག་པར་བགྱི། ཉེ་བར་བགྱི། ཉམས་སུ་མྱོང་བར་བགྱི་བར་འཚལ་ན་བདག་ཅག་དེ་འདྲ་བའི་བསམ་པ་ཅན་ལ་སྙིང་རྗེ་ཆེན་པོར་དགོངས་པར་མཛད་དུ་གསོལ། བདེ་བར་  
གཤེགས་པ། དགོངས་པར་མཛད་དུ་གསོལ་ཞེས་གསོལ་བ་བཏབ་པ་ལས་གསང་བ་མཆོག་གི་བདག་པོས་གསོལ་བ་བཏབ་པར་ཐགས་སུ་ཆུད་ནས་སྙིང་རྗེ་བྱང་ཆུབ་འབྱུང་བ་ཞེས་  
བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་གཉིས་སུ་མེད་པར་མངོན་པར་འདུ་མཛད་དོ། །གཉིས་སུ་མེད་པར་མངོན་པར་འདུ་མཛད་[?]པས་བྱང་ཆུབ་སེམས་ཀྱི་སྤྲིན་གྱིས་ཐམས་  
ཅད་རྒྱས་པར་ཁྱབ་པ་ནི་ཏིལ་འབྲུ་མར་གྱིས་ཁྱབ་པ་བཞིན་ནོ་།དེ་ནས་ཡང་འདི་གསུངས་སོ། །ཨེ་མའོ་ཡེ་ཤེས་རྣམ་དག་ཆོས། །སྣ་ཚོགས་སྣང་ཡང་རྟོག་པར་གསང། །ངོ་  
བོ་ཉིད་ནི་བརྗོད་དུ་མེད། །སྣོད་མ་ཡིན་ལ་བསྟན་པར་དཀའོ། །ཨེ་མའོ་སྲིད་གསུམ་ཡེ་ནས་རྣམ་པར་དག་པའི་རང་བཞིན་ལ། །བདག་ཏུ་རྟོག་པ་སྲིད་རྩའི་ཉེས་དམིགས་  
ཀྱིས། ཡུན་རིངས་དུས་ནས་འཁྱམས་པའི་འགྲོ་བ་རྣམས། །མི་མཐུན་བདེ་སྡུག་གནས་རྣམས་སོ་སོར་གཟུང། །ལོག་རྟོག་ནོར་བའི་དབང་གིས་ཀུན་བརྟགས་ཀྱང། །རང་  
  
  
།ཨེ་མའོ་ཡུན་རིངས་དུས་ནས་རྨོངས་པའི་འགྲོ་བ་རྣམས། །ཡེ་ནས་དོན་གྱི་སངས་རྒྱས་ཡིན་མོད་ཀྱང། །རྨོངས་པའི་དབང་གིས་འཁོར་བའི་  
འཁོར་ལོར་འཁྱམས། །ལོག་རྟོག་ཉིད་ལ་དངོས་མེད་བྱང་ཆུབ་སེམས་།འཁྲུལ་འཁོར་ཉིད་ཀྱང་མི་ཟད་རྒྱན་དུ་ཆེ། །སྙིགས་མ་ལྔ་ཉིད་བདེ་ལྡན་གནས་སུ་གསལ། །ཕུང་པོ་ལྔ་  
ཉིད་མངོན་པར་རྫོགས་པའི་སྐུ། །སྲིད་རྩའི་ཉེས་དམིགས་ཉིད་ཀྱང་བྱང་ཆུབ་སྙིང་པོར་གནས། །ཕྱི་ནང་སྣོད་བཅུད་ཡབ་ཡུམ་ངང་དུ་གསལ། །ཞེས་གསུངས་པས་ཆོས་ཐམས་  
ཅད་བྱང་ཆུབ་སེམས་སུ་གནས་སོ། །འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་ཞེས་བྱ་བ་ལས། བྱང་ཆུབ་ཏུ་སེམས་བསྐྱེད་པའི་ལེའུ་སྟེ་བཞི་  
པའོ༑༑ །།དེ་ནས་བཅོམ་ལྡན་འདས་གསང་བ་མཆོག་གི་བདག་ཉིད་སྐུ་དང། གསུང་ཐུགས་རྡོ་རྗེ་ལས་དཀྱིལ་འཁོར་ཐམས་ཅད་འབྱུང་བར་བཞེད་ནས་  
བཙུན་མོ་དང་གཉིས་སུ་མེད་པར་འདུ་མཛད་དོ། །མངོན་པར་འདུ་མཛད་ནས་ཡང་དཀྱིལ་འཁོར་ཐམས་ཅད་འབྱུང་བ་རྡོ་རྗེའི་རྒྱན་ཞེས་བྱ་བའི་ཏིང་ངེ་འཛིན་ལ་ཞུགས་ཏེ་དཀྱིལ་  
འཁོར་ཐམས་ཅད་ཀྱི་མདོ་འདི་གསུངས་སོ། །འདུས་པའི་འཁོར་ཚོགས་རྣམས་ཉོན་ཅིག་གསང་སྔགས་བྱིན་བརླབས་བསམ་ཡས་ལ། །དཀྱིལ་འཁོར་བསམ་ཡས་བརྗོད་  
  
  
༄༅། །མི་ལང། །མདོར་བསྡུས་རྣམ་པ་གསུམ་ཡིན་ཏེ། །རང་བཞིན་ལྷུན་གྲུབ་དཀྱིལ་འཁོར་དང། །ཏིང་འཛིན་གསལ་བའི་དཀྱིལ་འཁོར་དང། །བཀྲི་དྲང་  
རྡུལ་ཚོན་དཀྱིལ་འཁོར་ཏེ། །གསུམ་པོ་དག་ཏུ་རྒྱལ་བས་གསུངས་།ཞེས་[?]ཆད་[?]དུ་གླེང་ངོ། །དེ་ནས་སྨྲ་བའི་སེངྒེ་བྱེད་པ་པོ་ཀུན་ཏུ་བཟང་པོས་གསོལ་པ། བཅོམ་ལྡན་འདས་  
བདག་ཅག་རྣམས་ཀྱིས་ཆོས་ཐམས་ཅད་ནི་དཀྱིལ་འཁོར་གསུམ་དུ་བརྗོད་པར་མཐོང་ལགས་སོ། །དེའང་འདི་སྐད་ཅེས་གསོལ་བ་བཏབ་བོ། །ཨེ་མའོ་གསང་མཆོག་  
བདེ་བ་ཆེ། །ཡེ་ནས་ལྷུན་གྲུབ་དག་པའི་བདག་དཀྱིལ་འཁོར་ཀུན་གྱི་འབྱུང་ནས་གཙོ། །རྡོ་རྗེ་རྒྱལ་ལ་ཕྱག་འཚལ་ལོ། །ཆོས་ཀུན་ཡེ་ནས་སངས་རྒྱས་པའི། །རང་བཞིན་  
དག་པ་དྲི་མ་མེད། །རང་བཞིན་ལྷུན་གྲུབ་ཟབ་མོའི་དོན། །བཅོམ་ལྡན་སྙིང་པོས་བཤད་དུ་གསོལ། །ཨ་ལ་ལ་ཧོ། དེ་ནས་བཅོམ་ལྡན་འདས་གསང་བ་མཆོག་གི་  
བདག་པོ་དེས་གསོལ་བ་བཏབ་པའི་དོན་ཐུགས་སུ་ཆུད་ནས་ལྷུན་གྱིས་གྲུབ་པའི་དཀྱིལ་འཁོར་འབྱུང་བ་རྡོ་རྗེ་རྒྱས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ།།  
ཞུགས་ནས་ཡང་རང་བཞིན་དོན་དམ་པའི་དཀྱིལ་འཁོར་སྤྲོས་པ་དང་བྲལ་བ་འདི་གསུངས་སོ། །ཨེ་མའོ་སངས་རྒྱས་ཀུན་གྱི་བྱང་ཆུབ་སེམས། །བླ་ན་མེད་པ་རྟོགས་  
  
  
།རྒྱལ་བས་གསུངས་པའི་ཡེ་ཤེས་གང། །དེ་ནི་དཀྱིལ་འཁོར་སྙིང་པོ་ཡིན། །ཞེས་གསུངས་སོ། །དེ་ནས་ཡང་བཅོམ་ལྡན་འདས་གསང་བ་མཆོག་གི་བདག་པོ་དེས་རང་  
བཞིན་དོན་དམ་པའི་དཀྱིལ་འཁོར་གྱི་རྣམ་གྲངས་འདི་གསུངས་སོ། །དེ་ལ་འདི་ནི་སྤྱིར་བསྡུས་པའོ། །སེམས་ཅན་ཀུན་གྱི་སེམས་ཆེན་པོ། །རང་བཞིན་དག་པས་དྲི་མ་མེད། །ཕུང་  
པོ་ལྔ་དོན་སངས་རྒྱས་ལྔ། །འབྱུང་བ་ལྔ་དོན་དབྱིངས་ཕྱུག་ཡུམ། །ཁམས་དང་སྐྱེ་མཆེད་མང་པོ་ཀུན། །སེམས་དཔའ་སེམས་མའི་དཀྱིལ་འཁོར་ཡིན། །དེས་ན་སྲིད་གསུམ་  
དཀྱིལ་འཁོར་ཆེ། །ཞེས་གསུངས་སོ། །དེ་ལ་ཕུང་པོ་ལྔ་སངས་རྒྱས་ལྔའི་རང་བཞིན་དུ་གསུངས་པ་ཡང། སྲིད་གསུམ་སེམས་ཅན་ཐམས་ཅད་ཀྱི། །རྒྱུ་དང་འབྲས་བུའི་  
གཟུགས་རྣམས་ཀུན། །ཆོས་ཀྱི་དབྱིངས་ལས་བྱུང་བས་ན། །དབྱེར་མེད་དོན་གྱི་གཏི་མུག་པས། །རྣམ་པར་སྣང་མཛད་རང་བཞིན་ཡིན། །སྲིད་གསུམ་སེམས་ཅན་ཐམས་  
ཅད་ཀྱི། །བདེ་སྡུག་ཚོར་བའི་ཕུང་པོ་ཀུན། །མཉམ་ཉིད་དབྱིངས་ལ་སྣང་བས་ན། །ང་རྒྱལ་ཆེན་པོའི་རང་བཞིན་པས། །མྱོང་བ་རིན་ཆེན་འབྱུང་བ་ཡིན། །སྲིད་གསུམ་སེམས་  
ཅན་ཐམས་ཅད་ཀྱི། །ཡུལ་དང་ཤེས་པ་ཕྲ་རགས་ཀྱི། །བྱེད་པའི་ཕུང་པོ་ཐམས་ཅད་ཀུན། །མ་འདྲེས་དབྱིངས་ལ་སྣང་བས་ན། །ཤེས་རབ་རླབས་ཀྱི་འདོད་ཆགས་པས། །སྣང་  
  
  
༄༅། །བ་མཐའ་ཡས་རང་བཞིན་ནོ། །སྲིད་གསུམ་སེམས་ཅན་ཐམས་ཅད་ཀྱི། །དགེ་དང་མི་དགེ་གཉིས་ཀ་མིན། །སེམས་ལས་བྱུང་དང་མ་བྱུང་བའི། །འདུ་  
བྱེད་ཕུང་པོ་ཐམས་ཅད་ཀུན། །སྤྲོ་བསྡུ་དབྱིངས་ལས་བྱུང་བས་ན་།རྣམ་པར་གྲོལ་བའི་ཕྲག་དོག་པས། །དོན་ཡོད་གྲུབ་པའི་རང་བཞིན་ཡིན། །སྲིད་གསུམ་སེམས་ཅན་ཐམས་  
ཅད་ཀྱི། །རྣམ་སྨིན་རང་སེམས་རྣམ་རིག་པའི། །ཤེས་བརྒྱད་རྣམ་ཤེས་ཕུང་པོ་ཀུན། །རིག་པའི་དབྱིངས་ལ་ཤར་བས་ན། །ཞེ་སྡང་ཆེན་པོའི་ཡེ་ཤེས་པས། །རྡོ་རྗེ་སེམས་དཔའི་  
རང་བཞིན་ཡིན། །ཞེས་གསུངས་སོ། །དེ་ལ་འདི་ནི་ཆེན་པོ་ལྔ་དབྱིངས་ཕྱུག་ལྔ་རང་བཞིན་དུ་གསུངས་པ། །སྣོད་བཅུད་འགྲོ་བ་ཐམས་ཅད་ཀྱི། །གསལ་སྟོང་མི་སྒྲིབ་གོ་  
འབྱེད་པའི། །སྣང་སྟོང་ནམ་མཁའི་ཁམས་རྣམས་ཀུན། །སྟོང་ཉིད་དབྱིངས་ལ་ཤར་བས་ན། །ཐམས་ཅད་གནས་པའི་ཀློང་ཡིན་པས། །བདེ་གཤེགས་དབྱིངས་ཕྱུག་རང་  
བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །སྲ་བརྟན་བསྐྱེད་བསྐྲུན་རྟེན་རྣམས་ཀུན། །ས་ཡི་ཁམས་སུ་གྲགས་པ་རྣམས། །མི་འགྱུར་དབྱིངས་ལ་ཤར་བས་ན། །ཐམས་ཅད་  
སྐྱེད་པའི་རྟེན་ཡིན་པས། །རྡོ་རྗེ་དབྱིངས་ཕྱུག་རང་བཞིན་ཡིན་།སྣོད་བཅུད་འགྲོ་བ་ཐམས་ཅད་ཀྱི། །གྱེས་སྡུད་གཤེར་པའི་མཚན་ཉིད་ཀུན། །ཆུ་ཡི་ཁམས་སུ་གྲགས་པ་  
  
  
༑ཀུན་སྡུད་དབྱིངས་སུ་ཤར་བས་ན། །ཡོན་ཏན་ཚོགས་ཆེན་ཀུན་སྡུད་པས། །རིན་ཆེན་དབྱིངས་ཕྱུག་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །གསལ་དྲོའི་ངོ་བོ་  
ཐམས་ཅད་ཀུན། །མེ་ཡི་ཁམས་སུ་གྲགས་པ་རྣམས། །སྣང་གསལ་དབྱིངས་ལ་ཤར་བས་ན། །གསལ་དྲོ་སྲེག་པའི་རང་བཞིན་པས་།པདྨའི་དབྱིངས་ཕྱུག་རང་བཞིན་ཡིན། །སྣོད་  
བཅུད་འགྲོ་བ་ཐམས་ཅད་ཀྱི། །ཡང་གཡོ་འདེགས་བསྐྱོད་ཐམས་ཅད་ཀུན། །རླུང་གི་ཁམས་སུ་གྲགས་པ་སྟེ། །བསྐྱོད་ཆེན་དབྱིངས་ལ་ཤར་བས་ན། །ཐོགས་མེད་ཤུགས་བསྐྱོད་  
རང་བཞིན་པས། །ལས་ཀྱི་དབྱིངས་ཕྱུག་རང་བཞིན་ཡིན། །ཞེས་གསུངས་སོ། །དེ་ལ་འདི་ནི་རྣམ་པར་ཤེས་པ་བཞི་བྱང་ཆུབ་ཆེན་པོའི་རང་བཞིན་དུ་གསུངས་པ། སྲིད་གསུམ་  
སེམས་ཅན་ཐམས་ཅད་ཀྱི། །ཁ་དོག་དབྱིབས་ལ་སྤྱོད་པ་ཀུན། །མིག་གི་རྣམ་ཤེས་ཞེས་སུ་གྲགས། །མཐོང་བའི་ཡེ་ཤེས་ཡིན་པའི་ཕྱིར། །ས་ཡི་སྙིང་པོའི་རང་བཞིན་ཡིན། །  
སྲིད་གསུམ་སེམས་ཅན་ཐམས་ཅད་ཀྱི། །སྒྲ་རྣམས་ཀུན་ལ་སྤྱོད་པ་ཀུན། །རྣ་བའི་རྣམ་ཤེས་ཞེས་སུ་གྲགས། །ཐོས་པའི་ཡེ་ཤེས་ཡིན་པས་ན། །ལག་ན་རྡོ་རྗེའི་རང་བཞིན་  
ཡིན༑ ༑སྲིད་གསུམ་སེམས་ཅན་ཐམས་ཅད་ཀྱི། །དྲི་རྣམས་ཀུན་ལ་སྤྱོད་བ་ཀུན། །སྣ་ཡི་རྣམ་ཤེས་ཞེས་སུ་གྲགས། །ཚོར་བའི་ཡེ་ཤེས་ཡིན་པས་ན། །ནམ་མཁའི་སྙིང་  
  
  
༄༅། །པོའི་རང་བཞིན་ཡིན། །སྲིད་གསུམ་སེམས་ཅན་ཐམས་ཅད་ཀྱི་།རོ་རྣམས་ཀུན་ལ་སྤྱོད་པ་ཀུན། །ལྕེ་ཡི་རྣམ་ཤེས་ཞེས་སུ་གྲགས་།མྱོང་བའི་  
ཡེ་ཤེས་ཡིན་པའི་ཕྱིར། །སྤྱན་རས་གཟིགས་ཀྱི་རང་བཞིན་ཡིན་།ཞེས་གསུངས་སོ། །དེ་ལ་ཡུལ་བཞི་བྱང་ཆུབ་ཆེན་མོ་བཞིའི་རང་བཞིན་དུ་གསུངས་པ། །སྣོད་བཅུད་འགྲོ་  
བ་ཐམས་ཅད་ཀྱི། །ཁ་དོག་དབྱིབས་དང་མཚན་མ་ཀུན། །གཟུགས་ཀྱི་སྐྱེ་མཆེད་ཉིད་དུ་གྲགས། །མཐོང་བར་བྱ་བའི་ཡུལ་ཡིན་པས་།གཟུགས་མཛེས་ལླ་སྱཻའི་རང་བཞིན་  
ཡིན། །སྣོད་བཅུད་འགྲོ་བ་ཐམས་ཅད་ཀྱི། །ཟིན་དང་མ་ཟིན་གཉི་ག་ལས། །བྱུང་བའི་སྒྲ་ཡི་ཁམས་སུ་གྲགས། །ཐོས་པར་བྱ་བའི་ཡུལ་ཡིན་པས། །ནཱིར་ཏྱ་མ་ཡི་རང་བཞིན་  
ཡིན། །སྣོད་བཅུད་འགྲོ་བ་ཐམས་ཅད་ཀྱི། །ལྷན་ཅིག་སྐྱེས་དང་སྦྱར་དང་གྱུར། །ཞིམ་དང་ང་དང་དེ་བཞིན་གཞན། །དྲི་ཡི་ཁམས་དང་སྐྱེ་མཆེད་དེ། །བསྣམ་པར་བྱ་བའི་  
ཡུལ་ཡིན་པས། །མཱ་ལཻ་ཉིད་ཀྱི་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །ཁ་མངར་ལ་སོགས་རོ་རྣམས་ཀུན། །རོ་ཡི་སྐྱེ་མཆེད་ཉིད་དུ་གྲགས། །མྱོད་བར་བྱ་  
བའི་ཡུལ་ཡིན་པས། །གཱིརྟི་ཉིད་ཀྱི་རང་བཞིན་ཡིན། །ཞེས་གསུངས་སོ། །དེ་ལ་འདི་ནི་དབང་པོ་བཞི་བྱང་ཆུབ་སེམས་དཔའ་བཞིའི་རང་བཞིན་དུ་གསུངས་པ། སྲིད་གསུམ་  
  
  
།མཐོང་བྱེད་དང་བའི་བདག་ཉིད་དེ། །མིག་གི་ཁམས་ཞེས་བྱ་བར་གྲགས། །མཐོང་པའི་བྱ་བ་བྱེད་པའི་ཕྱིར། །བྱམས་པ་མཻ་ཏྲི་རང་བཞིན་ཡིན། །སྲིད་  
གསུམ་སེམས་ཅན་ཐམས་ཅད་ཀྱི། །ཐོས་པར་བྱེད་པའི་བདག་ཉིད་དེ་།རྣ་བའི་ཁམས་ཞེས་བྱ་པར་གྲགས། །ཐོས་པའི་བྱ་བ་བྱེད་པའི་ཕྱིར། །སྒྲིབ་པ་ཀུན་སེལ་རང་བཞིན་ཡིན། །སྲིད་  
གསུམ་སེམས་ཅན་ཐམས་ཅད་ཀྱི། །སྣོམ་བྱེད་དང་བའི་བདག་ཉིད་དེ་།སྣ་ཡི་ཁམས་ཞེས་བྱ་བར་གྲགས། །ཚོར་བར་བྱ་བ་བྱེད་པའི་ཕྱིར། །འཇམ་དཔལ་ཉིད་ཀྱི་རང་བཞིན་ཡིན། །སྲིད་  
གསུམ་སེམས་ཅན་ཐམས་ཅད་ཀྱི། །མྱོང་བྱེད་དག་པའི་བདག་ཉིད་དེ་།ལྕེ་ཡི་ཁམས་ཞེས་བྱ་བར་གྲགས། །མྱོང་བའི་བྱ་བ་བྱེད་པའི་ཕྱིར། །ཀུན་ཏུ་བཟང་པོའི་རང་བཞིན་ཡིན། །ཞེས་  
གསུངས་སོ། །དེ་ལ་དུས་བཞི་མཆོད་པའི་ལྷ་མོ་བཞིའི་རང་བཞིན་དུ་གསུངས་པ། སྣོད་བཅུད་འགྲོ་བ་ཐམས་ཅད་ཀྱི། །རྒྱུ་འབྲས་ཀུན་ཏུ་རྣམ་པར་སྤྱད། །སྔོན་འདས་དུས་སུ་རྣམ་  
པར་གྲགས། །སྔོན་འདས་དཔྱིད་ཀྱི་རང་བཞིན་ཡིན། །སྤོས་མེའི་རང་བཞིན་ཉིད་ཡིན་ནོ། །སྣོད་བཅུད་འགྲོ་པ་ཐམས་ཅད་ཀྱི། །རྒྱུ་སྤྱད་འབྲས་བུ་མ་སྤྱད་ཀུན། །ད་ལྟར་དབྱར་གྱི་རང་  
བཞིན་ཡིན། །མེ་ཏོག་ཉིད་ཀྱི་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །རྒྱུ་འབྲས་ཡོངས་ཀྱིས་མ་སྤྱད་པ། །མ་འོངས་དུས་སུ་རྣམ་པར་གྲགས། །འོང་མ་རག་སྟོན་རང་  
  
  
༄༅། །བཞིན་ནི། །ཨཱ་ལོ་ཀེ་ཡི་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །རྒྱུ་འབྲས་ངེས་པར་མ་ཚོགས་པ། །འབྱུང་བར་མ་ངེས་དུས་ཞེས་  
གྲགས། །མ་འོངས་དགུན་གྱི་རང་བཞིན་ནི། །གནྡྷེའི་རང་བཞིན་ཡིན་པར་ངེས། །ཞེས་གསུངས་སོ། །དེ་ལ་འདི་ནི་ལུས་ཀྱི་དབང་པོ་དང་།རྣམ་པར་ཤེས་པ་དང། ཡང་  
དེའི་ཡུལ་དང། དེ་ལས་བྱུང་བའི་བྱང་ཆུབ་སེམས་ཁྲོ་བོ་བཞིའི་རང་བཞིན་དུ་གསུངས་པ། སྲིད་གསུམ་སེམས་ཅན་ཐམས་ཅད་ཀྱི། །རེག་བྱེད་དང་བའི་བདག་ཉིད་དེ། །ལུས་ཀྱི་  
ཁམས་ཞེས་བྱ་བར་གྲགས། །རེག་པར་བྱེད་པ་མེད་པས་ན། །གཤིན་རྗེ་འཇོམས་པའི་རང་བཞིན་ནོ། །སྣོད་བཅུད་འགྲོ་བ་ཐམས་ཅད་ཀྱི། །རེག་བྱ་ཀུན་ལ་སྤྱོད་པ་ཀུན། །ལུས་  
ཀྱི་རྣམ་ཤེས་ཞེས་སུ་གྲགས། །རེག་པའི་ཡེ་ཤེས་ཡིན་པའི་ཕྱིར་།རྣམ་པར་རྒྱལ་བའི་རང་བཞིན་ཡིན། །སྲིད་གསུམ་སེམས་ཅན་ཐམས་ཅད་ཀྱི། །བྱུང་དང་འབྱུང་འགྱུར་  
རེག་བྱ་རྣམས། །རེག་བྱའི་སྐྱེ་མཆེད་ཉིད་དུ་གྲགས། །རེག་པར་བྱ་བའི་ཡུལ་ཡིན་པས། །རྟ་མཆོག་དཔལ་གྱི་རང་བཞིན་ནོ། །སྲིད་གསུམ་སེམས་ཅན་ཐམས་ཅད་ཀྱི། །  
ཚོགས་དྲུག་འགགས་པའི་དེ་མ་ཐག་གོ་འབྱེད་གསལ་བའི་བདག་ཉིད་དེ། །ཡིད་ཀྱི་ཁམས་ཞེས་བྱ་བར་གྲགས། །དེས་སྤྱོད་བྱ་བ་བྱེད་པའི་ཕྱིར། །བདུད་རྩི་འཁྱིལ་པའི་  
  
  
།ཞེས་གསུངས་སོ། །དེ་ལ་འདི་ནི་ཕྱིན་ཅི་མ་ལོག་པ་བཞི་ལྷ་མོ་བཞིའི་རང་བཞིན་དུ་གསུངས་པ། སྣོད་བཅུད་འགྲོ་བ་ཐམས་ཅད་ཀྱི། །འཇིག་དང་སྐད་ཅིག་མི་  
རྟག་པ། །རྟག་པར་མ་ཡིན་ཞེས་སུ་གྲགས། །སྒྱུ་མ་ལྟ་བུ་ཡིན་པའི་ཕྱིར། །ལྕགས་ཀྱུ་མ་ཡི་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །ཀུན་རྟོག་གཞན་དབང་མེད་མིན་  
པ༑ ༑ཆད་པར་མ་ཡིན་ཞེས་སུ་གྲགས། །རྨི་ལམ་ལྟ་བུར་སེམས་སྣང་ཕྱིར། །ཞགས་པ་མ་ཡི་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །གཟུང་འཛིན་དངོས་པོར་མ་གྲུབ་  
པ༑ ༑མཚན་མར་མ་ཡིན་ཞེས་སུ་གྲགས། །སྨིག་རྒྱུ་ལྟ་བུར་སེམས་སྣང་ཕྱིར། །ལྕགས་སྒྲོག་མ་ཡི་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །སྐྱེས་བུ་བྱེད་པ་མ་གྲུབ་པ། །  
བདག་ཏུ་མ་ཡིན་ཞེས་སུ་གྲགས། །སྒྲ་བརྙན་ལྟ་བུའི་སེམས་སྣང་ཕྱིར། །དྲིལ་བུ་མ་ཡི་རང་བཞིན་ཡིན། །ཞེས་གསུངས་སོ། །དེ་ལ་འདི་ནི་ཡིད་དང། ཆོས་གཙོ་གཟུངས་གཉིས་  
ཀྱི་རང་བཞིན་དུ་བསྟན་ཏེ། སྲིད་གསུམ་སེམས་ཅན་ཐམས་ཅད་ཀྱི་།ཆོས་རྣམས་ཀུན་ལ་ངེས་སྤྱོད་པའི། །ཡིད་ཀྱི་རྣམ་ཤེས་ཞེས་སུ་གྲགས། །རྟོག་པའི་ཡེ་ཤེས་ཡིན་  
པའི་ཕྱིར། །ཀུན་ཏུ་བཟང་པོའི་རང་བཞིན་ཡིན། །སྣོད་བཅུད་འགྲོ་བ་ཐམས་ཅད་ཀྱི། །འདུས་མ་བྱས་ཀྱི་ཆོས་རྣམས་ཀུན། །ཆོས་ཀྱི་སྐྱེད་བྱེད་ཡིན་པར་གྲགས། །རྣམ་པར་  
  
  
༄༅། །ཤེས་པའི་ཡུལ་ཡིན་པས། །ཀུན་ཏུ་བཟང་པོའི་རང་བཞིན་ཡིན། །དེ་ལ་སོགས་ཏེ་མཐའ་ཡས་མཆོག་ཆོས་དབྱིངས་མཉམ་དང་མི་མཉམ་པ། །  
ནམ་མཁའི་ཁམས་ཀྱི་མཐའ་ཀླས་པ། །ཇི་སྙེད་རྣམ་གྲངས་ཡོད་པའི་ཆོས། །ཀུན་ཀྱང་ཕྱག་རྒྱའི་རང་བཞིན་པས། །རང་བཞིན་དཀྱིལ་འཁོར་ཆེན་པོ་ཡི། །རྣམ་གྲངས་ཡིན་པར་རྒྱལ་  
བས་གསུངས། །ཞེས་ཆེད་དུ་བརྗོད་པ་གསུངས་སོ། །དེ་ནས་ཡང་བཅོམ་ལྡན་འདས་གསང་བ་མཆོག་གི་བདག་པོ་དེས་རང་བཞིན་ཀུན་རྫོབ་ཀྱི་དཀྱིལ་འཁོར་འདི་གསུངས་སོ། །  
ཀུན་རྫོབ་མཚན་མའི་གནས་ཆེན་ཀྱང། །འོག་མིན་བླ་མེད་གནས་མཆོག་གམ། །ལྕང་ལོ་ཅན་ནམ་བདེ་བ་ཅན། །པདྨ་ཅན་ལ་སོགས་པ་ཡི་།རང་བཞིན་ལྷུན་གྲུབ་དཀྱིལ་  
འཁོར་དེ། །མཚན་མའི་རྣལ་འབྱོར་ངོ་ལ་སྣང། །དེ་ཡང་ཇི་ལྟ་བུ་ཞེ་ན། །མཁའ་འམ་ཡིད་ཀྱི་ནམ་མཁའ་ལ། །འབྱུང་ཆེན་བརྩེགས་པའི་ལྷུན་གྱིས་གྲུབ། །དེ་སྟེང་རིན་ཆེན་སྣ་  
བཞི་ལས། །ལྷུན་གྱིས་གྲུབ་པ་ཚད་དཔག་མེད། །དེ་ལ་བརྟེན་པའི་ས་གཞི་ནི། །རིན་ཆེན་སྣ་ཚོགས་གཅལ་དུ་བཀྲམ། །མནན་ནེམ་བཏེག་འཕར་མཛེས་པའི་གཞི། །དེ་ལ་ཕོ་  
བྲང་གཞལ་མེད་ཁང། །གྲུ་བཞི་ལྷམ་པར་མཛེས་པར་སྣང། །རིན་ཆེན་སྣ་བཞིའི་རྒྱུ་ལས་གྲུབ། །གློ་འབུར་བཞི་ཡང་མཁར་ཐབས་ཚུལ། །བུམ་པའི་རྩེ་མོ་ཆོས་ཀྱི་  
  
  
རྨ་བྱའི་མདོངས་དང་ལྡན་པའོ། །སྒོ་བཞི་སྒོ་ཁྱུད་བཞི་དང་ལྡན། །རྟ་བབས་བརྒྱད་དང་ཡང་དག་ལྡན། །དབུས་ན་འཁོར་ལོ་རྩིབས་བཞི་པ། །ལྟེ་བར་བཅས་ཤིང་རྩིབས་རྟེན་  
ལྡན། །གྲུ་ཆད་པར་འཁྱམས་མཛེས་པར་ལྡན། །རིན་ཆེན་འོད་ཟེར་འབར་བས་འཁྲིགས། །སེམས་ཅན་པདྨ་ཉི་ཟླ་དང། །རིན་ཆེན་འབར་བའི་གདན་མཆོག་ལྡན། །རིན་ཆེན་ཁྲི་རྐང་  
རྣམ་རྟེན་ལྡན། །ཕོ་བྲང་དེ་ཡི་གདན་མཆོག་ཀྱང། །ཉི་ཟླ་ནོར་བུ་རིན་ཆེན་འབར། །བླ་རེ་རྒྱལ་མཚན་ན་བཟའ་གདུགས། །དར་དང་བ་ར་མུ་ཏིག་ཕྲེང། །དྲིལ་བུ་དང་ནི་རྔ་  
ཡབ་སོགས། །རོལ་མོའི་ཆ་བྱད་སྣ་ཚོགས་བརྒྱན། །འཇིག་རྟེན་ལྷ་ཚོགས་མཛེས་པ་དང། །དེ་ལ་སོགས་ཏེ་རྒྱན་རྣམས་ཀྱང། །བསམ་གྱིས་མི་ཁྱབ་མཐའ་ཡས་མཆོག་  
གཞལ་ཡས་དེ་ཡི་སྒོ་བཞི་ན། །གླང་སེང་རྣམས་ཀྱིས་མཛེས་པར་བྱས། །རྟ་བབས་རྣམས་ཀྱི་ཙོང་ཙོང་དང། །གསེར་གྱི་དྲིལ་བུ་འབར་བ་དག་དཀོན་མཆོག་གསུམ་གྱི་  
མཚན་ཡང་སྒྲོགས། །སྒོ་དྲུང་དེ་དག་རེ་རེ་ན། །ཏ་ལའི་སྐྱེ་ཤིང་ཙོང་ཙོང་འཁྲིལ། །དྲི་དང་གཟུགས་དང་འོད་དུ་ལྡན། །ཏ་ལའི་སྐྱེད་ཤིང་དེ་དག་ལ། །ཁུ་བྱུག་ལ་  
སོགས་བཀྲ་ཤིས་པའི། །བྱ་རྣམས་སྙན་པ་སྐད་ཀྱང་འབྱིན། །སྒོ་དྲུང་དེ་དག་རེ་རེ་ན། །ཁྲུས་ཀྱི་རྫིང་བུ་དབྱིབས་ལེགས་པ། །བློ་མཆོག་ཡན་ལག་ལྡན་པའི་ཆུ། །གྲངས་  
  
  
༄༅། །མེད་དེ་དག་རེ་རེ་ན། །ལྷ་དང་ལྷ་མོ་བསམ་མི་ཁྱབ་།ཕྱི་རོལ་ཁོ་ར་ཁོར་ཡུག་ན། །རྩེ་ས་འཆགས་བརྗོད་མི་ལང། །དེ་ལ་སོགས་པ་བསམ་  
ཡས་མཆོག་མ་བཙལ་ཡེ་ནས་ལྷུན་གྱིས་གྲུབ། །ལྷ་མཆོག་རྣམས་ཀྱི་བསོད་ནམས་ཀྱིས། །རྒྱུ་ལས་གྲུབ་པར་རྒྱལ་བས་གསུངས། །ཕོ་བྲང་དེ་ན་གནས་པ་ཡི། །ཡེ་  
ཤེས་ལྷ་ཚོགས་མང་པོ་རྣམས། །གཙོ་གཟུངས་ཟུང་དུ་འཁྲིལ་བ་སྟེ་།དབུས་ཀྱི་ཕོ་བྲང་སྙིང་པོ་ལ། །རྣམ་པར་སྣང་མཛད་སྙིང་པོ་ཆེ། །འཛམ་བུ་ན་དའི་གསེར་འོད་  
འདྲ༑ ༑རང་རྟགས་ལག་ན་འཁོར་ལོ་བསྣམས། །དཔའ་བོ་དེ་ཡི་སྤྱན་སྔ་ན། །རྡོ་རྗེ་སེམས་དཔའི་རྒྱ་ཆེན་ཡང། །དུང་དང་ཤེལ་གྱི་ཁ་དོག་འདྲ། །རང་རྟགས་ལག་ན་  
རྡོ་རྗེ་འཛིན། །གཡས་སུ་རིན་ཆེན་འབྱུང་ལྡན་ཏེ། །བཻ་ཌཱུརྱ་ཡི་ཁ་དོག་འདྲ། །རང་རྟགས་རིན་ཆེན་ཟུར་བརྒྱད་འཛིན། །རྒྱབ་སྣ་སྣང་བ་མཐའ་ཡས་གཙོ། །པདྨ་རཱ་གའི་  
མདོག་འདྲ་ཞིང། །རང་རྟགས་པདྨ་དམར་པོ་འཛིན། །གཡོན་དུ་དོན་ཡོད་གྲུབ་པ་སྟེ། །ཨིནྡྲ་ནཱི་ལ་ལྗང་གུའི་མདོག་རང་རྟགས་ཕྱག་ན་རལ་གྲི་འཛིན། །ཀུན་ཀྱང་ཞི་  
བའི་ཆ་ལུགས་ཏེ། །ཐོར་ཚུགས་རིགས་ལྔ་དབུ་ལ་བརྒྱན། །རྫོགས་པའི་སྐྱིལ་ཀྲུང་ཚུལ་དུ་བཞུགས། །དོ་ཤལ་དཔུང་རྒྱན་སེ་མོ་དོ་།ཕྱག་གདུབ་སྙན་ཆས་ཀུན་ལ་  
  
  
།མཚན་དང་དཔེ་བྱད་ཡང་དག་རྫོགས། །དེ་དག་གི་ནི་གཡོན་རོལ་ན། །ཀུན་ཏུ་བཟང་དང་ལོ་ཙ་ན། །མཱ་མ་གོས་དཀར་སྒྲོལ་མ་རྣམས། །གཡས་པས་ཐབས་ཀྱིས་གཙོ་  
ལ་འཁྱུད། །གཡོན་པས་རང་རྟགས་དྲིལ་བུ་འཛིན། །སྐུ་མདོག་ཆ་ལུགས་ཡབ་དང་འདྲ། །འཁོར་ལོ་རྩིབས་ལ་ལྷུན་གྱིས་གྲུབ། །སྤྱན་སྔའི་གློ་བུར་མཛེས་པ་ལ། །ལག་ན་རྡོ་རྗེ་  
སྔོ་སྐྱའི་མདོག་རང་རྟགས་རྡོ་རྗེ་རྩེ་གསུམ་འཛིན། །གཡས་ན་ས་ཡི་སྙིང་པོ་སྟེ། །ལྗང་སྔོན་རིན་ཆེན་མྱུ་གུ་འཛིན། །རྒྱབ་ཏུ་ནམ་མཁའི་སྙིང་པོ་སྟེ། །མཐིང་ག་རང་རྟགས་  
རལ་གྲི་འཛིན། །གཡོན་དུ་མཛེས་པའི་གློ་འབུར་ལ། །སྤྱན་རས་གཟིགས་དབང་དམར་སྐྱ་སྟེ། །རང་རྟགས་པདྨ་དཀར་པོ་འཛིན། །ཐོར་ཚུགས་ཡེ་ཤེས་སེམས་པས་བརྒྱན། །  
སེམས་དཔའི་སྐྱིལ་མོ་ཀྲུང་དུ་བཞུགས། །རྒྱན་དང་ཆ་ལུགས་ཀུན་གྱིས་བརྒྱན། །དེ་དག་གི་ནི་གཡོན་རོལ་ན། །གར་དང་སྒེག་མོ་ཕྲེང་བ་དབྱངས། །གཡས་པས་ཐབས་  
ཀྱི་གཙོ་ལ་འཁྱུད། །གཡོན་པ་གང་དང་མེ་ལོང་ཕྲེང། །པི་ཝང་འཛིན་ཅིང་ཆ་ལུགས་གཞན། །གཙོ་བོ་ཉིད་ཀྱང་མཐུན་པ་ཡིན་།མཛེས་པའི་གྲུ་ཆེན་རྣམས་ལ་ནི། །  
བྱམས་པ་མཻ་ཏྲི་དཀར་བ་སྟེ། །མཇེས་པའི་གླུ་ཤིང་གུནྡྷེ་བསྣམས་།ཤར་ལྷོ་མཚམས་ཀྱི་གྲུ་ཆད་ལའོ། །སྒྲིབ་པ་རྣམ་སེལ་མཐིང་ག་སྟེ། །ཆོས་ཀྱི་འཁོར་ལོ་འཛིན་པ་སྟེ། །  
  
  
༄༅། །ལྷོ་ནུབ་མཚམས་སུ་མཛེས་པར་གནས། །འཇམ་དཔལ་གཞོན་ནུ་དམར་སྐྱའི་མདོག་རང་རྟགས་ཨུཏྤ་མཐིང་ག་འཛིན། །ནུབ་བྱང་མཚམས་སུ་མཛེས་  
པར་གནས། །ཀུན་ཏུ་བཟང་པོ་ལྗང་སེར་མདོག་རང་རྟགས་རིན་ཆེན་སྙེ་མ་འཛིན། །བྱང་ཤར་མཚམས་ཀྱི་གྲྭ་ལ་གནས། །དེ་དག་གི་ནི་གཡོན་རོལ་ན། །སྤོས་དང་མེ་ཏོག་བདུག་པ་  
དྲི༑ ༑གཡས་པ་ཐབས་ཀྱི་གཙོལ་འཁྱུད། །གཡོན་པར་རང་རྟགས་འཛིན་པའོ། །ཆ་ལུགས་ཐམས་ཅད་སྔ་མ་བཞིན། །སྒོ་ཁྱུད་རྣམས་ལ་འཇོམས་པ་ནི། །གཤིན་རྗེ་གཤེད་པོ་  
མཐིང་ནག་འབར། །ནིར་མགོ་གདེངས་པ་ལག་མཚན་ཐོགས། །ཤར་གྱི་སྒོར་ནི་རྣམ་པར་གནས། །རྣམ་པར་རྒྱལ་བ་སེར་ནག་འབར། །རྡོ་རྗེས་གནོད་པ་ལྷོ་སྒོར་རོ། །རྟ་  
མགྲིན་དམར་ནག་འབར་བ་སྟེ། །ཐོད་སྦྲུལ་ཐོགས་པ་ནུབ་སྒོར་གནས་།བདུད་རྩི་འཁྱིལ་བ་ལྗང་ནག་འབར། །རྒྱ་གྲམ་གྱིས་གནོན་བྱང་གི་སྒོར། །སྟང་སྟབས་ཚུལ་དུ་  
རབ་ཏུ་གནས། །དུར་ཁྲོད་རྒྱན་གྱིས་རྣམ་པར་བརྒྱན། །རྣམ་པར་གཙིགས་ལ་འཇིགས་འཇིགས་ལྟ། །མེ་དཔུང་འབར་བའི་ཀློང་དུ་འཁྱིལ་།ཧཱུཾ་དང་ཕཊ་ཀྱི་སྒྲ་ཆེན་སྒྲོགས། །  
དེ་དག་གི་ནི་གཡོན་རོལ་ན། །གཤེད་མོ་དང་ནི་རྒྱལ་མ་དང། །རྟ་མགྲིན་མོ་དང་འཁྱིལ་མོ་རྣམས། །ལག་མཚན་ལྕགས་ཀྱུ་ཞགས་པ་དང། །སྒྲོག་དང་དྲིལ་བུ་ཐོགས་ཤིང་  
  
  
༑ཆ་ལུགས་འཇོམས་པ་དག་དང་འདྲ། །སྒོ་ཁྱུད་དག་ཏུ་ལྷུན་གྱིས་གྲུབ། །མཛེས་པའི་བར་འཁྱམས་དེ་ཉིད་ལ། །སྤྲུལ་སྐུ་ཐུབ་པ་ཆེན་མོ་དྲུག་ཅིས་འདུལ་ཐབས་ཀྱི་སྐུར་སྟོན་པས། །ཆོ་  
ལུགས་མ་ངེས་འདུལ་བར་སྟོན། །མཛེས་པའི་བར་འཁྱམས་དེ་ཉིད་ལས་།མདུན་དང་རྒྱབ་ཀྱི་ཕྱོགས་རོལ་ལ། །བྱེད་པ་པོ་དང་བྱ་བ་མོ་།ནམ་མཁའ་ཡི་ནི་མདོག་འདྲ་ལ། །ཏིང་ངེ་འཛིན་  
དུ་ལྡན་པར་གནས། །དེ་ལ་སོགས་ཏེ་མཐའ་ཡས་མཆོག་བརྗོད་མེད་རྗོད་དུ་མེད་པ་ཡི། །ལྷ་ཡི་ཚོགས་ཀྱིས་གང་བར་གནས། །དཀྱིལ་འཁོར་བསམ་ཡས་ལྷུན་གྱིས་གྲུབ། །ལྷ་ཡི་ཚོགས་  
ཆེན་དེ་དག་གི་ཐུགས་ཀར་ཡེ་ཤེས་སེམས་དཔའ་གནས། །ཚོན་གང་འོད་དང་བཅས་པ་འོ། །ལྗང་ལ་རང་རྟགས་ཡི་གེ་རྣམས། །རང་རྟགས་ཕྱག་རྒྱའི་སྟེང་དུ་གསལ། །དེ་ལྟའི་སྐུ་  
མཆོག་རེ་རེ་ལ། །ཚུལ་དགུ་དག་དང་ལྡན་པ་སྟེ། །མཉེན་དང་ལྕུག་དང་འཁྲིལ་བག་དང། །ལྡེམ་བག་ཆགས་དང་གཞོན་ཚུལ་ཅན། །གསལ་དང་འཆོས་དང་ལྷུན་སྟུག་དང། །གཟི་  
བརྗིད་འབར་བར་རབ་ཏུ་གནས། །དེ་ལྟར་རང་བཞིན་དཀྱིལ་འཁོར་ནས་།ཕྱི་རབས་སྔགས་འཆང་རྣལ་འབྱོར་པས། །སྤྱན་དྲངས་མཆོད་པ་དབུལ་བའི་འོས། །ཞེས་གསུངས་པས་  
ཆོས་ཐམས་ཅད་རང་བཞིན་གྱི་དཀྱིལ་འཁོར་དུ་ལྷུན་གྱིས་གྲུབ་བོ་།དེ་ནས་སྨྲ་བའི་སེངྒེ་ལ་སོགས་པའི་འདུས་པའི་འཁོར་ཚོགས་རྣམས་རང་རང་གི་བསམ་པ་རངས་པར་གྱུར་ཏེ་  
  
  
༄༅། །ཨ་ལ་ལ་ཞེས་བྱ་བའི་སྒྲ་ཕྱུང་ནས་མགྲིན་གཅིག་ཏུ་ཆེད་དུ་བརྗོད་པ་འདི་བརྗོད་དོ། །ཨ་ཧོ་དམིགས་དང་མི་དམིགས་བརྟན་གཡོ་ཆོས་ཀུན་ལྷུན་གྲུབ་དཔག་  
མི་ལང། །རང་རིག་ཡོན་ཏན་དཔག་མེད་བསམ་ཡས་མང་པོ་དེ་ཀུན་བརྗོད་མི་ལང། །གསང་སྔགས་རྒྱ་མཚོ་ཐུགས་རྗེ་བསམ་ཡས་བསམ་ཁྱབ་ཇི་སྙེད་དཔག་མི་ལང། །སྤྲུལ་  
པ་རྒྱ་མཚོ་གངྒཱའི་བྱེ་སྙེད་འགྲོ་བ་ཆོས་སྟོན་ཞིང་ཁམས་ཁྱབ། །ཅེས་ཆེད་དུ་བརྗོད་པ་ཆེད་དུ་བརྗོད་དོ། །འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་  
ཞེས་བྱ་བ་ལས། རང་བཞིན་གྱི་དཀྱིལ་འཁོར་བསྟན་པའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས་མི་གཡོ་བ་རྣམ་པར་  
འཕྲོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཏིང་ངེ་འཛིན་གྱི་དཀྱིལ་འཁོར་འདི་གསུངས་སོ། །འདུས་པའི་འཁོར་ཚོགས་རྣམས། ཆོས་ཐམས་ཅད་ཏིང་ངེ་འཛིན་  
གྱིས་དབང་བསྒྱུར་དུ་རུང་བ་ཙམ་དུ་རྟོགས་ཤིག་དེ་ཅིའི་ཕྱིར་ཞེ་ན། ཆོས་ཐམས་ཅད་ནི་ཏིང་ངེ་འཛིན་ཇི་ལྟར་འདོད་པ་དེ་ལྟར་དབང་སྒྱུར་བའོ། །འདུས་པའི་འཁོར་ཚོགས་འདི་ལྟ་སྟེ་  
གསང་སྔགས་ཡ་མཚན་ཆེན་པོ་འདི། །ཏིང་འཛིན་དཀྱིལ་འཁོར་བསམ་ཡས་ཀྱང། །མདོར་བསྡུས་རྣམ་པ་གསུམ་ཡོད་དེ། །བསྒོམ་པའི་ཏིང་འཛིན་དཀྱིལ་འཁོར་དང། །བསྐྱེད་དང་ལྷག་  
  
  
།ཐོག་མའི་རྣལ་འབྱོར་ཉིད་བསྒོམས་ཏེ་།དཀྱིལ་འཁོར་ཡིན་པར་རྒྱལ་བས་གསུངས། །དེ་ཡང་ཇི་ལྟར་བསྒོམ་ཞེ་ན། །ཏིང་ངེ་འཛིན་ཀྱང་རྣམ་གསུམ་སྟེ། །དང་པོར་དེ་བཞིན་ཉིད་ཀྱི་  
དང༑ ༑དེ་བཞིན་ཉིད་ལ་གནས་བཅའི་ཕྱིར། །སྟོང་པ་ཆེན་པོའི་ཏིང་འཛིན་བསྒོམ། །གཉིས་པ་ཀུན་སྣང་ནམ་མཁའ་དང། །སྙིང་རྗེ་ཡུམ་གྱིས་ཁྱབ་པའི་ཕྱིར། །མཚམས་སྦྱོར་ཆེན་པོའི་  
ཏིང་འཛིན་བསྒོམ། །གསུམ་པ་རང་གི་ས་བོན་ནམ། །རབ་ཏུ་བརྟན་པའི་ཡིག་འབྲུ་ཨ། །དེ་ལས་ཕྲ་མོ་ཨ་འཕྲོས་འདུས། །སྤྲོས་ཤིང་བསྡུས་ཀྱང་འཕེལ་འགྲིབ་མེད། །དེ་ལས་བདག་ཉིད་  
ཆེན་པོར་བསྒོམ། །མ་ལུས་ཐམས་ཅད་རྫོགས་པར་གསལ། །རྒྱས་བཏབ་བྱིན་བརླབས་དབང་བསྐུར་བས། །རྩ་བའི་དཀྱིལ་འཁོར་རབ་ཏུ་རྫོགས། །དེ་བཞིན་དབྱིངས་ལས་ཤར་བས་ན། །  
བདག་ཉིད་ཆེན་པོ་གཡོན་དུ་སྟེ། །མཁའ་དབྱིངས་རྡོ་རྗེ་པད་མོར་ལྡན། །དེ་ནི་བསྒོམ་པའི་དཀྱིལ་འཁོར་ཡིན། །སྐྱེད་པ་ཡང་ནི་འདི་ལྟ་སྟེ། །ལྷ་ཚོགས་བདག་གི་སྲས་སུ་བསྐྱེད། །དེ་  
ནས་བསྐྱེད་པའི་དཀྱིལ་འཁོར་ཡིན། །དེ་ཡང་ཇི་ལྟར་བསྐྱེད་ཅེ་ན་།ཐོག་མར་ཡབ་ཡུམ་མཁའ་རྣམ་གཉིས། །རྡོ་རྗེ་པདྨར་བྱིན་གྱིས་བརླབས། །གཉིས་མེད་དགྱེས་པར་  
འཁྲིལ་པ་ལས། །བྷ་གའི་དཀྱིལ་དུ་ལིང་ག་ཨ། །འཕྲོ་འདུ་དབྱིངས་སུ་ཐིམ་པ་ལས། །དབང་ཆེན་ས་བོན་འབྲུ་ལྔར་གྱུར། །ཨེ་ཡཾ་བཾ་སུ་བྲུཾ། ཨེ་ཉིད་འདུས་པས་ནམ་མཁར་གསལ། །  
  
  
༄༅། །ཡཾ་ལས་རླུང་གི་དཀྱིལ་འཁོར་བསྐྱེད། །བཾ་ལས་བདུད་རྩིའི་རྒྱ་མཚོར་བསྐྱེད། །སུ་ལས་གསེར་གྱི་བྲིས་མར་བསྐྱེད། །བྲུཾ་ལས་རི་རབ་  
གཞལ་མེད་ཁང། །དབྱིབས་དང་ཁ་དོག་ཚད་དཔག་མེད། །འཁོར་ལོའི་གདན་དང་རོལ་མོའི་ཚོགས། །རང་བཞིན་ཀུན་རྫོབ་ཅི་འདྲ་བའོ། །དེ་རུ་ལྷ་ཚོགས་བསྐྱེད་པ་  
ནི༑ ༑བརྟན་འབྱུང་ནམ་མཁའི་ཡི་གེ་ཨ། །འཕེལ་འགྲིབ་མེད་པར་གནས་པ་སྟེ། །གཉིས་མེད་དགྱེས་པའི་འཕྲོ་འདུ་ལ། །བཞི་བཅུ་རྩ་གཉིས་འོད་དུ་ཤར། །ཀ་ཁ་ག་  
གྷ་ང། །ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧཀྵ། ཨི་ཨཱི་ཨུ་ཨཱུ། ཨེ་ཨཻ། ཨོ་ཨཽ། །གསུང་གི་དཀྱིལ་འཁོར་  
བཞི་བཅུ་གཉིས། །སྤྲོ་བསྡུ་གསལ་བར་གྱུར་པ་ལས། །ཐུགས་མཚན་བཞི་བཅུ་རྩ་གཉིས་འབར། །དེ་ལས་མངོན་རྫོགས་སྐུར་གསལ་བ། །ཋ་ལས་སོགས་པའི་  
ཡིག་འབྲུ་ལྔ། །ཕུང་པོ་ལྔ་ཡི་ས་བོན་ཡིན། །ཐ་ལས་སོགས་པ་འབྱུང་བ་ལྔ། །བསྐྱེད་པའི་ས་བོན་ཡིན་པར་གྲགས། །ཀ་ལ་སོགས་པའི་ཡིག་འབྲུ་ལྔ། །རྣམ་  
ཤེས་ལྔ་ཡི་ས་བོན་ཡིན། །ཙ་ལས་སོགས་པའི་ཡིག་འབྲུ་ལྔ། །མིག་གི་ཁམས་ལ་སོགས་པ་ལྔ། །པ་ལ་སོགས་པའི་འབྱུང་བ་ལྔ། །གཟུགས་སོགས་སྐྱེ་  
  
  
།ཡ་ལས་སོགས་པའི་ཡིག་འབྲུ་བཞི་།དུས་བཞིའི་ས་བོན་རབ་ཏུ་གྲགས། །ཤ་ལས་སོགས་པའི་ཡིག་འབྲུ་བཞི། །ཕྱིན་ཅི་མ་ལོག་དུས་  
བཞིར་བཤད། །ཨི་ལ་སོགས་པའི་ཡིག་འབྲུ་དྲུག་རྡུལ་སྙེད་ཐུབ་པ་དྲུག་ཏུ་བཤད། །ཨོཾ་ནི་ཡིད་ཀྱི་ཁམས་ཡིན་ཏེ། །ཀྵ་ནི་ཡིད་ཀྱི་རྣམ་ཤེས་ཁམས། །ཨོཾ་ནི་ཆོས་ཀྱི་  
ཁམས་སུ་བཤད། །སོ་སོའི་ཐུགས་མཚན་གསལ་བ་ལས། །ས་བོན་རྣམས་ཀྱིས་མངོན་རྫོགས་བསྐྱེད། །ཨོཾ་ཧཱུཾ་བཛྲ་དཧྲྀཀ་སཱ་རད་ན་དཧྲྀ་ཀ་ཨོཾ་ཨཱ་རོ་ལིཀ་ཧཱ་པྲཛྙཱ་དྷཱིཀ་  
མུཾ་དྷཱ་ཏུ་ཤྭ་རི། ལཾ་དྭེ་ཥ་ར་ཏི། མཾ་མོ་ཧ་ར་ཏི། པཾ་རཱ་ག་ར་ཏི། ཏཱཾ་བཛྲ་ར་ཏི། ཀྵི་ཧི་རཱ་ཛ་ཡ། ཏྲཱཾ་ཨཱ་གར་བྷ་ཨཿ་ཧྲཱི་ཧ་ཧཱུཾ་པདྨ། ཛིཾ་ཀུ་རུ་པ་ན་ཧྲཱི་ཧཱུཾ་ལཱ་སྱཻ། ཏྲཱཾ་མཱ་ལྱཻ། ཧྲཱི་གའིར་ཏི་  
ཨ་ནྲྀ་ཏྱ། མཻ་དྷ་ར་ཎི། ཐླྷིཾ་ནི་སྭ་རཾ་བྷ་ཡ། སྭ་ར་ཙ་ཡ། མུ་ཤྲི་ཨཱཾ་རཱ་ག་ཡ། ཛཿ་དྷཱུ་པ། ཧཱུཾ་པུཥྤ། བཾ་དའི་པ། ཧོཿ་གནྡྷེ། ཧཱུཾ་ཡ་མའན་ཏ་ཀྲིཏ། ཧཱུཾ་པད་མའན་ཏ་ཀྲིཏ་ཧཱུཾ་བིགྷྣཱནྟ་ཀྲིཏ་  
ཛཿ་བཛྲ་ཀྲོ་དཧི། ཧཱུཾ་རཏྣ་ཀྲོ་དཧི། བཾ་པདྨ་ཀྲོ་དཧི། ཧོཿ་ཀརྨ་ཀྲོ་དཧི། ཧཱུཾ་བཛྲ་ཙིཏྟ། ཨཾ་བཛྲ་ས་མ་ཡ། མུ་ནེ་ཀྲི་།མུ་ནེ་སྲུཾ། མུ་ནེ་ཏྲཾ། མུ་ནི་བྲཾ། མུ་ནེ་ཀྵ། མུ་ནེ་ཡེ། དེ་ལྟར་སོ་སོའི་  
སྙིང་པོ་ཡིས། མངོན་རྫོགས་སྐུར་ནི་གསལ་བ་དང། །ཡེ་ཤེས་ལྔ་ཡི་དབང་བསྐུར་ཏེ། །སྐུ་གསུང་ཐུགས་སུ་བྱིན་གྱིས་བརླབ། །ཨོཾ་མཧཱ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་  
  
  
༄༅། །ཨཏྨ་ཀོཉཧཾ། ཨོཾ་མཧཱ་ཨཱ་དརཤ་ཛྙཱ་ན་བཛྲ་སཱ་བྷཱ་བ་ཨཏྨ་ཀོཉཧཾ། ཨོཾ་མཧཱ་ས་མནྟ་ཛྙཱ་ན་བཛྲ་སྭ་བྷཱ་བ་ཨཏྨ་ཀོཉཧཾ། ཨོཾ་མཧཱ་པྲ་ཏྱ་བེཀྵ་  
ཎཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོཉཧཾ། ཨོཾ་མཧཱ་ཀྲྀ་ཏྱཱ་ནུཥྛ་ན་ཛྙཱ་ན་བཛྲ་སྭ་བྷཱ་བ་ཨཏྨ་ཀོཉཧཾ། ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་བྷཱ་བ་ཨཏྨ་ཀོཉཧཾ། ཨོཾ་སརྦ་ཏ་ཐཱ་ག་ཏ་བཱ་ཀ་  
བཛྲ་སྭ་བྷཱ་བ་ཨཏྨ་ཀོཉཧཾ། ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་བ་ཨཏྨ་ཀོཉཧཾ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་བ་ཨཏྨ་ཀོཉཧཾ། དེ་ལྟར་རྫོགས་པའི་སངས་  
རྒྱས་རྣམས། །སྐུ་མཆོག་ཐུགས་མཚན་བཞུགས་ཚུལ་དང། །ཐོར་ཚུགས་ལ་སོགས་ཆ་ལུགས་ཀུན། །རང་བཞིན་ཀུན་རྫོབ་དཀྱིལ་འཁོར་འདི་།རྣལ་འབྱོར་  
རིག་པའི་རྩལ་ཡིན་ཏེ། །ནམ་མཁའི་དབྱིངས་ཀྱི་དབུས་སུ་བསམ་།ཡང་ན་གཟུགས་བརྙན་དཀྱིལ་འཁོར་ལའོ། །ལྷག་པའི་ཏིང་འཛིན་ཞེས་བྱ་བ། །དེ་ལྟར་  
གསལ་བའི་རྣམ་པ་ཀུན། །ཡབ་ཡུམ་མཁའ་ལས་གསལ་བར་བསྒོམ། །རྣལ་འབྱོར་རིག་པའི་ཁྱད་པར་རོ། །ཞེས་གསུངས་པས་འདུས་པའི་འཁོར་ཚོགས་ཐམས་  
ཅད་ཀྱིས་ཆོས་ཐམས་ཅད་ཏིང་ངེ་འཛིན་གྱིས་དབང་བསྒྱུར་བར་མཐོང་ངོ། །འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་ཞེས་བྱ་བ་ལས་  
  
  
དྲུག་པའོ།། །།དེ་ནས་བཅོམ་ལྡན་འདས་གསང་བ་མཆོག་གི་བདག་པོས་གཟུགས་བརྙན་ལྟ་བུ་  
རྣམ་པར་འཕྲོག་པ་ཞེས་བྱ་བའི་ཏིང་ངེ་འཛིན་ལ་སྙམས་པར་ཞུགས་ནས་ལས་དང་པོ་པའི་རྣལ་འབྱོར་པ་ཡིད་ཆེས་པར་བྱ་བའི་ཕྱིར་འདས་པའི་འཁོར་ཚོགས་རྣམས་  
ལ་བཀའ་སྩལ་པ། འདུས་པའི་འཁོར་ཚོགས་རྣམས། ཆོས་ཐམས་ཅད་ནི་གཟུགས་བརྙན་ལྟ་བུའི་རྣམ་པ་ཡིན་པར་ཤེས་པར་བྱའོ། །དེ་ཅིའི་ཕྱིར་ཞེ་ན། ཆོས་ཐམས་  
ཅད་ནི་གཟུགས་བརྙན་ལྟ་བུའི་རྣམ་པར་སྣང་ཞིང་ད་ལས་མ་འདས་པའི་ཕྱིར་རོ། །དེ་བས་ན་གཟུགས་བརྙན་གྱི་དཀྱིལ་འཁོར་ཅི་འདྲ་བར་བྱ་ཡིས་ཉོན་ཅིག་དེ་ལ་འདི་ནི་རྒྱུད་  
ཀྱི་རྣམ་གྲངས་སོ། །མི་ཤེས་པ་ཡི་འགྲོ་བ་ལ། །མཚོན་པས་གསལ་བའི་དོན་སྟོན་ཕྱིར། །གཟུགས་བརྙན་དཀྱིལ་འཁོར་བཤད་པར་བྱ། །དེ་ཡང་ཇི་ལྟ་བུ་ཞེ་ན། །བརྟན་ཞིང་  
མཛེས་པའི་ཁང་བུ་ལ། །འཇམ་པོར་ཞལ་ཞལ་བྱས་ནས་ནི། །ཁ་དོག་ལྔ་ཡི་གཟུགས་བྲིས་པ། །དེ་ཡང་དངོས་གྲུབ་རྟེན་དུ་བཤད། །རས་སམ་གྲོ་གའམ་ཤིང་ཤུན་ནམ་  
ཏ་ལའི་ལོ་མའམ་དུར་ཁྲོད་རས། །ཞིང་ཆེན་རས་ལ་སོགས་པ་ལ་།ཕྱག་རྒྱའི་གཟུགས་སུ་བྲིས་ན་ཡང། །མཚན་མ་འབྱུང་བའི་རྟེན་དུ་བཤད། །རྡོ་དང་ཤེལ་རྡོ་ལ་སོགས་  
  
  
༄༅། །དང། །དུང་ངམ་བ་སོའི་རྒྱུ་ལས་ནི། །ཕྱག་རྒྱའམ་གཟུགས་སུ་འབུར་བཏོད་ནས། །དེ་ཡང་དངོས་གྲུབ་འབྱུང་བའི་རྟེན་།གསེར་དངུལ་ཟངས་  
འཁར་ལ་སོགས་ལ། །མཁས་པས་ལེགས་པར་ལུགས་བྱས་ཏེ། །ཡན་ལག་མ་ཉམས་གཟུགས་བྱས་ན། །དེ་ཡང་མཚན་མའི་རྟེན་དུ་བཤད། །བླག་ཤ་བྱང་ཆུབ་ཤི་  
བུའམ། །རྒྱུ་ཤིང་མཉེན་ལ་གཟུགས་བྱས་ན། །དེ་རྣམས་མཚན་མའི་རྟེན་དུ་བཤད། །སྦྱིན་ཞིང་མཉེན་པའི་རྒྱུ་རྣམས་ལ། །ཕྱག་རྒྱའི་གཟུགས་སུ་ལེགས་བྱས་  
ན༑ ༑དེ་ཡང་མཚན་མའི་རྟེན་ཡིན་ནོ། །ས་སྟེང་དབྱིབས་ལེགས་མཛེས་པ་ལ། །རྡུལ་ཚོན་འདུས་བྱས་རྒྱུ་རྣམས་ཀྱིས། །བརྙན་མའི་དཀྱིལ་འཁོར་བྱས་ན་ཡང། །དེ་  
ཡང་དངོས་གྲུབ་རྟེན་དུ་བཤད། །རེ་ཞིག་ལས་ཀྱ་དང་པོ་ལས། །ས་སྟེངས་དཀྱིལ་འཁོར་བྱས་པར་ཤིས། །ཞེས་གསུངས་སོ། །དེ་ལ་འདི་ནི་གནས་ཀྱི་མཚན་ཉིད་དེ་  
ས་སྟེགས་བྱ་བའི་གནས་མཆོག་ཀྱང། །སྐྱོན་ཡོན་བྱེ་བྲག་ཤེས་པ་ལས། །སྤང་བླང་གཉིས་སུ་ཤེས་པར་བྱ། །རི་མོ་རི་བྲན་འདུས་པའི་སྤྱི། །གངས་རི་བྲག་དཀར་འདབས་  
རྩ་ནི། །སེང་ཅན་འཁྲ་བའི་གནས་ཞེས་བྱ། །ཞི་བའི་ལས་ལ་དེ་ཤིས་སོ། །ཕུག་ཆེན་དགོན་པ་ཆེན་པོ་དང། །བྲག་ཆེན་རྡོ་རྗེ་གཏམས་པའི་དཀྱིལ། །གཅན་ཅན་འཁྲ་  
  
  
།མངོན་པར་སྤྱོད་པ་སྒྲུབ་པའི་གནས་།དུར་ཁྲོད་གནས་དང་ངམ་གྲོག་དང། །སུམ་མདོ་གྲོག་ལ་བཤུང་བའི་གནས། །དུར་གཅན་འཁྲ་བའི་གནས་བྱའོ། །  
དབང་དུ་བསྡུ་བ་བསྒྲུབ་པའི་གནས། །ནགས་ཚལ་མང་པོ་གཏིབས་པ་དང། །ཤིན་ཏུ་བཙན་དང་འཇིགས་པའི་ངོས། །སྟག་གཟིག་འཁྲ་བའི་གནས་ཞེས་བྱ། །  
འདོད་པ་སྒྲུབ་པའི་གནས་ཡིན་ནོ། །མཚོ་གླེ་ཆུ་མདོ་རྒྱ་མཚོའི་འཇིངས། །ཆུ་ཡི་གླེ་མ་བཙན་པའི་གནས། །ཆུ་གཅན་འཁྲ་བའི་གནས་ཞེས་བྱ། །ལས་རྣམས་ཀུན་ལ་དེ་  
ཤིས་སོ། །རི་བོ་བདུན་པའི་རྩེ་རྣམས་དང། །ཙནྡན་ནགས་ཚལ་མེ་ཏོག་ཚལ། །ཡིད་འོང་བཀྲ་ཤིས་ཉམས་དགའ་ཡི། །གནས་སུ་དཀྱིལ་འཁོར་བྲི་བར་ཤིས། །  
གནམ་དང་ས་དང་བར་སྣང་རྣམས། །ལེགས་པར་བརྟགས་ཏེ་དཀྱིལ་འཁོར་བྱ། །ཚོན་ཆ་ལྔ་ཡི་དབྱིབས་དག་ཏུ། །བརྟགས་ན་མངོན་པའི་ནམ་མཁའ་ཤིས། །བར་  
སྣང་ཁ་དོག་རྣམ་ལྔ་པོ། །སོ་སོར་མ་འདྲེས་གསལ་བཤིས། །ས་གཞི་ཤིན་ཏུ་མ་ཉམས་དང། །མ་གླུམ་མཉམ་པར་གནས་པ་ལ། །ཚྭ་སྒོ་ས་རླན་བ་ཚྭ་མེད། །དེ་ལྟར་བརྟགས་པར་  
ལས་བྱའོ། །སྤང་བར་བྱ་བའི་གནས་ངན་ནོ། །གཤིན་རྗེ་གདུག་པའི་མདུང་རྗེས་དང། །སྲིན་པོ་དུས་པའི་མཆི་རྗེས་དང། ཁྲོ་བ་གནོད་སྦྱིན་ལམ་རྗེས་དང། མ་མོ་རྔམ་པའི་སྦར་རྗེས་དང་  
  
  
༄༅། །འབྱུང་པོ་རྐུ་བའི་འཇོལ་ས་དང། །གདུག་པ་ཀླུ་ཡི་རྒྱུན་སྲང་དང། །སྐྱོན་ཅན་རྒྱུ་བའི་ལམ་སྲང་དང། །ཞང་བློན་གདུག་པའི་འདུག་ས་དང། །ཁ་  
ནས་མ་ཐོའི་འདུན་ས་དང། །ཉེན་དང་འབྲེལ་བའི་གནས་རྣམས་ནི་།སྦྲུལ་གདུག་པང་དུ་འོངས་པ་ལྟར། །ཝ་ཡི་བརྟུལ་ཞུགས་ཆེན་པོ་ཡིས། །ལོ་ཡི་བཤུགས་ཏེ་རབ་ཏུ་སྤང། །  
ཞེས་གསུངས་སོ། །དེ་ལ་འདི་ནི་ས་བསླང་བའི་ལས་ཏེ། དེ་ནས་བསླང་བའི་ལས་རྣམས་ཀྱང། །མངོན་དང་མི་མངོན་བདག་པོ་ལ་།རྩོད་པ་ཉེ་བར་ཞི་བྱའི་ཕྱིར། །སེར་སྣ་  
སྤངས་པའི་སེམས་ཀྱིས་ནི། །རིན་དང་བདེན་པས་བསྒོམ་ལ་བསླང་།ཞེས་གསུངས་སོ། །དེ་ལ་འདི་ནི་ས་གཟུང་བ་སྟེ། །དེ་ནས་སློབ་དཔོན་བདག་ཉིད་ཀྱིས། །རྡོ་རྗེ་དྲིལ་  
བུར་ལྡན་པ་ཡིས། །རྩེ་གསུམ་འགྲོས་ཀྱིས་ཀུན་ཏུ་བསྐོར། །ཁྲོས་པས་ཧཱུཾ་གི་ང་རྒྱལ་བྱ། །དངོས་གྲུབ་བར་དུ་གཅོང་པའི་བགེགས་།དེངས་ཤིག་ཅེས་སུ་བསྒོ་ནས་ཀྱང། །  
སེང་ལྡེང་ཕུར་བུ་སོར་བརྒྱད་པ། །ཁྲོ་བོར་བྱིན་བརླབས་གདབ་པར་བྱ། །ཞས་གསུངས་སོ། །དེ་ལ་འདི་ནི་སའི་ལྷ་མོ་སྤྱན་དྲང་བའོ་།དེ་ནས་དཔང་གྱུར་ལྷ་མོ་དེ། །སྤྱན་  
དྲངས་བསྐྱེད་དང་གཉིས་མིན་པར། །མཆོད་བསྟོད་ཚུལ་བཞིན་བྱས་ནས་ནི། །བདག་ཅག་རྣལ་འབྱོར་སྒྲུབ་པ་པོ། །བདུད་བཏུལ་མངོན་པར་རྫོགས་པའི་ཚེ། །རུ་ཏྲ་ཚོགས་  
  
  
།དགྱེས་པའི་ལས་ཀྱི་དོན་བགྲངས་ཏེ། །བདག་ཅག་ས་ལ་བགྲོད་པའི་ཚེ། །རུ་ཏྲའི་རྒོལ་བ་བྱུང་བ་ན། །སྤྱན་ལྡན་དེ་ལ་དཔང་བཅོལ་ལོ། །ཞེས་གསུངས་སོ། །  
དེ་ལ་འདི་ནི་རྟགས་བརྟག་པའོ། །མཚན་མས་མཚན་མ་གཞོམ་པའི་ཕྱིར། །རོ་ལྔ་མཚན་ཉིད་བརྟག་པར་བྱ། །དགེ་བའི་རྟགས་ན་དངོས་གྲུབ་འབྱུང། །གལ་ཏེ་ཤེས་པར་  
མ་གྱུར་ན། །ཐབས་ལ་མཁས་པས་སྤང་བར་བྱ། །ཡང་ན་སྦྱིན་སྲེག་བྱ་བར་བརྟག་ཅེས་གསུངས་སོ། །དེ་ལ་འདི་ནི་རིན་ཆེན་གཏེར་སྦ་བའོ། །གནས་དེ་བསོད་ནམས་  
གཏེར་ལྡན་ཕྱིར། །རིན་ཆེན་ལྔ་དང་སྨན་ལྔ་དང། །སྤོས་ལྔ་འབྲུ་ལྔ་སྙིང་པོ་ལྔ། །གའུ་ནང་དུ་བླུགས་ནས་སུ། །ས་གཞི་གཏེར་དང་ལྡན་པར་བྱ། །ཞེས་གསུངས་སོ། །  
དེ་ལ་འདི་ནི་ས་སྦྱང་བའོ། །ས་ཞག་སྤོས་ཆེན་རྣམ་ལྔ་ཡི་།ཁུ་བ་བསྲེས་ནས་ཀུན་ཏུ་ནི། །གྲུ་བཞི་དབྱིབས་སུ་ལེགས་བྱས་ཏེ་།བ་ཀོ་ཙམ་དུ་སྐྱང་ནུལ་བྱ། །དེ་ནས་དཀྱིལ་  
འཁོར་ལྷ་ཚོགས་ཀྱི། །སྔགས་དང་ཕྱག་རྒྱས་སྦྱང་བར་བྱ་།དེས་ཀྱང་དངོས་པོ་ཀུན་སྦྱངས་ཏེ། །རྒྱལ་བའི་བཞུགས་གནས་རང་བཞིན་དུ། །ཏིང་ངེ་འཛིན་གྱིས་སྦྱང་བར་བྱ། །  
ཞེས་གསུངས་སོ། །དེ་ལ་འདི་ནི་ལྷ་སྟ་གོན་ལ་གནས་པའི་ཆོ་གའོ་།དེ་ནས་ལྷ་རྣམས་ཇི་སྙེད་པ། །རང་བཞིན་ཀུན་རྫོབ་སྤྱན་དྲངས་ཏེ། །སྤོས་ཀྱི་དཀྱིལ་འཁོར་ལྷ་གྲངས་  
  
  
༄༅། །བཞིན། །གདན་སར་བྱས་ཏེ་ཡོན་མཆོད་ལ། །ལན་གཅིག་གཤེགས་ཞེས་སྟ་གོན་བྱ། །དེ་ནས་འདུས་པའི་སེམས་ཅན་ཀུན། །གསང་དང་  
སྙིང་གར་བྲམ་པ་དང། །ཀུ་ཤ་བྲིམ་དང་སྲུང་སྐུད་གདགས། །སོ་ཤིང་བྲིམ་དང་རྨི་ལྟས་བརྟག་མཆོད་པའི་ཡོ་བྱད་ཇི་སྙེད་དང་།རྒྱན་དུ་འོས་པའི་རྣམ་པ་ཀུན།།  
ཚང་བར་བསོགས་ཏེ་བྱིན་གྱིས་བརླབ། །འདུས་པའི་སེམས་ཅན་དེ་དག་ཀུན། །ཆོས་གཏམ་རིམ་པས་དབུགས་ཕྱུང་སྟེ། །གསང་སྔགས་ཆེ་བའི་ཡོན་ཏན་བཤད། །  
ཅེས་གསུངས་སོ། །དེ་ལ་འདི་ནི་དཀྱིལ་འཁོར་བྲི་བའི་དུས་སོ། །རིག་བྱེད་དག་གི་ཡན་ལག་ལས། །དུས་རྣམས་ཤེས་པར་བྱ་བ་ནི། །བཀྲ་ཤིས་ལྷ་ཡི་ཉི་མ་དང། །  
འབྱོར་ལྡན་དུས་ཚོད་བཟང་བ་ནི། །མཚན་མའི་རྟོག་པ་ཡིན་མོད་ཀྱང། །བརྟགས་ན་དངོས་གྲུབ་མཚན་མ་འབྱུང། །ཞེས་གསུངས་སོ་།དེ་ལ་འདི་ནི་ཐིག་གདབ་  
པའི་ཆོ་གའོ༑ ༑ཚོན་དང་ཐིག་སྐུད་རྣམ་ལྔ་ལ། །སངས་རྒྱས་ལྔ་ཡིས་བྱིན་བརླབས་ཏེ། །སྤྲུལ་པ་འཕྲོ་འདུ་རྒྱུན་མི་གཅད། །སྤོས་སམ་ལྕེ་པོག་དཀར་པོ་ཡི། །དུད་པས་  
རྒྱུན་མི་བཅད་པར་བདུག་ཁྲོས་པས་དྲག་པོའི་སྔགས་ཟློས་ཤིང་།ཁྲོ་བོ་ཁྲོ་མོའི་སྟངས་ཀྱིས་བསྐོར། །བདེ་བར་གཤེགས་པའི་ཐུགས་དམ་བསྐུལ། །ཐིག་སྐུད་  
  
  
།གསང་བའི་ལྕང་ལོ་འཁྲིལ་མདངས་སམ། །རྡོ་རྗེ་རྒྱུན་ཐག་ལ་སོགས་ལ། །ཡུམ་གྱི་གྲངས་དང་མཐུན་པར་བསྒྲིམ། །རྡོ་རྗེ་རྩེ་ལྔའི་ལུ་གུ་རྒྱུད། །བྱང་  
ཆུབ་སེམས་སུ་བྱིན་གྱིས་བརླབ། །ཐིག་གཡོག་ལས་ཀྱི་སེམས་མ་སྟེ་།མཚན་ལྡན་བྱིན་གྱིས་བརླབས་ནས་ནི། །ཕྱག་རྒྱ་གར་དང་བཅས་པ་ཡིས། །རང་བཞིན་དཀྱིལ་  
འཁོར་གནམ་ཐིག་གདབ། །དེ་ནས་ས་ཐིག་གདབ་པ་ཡང། །འདུལ་བའི་དབང་གི་བྱེ་བྲག་ལས། །མཎྜལ་ཚད་མ་ངེས་པ་མེད། །སོར་བཞི་པ་ནས་བརྩམ་ནས་སུ། །ཇི་  
སྲིད་དཔག་ཚད་ཐུབ་པར་རོ། །ཨོཾ་ཛྙཱ་ན་ཙཀྲ་སུ་ཏྲ་མ་ཏི་ཀྲ་མ་ཧཱུཾ་ཞེས་གསུངས་སོ། །དེ་ལ་འདི་ནི་ཚོན་དགྱེ་བའི་ཆོ་གའོ། །རང་བཞིན་ཀུན་རྫོབ་ཅི་འདྲ་དང། །ཏིང་འཛིན་དཀྱིལ་  
འཁོར་དེ་འདྲ་བར། །བརྙན་མ་ཡང་ནི་དེ་འདྲ་བྲི། །ཚོན་སྣ་འབྲས་དང་འབྱུང་ཁུངས་སམ། །རྡོ་ཁམས་རིན་ཆེན་དག་ལ་བྱ་།སྣ་གསུམ་སྣ་ལྔ་དག་དང་ནི། །རིན་ཆེན་ཕུང་པོའི་  
ཚོན་གྱིས་ནི། །དབུས་ཀྱི་ཕོ་བྲང་བསྐོར་བ་ཡིན། །སྒོ་ལ་རྣམ་ལྔས་བསྐོར་བར་བྱ། །ཕྱག་རྒྱ་གཞན་ལ་བརྐྱང་བས་སོ། །དཀར་དམར་སེར་ལྗང་ནག་པོ་རྣམས། །གོ་རིམ་  
དེ་ཡིས་བཀོད་པར་བྱ། །གཙོ་བོ་གཟུགས་སུ་རྫོགས་པར་བྲི། །འཁོར་རྣམས་ཕྱག་རྒྱ་དག་ཏུ་བྱ། །ཕལ་པ་དག་ལ་ཡིག་འབྲུས་སོ། །ཞེས་གསུངས་སོ། །དེ་ལ་འདི་ནི་དཀྱིལ་  
  
  
༄༅། །འཁོར་གྱི་རྒྱན་དགོད་པའི་ཆོ་གའོ། །དེ་ནས་བསྒྲུབ་པའི་དཀྱིལ་འཁོར་ལ། །བླ་རེ་རྒྱལ་མཚན་འཕན་དང་གདུགས། །པི་ཝང་གླིང་བུ་བརྡབ་  
པ་དང། །རྫ་རྔ་མུ་ཀུན་རྔ་ཆེན་དང། །ད་རྔར་དང་མུ་ཙར་དང། །དབྱངས་དང་གར་དང་བཞད་པ་ཆེ། །རོལ་མོའི་ཡོ་བྱང་ཇི་སྙེད་པས། །དགའ་བྱེད་དཀྱིལ་འཁོར་དག་  
ལ་བརྒྱན། །བུམ་པ་རྣམ་པ་སྣ་ཚོགས་ཀྱི། །གསེར་དང་དངུལ་ལས་བྱས་པའོ། །རིགས་དང་མཐུན་པའི་གོས་ཀྱིས་དཀྲིས། །མེ་ཏོག་འབྲས་བུས་བརྒྱན་པ་ལ། །  
བདུད་རྩི་ལྔ་ཡི་གང་བྱས་པ། །སྨན་དང་རིན་ཆེན་འབྲུ་རྣམ་ལྔས། །གང་བ་བརྒྱད་ངམ་བཅུ་དྲུག་གཞག་དཀྱིལ་འཁོར་བདག་པོས་མངོན་བསྔགས་པའི། །རྣམ་  
རྒྱལ་བུམ་པ་དེ་བཞིན་དུ། །དབུས་ཉིད་དུ་ནི་གཞག་པར་བྱ། །ཡང་ན་བུམ་པའི་སྐྱིན་པར་རོ། །ཟླ་བ་ཉི་མ་དྲི་ཆུ་དང། །བཏུང་བ་རབ་ཏུ་སྣུམ་པོ་དང། །དབང་པོ་ཀུན་  
ནས་འབྱུང་བ་རྣམས། །ཤ་སྲང་གཅིག་གིས་རབ་བསྲེས་པས། །གང་བའི་བནྡ་དེ་བཞིན་གཞག་རྨད་དུ་བྱུང་བའི་གཏོར་མ་དགྲམ། །དེ་ལ་སོགས་པ་མཐའ་ཡས་  
མཆོག་ཅི་རིགས་རྣམས་ཀྱིས་མཛེས་པར་བྱ། །ཞེས་གསུངས་སོ། །དེ་ལ་འདི་དག་ནི་འཕེན་སྡུད་ཀྱི་ལས་སྤྱིར་བསྟན་པའོ། །དེ་ནས་སྔགས་པ་མཉམ་བཞག་  
  
  
༑ཏིང་འཛིན་དཀྱིལ་འཁོར་གསལ་བར་བསྒོམ། །གསལ་བ་གཉིས་མེད་དཀྱིལ་འཁོར་དུ། །རང་བཞིན་ཀུན་རྫོབ་སྤྱན་དྲངས་དང་།དབབ་དང་བཞུགས་དང་བརྟན་  
པ་དང། །མི་གཡོ་དམ་ཚིག་ཟིལ་གནོན་དང། །ཕྱག་འཚལ་མཆོད་པ་བརྗོད་པ་དང། །གསང་བ་མཆོག་གི་དཀྱིལ་འཁོར་དུ། །འཇུག་དང་དངོས་གྲུབ་གསོལ་བ་དང་  
དབང་བསྐུར་བ་ཡི་ལས་རྣམས་བྱ། །དེས་ནི་ཚེ་འདི་ཉིད་ལ་ཡང་།སངས་རྒྱས་ཉིད་ཀྱང་ཐོབ་འགྱུར་ན། །དངོས་གྲུབ་གཞན་ལྟ་སྨོས་ཅི་དགོས། །ཞེས་གསུངས་སོ། །  
འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་ཞེས་བྱ་བ་ལས། གཟུགས་བརྙན་གྱི་དཀྱིལ་འཁོར་རིམ་པར་ཕྱེ་བའི་ལེའུ་སྟེ་བདུན་པའོ།། །།  
དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེ་ཆོས་ཐམས་ཅད་ལྷུན་གྱིས་གྲུབ་པའི་ཕྱག་རྒྱ་ལས་མི་འདའ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་  
ཞུགས་ནས་ཕྱག་རྒྱ་དམ་ཚིག་གི་མཚན་ཉིད་རྣམས་ཉིད་ཀྱི་སྐུ་དང། གསུང་དང། ཐུགས་རྡོ་རྗེ་ལས་ཕྱུང་ངོ། །གསང་སྔགས་རྒྱ་མཚོ་ཆེན་པོ་འདི། །ཕྱག་རྒྱ་བསམ་  
ཡས་ཇི་སྙེད་པ། །མདོར་བསྡུས་རྣམ་པ་བཞི་རུ་འདུས། །དང་པོར་ཕྱག་རྒྱ་ཆེན་པོ་སྟེ། །གཉིས་པ་དམ་ཚིག་རྒྱ་ཡིན་ནོ། །གསུམ་པ་ཆོས་ཀྱི་ཕྱག་རྒྱ་སྟེ། །བཞི་པ་  
  
  
༄༅། །ལས་ཀྱི་ཕྱག་རྒྱ་སྟེ། །ཕྱག་རྒྱ་ཆེན་པོ་སྐུ་ཡི་རྒྱ། །རང་བཞིན་ཆོས་སྐུ་དངོས་མེད་རྒྱ། །གཟུགས་སྐུ་མཚན་མའི་རྒྱ་ཞེས་བཤད། །གཟུགས་སྐུ་རང་བཞིན་  
ཀུན་རྫོབ་དང། །བསྒོམ་དང་བསྐྱེད་པ་ཡིན་པར་བཤད། །གཉིས་པའི་རྒྱ་ལ་གསུམ་ཡོད་དེ། །བསྒོམ་དང་གཟུང་དང་བཅིང་བའོ། །བསྒོམ་པ་དམ་ཚིག་གསུང་ཡིན་ཏེ། །  
གསལ་ལྡན་མའམ་བྱིན་བརླབ་པའོ། །གཟུང་བ་ཐུགས་མཚན་ཉིད་བཟུང་བའོ། །དམ་ཚིག་ལག་རྒྱ་བཅིང་བར་བཤད། །ཡང་ན་སོ་སོའི་གཙོ་གཟུང་རྣམས། །སྦྱོར་  
ཐབས་ཕྱག་རྒྱ་ཉིད་ཡིན་ནོ། །གསུམ་པའི་རྒྱ་ལ་གསུམ་ཡོད་དེ་།རང་བཞིན་བསྒོམ་དང་བཟླས་བརྗོད་དོ། །རང་བཞིན་ཆོས་ཀྱི་ཕྱག་རྒྱ་ནི། །ཆོས་ཀྱི་དབྱིངས་  
སུ་རྒྱལ་བས་གསུངས། །བསྒོམ་པ་མཚན་མའི་ཡིག་འབྲུ་ངག་ལྕེ་སྟེང་སྙིང་ག་མཁའ་སོགས་སུ། །མཚན་མའི་རྣམ་པ་གསལ་བའོ་།རྩ་བ་བསྐྱེད་དང་བཟླས་  
པ་ཡིས། །སྙིང་པོ་ཚིག་བརྗོད་བཟླས་པའི་རྒྱ། །བཞི་པ་ལས་ཀྱི་ཕྱག་རྒྱ་ལ། །རྣམ་པ་གསུམ་དུ་དཔའ་བོས་གསུངས། །བསྒོམ་དང་འཕྲོ་འདུ་བཅིང་བའོ། །ལས་ཀྱི་ལྷ་  
ཡི་རྣལ་འབྱོར་གང། །བསྒོམ་པ་སྒོམ་པ་ལས་ཀྱི་རྒྱ། །ལྟེ་འོག་མཁའ་འམ་ཐུགས་ཀ་ནས། །རྣམ་བཞི་ལས་ཀྱི་འཕྲོ་འདུ་ནི། །འཕྲོ་འདུ་ལས་ཀྱི་ཕྱག་རྒྱའོ། །ཕྱག་རྒྱ་  
  
  
།བཅིང་བ་ལས་ཀྱི་ཕྱག་རྒྱ་བཤད། །ལག་རྒྱ་དམ་ཚིག་ཕྱག་རྒྱ་རྣམས། །རང་གི་སྐུ་རུ་རྣམ་བསྒོམས་ནས། །བཅིངས་ཤིང་མཁའ་ལ་རྣམ་དཀྲོལ་  
ན༑ ༑སྡིག་པ་ཀུན་ལས་རྣམ་གྲོལ་ཞིང། །སངས་རྒྱས་ཉིད་ཀྱང་འཐོབ་འགྱུར་ན། །དངོས་གྲུབ་གཞན་ལྟ་སྨོས་ཅི་དགོས། །བདག་ཉིད་ཕྱག་རྒྱ་ཆེར་བསྒོམ་པ། །དབུ་ནི་རྣམ་  
པར་སྣང་མཛད་དེ། །ལག་གཡས་རྡོ་རྗེ་སེམས་དཔའི་རྒྱ། །ལག་གཡོན་རིན་ཆེན་འབྱུང་ལྡན་རྒྱ། །རྐང་པ་གཡོན་པ་སྣང་མཐའ་ཡས། །རྐང་གཡས་ལས་ཀྱི་སེམས་དཔའི་  
རྒྱ༑ ༑ཡན་ལག་རིགས་ཀྱི་དཀྱིལ་འཁོར་བས། །བསྒུལ་བསྐྱོད་ཐམས་ཅད་ཕྱག་རྒྱ་ཡིན། །སོར་མོ་རྣམས་ལ་བསྒོམ་བྱ་བ། །གུང་མོ་གཉིས་ལ་ཨོཾ་དང་ལཾ། །མཛུབ་མོ་གཉིས་  
ལ་ཧཱུཾ་དང་མུཾ། །དབང་མོ་གཉིས་ལ་སྭ་དང་མཾ། །ཆུང་དུ་གཉིས་ལ་ཨོཾ་དང་བ། །སྦོམ་པོ་གཉིས་ལ་ཧཾ་དང་ཏྲཾ། གཡས་པའི་འབྲུ་གདན་ཉི་མ་སྟེ། །གཡོན་པ་ཟླ་བའི་དཀྱིལ་  
འཁོར་རོ། །ཨོཾ་དང་མུཾ་དུ་རྩེ་སྦྱར་ཏེ། །དེ་བཞིན་ཧཱུཾ་དང་ལམ་དུ་སྦྱར། །ཧཾ་དང་པཾ་ཡང་དེ་བཞིན་ཏེ། །ཨཾ་དང་ཏཾ་དུ་སྦྱར་བ་ལ། །རྒྱབ་སྦྱར་སྭ་དང་མཾ་བསྒྲེང་བ། །འདི་ནི་ཡབ་  
ཀྱི་སྤྱི་རྒྱ་ཡིན། །ལག་པ་ཐལ་མོ་སྦྱར་བ་ལས། །ཨོཾ་དང་མུཾ་སྦྱར་ཧཱུཾ་དང་ནི། །ལཾ་སྦྱར་སྭ་དང་པཾ་དུ་སྦྱར། །ཨོཾ་དང་མཾ་སྦྱར་ཧཾ་ཧཾ་བསྒྲེང། །ཡུམ་གྱི་སྤྱི་རྒྱ་ཡིན་པར་བཤད།།  
  
  
༄༅། །རྡོ་རྗེ་ཁུ་ཚུར་སྙིང་ཁར་བཅངས། །ཨོཾ་བསྒྲེང་རྩེ་མོར་འཁོར་ལོ་འབར། །རིན་ཆེན་དྲིལ་གསིལ་ཆོས་ལ་བརྟེན། །འཛུམ་པའི་མདངས་དང་  
བཅས་པ་ནི། །རྣམ་པར་སྣང་མཛད་ཕྱག་རྒྱ་ཡིན། །རིན་ཆེན་ཁུ་ཚུར་སྙིང་གར་བཅས། །ལཾ་བསྒྲེང་རྩེལ་དྲིལ་གསིལ་འབར། །རྡོ་རྗེ་ཐལ་མོ་ལས་ལ་འཁྲིལ། །འཛུམ་  
པའི་མདངས་དང་བཅས་པ་ནི། །བདེ་གཤེགས་དབྱིངས་ཕྱུག་མ་ཡི་རྒྱ། །རྡོ་རྗེ་ཁུ་ཚུར་སྙིང་གར་བརྟན། །ཧཱུཾ་བསྒྲེང་རྩེ་ལ་རྡོ་རྗེ་འབར། །རིན་ཆེན་དྲིལ་གསིལ་  
ཆོས་ལ་བརྟན། །འཛུམ་པའི་མདངས་དང་བཅས་པ་ནི། །རྡོ་རྗེ་སེམས་མའི་ཕྱག་རྒྱ་ཡིན། །རིན་ཆེན་ཁུ་ཚུར་སྙིང་གར་བརྟེན། །མུཾ་བསྒྲེང་རྩེལ་དྲིལ་གསིལ་  
འབར། །རྡོ་རྗེ་ཐལ་མོ་ལས་ལ་འཁྲིལ། །འཛུམ་པའི་མདངས་དང་བཅས་པ་ནི། །རྡོ་རྗེ་དབྱིངས་ཕྱུག་ཕྱག་རྒྱ་ཡིན། །རྡོ་རྗེ་ཁུ་ཚུར་སྙིང་གར་བརྟན། །སྭ་བསྒྲེང་  
རྩེ་ལ་རིན་ཆེན་འབར། །འཛུམ་པའི་མདངས་དང་བཅས་པ་ནི། །རིན་ཆེན་འབྱུང་བའི་ཕྱག་རྒྱ་ཡིན། །རིན་ཆེན་ཁུ་ཚུར་སྙིང་གར་བརྟན། །མཾ་བསྒྲེང་རྩེ་ལ་དྲིལ་གསིལ་  
འབར། །རྡོ་རྗེ་ཐལ་མོ་ལས་ལ་འཁྲིལ། །འཛུམ་པའི་མདངས་དང་བཅས་པ་ནི། །རིན་ཆེན་དབྱིངས་ཕྱུག་ཕྱག་རྒྱ་ཡིན། །རྡོ་རྗེ་ཁུ་ཚུར་སྙིང་གར་བརྟན། །ཨ་བསྒྲེང་རྩེ་  
  
  
།རིན་ཆེན་དྲིལ་གསིལ་ཆོས་ལ་བརྟན། །འཛུམ་པའི་མདངས་དང་བཅས་པ་ནི། །སྣང་བ་མཐའ་ཡས་ཕྱག་རྒྱ་ཡིན་།རིན་ཆེན་ཁུ་ཚུར་སྙིང་གར་བརྟན།།  
པཾ་བསྒྲེང་རྩེ་ལ་དྲིལ་གསིལ་འབར། །རྡོ་རྗེ་ཐལ་མོ་ལས་ལ་འཁྲིལ། །འཛུམ་པའི་མདངས་དང་བཅས་པ་ནི། །པདྨ་དབྱིངས་ཕྱུག་ཕྱག་རྒྱ་ཡིན། །རྡོ་རྗེ་ཁུ་ཚུར་སྙིང་གར་  
བརྟན། །ཧཾ་བསྒྲེང་རྩེ་ལ་རལ་གྲི་འབར། །རིན་ཆེན་དྲིལ་གསིལ་ཆོས་ལ་བརྟན། །འཛུམ་པའི་མདངས་དང་བཅས་པ་ནི། །དོན་ཡོད་གྲུབ་པའི་ཕྱག་རྒྱ་ཡིན། །རིན་ཆེན་ཁུ་  
ཚུར་སྙིང་གར་བརྟན། །ཏཾ་བསྒྲེང་རྩེ་ལ་དྲིལ་གསིལ་འབར། །རྡོ་རྗེ་ཐལ་མོ་ལས་ལ་འཁྲིལ། །འཛུམ་པའི་མདངས་ངང་བཅས་པ་ནི་།ལས་ཀྱི་དབྱིངས་ཕྱུག་ཕྱག་རྒྱ་ཡིན།།  
རྡོ་རྗེ་ཁུ་ཚུར་ཐུགས་ཀ་ན། །རིན་ཆེན་དྲིལ་གསིལ་ཆོས་ལ་བརྟེན་།འཛུམ་པའི་མདངས་ཀྱིས་ལྟ་བ་ནི། །ལག་ན་རྡོ་རྗེའི་ཕྱག་རྒྱ་ཡིན། །རིན་ཆེན་གར་ཐབས་བསྒོར་ནས་སུ།།  
རྡོ་རྗེ་ཐལ་མོ་ལས་ལ་འཁྲིལ། །འཛུམ་པའི་མདངས་ཀྱིས་འདུད་པའི་ཚུལ། །གར་གྱི་ཕྱག་རྒྱ་དཔའ་བོས་བཤད། །རིན་ཆེན་དྲིལ་གསིལ་ཆོས་ལ་བརྟན། །  
འཛུམ་པའི་མདངས་ཀྱིས་ལྟ་བ་ནི། །ས་ཡི་སྙིང་པོའི་ཕྱག་རྒྱ་ཡིན། །རྡོ་རྗེ་ཁུ་ཚུར་བཅངས་པ་ན། །དཀུ་ཡི་ཐང་ཀར་འཛིན་པ་དང། །འཛུམ་པའི་མདངས་ཀྱིས་འདུད་པ་  
  
  
༄༅། །ནི༑ ༑སྒེག་མོའི་ཕྱག་རྒྱ་ཡིན་པར་བཤད། །རྡོ་རྗེ་རལ་གྲི་ཐུགས་ཀ་ན། །རིན་ཆེན་དྲིལ་གསིལ་ཆོས་ལ་བརྟན། །འཛུམ་པའི་མདངས་ཀྱིས་  
ལྟ་བ་ནི། །ནམ་མཁའི་སྙིང་པོའི་ཕྱག་རྒྱ་ཡིན། །རྡོ་རྗེ་རིན་ཆེན་རྣ་ལྟག་གཞག་རིན་ཆེན་ཕྲེང་བ་བཟུང་ནས་སུ། །འཛུམ་པའི་མདངས་ཀྱིས་འདུད་པ་ནི། །ཕྲེང་བའི་  
ཕྱག་རྒྱ་ཡིན་པར་གྲགས། །རྡོ་རྗེ་པདྨ་ཐུགས་ཀ་ན། །རིན་ཆེན་དྲིལ་གསིལ་ཆོས་ལ་བརྟན། །འཛུམ་པའི་མདངས་ཀྱིས་ལྟ་བ་ནི་།སྤྱན་རས་གཟིགས་ཀྱི་ཕྱག་རྒྱ་ཡིན་  
རིན་ཆེན་པི་ཝང་འཛིན་པ་ལ། །རྡོ་རྗེ་ལེན་པར་བྱས་ནས་ནི་།འཛུམ་པའི་མདངས་ཀྱིས་འདུད་པ་ནི། །དབྱངས་ཀྱི་ཕྱག་རྒྱ་ཡིན་པར་གྲགས། །རྡོ་རྗེ་ཀླུ་ཤིང་ཐུགས་ཀ་  
ན༑ ༑རིན་ཆེན་དྲིལ་གསིལ་ཆོས་ལ་བརྟན། །འཛུམ་པའི་མདངས་ཀྱིས་ལྟ་བ་ནི། །བྱམས་པ་མཻ་ཏྲིའི་ཕྱག་རྒྱ་ཡིན། །རིན་ཆེན་བདུག་སྤོས་ཐུགས་ཀར་འཛིན། །  
རྡོ་རྗེ་ལས་ལ་རབ་ཏུ་འཁྲིལ། །འཛུམ་པའི་མདངས་ཀྱིས་འདུད་པ་ནི་།བདུག་པའི་ཕྱག་རྒྱ་ཡིན་པར་བཤད། །རྡོ་རྗེ་པོ་ཏི་ཐུགས་ཀར་འཛིན། །རིན་ཆེན་དྲིལ་  
གསིལ་ཆོས་ལ་བརྟན། །འཛུམ་པའི་མདངས་ཀྱིས་ལྟ་བ་ནི། །སྒྲིབ་པ་ཀུན་སེལ་ཕྱག་རྒྱ་ཡིན། །རྡོ་རྗེ་རིན་ཆེན་རྣ་ལྟག་ཏུ། །མེ་ཏོག་སྣོད་བཅས་འཛིན་པ་ལ། །  
  
  
།མེ་ཏོག་ཕྱག་རྒྱ་ཡིན་པར་བཤད། །རྡོ་རྗེ་ཨུཏྤལ་ཐུགས་ཀ་ན། །རིན་ཆེན་དྲིལ་གསིལ་ཆོས་ལ་བརྟན། །འཛུམ་པའི་མདངས་  
ཀྱིས་ལྟ་བ་ནི། །འཇམ་དཔལ་གྱི་ནི་ཕྱག་རྒྱ་ཡིན། །རིན་ཆེན་མར་མེ་ཐུགས་ཀ་ནས། །རྡོ་རྗེ་ཐལ་མོ་ལས་ལ་འཁྲིལ། །འཛུམ་པའི་མདངས་ཀྱིས་འདུད་པ་ནི། །མར་མེའི་  
ཕྱག་རྒྱར་དཔའ་བོས་བཤད། །རྡོ་རྗེ་སྙེ་མ་ཐུགས་ཀ་ན། །རིན་ཆེན་དྲིལ་གསིལ་ཆོས་ལ་བརྟན། །འཛུམ་པའི་མདངས་ཀྱིས་ལྟ་བ་ནི་།ཀུན་ཏུ་བཟང་པོའི་ཕྱག་རྒྱ་ཡིན། །རིན་ཆེན་  
དབྱུག་པ་ཐུགས་ཀ་ན། །རྡོ་རྗེ་ཐལ་མོ་ལས་ལ་འཁྲིལ། །རྡོ་རྗེ་ཉུག་པར་བྱེད་པ་ནི། །དྲི་ཡི་ཕྱག་རྒྱ་ཡིན་པར་བཤད། །ནིར་མགོ་གདེངས་ཀ་གཤེད་པོའི་རྒྱ། །རྡོ་རྗེ་གནོན་པ་སྟོབས་  
པོ་ཆེ། །ཐོང་སྦྲུལ་གནོན་པ་རྟ་ཡི་རྒྱ། །རྒྱ་གྲམ་གནོན་པ་བདུད་རྩི་འཁྱིལ། །མཛུབ་གཉིས་འཁྱུད་པ་ལྕགས་ཀྱུའི་རྒྱ། །མཛུབ་གཉིས་རྩེ་སྤྲང་ཞགས་པའི་རྒྱ། །མཛུབ་གཉིས་  
འཁྱུད་པ་ལུ་གུ་རྒྱུད། །བསྐྱོད་པར་གྱུར་པ་འབེབས་མའོ། །པི་ཝང་ལེན་པ་ལྷ་ཡི་རྒྱ། །མི་ཡི་གསེག་པར་འཛིན་པ་སྟེ། །ལྷ་མིན་ཕྱག་རྒྱ་གོ་ཆ་ཡིན། །ཆོས་ཀྱི་དཀྱིལ་འཁོར་  
བྱོལ་སོང་རྒྱ། །ཟ་མ་ཏོག་ནི་ཡི་དྭགས་རྒྱ། །མེ་ཆུ་གཉིས་ནི་དམྱལ་བའི་རྒྱ། །ཡབ་ཀྱི་སྤྱི་རྒྱ་ཀུན་བཟང་གིའོ། །ཡུམ་གྱི་སྤྱི་རྒྱ་བཟང་མོར་བཤད། །ཡང་ན་ཀུན་བཟང་ཡབ་ཡུམ་  
  
  
༄༅། །གྱི༑ ༑རྡོ་རྗེ་ཐལ་མོ་གཉིས་སུ་བཤད། །བདེ་གཤེགས་རྣམས་ལ་རྫོགས་དཀྱིལ་ལོ། །སེམས་དཔའ་རྣམས་ལ་སེམས་དཔའི་དཀྱིལ། །འཇོམས་  
དང་ཐུབ་པ་ལངས་ཏེ་བཅིང། །ཞེས་གསུངས་སོ། །འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་ཀློག་གི་འཁོར་ལོའི་མདོ་ཞེས་བྱ་བ་ལས། ཕྱག་རྒྱའི་མཚན་ཉིད་  
བཤད་པའི་ལེའུ་སྟེ་བརྒྱད་པའོ།། །།དེ་ནས་སྨྲ་བའི་སེངྒེ་བྱེད་པ་པོ་རྡོ་རྗེ་ཀུན་ཏུ་བཟང་པོས་འདི་སྐད་ཅེས་གསོལ་ཏོ། །བཅོམ་ལྡན་འདས། གསང་  
བ་མཆོག་གི་བདག་པོ་ཧེ་རུ་ཀ་རྣམས་ཀྱི་དཀྱིལ་འཁོར་ཇི་ལྟ་བུ་ལགས་པ་བདག་ཅག་རྣམས་ལ་བཤད་དུ་གསོལ། གསང་བ་མཆོག་གི་བདག་པོས་བཤད་དུ་གསོལ་  
ཞེས་གསོལ་བ་བཏབ་པ་ལས། བཅོམ་ལྡན་འདས། གསང་བ་མཆོག་གི་བདག་པོ་དེས་དེ་བཞིན་གཤེགས་པ་ཐམས་ཅད་ཀྱི་ཁྲོ་བོ་རྣམ་པར་འཕྲོ་བའི་རྒྱལ་པོ་ཡེ་  
ཤེས་རྔམ་པ་གློག་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་ཉིད་ཀྱི་སྐུ་ཁྲོ་བོ་ཆེན་པོར་འདུ་མཛད་དེ། དེ་ཅིའི་ཕྱིར་ཞེ་ན། འཇིག་རྟེན་ན་དྲེགས་པ་ཆེན་  
པོ་ལ་སོགས་པ་གདུག་པའི་དབང་དུ་འགྲོ་བ་རྣམས་གྱུར་ཏེ། ཁམས་གསུམ་འདི་ན་དེ་བཞིན་གཤེགས་པ་གསུང་རབ་ཟེར་བར་སྟོན་པ་དང་འཇུག་པ་དང་  
  
  
ཡང་མེད། ཁྲོས་པས་གཏུམ་པོ་རབ་ཏུ་གདུག་པའི་སེམས་དང། འདོད་ཆགས་ཞེ་སྡང་གཏི་མུག་གིས་  
བསྒྲིམས་པ་གཏུམ་ཞིང་འཁྲུག་པ་དང། གཞན་གྱི་སྲོག་དང། སེམས་འཕྲོག་པ་དང། མི་དགེ་བ་བཅུའི་ལས་ཀྱིས་ཉོན་མོངས་པ་དང། ཉེ་བའི་ཉོན་མོངས་པས་གཞན་ལ་  
གཙེས་པ་དང། གཅིག་ཤ་གཅིག་གི་ཟ་བ་དང། ལོག་པའི་ལམ་ལ་གནས་པའི་འཇིག་རྟེན་གསུམ་པོ་འདི་བརླག་གོ་ཞེས་སྔོན་གྱི་སྨོན་ལམ་ལ་གནས་པའི་དེ་བཞིན་གཤེགས་  
པ་རྣམས་དང། གསང་བ་མཆོག་གི་བདག་པོ་ཆེན་པོས་རྣམ་པར་གཟིགས་ནས་ཉིད་ཀྱི་སྐུ་དང། གསུང་དང། ཐུགས་རྡོ་རྗེ་ལས་ཁྲོ་བོའི་དཀྱིལ་འཁོར་གློག་རྣམ་པར་  
འཕྲོ་བ་འདི་ཕྱུང་ངོ། །ཨོཾ་བཛྲ་མཧཱ་ཙཎྜ་སརྦ་དུཥྚན་ཏ་ཀ་ཧ་ན་ད་ཧ་པ་ཙ། བི་ཤྭ་ཀྲོ་དྷ་ཛྭ་ལ་མཎྜ་ལ་ཕཊ་ཕཊ་ཕཊ་ཧ་ལ་ཧ་ལ། འདི་ཕྱུང་མ་ཐག་ཏུ་ཁྲོ་བོ་ཆེན་པོའི་མཐུས་ཁམས་  
གསུམ་འདི་དག་ཐམས་ཅད་གཡོས། རབ་ཏུ་གཡོས། ཀུན་ཏུ་རབ་ཏུ་གཡོས་འུར་འུར། རབ་ཏུ་འུར་འུར། ཀུན་ཏུ་རབ་ཏུ་འུར་འུར། ཤིག་ཤིག་རབ་ཏུ་ཤིག་ཤིག་  
ཀུན་ཏུ་རབ་ཏུ་ཤིག་ཤིག་གཏོར་གཏོར། རབ་ཏུ་གཏོར་གཏོར། ཀུན་ཏུ་རབ་ཏུ་གཏོར་གཏོར་རོ། །ལྷ་དང། ཀླུ་དང། གནོད་སྦྱིན་དང། དྲི་ཟ་དང། ནམ་མཁའ་ལྡིང་དང་  
  
  
༄༅། །སྲིན་པོ་ལ་སོགས་པ་རྣམས་འཁྲུགས་པ་ཆེན་པོར་གྱུར་ཏོ་།དེ་ནས་འཇིགས་པས་ཉེན་པ་དེ་དག་བརྒྱ་བྱིན་ལ་སྐྱབས་སུ་སོང་བརྒྱ་  
བྱིན་ཡང་འཇིགས་པས་ཉེན་ཏེ་ཚངས་པའི་ཐད་དུ་ཕྱིན། ཚངས་པ་ཡང་ཁྱབ་འཇུག་ཐད་དུ་སོང། ཁྱབ་འཇུག་ཀྱང་དབང་ཕྱུག་ཆེན་པོའི་ཐད་དུ་སོང། དབང་  
ཕྱུག་ཆེན་པོ་རང་གི་མཐུ་ཡོད་ཡོད་པ་སྟོན་ཅིང་ལྷ་རྣམས་མ་སྐྲག་ཀླུ་རྣམས་དང། གནོད་སྦྱིན་རྣམས་དང། ལྷ་མ་ཡིན་དང་འཁོར་དུ་གཏོགས་པ་རྣམས་  
མ་སྐྲག་ཅིག་ངའི་མཐུ་འདི་ལ་གཞན་གང་གིས་ཀྱང་བརྫི་བར་མི་ནུས་སོ་ཞེས་སྤྲོ་བ་སྲིངས་སོ། །ཀྭ་བརྒྱ་བྱིན་དང། ཚངས་པ་དང། ཁྱབ་འཇུག་རྣམས་ཁྱེད་  
ཀྱང་འཇིག་རྟེན་ན་མཐུ་ཆེ་བའི་ཆེན་པོ་ཡིན་པས་རང་རང་གི་མཐུ་དང། རྫུ་འཕྲུལ་ཅི་ཡོད་པས་རང་རང་གི་འཁོར་གདུག་པ་དེ་དག་དབུགས་དབྱུགས་དབྱུང་བར་མཛོད་  
ཅིག་ཅེས་བསྒོའོ། །དེ་ནས་བརྒྱ་བྱིན་དང། ཚངས་པ་དང། ཁྱབ་འཇུག་རྣམས་དེ་མ་ཐག་ཏུ་རང་རང་གི་མཐུ་ཅི་ཡོད་པ་སྟོན་ཅིང་རྡོ་རྗེའི་སྐད་དང། གད་མོ་དྲག་པོ་  
འབྱིན་ཅིང་རང་རང་གི་འཁོར་རྣམས་ལ་མ་སྐྲག་མ་དངངས་ཤིག་།བདག་ཅག་གི་མཐུ་འདི་ལྟ་བུ་གཞན་གང་གིས་ཀྱང་ཟིལ་གྱིས་གནོན་པར་མི་ནུས་སོ་ཞེས་སྤྲོ་  
  
  
།དེ་ནས་བཅོམ་ལྡན་འདས་ཡེ་ཤེས་རྔམ་པའི་རྒྱལ་པོ་དེས་དེ་བཞིན་ཉིད་ཀྱི་དབྱིངས་ནས་ཡུམ་རྔམ་པའི་ཀྲོ་དཧིའི་རྒྱལ་པོ་མངོན་པར་ཕྱུང་སྟེ། ཧི་ཧི་དགྱེས་  
པའི་གཟི་མདངས་ཀྱི་རོལ་པའི་དགྱེས་པས་ཐིམ་པར་མཛད་ནས་བྱང་ཆུབ་སེམས་ཀྱི་སྤྲིན་ལས། ཕཊ་ཕཊ་བཛྲ་ཀྲོ་དྷ་ཛྭ་ལ་མཎྜ་ལ་ཧ་ལ་ཧ་ལ་ཞེས་པས་སྟོང་གསུམ་  
ཁྲོ་བོ་ཆོལ་བས་གང་བར་གྱུར་ཏོ། །དེ་ནས་བཅོམ་ལྡན་འདས་དགྱེས་པ་ཆེན་པོ་ཉིད་ནི་དབུ་དགུ་ཕྱག་བཅོ་བརྒྱད་ཞབས་རྣམ་པ་བརྒྱད་ཀྱི་རྣམ་པར་སྣང་ངོ། །དེ་ནས་  
དགྱེས་ཏེ་ཧཱུཾ་ཧཱུཾ་ཧཱུཾ་ཞེས་བརྗོད་པས་དབུ་དགུ་ཕྱག་བཅོ་བརྒྱད་ལས་འདུལ་བའི་དབང་གིས་དབུ་གསུམ་ཕྱག་དྲུག་ཞབས་བཞིར་གྱུར་ཏེ་ཁྲག་གི་རྒྱ་མཚོ་འཁྲུགས་པའི་  
དཀྱིལ་ན་ཀེང་རུས་ཀྱི་སྟེང་ན་རྣམ་པར་གནས་སོ། །ཁྲོ་བོ་ཆོལ་བ་དེ་དག་གིས་ཀྱང་ཕྱོགས་བཅུའི་དྲེགས་པ་ཇི་སྙེད་པ་ཀུན་བསྒྲལ་ཏེ་སླར་འདུས་ནས། ལ་ལ་ནི་ལས་ཀྱི་  
ཁྲག་འཐུང་ཆེན་པོར་གྱུར་ནས་བརྒྱ་བྱིན་འཁོར་དང་བཅས་པ་བསྒྲལ། ལ་ལ་ནི་རིན་ཆེན་ཁྲག་འཐུང་དུ་གྱུར་ཏེ་ཚངས་པ་འཁོར་དང་བཅས་པ་བསྒྲལ། ལ་ལ་ནི་  
པདྨ་ཁྲག་འཐུང་ཆེན་པོར་གྱུར་ཏེ་མཧཱ་དེ་བ་འཁོར་དང་བཅས་པ་བསྒྲལ། ལ་ལ་ནི་ལས་ཀྱི་ཁྲག་འཐུང་ཆེན་པོར་གྱུར་ཏེ་ཁྱབ་འཇུག་འཁོར་དང་བཅས་པ་བསྒྲལ་  
  
  
༄༅། །ཁྲོ་བོ་དེ་དག་གིས་དྲེགས་པ་ཅན་དེ་དག་གི་ནང་གྲོལ་ཀུན་དྲངས། ཁྲག་འཐུངས། །རུས་པ་ཀུན་འཆོས་སོ། །དེ་ནས་དགྱེས་ཏེ་ཨོཾ་རུ་ལུ་རུ་  
ལུ་ཛ་ཛ་ཞེས་བརྗོད་པས་དབང་ཕྱུག་ཆེན་པོ་བཅུ་གཉིས་དང་བརྒྱད་ཀྱི་འཁོར་ཚོགས་མ་ལུས་པ་ཡུད་ཙམ་ཅིག་གིས་དབང་དུ་འདུས་པར་གྱུར་པ་ནི། དཔེར་ན་  
རྡོ་ཁབ་ལེན་ལ་ལྕགས་འདུ་བའི་ཚུལ་ལོ། །བཅོམ་ལྡན་འདས་དཔལ་ཆེན་པོའི་སྐུ་ལ་རྣམ་པ་བརྒྱད་ཀྱིས་འཁྲིལ་བའི་ཚུལ་དུ་གནས་སོ་།ཁྲག་འཐུང་བཞི་ལ་  
རྣམ་པ་ལྔ་ལྔས་འཁྲིལ་བའི་ཚུལ་གྱིས་རྣམ་པར་གནས་པ་དང་དགྱེས་ཏེ་ཧ་ཧ་ཞེས་བརྗོད་པས་བྱང་ཆུབ་སེམས་ལས་དཀར་མོའི་ཚོགས་དང། རྐུན་མོའི་ཚོགས་  
དང། སྦོས་མོའི་ཚོགས་དང། གཏུམ་མོའི་ཚོགས་དང། རྨོངས་མོའི་ཚོགས་དང། ཐལ་བྱེད་མའི་ཚོགས་དང། སྨེ་ཤ་ཅན་གྱི་ཚོགས་དང། མ་མོའི་ཚོགས་རྣམས་  
འཐོན་ཏོ། །དེ་ནས་ཡང་དགྱེས་ཏེ་ཧེ་ཧེ་ཞེས་བརྗོད་པས་བྱང་ཆུབ་སེམས་ལས་སེང་གདོང་གི་ཚོགས་དང། སྟག་གདོང་གི་ཚོགས་དང། ཝ་གདོང་གི་ཚོགས་  
དང། ཁྱི་གདོང་གི་ཚོགས་དང། གཞད་གདོང་གི་ཚོགས་དང། དུར་བྱའི་གདོང་གི་ཚོགས་དང། བྱ་རོག་གདོང་གི་ཚོགས་དང། འུག་པའི་གདོང་གི་ཚོགས་རྣམས་  
  
  
།དེ་ནས་ཡང་དགྱེས་ཏེ་ཕཊ་ཅེས་བརྗོད་པས་བྱང་ཆུབ་སེམས་ལས་སྟག་གདོང་གི་ཚོགས་དང། ཕག་གདོང་གི་ཚོགས་དང་སོང་གདོང་གི་ཚོགས་དང། སྦྲུལ་གང་གི་  
ཚོགས་ཐོན་ནས་ཉི་ཤུ་བརྒྱད་འཁོར་དང་བཅས་པ་རྣམས་རང་རང་གི་གདན་ག་ལ་བདེར་ཡུད་ཙམ་གྱིས་ཕྱིན་པར་ཕཊ་ཅེས་སྤྲོས་སོ་།དེའི་ཚེ་འཇིག་རྟེན་གྱི་ཁམས་མཐའ་ཡས་  
མུ་མེད་པ་རྣམས་ན་དྲེགས་པ་གང་ཇི་སྙེད་ཡོད་པ་ཐམས་ཅད་ཚུལ་ཇི་ལྟར་འདུལ་བ་དང། ཐབས་ཅིས་འདུལ་བ་སྣ་ཚོགས་ཀྱིས་བཅོམ་ལྡན་འདས་ཀྱི་མཐུས་བཏུལ་བར་  
གྱུར་ཏོ། །དེ་ནས་བཅོམ་ལྡན་འདས་ཀྱིས་ཁྲོ་བོ་དེ་དག་ལ་དྲེགས་པའི་ཚོགས་སླར་གསོར་གསོལ་ཅིག་ཅེས་བཀའ་སྩལ་བས། ཁྲོ་བོ་དེ་དག་གིས་གསོལ་པ། བཅོམ་ལྡན་  
འདས་ཉིད་ཀྱིས་གསོ་བར་གསོལ་ཞེས་པ་དང། བཅོམ་ལྡན་འདས་ཉིད་ཀྱིས་ཁྲོ་བོ་དེ་དག་གཅིག་ཏུ་ཧཱུཾ་ཞེས་པས་བསྡུས་ཏེ་དབུ་དགུ་ཕྱག་བཅོ་བརྒྱད་པའི་ཚུལ་དུ་རྣམ་  
པར་གནས་སོ། །དེ་ནས་ཡེ་ཤེས་རྔམ་པའི་རྒྱལ་པོ་དེས་ཕྱག་བཅོ་བརྒྱད་བསྣོལ་ཏེ་བཙིར་བས་མི་གཙང་བའི་འདམ་ཆེན་པོར་འཁྱིལ་ཏོ་།དེ་ནས་བདུད་རྩི་འབྱུང་བའི་ཏིང་ངེ་འཛིན་  
ལ་ཞུགས་ནས་བདུད་རྩི་འབྱུང་ཞེས་བྱ་བ་གནམ་ནས་རྣམ་པར་ཕྱུང་ངོ། །ཨོཾ་བཛྲ་ཨ་མྲྀ་ཏ་མཧཱ་ཀྲོ་དཧི་ཤྭ་རི་ཨུ་སྤྲི་ཛྭ། བཛྲ་ཨ་མྲྀ་ཏ་ཧཱུཾ་ཨ། དེ་ནས་ཁྲོ་མོ་བདུད་རྩི་ཆེན་མོ་དེ་སྨིན་  
  
  
༄༅། །མ་སྒྱུར་ཞིང་ཤིན་ཏུ་རྣམ་པའི་བཞད་པས་རུ་ལུ་རུ་ལུ་ཁཱ་ཧི་ཁཱ་ཧི་ཞེས་བདུད་རྩིར་བསྒྲུབ་ཏེ་གསོལ་བས་གདུག་པ་ཅན་ཐམས་ཅད་སྔ་མ་བཞིན་དུ་  
རང་རང་གི་ལུས་སོས་པར་གྱུར་ཏེ་སེམས་དྲན་ནས་དཔལ་ཆེན་ཡེ་ཤེས་རྔམ་པའི་རྒྱལ་པོའི་སྐུ་དབུ་དགུ་བརྒྱ། །ཕྱག་སྟོང་བརྒྱད་བརྒྱ། ཞབས་བརྒྱད་བརྒྱར་གནས་  
ཤིང་ཡབ་ཁྲོ་བོ་བརྒྱ་རྩ་བརྒྱད་ལྷུན་གྱིས་གྲུབ་པར་མཐོང་དོ་།ཕྲ་མེན་མ་ཉི་ཤུའི་ཚོགས་ཀྱང་ཤིན་ཏུ་རྡམ་པའི་གཟུགས་རང་རང་གི་སྟན་དང། ལག་ཆར་གནས་པ་  
མཐོང་ནས་ཤིན་ཏུ་ངོ་མཚར་དུ་གྱུར་ནས་ཞུམ་པའི་ང་རོས་གསོལ་བ་བཏབ་པ། བདག་ཅག་འཁོར་དང་བཅས་པ་རྣམས། །རྡམ་ཆེན་རྒྱལ་བའི་འབངས་སུ་མཆི། །  
འབངས་སུ་ནན་ཏན་མ་བགྱིས་ན། །མགོ་ལུས་སྙིང་ཡང་རུལ་ནས་ནི་།བཙོ་བསྲེག་གནས་སུ་འབོད་སྒྲོགས་ཤོག་བདག་ཅག་རྣམས་ཀྱི་མ་དང་སྲིང། །མཆིས་བྲང་  
དང་ནི་བུ་མོ་རྣམས། །འབར་བའི་དཀྱིལ་འཁོར་བཞེས་སུ་གསོལ། །བདག་ཅག་རྣམས་ཀྱི་མགོ་བཅད་ལ། །འབར་བའི་དཀྱིལ་འཁོར་རྒྱན་དུ་བཞེས་།བདག་ཅག་རྣམས་ཀྱི་  
སྙིང་ཕྱུང་ལ། །དཔལ་ཆེན་ཉིད་ཀྱི་ཞལ་དུ་གསོལ། །བདག་ཅག་རྣམས་ཀྱི་ལྤགས་ཤུས་ལ། །དཔའ་བོ་ཆེན་པོ་སྐུ་ལ་གསོལ། །ཨ་ལ་ལ་ཧོ་ཞེས་གསོལ་བ་བཏབ་སྟེ་ལ་  
  
  
ལ་ལས་ནི་རང་གི་མགོ་བཅད་ནས་འབར་བའི་ཚོགས་ཀྱིས་ཞལ་བུར་ཕུལ། ལ་ལས་ནི་རང་གི་སྙིང་ཕྱུང་ནས་ཞལ་དུ་གསོལ། ལ་ལ་ནི་  
རང་གི་ལྤགས་པ་བཤུས་ཏེ་སྐུ་ལ་གཡང་གཞིར་གསོལ་ཏོ། །དབང་ཕྱུག་ཆེན་པོ་རྣམས་དཔལ་ཆེན་པོའི་སྐུ་ལ་སྦྲུལ་ལྟར་འཁྲིལ་བས་དེས་དྲེགས་པའི་ཚོགས་རྣམས་  
ཀྱང་ཤེས་བྱའི་སྒྲིབ་པ་བྱང་སྟེ་བདེན་པ་མཐོང་ནས་དམ་ཚིག་དང་ལྡན་པར་མཐོང་པར་གྱུར་ཏེ་དེའི་ཚེ་འདུས་པའི་འཁོར་ཚོགས་ཀྱང་རབ་ཏུ་སྤྲོ་བའི་སེམས་ཀྱིས་རྫུ་  
འཕྲུལ་རྣམ་པ་དུ་མ་དང་ལྡན་ཏེ་ལ་ལ་ནི་འཇིག་རྟེན་གྱི་ཁམས་རྒྱང་མ་རིང་དུ་འཕེན། ལ་ལ་ནི་རི་རབ་ཀླད་ལ་སྐོར། ལ་ལ་ནི་ཉི་ཟླ་ཞབས་འོག་གནོན། །ལ་ལ་ནི་  
འཇིག་རྟེན་རྣམ་པ་དྲུག་ཏུ་གཡོ་བ་ལ་སོགས་པའི་ཆོ་འཕྲུལ་རྣམ་པ་དུ་མ་སྟོན་ཅིང་ཨ་ལ་ལ་ཞེས་པའི་སྒྲ་རྣམ་པར་འབྱིན་ཏོ། །དེ་ནས་བཅོམ་ལྡན་འདས་གསང་བ་  
མཆོག་གི་བདག་པོ་དེས་འཇིགས་བྱེད་ཚོགས་ཀྱི་དཀྱིལ་འཁོར་ཆེན་པོ་འདི་ཉིད་ཀྱི་སྐུ་དང། གསུང་དང། ཐུགས་རྡོ་རྗེ་ལས་ཕྱུང་ངོ། །དུར་ཁྲོད་ཆེན་པོའི་གནས་ཆེན་དུ། །  
རཀྟའི་རྦ་རླབས་འཁྲུགས་པའི་དཀྱིལ། །ཀེང་རུས་རི་རབ་འབར་བའི་སྟེང། །མེ་འབར་སྲེག་པའི་ཀློང་དཀྱིལ་ན། །དུར་ཁྲོད་འབར་བའི་གཞལ་ཡས་ཁང། །ཚད་དང་རྒྱ་ཡོངས་  
  
  
༄༅། །མ་ཆད་པ། །ཕྱི་ནང་མེད་པར་གསལ་བའི་འོད། །འཁོར་ལོ་འབར་བའི་རྩིབས་བཞི་པ། །གྲུ་ཆད་བར་ཁྱམས་བཞིས་བརྒྱན་པ་།གྲུ་བཞི་སྒོ་ཁྱུད་  
འབར་བས་མཛེས། །བར་ཁྱམས་གཉིས་ནི་འབར་བར་གསལ། །ཉི་ཟླ་སྤྲུལ་དང་ཐོད་པས་བརྒྱན། །ཁྱུ་མཆོག་དང་ནི་མ་ཧེ་གཟིག་སྟག་དང་གཏུམ་ཐུང་དོམ་དག་གིས་  
སྡེར་མོས་དྲེགས་པ་བརྒྱ་བྱིན་དང། །ཚངས་པ་དབང་ཕྱུག་བཟུང་བ་ནི། །གདན་ཆེན་རྣམས་ཀྱང་བཟུང་བའོ། །དབུས་སུ་འཇིགས་བྱེད་ཆེན་པོ་ནི། །སྨུག་ནག་ཆེན་པོ་  
འཇིགས་པའི་གཟུགས། །དབུ་དགུ་ཕྱག་ཀྱང་བཅོ་བརྒྱད་དེ། །སྤྱན་འབར་བ་ནི་ཉི་ཤུ་བདུན། །ཞབས་བརྒྱད་ཐུར་དུ་གཏམས་པ་འོ། །རྩུབ་པའི་ཕྱག་མཚན་སྐལ་བར་  
ཐོགས། །རྡོ་རྗེ་གཤོག་པ་ཕྱོགས་བཅུར་གཏམས། །དུར་ཁྲོད་རྒྱན་གྱིས་རབ་ཏུ་བཞུགས། །བཙུན་མོ་རྔམ་པ་ཀྲོ་དཧི་ཡང། །ཆ་ལུགས་འཇིགས་བྱེད་ཆེན་པོ་ལྟར། །  
དེ་ཡི་ཕྱོགས་ཀྱི་ཁྲོ་བོ་ཡང། །ཁྲག་འཐུང་རྡོ་རྗེ་རིན་ཆེན་དང། །པདྨ་ལས་ཀྱི་ཧེ་རུ་ཀ་ཀུན་ཀྱང་དབུ་གསུམ་ཕྱག་དྲུག་སྟེ་།ཞབས་བཞི་དག་ཏུ་རྣམ་པར་བགྲད། །ཀྲོ་  
དཧིའི་ཚོགས་ཀྱིས་རབ་ཏུ་འཁྲིལ། །འཁོར་ལོ་འབར་བའི་རྩེ་མཚན་ལ། །དཀར་མོ་ལ་སོགས་རལ་པ་ཅན། །རང་སྟན་ལག་ཆར་ཆས་ཏེ་གནས། །ཕྱི་རོལ་ཤར་གྱི་ཕྱོགས་  
  
  
།སེང་གདོང་ལ་སོགས་མགོ་བརྙན་ཚོགས། །སྟན་དང་ལག་ཆ་དེ་བཞིན་ཆས། །སྒོ་སྲུང་གདོང་མོ་ལ་སོགས་གནས། །རང་གི་ལག་ཚན་སྟན་དང་ཆས། །འབར་བའི་བར་  
འཁྱམས་གཉིས་པ་ལ། །རྡོ་རྗེ་སྲིན་པོ་ཁྲོ་བོ་བཅུ། །ཧཱུཾ་ཆེན་རྣམ་རྒྱལ་དབྱུག་སྔོན་ཅན། །གཤེད་པོ་མི་གཡོ་རྟ་མགྲིན་རྒྱལ་།གཞན་གྱིས་མི་ཐུབ་བདུད་རྩི་འཁྱིལ། །ཁམས་  
གསུམ་རྣམ་རྒྱལ་སྟོབས་པོ་ཆེ། །དེ་དག་རྣམས་དང་གཉིས་མེད་པའི་།རྡོ་རྗེ་སྲིན་མོ་ཁྲོ་མོ་བཅུ། །རླུང་འབྱིན་སྙེམས་མོ་སྡེར་མོ་དང། །དུར་ཁྲོད་གཏུན་ཁུང་གཏུམ་མོ་དང། །  
མདའ་སྙེམས་སྒྲ་འབྱིན་གསོད་མ་དང། །སྐུལ་བྱེད་རྣམས་ཀྱིས་རབ་ཏུ་འཁྲིལ། །ཀུན་ཀྱང་ཞལ་གསུམ་ཕྱག་དྲུག་སྟེ། །ཞབས་དྲུག་རྡོ་རྗེ་བྲག་སྟེང་ན། །འཇིག་རྟེན་སྐྱོང་བས་  
བཏུང་ཚུལ་ལོ། །དེ་དག་རྣམས་ཀྱི་བཀའ་སྡོད་ནི། །རྡོ་རྗེ་ཕྲ་མེན་གཏུམ་བག་ཅན། །མཆེ་གཤོག་འབར་བའི་ཚོགས་དང་འཁོར། །སླས་དང་བྱི་མོ་བྲན་མོ་དང། །ཅི་བགྱི་  
ལ་སོགས་ཕོ་ཉའི་ཚོགས། །ཕྱི་རོལ་མུ་རན་དག་ལ་གནས། །ཞེས་གསུངས་པས་སྣང་སྲིད་ཐམས་ཅད་ཁྲོ་བོའི་དཀྱིལ་འཁོར་དུ་གྱུར་ཏོ་།དེ་ནས་བཅོམ་ལྡན་འདས་  
འཇིགས་བྱེད་ཆེན་པོས་གསུང་གི་དཀྱིལ་འཁོར་འདི་ཉིད་ཀྱི་སྐུ་དང་གསུང་དང། ཐུགས་རྡོ་རྗེ་ལས་ཕྱུང་ངོ། །ཨོཾ་བྲུཾ་བི་ཤྭ་བི་ཤུདྡྷེ་ཛྙཱ་ན་ཙཀྲ་བྷྲཱུཾ། ཨོཾ་ཨོཾ་ཨོཾ་ཨོཾ་ཨོཾ། བ་བ་  
  
  
༄༅། །བ་བ་བ། ཛྲ་ཛྲ་ཛྲ་ཛྲ་ཛྲ། མ་མ་མ་མ་མ། ཧཱ་ཧཱ་ཧཱ་ཧཱ་ཧཱ། བུདྡྷ། བཛྲ། རཏྣ། པདྨ། ཀརྨ། ཤྲཱི་ཤྲཱི་ཤྲཱི་ཤྲཱི་ཤྲཱི། ཧེ་ཧེ་ཧེ་ཧེ་ཧེ། རུ་རུ་རུ་རུ་རུ། ཀ་ཀ་  
ཀ་ཀ་ཀ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ་ཕཊ་ཕཊ། ཨོཾ་ཨོཾ་ཨོཾ་ཨོཾ་ཨོཾ། བ་བ་བ་བ་བ། ཛྲ་ཛྲ་ཛྲ་ཛྲ་ཛྲ་བུདྡྷ། བཛྲ། རཏྣ། པདྨ། ཀརྨ། ཀྲོ་ཀྲོ་ཀྲོ་ཀྲོ་ཀྲོ། དཧི་དཧི་དཧི་དཧི་དཧི། ཤྭ་ཤྭ་  
ཤྭ་ཤྭ་ཤྭ། རི་རི་རི་རི་རི། བ་བ་བ་བ་བ་བ་བ་བ། ཛྲ་ཛྲ་ཛྲ་ཛྲ་ཛྲ་ཛྲ་ཛྲ་ཛྲ། གཽ་རཱི། ཙཽ་རི། པྲ་མོ་ཧ་བེ་ཏ་ལི། པུཀྐ་སི། གྷསྨ་རཱི། སྨ་ཤཱ་ནཱི། ཙཎྜ་ལི། ཧ་ཧ་ཧ་ཧ་ཧ་ཧ་ཧ་ཧ་  
བ་བ་བ་བ་བ་བ་བ་བ། ཛྲ་ཛྲ་ཛྲ་ཛྲ་ཛྲ་ཛྲ་ཛྲ་ཛྲ་སིདྷ། བྱ་གྷྲྀ་སྲྀ་གླ། ཤྭ་ན། ཀྲྀཌྷ། ཀཱངྐ་ཀ། ཁ་ཁ་ཨུ་ལུ། མུ་མུ་མུ་མུ་མུ་མུ་མུ་མུ་མུ། ཀ་ཀ་ཀ་ཀ་ཀ་ཀ་ཀ་ཀ་ཧེ་ཧེ་ཧེ་ཧེ་ཧེ་ཧེ་  
ཧེ་ཧེ། བ་བ་བ་བ། ཛྲ་ཛྲ་ཛྲ་ཛྲ། ཨཱརྱ་ཏེ་ཛ་ཏེ་ཛཨ་མུ་ཁ། ལོ་ཀ་བྷསྨི་པ་ལཱ་ཡ། ཛཧཱུཾ་བཾ་ཧོཿ་བ་བ་བ་བ་བ་བ་བ་བ་བ་བ། ཛྲ་ཛྲ་ཛྲ་ཛྲ་ཛྲ་ཛྲ་ཛྲ་ཛྲ་ཛྲ་ཛྲ། ཀྲོ་ཀྲོ་ཀྲོ་ཀྲོ་ཀྲོ་  
ཀྲོ་ཀྲོ་ཀྲོ་ཀྲོ་ཀྲོ། དྷ་དྷ་དྷ་དྷ་དྷ་དྷ་དྷ་དྷ་དྷ་དྷ་ཧཱུཾ་ཀ་ར། བི་ཛ་ཡེ། ནཱི་ལ་དཎྜ། ཡ་མཱནྟ་ཀ་ཨཱརྱ་ཨ་ཙ་ལ། ཧ་ཡ་གྲཱི་ཝ། ཨ་པ་རཱ་ཛི་ཏ། ཨ་མྲྀ་ཏ་ཀུཎྜ་ལི། ཏྲཻ་ལོ་ཀྱ་བི་ཛ་ཡ་  
མཧཱ་བ་ལ། ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་ཕཊ་ཕཊ་ཕཊ་ཕཊ་ཕཊ་ཕཊ་ཕཊ། ཀྲོ་ཀྲོ་ཀྲོ་ཀྲོ་ཀྲོ་ཀྲོ་ཀྲོ་ཀྲོ་ཀྲོ་ཀྲོ། དྷཱི་དྷཱི་དྷཱི་དྷཱི་དྷཱི་དྷཱི་དྷཱི་དྷཱི་དྷཱི་དྷཱི། བ་ཡ་བེ་ཤཾ་བརྟྟི་ལེ་ནོ་ཀི་  
  
  
མུ་ཧ་ལ། ཙཎྜ་ལཱི་ཡ་ཏི། ཤ་ཡ་བ་ཏི། བ་ཡ་བེ་མཱ་ར་ཎ། ཙུནྡྷོ། ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ་ཕཊ་ཕཊ་ཕཊ་ཕཊ་ཕཊ་ཕཊ་ཕཊ། བྷྱོ་བྷྱོ་བྷྱོ་བྷྱོ་  
བྷྱོ་བྷྱོ་བྷྱོ། བྷྱོ་བྷྱོ་བྷྱོ་བྷྱོ་བྷྱོ་བྷྱོ་བྷྱོ། བྷྱོ་བྷྱོ་བྷྱོ་བྷྱོ་བྷྱོ་བྷྱོ་བྷྱོ། བྷྱོ་བྷྱོ་བྷྱོ་བྷྱོ་བྷྱོ་བྷྱོ་བྷྱོ། རུ་ལུ་རུ་ལུ་རུ་ལུ། ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ། ཞེས་གསུངས་པས་ཕྱོགས་བཅུའི་འཇིག་རྟེན་གྱི་  
ཁམས་ཐམས་ཅད་གསུང་གི་དཀྱིལ་འཁོར་དུ་གྱུར་པའོ། །འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་ཞེས་བྱ་བ་ལས། འཇིགས་བྱེད་ཆེན་  
པོའི་དཀྱིལ་འཁོར་བསྟན་པའི་ལེའུ་སྟེ་དགུ་པའོ།། །།དེ་ནས་བཅོམ་ལྡན་འདས་རྡམ་པའི་རྒྱལ་པོ་དེས་སྟང་སྟབས་ཀྱི་རྣམ་པར་རྒྱལ་བའི་རྒྱལ་པོ་ཞེས་བྱ་བའི་  
ཏིང་ངེ་འཛིན་ལ་སྙོམས་པར་ཞུགས་ནས་སྟང་སྟབས་འདི་དག་ཉིད་ཀྱི་སྐུ་དང། གསུང་དང། ཐུགས་རྡོ་རྗེ་ལས་ཕྱུང་ངོ། །ཆོས་ཀུན་མཉམ་པའི་ངང་རྟོགས་ན། །བསྒུལ་ཞིང་  
བསིགས་པ་ཐམས་ཅད་ཀུན། །ཕྱག་རྒྱ་ཡིན་པར་དཔའ་བོས་བཤད། །རང་གི་ལྷ་ཡི་ཏིང་འཛིན་གྱིས། །སྟང་སྟབས་འདི་ལ་གང་གནས་པ་།སངས་རྒྱས་ཉིད་ཀྱང་སྐྲག་  
འགྱུར་ན། །དྲེགས་པའི་ཚོགས་ལ་སྐོས་ཅིང་དགོས། །ལག་གཉིས་ཐལ་སྦྱར་སྤྱི་གཙུག་བཞག་རྐང་གཉིས་མཐིལ་སྤྲད་རྩེ་མོ་བཙུགས་།མགོ་མཚན་རྡོ་རྗེ་སྙིང་པོར་བསྒོམ།།  
  
  
༄༅། །རྩེ་གཅིག་རྩེ་གསུམ་རྩེ་ལྔ་དང། །རྩེ་དགུ་བཅུ་གཅིག་རྡོ་རྗེ་བསྒོམ། །ས་སྟེང་ཀུན་ཏུ་མཆོངས་བྱས་པ། །འཇིགས་བྱེད་ཆེན་པོའི་ཕྱག་རྒྱ་ཡིན། །དེ་  
ཉིད་གཡོན་གྱི་ཕྱོགས་ནས་མཆོང། །འཇིགས་བྱེད་མ་ཡི་ཕྱག་རྒྱ་བཤད། །ལག་གཡས་གུང་མོ་སྙིང་པོར་བྱ། །གུང་མཛུབ་སྲིན་ལག་རྩེ་གསུམ་ཚུལ། །མཐེ་བོས་  
མཐེ་ཆུང་མནན་པར་བྱ། །ལྷག་མ་རྣམས་ནི་རྡོ་རྗེའི་ཚུལ། །གཡོན་པ་བནྡྷ་ལྟར་བྱས་ནས། །དཀྲུགས་ནས་ཞལ་དུ་གསོལ་བ་ནི། །རྡོ་རྗེ་ཁྲག་འཐུང་ཕྱག་རྒྱ་ཡིན། །  
གཡས་པ་གཙོ་ལ་འཁྱུད་ཚུལ་དུ། །གཡོན་པ་རཀྟ་སྟོབས་པ་ནི་།རྡོ་རྗེ་ཀྲོ་དཧི་ཀུན་གྱི་རྒྱ། །ལག་པ་གཡས་པ་བརྐྱང་བྱས་ཏེ་།གཡོན་པ་དུང་དམར་རཀྟ་འཐུང།།  
འདི་ནི་རིན་ཆེན་ཁྲག་འཐུང་རྒྱ། །དེ་ཉིད་གུང་མཛུབ་སྲིན་ལག་གཞིབས། །རལ་གྲི་འདེགས་པ་ལྟར་བྱས་པ། །པདྨ་ཁྲག་འཐུང་ཕྱག་རྒྱ་ཡིན། །དེ་ཉིད་གཡས་  
པ་ཁུ་ཚུར་བཅངས། །མཐེ་བོ་གུང་མཛུབ་མཐེའུ་ཆུང་རྣམས། །སོ་སོར་བརྐྱང་བ་རྒྱ་གྲམ་མུ་བ། །ལས་ཀྱི་ཁྲག་འཐུང་ཕྱག་རྒྱར་བཤད། །ཁྲག་འཐུང་གཡས་  
བརྐྱང་གཡོན་བསྐུམ་ཚུལ། །ཀྲོ་དཧི་གཡོན་བརྐྱང་གཡས་བསྐུམ་ཚུལ། །སྟབས་སུ་མཆོང་བར་དཔའ་བོས་བཤད། །གཡས་པའི་ཁུ་ཚུར་བཅངས་ནས་བསྒྲེང།།  
  
  
།གཡས་དང་གཡོན་དུ་ལྟ་ཞིང་སྒྱུར། །གཽ་རི་ཚོགས་ཀྱི་ཕྱག་རྒྱ་ཡིན། །མདའ་གཞུ་འགེངས་པའི་ཚུལ་དུ་ནི། །འབུར་ཚུགས་མི་འགྱུར་  
ལྟ་བྱེད་པ། །རྐུན་མོའི་ཚོགས་ཀྱི་ཕྱག་རྒྱ་ཡིན། །གཡས་པས་ཁུ་ཚུར་བཅངས་པ་ནི། །མཐེ་མོ་མཐེའུ་ཆུང་བརྐྱང་བར་བྱས། །གཡོན་པས་འཛིན་པའི་ཁྲོ་ཚུལ་ལྟ། །པྲ་  
མོའི་ཕྱག་རྒྱ་དཔའ་བོས་བཤད། །གཡས་པའི་གུང་མོ་རྩེ་མོ་བརྐྱང། །སོར་བཞི་རྩེ་བསྡུས་རྡོ་རྗེ་འཕྱར། །གཡོན་པ་དཀུ་རུ་བརྟེན་པ་ནི། །འབུར་ཚུགས་ལྟ་བ་བེ་  
ཏའི་རྒྱ། །གཡོན་པས་ཉོན་མོངས་མནན་ཚུལ་ལ། །གཡས་པས་རྒྱུ་འདྲེན་ཟ་བའི་ཚུལ། །པུ་ཀའི་ཕྱག་རྒྱར་བཤད་པ་ཡིན། །གཡོན་པ་དུང་ཁྲག་འཛིན་པ་ལ། །  
གཡས་པ་འཁྲུག་ཅིང་རྔམ་ཚུལ་སྟོན། །གསྨ་རི་ཡི་ཕྱག་རྒྱ་ཡིན། །གཡོན་པས་བྱིས་པའི་ལུས་མནན་ནས། །གཡས་པས་སྙིང་འདྲེན་ཟ་ཚུལ་དུ། །སྒྲོལ་ཚུལ་  
ལྟ་བ་སྨེ་ཤའི་རྒྱ། །གཡས་པས་མགོ་བཅད་ཕྱིར་ནས་ཀྱང་།གཡོན་པས་ལུས་འཛིན་སྟོབས་པ་ལྟར། །ཙཎྜ་ལི་ཡི་ཕྱག་རྒྱ་ཡིན་།ལག་གཉིས་བྲང་ལ་བསྣོལ་ནས་  
ནི༑ ༑ཁ་ན་རོ་ཐོགས་རལ་གསིགས་པ། །སེང་གདོང་ཚོགས་ཀྱི་ཕྱག་རྒྱ་ཡིན། །ལག་གཉིས་ཐུར་དུ་བསྣོལ་ནས་ནི། །ཞིང་ལ་འབུར་ཚུགས་མཆེ་བ་བསྙེར། །སྟག་གདོང་  
  
  
༄༅། །ཚོགས་ཀྱི་ཕྱག་རྒྱ་ཡིན། །ལག་གཉིས་ཞིང་ཁོང་ཁ་ཕྱེ་ནས། །ལྕེ་ཡིས་ལྡག་པ་ལྟར་བྱེད་ན། །ཝ་གདོང་ཚོགས་ཀྱི་ཕྱག་རྒྱ་ཡིན། །ལག་  
གཉིས་ཞིང་ཁོང་ཁ་ཕྱེ་ནས། །འབུར་ཚུགས་ལྟ་བ་ཤྭ་ནའི་རྒྱ། །ལག་གཉིས་སྤུ་གྲི་ཐོགས་ཚུལ་དུ། །གཡོན་པས་རྒྱུ་མ་གཟུང་ཞིང་ཟ། །བཞད་གདོང་ཚོགས་ཀྱི་ཕྱག་  
རྒྱ་ཡིན། །ཞིང་ཆེན་ཕྲག་ལ་བཀལ་ནས་ནི། །ཀེང་རུས་ཐོགས་པ་ལྟར་བྱས་པ། །དུར་བྱའི་ཚོགས་ཀྱི་ཕྱག་རྒྱ་ཡིན། །གཡོན་པ་བནྡྷ་གཡས་པ་གྲི། །གློ་སྙིང་འདྲེན་  
པ་ལྟར་བྱེད་པ། །ཁྭ་ཁ་མ་ཡི་ཕྱག་རྒྱ་ཡིན། །གཡས་པ་རྡོ་རྗེ་ཁུ་ཚུར་ལ། །ལྕགས་ཀྱུ་འཛིན་པ་ཧུ་ལུའི་རྒྱ། །མཛུབ་གཉིས་ལྕགས་ཀྱུའི་ཚུལ་དུ་བྱས། །རྟ་སྐད་འཚེར་བ་  
ལྟར་བྱས་ལ། །རྟ་གདོང་ཚོགས་ཀྱི་ཕྱག་རྒྱ་ཡིན། །མཛུབ་གཉིས་རྩེ་སྦྱར་ཕག་གདོང་གིས། །ཐ་རྒོད་རློག་པའི་ཚུལ་བསྟན་པ་།ཕག་གདོང་ཚོགས་ཀྱི་ཕྱག་རྒྱ་ཡིན། །  
མཛུབ་གཉིས་ལུ་གུ་རྒྱུད་དུ་འཁྱུད། །སེངྒེའི་ཚུལ་དུ་རལ་གསིགས་པ། །སེང་གདོང་ཚོགས་ཀྱི་ཕྱག་རྒྱ་ཡིན། །ལག་གཉིས་རབ་ཏུ་བསྐྱོད་བྱ་ཞིང། །ཕྱོགས་བཅུར་ལྟ་  
བར་བྱེད་པ་ནི། །སྦྲུལ་གདོང་ཚོགས་ཀྱི་ཕྱག་རྒྱ་ཡིན། །ལག་པའི་ཕྱག་རྒྱ་བཅིངས་བྱས་ཤིང། །རྐང་པ་འཇོག་ཚུལ་སྟབས་སུ་མཆོང། །གཡས་པའི་སྡིགས་  
  
  
།གཡོན་པ་དཀུ་རུ་བརྟེན་པ་ནི། །ཧཱུཾ་ཀཱ་ར་ཡི་ཕྱག་རྒྱ་ཡིན། །ལག་པ་གཡས་པ་སྡེར་མོར་གདེངས་།གཡོན་པ་འཛིན་པ་རྣམ་རྒྱལ་རྒྱ། །  
གཡས་ཀྱི་སོར་མོ་དབྱུག་པར་བརྐྱང། །གཡོན་པ་གར་ཐབས་སྐོར་བར་བྱེད། །དབྱུག་སྔོན་ཅན་གྱི་ཕྱག་རྒྱ་ཡིན། །གཡས་པའི་ཁུ་ཚུར་ནམ་མཁར་འཕྱར། །གཡོན་  
པས་གྲུ་མོ་བརྟེན་པ་ནི། །གཤིན་རྗེ་འཇོམས་པའི་ཕྱག་རྒྱ་ཡིན་།གཡས་པའི་གུང་མཛུབ་སྲིན་ལག་བརྐྱང། །མཐེའུ་ཆུང་མཐེ་བོས་མནན་པར་བྱ། །གཡོན་པའང་  
དེ་བཞིན་ཤུགས་སུ་བྱ། །མི་གཡོ་རལ་གྲིའི་ཕྱག་རྒྱ་ཡིན། །ལག་གཉིས་མཐེའུ་ཆུང་ལུ་གུ་རྒྱུད། །ལྷག་མ་ཁུ་ཚུར་བཅངས་པ་ལས་།དཔྲལ་བའི་ཐད་ཀར་བཟུང་  
བ་ནི། །རྟ་མཆོག་དཔལ་གྱི་ཕྱག་རྒྱ་ཡིན། །ལག་གཉིས་ཁུ་ཚུར་མདུན་དུ་བཅངས། །ཞགས་པའི་ཚུལ་དུ་དྲངས་པ་ནི། །གཞན་གྱིས་མི་ཐུབ་ཕྱག་རྒྱ་ཡིན། །ལག་གཉིས་  
ཁུ་ཚུར་གྱེན་དུ་བསྣོལ། །དྲིལ་བུ་གསིལ་ཚུལ་བདུད་རྩི་འཁྱིལ། །ལག་པ་གཡས་པ་ཁུ་ཚུར་འཕྱར། །བརྡེག་པའི་སྟབས་སུ་བྱས་པ་ནི་།ཁམས་གསུམ་རྣམ་རྒྱལ་  
ཕྱག་རྒྱ་ཡིན། །ལག་གཉིས་ཁུ་ཚུར་ཐུར་དུ་བརྐྱང། །གནོན་པའི་སྟབས་སུ་བགྲད་པ་ནི། །སྟོབས་པོ་ཆེ་ཡི་ཕྱག་རྒྱ་ཡིན། །གྱད་ཀྱི་དོར་སྟབས་ཚུལ་དུ་གནས། །སྟོབས་སུ་  
  
  
༄༅། །མཆོང་པ་ཁྲོ་བོའི་རྒྱ། །སྲིན་མོ་རྣམས་ཀྱི་ཕྱག་རྒྱ་ནི། །རྐང་ལག་གར་ཐབས་བསྐོར་བ་ཡིན། །ཡང་ན་ཁྲོ་བོའི་ཕྱག་རྒྱ་ལས། །གཡས་  
གཡོན་བཟློག་པ་ཡིན་པར་གསུངས། །ཅི་བགྱིད་བཀའ་ཉན་ཕྱག་རྒྱ་ནི་།གཡས་གཡོན་སོར་མོ་དྲག་སྤྲུགས་པའོ། །ཞེས་གསུངས་སོ། །འཕགས་པ་རྒྱུད་ཀྱི་  
རྒྱལ་པོ་ཆེན་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་ཞེས་བྱ་བ་ལས། །འཇིགས་བྱེད་རྣམས་ཀྱི་ཕྱག་རྒྱ་བསྟན་པའི་ལེའུ་སྟེ་བཅུ་པའོ།། །།  
དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས་བསྙེན་བསྒྲུབ་རྒྱུན་གྱི་ཏིང་ངེ་འཛིན་ལ་སྙོམས་པར་ཞུགས་སོ། །ཞུགས་ནས་ཀྱང་བསྙེན་བསྒྲུབ་  
ཟབ་མོའི་དཀྱིལ་འཁོར་འདི་དག་ཉིད་ཀྱི་སྐུ་དང། གསུང་དང། ཐུགས་རྡོ་རྗེ་ལས་ཕྱུང་ངོ། །བསྙེན་བསྒྲུབ་ཡན་ལག་བསམ་ཡས་ཀྱང་།དཀྱིལ་འཁོར་དག་ནི་  
ཐམས་ཅད་ལ། །རྣལ་འབྱོར་འཇུག་པའི་དོན་གྱི་ཕྱིར། །མདོར་བསྡུས་རྣམ་པ་བཞིར་བཤད་དོ། །ཐོག་མར་བསྙེན་པ་ཡིན་པར་བཤད། །གཉིས་པ་དག་ནི་  
ཉེ་བསྙེན་པ། །གསུམ་པ་བསྒྲུབ་པ་ཞེས་སུ་བརྗོད། །ཐ་མ་བསྒྲུབ་ཆེན་པོ་ཞེས་བྱ། །བྱེ་བྲག་ཏུ་ནི་ཤེས་བྱས་ལ། །དེ་ནས་ལས་རྣམས་བརྩམ་པར་བྱ། །བསྙེན་  
  
  
།དེ་ལ་གནས་པ་རབ་ཏུ་གཅེས་།དེ་དག་མི་ཤེས་མི་གནས་པས། །བསྒྲུབས་ཀྱང་འགྲུབ་པར་མི་འགྱུར་ཏེ། །ལས་རྣམས་བརྩམས་  
ཀྱང་དོན་མེད་འགྱུར། །དེ་བས་ནན་ཏན་བསྐྱེད་དེ་བྱ། །བསྙེན་པའི་ཏིང་འཛིན་རབ་སྦྱོར་བས། །བྱང་ཆུབ་སེམས་ནི་ཤེས་པར་བྱ། །ཉེ་བར་བསྙེན་པ་ལ་གནས་པས།།  
བདག་ཉིད་ཕྱག་རྒྱ་ཆེན་པོར་བསྒོམ། །དེ་ཡང་གསང་སྔགས་བདག་པོ་ཉིད། །རིག་མ་བསྐྱེད་དང་བསྐུལ་བྱ་བ། །བསྒྲུབ་པ་ཞེས་སུ་རྒྱལ་བས་གསུངས། །ཐབས་  
དང་ཤེས་རབ་འབྲེལ་བ་ལས། །རང་གི་ལྷ་ཡི་རྣལ་འབྱོར་གསུངས་།གང་ཡིན་རྡོ་རྗེ་འགྲུབ་འགྱུར་བ། །སྒྲུབ་པ་ཆེན་པོ་ཞེས་སུ་བྱ་།བྱང་ཆུབ་སེམས་ཞེས་བྱ་བ་ཡང།།  
དམ་པའི་དོན་གྱི་སེམས་ཡིན་ཏེ། །ཆོས་རྣམས་ཐམས་ཅད་དངོས་མེད་པས། །རང་གི་སེམས་ཀྱིས་ཤེས་བྱ་བ། །བསྙེན་པའི་དམ་ཚིག་ཡིན་པར་གསུངས། །  
བདག་ཉིད་ཕྱག་རྒྱ་ཆེན་པོ་ནི། །སྔགས་ཀྱི་བདག་པོའི་ཆ་ལུགས་སུ། །ཏིང་འཛིན་ནན་ཏན་ཁུགས་པར་བསྒོམ། །ཐམས་ཅད་ལྷ་ཡི་རང་བཞིན་ལ། །བདག་ཉིད་  
ལྷ་ཡི་མཚན་ཉིད་དེ། །ཕྱག་རྒྱ་བཞི་དང་རྣམས་ལྡན་པར། །ཤེས་པ་ཉེ་བསྙེན་དམ་ཚིག་ཡིན། །རིག་མ་བསྐྱེད་དང་བསྐུལ་བྱ་བའི་།རྟེན་དུ་བྱ་བ་ཤེས་རབ་མ། །  
  
  
༄༅། །མཚན་ལྡན་བཀྲ་ཤིས་གསང་བའི་གཟུངས། །བྷ་ག་གསང་བའི་པདྨོ་ནི། །རྒྱལ་བ་རྣམས་ཀྱི་ཕོ་བྲང་སྟེ། །འདས་པའི་སངས་རྒྱས་བྱུང་  
བའི་གནས། །སླད་ཀྱིས་བྱོན་པ་གཤེགས་པའི་ཤུལ། །ད་ལྟར་སངས་རྒྱས་བཞུགས་པའི་རྟེན། །རྣལ་འབྱོར་ངོ་ལ་དེ་ལྟར་སྣང། །མ་རྟོགས་པ་ལ་འཁོར་བའི་  
ལམ། །སྒྲུབ་པ་རྣམས་ཀྱི་བསྒྲུབ་པའི་རྟེན། །རྣལ་འབྱོར་ཅན་གྱིས་ཤེས་པར་བྱ། །ཆེན་པོ་ལྔས་བསྡུས་ཐམས་ཅད་ཀུན། །དེ་ནས་ཡུམ་དུ་གནས་མོད་ཀྱི། །  
མཚན་མ་བསྒྲུབ་པའི་རྣལ་འབྱོར་པ། །བསྒྲུབ་ཕྱིར་རིགས་ཀྱི་དབྱེ་བ་བྱ། །སྨིན་མའི་དཀྱུས་རིང་ལག་སོར་ཕྲ། །ཚིགས་པ་ཟླུམ་ལ་རྐེད་སྐབས་ཕྱེད། །ཕྲ་བཤད་  
ཨུཏྤལ་ངད་ལྡང་ཞིང། །སོ་དཀར་སྐྲ་འཇམ་མཐོན་འཐིང་འཁྲིལ་།མིག་ཀྱང་ཟར་མའི་མེ་ཏོག་འདྲ། །སྐྲ་མཚམས་འཁྱུག་ལ་མདོག་ཀྱང་གསལ། །སྣ་བཟང་  
སྐེ་རིང་སེམས་མ་འདྲ། །ལུས་དྲང་ནུ་མའི་དཀྱིལ་ན་མཐོ། །ཁོང་དལ་འགྲོ་ན་འཇབ་པ་འདྲ། །སྐད་ནི་ངད་པའི་རྒྱལ་པོ་འདྲ། །ཅི་ཡང་མཛེས་པའི་སྟབས་ལྡན་  
པ༑ ༑སྤྱི་ཡི་རིགས་དང་མཚན་དུ་བཤད། །བཞིན་དབྱིབས་སོག་ཀ་མདོག་ཀྱང་དམར། །མིག་རིང་སོ་ཐག་རབ་ཏུ་དམ། །སོ་ལ་ཤེལ་ཆགས་ཀོས་ཀོ་འདྲ། །ལུས་  
  
  
།པདྨ་ཅན་ཞེས་བྱ་བར་བཤད་།ཟླ་བའི་མདངས་ལྟར་དཀར་ལ་གསལ། །གཙུག་ཕུད་གཡས་འཁྲིལ་སྐད་ཀྱང་ཆེ། །བོང་ཆུང་ལུས་མཛེས་ཚིག་ཏུ་སྙན།།  
དུང་ལྟར་ལུས་བཞིན་གཡས་སུ་འཁྱིལ། །དུང་ཅན་མ་ཞེས་བྱ་བར་གྲགས། །འདོད་པ་ཆེ་ལ་བརྟུལ་ཤུགས་ཆེ། །ཤེས་པ་གསལ་ལ་བྱད་བཞིན་ཡངས། །བུ་མོ་མིག་མངས་  
མ་རུ་བཤད། །སྦས་པའི་བརྡ་དང་ཐབས་ལ་མཁས། །ཕྱི་ནང་རླུང་ཁར་གསེར་ལྟར་ལྕི། །བསྡིག་ཅིང་ཀུན་གྱིས་དྲོད་མི་ལོན། །དོན་ལ་གཞོལ་ལ་རྟོག་པ་མེད། །ཟླ་གསང་  
དཀར་དམར་རླུང་ཁར་ལྕི། །རིགས་དང་མཚན་དུ་བཤད་པ་ཡིན། །སྐྲ་ནི་མཐོན་མཐིང་ལྕང་ལོར་བཤད། །སྲིད་དུ་རིང་ལ་ཕྲ་ལ་ལྡེམ་།ལྕུག་ཕྲན་མང་བ་འདབ་རྒྱས་པ། །  
ལྗོན་པ་མ་ཞེས་བཤད་པ་ཡིན། །ཕྲ་ཞིང་བཤན་ལ་གཟངས་རིང་བ། །བཅུ་གཉིས་ཉི་ཤུ་ལྔ་ཡི་བར། །མའུ་ལ་རཀྟ་འཛག་པ་ལ་།རྡོ་རྗེ་མཚོན་གྱིས་མ་ཕོག་པ། །ལྕུག་ཕྲན་མ་  
ཡི་རིགས་སུ་བཤད། །སོར་མོ་གྲུ་བཞི་སྐྲ་ཡང་ཁམ། །སྨིན་ཚོགས་ཆེ་ཞིང་མིག་ཀྱང་འབུར། །འགྲམ་ཀླད་རིང་ལ་སྐྲ་མཚམས་དམའ་།ཤ་མདོག་ཚ་ཞིང་རྣ་བ་རིང། །  
བ་ལང་ཅན་ཞེས་བྱ་བར་བཤད། །བཞིན་མདོག་གྲུ་གསུམ་ཁ་དོག་ནག་།སྐྲ་རྩུབ་ཤེལ་ལ་ཁྲོ་གཉེར་མང། །རི་མོ་ཅན་ཞེས་བྱ་བར་བཤད། །སྐྱེ་རྒྱུད་མེད་ཅིང་བཀྲ་མི་ཤིས།།  
  
  
༄༅། །གཅིག་པུར་འདུག་པ་གདོང་གཅིག་མའོ། །ཡན་ལག་ཐམས་ཅད་མེས་ཚིག་བཞིན། །གཏན་དུ་འཕེལ་བའི་རྒྱུ་མེད་པ། །མེ་རིག་མ་ཡི་རིགས་  
སུ་བཤད། །གཞན་ཡང་ལྷ་འམ་ལྷ་མིན་ནམ། །གནོད་སྦྱིན་སྲིན་པོ་ལ་སོགས་པ། །མདོར་ན་འཇིག་རྟེན་ཁམས་རྣམས་ན། །མོ་ཡི་རིགས་ཅན་གང་ཡང་རུང་  
ཡིད་དུ་འོང་དང་མི་འོང་རྣམས། །དངོས་གྲུབ་སྒྲུབ་པའི་རྟེན་ཡིན་ཏེ། །ཐུས་རྗེའི་ཡུལ་བས་ཀུན་སྙོམས་བྱའོ། །དེ་དག་གང་རྙེད་བྱིན་གྱིས་བརླབས། །དེ་ཡི་སྤྱི་བོ་གཙུག་  
ཏུ་ནི། །ཟླ་དཀྱིལ་མི་ལས་ཀུན་བཟང་མོ། །སྙིང་གར་ཟླ་དཀྱིལ་ལཾ་བསམས་ཏེ། །ཡངས་པའི་སྤྱན་དུ་བསྒོམ་པར་བྱ། །ལྕེ་སྟེང་ཟླ་དཀྱིལ་ཡི་གེ་པ། །གོས་དཀར་མོ་ཡི་  
ལྟེ་བ་ལ། །ཟླ་དཀྱིལ་མཾ་ལས་མཱ་མ་ཀཱི། །ཡན་ལག་བཞི་ཡི་དཀྱིལ་འཁོར་ལ། །ཏཾ་ལས་སྒྲོལ་མའི་ཕྱག་རྒྱར་གསལ། །ལག་གཡས་ལྕགས་ཀྱུའི་སྐུ་རུ་སྒོམ། །ལག་  
གཡོན་དྲིལ་བུ་ལྕགས་སྒྲོག་ཁ། །ཞགས་པ་པདྨ་དག་ལ་འོ། །རྡོ་རྗེ་ལ་ནི་ཡབ་རྣམས་བསྒོམ། །དེ་ལྟར་གསལ་བར་གྱུར་པ་དང། །བྷ་གའི་དབྱིབས་སུ་མེ་རི་བསྒོམ།།  
བྱང་ཆུབ་སེམས་ཀྱི་འཕྲོ་འདུ་ལས། །ལྷག་པའི་ཏིང་འཛིན་དཀྱིལ་འཁོར་སྒོམ། །གསལ་ལྡན་མའམ་བྱིན་རླབས་བྱའོ། །མཚན་ལྡན་ཤེས་རབ་དེ་ཉིད་ལ། །རིན་ཆེན་  
  
  
།གསེར་གྱི་རྣ་ཆ་གདུ་བུ་དང་།དོ་ཤལ་དཔུང་རྒྱན་སེ་མོ་དོ། །འཇམ་ཞིང་གསལ་བར་བྱས་པ་ཡིས་།ཆོས་གོས་ལྔ་དང་ལྡན་པར་བྱ། །ཨ་  
ཀ་རུ་དང་དུ་རུ་སྐ། །དྲི་སྤོས་ཙནྡན་སྦྱར་བ་ཡི། །ཁྲུས་ཀྱི་ཆོ་ག་དག་པར་བྱ། །དྲི་ཞིམ་བྱུག་པས་ལུས་ལ་བྱུག་རྫས་ཀྱི་ཆུ་དང་རྫས་སྦྱར་བས། །ནང་ཡང་དག་པའི་ཁྲུས་བྱ་  
འོ༑ ༑དེ་ནས་བྱང་ཆུབ་སེམས་བསྐྱེད་དེ། །མི་དམིགས་དོན་ལ་སེམས་སྦྱར་ཕྱིར། །སྐྱེ་མེད་བྱང་ཆུབ་སེམས་ཀྱི་དོན། །རྒྱ་ཆེར་རབ་ཏུ་བཤད་པར་བྱ། །སྣང་སྲིད་ཕྱག་རྒྱའི་  
དཀྱིལ་འཁོར་དུ། །ལྷུན་གྱིས་གྲུབ་པར་ཡིད་ཆེས་བྱ། །དེ་ནས་བསྐུལ་བར་བྱ་བའི་ཕྱིར། །གསང་བའི་བརྡ་ཡིས་བསྲེ་བར་བྱ། །ས་མ་ཡ་ཧོ་ཞེས་བརྗོད་ན། །ས་མ་ཡ་སྟྭཾ་  
ཞེས་པས་བསྲེ། །རཱ་ག་ཡཱ་ནི་ཞེས་བརྗོད་ན། །ར་ཧོ་ཧཾ་ཞེས་ཀྱང་ནི་བྱ། །ཏི་པ་སུ་ཀི་ཞེས་བརྗོད་ན། །གན་དེ་ཙི་ཏ་ཞེས་པས་མཚོན། །ཨ་ཏི་པུ་ཧོ་ཞེས་བརྗོད་ན། །པྲ་ཏི་པུ་  
ཧོ་ཞེས་པས་མཚོན། །གཡས་པ་སྨིན་མ་བསྐྱོད་ན་ནི། །གཡོན་པའི་སྨིན་མས་དེ་བཞིན་མཚན། །དེ་བཞིན་བརྔའ་སྣ་ཚོགས་པས་བསྲེའོ་།དེ་ནས་བསྐུལ་བར་བྱ་བ་ནི། །  
ཤེས་རབ་ཉི་མའི་འོད་ཟེར་གྱིས། །ཐམས་མཆོག་ཟླ་བའི་འོད་ཟེར་ལ་།བསྐུལ་བའི་ཆོ་ག་འདི་སྐད་དོ། །མི་གཡོ་མཆོག་གི་རྒྱལ་པོ་དགོངས་སུ་གསོལ། །རྣམ་པར་རྟོག་  
  
  
༄༅། །བྲལ་ཤིན་ཏུ་དྲི་མེད་སྐུ། །འོད་ཟེར་ཟླ་རྒྱས་འདྲ་བའི་མ་དངས་ལྡན་ཞལ། །དགྱེས་པའི་རོལ་བའི་དོན་ལ་གཤེགས་སུ་གསོལ་།ཐབས་མཆོག་  
ཟླ་བའི་འོད་ཟེར་གྱིས། །ཤེས་རབ་ཉི་མའི་འོད་ཟེར་ལ། །བསྐུལ་བའི་ཆོ་ག་འདི་སྐད་དོ། །འབྱོར་ལྡན་ཡིད་འོང་རྒྱལ་བ་རྒྱ་མཚོའི་དབྱིང། །ཤེས་རབ་ཟབ་མོ་རྣམ་དག་པདྨའི་  
མདངས། །རྫུ་འཕྲུལ་ཐབས་ལ་མཁས་པའི་སྤྱོད་མཆོག་མ། །འབྱོར་ལྡན་ཡིད་འོང་ཆོ་འཕྲུལ་སྣ་ཚོགས་སྟོན། །ཧོ༑ ཉི་མའི་འོད་ཟེར་གྱིས་བསྐུལ་བ། །ཨེ་མའོ་པདྨ་འབར་བའི་  
ཟེའུ་འདི། །འཛུམ་པའི་མདངས་ཀྱིས་འབུལ་ལགས་ན། །དགྱེས་པའི་རྡོ་རྗེ་རབ་གསོར་ནས། །བྱང་ཆུབ་སེམས་སྤྲིན་དབབ་ཏུ་གསོལ། །ཟླ་བའི་འོད་ཟེར་གྱིས་བསྐུལ་བ། །ཨེ་  
མའོ། །འོད་ཟེར་དགའ་སྟེ་ཡིད་འོང་མ། །སེམས་འཕྲེང་གདུངས་པའི་ཤེས་རབ་གཟུངས། །ག་འུ་འཁྲིལ་བའི་པདྨ་ལ། །རྡོ་རྗེ་བདེ་བའི་བྱང་ཆུབ་འབར། །ཨ་ལ་ལ་ཧོ། །དེ་  
ནས་གཉིས་མེད་བདེ་མཆོག་སེམས། །སངས་རྒྱས་སྤྲིན་གྱི་ཚོགས་ཆེན་ལ། །དགྱེས་མཉམ་མཆོག་གི་མཆོད་པ་འབུལ། །གྲུབ་པ་ཉི་ཟླའི་སྙིང་པོ་དེ། །རྣལ་འབྱོར་རྡོ་རྗེ་ཆེན་  
པོས་བླང། །འགྲོ་དྲུག་སེམས་ཅན་བག་ཆགས་སྲེག་ཞི་བའི་མཐའ་ལ་ཤི་བ་བསླང། །ཕྱོགས་བཅུའི་རྣལ་འབྱོར་ཐུགས་དམ་བསྐུལ། །དེ་ལྟར་བྱ་བའི་དམ་ཚིག་ནི། །བསྒྲུབ་  
  
  
།དེ་དག་དངོས་གྲུབ་ཐོབ་པའི་རྒྱུ། །རིག་པའི་དམ་ཚིག་བསྒོམས་པའི་ལམ། །སྔགས་ཀྱི་བདག་པོ་བདག་འགྲུབ་སྟེ། །གང་ཡིན་ལས་ལ་འཇུག་  
ནུས་པའི། །དམ་ཚིག་གྲུབ་པ་ཆེན་པོ་ཡིན། །ཞེས་གསུངས་སོ། །འཕགས་པ་རྒྱུད་ཀྱི་རྒྱལ་པོ་ཡེ་ཤེས་རྔམ་པ་གློག་གི་འཁོར་ལོའི་མདོ་ཞེས་བྱ་བ་ལས། བསྙེན་སྒྲུབ་  
རྣམ་བཞི་བཤད་པའི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས་འདོད་པ་ཐམས་ཅད་རབ་ཏུ་སྒྲུབ་  
པའི་སྤྲིན་བཀོད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་བསྒྲུབ་པའི་མཚན་ཉིད་ལ་དངོས་གྲུབ་ཀྱི་བྱེ་བྲག་འདི་ཉིད་ཀྱི་སྐུ་དང། གསུང་དང། ཐུགས་རྡོ་རྗེ་ལས་ཕྱུང་  
ངོ༑ ༑དེ་ལ་འདི་ནི་ཕྲ་མོའི་ཏིང་ངེ་འཛིན་ལ་བསྒྲུབ་པའོ། །དེ་བཞིན་གཤེགས་པ་ཐམས་ཅད་ཀྱི། །ཐམས་ཅད་མཁྱེན་པ་བསྒྲུབ་པའི་ཕྱིར། །རང་སེམས་ཤིན་ཏུ་སྦྱངས་པས་  
ན༑ ༑ཕྲ་མོའི་དངོས་གྲུབ་བསྒྲུབ་པ་གཅེས། །རབ་ཏུ་དབེན་པའི་གནས་དག་ཏུ། །བདག་ཉིད་ནམ་མཁའི་དབུས་སུ་ནི། །ཟླ་བའི་དཀྱིལ་འཁྲོ་ལ་གནས་པའོ། །རང་གི་ལྷར་  
ནི་རང་བསྒོམས་ནས། །ཕྲ་མོའི་སྦྱོར་བ་ཀུན་ཏུ་བརྩམ། །རིན་ཆེན་རྒྱུ་ལས་གྲུབ་པ་ཡི། །བརྙན་མའི་དཀྱིལ་འཁོར་དེ་བཞིན་དུ། །སོ་སོའི་གསུང་གི་ཡིག་འབྲུ་རྣམས། །ཆེ་  
  
  
༄༅། །ཆུང་ཡུངས་ཀར་འབྲུ་ཚོད་ཙམ། །སྙིང་ཁའི་དཀྱིལ་དུ་གསལ་བ་ལས། །ཧཱུཾ་གིས་ཁོང་དུ་དྲངས་ནས་ནི། །ཁོང་ནས་ཁ་རུ་བྱུང་བར་བསམ། །ཧཱུཾ་གི་  
དབུགས་ལ་ཞོན་ནས་སུ། །སྣ་ཡི་རྩེ་མོར་བྱུང་བ་དང། །སྣ་རྩེ་ཉིད་དུ་གསལ་བར་བསྒོམ། །ཏིང་འཛིན་གསལ་བར་ཁུགས་པ་དང། །སྣ་ཡི་རྩེ་ནས་ནམ་མཁའ་ལ།།  
ཇེ་རིང་ཇེ་རིང་ཕཊ་ཀྱིས་སྤྲོ། །རིང་དུ་སྤྲོ་བ་གོམས་པ་དང་།འོད་དང་བཅས་པའི་ཡིག་འབྲུ་དེས། །ཕྱོགས་བཅུར་གནས་པའི་སངས་རྒྱས་ཀྱི། །གསུང་གི་ཡི་གེ་མི་  
སྙེད་པ། །དབྱར་གྱི་སྤྲིན་ཕུང་འདུས་པ་བཞིན། །ཧཱུཾ་གིས་སྙིང་ག་ཉིད་དུ་བསྡུ། །ཡུངས་ཀར་འབྲུ་ཚོད་དེ་ཉིད་ལ། །སྟོང་གསུམ་འཇིག་རྟེན་ཀུན་བཅུག་ཀྱང། །དེ་ཡི་  
ནང་དུ་ས་ལེ་གསལ། །སྔགས་ཀྱིས་བརྟགས་པའི་ལྷ་རྣམས་ཀྱིས་།གནས་སུའང་དེ་ཉིད་གསལ་བར་བསྒོམ། །དེ་ལྟའི་འཕྲོ་འདུ་ཡང་དང་ཡང། །གོམས་པར་  
ཅི་ནུས་དག་ཏུ་བྱ། །དེ་ནི་གསུང་གི་ཕྲ་མོར་བཤད། །སོ་སོའི་གསུང་གི་ཡིག་འབྲུ་ལས། །ཕྱག་མཚན་ཡུངས་ཀར་ཙམ་དུ་གསལ། །སྙིང་ག་ཉིད་དུ་གསལ་བས་ནས།།  
རྒྱལ་བའི་ཕོ་བྲང་འདུས་ཀྱི་བར། །གོང་མའི་གོ་རིམ་དེ་ཡིས་བྱ་།དེ་ནི་ཐུགས་ཀྱི་ཕྲ་མོར་བཤད། །སོ་སོའི་ཐུགས་མཚན་གསལ་བ་ལས། །རང་རང་ལྷ་ཡི་རྣམ་  
  
  
།ཐུགས་ཀར་ཡུངས་ཀར་འབྲུ་ཚོད་ཙམ། །གོང་མའི་ཚུལ་དུ་བྱ་བར་བཤད། །དེ་ནི་སྐུ་ཡི་ཕྲ་མོ་ཡིན། །དེ་ལྟར་ལྷ་ཚོགས་མ་ལུས་བར། །རིམས་ཀྱིས་ཡང་  
ན་ཅིག་ཅར་རོ། །ཅིག་ཅར་བགོམ་པ་ཤིན་ཏུ་དཀའ། །བདེ་གཤེགས་རྒྱལ་བ་སངས་རྒྱས་ཀྱི། །ཐམས་ཅད་མཁྱེན་པའི་སྤྱོད་ཡུལ་མིན། །རྣལ་འབྱོར་ཅན་གྱིས་རིམས་  
ཀྱིས་ནི། །གཙོ་ནས་འཁོར་གྱི་བར་དག་ཏུ། །ཡང་ནས་ཡང་དུ་གསལ་བར་བསྒོམ། །འདི་དག་བསྒོམས་པའི་ཡོན་ཏན་ནི། །སངས་རྒྱས་ཉིད་དུ་འགྲུབ་པར་ངེས། །ཐམས་  
ཅད་མཁྱེན་པ་བསྒྲུབ་པའི་མཆོག་སྐུ་གསུང་ཐུགས་ཀྱི་དཀྱིལ་འཁོར་ཀུན། །འདི་ལས་འབྱུང་བར་གདོན་མི་ཟ། །འདི་ཐོས་དངོས་གྲུབ་གཞན་རྣམས་ཀུན། །བསྒྲུབ་མི་  
དགོས་པར་གྲུབ་པ་ཡིན། །རྣལ་འབྱོར་ཅན་གྱིས་བསྒོམ་བྱས་ན། །ཟླ་བ་དྲུག་གིས་ངེས་པར་འགྲུབ། །ཟས་སུ་བཤང་ཅི་ཟ་བའམ། །ཤ་རྣམས་ཟོས་ན་འགྲུབ་པ་ཡིན།།  
ཞེས་གསུངས་སོ། །དེ་ལ་འདི་ནི་རྡོ་རྗེ་མི་སྣང་བ་བསྒྲུབ་པའི་ཐབས་སོ། །དགོན་པའི་གནས་སམ་རི་བོ་དབེན། །མེ་ཏོག་འབྲས་བུ་རྒྱས་པ་རུ། །རང་གི་ལུས་ངག་སེམས་  
རྡོ་རྗེའི། །སྙིང་གར་ཟླ་བའི་དཀྱིལ་འཁོར་ལ། །འཇམ་དཔལ་ས་བོན་མཾ་དུ་བསྒོམ། །བདག་ལུས་དང་ནི་ཟླ་བ་དང། །མུཾ་རྣམས་རིམ་པར་ཇེ་ཞི་ལ། །སྟོང་པ་ཉིད་ཀྱི་རྣམ་  
  
  
༄༅། །པ་ལས། །སྙིང་རྗེ་མུཾ་དང་ཟླ་བ་ལས། །རྡོ་རྗེ་འཇམ་པའི་ཕྱག་རྒྱ་བསྒོམ། །ལུས་དང་ངག་སེམས་རྡོ་རྗེ་ལས། །རྡོ་རྗེ་འཇམ་པ་རབ་འཕྲོས་པས། །འཇམ་  
དཔལ་ཉིད་དང་འདྲ་བར་འགྱུར། །དཔག་ཚད་བརྒྱ་ཡི་ཁྱོན་ཙམ་དུ་།རྡོ་རྗེ་འཇམ་པའི་འོད་དང་བཅས། །རྒྱན་རྣམས་ཀུན་གྱིས་ལེགས་བརྒྱན་པའི། །འཇམ་དཔལ་ཉིད་དུ་  
ཀུན་གྱིས་མཐོང། །མངོན་ཤེས་ལྡན་པའི་ལྷ་རྣམས་ཀྱིས། །ལུས་ཀྱི་རྣམ་པ་མཐོང་མི་འགྱུར། །དེ་ནས་སླར་ནི་བསྡུས་པ་ལས། །ཐུགས་ཀའི་མུཾ་ལ་ཐིམ་བསམས་ན།།  
མཆོག་ཏུ་ཤེས་རབ་རྣོ་བ་དང། །མཁྱེན་རབ་ཀུན་གྱི་བདག་པོར་འགྱུར། །ཐམས་ཅད་མཁྱེན་པའང་ཐོབ་འགྱུར་ན། །འཇིག་རྟེན་ཤེས་བྱ་སྨོས་ཅི་དགོས། །ཞེས་གསུངས་  
སོ༑ ༑དེ་ལ་འདི་ནི་རྡོ་རྗེ་རིག་འཛིན་བསྒྲུབ་པའི་ཐབས་སོ། །ནམ་མཁའི་དབྱིངས་ཀྱི་དབུས་དག་ཏུ། །ཟླ་བའི་དཀྱིལ་འཁོར་བསམས་ནས་སུ། །རང་ཉིད་གང་འདོད་ལྷར་  
བསྒོམས་ཏེ། །སྐུ་གསུང་ཐུགས་སུ་བྱིན་བརླབས་པའི། །དམ་རྫས་བདུད་རྩི་རྣམས་ལྔ་ལ། །སྲན་མ་ཙམ་གྱི་རིལ་བུ་བྱ། ལྕགས་གསུམ་ག་འུར་བཅུག་ནས་ནི། །ཁར་  
བཅུག་རང་གི་སྙིང་པོ་ལས། །རབ་ཏུ་གོམས་པར་འདི་བྱས་ན། །གང་འདོད་རིགས་འཛིན་གདོན་མི་ཟ། །མཐའ་ཡས་ཞིང་ཁམས་ཐམས་ཅད་ཀྱི་།རྡུལ་རྙེད་བཞུགས་  
  
  
།དེ་ཡི་རྗེས་སུ་འབྲང་བར་འགྱུར། །དེ་ལ་སོགས་ཏེ་མཐའ་ཡས་མཆོག་ཅེས་གསུངས་སོ། །ཡང་ན་རང་གི་ཕྱག་རྒྱ་སྟེ། །ནམ་མཁའི་དབྱིངས་ཀྱི་  
དབུས་དག་ཏུ། །ཟླ་བའི་དཀྱིལ་འཁོར་སྟེང་དུ་ནི། །བདག་ཉིད་གང་འདོད་ལྟར་བསྒོམས་ཏེ། །རང་གི་ཕྱག་རྒྱ་བརྙན་མར་བྱ། །ལག་ཏུ་ཐོགས་ལ་རང་རིགས་སྔགས། །བཟླས་ན་  
རིགས་འཛིན་གང་ཡིན་འགྱུར། །རང་གི་ལྷ་ནི་གང་ཡིན་པའི། །ཡོན་ཏན་དག་ནི་དེ་ཐོབ་འགྱུར། །ཞེས་གསུངས་སོ། །དེ་ལ་འདི་ནི་རྡོ་རྗེ་ལྷ་དང། ལྷ་མོ་དགུག་པའི་ཆོ་གའོ། །  
ཤིང་གཅིག་དྲུང་ངམ་བཞི་མདོ་འམ། །མཚན་མ་གཅིག་དང་ཞི་གནས་སུ། །བདག་ཉིད་གཙོ་གཟུང་ལྡན་བྱས་ནས། །སྐུ་གསུང་ཐུགས་ཀྱི་བདག་ཉིད་བསམ། །སྐུ་གསུང་  
ཐུགས་ཀྱི་རྡོ་རྗེ་ལས། །ལག་ན་ཀྱོ་བ་ཐོགས་པ་ཡི། །སྤྲུལ་པ་བསམ་ཡས་འཕྲོ་བར་བྱ།། ཛ་ཡཱ་ར་ཎ་ཕཊ། གང་དགུག་ལྷ་འམ་བུད་མེད་དམ། །ཡཾ་ལས་རླུང་གིས་བཏེག་  
བསམས་ཏེ། །ཀྱོ་བས་གདན་ནམ་སྙིང་ག་ནས། །བཟུང་སྟེ་ཧཱུཾ་གིས་བསྡུས་བྱས་ན། །སངས་རྒྱས་གྲགས་པ་ཆེན་པོ་ཡང། །རང་དབང་མེད་པར་ཁུགས་འགྱུར་ན། །འཇིག་  
རྟེན་བུ་མོ་སྨོས་ཅི་དགོས། །གང་འདོད་ལས་དེ་བྱེད་བར་འགྱུར། །ཞེས་གསུངས་སོ། །དེ་ནི་འདི་ནི་རྡོ་རྗེ་སྒྲུབ་པའི་ཐབས་སོ། །བདག་ཉིད་སྔགས་ཀྱི་སྐྱེས་བུ་ཡི། །རྡོ་རྗེའི་སྐུར་  
  
  
༄༅། །ནི་རབ་བསྒོམས་ཏེ། །ལྕེ་ལ་པདྨའི་དཀྱིལ་འཁོར་དུ། །རྡོ་རྗེའི་སྦྱོར་བས་ཨོཾ་དུ་བསམ། །དེ་ལས་རྡོ་རྗེ་གསུང་དུ་གྱུར། །བསམ་ཡས་ཨཾ་གི་འཕྲོ་འདུ་  
ལས། །སངས་རྒྱས་གསུང་དང་སེམས་ཅན་ངག་བདག་གི་ལྕེ་ལ་འདུས་པ་རུ། །ཡང་ནས་ཡང་དུ་གོམས་པར་བསྡུ། །འཇིག་རྟེན་ཚིག་གམ་ཆོས་ཀྱི་སྒྲ། །ངག་བརྗོད་  
བདེན་ཞིང་ཉན་པ་དང། །བརྫུན་དང་ཕྲ་མ་ཚིག་རྩུབ་སོགས་།ངག་གིས་ཉེས་པ་ཅི་བརྗོད་ཀྱང། །ལྕེ་གྲིབ་སྤངས་པར་གདོན་མི་ཟ། །ཞེས་གསུངས་སོ། །དེ་ལ་  
འདི་ནི་ཤ་རྣམ་པ་ལྔའི་དངོས་གྲུབ་བསྒྲུབ་པའི་ཐབས་སོ། །བདག་ཉིད་ལུས་ངག་སེམས་རྡོ་རྗེ། །རྡོ་རྗེ་གསུམ་དུ་རྣམ་པར་བསྒོམ་།མཚན་དང་དཔེ་བྱད་ཡང་  
དག་ལྡན། །ཡེ་ཤེས་དམ་ཚིག་སྙིང་གར་བསྒོམ། །དབུ་རྒྱན་རྡོ་རྗེ་གསལ་བར་བྱ། །ཤ་ཆེན་དག་ནི་ཐམས་ཅད་ལ། །ས་བོན་ཨོཾ་གྱིས་རྣམ་པར་སྦྱང། །སྲིད་གསུམ་  
སེམས་ཅན་ཐམས་ཅད་ཀྱི། །ཤ་ཆེན་ཇི་སྙེད་ཡོད་པ་ཀུན། །ཨོཾ་གྱི་འཕྲོ་འདུས་བསྡུས་ནས་ནི། །སྤྱོད་ཚེ་བདག་ལ་ཐིམ་པར་བསྒོམ་།གླང་པོ་དག་གི་ཤ་རྣམས་ལ།།  
ཧཱུཾ་ལྕེའི་དམ་ཚིག་རྡོ་རྗེ་ལ། །རྡོ་རྗེ་ཅན་གྱིས་ཧཱུཾ་དུ་བསྒོམ་།ཡེ་ཤེས་ལྔ་ཡི་སྦྱོར་བ་ཡིས། །ཟོས་ན་དམ་ཚིག་སྐུ་གསུང་ཐུགས་།རྡོ་རྗེ་ཐོབ་པར་གདོན་མི་ཟ། །ཕྱག་ན་རྡོ་  
  
  
།ཆོ་ག་གོ་རིམ་དེ་ཡིས་ནི། །གླང་པོ་དག་གི་ཤ་རྣམས་ལ། །ཧཱུཾ་གི་འཕྲོ་འདུས་རབ་སྦྱངས་ཏེ། །ཟོས་ན་མངོན་ཤེས་ལྔ་ཐོབ་འགྱུར། །རྟ་ཤ་དག་ནི་  
ཐམས་ཅད་ལ། །སྭ་ཡི་འཕྲོ་འདུ་རབ་སྦྱངས་ཏེ། །ཟོས་ན་མི་སྣང་ཀུན་གྱི་མཆོག་ཁྱི་ཤ་དག་ནི་ཐམས་ཅད་ལ། །ཧ་ཡི་འཕྲོ་འདུས་རབ་སྦྱངས་ན། །དངོས་གྲུབ་རབ་འབྲིང་  
ཐ་མ་ཀུན། །ཡིད་བཞིན་ནོར་བུ་ལྟ་བུར་འགྱུར། །གཉིད་ཀྱི་དགྲ་ཡང་མོད་ལ་འཇོམས། །བ་གླང་ཤ་ནི་ཐམས་ཅད་ལ། །ཨོཾ་གྱི་འཕྲོ་འདུས་སྦྱར་བྱས་ཏེ། །ཆོ་ག་བཞིན་  
དུ་ཟོས་ན་ནི། །སངས་རྒྱས་ཀུན་གྱི་ལོངས་སྤྱོད་འཕྲོ། །མཐུ་ཆེན་ཀུན་གྱིས་བུ་མོ་ཡང། །སྤྱོད་པར་འགྱུར་བ་གདོན་མི་ཟ། །ཞེས་གསུངས་སོ། །དེ་ལ་འདི་ནི་རྡོ་རྗེ་  
མངོན་པར་ཤེས་པ་ལྔ་བསྒྲུབ་པའི་ཐབས་སོ། །རབ་ཏུ་དབེན་པའི་གནས་དག་ཏུ། །བདག་ཉིད་རྣམ་པ་ཀུན་ལྡན་པའི། །སྔགས་ཀྱི་ལུས་སུ་རྣམ་སྦྱངས་ནས། །  
མིག་གི་དབང་པོ་ཐམས་ཅད་ལ། །ཡིག་འབྲུ་ལྔ་ཡིས་རབ་སྦྱངས་ཏེ་།འོད་ཟེར་ལྡར་ནི་འཕྲོ་བ་ལས། །སངས་རྒྱས་སེམས་ཅན་ཐམས་ཅད་ཀྱི། །མིག་གི་མངོན་  
ཤེས་ཀུན་བསྡུས་ནས། །དབང་པོ་དེ་ལ་ཐིམ་པ་དང། །ཟོས་སམ་མིག་ལ་རྟགས་བསྐུས་ན། །སངས་རྒྱས་སེམས་ཅན་ཐམས་ཅད་ཀྱི། །སྤྱོད་ཡུལ་ཇི་སྙེད་ཡོད་པ་  
  
  
༄༅། །ཀུན། །ཤིང་ཐོག་ལག་ཏུ་བཞག་པ་བཞིན། །རྡོ་རྗེ་མིག་གིས་གསལ་བར་མཐོང། །ཆོ་ག་གོང་མའི་ཚུལ་གྱིས་ནི། །རྣ་བའི་དབང་པོ་ཐམས་ཅད་  
ལ༑ ༑སངས་རྒྱས་སེམས་ཅན་ཐམས་ཅད་ཀྱི། །རྣ་བའི་མངོན་ཤེས་ཀུན་བསྡུས་ནས། །ཟོས་སམ་རྣ་བའི་ནང་བཞག་ན། །སངས་རྒྱས་སེམས་ཅན་ཐམས་ཅད་ཀྱི། །སྒྲ་  
རྣམས་ཐམས་ཅད་ཇི་སྙེང་པ། །རྣ་བའི་དྲུང་དུ་འདོང་བ་བཞིན་།སྙིང་གི་བྱེ་བྲག་ཐམས་ཅད་ལ། །སངས་རྒྱས་སེམས་ཅན་ཐམས་ཅད་ཀྱི། །དྲན་པའི་མངོན་ཤེས་ཀུན་  
བསྡུས་ནས། །ཟོས་སམ་སྙིང་གར་བཞག་ན་ནི། །སངས་རྒྱས་སེམས་ཅན་ཐམས་ཅད་ཀྱི། །ཐུགས་དང་སེམས་ཀྱི་རྒྱུད་དག་ནི། །མཁྱེན་ཅིང་རིག་པ་ཀུན་ཤེས་འགྱུར། །  
ཡུམ་གྱི་མཁའ་ལས་བྱུང་བ་ཡི། །རཀྟ་དག་ནི་ཐམས་ཅད་ལ། །སངས་རྒྱས་སེམས་ཅན་ཐམས་ཅད་ཀྱི། །གནས་རྣམས་མ་ལུས་ཀུན་བསྡུས་ན་།ཟོས་སམ་སྙིང་  
གར་གཞག་ན་ནི། །སྔོན་གྱི་གནས་ཀྱི་གཏན་ཚིགས་རྣམས། །ཞག་གསུམ་ལོན་བཞིན་གསལ་བར་འགྱུར། །སྙིང་གར་ཡེ་ཤེས་སེམས་དཔའ་བསྒོམ་།ཕྱོགས་བཅུར་  
གནས་པའི་སངས་རྒྱས་རྣམས། །བཀུག་ནས་དེ་དག་རྫུ་འཕྲུལ་རྣམས་།ཕྲོགས་ནས་སྙིང་གར་བསྡུ་བྱས་ན། །སངས་རྒྱས་དག་ནི་ཐམས་ཅད་ཀྱི། །རྡོ་རྗེ་རྫུ་འཕྲུལ་ཐམས་