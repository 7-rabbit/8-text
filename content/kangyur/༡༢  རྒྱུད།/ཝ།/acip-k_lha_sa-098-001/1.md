  
།རྒྱ་གར་སྐད་དུ། སརྦ་ཏ་ཐཱ་ག་ཏ་ཙིཏྟ་གུ་ཧྱ་ཛྙཱ་ན་ཨརྠ་གརྦྷ་བཛྲ་ཀྲོ་  
དྷ་ཀུ་ལ་ཏནྟྲ་པིཎྜ་ཐཱརྠ་བིདྱཱ་ཡོ་ག་སིདྡྷ་ནཱ་མ་མ་ཧཱ་ཡ་ན་སཱུ་ཏྲ། བོད་སྐད་དུ། དེ་བཞིན་  
གཤེགས་པ་ཐམས་ཅད་ཀྱི་ཐུགས་གསང་བའི་ཡེ་ཤེས་དོན་གྱི་སྙིང་པོ་ཁྲོ་བོ་རྡོ་རྗེའི་རིགས་  
ཀུན་འདུས་རིག་པའི་མདོ་རྣལ་འབྱོར་གྲུབ་པའི་རྒྱུད་ཅེས་བྱ་བ་ཐེག་པ་ཆེན་པོའི་མདོ། །  
  
༄༅། །བཅོམ་ལྡན་འདས་དཔལ་སྒྲོལ་བྱེད་ཐུགས་རྗེའི་རྒྱལ་པོ་ལ་ཕྱག་འཚལ་ལོ། །  
འདི་སྐད་བདག་གིས་ཐོས་པ་དུས་གཅིག་ན། དེ་བཞིན་གཤེགས་པ་ཐམས་ཅད་ཀྱི་བཅོམ་ལྡན་  
འདས་དཔལ་ཀུན་ཏུ་བཟང་པོ་རྡོ་རྗེ་ས་ང་ཧེ་རུ་ཀ་གསང་བ་མཆོག་གི་བདག་པོ་བྱིན་གྱི་རླབས་ཀྱི་དབང་  
ཕྱུག་མི་ཟད་མཛོད་ཀྱི་བཀོད་པ། ཆེ་བའི་དོན་ལ་དམ་པའི་སྤྱོད་པས་བསྐྱོད་པ་དེ། རྨད་དུ་བྱུང་བའི་  
དོན་འདི་ཉིད་བཤད་པའི་གནས་གསང་བའི་ཡང་གསང་བ་ཀུན་གཞི་ཆོས་ཀྱི་དབྱིངས་ཀྱི་ཕོ་བྲང་  
  
  
ཡེ་འབྱམས་རྨད་དུ་གྲགས་པའི་གཞལ་ཡས་རྒྱ་ཕྱོགས་སུ་ཡོངས་སུ་མ་ཆད་པ། ཆོས་ཉིད་ཀྱི་  
ནམ་མཁའ་ལས་ཆོ་འཕྲུལ་གྱི་སྤྲིན་ཀུན་ཏུ་འཐིབས་པ། བྱང་ཆུབ་ཀྱི་ཆར་མངོན་པར་འབབ་པ། ཉོན་མོངས་པའི་  
གདུང་བ་བངས་པར་གྱུར་པ། ཡེ་ཤེས་ཀྱི་མྱུ་གུ་མངོན་པར་བསྐྱེད་པ། མཐའ་དང་དབུས་མེད་པ། རྩེ་མོ་ཀུན་ཏུ་རྒྱ་  
མཉམ་པ། རིན་པོ་ཆེའི་རྒྱལ་པོས་རྣམ་པར་བརྒྱན་པ། མུ་ཏིག་གི་ལྕང་ལོ་དང། ཆུན་འཕྱང་དང། ལྔ་ལྡིས་  
མཛེས་པ། ཉི་མ་ཆེན་པོས་གསལ་བཏབ་པ། ཟླ་བ་ཆེན་པོས་ཕྲ་བཀོད་པ། སྐར་མ་དང་ཤིན་ཏུ་སྐར་མ་དག་  
གིས་གཟེར་སྤྲས་པ། རྡོ་རྗེ་རིན་པོ་ཆེའི་འོད་སྣང་བས་ཀུན་ཏུ་མདངས་ཕྱུང་བའི་མཁའ་ལ་རླུང་ནག་གི་ཕུང་པོ་རྒྱ་  
  
  
༄༅། །ཡོངས་སུ་མ་ཆད་པར་མཉམ་པ། ཁྲག་གི་ཕུང་པོ་དཔའ་ཀློང་དུ་འཁྲུག་པ། རྒྱ་ཕྱོགས་  
སུ་ཡོངས་སུ་མ་ཆད་པ། མ་ཏང་གི་གནས་དང། བྲིས་མ་འབུར་འཕང་བར་ཆགས་པ། རུས་པ་ཕུང་པོ་རྒྱ་  
ཀུན་ཏུ་མཉམ་པའི་གཞི་ལ་འབར་བའི་གཞལ་ཡས་ཁང་འོད་ཟེར་ཀུན་ཏུ་འཕྲོ་བ། ག་བུ་ཅུང་བརྩེགས་  
པའི་རྩིག་པ་ལ་གནམ་ལྕགས་ཀྱི་གཟེར་ཏ་ལེ་བར་བཏབ་པ། རྩིབས་ཀུན་ཏུ་ཉི་མ་དང་ཟླ་བ་རངས་པར་འཕྱོ་  
བ༑ ༑ཉ་ཆེན་པོའི་ཀ་གདུང་ལ་ཉ་ཕྲན་དྲལ་དྲབ་གཏམས་པ། ཟླ་བའི་ཀ་རྟེན་དང། ཉི་མའི་ཀ་ལོ་དང། སྦྲུལ་  
ཆུན་གྱི་ཀ་རྒྱན་ལ་སོགས་པ་ལས་ཧཱུཾ་གི་ཐོག་དང། མེའི་ཆར་མངོན་པར་འབབ་པ། ཆོས་ཉིད་ཀྱི་བླ་རེས་  
  
  
ཡེ་ཤེས་ཀྱི་ལྔ་ལྡིས་མངོན་པར་བྲེས་པ་རྡོ་རྗེའི་རྒྱན་དང་འཕན་གྱིས་ཀླུབས་པ། སྤྲུལ་ནག་གི་ཟ་ར་ཚགས་དང། སྤྲིན་ནག་གི་གྲིབ་སོ་  
ལྟ་བུས་གཞོལ་བའི་བར་བར་ཐམས་ཅད་ན་རིན་པོ་ཆེ་དང། མུ་ཏིག་དང། མེ་ཏོག་གིས་མཛེས་པ། འཁོར་བའི་མཎྜལ་ཡོ་བཀྲམ་ལ་བམ་རིལ་ཆེ་ཆུང་དང། ཁོག་སྐམ་  
སྟོད་སྨད་དང། ཡན་ལག་རིང་ཐུང་དང། དབང་པོའི་ཕྲེང་བ་དང། རྡོ་རྗེས་ཀུན་ཏུ་སྤྲས་པ། སྒོ་དགུས་ཀུན་ཏུ་གསལ་བར་གྱུར་པའི་གནས་ན་རྡོ་རྗེ་རྒྱལ་ཚབ་ཅེས་  
བྱ་བའི་ཞེ་སྡང་རྡོ་རྗེ་དང། རྡོ་རྗེ་གོ་ཕུར་ཞེས་བྱ་བའི་ང་རྒྱལ་རིན་ཆེན་དང། རྡོ་རྗེ་གིང་ཞེས་བྱ་བའི་འདོད་ཆགས་པདྨོ་དང། རྡོ་རྗེ་ཀརྨ་ཞེས་བྱ་བའི་ཕྲག་དོག་  
སྣ་ཚོགས་དང། རྡོ་རྗེ་བྱ་རོག་ཅེས་བྱ་བའི་དྲོད་ཀྱི་རྟགས་འཛིན་དང། རྡོ་རྗེ་དུས་མཚམས་ཞེས་བྱ་བའི་མཐུན་འཇུག་གི་བཀའ་སྡོད་དང། རྡོ་རྗེ་སྤུན་ཐམས་ཅད་  
དང། རྡོ་རྗེ་མིང་ཐམས་ཅད་དང། རྡོ་རྗེ་རིག་འཛིན་ཐམས་ཅད་དང། རྡོ་རྗེ་ལུས་ཐམས་ཅད་དང། རྡོ་རྗེ་རྣལ་འབྱོར་ཐམས་ཅད་དང། རྡོ་རྗེ་ངག་ཐམས་ཅད་དང། རྡོ་རྗེ་  
ལས་ཐམས་ཅད་དང། རྡོ་རྗེ་ཡིད་ཐམས་ཅད་དང། རྡོ་རྗེ་མ་ཐམས་ཅད་དང། རྡོ་རྗེ་གིང་ཐམས་ཅད་དང། རྡོ་རྗེ་མཁའ་འགྲོ་ཐམས་ཅད་དང། རྡོ་རྗེ་ཤུགས་ཀྱིས་འགྲོ་བ་  
  
  
༄༅། །ཐམས་ཅད་དང། རྡོ་རྗེ་ཕྲ་མེན་མ་ཐམས་ཅད་དང། རྡོ་རྗེ་ཀུན་ཏུ་འབར་མ་ཐམས་ཅད་དང། རྡོ་རྗེ་གནོད་སྦྱིན་ཐམས་ཅད་དང། རྡོ་རྗེ་  
སྲིན་མོ་ཐམས་ཅད་དང། རྡོ་རྗེས་ལས་དང། བྱི་མོ་དང། བྲན་མོ་ལ་སོགས་པ་བུད་མེད་ཐམས་ཅད་དང། རྡོ་རྗེ་མངག་པ་ལ་སོགས་པའི་རྡོ་རྗེ་ཁྲོ་བོ་ཐམས་ཅད་  
འདུ་བར་གྱུར་པ། རྡོ་རྗེ་རིགས་ཀྱི་སངས་རྒྱས་ཐམས་ཅད་དང་འགྱིང་བག་གི་ཚུལ་གྱིས་བསྙེངས་པ་མི་མངའ་བར་རྡོ་རྗེའི་གདན་ལ་འཁོར་མང་པོ་དང་ཐབས་  
ཅིག་ཏུ་བཞུགས་པ་ནི། འདི་ལྟ་སྟེ། ཆོ་འཕྲུལ་ཆེན་པོ་ནམ་མཁའི་དབང་ཕྱུག་ཅེས་བྱ་བའི་སངས་རྒྱས་དང། ཆོ་འཕྲུལ་ཆེན་པོ་རྣམ་གྲོལ་སྦྱིན་པ་ཞེས་བྱ་བའི་  
སངས་རྒྱས་དང། ཆོ་འཕྲུལ་ཆེན་པོ་རྣམ་གྲོལ་སྒྲོག་པ་ཞེས་བྱ་བའི་སངས་རྒྱས་དང། ཆོ་འཕྲུལ་ཆེན་པོ་ཐམས་ཅད་གྲུབ་པ་ཞེས་བྱ་བའི་སངས་རྒྱས་དང། ནམ་  
མཁའི་བུ་མོ་དབང་མོ་ཞེས་བྱ་བའི་རྣལ་འབྱོར་མ་ཆེན་མོ་དང་ནམ་མཁའི་བུ་མོ་དགའ་སྡུད་མ་ཞེས་བྱ་བའི་རྣལ་འབྱོར་མ་ཆེན་མོ་དང། ནམ་མཁའི་བུ་མོ་རྣམ་  
པར་གདུང་མ་ཞེས་བྱའི་རྣལ་འབྱོར་མ་ཆེན་མོ་དང། ནམ་མཁའི་བུ་མོ་སྒྲོལ་མ་ཞེས་བྱ་བའི་རྣལ་འབྱོར་མ་ཆེན་མོ་ལ་སོགས་ཏེ། ཤིན་ཏུ་གསང་བ་ཆེན་  
  
  
གཞན་ཡང་དམ་ཚིག་ཆེན་པོའི་འཁོར་འདི་ལྟ་སྟེ། དམ་ཚིག་ཆེན་པོ་རྡོ་རྗེའི་སྙིང་པོ་ཞེས་བྱ་བའི་སངས་རྒྱས་དང། དམ་ཚིག་ཆེན་པོ་ནོར་བུའི་  
སྙིང་པོ་ཞེས་བྱ་བའི་སངས་རྒྱས་དང། དམ་ཚིག་ཆེན་པོ་པདྨའི་སྙིང་པོ་ཞེས་བྱ་བའི་སངས་རྒྱས་དང། དམ་ཚིག་ཆེན་པོ་བཀོད་པའི་སྙིང་པོ་ཞེས་བྱ་བའི་སངས་རྒྱས་  
དང། དམ་ཚིག་ཆེན་མོ་རྡོ་རྗེ་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་པོ་དང། དམ་ཚིག་ཆེན་མོ་ནོར་བུའི་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་མོ་དང་  
དམ་ཚིག་ཆེན་མོ་པདྨའི་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་མོ་དང། དམ་ཚིག་ཆེན་མོ་རྒྱན་གྱི་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་མོ་ལ་  
སོགས་ཏེ། ཤིན་ཏུ་མི་འདའ་བ་ཆེན་པོའི་འཁོར་དང། གཞན་ཡང་ཚད་མེད་པའི་འཁོར་འདི་ལྟ་སྟེ། གསང་བ་ཆེན་པོ་བྱམས་པའི་སྙིང་པོ་ཞེས་བྱ་བའི་སངས་རྒྱས་  
དང། གསང་བ་ཆེན་པོ་སྙིང་རྗེའི་སྙིང་པོ་ཞེས་བྱ་བའི་སངས་རྒྱས་དང། གསང་བ་ཆེན་པོ་དགའ་བའི་སྙིང་པོ་ཞེས་བྱ་བའི་སངས་རྒྱས་དང། གསང་བ་ཆེན་པོ་བཏང་  
སྙོམས་ཀྱི་སྙིང་པོ་ཞེས་བྱ་བའི་སངས་རྒྱས་དང། གསང་བ་ཆེན་པོ་བདེ་བའི་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་མོ་དང། གསང་བ་ཆེན་མོ་འཇོམས་  
  
  
༄༅། །བྱེད་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་མོ་དང། གསང་བ་ཆེན་མོ་དགའ་བའི་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་  
མོ་དང། གསང་བ་ཆེན་མོ་ཁྱབ་པའི་དབང་ཕྱུག་མ་ཞེས་བྱ་བའི་རྣལ་འབྱོར་མ་ཆེན་མོ་དང། ཤིན་ཏུ་ཚད་མེད་པའི་འཁོར་དང་གཞན་ཡང་རོལ་པ་ཆེན་པོའི་  
འཁོར་འདི་ལྟ་སྟེ། རོལ་པ་ཆེན་པོའི་སངས་རྒྱས་ཡཀྵ་ཧེ་རུ་ཀ་ཞེས་བྱ་བ་དང། རོལ་པ་ཆེན་པོའི་སངས་རྒྱས་རཀྵ་ཧེ་རུ་ཀ་ཞེས་བྱ་བ་དང། རོལ་པ་ཆེན་པོའི་སངས་  
རྒྱས་བཧིག་ཤ་ཧེ་རུ་ཀ་ཞེས་བྱ་བ་དང། རོལ་པ་ཆེན་པོའི་སངས་རྒྱས་བི་ཤྭ་ཧེ་རུ་ཀ་ཞེས་བྱ་བ་དང། རོལ་པ་ཆེན་མོའི་རྣལ་འབྱོར་མ་ཡཀྵ་ཤོ་རི་ཀ་ཞེས་བྱ་བ་དང་  
རོལ་པ་ཆེན་མོའི་རྣལ་འབྱོར་མ་རཀྵ་ཤོ་རི་ཀ་ཞེས་བྱ་བ་དང་རོལ་པ་ཆེན་མོའི་རྣལ་འབྱོར་མ་བཧིག་ཤ་ཤོ་རི་ཀ་ཞེས་བྱ་བ་དང། རོལ་པ་ཆེན་མོའི་རྣལ་འབྱོར་མ་བི་  
ཤྭ་ཤོ་རི་ཀ་ཞེས་བྱ་བ་དང། ཤིན་ཏུ་རོལ་པ་ཆེན་པོའི་འཁོར་དང། གཞན་ཡང་འཇིགས་བྱེད་ཆེན་པོའི་འཁོར་འདི་ལྟ་སྟེ། འཇིགས་བྱེད་ཆེན་པོའི་སངས་རྒྱས་ཏེ་ཤ་  
ཧེ་རུ་ཀ་ཞེས་བྱ་བ་དང། འཇིགས་བྱེད་ཆེན་པོའི་སངས་རྒྱས་ཀེ་ཤ་ཧེ་རུ་ཀ་ཞེས་བྱ་བ་དང། འཇིགས་བྱེད་ཆེན་པོའི་སངས་རྒྱས་པ་ཤ་ཧེ་རུ་ཀ་ཞེས་བྱ་བ་དང། འཇིགས་  
  
  
འཇིགས་བྱེད་ཆེན་མོའི་རྣལ་འབྱོར་མ་ཏེ་ཤ་ཤོ་རི་ཀ་ཞེས་བྱ་བ་དང། འཇིགས་བྱེད་ཆེན་མོའི་རྣལ་འབྱོར་མ་ཀེ་ཤ་  
ཤོ་རི་ཀ་ཞེས་བྱ་བ་དང། འཇིགས་བྱེད་ཆེན་མོའི་རྣལ་འབྱོར་མ་པེ་ཤྭ་ཤོ་རི་ཀ་ཞེས་བྱ་བ་དང། འཇིགས་བྱེད་ཆེན་མོའི་རྣལ་འབྱོར་མ་བི་ཤྭ་ཤོ་རི་ཀ་ཞེས་བྱ་བ་ལ་སོགས་  
པ་ཤིན་ཏུ་འཇིགས་བྱེད་ཆེན་པོའི་འཁོར་དང། གཞན་ཡང་འཇོམས་བྱེད་ཆེན་པོའི་འཁོར་འདི་ལྟ་སྟེ། འཇོམས་བྱེད་ཆེན་པོའི་སངས་རྒྱས་ཏྲག་ཤ་ཧེ་རུ་ཀ་ཞེས་བྱ་བ་  
དང། འཇོམས་བྱེད་ཆེན་པོའི་སངས་རྒྱས་ཧྲི་ཤ་ཧེ་རུ་ཀ་ཞེས་བྱ་བ་དང། འཇོམས་བྱེད་ཆེན་པོའི་སངས་རྒྱས་ཀ་ཤ་ཧེ་རུ་ཀ་ཞེས་བྱ་བ་དང། འཇོམས་བྱེད་ཆེན་པོའི་སངས་  
རྒྱས་པགཤ་ཧེ་རུ་ཀ་ཞེས་བྱ་བ་དང། །འཇོམས་བྱེད་ཆེན་མོའི་རྣལ་འབྱོར་མ་ཏྲག་ཤ་ཤོ་རི་ཀ་ཞེས་བྱ་བ་དང། འཇོམས་བྱེད་ཆེན་མོའི་རྣལ་འབྱོར་མ་ཏྲི་ཤ་ཤོ་རི་ཀ་ཞེས་བྱ་བ་དང་  
འཇོམས་བྱེད་ཆེན་མོའི་རྣལ་འབྱོར་མ་ཀ་ཤ་ཤོ་རི་ཀ་ཞེས་བྱ་བ་དང། འཇོམས་བྱེད་ཆེན་མོའི་རྣལ་འབྱོར་མ་བཀ་ཤ་ཤོ་རི་ཀ་ལ་སོགས་ཏེ། ཤིན་ཏུ་འཇོམས་བྱེད་ཆེན་པོའི་འཁོར་  
དང། གཞན་ཡང་ཟ་བྱེད་ཆེན་པོའི་འཁོར་འདི་ལྟ་སྟེ། ཟ་བྱེད་ཆེན་པོའི་སངས་རྒྱས་རུ་ཏི་ཧེ་རུ་ཀ་ཞེས་བྱ་བ་དང། ཟ་བྱེད་ཆེན་པོའི་སངས་རྒྱས་རཀྟི་ཧེ་རུ་ཀ་ཞེས་བྱ་བ་དང། ཟས་  
  
  
༄༅། །བྱེད་ཆེན་པོའི་སངས་རྒྱས་ཁ་ཧི་ཧེ་རུ་ཀ་ཞེས་བྱ་བ་དང། ཟ་བྱེད་ཆེན་པོའི་སངས་རྒྱས་ས་ཧ་ཧེ་རུ་ཀ་ཞེས་བྱ་བ་དང། ཟ་བྱེད་ཆེན་མོའི་རྣལ་  
འབྱོར་མ་རུ་ཏི་ཤོ་རི་ཀ་ཞེས་བྱ་བ་དང། ཟ་བྱེད་ཆེན་མོའི་རྣལ་འབྱོར་མ་ཏགྟི་ཤོ་རི་ཀ་ཞེས་བྱ་བ་དང། ཟ་བྱེད་ཆེན་མོའི་རྣལ་འབྱོར་མ་ཁ་ཧི་ཤོ་རི་ཀ་ཞེས་བྱ་བ་དང། ཟ་  
བྱེད་ཆེན་མོའི་རྣལ་འབྱོར་མ་ས་ཧ་ཤོ་རི་ཀ་ཞེས་བྱ་བ་ལ་སོགས་པ་རྣལ་འབྱོར་མའི་འཁོར་རབ་ཏུ་མང་ཞིང་བསམ་གྱིས་མི་ཁྱབ་པའི་ཧེ་རུ་ཀ་མཐའ་ཡས་པ་ཤ་  
སྟག་རྣམས་དང། གཞན་ཡང་གསང་བའི་བུ་མོའི་འཁོར་འདི་ལྟ་སྟེ་གསང་བའི་བུ་མོ་དཀར་མོ་ཞེས་བྱ་བ་དང། གསང་བའི་བུ་མོ་རྐུན་མོ་ཞེས་བྱ་བ་དང། གསང་  
བའི་བུ་མོ་རྨོངས་མོ་ཞེས་བྱ་བ་དང། གསང་བའི་ཡུམ་རོ་ལངས་མ་ཞེས་བྱ་བ་དང། གསང་བའི་བུ་མོ་ལྦོས་མོ་ཞེས་བྱ་བ་དང་གསང་བའི་བུ་མོ་གཏུམ་མོ་ཞེས་  
བྱ་བ་དང། གསང་བའི་བུ་མོ་སྨེ་ཤ་ཅན་ཞེས་བྱ་བ་དང། གསང་བའི་བུ་མོ་མ་ཚོགས་མ་ཞེས་བྱ་བ་ལ་སོགས་པ་ཤིན་ཏུ་གསང་བའི་བུ་མོའི་འཁོར་བསམ་གྱིས་མི་  
ཁྱབ་པ་དང། གཞན་ཡང་དགའ་བའི་བུ་མོའི་འཁོར་འདི་ལྟ་སྟེ་དགའ་བའི་བུ་མོ་སེང་གདོང་མ་ཞེས་བྱ་བ་དང། དགའ་བའི་བུ་མོ་བྱ་རྒོད་གདོང་མ་ཞེས་བྱ་བ་དང་  
  
  
དགའ་བའི་བུ་མོ་ཝ་གདོང་མ་ཞེས་བྱ་བ་དང། དགའ་བའི་བུ་མོ་ཁྱི་གདོང་མ་ཞེས་བྱ་བ་དང། དགའ་བའི་བུ་མོ་དུར་བྱ་  
གདོང་མ་ཞེས་བྱ་བ་དང། དགའ་བའི་བུ་མོ་ཁྭ་གདོང་མ་ཞེས་བྱ་བ་དང། དགའ་བའི་བུ་མོ་མུན་གདོང་མ་ཞེས་བྱ་བ་ལ་སོགས་པ་ཤིན་ཏུ་དགའ་བའི་བུ་མོའི་འཁོར་  
བསམ་གྱིས་མི་ཁྱབ་པ་དང། གཞན་ཡང་ཤིན་ཏུ་གུས་པའི་བུ་མོའི་འཁོར་འདི་ལྟ་སྟེ། ཤིན་ཏུ་གུས་པའི་བུ་མོ་རྟ་གདོང་མ་ཞེས་བྱ་བ་དང། ཤིན་ཏུ་གུས་པའི་  
བུ་མོ་ཕག་གདོང་མ་ཞེས་བྱ་བ་དང། ཤིན་ཏུ་གུས་པའི་བུ་མོ་སྤྲེའུ་གདོང་མ་ཞེས་བྱ་བ་དང། ཤིན་ཏུ་གུས་པའི་བུ་མོ་ཐལ་བྱེད་མ་ལ་སོགས་པ་ཤིན་ཏུ་གུས་པའི་བུ་མོའི་  
འཁོར་དང། གཞན་ཡང་ཤིན་ཏུ་གསོད་པ་ཆེན་པོའི་སྲས་ཀྱི་འཁོར་ལ་འདི་ལྟ་སྟེ། ཤིན་ཏུ་གསོད་པ་ཆེན་པོ་དཔལ་སྟག་གི་མགྲིན་ཞེས་བྱ་བ་དང། ཤིན་ཏུ་གསོད་  
པ་ཆེན་པོ་དཔལ་གཡག་གི་མགྲིན་ཞེས་བྱ་བ་དང། ཤིན་ཏུ་གསོད་པ་ཆེན་པོ་དཔལ་ཤ་བའི་མགྲིན་ཞེས་བྱ་བ་དང། ཤིན་ཏུ་གསོད་པ་ཆེན་པོ་དཔལ་གཟིག་གི་མགྲིན་  
ཞེས་བྱ་བ་དང། ཤིན་ཏུ་གསོད་པ་ཆེན་པོ་དཔལ་རྟ་མགྲིན་ཞེས་བྱ་བ་དང། ཤིན་ཏུ་གསོད་པ་ཆེན་པོ་དཔལ་སྤྱང་ཀིའི་མགྲིན་ཞེས་བྱ་བ་དང། ཤིན་ཏུ་གསོད་པ་ཆེན་པོ་  
  
  
༄༅། །དཔལ་སེངྒེའི་མགྲིན་ཞེས་བྱ་བ་དང། ཤིན་ཏུ་གསོད་པ་ཆེན་པོ་དཔལ་དོམ་གྱི་མགྲིན་ཞེས་བྱ་བ་དང། ཤིན་ཏུ་གསོད་པ་ཆེན་པོ་དཔལ་  
ཕག་གི་མགྲིན་ཞེས་བྱ་བ་དང། ཤིན་ཏུ་གསོད་པ་ཆེན་པོ་དཔལ་དྲེད་མོའི་མགྲིན་ཞེས་བྱ་བ་དང། ཤིན་ཏུ་གསོད་མ་ཆེན་མོ་རྡོ་རྗེ་གསོད་མ་ཞེས་བྱ་བ་དང། ཤིན་ཏུ་  
གསོད་མ་ཆེན་མོ་རྡོ་རྗེ་དུར་ཁྲོད་ཅེས་བྱ་བ་དང། ཤིན་ཏུ་གསོད་མ་ཆེན་མོ་རྡོ་རྗེ་གཏུན་ཁུང་ཞེས་བྱ་བ་དང། ཤིན་ཏུ་གསོད་མ་ཆེན་མོ་རྡོ་རྗེ་གཏུམ་མོ་ཞེས་བྱ་བ་  
དང། ཤིན་ཏུ་གསོད་མ་ཆེན་མོ་རྡོ་རྗེ་མདའ་སྙེམས་མ་ཞེས་བྱ་བ་དང། ཤིན་ཏུ་གསོད་མ་ཆེན་མོ་རྡོ་རྗེ་སྒྲ་འབྱིན་མ་ཞེས་བྱ་བ་དང། ཤིན་ཏུ་གསོད་མ་ཆེན་མོ་རྡོ་རྗེ་  
ཟ་བྱེད་མ་ཞེས་བྱ་བ་དང། ཤིན་ཏུ་གསོད་མ་ཆེན་མོ་རྡོ་རྗེ་འདྲེན་མ་ཞེས་བྱ་བ་དང། ཤིན་ཏུ་གསོད་མ་ཆེན་མོ་རྡོ་རྗེ་སྦོར་མ་ཞེས་བྱ་བ་དང། ཤིན་ཏུ་གསོད་མ་ཆེན་  
མོའི་འཁོར་རབ་ཏུ་མང་པོ་རྣམས་དང། དེ་དག་ལ་སོགས་ཏེ་རྡུལ་ཕྲ་རབ་སྙེད་དང་ཐབས་ཅིག་གོ་ཡུམ་རྡོ་རྗེ་ཀུན་ཏུ་བཟང་མོ་ས་ང་ཤོ་རི་ཀས་ཀྱང་ཉིད་ཀྱི་སྐུ་ལ་རྣམ་  
པར་འཁྲིལ་ཏེ་མདུན་གྱིས་བལྟས་ནས་ཐབས་ཅིག་གོ་དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས་ཆོས་ཐམས་ཅད་དགོངས་པ་མཉམ་པ་ཉིད་ལ་  
  
  
བའི་ངང་ལ་སྙོམས་པར་ཞུགས་སོ། །གསུང་མཉམ་པ་ཉིད་མི་དམིགས་པ་ཞེས་བྱ་བའི་ངང་ལ་རྣམ་པར་  
ཞུགས་སོ། །ཐུགས་མཉམ་པ་ཉིད་མི་དམིགས་པ་ཞེས་བྱ་བའི་ངང་ལ་རྣམ་པར་བཞུགས་ཏེ་འཇུག་པའམ། ལྡོག་པའམ། རྣམ་པར་ལྡོག་པ་མི་དམིགས་སོ། །དེ་ནས་  
བཅོམ་ལྡན་འདས་གསང་བ་མཆོག་གི་བདག་པོ་དེས་དབྱིངས་ཀྱི་ངང་ལ་མི་གཡོ་བར་མནལ་བཞིན་དུ་ཡུམ་རྡོ་རྗེ་ཀུན་ཏུ་བཟང་མོས་སྟོང་པ་ཉིད་ཀྱི་གླུ་འདི་བླངས་ཏེ་  
རྣམ་པར་བསྐུལ་ལོ། །ཡོད་མེད་སྟོང་པ་ཤིན་ཏུ་རྣལ་འབྱོར་མཐུས་།ནམ་མཁའ་བཞིན་ལས་དམ་ཚིག་ཉེ་བར་གཤེགས། །ཡེ་ཤེས་རྒྱ་མཚོ་རྣམ་པར་གྲོལ་བའི་  
ཀློང། །མི་གནས་མི་དམིགས་ནམ་མཁའི་དབྱིངས་ནས་བཞེངས། །ཞེས་བསྐུལ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས་ཆོས་ཐམས་ཅད་བྱང་  
ཆུབ་སེམས་ལ་ཤར་བར་མཁྱེན་ནས་སྟོང་པ་ཉིད་ཀྱི་ངང་ལས་རྡོ་རྗེའི་སྐུ་མངོན་དུ་ཕྱུང་སྟེ། དཔེར་ན། ནམ་མཁའ་དྭངས་པ་ལས་ཟླ་བ་དྲི་མ་མེད་པར་ཤར་བ་ལྟ་  
བུའོ༑ ༑དེ་ནས་ཡུམ་ས་ང་ཤོ་རི་ཀ་ལ་གཟིགས་ཏེ་འཛུམ་པ་རྣམ་པར་མཛད་དོ། །དཔེར་ན། ཉི་མ་སྟོང་ལས་འོད་ཀྱི་ཟེར་བཀྱེ་བ་ལྟ་བུའོ། །དེ་ནས་འོད་ཀྱི་ཟེར་དེ་དག་ལས་  
  
  
༄༅། །བྱང་ཆུབ་ཀྱི་སྤྲིན་མངོན་པར་འཁྲིགས་ཏེ་རོལ་པའི་ཆར་མངོན་པར་ཕབ་པས་རོལ་པ་སྣ་ཚོགས་ཀྱི་འབྲུག་དང། རོལ་པ་སྣ་ཚོགས་ཀྱི་གློག་  
དང། རོལ་པ་སྣ་ཚོགས་ཀྱི་མཆོད་པ་དང། རོལ་པ་སྣ་ཚོགས་ཀྱི་གླུ་དང། རོལ་པ་སྣ་ཚོགས་ཀྱི་གར་དང། རོལ་པ་སྣ་ཚོགས་ཀྱི་རྔ་དང། དུང་དང། ཀེར་ཀོར་དང་  
གླིང་བུ་དང། རོལ་པ་སྣ་ཚོགས་ཀྱི་རྒྱན་དང། རོལ་པ་སྣ་ཚོགས་ཀྱི་སྒེག་པ་དང། སྟེག་པ་དང། འཁྱུད་པ་དང། སྟེང་པ་དང་སྦྱོར་བ་དང། བསྟིམ་པ་དང་  
མཉེས་པ་དང། རོལ་པ་སྣ་ཚོགས་ཀྱིས་གསོལ་པ་དང། མྱང་བ་དང་འཆའ་བ་དང། བདེ་བ་དང། སྤྲོ་བ་དང། འཇོ་བ་དང། འཇུག་པ་དང། རོལ་པ་སྣ་  
ཚོགས་ཀྱིས་དགའ་བ་ཆེན་པོ་ལ་འཇུག་པ་རྣམ་པར་མཛད་དོ། །དེ་ནས་ཡུམ་ཀུན་ཏུ་བཟང་མོ་དེས་སྤྱན་ཟིམ་བག་གིས་རྣམ་པར་འདུད་པའི་ཚུལ་དུ་བཅོམ་ལྡན་  
འདས་གསང་བ་མཆོག་གི་བདག་པོ་ལ་རྣམ་པར་བལྟས་ཏེ་རྣལ་འབྱོར་སྦྱོར་བའི་ཕྱག་ལུས་ཀུན་ཏུ་ས་ལ་བརྡབས་ནས་རོལ་པ་ཆེན་པོའི་གླུ་འདིས་གསོལ་པ་  
བཏབ་བོ། །ཚོགས་ཆེན་གཉིས་རྫོགས་ཐུགས་དམ་དབྱིངས་ཀྱི་ལྷ་།ལོངས་སྤྱོད་རྫོགས་མཛད་རོལ་པ་ཆེན་པོའི་སྐུ། །རྡོ་རྗེ་སེམས་དཔའ་སྐལ་བཟང་དཔལ་ཁྱོད་  
  
  
ཐབས་ཀྱིས་རོལ་པ་བདེ་ཆེན་དབྱིངས་ནས་བཞེངས། །དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས་གླུ་དེས་བསྐུལ་བར་ཐུགས་སུ་ཆུད་ནས་བདེ་བ་  
ཆེན་པོའི་ངང་དེ་ལས་ཆོ་འཕྲུལ་ཆེན་པོར་རྣམ་པར་བཞེངས་ཏེ་རྣམ་པར་འགྱིང་བ་དང། རྣམ་པར་བརྗིད་པ་དང། གར་གྱི་ཕྱག་རྒྱ་ཆེན་པོ་དང། རྣམ་པར་བཤད་པ་སྣ་  
ཚོགས་དང། ཞབས་ཀྱི་བརྐྱང་བསྐུམ་དང། སྐུའི་འགྱུར་བག་དང་སྨིན་རིས་ཀྱི་འབྲི་ཀུ་ཏ་བསྒྱུར་བ་དང། སྤྲུལ་པའི་འོད་ཟེར་གྱིས་ནམ་མཁའ་ཐམས་ཅད་ཀུན་  
ཏུ་ཁྱབ་པར་མཛད་དོ། །དེ་ནས་ཐམས་ཅད་དང། ཐམས་ཅད་ལ་མཚན་མ་དང། རྣམ་པ་དང། ཡོད་པ་དང། མེད་པ་ཐམས་ཅད་ལ་གསང་བ་མཆོག་གི་བདག་  
པོ་དེས་ཀུན་ལ་ཁྱབ་པར་མཛད་དོ། །དེ་དག་གི་རང་བཞིན་དུ་རྣམ་པར་གནས་སོ། །དེ་ནས་རྡོ་རྗེ་ཀུན་ཏུ་བཟང་མོ་དེ་ངོ་མཚར་དུ་གྱུར་ཏེ། ཡང་རྣལ་འབྱོར་པའི་ཕྱག་  
ལུས་ཀུན་ཏུ་ས་ལ་བརྡབས་ཏེ་ཆོ་འཕྲུལ་འབྱུང་བའི་གླུ་འདིས་གསོལ་བ་བཏབ་བོ། །ཡེ་ཤེས་སྒྱུ་མ་རྣམ་པར་རོལ་པའི་སྐུ། །ཐབས་དང་ཤེས་རབ་ཆེ་ལ་མངའ་བརྙེས་  
པའི༑ ༑འཕགས་རྗེ་སྤྲུལ་པ་མང་པོ་འབྱུང་བའི་གནས། །བདེ་གཤེགས་བདེ་བར་གཤེགས་མཛད་བཞེས་སུ་གསོལ། །དེ་ནས་བཅོམ་ལྡན་འདས་གསང་བ་མཆོག་གི་  
  
  
༄༅། །བདག་པོ་དེས་རྡོ་རྗེ་རོལ་པའི་དེ་ཁོ་ན་ཉིད་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཅང་མི་གསུང་བར་བཞུགས་སོ། །དེ་ནས་  
ཡུམ་རྡོ་རྗེ་ཀུན་ཏུ་བཟང་མོ་དང། དམ་ཚིག་ཆེན་པོ་རྡོ་རྗེ་སེམས་དཔའ་ལ་སོགས་པ་ལ་འཁོར་ཤིན་ཏུ་མང་པོ་རྣམས་ངོ་མཚར་དུ་གྱུར་ཏེ། དེ་དག་ཐམས་ཅད་  
མགྲིན་གཅིག་ཏུ་རྡོ་རྗེ་རོལ་པའི་དེ་ཁོ་ནའི་གླུ་འདིས་བསྐུལ་ཏེ་གསོལ་བ་བཏབ་བོ། །ཨེ་མ་ཧོ། །ཡིད་བཞིན་སྐུ་མཆོག་ནམ་མཁའ་ལྟ་བུ་ལས་།ཁྱབ་པའི་བྱིན་  
རླབས་རྡོ་རྗེ་གར་མཛད་ཅིང། །གཟི་བརྗིད་སྤྲིན་དཔུང་རོལ་པས་བསྒྱིངས་པའི་སྐུ། །ཐོགས་མེད་རྡོ་རྗེ་རོལ་པའི་ཆོ་འཕྲུལ་སྟོན་།ཨེ་མ་ཧོ། །ཡིད་བཞིན་གསུང་  
མཆོག་སྒྲ་བརྙན་ལྟ་བུ་ལས། །སྙན་པའི་བྱིན་རླབས་རྡོ་རྗེ་བརྗོད་མཛད་ཅིང། ཡན་ལག་རྒྱ་མཚོ་མི་ཟད་བཀོད་པའི་གསུང་།སེངྒེ་སྒྲ་ཡིས་གསང་སྔགས་རྒྱ་མཚོ་  
སྟོན༑ ༑ཨེ་མ་ཧོ། །ཡེ་ཤེས་སྙིང་པོ་ཉི་མ་ལྟ་བུ་ལས། །ཡེ་ཤེས་བྱིན་རླབས་རྡོ་རྗེ་བདེ་མཛད་ཅིང། །ཐིག་ལེ་སྤྲོས་བྲལ་རྣམ་པར་མི་རྟོག་ཐུགས། །རྣམ་གྲོལ་དེ་ཉིད་  
ངེས་པའི་ཆོ་འཕྲུལ་སྟོན། །མི་ཤེས་བླུན་རྨོངས་འདམ་བྱིང་འགྲོ་བ་རྣམས། །སྡུག་བསྔལ་རྒྱ་མཚོས་བཅིངས་པ་ཐབས་ཀྱིས་གྲོལ། །མ་རིག་མུན་པས་ལྡོངས་  
  
  
།འཁོར་བའི་རྒྱ་མཚོ་རོལ་པའི་གྲུ་ཡིས་སྒྲོལ། །དེ་བཞིན་གཤེགས་པ་ཀུན་གྱི་ཐུགས་ཆེན་པོ། །ཡེ་ཤེས་དོན་གྱི་སྙིང་པོ་མཆོག་དང་ལྡན། །རྣལ་འབྱོར་  
ཐེག་ཆེན་རྡོ་རྗེ་ཀུན་འདུས་རྒྱུད། །འདུས་པའི་ཚོགས་ལ་རྒྱ་ཆེར་བཤད་དུ་གསོལ། །ཨ་ལ་ལ་ཧོ། །ཞེས་ངེས་པར་བཏུད་དེ་གསོལ་བ་བཏབ་བོ། །དེ་ནས་བཅོམ་ལྡན་འདས་  
གསང་བ་མཆོག་གི་བདག་པོ་དེས་རྡོ་རྗེ་རོལ་པ་དེ་ཁོ་ན་ཉིད་ཀྱི་གླུ་དེས་གསོལ་བ་བཏབ་པ་མཁྱེན་ནས་འཁོར་ཐམས་ཅད་ལ་རྣམ་པར་གཟིགས་ཏེ་འཛུམ་པ་མཛད་དོ། །འཛུམ་  
པ་མཛད་པས་ཐུགས་རྣམ་པར་དག་པའི་ཀློང་ནས་རིག་པའི་ཉི་མ་བརྗོད་ཀྱིས་མི་ལང་བའི་འོད་ཟེར་དང་བཅས་པ་འབྱམས་ཀླས་པ་ཁྱབ་པར་ཤར་བར་མཛད་དོ། །འོད་ཟེར་  
དེ་དག་རེ་རེ་ལས་རྡོ་རྗེ་ཧེ་རུ་ཀ་རབ་ཏུ་མང་པོའི་ཚོགས་ཤར་བར་མཛད་དོ། །དེ་དག་རེ་རེ་ལས་ཀྱང་སངས་རྒྱས་འབུམ་ཕྲག་འཁོར་སོ་སོའི་ཞམ་འབྲིང་བཅས་པ་ལྷུན་གྱིས་  
གྲུབ་པར་མཛད་དོ། །དེ་དག་ལས་རིག་པའི་ཉི་མའི་ཆར་མངོན་པར་ཕབ་པས་མུན་པའི་ཀློང་ཐམས་ཅད་གསལ་བར་མཛད་དོ། །རིག་པའི་ཆོས་ཀྱི་འབྲུག་སྒྲ་དང། རིག་  
པའི་ཆོས་ཀྱི་ཆར་དང། རིག་པའི་ཆོས་ཀྱི་གླུ་སྣ་ཚོགས་དང་གར་སྣ་ཚོགས་དང། རིག་པའི་ཆོས་ཀྱི་མཆོད་པ་སྣ་ཚོགས་བྱུང་སྟེ་འབྱམས་ཀླས་པའི་ནམ་མཁའ་  
  
  
༄༅། །ལ་སྒྲ་སྣ་ཚོགས་ཕན་ཚུན་དང། ཡན་མན་དང། སྣྲེལ་ཞི་ལ་སོགས་པ་ཐམས་ཅད་དུ་ཁྱབ་པར་ལིང་ལོང་ཆད་པར་བྱུང་ངོ། །མཆོད་  
པའི་ཆར་ཡང་མངོན་པར་ཕབ། རྨད་དུ་བྱུང་བའི་སྐུ་བསམ་གྱིས་མི་ཁྱབ་པ་ཡང་ལིང་ལོང་ཆད། རྨད་དུ་བྱུང་བའི་ཐུགས་ཀྱང་ལྷང་ངེའོ། །རྨད་དུ་བྱུང་བའི་གསུང་  
བསམ་གྱིས་མི་ཁྱབ་པ་ཡང་ཨ་ལ་ལ་ཧོ། །ཞེས་སྒྲ་སྒྲོག་སངས་རྒྱས་འབུམ་ཕྲག་ཀྱང་གསུང་དབྱངས་བསམ་གྱིས་མི་ཁྱབ་པའི་སྒྲ་གཅིག་ཏུ། ཨེ་མ་ཧོ། །རྨད་བྱུང་  
རོལ་པའི་ཆོས་ཀྱི་དོན་བྱུང་ངོ་ཞེས་སྒྲོག་འཁོར་འབུམ་ཕྲག་དང་གདུལ་བྱ་སྣ་ཚོགས་སྤྲོ་བའི་ངོ་མཚར་བསྐྱེད། རིག་པའི་རྩལ་སྦྱངས། དོན་གྱི་ཆེ་བ་ཕྱུང་  
ངམ་ཞིང་ངོ་མཚར་བར་གྱུར་ཏེ་ཐམས་ཅད་ཉེ་བར་གནས་སོ། །དེ་ནས་ཡང་བཅོམ་ལྡན་འདས་གསང་བ་མཆོག་གི་བདག་པོ་དེས་འཁོར་རྣམ་པར་སྦྱོར་བའི་རྡོ་  
རྗེ་རྒྱན་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ་།སྙོམས་པར་ཞུགས་ནས་རྡོ་རྗེ་སྔགས་ཀྱི་ཚིག་འདི་གསུངས་སོ་།ཧཱུཾ་ཧཱུཾ་ཧཱུཾ། རྡོ་རྗེ་འདུ་བར་བསྡུས་  
པ་ཡི༑ ༑དམ་ཚིག་ཆེན་པོའི་རིག་འཛིན་རྣམས། །བླ་འོག་རིམ་པ་ཇི་བཞིན་དུ། །རྡོ་རྗེ་གསང་བའི་གྲལ་འཁོད་དེ། །རིགས་མ་ཡིན་པ་རིགས་མིན་འགྱུར། །སྐལ་  
  
  
།སྐལ་པ་ངན་ལ་འབབ་མི་འགྱུར་།དེ་ལས་འདས་ན་དེ་རླག་བྱེད། །ཧཱུཾ་ཀྲོ་དྷ་ཛྭ་ལ་ས་མ་ཡ་རཀྵ་ཛྭ་ལ་ས་མ་ཡ། ཡཀྵ་ཛྭ་ལ་ས་མ་  
ཡ༑ ཙིཏྟ་ཛྭ་ལ་ས་མ་ཡ། ཞེས་གསུངས་པ་ཙམ་གྱིས་ཞལ་ལྗགས་ཀྱི་དབང་པོ་འོད་མེ་དཔུང་ཆེན་པོ་ལས་ཁྲོ་བོ་འོད་ཀྱི་ཕྲེང་བ་འབར་བ་དང། སྲིན་པོ་འོད་ཀྱི་ཕྲེང་བ་འབར་བ་དང་  
གནོད་སྦྱིན་འོད་ཀྱི་ཕྲེང་བ་འཁྲུག་པ་དང། ཟ་བྱེད་འོད་ཀྱི་ཕྲེང་བ་འབར་བ་བརྒྱུད་མར་བྱུང་བས་རུ་ཏྲ་ཅན་དང། བདུད་དང། སྲིན་མོ་དང། གནོད་སྦྱིན་དང། སྲིན་པོ་དང། འཇུག་སྲེད་  
དང། སྲེད་མེད་དང། དབང་ཕྱུག་དང། སྟོབས་ལྡན་དང། སྤྲེའུ་དང། ར་དང། ལུ་འདེ་དང། སྦྲང་མ་དང། བྱ་རོག་དང། མེ་ཁྱེར་དང། འཁོར་བ་དང། ཆུ་  
དང། ས་དང། ནམ་མཁའ་དང། མེ་དང། སྒྲ་དང། བསམ་ངན་ལ་སོགས་པ་བརླགས་ཏེ་མི་གནས་པར་གྱུར་ཅིང། རྨད་དུ་བྱུང་བ་ཉིད་དུ་མཛད་དོ། །དེ་ནས་  
འོད་ཟེར་དེ་དག་མཁའ་ལ་འཁྱིལ་བ་དང། འཁོར་མང་པོ་དག་ཤིན་ཏུ་སྐྲག་སྟེ་གསོལ་བ་བཏབ་པ། ཨེ་མ་ཧོ། །ཨེ་མ་བདག་ཅག་བཅོམ་ལྡན་འདས་ཀྱིས་བྱིན་  
གྱིས་བརླབ་ཏུ་གསོལ་ཞེས་གསོལ་བ་བཏབ་པ་ལས། བཅོམ་ལྡན་འདས་གསང་བ་མཆོག་གི་བདག་པོ་དེས་ཞལ་གྱི་མདངས་ཕྱུང་སྟེ་འོད་ཟེར་དེ་དག་ཡེ་ཤེས་ཀྱི་  
  
  
༄༅། །འོད་ཞི་ཞིང་འཁྱིལ་བ་དང། མཛེས་ཤིང་བདེ་བ་དང་ལྡན་པས་ཐམས་ཅད་རངས་པར་བྱས་པས་སྣོད་དུ་རུང་བར་རྣམ་པར་སྦྱངས་ནས་  
འོད་དེ་དག་འོད་ཀྱི་གནས་སུ་ཐིམ་པར་གྱུར་ཏོ། །དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེ་མི་གནས་པའི་ཡེ་ཤེས་ཆེན་པོའི་ཀློང་ནས་ངེས་པར་བཞེངས་  
ནས་སེངྒེ་རྣམ་པར་རྒྱལ་བའི་སྒྲ་ལྟ་བུས་དོན་གྱི་བཀོད་པ་གསང་བའི་ངེས་པ་རྒྱུད་མི་འགྲེལ་པ། རྟགས་ཀྱི་རོལ་པ། རྡོ་རྗེ་རྣམ་པར་བསྒྱིངས་པའི་གཞུང་ཆེན་པོ་  
སྒྲ་འདིས་བཤད་དོ། །ཨ་ཨོ་ཨོཾ། །ས་མ་ཡ། ཨ་དཧི། གུ་ཧྱ། པུ་ཏི་ཨ་ཧོ་ཀུ་ལ་མ་ཏོང་བྱིད་ཏ་བ་དྲ་ཨ་མོ་གྷ་ཨཱི་ཤྭ་ར་ས་ཡ་ན། གུ་ཏི་ཨ་ལ་ལ་ཧོ་ཞེས་ཅང་མི་གསུང་  
ངོ། །ཀུན་ཏུ་མི་གསུང། རབ་ཏུ་མི་གསུང། གསུངས་པ་མི་འགོག་འགོག་པ་མ་ཡིན། མ་གསུངས་པ་ཉིད་ན་རྒྱ་ཆེར་བཤད་པའི་ངོ་བོར་བཞུགས་སོ། །རྣམ་པར་  
བཞུགས་ནས་དམ་ཚིག་ཆེན་པོ་རྡོ་རྗེ་སེམས་དཔའ་ལ་ཞལ་གཟིགས་ཏེ་འཛུམ་པས་བསྐུལ་བ་རྣམ་པར་མཛད་དོ། །དེ་ནས་དམ་ཚིག་ཆེན་པོ་རྡོ་རྗེ་སེམས་དེས་བསྐུལ་བར་  
རྣམ་པར་རིག་ནས་རང་གི་སྟན་ལས་ལངས་ནས་རང་གི་མཆན་མ་གནས་ལྡར་རེག་པར་བྱས་ན་ལྕེ་པདྨོའི་སྟེང་དུ་བཞག་ནས་ལུས་ས་ལ་བརྡབས་པའི་ཕྱག་རྣལ་འབྱོར་  
  
  
ཞལ་དུ་བལྟས་ཏེ་རྡོ་རྗེ་རྒྱལ་པོ་ཚོགས་བདག་དགོངས་སུ་གསོལ། ཆོས་ཀྱི་རྒྱལ་པོ་མི་གཡོ་རྒྱལ་ཚུལ་མཛད། །རྒྱལ་  
མཆོག་རྒྱལ་པོ་ཆོས་ཀྱི་རྒྱལ་པོའི་མཐུས། །འདུས་པའི་ཚོགས་ལ་རྒྱ་ཆེར་བཤད་དུ་གསོལ། །ཨ་ལ་ལ་ཧོ། །ཞེས་གསོལ་བ་བཏབ་པ་ལས་བཅོམ་ལྡན་འདས་གསང་བ་  
མཆོག་གི་བདག་པོ་དེས་རྡོ་རྗེ་ལས་ཀྱི་བཀའ་བ་དེ་བྱིན་གྱིས་བརླབ་པའི་ཕྱིར་རྡོ་རྗེ་རྣམ་པར་སྤྲོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་འདི་སྐད་ཅེས་བཀའ་  
སྩལ་ཏོ༑ ༑བཛྲ་ཀརྨ་ཙཀྲ་སཏ་རཾ། ཞེས་གསུངས་ཏེ། རྡོ་རྗེ་རྒྱ་གྲམ་གྱི་འཁོར་ལོ་གཅིག་སེམས་དཔའ་རྡོ་རྗེའི་ལག་ཏུ་བབས་པར་གྱུར་ནས་ལས་ཀྱི་རྡོ་རྗེའི་དབང་ཐོབ་པར་གྱུར་  
ཏེ༑ རྣམ་པར་རོལ་པ་ཆེན་པོ་ཤིན་ཏུ་བླ་བརྐྱལ་བའི་སྤོབས་པ་ཅན་དུ་གྱུར་ཏོ། །བྱིན་གྱིས་བརླབས་ནས་ཀུན་ཏུ་མི་བཟོ་བར་རབ་ཏུ་བག་དང་ལྡན་པ་ཆེན་པོར་གྱུར་ཏོ། །དེ་ནས་  
སེམས་དཔའ་རྡོ་རྗེ་དེས་ལས་ཀྱི་མཚན་མ་དེ་ལག་ཏུ་གླངས་ཏེ་སྟོབས་སྣ་ཚོགས་དང། གར་དང། གླུ་སྣ་ཚོགས་རྡོ་རྗེ་ཚིག་ཏུ་ལེན་ཅིང་རྡོ་རྗེ་རྒྱ་གྲམ་ལས་ཀྱི་འཁོར་ལོ་དེ་  
ལན་རྣམ་པ་བཅུ་གཉིས་སུ་བསྐོར་ནས་གྲངས་གཉིས་དང་ལྔ་བསྒྱུར་བས་ཞིང་ཁམས་མཐའ་དག་རྣམ་པར་གཡོས་ཏེ། གཡོས། རབ་ཏུ་གཡོས་ཀུན་ཏུ་རབ་ཏུ་  
  
  
༄༅། །གཡོས༑ འགུལ། རབ་ཏུ་འགུལ། །ཀུན་ཏུ་རབ་ཏུ་འགུལ། ལྡེག། རབ་ཏུ་ལྡེག་ཀུན་ཏུ་རབ་ཏུ་ལྡེག་འཁྲུགས། རབ་ཏུ་  
འཁྲུགས། །ཀུན་ཏུ་རབ་ཏུ་འཁྲུགས། འུར། རབ་ཏུ་འུར། ཀུན་ཏུ་རབ་ཏུ་འུར། ཆེམ། རབ་ཏུ་ཆེམ། ཀུན་ཏུ་རབ་ཏུ་ཆེམ་པར་གྱུར་ཏེ། ཞིང་ཁམས་ཐམས་  
ཅད་ནི། གསང་བའི་དཀྱིལ་འཁོར་ཤ་སྟག་ཏུ་གྱུར། བཅུད་ཡུལ་ཐམས་ཅད་ནི། ཕྱག་རྒྱ་ཆེན་པོར་གྱུར། །རྣམ་པར་རྔམ་པའི་ཚུལ་གྱིས་སྟོན་པའི་  
མདུན་ལོགས་སུ་སེངྒེ་རྡོ་རྗེས་མཚན་པའི་གདན་ལ་འགྱིང་བག་གི་ཚུལ་གྱིས་རྣམ་པར་གནས་སོ། །དེ་ནས་འདུས་པའི་འཁོར་ཚོགས་ཕལ་མོ་ཆེ་རྣམས་ཀྱིས་  
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཨེ་མ་བཅོམ་ལྡན་འདས་སེམས་དཔའ་རྡོ་རྗེ་འདི་ནི། འདི་ལྟར་མཐུ་ཆེ་བ། འདི་ལྟར་བྱིན་རླབས་ཆེ་བ། འདི་  
ལྟར་རྒྱ་ཆེ་བ། འདི་ལྟར་མཁས་པ། འདི་ལྟར་གསལ་ཞིང་ཟབ་པ་ནི། བཅོམ་ལྡན་འདས་ཀྱི་ཐུགས་ལས་སྐྱེས་པ་ལགས་སོ། །ཞེས་གསོལ་བ་དང། བཅོམ་  
ལྡན་འདས་ཀྱིས་བཀའ་སྩལ་བ། འདུས་པ་ཆེན་པོའི་ཚོགས། སེམས་དཔའ་རྡོ་རྗེ་འདི་ནི། བྱང་ཆུབ་ཀྱི་སེམས་ཐམས་ཅད་ཀྱི་ཕྱི་མོ་།སྙིང་རྗེ་ཐམས་ཅད་ཀྱི་བདག་  
  
  
༑སངས་རྒྱས་ཐམས་ཅད་ཀྱི་རྗེ་བཙུན། བྱང་ཆུབ་སེམས་དཔའ་རིག་པ་འཛིན་པ་ཐམས་ཅད་ཀྱི་ཡབ། རྣལ་འབྱོར་པ་ཐམས་ཅད་ཀྱི་མེས་ཆེན་པོ། །མྱ་ངན་ལས་འདས་  
པ་ཐམས་ཅད་ཀྱི་དད་དཔོན། །བདུད་ཐམས་ཅད་ཀྱི་ཡང་བདུད་ཆེན་པོ་།ཆོས་ཐམས་ཅད་ཀྱི་མཛོད། ཡེ་ཤེས་ཐམས་ཅད་ཀྱི་འབྱུང་གནས་ཆེན་པོར་གྱུར་པ་ཡིན་ནོ། །དེ་ཅིའི་  
ཕྱིར་ཞེ་ན། ཐོག་མ་དང་ཐ་མ་མེད་པ་མཉམ་པའི་དུས། ཕ་མཐའ་ལས་ཀྱང་ཕ་མཐའ། དཔག་ཏུ་མེད་ཅིང་བསམ་དུ་མེད་པ་འབྱམས་ཀླས་པའི་དུས་ནས་བྱ་བ་བྱས་  
ཤིང་བྱེད་པ་བྱས་པ། མངོན་པར་རྫོགས་པར་སངས་རྒྱས་པ་ཡིན་ཏེ། ཆོས་ཐམས་ཅད་ཀྱི་རང་བཞིན་དུ་སྦྱོར་ཞིང་གནས་པས་ན་རྒྱལ་བ་ཐམས་ཅད་ཀྱི་ཐུགས་ལས་སྐྱེས་ཤིང་ཐམས་ཅད་  
ཀྱི་ཡབ་ཏུ་གྱུར་པ་ཡིན་ཏེ། དེ་འདྲའོ་ཞེས་བཀའ་སྩལ་པ་ལས་འདུས་པའི་འཁོར་ཐམས་ཅད་ངོ་མཚར་དུ་འགྱུར་ཏེ། བཅོམ་ལྡན་འདས། འདིས་ནི། འདི་ལྟར་ངོ་མཚར་ལགས་སོ།།  
བདེ་བར་གཤེགས་པ། འདི་ངོ་མཚར་ལགས་སོ། །སེམས་དཔའ་རྡོ་རྗེ་དམ་པ་ལ་ལོགས་སུ་བཏུད་དེ་ལུས་ས་ལ་བརྡབས་པའི་ཕྱག་རྣལ་འབྱོར་ལུགས་སུ་བྱས་ཏེ་རྨད་  
དུ་བྱུང་བའི་མེ་ཏོག་དང། ཚོགས་ཀྱི་མཆོད་པ་སྣ་ཚོགས་བྱས་ཏེ་འདི་ལྟར་རྨད་བྱུང་ངོ་མཚར་ཁྱོད། །སངས་རྒྱས་ཐུགས་ལས་རྒྱལ་སྐྱེས་པ། །ཇི་ལྟར་ཞིང་འདིར་  
  
  
༄༅། །སྣང་ཞིག་གུ། །རྣལ་འབྱོར་ཡབ་གྱུར་རྒྱལ་བའི་སྲས་།ངོ་མཚར་ཁྱོད་ཀྱིས་སྤྱོད་པས་ན། །བཀའ་ཡི་འཁོར་ལོ་རབ་བསྐོར་བ། སྒྲུབ་  
པའི་ལམ་མཆོག་དམ་པ་དག་ཚིག་གིས་མཚོན་ཏེ་གསལ་བར་མཛོད། །ཨ་ལ་ལ་ཧོ་ཞེས་གསོལ་བ་བཏབ་བོ། །དེ་ནས་དམ་པ་རྡོ་རྗེས་རྡོ་རྗེ་བསྐོར་ཏེ་བསྒྱུར་  
ནས་བརྗིད་བག་ཏུ་ཚིག་ཏུ་མཚོན་ཏེ་སྨྲས་པ། ཨོཾ་ཨཱཾ་ཧཱུཾ། ཨ་ལ་ལ་ཧོ། །རྒྱལ་བའི་སྲས་པོས་ཅང་མི་གསུང། །མི་གསུང་བས་ནི་རྒྱ་ཆེར་བཤད། །བཤད་དུ་མེད་  
པའི་ཆོས་འདི་ནི། །རྒྱལ་བ་རྣམས་ཀྱིས་མ་བཤད་དེ། །དེ་ལྟར་སྟོན་པ་རྒྱལ་མཆོག་ཀྱང། །རྣམ་པར་བརྗོད་པར་མི་བཞེད་དེ། །རྒྱ་ཆེར་བཤད་པར་དགོངས་པ་འོ། །སྐྱེ་བ་  
མེད་པའི་ཆོས་རྣམས་ནི། །མ་སྐྱེས་པར་ཡང་སྙིང་པོར་བཞེད་།སྙིང་པོའི་དོན་དུ་གང་གྱུར་པ། །ཚིག་ཏུ་སྨྲ་བ་ལེགས་མ་ཡིན་།སྤྲོས་པ་ཉིད་ན་གོལ་བ་ཞེས། །རྒྱལ་  
བ་རྣམས་ཀྱིས་ཡང་དག་བཤད། །དེ་བས་རྡོ་རྗེ་རྒྱལ་པོ་ཉིད་།བཀའ་མི་སྩལ་བར་དགོངས་པའོ། །དགོངས་པའི་དོན་རྣམས་གང་འབྱིན་པ། །ཇི་ལྟར་མེ་ལོང་གཟུགས་  
བརྙན་ལྟར། །དགོངས་དོན་རིག་ལ་སྣང་གྱུར་པ། །མ་སྐྱེས་སྙིང་པོའི་དོན་གྱིས་ན། །ཚིག་ཏུ་སྤྲོ་བ་མ་ཡིན་ནའང། །མཚན་མ་ཚིག་གི་རྣལ་འབྱོར་པ། །ཚིག་ལ་  
  
  
ཚིག་ཕྱིར་བློ་འབྲང་རྩལ་ཞན་རྣམས། །དཀྲི་ཕྱིར་བསམ་པ་རངས་བྱ་བ། །མ་དམིགས་པ་ལས་དམིགས་པ་ཡི། །ཆོ་འཕྲུལ་ཚིག་གིས་མཚོན་  
པ་ནི༑ ༑བདེར་གཤེགས་རྒྱལ་བ་ཀུན་གྱི་ཐུགས། །གསང་བ་དེ་ཉིད་སྙིང་པོའི་དོན། །མཉམ་ཉིད་བྱང་ཆུབ་ཐེག་ཆེན་པོ། །གསལ་བར་བཀོད་དེ་ངེས་བརྗོད་ཀྱིས། །རྒྱ་  
ཆེན་འདུས་པའི་ཚོགས་རྣམས་ཉོན། །ང་ནི་དུས་གསུམ་བཞུགས་པ་ཡི་རྒྱལ་བ་ཀུན་གྱི་སྙིང་པོ་སྟེ། །སྟོང་པར་སྦས་པའི་དོན་འདི་ལ་།དཔེས་མཚོན་ཚིག་གི་ལྡེ་མིག་  
གིས༑ ༑མཉམ་ཉིད་རིག་པའི་སྒོ་དབྱེ་བྱས། །སྦས་པའི་དོན་འབྱིན་གསལ་བྱེད་པ། །སཱ་ལུ་ཕུབ་ཁྲོས་སྣང་མེ་བཞིན། །གསལ་བཏེག་སྣང་རྙེད་ལ་ལེར་འདུག་ཟབ་མོར་  
སྤྱོད་པ་ལ་མོས་པས། །གང་ཞིག་དོན་ལ་འདྲིས་པ་ཡི། །གསང་སྔགས་སྤྱོད་པའི་རང་བཞིན་ནི། །མཐུན་པའི་དམིགས་བཅུ་དཔེར་བཞག་སྟེ་།རྣལ་འབྱོར་ཅན་གྱིས་  
ཤེས་པར་བྱ། །སྒྱུ་མ་སྨིག་རྒྱུ་རྨི་ལམ་དང། །གཟུགས་བརྙན་དྲི་ཟ་གྲོང་ཁྱེར་དང། བྲག་ཅ་ཆུ་ཟླ་མིག་ཡོར་དང། །ཆུ་བུར་འཁྲུལ་དང་མགལ་མེར་སྣང། །སྒྲུབ་དང་གསང་  
སྔགས་སྤྱོད་པ་དང། གྲུབ་པ་དང་ནི་གནས་དག་དང། །བཟླས་པའི་སྒྲ་དང་ཕྱག་རྒྱར་རྟོག། ཏིང་འཛིན་ལྟ་བ་ཆོ་འཕྲུལ་བརྟག་།ཇི་ལྟར་སྒྱུ་མའི་མཚན་ཉིད་ནི། །སྐྱེས་བུ་  
  
  
༄༅། །དག་གི་རྩོལ་བ་དང། །སྨན་དང་སྔགས་ཀྱི་སྦྱོར་བ་ལས། །དབང་པོ་ཡིད་འཕྲོག་ཅིར་སྣང་ཡང། །དེ་ལ་འགྲོ་འོང་ག་ལ་ཡོད། །དེ་ལྟར་སྒྲུབ་  
པའི་མཚན་ཉིད་ཀྱང། །ཡིག་འབྲུ་རྫས་ཀྱི་སྦྱོར་པ་ལས། །གྲུབ་པར་སྣང་ཡང་རང་བཞིན་མེད། །ཇི་ལྟར་སྨིག་རྒྱུའི་མཚན་ཉིད་ནི། །ཞིང་པའི་དུས་ཀྱི་ཟླ་བ་ལ། །དྲོད་  
དང་ཉི་མའི་སྦྱོར་བ་ལས། །བྱིས་པ་གདུངས་པའི་རང་བཞིན་གྱིས་།ཆུ་ཡིས་འདུ་ཤེས་ཅི་བསྐྱེད་ཀྱང། །ཚིམ་པའི་རྒྱུད་ནི་ག་ལ་འགྱུར། །གསང་སྔགས་མིང་གི་  
ཁྱད་པར་ཡང། །རང་བཞིན་མི་དམིགས་སྟོང་པ་ལ། །མཚན་མའི་ཐ་སྙད་མིང་དུ་བཏགས། །དེ་ཉིད་སྟོང་པས་མིང་མི་དམིགས། །དཔེར་ན་རྨི་ལམ་རང་བཞིན་ནི། །སྐྱེས་  
བུ་གཉིད་ཀྱི་དབང་གྱུར་ན། །ཐང་གཅིག་སྐད་ཅིག་ཡུད་ཙམ་དང་།ལོ་ལ་སོགས་པ་དེ་བཞིན་དུ། །བདེ་དང་སྡུག་བསྔལ་དེ་བཞིན་མྱོང་།སངས་ནས་ཅི་ཡང་མི་དམིགས་  
ལྟར༑ ༑དེ་བཞིན་སྔགས་ཀྱི་སྤྱོད་པ་དག་སྟོང་པ་ཉིད་ཀྱི་རང་བཞིན་ལ། །སྤྱོད་པའི་རྣམ་པ་ཅིར་སྣང་ཡང། །བརྟགས་ན་དམིགས་པ་ཀུན་དང་བྲལ། །གཟུགས་  
བརྙན་སྣང་བའི་མཚན་ཉིད་ནི། །དཔེར་ན་གདོང་དང་མེ་ལོང་ལ་།བརྟེན་ནས་བཞིན་གྱི་གཟུགས་བྱུང་ཡང། །རེད་པར་གྱུར་པ་ག་ལ་ཡོད། །དེ་བཞིན་སྔགས་ཀྱི་  
  
  
།སྒྲུབ་དང་ཏིང་འཛིན་ཡོ་བྱད་ལ། །བརྟེན་ནས་དངོས་གྲུབ་ཚུལ་བྱུང་ཡང། །གསོལ་ཐོབ་དམིགས་པ་ག་ལ་ཡོད་།དྲི་ཟ་གནས་པའི་རང་བཞིན་ནི། །  
མཁའ་འམ་ཡིད་ཀྱི་མཁའ་ངོས་ལ། །དྲི་ཟའི་གསུངས་ནི་གར་བྱུང་ཡང། །གྲོང་ཁྱེར་དེ་ཡང་དེ་ནས་བྱུང། །བྱུང་ནས་དེ་ཡང་མི་རྟག་ལྟར། །གསང་སྔགས་གྲུབ་པའི་གནས་  
དག་ཀྱང། །ཆོས་སམ་ཡིད་ཀྱི་མཁའ་ངོས་ལ། །རྣལ་འབྱོར་གསང་བདག་གར་བསྐྱེད་པ། །དེ་ཉིད་གནས་པའི་གཞལ་མེད་ཁང། །བྱུང་ཡང་དེ་ལ་གནས་མི་འགྱུར།།  
བྲག་ཅ་གྲགས་པའི་མཚན་མ་ནི། །དཔེར་ན་ངོས་ལ་སྒྲས་རྐྱེན་པས་།ཇི་བཞིན་སྒྲ་ལྟར་བྲག་ཅ་འབྱུང། །བྱུང་ཡང་སྒྲར་ཐོས་དམིགས་པ་མེད། །དེ་བཞིན་སྔགས་ཚིག་  
བཟླས་པའི་སྒྲ། །དཔེར་ན་མེད་ལས་ཡོད་བཏགས་པའི། །མཚན་མ་ལ་བརྟེན་སྟོང་པའི་སྒྲ། །བརྗོད་པ་ཙམ་དུ་བསྟན་པར་ཟད། །ཇི་ལྟར་ཆུ་ཡི་ཟླ་བ་ནི། །སྒྲིབ་མེད་  
མཁའ་ལས་ཟླ་ཤར་བ། །གཟུགས་བརྙན་དྭངས་པའི་ཆུ་ནང་སྣང་།སྣང་ཡང་གཟུང་པའི་རྟོག་མེད་པ། །དེ་བཞིན་གཟུགས་སྣང་ཕྱག་རྒྱ་ཡང། །སེམས་ཀྱི་མཁའ་  
ལས་སྐུར་གསལ་བ། །ཕྱག་རྒྱའི་རིགས་འཛིན་ངོ་ལ་སྣང། །དེ་ལྟར་སྣང་ཡང་འཛིན་རྟོག་བྲལ། །ཇི་ལྟར་ཆར་གྱི་རྒྱུན་བཞིན་དུ་།ཆུ་ལས་ཆུ་བུར་རྣམ་པར་འབྱུང།།  
  
  
༄༅། །དེ་ཡང་གཅིག་གི་རྣམ་པ་ལས། །མང་པའི་རྣམ་གྲངས་དུ་མ་འབྱུང། །སྡུད་ཅིང་ཕྱིར་ཡང་དུམ་བུར་འཆད། །དེ་བཞིན་རྣལ་འབྱོར་སྒྲུབ་  
པ་ཡི༑ ༑ཏིང་འཛིན་རྣམ་པ་མང་པོར་འདོད། །འཁྲུལ་པ་སྣང་བའི་རང་བཞིན་ནི། །སྤྲོས་བྲལ་དངོས་པོ་སྟོང་པ་ལས། །སྲོག་དང་ཤེད་ཅན་བྱེད་པ་པོ། །སེམས་  
ཅན་པ་ལ་སོགས་པར་སྣང། །མིག་ནད་ངོ་ལ་རྫས་ལྟར་སྣང་།འཁྲུལ་པ་ཁོ་ན་སྣང་བར་ཟད། །དེ་བཞིན་སྔགས་ཀྱི་ལྟ་བ་ཡང། །ཆོ་འཕྲུལ་མང་པོ་ཅིར་འཕྲུལ་  
པ༑ ༑སྣང་བ་མེད་པའི་རང་བཞིན་ལ། །འཁྲུལ་པ་སྣ་ཚོགས་སྣང་བར་ཟད། །རྣལ་འབྱོར་ཅན་གྱིས་དེ་ལྟར་བལྟ། །ཇི་ལྟར་མགལ་མེའི་རང་བཞིན་ནི། །གང་དག་ལག་  
ན་མགལ་མེ་ཐོགས། །བསྐོར་ན་འཁོར་ལོའི་རྒྱུན་ལྟར་སྣང། །དེ་ལ་འཁོར་ལོའི་རང་བཞིན་མེད། །དེ་བཞིན་སྔགས་ཀྱི་ཆོ་འཕྲུལ་ཡང་།མི་མཉམ་མཉམ་  
པའི་རང་བཞིན་ལས། །ཇི་ལྟར་དམིགས་པའི་དོན་འབྱུང་སྟེ། །ཆོ་འཕྲུལ་སྣ་ཚོགས་རྒྱུན་མི་འཆད། །དེ་ཕྱིར་མཚན་མའི་ཆོས་ཐམས་ཅད། །མཚན་མེད་ངང་  
དུ་གཅིག་པས་ན། །རྟོག་པའི་བག་ཆགས་ཅི་བྱུང་ཡང། །ཆོས་ཀུན་དབྱིངས་སུ་གཅིག་པའི་ཕྱིར། །རྟོག་འཇུག་སྤྲོས་པའི་མཚན་མ་ཀུན་།མ་བྱུང་མ་སྐྱེས་  
  
  
།གཡོས་པ་མེད་ཅིང་ཆོ་འཕྲུལ་འབྱུང། །ཡོན་ཏན་སྣ་ཚོགས་ཆེར་འབྱུང་བའི། །གཏེར་གྱི་དབྱིག་འདི་གང་མཐོང་བ། །སངས་རྒྱས་ཀུན་གྱི་ཡོན་ཏན་  
ཡང། །སྐད་ཅིག་གཅིག་ལ་དེ་ལ་འདུས། །དེ་བས་ཡིད་བཞིན་རིན་ཆེན་འདི། །ལྡོག་པ་མེད་པས་དང་དུ་བླང། །དོན་དམ་ཡང་དག་གཏེར་གྱི་མཆོག་རྣལ་འབྱོར་ཀུན་གྱི་  
ནོར་མཆོག་སྟེ། །གང་རྟོགས་དེ་འཐོབ་གཅིག་པུ་ཉིད། །འབྲེལ་མེད་གཞན་གྱིས་ཐོབ་པར་དཀའ། །བདག་མེད་གཉིས་བྲལ་བདེ་ཆེན་ཀློང་།སངས་རྒྱས་ཀུན་གྱི་བདེ་བ་  
ཆེ༑ ༑ཡེ་ནས་ལྷུན་གྲུབ་འདུས་མ་བྱས། །ཐིག་ལེ་ཆོས་ཉིད་ཡེ་འབྱམས་པས། །ཀུན་ཁྱབ་བརྡལ་བས་སྙིང་པོར་འདུས། །མི་དམིགས་སྤྲོས་བྲལ་བྱང་ཆུབ་སེམས། །  
ཟབ་མོར་སྣང་བའི་ངེས་དོན་འདི། །མཁའ་ལ་མདུད་པ་གཏིང་དཔག་དཀའ། །རྣལ་འབྱོར་དམིགས་ལྡན་བློ་ཆུང་ཞིང། །གང་ཞིག་རྩལ་ཞན་དེ་རྟོག་པ། །གཡོར་མོའི་  
ཚུལ་དུ་བདག་བརྟག་པ། །བརྟགས་ཀྱང་རྟོགས་པར་མི་འགྱུར་རོ། །དཔེར་ན་ཉི་མའི་སྙིང་པོ་ལ། །མིག་གི་དབང་པོས་རབ་བརྟགས་ན། །དེ་བརྟགས་དོན་དེ་མི་རྟོགས་ཀྱི། །  
འོད་ཀྱི་ཟེར་གྱིས་མིག་རྫིར་འགྱུར། །དེ་འདྲར་བྱིས་པའི་རང་བཞིན་གྱིས། །ཟབ་མོའི་དོན་ལ་ཅིར་བརྟགས་ཀྱང། །ཡང་དག་དོན་དེ་མི་མཐོང་གི་བློ་ཞན་བྱིས་པ་ག་ཆད་བརྒྱལ་  
  
  
༄༅། །བརྟག་ཏུ་མེད་པའི་ཆོས་རྣམས་ནི། །རྟོག་པ་ཅན་གྱིས་མི་རྟོགས་ཏེ། །གང་ཞིག་དེ་དོན་མི་རྟོགས་ཕྱིར། །གཡང་སར་ལྟུང་བ་ཅི་ཆ་ཡོད། །  
གདོད་ནས་མ་ཐོས་ཤིན་ཏུ་དགེ་བསམ་དང་བྲལ་བས་དེ་བཞིན་གཞག་།མི་རྟག་བཞག་པའི་ཆོས་འདི་གང། །བྱིས་པ་རྣམས་ལ་ངས་མ་བསྟན། །བསྟན་ཀྱང་  
གོ་བར་མི་འགྱུར་ཏེ། །བསྟན་དུ་མེད་ཅིང་གོ་བར་དཀའ། །ཚིག་གིས་བརྗོད་པ་ཀུན་དང་བྲལ། །འདི་ཞེས་བསྟན་དུ་ག་ལ་ཡོད། །མེད་པས་བསྟན་པའི་དམིགས་མི་ཕྱེད་  
མི་དམིགས་ཆོས་ལ་བློ་སྦྱངས་ཤིང། །ཡིད་ཀྱི་མེ་ལོང་གསལ་བྱས་ན། །ནམ་མཁའ་དག་ལ་རབ་བརྟགས་ན། །སྣང་བ་མེད་པའི་རང་བཞིན་ནི། །ནམ་མཁའ་ལྟ་བུར་དེ་  
ཉིད་འགྱུར། །ཆོས་ཉིད་ནམ་མཁའ་ལྟ་བུ་སྟེ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་གང་མིན་རྗོད་བྱེད་པ། །བརྗོད་པ་དེ་ཉིད་དངོས་པོ་སྟེ། །དངོས་པོ་དེ་  
ཡི་མིང་བརྗོད་ཀྱང། །ནམ་མཁའ་དེ་ལ་འགག་མི་འགྱུར། །དེ་བཞིན་མི་རྟོག་རྗོད་བྱེད་པ། །རྗོད་པ་དེ་ཉིད་རྣམ་རྟོག་ལྟ། །རྣམ་རྟོག་དེ་ཡི་མིང་བརྗོད་ཀྱང། །མི་རྟོག་དེ་  
ལ་འགག་མི་འགྱུར། །དེ་འདྲར་སེམས་ཀྱང་དེ་ལྟར་བལྟ། །སེམས་ཉིད་གཞན་དུ་མ་གྲུབ་སྟེ། །དེ་བཞིན་ཆོས་ཀྱང་གྲུབ་མ་ཡིན། །སེམས་དང་ཆོས་ཉིད་གཉིས་  
  
  
༑སེམས་ཉིད་གང་ཡིན་ཆོས་ཉིད་དེ། །ཆོས་ཉིད་ཀྱང་ནི་དེ་བཞིན་ནོ། །ཆོས་སེམས་གཉིས་མེད་ལྡན་གྱུར་པ། །བླ་མེད་བྱང་ཆུབ་ཆེན་པོར་བཤད། །སེམས་ནི་ནམ་  
མཁའ་ལྟ་བུ་སྟེ། །རྣམ་པར་རྟོག་བྲལ་གང་མི་རྟོགས། །དེ་བཞིན་ས་གཞི་ཆེན་པོ་ལྟར། །བླ་མེད་བྱང་ཆུབ་མྱུ་གུ་སྐྱེད། །མེ་ཡི་རང་བཞིན་ལྟར་སྣང་བས། །རྨོངས་པའི་  
བུད་ཤིང་སྲེག་པར་བྱེད། །རླུང་གི་རང་བཞིན་ཡིན་པས་ན། །མི་ཤེས་པ་ཡི་རྡུལ་ཀུན་སེལ། །ཆུ་ཡི་རང་བཞིན་ཡིན་པས་ན། །ཉོན་མོངས་གདུང་བ་ཀུན་སིམ་བྱེད། །སྨན་  
གྱི་རང་བཞིན་ཡིན་པས་ན། །འཁོར་བའི་གཅོང་རྙིང་རྣམ་པར་འབྱིན། །དེ་ལྟར་རྩི་ཡི་རང་བཞིན་པས། །འཚོ་བ་རྣམས་ཀྱི་གསོས་སུ་འབབ། །དེ་བཞིན་རྣོ་དབལ་རང་བཞིན་  
པས༑ ༑སྡུག་བསྔལ་རྒྱ་མཚོ་རྣམ་པར་གཅོད། །ཉི་མ་ལྟ་བུར་སྣང་བ་ཡིས། །མུན་ཁང་སྣང་སྟོན་སེལ་བར་བྱེད། །རི་རབ་ལྟ་བུའི་རང་བཞིན་པས། །བརྟན་པོ་མི་འགྱུར་  
གཡོ་བ་མེད། །རྒྱ་མཚོ་ལྟ་བུའི་རང་བཞིན་པས། །མི་གཡོ་བ་ལ་བྱིན་རླབས་ཆེ། །སེམས་ནི་འདི་ལྟར་ཆོ་འཕྲུལ་པས། །དེ་ཕྱིར་འཁོར་དང་མྱ་ངན་འདས། །གཉིས་སུ་  
སྣང་བ་མ་ཡིན་ཏེ། །སེམས་ཀྱི་རང་བཞིན་བཟང་ངན་ལས། །གཉིས་ཀྱི་འདུ་ཤེས་ཕྱེ་སྟེ་བསྟན། །སེམས་ལས་ཡང་དག་ཡེ་ཤེས་འབྱུང་།དེ་བཞིན་བདེ་དང་སྡུག་བསྔལ་  
  
  
༄༅། །འབྱུང། །ཆོས་དང་སངས་རྒྱས་ཡེ་ཤེས་འབྱུང། །དགེ་འདུན་ཡང་ནི་དེ་བཞིན་ནོ། །འདི་ལས་ཕ་རོལ་ཕྱིན་ཚོགས་དང། བྱང་ཆུབ་དང་ནི་  
པདྨོ་འབྱུང། །འདི་ལས་རྡོ་རྗེ་སེམས་དཔའ་དང། །དྲི་མེད་རིན་ཆེན་དཔའ་སྦྱིན་འབྱུང། །དེ་བཞིན་རྡོ་རྗེ་དཔག་མེད་དང། །སྣ་ཚོགས་རྒྱལ་བ་འདི་ལས་འབྱུང། །འདི་ལས་ཕྱག་  
རྒྱ་སྣ་ཚོགས་དང། རིག་པའི་སྙིང་པོ་ཐམས་ཅད་འབྱུང། །འདི་ལས་འདོད་ཆགས་ཞེ་སྡང་དང། །སྡུག་བསྔལ་ང་རྒྱལ་ཕྲག་དོག་འབྱུང། །གཏི་མུག་དག་ཀྱང་དེ་བཞིན་  
ཏེ༑ ༑འདི་ལས་ཁམས་གསུམ་ཐམས་ཅད་དང། །སྐྱེས་པ་བུད་མེད་མ་ནིང་འབྱུང། །འདི་ལས་འདོད་དང་འདོད་གཟིར་དང། །ཉོན་མོངས་གདུང་འདོད་ཆགས་པ་འབྱུང། །  
རི་དང་སྐྱེ་བོ་དེ་བཞིན་དུ། །ནམ་མཁའ་དང་ནི་རླུང་དག་དང་།སྲེག་པའི་མེ་ནི་རབ་ཏུ་འབྱུང། །འདི་ལས་ས་དང་ཆུ་དང་ནི་།རྡོ་དང་ས་བོན་མྱུ་གུ་འབྱུང། །དེ་བཞིན་གློག་  
དང་སྐར་མ་དང། །ཉི་མ་ཟླ་བ་སྤྲིན་རྣམས་འབྱུང། །དེ་བཞིན་སྤྱོད་དང་མི་སྤྱོད་ཀུན། །ཐམས་ཅད་ཐམས་ཅད་འབྱུང་བར་འགྱུར་།དཔེར་ན་ནམ་མཁའི་རང་བཞིན་ལས།།  
སྤྲིན་དང་ན་བུན་ཁུག་རླངས་དང། །ཟླ་བ་ཉི་མ་སྐར་ཚོགས་དང། །སྣང་ཡང་ནམ་མཁའ་བཞིན་དུ་གནས། །དེ་བཞིན་སེམས་ཀྱི་ནམ་མཁའ་ལས། །མཚན་མའི་ཆོ་འཕྲུལ་  
  
  
།ཆོས་ཉིད་ནམ་མཁའ་བཞིན་གནས་པར། །རྣལ་འབྱོར་ཅན་གྱིས་བལྟ་བར་བྱ། །དེ་ལྟ་བུ་ཡི་སེམས་ཉིད་ནི། །རྟོགས་དང་མ་རྟོགས་རང་བཞིན་ལ། །ལྟ་བའི་  
ཁྱད་པར་སོ་སོར་བལྟ། །རྟོག་པ་ཅན་གྱི་ངོ་ག་ལ། །རྟོག་པ་འཁྲུལ་པའི་ངོ་བོར་སྣང། །ཀུན་ཏུ་ཉེར་འཇོག་ལམ་ཚོར་ལ། །ཀུན་ཏུ་རྡུལ་གྱི་ཕུང་པོར་སྣང། །ཚོགས་སྤྱོད་སྙིང་  
རྗེ་ཉེར་འཇོག་ལ། །ཐམས་ཅད་སྒྱུ་མའི་རང་བཞིན་ལྟར། །དེ་ཉིད་མཉམ་པར་ཤེས་གནས་ན། །ནམ་མཁའི་རང་བཞིན་མཐོང་བར་གནས་།ཡེ་ཤེས་རང་སྣང་ནམ་མཁའ་  
ལ༑ ༑ནམ་མཁའ་ཉིད་དུ་སྣང་བར་ཟད། །བརྗོད་བྲལ་མཐོང་མེད་དམིགས་དང་བྲལ། །མཐོང་བ་མེད་པའི་དོན་འདི་ནི། །སྔོན་གྱི་རྒྱལ་བ་རྣམས་ཀྱིས་བཤད། །བདེ་གཤེགས་  
སྙིང་པོ་བྱང་ཆུབ་ལ། །དགོངས་པ་འདི་ལས་གང་མི་མངའ། །ལྟ་བ་དེ་དང་ལྡན་བཞིན་དུ། །དམ་ཚིག་ནམ་མཁའ་ལྟ་བུ་ལ། །བསྲུང་དང་མི་བསྲུང་ཕྱོགས་དང་བྲལ། །འདི་འོ་  
ཞེས་ནི་བསྲུང་དུ་མེད། །སྲུང་བའི་རྣམ་གྲངས་ཇི་སྙེད་ཅིག་དུས་གསུམ་རྒྱལ་བས་གསུངས་མོད་ཀྱང། །སྲུང་བའི་མདོ་ནི་གཅིག་ཏུ་འདུས་།ནམ་མཁའ་ལྟ་བུའི་རྣལ་  
འབྱོར་པས། །ནམ་མཁའ་འདྲ་བའི་དམ་ཚིག་བསྲུང། །དེ་ཡང་བསྲུང་དུ་མེད་ན་བདེ། །གཞན་པ་ཐེག་པ་ཆུང་བ་རྣམས། །བསྲུང་བའི་མཚམས་དག་བསྲུངས་ནས་ནི། །སྐྱོན་  
  
  
༄༅། །ཡོན་ཆོས་ལ་བླང་དོར་བྱེད། །བསྲུང་དང་བྲལ་བའི་ཆོས་རྣམས་ནི། །བསྲུང་དུ་མེད་པས་དེ་བཞིན་གཞག་དེ་བཞིན་པ་ཡི་དམ་ཚིག་ལ། །ཇི་  
བཞིན་པ་ཡི་བློ་གཞག་སྟེ། །བརྗེད་པ་མེད་པའི་སེམས་ཉིད་ཀྱིས་།བསྲུང་བ་མེད་པའི་ངང་དུ་བསྡམ། །བསྲུང་མེད་ནམ་མཁའི་དམ་ཚིག་འདི། །ཇི་ལྟར་གྲགས་པའི་རང་  
བཞིན་ལ། །སྡོམ་དང་ཚུལ་ཁྲིམས་སོ་སོར་སྣང། །བྱིས་པ་རྣམས་ནི་ཐ་ཚིག་སྡོམ། །བདེན་གཉིས་རྒྱུ་ལ་སྟོན་པར་གྲགས། །བླ་མེད་མཆོག་ལ་དམ་ཚིག་སྤྱོད། །གཅིག་  
གི་དོན་ལས་མ་གཡོས་ཀྱང། །འདུལ་དབང་ངོ་ལ་སོ་སོར་གྲགས། །ཁོ་ན་ཉིད་ལྡན་དམ་ཚིག་མཆོག་དེ་དང་གང་ལྡན་དམ་པ་སྟེ། །དེ་ལས་འདས་ན་ཚིག་པར་འགྱུར།།  
དེ་ཕྱིར་དམ་ཚིག་ཆེན་པོ་ནི། །ནམ་མཁའ་འདྲ་བར་དཔའ་བོས་བཤད་།རྒྱལ་བ་དཔའ་བོ་ཐམས་ཅད་ལ། །དམ་ཆིག་འདི་ལས་ཡོང་མི་མངའ་།སྤྱོད་པ་དག་གི་ཁྱད་པར་  
ཡང། །ཆོས་ཉིད་བྱ་རྩོལ་ཀུན་བྲལ་ལ། །སྒྲུབ་དང་བསྒྲུབ་པའི་དམིགས་པ་མེད། །འཁྲུལ་པ་གཅོད་པའི་སྐྱེ་བོ་དག་དམིགས་མེད་བྱང་ཆུབ་བདེ་ཆེན་ལ། །སྡུག་  
བསྔལ་རྩོལ་སེམས་བཅུག་པས་ནོར། །བྱ་བ་མེད་པའི་ཆོས་ཉིད་ལས་།ཉོན་མོངས་བྱ་མེད་སྤྱད་པས་འཁྲུལ། །རང་བྱུང་ལྷུན་གྲུབ་གནས་གཞན་དུ། །བྱིས་པའི་སྤྱོད་  
  
  
།གང་ཞིག་འདོད་དེ་ཅི་ཞིག་སྒྲུབ། །ཅི་སྤྱད་ཅི་བསྒྲུབས་ཅི་བཙལ་ཡང། །སྡུག་བསྔལ་ཉིད་དེ་བྱང་ཆུབ་མེད། །དམྱལ་བ་སངས་རྒྱས་ཆེན་པོ་ལ། །  
སྡུག་བསྔལ་བྱང་ཆུབ་ལམ་ཉིད་དེ། །ཉན་ཐོས་རང་རྒྱལ་ས་གཉིས་ངང། །ཐེག་པའི་ཁྱད་པར་ཅི་བསྟན་པ། །བྱེད་རྩོལ་བཅས་པ་ཐམས་ཅད་འཁྲུལ། །བླ་མེད་བྱང་  
ཆུབ་གེགས་སུ་ཆེ། །གང་ཞིག་བཙལ་མེད་བདེ་ཆེན་དོན། །སེམས་ཀྱི་ཀློང་འདིས་མ་མཐོང་ན། །སྒྲུབ་དང་རྩོལ་བ་ཅི་སྤྱད་ཀྱང་།བྱིས་པ་དོན་མེད་གྱིས་ན་འཁྱམས། །  
བཙལ་དུ་མེད་པའི་རང་བཞིན་ལ། །རྩོལ་བའི་སྤྱོད་པས་ཅི་ཞིག་བྱ། །འཛིན་པ་མེད་པའི་ཆོས་ཉིད་ལ། །ཚིག་འཛིན་ནོར་པའི་རྩོལ་བྱར་མེད། །བགྲོད་དུ་མེད་པའི་ཆོས་  
ཉིད་ལ༑ ༑བགྲོད་པའི་དཀྱིལ་འཁོར་མིང་དང་བྲལ། །བསམ་དུ་མེད་པའི་ཆོས་ཉིད་ལ། །རྟོག་སེམས་བསམ་པའི་དམིགས་དང་བྲལ། །བཙལ་མེད་པ་ཡི་ཆོས་ཉིད་  
ལ༑ ༑བཙལ་མེད་ཡེ་ནས་ལྷུན་གྱིས་གྲུབ། །མཐའ་དབུས་མེད་པས་བརྡལ་པ་ཆེ། །ཕྱི་ནང་མེད་པས་ཡེ་གསལ་ཁྱབ། །སྐྱོན་ཡོན་མེད་པ་ལྷུན་གྱིས་རྫོགས། །བསྒྲུབ་ཏུ་  
མེད་པས་བཙལ་སེམས་བྲལ། །གཟུང་དུ་མེད་པས་དམིགས་དང་བྲལ་།ཐམས་ཅད་མཁྱེན་པས་བྱིན་རླབས་ཆེ། །གདོད་ནས་བྱང་ཆུབ་སྙིང་པོར་གནས། །སྤྱོད་པའི་ཁྱད་  
  
  
༄༅། །པར་འདི་ལྟ་བུ། །དེས་ན་གཅིག་ལས་མེད་བཞིན་དུ། །སྤྱོད་མཐུན་རྩོལ་བའི་རང་བཞིན་ལ། །རྣམ་རྟོག་སྤྱད་པ་སོ་སོར་སྣང་།འཁྲུལ་པ་  
ཐམས་ཅད་འཁོར་བར་སྤྱོད། །རྒྱུ་འབྲས་མི་སླུ་བདེན་དོན་སྤྱོད། །མི་དམིགས་པ་ལ་ནམ་མཁར་སྤྱོད། །དེ་ལྟར་སྤྱོད་པ་ཀུན་སྤྱོད་ཀྱང་།དམ་པའི་དོན་དེ་སྤྱོད་མཆོག་  
ཉིད༑ ༑དམ་པར་གྱུར་པ་ཐམས་ཅད་ལ། །དམ་པའི་སྤྱོད་པ་དེ་ལས་མེད། །སྐྱེས་བུ་མཆོག་གིས་དེ་སྐད་བཤད། །ཐེ་ཚོམ་མེད་པར་ཤེས་པར་གྱིས། །མ་སྤྱོད་བྱང་ཆུབ་  
དེ་བཞིན་ཉིད། །བསྒོམ་དུ་མེད་པའི་ཆོས་ཉིད་ལ། །བསྒོམ་པ་དམིགས་སུ་མེད་པ་སྟེ། །ཏིང་འཛིན་ཞེས་ནི་གདགས་སུ་མེད། །བསྒོམས་ཀྱང་རྙེད་པ་མ་ཡིན་ལ། །དེ་  
བཞིན་མ་བསྒོམས་སྟོར་བ་མེད། །བསྒོམ་ཆོས་སྣ་ཚོགས་ཅིར་སྣང་ཡང། །བསྒོམས་ནས་དེ་ཡི་ངང་མི་གནས། །དེ་བས་བྱིས་པའི་སྤྱོད་ཡུལ་ཡིན། །དཔེར་ན་བྱིས་  
པའི་རང་བཞིན་གྱིས། །ས་ལ་སོགས་པ་གཟུགས་སྣ་ཚོགས། །མཛེས་པར་བྱས་ནས་སྐད་ཅིག་མཐོང། །མཐོང་བ་ཉིད་ན་མ་གྲུབ་སྟེ། །སྐད་ཅིག་ཁོ་ནས་ཞིག་གྱུར་  
ནས། །ས་ལ་སོགས་པའི་རྡུལ་དུ་སྣང། །དེ་བཞིན་རྣལ་འབྱོར་བྱིས་པ་ཡིས། །གཟུགས་ལ་སོགས་པ་སྣ་ཚོགས་བསྒོམས། །སེམས་ཀྱི་བྱེ་བྲག་སྐད་ཅིག་ལ། །ཡིད་  
  
  
།བྱུང་བ་བཞིན་དུ་དེ་མ་གྲུབ་།སེམས་ཀྱི་སྐད་ཅིག་དྲན་པ་ལ། །ཡིད་ཀྱིས་དམིགས་པ་རྒྱུན་ཆད་ནས་།བྱུང་ཆོར་ཆད་པའི་མཐའ་སྤངས་ཏེ། །ཆོས་  
རྣམས་ནམ་མཁའ་ལྟ་བུར་ནི། །བརྗོད་མེད་རྒྱུན་མི་འཆད་པར་དམིགས་།དེ་དོན་ཕྱིན་ཅི་མ་ལོག་པར། །རྗེད་མེད་ཏིང་འཛིན་སྒོམ་པའི་མཆོག་།ཅི་ཕྱིར་ཆོས་ཀྱི་དབྱིངས་  
ཉིད་ནི༑ ༑ནམ་མཁའ་ལྟ་བུར་འདུས་མ་བྱས། །བསམ་དུ་མེད་པས་ནམ་མཁའ་འདྲ། །བརྗོད་དུ་མེད་པས་གཟུགས་དང་བྲལ། །ཀུན་གཞི་ཀུན་ཏུ་ནམ་མཁའ་ལ། །ཡིད་  
ནི་མཁའ་ལ་ཉི་ཤར་འདྲ། །རྣམ་ཤེས་ཉོན་མོངས་སྤྲིན་གྱིས་ཁེབས། །འདུ་བྱེད་རླུང་གིས་ཀུན་བསྐྱོད་དེ། །གསལ་དང་བྱུང་འཇུག་སངས་དང་འགག་རྣམ་ཤེས་  
མཚན་མའི་རྟོག་པ་ཡིས། །ཀུན་གཞི་ནམ་མཁའ་མཐོང་མི་སྟེར། །ཀུན་གཞི་མཐོང་ཉིད་ཆོས་སྐུ་སྟེ། །འདི་དོན་ནམ་མཁའ་མ་བརྗེད་པ་།ཏིང་འཛིན་ཆེན་པོ་རྒྱུན་མི་འཆད།།  
གང་ཞིག་འདི་དོན་ཡིད་འཆང་བ། །གཟུགས་ཀྱི་དངོས་པོ་ཅིར་སྣང་ཡང། །སེམས་ནི་ཡེ་ནས་མྱ་ངན་འདས། །བདེ་ཆེན་སངས་རྒྱས་ཐམས་ཅད་ལ། །དགོངས་པ་འདི་  
ལས་ཡོང་མི་མངའ། །སྣང་བ་མེད་པའི་ནམ་མཁའ་འདི། །ཏིང་འཛིན་ཆེན་པོར་གནས་བཞིན་དུ། །འདི་ལས་གླགས་ཏེ་ཅི་ཞིག་ཚོལ། །རྒྱལ་བས་བཙལ་ཀྱང་ཡོང་མི་  
  
  
༄༅། །རྙེད༑ ༑འདི་ལས་གཞན་དུ་གང་ཚོལ་བ། །བཙལ་བ་ཉིད་ན་ཚེ་ཆད་འགྱུར། །གཞན་ནམ་དམན་པའི་སྒོ་རྣམས་ནི། །ཏིང་འཛིན་མེད་  
པའི་ཆོས་ཉིད་ལ། །འཛིན་པའི་ཏིང་འཛིན་བཅུག་པས་ནོར། །དེ་དག་ལ་ནི་གང་སྤྱོད་རྣམས། །ཐེན་ཚེར་མིག་ནི་ནམ་མཁའ་ལ། །ཕྲ་རབ་ཐེན་ཐག་འཛུད་པ་  
ལྟར༑ ༑བྱིས་པ་ལས་གང་བྱེད་པ་དེ། །ཤེད་ཅན་དག་གིས་བྱར་མི་རུང། །ཤེད་ཅན་སྤྱོད་པའི་ནམ་མཁའ་དེ། །ཐེན་ཚེར་ནམ་མཁར་ཤོང་མི་འགྱུར། །དེ་བས་  
གཞན་ལ་བསྟན་པ་མིན། །བསྟན་ན་བྱིས་པ་ག་ཆད་འགྱུར། །ཆོས་ཉིད་ནམ་མཁའ་ལྟ་བུའི་དངོས། །གསལ་བར་འོད་སྟོང་ཉི་མས་འགྲུབ་།བྱིན་རླབས་འོད་ཀྱི་ཟེར་  
ཕྲེང་ཙམ། །སྒྱུ་མ་ལྟར་སྣང་མཚན་མར་ཐོབ། །མི་གཡོ་མཚན་མེད་རང་བཞིན་དངོས། །སྐྱེ་མེད་སེམས་ཀྱིས་མ་མཐོང་བ། །བྱིས་པ་འདྲིད་པའི་རྩེད་མོར་སྣང། །དངོས་  
གྲུབ་ཆེན་པོའི་སེམས་ཉིད་དེ། །ཡིད་བཞིན་འབྱུང་བ་རིན་པོ་ཆེ། །ཇི་ལྟར་དམིགས་ཤིང་བསྒྱུར་བར་འགྱུར། །གྲུབ་པའི་དོན་ཆེན་ཐམས་ཅད་རྫོགས། །སེམས་ཀྱིས་  
སེམས་ཀྱི་ཚུལ་མཐོང་ན། །དངོས་གྲུབ་ཅེས་དེ་དག་ལས་འོང། །གང་གིས་སྩོལ་ཏེ་སུ་ཡིས་བླང། །སྩལ་དང་སྩོལ་བར་བྱེད་མི་དམིགས་།དཔེར་ན་ཆུ་དང་མེ་ལོང་  
  
  
།མཁའ་དང་རལ་གྲི་ཤེལ་ལ་སོགས། །གསལ་བར་བྱེད་པའི་རང་བཞིན་ལ། །རྙོག་མེད་ལ་སོགས་བལྟས་གསལ་བ། །ཆུ་ལ་སོགས་པའི་རང་བཞིན་ཡིན། །དེ་ལ་  
ངོ་མཚར་ཆེ་མི་འབྱུང། །སེམས་ཀྱི་ཆུ་གསལ་ནམ་མཁའ་ལ། །ཉོན་མོངས་སྤྲིན་གྱིས་རྙོག་མེད་ན། །དངོས་གྲུབ་ཉི་ཟླ་སྐར་ཚོགས་བཀྲམ། །སྒྲིབ་མེད་བྱིན་རླབས་ངང་  
གིས་འཆར། །ཀུན་གཞི་ནམ་མཁའི་སྙིང་པོ་དེ། །ཉོན་མོངས་སྤྲིན་གྱིས་གཏིང་སྤུངས་པ། །ཤེས་རབ་རླུང་གིས་མ་གཏོར་བར། །ག་ཞ་མཁན་གྱི་སྤྱོ་འདྲི་ཡིས། །སྒྲིབ་གསལ་  
ཆོས་ཉིད་གསལ་འདོད་པ། །ཇི་ལྟར་ཆུས་གཤེར་བྱིས་པ་དག་ཉི་མ་སྤྲིན་ལྡན་གྲིབ་མ་ཡིས། །ཤིན་ཏུ་བསྒྲིབས་པར་གྱུར་པ་ན། །སྤྲིན་ཆེན་འདུས་པའི་ཕུང་པོ་ལ། །ཁ་  
ཡི་དབུགས་ཀྱིས་བུས་བྱས་ན། །སྤྲིན་གསལ་ཉིད་འོད་གསལ་འདོད་འདྲའོ་།དེ་ཕྱིར་རྣལ་འབྱོར་དབང་ཕྱུག་གིས། །སེམས་ཉིད་དོན་ལ་རྣམ་བརྟགས་ཏེ། །ཀུན་གཞི་  
རྩ་བ་ཤེས་པར་བྱ། །སེམས་ཉིད་དེ་ལ་བལྟས་གསལ་བ། །རྩ་བ་དང་ནི་གང་ལྡན་པ། །དུས་དང་ཚིག་དང་ལོག་གྱུར་ཀྱང། །ཡལ་ག་ལོ་འདབ་འབྲས་བུར་བསྐྲུན། །རྩ་བའི་  
ས་[?]མེད་མི་འགྱུར། །ཇི་ལྟར་སྦྱོར་བའི་རྣལ་འབྱོར་རྣམས། །ནན་གྱིས་མཚན་པའི་དངོས་གྲུབ་དག་བྱིས་པའི་སེམས་ཀྱིས་བླང་འདོད་ན། །དེ་ཡང་མཚན་མས་དེ་རངས་  
  
  
༄༅། །འགྱུར། །དཔེར་ན་མེ་ཡི་རང་བཞིན་དག་ས་དང་ནགས་ཚལ་སྲེག་བྱེད་པ། །རྒྱུ་རྣམས་ཚོགས་པའི་བདེན་པ་ལས། །མེད་ལས་ཡོད་པའི་  
བདེན་པར་སྣང། །དེ་ལྟར་མཚན་མའི་རྣལ་འབྱོར་ཡང། །མཚན་མའི་ཆོ་འཕྲུལ་ཐོབ་འདོད་པ། །མཚན་མའི་རྒྱུ་རྣམས་ཚོགས་པ་ལས་།མཚན་མ་རངས་པའི་  
མཚན་མར་སྣང། །ཤིན་ཏུ་སྐར་མ་རྒྱལ་རྣམས་ལ། །བྱང་ཆུབ་སྤྱོད་པ་ཆེར་སྤྱོད་པའི། །དམ་པའི་དོན་ལ་ཆེར་དམིགས་པས། །གསང་མཆོག་རིག་པའི་དངོས་  
གྲུབ་མྱུར། །མཚན་མར་མི་རྟོག་རང་བཞིན་གྱིས། །ཟབ་མོའི་དོན་ཆེན་གོ་བ་ནི། །ངེས་པའི་དོན་གྱིས་ཐག་བཅད་དེ། །མཉམ་པའི་དོན་ལ་ཡིད་ཆེས་བྱ། །ཇི་ལྟར་  
མཁའ་ལ་ཚིག་ཙམ་དུ། །ངང་དུ་བརྗོད་པས་རྗོད་བྱེད་ཀྱི། །བརྗོད་པའི་ཐ་སྙད་དང་བྲལ་བས། །ཇི་ལྟར་འཁྲིགས་ཀྱི་སྨིག་རྒྱུ་དག་།སྣང་བ་ཉིད་ན་མེད་པ་ལྟར། །ཆོས་སོ་  
ཅོག་གི་རང་བཞིན་གསལ། །གསལ་བ་ཉིད་ན་དེ་མི་དམིགས། །ཐབས་ཆེན་གཏིང་ཟབ་ཤེས་རབ་ལམ། །སྤྲོས་བྲལ་མཚན་མའི་འཕྲང་ལས་འདས་།གཏོས་ཆེས་ཡངས་  
པས་ལམ་གཉིས་བྲལ། །དབུས་མཐའ་མི་དམིགས་མཉམ་པའི་ལམ། །གཅིག་ཏུ་མཉམ་པར་ཆུད་ནས་ནི། །ཡུལ་མེད་ཚོལ་བའི་སེམས་བྲལ་དེ། །བླང་དོར་གཉིས་ཀྱི་  
  
  
།གནས་པ་མེད་པའི་ཚུལ་གྱིས་གནས། །ཆོས་ཉིད་དབྱིངས་སུ་རོ་གཅིག་ཕྱིར། །ཤེས་དང་ཤེས་བྱ་གཉིས་མེད་དེ་།ཡེ་ནས་ཤེས་ཉིད་ཆོས་ཤེས་ན། །ཆོས་  
ཉིད་གཞན་ནས་བཅོལ་ཅི་དགོས། །དཔེར་ན་སྒྱུ་མའི་བདེ་སྡུག་ཀྱང་།བསལ་ནས་གཉི་ག་མ་དམིགས་ལྟར། །འཁོར་བ་འགྱུར་བའི་བདེ་སྡུག་ཀྱང། །མཉམ་པར་རང་བཞིན་  
དོན་གྱིས་མཉམ། །ཇི་ལྟར་དུས་རྣམས་ཐམས་ཅད་དག་མཉམ་པ་ཉིད་དུ་རྟོགས་ནས་ནི། །སྒྲོས་ཚིག་རྗེས་སུ་མ་འབྲངས་ན། །མཉམ་འགྱུར་དུས་རྣམས་ག་ལ་དམིགས་  
མཁའ་ལ་ངང་གིས་གཟུགས་མེད་ཕྱིར། །དམིགས་སུ་ཟིན་པར་མི་འགྱུར་བཞིན། །སེམས་ཀྱིས་མ་སྐྱེས་དོན་མི་དཔོགས། །སྐྱོན་དང་ཡོན་ཏན་གཉིས་འབྱེད་པ། །རྟོགས་  
ནས་གཉིས་ཀྱི་དོན་སྤངས་ཏེ། །རང་བཞིན་མཉམ་པར་དོན་བཞག་ན་།བསྒོམ་ཞེས་མིང་དུ་བརྗོད་པར་ཟད། །གཉིས་སུ་ལྟ་བ་མ་སྐྱེས་ཕྱིར། །གཉིས་ཀྱི་འདུ་ཤེས་ཅི་བྱུང་  
ཡང། །རང་བྱུང་ཞི་བ་མ་བཀག་ཆོས། །ཡེ་ནས་མ་བཅོས་དོན་གྱིས་གསལ། །མ་སྐྱེས་རྣམ་དག་བྱང་ཆུབ་སེམས། །མི་གནས་ཡེ་ཤེས་ཐུགས་དང་མཉམ། །རིག་དང་  
མ་རིག་ཁྱད་པར་ལས། །འཁོར་འདས་རྟེན་དང་འབྲེལ་པར་སྣང་།རྣམ་རྟོག་མེད་ཕྱིར་ཞི་བ་མེད། །འཛིན་པར་མ་ཡིན་སྤྲོས་བྲལ་མིན། །དྲང་བའི་དོན་བསྟན་མ་གཏོགས་  
  
  
༄༅། །པར༑ ༑དོན་ལ་ཚིག་གིས་བརྗོད་དུ་མེད། །སྣང་ཡང་མེད་པའི་རང་བཞིན་ལ། །ཤེས་བློ་ཡོད་པའི་སེམས་མི་འབྱུང། །མཉམ་ཉིད་སྟོང་  
པའི་དོན་འདི་ལ། །དོན་ལྡན་སྟོང་པའི་སྒྲོ་མི་འདོགས། །མ་བཅོས་རང་བཞིན་ཞི་བ་ཡི། །མཚན་མའི་རྟོག་བྲལ་ཤེས་ལྡན་པས། །མདོ་ཙམ་དུའང་མི་དམིགས་  
ན༑ ༑བྱུང་ཚོར་འཛིན་པར་ག་ལ་འགྱུར། །ཐམས་ཅད་མི་གནས་བྱང་ཆུབ་པས། །བཙལ་ནས་གྲུབ་པ་མ་ཡིན་ཡང། །སྒྱུ་མ་སངས་ནས་འཁྲུལ་བྲལ་བཞིན། །  
སྤྲོས་བྲལ་ཡེ་ཤེས་སྙིང་པོར་གནས། །འཁོར་བར་རྟོགས་པ་དུག་ཡིན་ཏེ། །འཁོར་བའི་སྡུག་བསྔལ་མི་ཤེས་ན། །དུག་འཐུངས་བདེ་བ་ག་ལས་འོང། །སྦྱར་  
ལེགས་དུག་ཉིད་སྨན་དུ་འགྱུར། །འཁོར་བའི་ལས་རྣམས་དེ་ལྟར་སྣང་།འཁྲུལ་སྣང་དུག་གཟེར་བཟོད་དཀའ་ལྟར། །མ་རིག་འཁོར་བའི་སྡུག་བསྔལ་སྣང།།  
རྨི་ལམ་སྒྱུ་འཕྲུལ་མི་ཟད་པས། །ཤིན་ཏུ་ཉམ་ཐག་གདུངས་པའི་ཚེ། །འཆི་བདག་བདུད་ཀྱིས་ཟིན་འདྲ་ལ། །མགོན་བཙུན་གཞན་གྱིས་མི་ཕན་ཏེ། །བདུད་སེལ་རྩི་དང་  
འདྲ་བར་ནི། །ཡང་དག་ལམ་མཆོག་རྟོགས་པར་བྱ། །དུག་ནད་སྨྱོ་སངས་འབྱང་བ་ལ། །སྐད་ཅིག་མ་ལ་མི་བཟོད་ཅིང། །སྨན་དང་སྨན་པའི་རྩོལ་བསྒྲུབས་པ། །སངས་  
  
  
།འཁོར་བ་མི་དམིགས་འཁྲུལ་པ་ལ་།རྨི་ལམ་ནད་སེལ་རྩོལ་སྒྲུབ་ལྟར། །སྒྲུབ་དང་ཏིང་འཛིན་རྩོལ་བྱེད་ཀྱང། །འཁོར་བ་སྟོང་རྟོགས་ཉིད་  
བྱང་ཆུབ། །སྒྱུ་མ་རྒྱུ་འབྲས་མི་སླུ་བཞིན། །བླུན་རྨོངས་ངོ་ལ་དེ་ལྟར་སྣང། །མཉམ་ཉིད་རིག་པའི་རྩལ་ཅན་དག་འཁོར་བ་འཁྲུལ་པའི་ཚིག་ཙམ་དུ། །མ་ནོར་ལམ་རིག་  
བློ་ལ་གསལ། །དེ་ལ་རྩོལ་ཐོབ་རློམ་སེམས་མེད། །སེམས་ཉིད་དོན་དང་མ་མཉམ་ན། །ཚིག་གིས་མཉམ་པས་དོན་མི་དཔོག་འཁྲུལ་འཁོར་མཉམ་ལས་མ་གཡོས་  
ཀྱང། །ལོག་རྟོག་སྒྱུ་མའི་ཚུལ་ཙམ་སྣང། །སེམས་ཉིད་ཡེ་སངས་རྒྱས་རིག་ནས། །རིག་པའི་དོན་ལ་བརྩོན་སྦྱོར་ཞིང། །རང་བྱུང་ཡོན་ཏན་རྩལ་སྡུང་བ། །འཁྲུལ་པར་འབྲེལ་  
པ་ག་ལ་ཡིན། །བྱང་ཆུབ་སེམས་ལྡན་བསམ་རྫོགས་ན། །ཡེ་ཤེས་མཆོག་ལྡན་མཉམ་ཉིད་སྐུ། །ཏིང་འཛིན་མཆོག་ལྡན་བླ་མའི་དབང་།དགེ་བསགས་མཆོག་ལྡན་  
ལུས་སྤྱོད་པའི། །བསོད་ནམས་མཆོག་ལྡན་གཟུགས་ཀྱི་སྐུ། །རྣམ་སྨིན་ཚུལ་གྱིས་འགྲུབ་མི་ལྟ། །བཙལ་ནས་ཐོབ་པར་མི་བྱེད་དེ། །རྒྱུ་ཡི་དུས་ཉིད་འབྲས་བུའི་མཆོག་དཔྱོད་པའི་  
སེམས་ཉིད་ཏིང་འཛིན་ནི། །སེམས་ཅན་དུས་ན་དོན་ལ་སྦྱོར། །ལྷུན་གྲུབ་ས་ལ་བགྲོད་མི་བྱེད། །འཁོར་བའི་ས་ཤེས་བདེ་ལྡན་གནས། །མི་གནས་འཁོར་བའི་སྡུག་བསྔལ་ཡང།།  
  
  
༄༅། །བྱང་ཆུབ་འཁོར་བའི་ལམ་དང་འབྲལ། །སྒྱུ་མའི་མཚན་ཉིད་མ་བཀག་ཚུལ། །རང་བྱུང་རྟོགས་བྲལ་གཅིག་ཏུ་མཉམ། །མཉམ་པ་  
ཉིད་ཀྱི་དོན་བརྩོན་པར། །ཆོས་ཉིད་ལ་ཡང་ཆོས་ཉིད་གསལ་།མཉམ་པས་མཉམ་ཞེས་ཚིག་བརྗོད་ཀྱང། །མཉམ་པའི་དོན་དང་མཐུན་མི་འགྱུར། །བྱང་ཆུབ་དེ་  
ཡང་མི་དམིགས་ཏེ། །མི་གནས་ཞེས་ནི་གང་བརྗོད་ཅིང། །གནས་དང་དམིགས་པའི་གནས་འཛིན་པ། །གཟུང་འཛིན་ཞེས་ནི་དེ་ལ་བྱ། །རྒྱུ་འདྲར་བྱང་ཆུབ་སེམས་  
མེད་ན༑ ༑དངོས་བྲལ་ཡུལ་མེད་སྟོང་པ་དག་མཁའ་ལ་རང་བཞིན་མི་གནས་ཞེས། །བསྟན་པ་དེ་ནི་ཡོད་མ་ཡིན། །བསམ་གཏན་ལུས་ནི་གཙོར་བྱེད་དང།།  
གནས་དེ་ལུས་ཀྱི་ཕྱག་རྒྱ་ཀུན། །མཚན་མར་མངོན་པར་ཞེན་ལས་བྱུང། །མཚན་མེད་སེམས་ལ་བྱ་རྩོལ་མེད། །སྨིག་རྒྱུ་བཞིན་དུ་ལུས་རེད་ན། །གནས་དང་  
ཕྱག་རྒྱར་དམིགས་པ་མེད། །བྱེད་སྤྱོད་ཆེད་དུ་སྟོན་བྱེད་ཅིང་།བྱ་མེད་བྱ་བའི་དམིགས་པའང་མེད། །དེ་ཉིད་མ་སྐྱེས་གཞི་མེད་པས། །གནས་བ་དེར་ལུས་བཅོས་  
ཁ་ན་མེད། །ཞེན་པར་འཆོས་ལམ་སྤྱོད་བྱེད་པ། །དེ་ཉིད་གཟུང་འཛིན་རྣམ་རྟོག་སྟེ། །བསམ་གཏན་ལུས་དབེན་དབེན་མ་ཡིན། །མཁའ་ལ་སེམས་དབེན་དབེན་པའི་  
  
  
སེམས་ཉིད་དབེན་པའི་གནས་ཡིན་ཏེ། །འདི་ནི་རྣལ་འབྱོར་སྤྱོད་མཆོག་གནས། །བླ་གབ་རི་ཕུག་གཞལ་མེད་མིན། །སེམས་ཉིད་དཔག་ཡས་གཞལ་མེད་མཆོག་  
འདི་ནི་རྨད་བྱུང་ནོར་བུའི་གཞལ། །ཕྱི་དང་ནང་མེད་ཀུན་ཏུ་ཡང། །འདུ་བར་འདུས་པ་ཚོགས་མ་ཡིན། །སེམས་ལ་ཡེ་ཤེས་ཚོགས་འདུས་མཆོག་ཆོས་ཀུན་འདུས་པས་  
ལུས་པ་མེད། །དཔག་མེད་རྒྱལ་བ་མཉེས་པའི་ཚོགས། །ཀུན་རྫོབ་འབྱོར་བ་ཡོ་བྱད་མིན། །སེམས་ཉིད་འབྱོར་པ་རྫས་དང་ལྡན། །ལྷག་པའི་རྫས་མཆོག་འདི་ཤེས་  
ན༑ ༑སྒྲུབ་འགྲུབ་འདི་ལ་ཐེ་ཚོམ་མེད། །སྒོམ་པར་བྱེད་པ་བསྒོམ་པ་མིན། །བསམ་བྱ་དམིགས་སུ་མེད་པ་སྟེ། །འདི་ལྟར་སེམས་ཀྱི་གསང་སྒོམ་པ། །དོན་ལ་སེམས་  
སྒོམ་ཏིང་འཛིན་མཆོག་བསྲུང་ཞེས་བསྲུང་བར་བྱ་མི་དམིགས་།སྟོང་པར་སྦས་པའི་སེམས་ཉིད་དེ། །མཚན་མར་འདས་ནས་ཚིག་ཤེས་ན། །བསྲུང་བའི་གསང་བ་  
དམ་པའོ། །ཚིག་ཏུ་མཉམ་བརྗོད་མཉམ་མི་དམིགས། །སེམས་ཉིད་རང་དག་མཉམ་པ་ལས། །མཉམ་པའི་དོན་ཉིད་ལྷག་པར་མེད། །འདི་དོན་མཉམ་ཤེས་མཉམ་པའི་  
དོན༑ ༑བརྟུལ་ཞུགས་སྤྱོད་པ་སྤྱོད་མིན་ཏེ། །སེམས་ལ་སེམས་གཞོལ་རོལ་སྤྱོད་པ། །ཐབས་ཆེ་ཡངས་པ་སྤྱོད་པའི་མཆོག་བྱང་ཆུབ་དོན་གྱི་ཕྱི་མོ་རུ། །སེམས་ཀྱི་ཕྱི་མོར་  
  
  
༄༅། །ཡེ་གནས་པས། །གསོལ་ཐོབ་མཚན་མའི་མིང་མི་དམིགས། །དངོས་གྲུབ་ཆེན་པོ་རྒྱུན་མི་འཆད། །དེ་ལྟར་སེམས་ཀྱིས་སེམས་མཐོང་ན། །  
ཡེ་ཤེས་ཀྱིས་ནི་ཆོས་ཉིད་མཐོང། །དུས་ཀུན་ཏུ་ནི་སྐྱེ་འགག་མེད་།སྔོན་མ་མཐོང་བའི་དོན་མཐོང་འགྱུར། །དེ་ཡང་དངོས་པོ་ཅང་མི་མཐོང། །ཐམས་ཅད་རང་  
བཞིན་མེད་པ་ཞིག་བློ་ལ་འགྱུས་པ་ཁོ་ནར་ཟད། །དེ་ལྟ་བུ་ཡི་དོན་མཐོང་ན། །མཚན་མར་མཐོང་བ་ཅི་ཡང་མེད། །སྒྱུ་མ་ཙམ་དུ་ཚུལ་ཤེས་ནས། །ནམ་  
མཁའ་མཉམ་པའི་དོན་སྣང་འགྱུར། །ཁ་ཅིག་དག་ནི་དེ་དོན་ལ་།མཐོང་བ་ཅི་ཡང་མེད་འགྱུར་ན། །སྣང་བ་ཞེས་ནི་ཅིའི་ཕྱིར་གདགས། །མེད་པའི་དོན་དང་འགལ་  
འགྱུར་ཞེས། །ཐེ་ཚོམ་ཟ་འགྱུར་དེ་དག་ལ། །མཐོང་བ་མེད་པའི་དོན་དེ་ཉིད། །ཡིད་ཀྱི་ངོ་ལ་སྣང་འགྱུར་ན། །སྣང་ཞེས་དེ་ཕྱིར་བརྗོད་པར་བྱ། །དེ་བས་འཁྲུལ་པ་མ་  
ཟད་པར། །ནམ་མཁའ་མཐོང་བ་མེད་པ་དེ། །དེ་ཉིད་ཡིད་ལ་སྣང་འགྱུར་ཡང། །གཟུགས་ལ་སྣང་བར་འགྱུར་བ་མིན། །སེམས་ཉིད་བདེན་པར་མ་མཐོང་ན། །ཡིད་ལ་  
མཚན་མེད་དོན་གསལ་དང། །མཚན་མ་འཁྲུལ་པར་རྒྱུ་བ་གཉིས་།འདྲེན་མར་རྒྱུ་བྱེད་འབྲལ་འགྱུར་མིན། །དེ་ཉིད་བདེན་པར་མཐོང་གྱུར་ན། །དེ་ནས་དེ་མ་ཐག་ཏུ་  
  
  
།ཡིད་ཀྱི་རྒྱུ་བ་རྒྱུན་ཆད་ནས། །སྔར་འཁྲུལ་མཚན་མའི་ཆོས་བྲལ་ཏེ། །དེས་ནི་བདེན་པ་མཐོང་བ་ཡིན། །དེ་བས་འདུས་པ་ཆེན་པོའི་ཚོགས། །སེམས་ནི་ཡང་དག་  
ལམ་ཉིད་དེ། །མཁའ་ལ་བྱ་ལམ་རྗེས་མེད་བཞིན། །གོལ་མེད་ལམ་ཞེས་འདྲེན་པས་བཤད། །དེ་ལྟར་བཤད་པའི་ལམ་དེ་ཡང། །ཀུན་གྱི་རྟོགས་པར་བྱ་བའི་ཕྱིར། །ཚིག་  
ཏུ་མཚོན་ཏེ་བཤད་མོད་ཀྱང། །དམིགས་མེད་ཚིག་གི་ཡུལ་བྲལ་བ། །དེ་ཡི་རང་བཞིན་དེ་ཡིན་ན། །རང་བཞིན་གཞི་ལས་མཚན་མར་གཡོས་།དེ་ལ་མིང་མེད་མིང་བཏགས་  
རྒྱུད། །ཡིན་དང་མ་ཡིན་ཐེ་ཚོམ་སྐྱེས། །དེ་ནས་རྩོད་པའི་གཞིར་གྱུར་ཏེ། །དེ་བསལ་དོན་ཕྱིར་མཚན་མ་ཡི། །ཚིག་གི་ཚོགས་ཀྱི་རྣམ་གྲངས་ལས། །སྒོ་མོ་དཔག་ཏུ་མེད་པར་  
བཤད༑ ༑དེ་ཡིས་ངེས་དོན་རྗེས་བཅད་པ། །ཐུགས་ཀྱི་ཀློང་ནས་བཏོན་པ་ཡི། །ཚིག་གི་སྒྲོན་མེས་དོན་བཙལ་བ། །ལམ་ཉིད་ཇི་ལྟར་ཡིན་ཞེ་ན། །དྲན་བྱུང་རྗེས་སུ་འབྲངས་  
ན་ནི༑ ༑འཁོར་བའི་གནས་སུ་འཁོར་བར་འགྱུར། །དྲན་འབྱུང་གཡོ་བ་ཅི་བཀག་པ། །དེ་དག་འགོག་པ་ཉིད་དུ་འགྱུར། །དྲན་བྱུང་མེད་པར་བླུན་པ་ནི། །མུ་སྟེགས་ཅན་ལམ་  
མུན་པར་འགྱུར། །འདི་ཞེས་སེམས་སུ་གཅིག་གཟུང་ན། །མཚན་མ་རྟོག་པའི་རི་བོ་ཡིན། །སྔ་ཕྱི་མེད་ཅེས་ཕྱང་བཅད་ན། །མེད་དེ་ཆད་པའི་མུ་ཅན་ཡིན། །གཞི་ཡི་དོན་ལ་  
  
  
༄༅། །ཡུད་ཙམ་ཞིག་ཅིར་གཡོས་སྐྱེ་འགག་བྱུང་བ་དེ། །རྣམ་གྲངས་ལམ་དེ་འཕེལ་འགྱུར་གྱི། །ལམ་གྱི་ཆོས་ཉིད་ག་ལ་འགྱུར་།དཔེར་ན་  
འགྲོ་གང་བྱིས་པ་དག་གྲིབ་མ་སྤངས་ནས་རྣམ་དག་ཚོལ། །རང་ལས་བྱུང་བའི་རང་བཞིན་གྱིས། །བཙལ་ན་གྲིབ་མེད་དག་མི་རྙེད་།དོན་ཉིད་ཡེ་ནས་གནས་བཞིན་  
དུ༑ ༑སེམས་ཉིད་སྡུག་བསྔལ་སྣ་ཚོགས་ཀྱིས། །ཤ་ཐང་པར་ནི་དོན་ཚོལ་བ། །དོན་མེད་བདུད་ཀྱི་ལས་ཡིན་ནོ། །དོན་དམ་ཚིག་ཏུ་བརྗོད་པ་ནི། །ནམ་མཁའ་དག་ལ་རྩོད་པ་འདྲ། །ཚིག་ཏུ་སྨན་དང་  
དཔྱད་བཤད་ཀྱང། །ནད་པའི་ཚོགས་ལ་མི་ཕན་ནོ། །སེམས་ཉིད་དོན་དུ་མ་ཤེས་ན། །ཚིག་ཏུ་དོན་བརྗོད་དོན་མི་རྟོགས། །འཁོར་བ་སྤངས་ནས་འདས་ཚོལ་བ། །གཟུགས་  
བཏང་ནས་ནི་གྲིབ་ཚོལ་འདྲ། །ལམ་ཉིད་ཇི་ལྟར་ཡིན་ཞེ་ན། །མ་རིག་ཡེ་ཤེས་ཐ་དད་མིན། །མ་རྟོགས་རྟོགས་པ་ལམ་དུ་གཅིག་སེམས་འདི་སྣ་ཚོགས་པར་སྣང་  
བས༑ ༑སྣ་ཚོགས་སེམས་སུ་གཅིག་པ་ཡིན། །དཔེར་ན་གསེར་དུ་གཅིག་པ་ལས། །དབྱིབས་དང་གཟུགས་ནི་ཐ་དད་པར། །བྱིས་པས་སོ་སོའི་མིང་དུ་གྲགས། །གྲགས་  
ཀྱང་གསེར་གྱི་ངོ་བོར་གཅིག་དེ་བཞིན་སེམས་ཀྱི་རང་བཞིན་ལ་།འཁྲུལ་དང་མ་འཁྲུལ་ཁྱད་པར་གྱིས། །ཇི་ལྟར་བལྟས་རྒྱུ་དེར་སྣང་ཡང། །སྣང་ཡང་སེམས་ལས་  
  
  
།སྒྲོན་མར་འབར་བའི་རིན་ཆེན་ནི། །གལ་ཏེ་ངན་ཁུང་སྦས་གྱུར་ཀྱང། །དེ་ཉིད་ཡོན་ཏན་རང་སྣང་བས། །འོད་ནི་མཁའ་ལ་གསལ་བར་འགྱུར། །  
དེ་བཞིན་སེམས་ཉིད་རིན་ཆེན་སྒྲོན། །ལུས་ངན་འཁོར་བར་བྱིང་གྱུར་ཀྱང། །རང་བྱུང་རང་ཞི་རང་སྣང་བས། །ཤེས་རབ་ཆོས་ཉིད་མཁའ་ལ་གསལ། །སེམས་ཉིད་ནམ་  
མཁར་འདྲར་མཚུངས་ཏེ། །ཀུན་ཁྱབ་སྟོང་གསལ་སྣ་ཚོགས་འབྱུང་།བྱུང་ཚོར་གཡོ་འགོག་ཐམས་ཅད་ཀྱང། །རང་བཞིན་གྱིས་འབྱུང་ངང་གིས་ཞི། །མདོར་ན་ཇི་  
ལྟར་བརྟགས་བསམས་བཞིན། །འགྱུར་བས་ཐམས་ཅད་ངོ་བོར་སྣང། །མ་བཅོས་གཡོ་བ་མེད་ཉིད་ལ། །སྣ་སོགས་རྒྱུ་འབྱུང་མི་སྐྱོན་ཞིང་།ཆོ་འཕྲུལ་མི་འགག་ཉམ་  
ང་མེད༑ ༑ཇི་བཞིན་ནམ་མཁའི་རིང་བཞིན་ལ། །བློ་བཞག་མ་གཡེངས་ཁོ་ནར་ཟད། །དེ་ནི་སྐྱེས་མཆོག་དོན་པོ་ཆེ། །དེ་སེམས་དུས་གསུམ་ཐམས་ཅད་ཀྱི། །སངས་རྒྱས་  
འབྱུང་བའི་ངོ་བོ་ཡིན། །དེ་ལྟའི་དོན་ལ་རིང་ཞིག་ནས། །ཤེས་ཤིང་འདྲིས་པར་གྱུར་པ་ན། །ངེས་དོན་མཐོང་བའི་ཉམས་དྲོད་ནི་།དོན་དང་མཇལ་བའི་རྟགས་ཆེན་ཡང།།  
མན་ངག་ལུང་གིས་བརྒྱན་འཆར་ཏེ། །ངེས་པར་དོན་གསུམ་མྱོང་བར་འགྱུར། །དེ་དག་ཐོག་ཏུ་ཕེབས་པ་ཡི། །དྲོད་ཆེན་རྟགས་སུ་བསྟན་པ་ཡིན། །དེ་ཡི་ཞར་ལས་བྱུང་  
  
  
༄༅། །བའི་དྲོད། །འཁོར་བའི་ཆོས་ལ་སྙིང་རྗེ་ཡི། །བྱང་ཆུབ་སེམས་ཀྱང་སྐྱེ་བར་འགྱུར། །མཚན་མ་རྟོག་པའི་ཆོས་རྣམས་ལ། །ཡིད་མི་ཆེས་  
པའི་འདུ་ཤེས་སྐྱེ། །ཆོས་རྣམས་འདི་ལྟར་ཡིན་པ་ལས། །འདི་ལྟར་འཁྲུལ་པ་ངོ་མཚར་ཆེ། །ཡ་མཚན་དཔྱོད་པའི་འདུ་ཤེས་འབྱུང་།འདི་དོན་མ་ཤེས་འགྲོ་བ་  
རྣམས༑ ༑རྩོལ་སྒྲུབ་དཀའ་བའི་ཐབས་ཆེན་གྱིས། །ཡང་དག་དོན་ཚོལ་ལམ་རེ་རིང། །བསགས་པའི་འབྲས་བུ་ཡོད་འགྱུར་ཡང། །དོན་དེ་མཐོང་བར་ཡོང་མི་ནུས། །དེ་  
འདྲའི་འདུ་ཤེས་འབྱུང་བར་འགྱུར། །དེ་ལྟར་ཤེས་པའི་ཉམས་དྲོད་ནི། །སྐལ་དང་ལྡན་པའི་སྐྱེས་བུ་གང། །རྒྱུས་འགྲོས་ཚིག་གིས་མ་བཀྲོལ་བར། །སེམས་ལས་  
ཆོས་བྱུང་འབུམ་ཕྲག་ཡས། །སྨྲ་བའི་སྒོ་མོར་ཐམས་ཅད་གསལ་།དོན་ལ་ངེས་པའི་གཏན་ཚིགས་དག་ཚིག་ཏུ་མཚོན་ཏེ་འབྱིན་པར་ནུས་།དེ་ནི་ཆོས་སྐུ་མཉམ་  
ཉིད་དང། །དབྱེར་མེད་གཉིས་སུ་མེད་པ་ཡིན། །རྟེན་པའི་གསུང་ཐུགས་སྐུ་བརྙན་དང། །དེ་ནི་མཚུངས་པ་ཡོད་མིན་ནོ། །ཞི་ལུས་མཐར་འགོག་སྐྱོན་གཉིས་དང། །དེ་ནི་  
མཚུངས་པ་ཡོད་མ་ཡིན། །ས་ལ་སློབ་པའི་སེམས་དཔའ་དང། །དེ་ཡང་མི་མཚུངས་རྒྱལ་བས་གསུངས། །རིགས་དང་དྲང་སྲོང་དོན་དཔྱོད་དང། །ལུས་འདྲ་སེམས་ནི་  
  
  
།དེ་ཕྱིར་རྣམ་དག་ལམ་ཆེ་ནི། །སེམས་ཀྱི་གསང་འདི་ཡིན་པས་ན། །སྐལ་ལྡན་འདུས་པ་ཆེན་པོའི་ཚོགས། །ལམ་འདི་ཤེས་པར་བྱ་བ་ལས། །བཙལ་  
བར་བྱ་བའི་སེམས་མེད་དེ། །ལམ་འདི་ཤེས་པ་དེ་ཉིད་ཀྱིས། །དཀའ་བའི་རྩོལ་སྒྲུབ་མ་བྱས་པར། །ཐམས་ཅད་ཐམས་ཅད་འགྲུབ་པར་འགྱུར། །འདུས་པ་ཆེན་པོའི་ཚོགས་  
དེ་བས་ན༑ སེམས་འདི་ནི། ལམ་ཞེས་བྱའོ། །འཁོར་བ་ཞེས་བྱའོ་།སེམས་ཞེས་བྱའོ། །གྲུ་ཞེས་བྱའོ། །བགྲོད་པ་ཞེས་བྱའོ། །བྱང་ཆུབ་ཅེས་བྱའོ། །སེམས་ཞེས་  
བྱའོ༑ ༑ཤེས་རབ་ཅེས་བྱའོ། །ཏིང་ངེ་འཛིན་ཅེས་བྱའོ། །གནས་ཞེས་བྱའོ། །རབ་ཅེས་བྱའོ། །མཆོག་ཅེས་བྱའོ། །ཕུལ་ཞེས་བྱའོ། །བླ་ན་མེད་པ་ཞེས་བྱའོ། །ཟབ་པ་ཞེས་  
བྱའོ༑ ༑གསང་བ་ཞེས་བྱའོ། །གཏིང་དཔག་དཀའ་བ་ཞེས་བྱའོ་།ཆོས་ཤེས་བྱའོ། །བྱང་ཆུབ་སེམས་དཔའ་ཞེས་བྱའོ། །སངས་རྒྱས་ཞེས་བྱའོ། །དེ་ཅིའི་ཕྱིར་ཞེ་ན་  
འཇུག་པའི་ཕྱིར་ནི། ལམ་མོ། །འཁྲུལ་པའི་ཕྱིར་ནི། འཁོར་བའོ་།མ་ཤེས་པའི་ཕྱིར་ནི། སེམས་ཅན་ནོ། །སྒྲོལ་བའི་ཕྱིར་ནི། གྲུའོ་།བསྐྱོད་པའི་ཕྱིར་ནི། བགྲོད་པའོ།།  
བདེ་བའི་ཕྱིར་ནི། བྱང་ཆུབ་བོ། །དྲན་པ་ངེས་པའི་ཕྱིར་ནི་སེམས་སོ། །མཁས་པའི་ཕྱིར་ནི། ཤེས་རབ་བོ། །གསལ་བའི་ཕྱིར་ནི་ཏིང་འཛིན་ནོ། །ཕྱིན་པའི་ཕྱིར་ནི་  
  
  
༄༅། །གནས་སོ། །ཟླ་མེད་པའི་ཕྱིར་ནི། རབ་བོ། །ངོ་མཚར་བའི་ཕྱིར་ནི། མཆོག་གོ་འཕགས་པའི་ཕྱིར་ནི། འཕགས་པའི་ཕྱིར་ནི་ཕུལ་ལོ། །དབང་བྱེད་པ་མེད་  
པའི་ཕྱིར་ནི། བླ་ན་མེད་པའོ། །གཏིང་རིང་པའི་ཕྱིར་ནི། ཟབ་པའོ། །གབ་པའི་ཕྱིར་ནི། གསང་བའོ། །ཕྲ་བའི་ཕྱིར་ནི། གཏིང་དཔག་དཀའ་བའོ། །ཀུན་འབྱུང་བའི་ཕྱིར་  
ནི༑ ཆོས་སོ། །ས་ནོན་པའི་ཕྱིར་ནི། །བྱང་ཆུབ་སེམས་དཔའོ་།མཐར་ཕྱིན་པའི་ཕྱིར་ནི། སངས་རྒྱས་ཏེ། སེམས་དཔའ་ཆེན་པོ་།དེའི་ཕྱིར་ན་རྣལ་འབྱོར་གྱི་ལམ་  
འདི་ཤེས་པར་བྱ་སྟེ། ལམ་འདི་ནི། ཆོས་ཐམས་ཅད་ཀྱི་གཞིའོ་།སངས་རྒྱས་ཐམས་ཅད་ཀྱི་ཡུམ་མོ། །དེ་ཅིའི་ཕྱིར་ཞེ་ན། ཆོས་ཐམས་ཅད་འདི་ལས་བྱུང་  
བའི་ཕྱིར་ན་གཞིའོ། །མཐར་ཕྱིན་པའི་སངས་རྒྱས་ཀྱི་ལམ་འདི་ནས་གཤེགས་པར་གྱུར་ཏོ། །ད་ལྟར་སྟོན་པ་ཉིད་ཀྱང་ལམ་འདི་ནས་གཤེགས་པ་སྟེ། དེའི་ཕྱིར་ལམ་  
འདི་ཤེས་པར་བྱའོ། །དེ་ལྟར་ན། དེའི་ཕྱིར་ལམ་འདི་ནི། དེ་བཞིན་གཤེགས་པ་ཐམས་ཅད་ཀྱི་ཡབ་ཅེས་ཀྱང་བྱའོ། །དེ་བཞིན་དུ་ཡུམ་ཞེས་ཀྱང་བྱ་བ་དང། སྲས་ཞེས་  
བྱ་བ་དང། བདག་པོ་ཞེས་བྱ་བ་དང། གདུང་ཞེས་བྱ་བ་དང་སྲོག་ཅེས་བྱ་བ་དང། བྲན་ཞེས་བྱ་བ་དང། སྐུ་ཞེས་བྱ་བ་དང། གསུང་ཞེས་བྱ་བ་དང། ཐུགས་ཞེས་བྱ་  
  
  
ཡོན་ཏན་ཞེས་བྱ་བ་དང། འཕྲིན་ལས་ཆེན་པོ་ཞེས་བྱའོ། །དེ་ཅིའི་ཕྱིར་ཞེ་ན། ཐབས་ཆེན་པོ་དང། ཤེས་རབ་ཆེན་པོ་དང། བྱང་ཆུབ་ཆེན་པོ་དང། དབང་ཆེན་པོ་  
དང། དེ་བཞིན་ཉིད་དང། འདའ་བར་དཀའ་བ་དང། ཆོས་ཉིད་ལ་ཟད་མི་ཤེས་པ་དང། སྙིང་རྗེ་ཆེན་པོ་དང། རྣམ་པར་བརྗིད་པ་དང་སྣ་ཚོགས་སུ་སྟོན་པ་དང། ཐམས་  
ཅད་དུ་མཁྱེན་པ་དང། ཅིར་ཡང་འབྱུང་བ་དང། མཛད་པ་སྣ་ཚོགས་པའི་ཕྱིར་དེ་དག་ནི། དེ་ལྟར་ཡིན་པར་ཤེས་པར་བྱའོ། །དེའི་ཕྱིར་ཡང་ལམ་འདི་ཡོངས་སུ་ཤེས་པར་  
བྱའོ༑ ༑དེ་བཞིན་དུ་འདོད་པ་ཆེན་པོ་ཞེས་ཀྱང་བྱའོ། །འཚོ་བ་ཆེན་པོ་ཞེས་བྱ་བ་དང། ལོངས་སྤྱོད་ཆེན་པོ་ཞེས་བྱ་བ་དང་ཡོ་བྱད་ཆེན་པོ་ཞེས་བྱ་བ་དང། རྒྱུ་ཞེས་བྱ་བ་དང་  
རྐྱེན་ཞེས་བྱ་བ་དང། འབྲས་བུ་ཞེས་བྱ་བ་དང། སྤྱོད་པ་ཞེས་བྱ་བ་དང། ཆོ་འཕྲུལ་ཞེས་བྱ་བ་དང། ཕྱག་རྒྱ་ཞེས་བྱ་བ་དང། བསྙེན་པ་ཞེས་བྱ་བ་དང། ཉེ་བའི་བསྙེན་  
པ་ཞེས་བྱ་བ་དང། སྒྲུབ་པ་ཞེས་བྱ་བ་དང། སྒྲུབ་པ་ཆེན་པོ་ཞེས་བྱ་བ་དང། ཚོགས་ཆེན་པོ་ཞེས་བྱ་བ་དང། ཀུན་ཏུ་རྫོགས་པ་ཞེས་བྱའོ། །དེ་ཅིའི་ཕྱིར་ཞེ་ན། ཡུལ་ལ་  
འདོད་པ་སྣ་ཚོགས་པ་དང། དམིགས་པས་འཚོ་བ་དང། འཇོལ་ཉོག་ཏུ་སྤྱོད་པ་དང། དགོས་པ་སྒྲུབ་པ་དང། །འབྲས་བུར་བྱེད་པ་དང་ཀུན་ཏུ་ལོག་པ་དང། དོན་གྲུབ་  
  
  
༄༅། །བ་དང། སྨིན་པར་བསགས་པ་དང། རང་བཞིན་དུ་གྱུར་པ་དང། བྱ་བ་བྱེད་པ་དང། སྣ་ཚོགས་སུ་འབྱུང་བ་དང། མཚན་མར་བསྟན་པ་དང་  
རྣམ་པར་འདུད་པ་དང། ཤིན་ཏུ་མཛེད་པ་དང། འདོད་པ་བྱེད་པ་དང། ལྷག་པར་འདོད་པ་དང། ཀུན་ཏུ་འབྱོར་བ་དང། ལྷུན་གྱིས་གྲུབ་པའི་ཕྱིར་ཡོངས་སུ་  
ཤེས་པར་བྱའོ། །གཞན་ཡང་འདུས་པ་ཆེན་པོའི་ཚོགས། །འདི་ལ་ནི་ཐམས་ཅད་ཡོད་དེ། ཆོས་ཐམས་ཅད་ནི། རྣལ་འབྱོར་རྣམ་པ་གསུམ་དུ་འདུས་པར་  
ཤེས་པར་བྱའོ། །གསུམ་གང་ཞེ་ན། རྒྱུའི་རྣལ་འབྱོར་དང། རྐྱེན་གྱི་རྣལ་འབྱོར་དང། འབྲས་བུའི་རྣལ་འབྱོར་རྣམ་པ་གསུམ་ཡང་འདི་ཉིད་ཡིན་ཞིང་འདི་  
ལས་འབྱུང་བར་ཤེས་པར་བྱ་སྟེ། དེ་ཡང་ཇི་ལྟར་ཞེ་ན། རྒྱུ་ནི་འཁྲུལ་པ་གཅིག་ཤེས་ཏེ་ཆུབ་པར་འདོད་པས་ཀྱང་ལམ་འདི་ཉིད་ཤེས་པར་བྱའོ། །དེ་བཞིན་  
དུ་མཚན་མ་གཉིས་དང། རྟོག་པ་གསུམ་དང། ལོག་པ་བཞི་དང། ཉོན་མོངས་པ་ལྔ་དང། ཕུང་པོ་ལྔ་དང། དབང་པོ་ལྔ་དང། རྒྱུ་དྲུག་དང། རྐྱེན་བཅུ་གཉིས་  
དང། སྐྱེ་བ་བཅུ་གཉིས་དང། རང་བཞིན་བཅོ་བརྒྱད་དང། སྤྱོད་པ་བཅུ་གཅིག་དང། སྨོན་པ་བཞི་དང། ལམ་ལྔ་དང། གནས་དྲུག་དང། མུ་གསུམ་ཤེས་ཏེ་  
  
  
།དེ་ཅིའི་ཕྱིར་ཞེ་ན། འདོད་པའི་འབྲས་བུའི་གཞིར་གྱུར་པའི་ཕྱིར་ཏེ་ལམ་དེ་ཉིད་མ་རིག་པའི་ཕྱིར་འཁྲུལ་  
པ་ཞེས་བྱའོ། །ཡུལ་དང་གཉིས་སུ་གྱུར་པའི་ཕྱིར་ན། མཚན་མ་ཞེས་བྱའོ། །དུས་གསུམ་དངོས་པོར་རྟོག་པའི་ཕྱིར་རྟོག་པ་ཞེས་བྱའོ། །ངེས་པ་ལས་ལོག་པའི་  
ཕྱིར་དོན་ལས་གོལ་བ་དང། མཉམ་པ་ལས་གོལ་བ་དང། ཕྱོགས་ལས་གོལ་བ་དང། གཞི་ལས་གོལ་བའི་ཕྱིར་ལོག་པ་ཞེས་བྱའོ། །རྒྱུ་འབྲས་ཀུན་ནས་ཉོན་  
མོངས་པའི་ཕྱིར་མུན་པས་འཐིབས་པ་དང། སྲེད་པས་གདུངས་པ་དང་སྡོང་པོས་ནོན་པ་དང། མི་ཕྱེད་པས་འཐས་པ་དང། ཀུན་ནས་འཁྲུགས་པའི་ཕྱིར་ཉོན་  
མོངས་པ་ཞེས་བྱའོ། །ཀུན་ནས་འདུས་པའི་ཕྱིར་རྒྱུ་འདུས་པ་དང་རྐྱེན་དུ་ཚོར་བ་དང། མཚན་མར་ཤེས་པ་དང། ཐམས་ཅད་ནས་བྱེད་པ་དང། རྣམ་པར་རིག་པའི་  
ཕྱིར་ཕུང་པོ་ཞེས་བྱའོ། །སྒོར་གསལ་ཞིང་ཡུལ་ལ་དབང་བྱེད་པའི་ཕྱིར་མཐོང་བར་དབང་བ་དང། ཐོས་པར་དབང་བ་དང། ཚོར་བར་དབང་བ་དང། མྱོང་བར་དབང་བ་  
དང། རེག་པར་དབང་བའི་ཕྱིར་དབང་པོ་ཞེས་བྱའོ། །འབྲས་བུར་བྱེད་པའི་ཕྱིར་འཛིན་པར་དབང་བ་དང། མཉེན་པར་བྱེད་པ་དང་ཆགས་པར་བྱེད་པ་དང། གཡོ་བར་  
  
  
༄༅། །འབུད་པ་དང། སྐྱེད་པར་གསལ་བ་དང། དུས་སུ་རེད་པའི་ཕྱིར་རྒྱུ་ཞེས་བྱའོ། །རྐྱེན་དུ་འབྲེལ་པའི་ཕྱིར་ས་བོན་དང་རྩ་བ་དང། མྱུ་  
གུ་དང། ལྡུམ་བུ་དང། ཡལ་ག་དང། སྡོང་པོ་དང། འདབ་མ་དང་མེ་ཏོག་དང། འབྲས་བུ་དང། སྙིང་པོ་དང། བསྐམས་པའི་ཕྱིར་རྐྱེན་ཞེས་བྱའོ། །  
མཚན་མ་སྐྱེ་བའི་ཕྱིར་མཐོང་བ་སྐྱེ་བ་དང། སྣང་བ་དང་ཐོས་པ་དང། སྒྲ་བརྙན་དང། ཚོར་བ་དང། དྲི་དང། མྱོང་བ་དང། རོ་དང། རེག་པ་དང། ཤེས་པ་དང་  
ཆོས་སྐྱེ་བའི་ཕྱིར་སྐྱེ་བ་ཞེས་བྱའོ། །མཚན་མའི་ཆོས་ཉིད་ཅན་གྱི་ཕྱིར་མཐོང་བའི་ཆོས་ཉིད་དང། སྣང་བའི་ཆོས་དང་ལྷང་ངེ་བའི་ཆོས་དང། ཐོས་པའི་ཆོས་  
དང། གྲགས་པའི་ཆོས་དང། གསལ་བའི་ཆོས་དང། ཚོར་བའི་ཆོས་དང། དྲིའི་ཆོས་དང། ཚིམ་པའི་ཆོས་དང། མྱོང་བའི་ཆོས་དང་རོའི་ཆོས་དང། བྲོ་བའི་  
ཆོས་དང། རེག་པའི་ཆོས་དང། རེག་བྱའི་ཆོས་དང། ངེས་པའི་ཆོས་དང། ཤེས་པའི་ཆོས་དང། ཆོས་ཀྱི་ཆོས་དང། རྟོགས་པའི་ཆོས་ཉིད་འཛིན་པའི་ཕྱིར་ཆོས་ཉིད་  
ཅེས་བྱའོ། །མཚན་མར་སྤྱོད་པའི་ཕྱིར་འདུ་ཤེས་སྒྱུར་བའི་སྤྱོད་པ་དང། དབང་དུ་སྤྱོད་པའི་སྤྱོད་པ་དང། རྣམ་པར་གཡོ་བའི་སྤྱོད་པ་དང། སྒྲོས་སུ་འདོགས་པའི་སྤྱོད་  
  
  
ཟླ་ལས་གལ་བའི་སྤྱོད་པ་དང། ཀུན་ཏུ་འཚིག་པའི་སྤྱོད་པ་དང། བླ་བཀྱལ་འཚལ་བའི་སྤྱོད་པ་དང། ཆགས་པ་འཛིན་པའི་སྤྱོད་པ་དང། ཀུན་ཏུ་བདུད་ཀྱི་སྤྱོད་པ་དང། ཕྱིན་  
ཅི་ལོག་པའི་སྤྱོད་པ་དང། གཉིས་ལ་བརྟེན་པའི་སྤྱོད་པའི་ཕྱིར་སྤྱོད་པ་ཞེས་བྱའོ། །འབྲས་བུར་སྨིན་པའི་ཕྱིར་རྫོགས་པར་སྨིན་པ་དང། རིམ་པར་སྨིན་པ་དང། གློ་བུར་དུ་སྨིན་  
པ་དང། བསྒྱུར་ཏེ་སྨིན་པའི་ཕྱིར་སྨིན་པ་ཞེས་བྱའོ། །བགྲོད་པར་བྱེད་པའི་ཕྱིར་གདུང་བའི་ལམ་དང། འགོག་པའི་ལམ་དང། མུན་པའི་ལམ་དང། འདམ་གྱི་ལམ་དང་  
ཡང་བའི་ཕྱིར་ལམ་ཞེས་བྱའོ། །རྟེན་པར་བྱེད་པའི་ཕྱིར་བཟོད་ལྡན་གྱི་གནས་དང། ཡིད་ལྡན་གྱི་གནས་དང། མཉམ་ལྡན་གྱི་གནས་དང། འདོད་ལྡན་གྱི་གནས་དང་  
རྩོད་ལྡན་གྱི་གནས་དང། དགའ་ལྡན་ལ་གནས་པའི་ཕྱིར་གནས་ཞེས་བྱའོ། །བདེ་བའི་མུ་བཟུང་བའི་ཕྱིར་ངོ་བོ་ཉིད་ཀྱི་མུ་དང་བྱེད་པ་དང། དབང་ཕྱུག་གི་མུ་བཟུང་  
བའི་ཕྱིར་མུ་ཞེས་བྱའོ། །འདུས་པ་ཆེན་པོའི་ཚོགས། རྐྱེན་གྱི་རྣལ་འབྱོར་ནི། འདི་ལྟ་སྟེ། ཤེས་པ་གཅིག་ཤེས་ཏེ་ཆུབ་པར་འདོད་པས་ཀྱང་ལམ་འདི་ཤེས་པར་བྱའོ།།  
དེ་བཞིན་དུ་དོན་གཉིས་དང། ཚུལ་གསུམ་དང། ཐབས་བཞི་དང། ཆོས་ལྔ་དང། རིགས་དྲུག་དང། མཛད་པ་ཆེན་པོ་བཅུ་གཉིས་དང། ཆོས་འཕྲུལ་ཆེན་པོ་བཅུ་གཉིས་  
  
  
༄༅། །དང། ཡེ་ཤེས་བཅོ་བརྒྱད་དང། སའི་ཁྱད་པར་བཅུ་གཅིག་དང། སྐུ་བཞི་དང། ལམ་ལྔ་དང། འབྲས་བུ་ཆེན་པོ་དྲུག་དང་བྱང་ཆུབ་ཆེན་པོ་གཅིག་ཤེས་ཏེ་ཆུབ་པར་འདོད་པས་  
ཀྱང་ལམ་འདི་ཉིད་ཤེས་པར་བྱའོ། །དེ་ཅིའི་ཕྱིར་ཞེ་ན། རང་རྐྱེན་ཙམ་དུ་སྤྱོད་ཅིང་འབྲས་བུའི་རྐྱེན་དུ་འགྱུར་བའི་ཕྱིར་ཏེ་ལམ་དེ་ཉིད་མ་ནོར་བར་ཤེས་པའི་ཕྱིར་དེ་ཤེས་པ་གཅིག་  
ཅེས་བྱའོ། །བདེན་པ་གཉིས་སུ་སྣང་བའི་ཕྱིར་དོན་གཉིས་པ་ཞེས་བྱའོ། །མཚན་ཉིད་གསུམ་གྱིས་སྦྱོར་བའི་ཕྱིར་ཀུན་བརྟགས་མཐུན་པ་ལ་ཡོད་པའི་ཚུལ་དང། གཞན་དབང་མི་  
མཐུན་པ་ལ་མེད་པའི་ཚུལ་དང། རྗེས་སུ་དཔག་པ་གཉི་ག་མ་ཡིན་པའི་ཕྱིར་ཚུལ་ཞེས་བྱའོ། །མཁས་པས་ཟིན་པའི་ཕྱིར་ཁྱད་ཀྱིས་འཇུག་པའི་ཐབས་དང། རྐྱེན་ལ་སྦྱོར་བའི་ཐབས་དང་  
མངོན་པར་འཇུག་པའི་ཐབས་དང། ཐམས་ཅད་རྫོགས་པའི་ཕྱིར་ཐབས་ཞེས་བྱའོ། །རང་བཞིན་ལ་གནས་པའི་ཕྱིར་རྒྱུའི་ཆོས་དང། ལམ་གྱི་ཆོས་དང། རྟོགས་པའི་ཆོས་དང། འབྲས་བུའི་ཆོས་ལ་གནས་  
པའི་ཕྱིར་ཆོས་ཞེས་བྱའོ། །ཕྱིས་འབྱུང་བར་ཤེས་པའི་ཕྱིར་རྒྱུའི་དྲན་པ་དང། འབྲས་བུའི་དྲན་པ་དང། སྒྲའི་དྲན་པ་དང། སྦྱོར་བའི་དྲན་པ་དང། གནས་ཀྱི་དྲན་པ་དང། མངོན་སུམ་པའི་དྲན་པ་  
དང། རིག་པའི་ཕྱིར་རིག་པ་དྲུག་ཅེས་བྱའོ། །གཞན་གྱི་དོན་དུ་མཛད་ཅིང་འགྲོ་བའི་དོན་ལ་འཇུག་པའི་ཕྱིར་ངོ་བོའི་ཚུལ་དང་བལྟམས་པའི་ཚུལ་དང། རོལ་པའི་ཚུལ་དང་  
  
  
ཐར་པར་གྱུར་པའི་ཚུལ་དང། དཀའ་ཐུབ་ཆེན་པོའི་ཚུལ་དང། སངས་རྒྱས་པ་དང། བདུད་བཏུལ་བའི་ཆུལ་དང། འཁོར་ལོ་བསྐོར་བ་  
དང། བདུད་བཏུལ་བའི་ཚུལ་དང། ཆོ་འཕྲུལ་སྟོན་པའི་ཚུལ་དང་མྱ་ངན་ལས་འདས་པའི་ཚུལ་གྱི་ཕྱིར་མཛད་པ་ཆེན་པོ་ཞེས་བྱའོ། །སྣ་ཚོགས་སུ་འཕྲུལ་  
པའི་ཕྱིར་ཏིང་ངེ་འཛིན་གྱི་ཆོ་འཕྲུལ་དང། སྣང་བའི་ཆོ་འཕྲུལ་དང། རྫུ་འཕྲུལ་གྱི་ཆོ་འཕྲུལ་དང། ཀུན་བརྗོད་པའི་ཆོ་འཕྲུལ་དང། རྗེས་སུ་བསྟན་པའི་ཆོ་འཕྲུལ་  
དང། བསམ་གཏན་གྱི་ཆོ་འཕྲུལ་དང། བྱིན་རླབས་ཀྱི་ཆོ་འཕྲུལ་དང། སྐྱེ་བའི་ཆོ་འཕྲུལ་དང། སྟོབས་ཀྱི་ཆོ་འཕྲུལ་དང། ཡོན་ཏན་གྱི་ཆོ་འཕྲུལ་དང། འབྲས་བུའི་ཆོ་  
འཕྲུལ་དང། དེའི་ཕྱིར་ཆོ་འཕྲུལ་ཞེས་བྱའོ། །ཕྱི་ནང་གི་ཆོས་ཐམས་ཅད་ཤེས་པའི་ཕྱིར་ནང་གི་ཆོས་ཐམས་ཅད་ཤེས་པ་དང་ཕྱིའི་ཆོས་ཐམས་ཅད་ཤེས་པའི་ཡེ་  
ཤེས་དང། ཕྱི་ནང་གི་ཆོས་ཐམས་ཅད་ཤེས་པའི་ཡེ་ཤེས་དང་སྟོང་པའི་ཆོས་ཐམས་ཅད་ཤེས་པའི་ཡེ་ཤེས་དང། དོན་དམ་པའི་ཆོས་ཉིད་ཤེས་པའི་ཡེ་ཤེས་དང་  
འདུས་བྱས་ཀྱི་ཆོས་ཐམས་ཅད་ཤེས་པའི་ཡེ་ཤེས་དང། མཐའ་མི་དམིགས་པའི་ཆོས་ཐམས་ཅད་ཤེས་པའི་ཡེ་ཤེས་དང། དུས་གསུམ་གྱི་ཆོས་ཐམས་ཅད་ཤེས་པའི་  
  
  
༄༅། །ཡེ་ཤེས་དང། བླང་དོར་མི་དམིགས་པའི་ཆོས་ཐམས་ཅད་ཤེས་པའི་ཡེ་ཤེས་དང། རང་བཞིན་གྱི་ཆོས་ཐམས་ཅད་ཤེས་པའི་ཡེ་ཤེས་དང་  
ཆོས་ཅན་གྱི་ཆོས་ཐམས་ཅད་ཤེས་པའི་ཡེ་ཤེས་དང། མཚན་ཉིད་འཛིན་པའི་ཆོས་ཐམས་ཅད་ཤེས་པའི་ཡེ་ཤེས་དང། དམིགས་པ་མེད་པའི་ཆོས་ཐམས་ཅད་ཤེས་པའི་ཡེ་  
ཤེས་དང། མཚན་མར་མི་རྟོག་པའི་ཆོས་ཐམས་ཅད་ཤེས་པའི་ཡེ་ཤེས་དང། ངོ་བོ་ཉིད་ཀྱི་ཆོས་ཐམས་ཅད་ཤེས་པའི་ཡེ་ཤེས་དང་དངོས་པོ་མི་དམིགས་པའི་  
ཆོས་ཐམས་ཅད་ཤེས་པའི་ཡེ་ཤེས་དང། བརྟེན་ཏེ་གནས་པའི་ཕྱིར་མི་གོས་པའི་རིག་པ་དང། མི་ཉམས་པར་རིག་པ་དང། མི་སྒྲིབ་པར་རིག་པ་དང། རྫོགས་པར་  
རིག་པ་དང། མ་གཡོས་པར་རིག་པ་དང། མཉམ་པ་ཉིད་དུ་རིག་པ་དང། གཉིས་སུ་མེད་པར་རིག་པ་དང། ཡོངས་སུ་དག་པར་རིག་པ་དང་ཀུན་ཏུ་ལེགས་པར་རིག་  
པ་དང། དེ་མ་ཐག་པར་རིག་པ་དང། རྫོགས་པར་ཆུབ་པའི་རིག་པ་ལ་བརྟེན་པའི་ཕྱིར་ས་ཞེས་བྱའོ། །ཀུན་ཏུ་བརྗོད་ཅིང་ངོ་བོ་ཉིད་དུ་གནས་པའི་ཕྱིར་ངོ་བོ་ཉིད་དང། ཆོས་  
ཉིད་དང། རྫོགས་ལོངས་སྤྱོད་པ་དང། འདྲེན་པར་སྤྲུལ་པའི་ཕྱིར་སྐུ་ཞེས་བྱའོ། །བགྲོད་ཅིང་འཇུག་པའི་ཕྱིར་ཚོགས་དང། སྦྱོར་བ་དང། མཐོང་བ་དང། སྒོམ་པ་  
  
  
མཐའ་ཟད་དུ་ཕྱིན་པའི་ཕྱིར་ལམ་ཞེས་བྱའོ། །རྒྱུ་ལ་དོན་ཡོད་པའི་ཕྱིར་གཅིག་ཏུ་རྫོགས་པ་དང། ཐམས་ཅད་དུ་མཁྱེན་པ་དང། ཡོངས་སུ་ཁྱབ་པ་དང། ཚོགས་སུ་  
འབྱུང་བ་དང། ཀུན་ཏུ་དབང་བ་དང། དགོས་པ་ཚང་བའི་ཕྱིར་འབྲས་བུ་ཞེས་བྱའོ། །མངོན་པར་རྫོགས་པའི་ཕྱིར་བྱང་ཆུབ་ཆེན་པོ་ཞེས་བྱའོ། །འདུས་པ་ཆེན་པོའི་ཚོགས་  
འབྲས་བུའི་རྣལ་འབྱོར་ནི། འདི་ལྟ་སྟེ། མ་ནོར་བ་གཅིག་ཤེས་ཏེ་ཆུབ་པར་འདོད་པས་ཀྱང་ལམ་འདི་ཤེས་པར་བྱའོ། །དེ་བཞིན་དུ་ངེས་པ་གཉིས་དང། ཡོན་ཏན་གསུམ་  
དང། དགོངས་པ་བཞི་དང། ཆེན་པོ་ལྔ་དང། ཚོགས་པ་དྲུག་དང་འབྱུང་ཚུལ་བཅུ་གཉིས་དང། ཏིང་ངེ་འཛིན་བཅུ་གཉིས་དང། ཡེ་ཤེས་ཆེན་པོ་བཅོ་བརྒྱད་དང་  
རྣལ་འབྱོར་ཆེན་པོ་བཅུ་གཅིག་དང། སྒྲུབ་པ་ཆེན་པོ་བཞི་དང་སྦྱོར་བ་ལྔ་དང། དངོས་གྲུབ་ཆེན་པོ་དྲུག་དང། རྫོགས་པ་ཆེན་པོ་གཅིག་ཤེས་ཏེ་ཆུབ་པར་འདོད་  
པས་ཀྱང་ལམ་འདི་ཤེས་པར་བྱའོ། །དེ་ཅིའི་ཕྱིར་ཞེ་ན། རྒྱུ་ཉིད་འབྲས་བུར་གྲུབ་པའི་ཕྱིར་གཏན་ལ་ཕེབས་པས་ན། མ་ནོར་བ་ཞེས་བྱའོ། །ཐེ་ཚོམ་མི་ཟ་བའི་ཕྱིར་ཐབས་  
ཀྱིས་ངེས་པ་དང། ཤེས་རབ་ཀྱིས་ངེས་པས་ངེས་པ་ཞེས་བྱ་བའོ་།འདོད་པ་འབྱུང་བའི་ཕྱིར་ཡང་ཡོངས་སུ་ཁྱབ་པ་དང། རླབས་སུ་ཆེ་བའི་ཡོན་ཏན་དང། རྩིས་ལས་འདས་  
  
  
༄༅། །པའི་ཕྱིར་ཡོན་ཏན་ཞེས་བྱའོ། །ཐབས་ཀྱིས་ལྡེམ་པོར་དགོངས་པའི་ཕྱིར་མཉམ་པ་ཉིད་ལ་དགོངས་པ་དང། མཚན་ཉིད་ཀྱི་ཕྱིར་དུས་གཞན་  
ལ་དགོངས་པ་དང། གཉེན་པོའི་ཕྱིར་གྲངས་གཞན་ལ་དགོངས་པ་དང། བསྒྱུར་བའི་ཕྱིར་དོན་གཞན་ལ་དགོངས་པས་ན། དགོངས་པ་ཞེས་བྱའོ། །ལྷག་པར་འཕགས་  
པའི་ཕྱིར་མངོན་པ་དང། བདག་ཉིད་ཆེན་པོ་དང། དེ་ཡིན་པ་དང་ཐམས་ཅད་དུ་ཆེ་བ་དང། ཀུན་ཏུ་རྫོགས་པའི་ཕྱིར་ཆེན་པོ་ཞེས་བྱའོ། །ཀུན་ནས་ཚང་བའི་ཕྱིར་  
མཉམ་པ་ཆེན་པོ་དང། འབྱོར་པ་ཆེན་པོ་དང། འདུས་པ་ཆེན་པོ་དང། རིག་པ་ཆེན་པོ་དང། དབང་ཆེན་པོ་དང། འདྲེས་པ་ཆེན་པོའི་ཕྱིར་ཚོགས་ཞེས་བྱའོ། །གཞན་  
གྱི་དོན་དུ་འབྱུང་ཞིང་འགྲོ་བའི་ཚུལ་དང་མཐུན་པའི་ཕྱིར་གནས་སུ་བསྐྱོད་པ་དང། མཉམ་པར་གྱུར་པ་དང། མཛེས་པར་གཤེགས་པ་དང། སྤྲོ་བར་སྤྱོད་པ་དང་  
གསང་བར་སྦྱོར་བ་དང། མཚན་མ་བཅོམ་པ་དང། འཛད་པ་མེད་པ་དང། སེངྒེའི་གསུང་སྒྲ་དང། ངེས་པར་རྫོགས་པ་དང། ཚམ་ངམ་ཆེན་པོ་སྤྲུལ་པ་མཛད་པ་དང་  
ཡོངས་སུ་དག་པའི་ཕྱིར་འབྱུང་ཚུལ་ཆེན་པོ་ཞེས་བྱའོ། །གསལ་ཞིང་མི་གཏོང་བའི་ཕྱིར་སེམས་ཀྱི་སྤྱོད་པ་སྟེ། རྣམ་དག་དབྱིངས་ཀྱི་ཏིང་ངེ་འཛིན་དང། སྣང་གསལ་  
  
  
མི་ཟད་མཛོད་ཀྱི་ཏིང་ངེ་འཛིན་དང། མངོན་པར་རྟོག་པའི་ཏིང་ངེ་འཛིན་དང། ཐམས་ཅད་རྫོགས་པའི་ཏིང་ངེ་འཛིན་དང། འབྱུང་ཆེན་སྤྲུལ་  
པའི་ཏིང་ངེ་འཛིན་དང། དབང་སྒྱུར་ཐབས་ཀྱི་ཏིང་ངེ་འཛིན་དང། རྩེ་གཅིག་འཕྲོས་པའི་ཏིང་ངེ་འཛིན་དང། ཚོགས་ཆེན་རྫོགས་པའི་ཏིང་ངེ་འཛིན་དང། རིན་ཆེན་མྱུ་གུའི་  
ཏིང་ངེ་འཛིན་དང། དུག་འཇོམས་སྨན་པའི་ཏིང་ངེ་འཛིན་དང། བྱ་བ་བྱེད་པའི་ཏིང་ངེ་འཛིན་གྱི་ཕྱིར་ཏིང་ངེ་འཛིན་ཅེས་བྱའོ་།སྟོང་པ་ཉིད་ཀྱི་ཡེ་ཤེས་དང། རྒྱུའི་ཡེ་ཤེས་  
དང། ཐམས་ཅད་འབྱུང་བའི་ཡེ་ཤེས་དང། ཡི་གེའི་ཡེ་ཤེས་དང་ཕྱག་རྒྱའི་ཡེ་ཤེས་དང། སྤྲུལ་པའི་ཡེ་ཤེས་དང། ཅིར་ཡང་མཛད་པའི་ཡེ་ཤེས་དང། མེ་ལོང་  
ལྟ་བུའི་ཡེ་ཤེས་དང། ནམ་མཁའ་ལྟ་བུའི་ཡེ་ཤེས་དང། སྒྱུ་མ་ལྟ་བུའི་ཡེ་ཤེས་དང། རིན་པོ་ཆེ་ལྟ་བུའི་ཡེ་ཤེས་དང། ཉི་མ་ལྟ་བུའི་ཡེ་ཤེས་དང། སྣང་སྟོང་གསལ་བའི་  
ཡེ་ཤེས་དང། མཉམ་པ་ཉིད་ཀྱི་ཡེ་ཤེས་དང། སོ་སོར་རྟོག་པའི་ཡེ་ཤེས་དང། བྱ་བ་ནན་ཏན་གྱི་ཡེ་ཤེས་དང། ཆོས་ཀྱི་དབྱིངས་ཀྱི་ཡེ་ཤེས་སུ་གསལ་བའི་ཕྱིར་ཡེ་ཤེས་  
ཆེན་པོ་ཞེས་བྱའོ། །འདུན་པ་སེམས་པའི་རྣལ་འབྱོར་དང། བཀའ་སྡོད་ལས་ཀྱི་རྣལ་འབྱོར་དང། རིགས་ཆེན་བྱེད་པའི་རྣལ་འབྱོར་དང་རྟགས་ཀྱི་རྣལ་འབྱོར་དང། གསང་  
  
  
༄༅། །སྒོ་ལུང་གི་རྣལ་འབྱོར་དང། སྤྱོད་པ་རྒྱུན་གྱི་རྣལ་འབྱོར་དང། མཚན་མ་རྟགས་ཀྱི་རྣལ་འབྱོར་དང། ལུང་ཆེན་ཐོབ་པའི་རྣལ་འབྱོར་  
དང། རིག་པ་འཛིན་པའི་རྣལ་འབྱོར་དང། རྩལ་ཆེན་སྦྱོང་བའི་རྣལ་འབྱོར་དང། ཡོངས་སུ་རྫོགས་པའི་རྣལ་འབྱོར་དང། ལྷུན་གྱིས་གྲུབ་པའི་རྣལ་འབྱོར་དུ་  
གནས་པའི་ཕྱིར་རྣལ་འབྱོར་ཞེས་བྱའོ། །མཉམ་པ་ཉིད་དུ་གྲུབ་པ་དང། བདེ་བ་ཆེན་པོར་གྲུབ་པ་དང། ཡོངས་སུ་རྫོགས་པར་གྲུབ་པ་དང། ཐམས་ཅད་ལྷུན་གྱིས་  
གྲུབ་པའི་ཕྱིར་གྲུབ་པ་ཆེན་པོ་ཞེས་བྱའོ། །རྒྱུ་དང་འབྲས་བུར་སྦྱོར་བ་དང། ཐབས་དང་ཤེས་རབ་ཏུ་སྦྱོར་བ་དང། དབྱིངས་དང་ཡེ་ཤེས་སུ་སྦྱོར་བ་དང། སེམས་དང་ཆོས་  
སུ་སྦྱོར་བ་དང། ལས་དང་ཐུགས་རྗེར་སྦྱོར་བས་སྦྱོར་བ་ཆེན་པོ་ཞེས་བྱའོ། །སྲིད་པ་རྒྱ་མཚོ་དབྱིངས་སུ་ཚིམ་པར་གྲུབ་པ་དང་འཁོར་བ་རྒྱ་མཚོ་བདག་གིར་གྲུབ་པར་  
གྱུར་པ་དང། བདག་ཉིད་ཆེན་པོ་ལྷུན་གྱིས་གྲུབ་པར་གྱུར་པ་དང་དམིགས་པ་གང་ཡིན་པ་དེ་བཞིན་གྲུབ་པར་གྱུར་པ་དང། ཆོ་འཕྲུལ་རྫུ་འཕྲུལ་ཐོགས་པ་མེད་  
པར་གྲུབ་པ་དང། དོན་དམ་བཅུད་ཀྱིས་རྣམ་ཤེས་རྒྱས་པར་གྲུབ་པའི་ཕྱིར་དངོས་གྲུབ་ཆེན་པོ་ཞེས་བྱའོ། །རྣམ་གྲངས་ཐམས་ཅད་བྱང་ཆུབ་ཀྱི་སེམས་བདེ་བ་ཆེན་  
  
  
བྱའོ། །གཞན་ཡང་འདུས་པ་ཆེན་པོའི་ཚོགས་སའི་ཁྱད་པར་ཆེན་པོ་བཅུ་གཅིག་ནོན་པར་འདོད་པས་ཀྱང་ལམ་འདི་ལ་བསླབ་པར་བྱ་  
སྟེ༑ གང་ཞེ་ན། འགྱུར་དབང་མ་ངེས་པའི་ས་དང། བརྟེན་པ་གཞིའི་ས་དང། གལ་ཆེན་སྦྱོར་བའི་ས་དང། མི་ལྡོག་གནས་པའི་ས་དང། བསླབ་པ་རྒྱུན་གྱི་ས་དང། ཆོ་འཕྲུལ་སྤྲུལ་པའི་ས་  
དང། བརྟེན་པས་ཁྱད་པར་དུ་འགྲོ་བའི་ས་དང། དམིགས་པས་འབྲས་བུ་སྐྱེ་བའི་ས་དང། གནས་པས་མི་འགྱུར་བའི་ས་དང། བདལ་བ་ཆོས་ཉིད་ཀྱི་ས་དང། རྫོགས་པ་སྤྱིར་ཆིབ་ཀྱི་ས་སྟེ། ས་  
འདི་དག་ནོན་པར་འདོད་པས་ཀྱང་ལམ་འདི་ལ་བསླབ་པར་བྱའོ། །གཞན་ཡང་འདུས་པ་ཆེན་པོའི་ཚོགས། འདི་ལྟ་སྟེ། རྣལ་འབྱོར་བསླབ་པའི་མཐའ་བཅུ་ཆིབ་པར་འདོད་པས་ཀྱང་ལམ་འདི་  
ལ་བསླབ་པར་བྱ་སྟེ། གང་ཞེ་ན། གཞི་དམ་ཚིག་འདིས་གཟུང་བར་བསླབ་པ་དང། རྒྱུད་ཐོས་པས་དགྲོལ་བར་བསླབ་པ་དང། ཕུལ་དུ་མཁས་པར་དབྱུང་བར་བསླབ་པ་དང། སྒོ་ཀུན་ནས་  
སྡུད་པར་བསླབ་པ་དང། རིམ་པ་དབང་གིས་བགྲོད་པར་བསླབ་པ་དང་ལ་སྤྱོད་པས་དོར་བར་བསླབ་པ་དང། ཐག་ལྟ་བས་གཅད་པར་བསླབ་པ་དང། ཉམས་སུ་ཏིང་ངེ་འཛིན་གྱིས་བླང་  
བར་བསླབ་པ་དང། དོན་མན་ངག་གིས་བསྒྲུབ་པར་བསླབ་པ་དང། མདོ་གཅིག་ཏུ་བསྡུ་བར་བསླབ་པའོ། །འདུས་པ་ཆེན་པོའི་ཚོགས། གཞན་ཡང་འདི་ལྟ་སྟེ། ཡོན་ཏན་  
  
  
༄༅། །གྱི་ཆེ་བ་སྦོམ་པར་འདོད་པས་ཀྱང་ལམ་འདི་ལ་བསླབ་པར་བྱ་སྟེ། གང་ཞེ་ན། ཆེ་བ་ཉི་ཤུ་དང། རོལ་པ་ཉི་ཤུ་དང་ཆོ་འཕྲུལ་ཉི་ཤུ་དང་  
རྔོམ་པ་ཉི་ཤུ་དང། བརྗིད་པ་ཆེན་པོ་ཉི་ཤུ་དང། ཏོག་ཆེན་པོའི་ནོར་བུའོ། །གཞན་ཡང་འདུས་པ་ཆེན་པོའི་ཚོགས། འདི་ལྟ་སྟེ་རྨད་དུ་བྱུང་བའི་མཐུ་ཆེན་པོ་ཉི་ཤུ་ཐོབ་  
པར་འདོད་པས་ཀྱང་ལམ་འདི་ལ་བསླབ་པར་བྱ་སྟེ། དེ་ཡང་གང་ཞེ་ན། འཇིག་རྟེན་ཆེན་པོ་དྲུག་འཕང་བར་འདོད་པ་དང། ཆུའི་ཕུང་པོ་ཆེན་པོ་བརྡུབས་ཏེ་བསྟན་པར་  
འདོད་པ་དང། རླུང་གི་བསྐལ་པ་བཅིང་བར་འདོད་པ་དང། ཉི་མའི་དཀྱིལ་འཁོར་འབུམ་དགྱེ་བར་འདོད་པ་དང། སྲེག་པའི་བསྐལ་པ་ཆེན་པོ་གསུམ་གཞིལ་བར་འདོད་  
པ་དང། ནམ་མཁའ་ཐམས་ཅད་བ་སྤུ་གཅིག་གིས་དགང་བར་འདོད་པ་དང། བ་སྤུ་གཅིག་ལས་སངས་རྒྱས་བྱེ་བ་དགྱེ་བར་འདོད་པ་དང་སངས་རྒྱས་བྱེ་བ་བ་སྤུ་  
གཅིག་གི་ནང་དུ་ཤོང་བར་འདོད་པ་དང། འཁོར་བ་ཐམས་ཅད་བ་སྤུ་གཅིག་ཏུ་རྡུབ་པར་འདོད་པ་དང། བ་སྤུ་གཅིག་གིས་འཁོར་བ་ཐམས་ཅད་ལ་ཁྱབ་པར་འདོད་  
པ་དང། བསྐལ་པའི་འཁོར་ལོ་ཆེན་པོ་རིང་དུ་སྲུབ་པར་འདོད་པ་དང། ཐུང་དུ་སྲུབ་པར་འདོད་པ་དང། དུས་ཀྱི་འཁོར་ལོ་ཆེན་པོ་མཉམ་པར་བསྐོར་བར་འདོད་པ་  
  
  
འཁྲུལ་པར་བསྐོར་བར་འདོད་པ་དང། ལས་ཀྱི་འཁོར་ལོ་ཆེན་པོ་རྒྱུན་དུ་བསྐོར་བར་འདོད་པ་དང། རྒྱུན་གཅད་པར་འདོད་པ་དང། སྲིད་པའི་འཁོར་ལོ་ལྡོག་པར་འདོད་  
པ་དང། ལུགས་སུ་བསྐོར་བར་འདོད་པ་དང། སྡུག་བསྔལ་གྱི་འཁོར་ལོ་ཆེན་པོ་རྒྱུན་གཅད་པར་འདོད་པ་དང། དམྱལ་བའི་འཁོར་ལོ་ཆེན་པོ་དོང་སྦྲུགས་པར་འདོད་  
པས་ཀྱང་ལམ་འདི་ལ་བསླབ་པར་བྱའོ། །འདུས་པ་ཆེན་པོའི་ཚོགས་གཞན་ཡང་འདི་ལྟ་སྟེ། རྣལ་འབྱོར་རྟོག་པའི་རི་བོ་བརྒྱད་ཅུ་རྩ་གཅིག་གཞིལ་བར་འདོད་པས་  
ཀྱང་ལམ་འདི་ལ་བསླབ་པར་བྱ་སྟེ། དངོས་གཞིའི་རྟོག་པ་དགུ་དང། མཚན་མའི་རྟོག་པ་དགུ་དང། རྟགས་ཀྱི་རྟོག་པ་དགུ་དང་རྐྱེན་གྱི་རྟོག་པ་དགུ་དང། ལས་ཀྱི་རྟོག་  
པ་དགུ་དང། སྤྱོད་པའི་རྟོག་པ་དགུ་དང། བསྐྱོད་པའི་རྟོག་པ་དགུ་དང། ཞེན་པའི་རྟོག་པ་དགུ་དང། མངོན་པར་རྟོག་པ་དགུའོ། །འདུས་པ་ཆེན་པོའི་ཚོགས། གཞན་  
ཡང་འདི་ལྟ་སྟེ། ལྟུང་བའི་སྒོ་དགུ་ཤེས་པས་ཀྱང་ལམ་འདི་ལ་བསླབ་པར་བྱ་སྟེ། དེ་ཡང་གང་ཞེ་ན། བདུད་ཆེན་པོའི་རིས་སུ་ལྟུང་བའི་སྒོ་དང། མུ་སྟེགས་ཀྱི་ཁམས་  
སུ་ལྟང་བའི་སྒོ་དང། སྲིན་པོའི་ཁམས་སུ་ལྟུང་བའི་སྒོ་དང་གནོད་སྦྱིན་གྱི་རིས་སུ་ལྟུང་བའི་སྒོ་དང། རུ་ཏྲ་ཆེན་པོར་ལྟུང་བའི་སྒོ་དང། བགེགས་ཆེན་པོར་ལྟུང་བའི་སྒོ་  
  
  
༄༅། །དང། ལྷ་ཆེན་པོའི་རིས་སུ་ལྟུང་བའི་སྒོ་དང། ཤོ་གམ་གཅན་ཆེན་གྱི་རིས་སུ་ལྟུང་བའི་སྒོ་དང། དམྱལ་བ་ཆེན་པོར་ལྟུང་བའི་སྒོའོ། །  
འདུས་པ་ཆེན་པོའི་ཚོགས། གཞན་ཡང་འདི་ལྟ་སྟེ། ལམ་འདི་ཤེས་པར་འདོད་ན། སངས་རྒྱས་ཀྱི་ཆོས་ཤེས་པར་བྱའོ། །ཇི་ལྟ་ཇི་ལྟར་སངས་རྒྱས་ཀྱི་ཆོས་རྣམས་  
ནི༑ རྟག་པར་ཡང་བལྟའོ། །ཆད་པར་ཡང་བལྟའོ། །སྐྱེ་བར་སྣང་ངོ། །དམིགས་པར་ཡོད་དོ། །སངས་རྒྱས་ཀྱི་ཆོས་འདི་ནི། འདོད་ཆགས་དང་བཅས་པའོ། །ཞེ་སྡང་  
དང་བཅས་པའོ། །གཏི་མུག་དང་བཅས་པའོ། །ང་རྒྱལ་དང་བཅས་པའོ། །ཕྲག་དོག་དང་བཅས་པའོ། །མཚམས་མེད་པ་ལྔ་དང་བཅས་པའོ། །དེ་དང་ཉེ་བ་ལྔ་དང་བཅས་པའོ།།  
ལྕི་བ་བཞི་དང་བཅས་པའོ།། །།ལོག་པ་བརྒྱད་དང་ཡང་བཅས་པའོ་།གཞན་ཡང་འདུས་པ་ཆེན་པོའི་ཚོགས། འདི་ལྟ་སྟེ། སྲོག་གཅོད་པ་  
དང་བཅས་པའོ། །མ་བྱིན་པར་ལེན་པ་དང་བཅས་པའོ། །འདོད་པས་ལོག་པར་གཡེམ་པ་དང་བཅས་པའོ། །རྫུན་དང་བཅས་པའོ། །ཕྲ་མ་དང་བཅས་པའོ། །ངག་རྩུབ་མོ་  
དང་བཅས་པའོ། །ཚིག་ཁྱལ་པ་དང་བཅས་པའོ། །བརྣབ་སེམས་དང་བཅས་པའོ། །གནོད་སེམས་དང་བཅས་པའོ། །ལོག་པར་ལྟ་བ་དང་བཅས་པའོ། །འདུས་པ་ཆེན་  
  
  
དེ་བས་ན། སངས་རྒྱས་ཀྱི་ཆོས་དེ་རྣམས་ལ་སྤྱོད་པར་འདོད་པས་ལམ་འདི་ལ་བསླབ་པར་བྱའོ། །ཤེས་པར་བྱའོ་།གོམས་པར་བྱའོ། །གློང་དུ་གྱུར་པར་གྱིས་  
ཤིག་ཅེས་སེམས་དཔའ་རྡོ་རྗེ་དམ་པས་གསུངས་སོ། །རྒྱུད་པའི་རྒྱལ་པོ་ཆེན་པོ་རྡོ་རྗེ་བཀོད་པ་ཀུན་འདུས་རིག་པའི་མདོ་ལས། རྣལ་འབྱོར་རང་བཞིན་གྱི་ལེའུ་སྟེ་དང་  
པོའོ༑༑ །།དེ་ནས་འཁོར་དེར་འདུས་པར་གྱུར་པའི་འདུས་པ་ཕལ་མོ་ཆེའི་ཚོགས་ཀྱིས་རྨད་བྱུང་གི་ཕྱག་རྣལ་འབྱོར་ལུགས་སུ་བྱས་ནས་སེམས་དཔའ་  
རྡོ་རྗེ་དམ་པ་ལ་འདི་སྐད་ཅེས་གསོལ་ཏོ། །སེམས་དཔའ་ཆེན་པོ་སྨྲ་བའི་སེངྒེ་ཁྱོད་ལ་བདག་ཅག་ཤིན་ཏུ་ཞུ་བར་སྤོབས་ན། སྣང་བའི་སྐབས་དབྱེ་བར་གསོལ། དེ་སྐད་ཅེས་  
གསོལ་པ་དང། སྨྲ་བའི་སེངྒེ་དེས་འདི་སྐད་ཅེས་བཀའ་སྩལ་ཏོ་།འདུས་པ་ཆེན་པོའི་ཚོགས། ཇི་ལྟར་ཞུ་བའི་དོན་སྣང་གི། ཀུན་ཏུ་སྤོབས་པ་སྐྱེད་ལ་ཞུ་བའི་དོན་གསོལ་ཅིག་  
དེ་སྐད་ཅེས་བཀའ་སྩལ་པ་དང། འདུས་པ་ཆེན་པོའི་ཚོགས་ཀྱིས་ཨ་ལ་ལ་ཧོ། །ཞེས་གསོལ་ཏོ། །སྨྲ་བའི་སེངྒེ་ཆེན་པོ། ཁྱོད་ཀྱིས་རྒྱ་ཆེར་བཤད་པའི་རྣལ་འབྱོར་རང་བཞིན་  
ཆེན་པོའི་དོན་གྱི་རྗེས་སུ་བདག་ཅག་འཇུག་པར་འཚལ་ན། འདི་ལ་འཇུག་པའི་སྒེ་དུ་མཆིས། ཐབས་ཇི་ལྟར་ལགས། ལམ་གང་ལྟར་བདེ། སེམས་དཔའ་ཆེན་པོ། །  
  
  
༄༅། །འདིའི་དོན་རྒྱ་ཆེར་བཤད་དུ་གསོལ། །དེ་སྐད་ཅེས་གསོལ་པ་དང། སྨྲ་བའི་སེངྒེས་བཀའ་སྩལ་པ། གྲོགས་པོ་དག་ལེགས་སོ་།ཤིན་  
ཏུ་ལེགས་སོ། །ངེས་པར་ལེགས་སོ། །ཁྱོད་ཀྱིས་ཞུས་པའི་དོན་འདི་རྣམས་ངོ་མཚར་ཆེ་སྟེ། ཆོས་ཐམས་ཅད་ལ་འཇུག་པའི་སྒོ་གསལ་ཞིང་རྒྱ་ཆེར་བྱེད་དེ། རྣ་ལྷོགས་  
ལ་གུས་པར་ཉོན་ཅིག་གསལ་བར་བཤད་པར་བྱའོ། །དེ་ནས་འཁོར་གྱི་ནང་དུ་སེངྒེའི་གསུང་སྒྲས་ཆོས་རྣམས་ཀྱི་སྒོ་འབྱེད་པ་འོད་གསལ་བར་བཤད་པར་བྱའོ། །  
སངས་རྒྱས་ཆོས་ཀྱི་སྒོ་མོ་འདི། །གྲངས་མང་བསམ་གྱིས་མི་ཁྱབ་ཀྱང། །མདོ་རུ་བསྡུས་ན་གསུམ་དུ་གསལ། །རྩོལ་བས་འཇུག་པའི་སྒོ་མོ་དང། །གྲུབ་པ་ཐབས་ཀྱི་སྒོ་  
མོ་དང། མཐར་ཕྱིན་འབྲས་བུའི་སྒོ་མོའོ། །དང་པོ་ལ་ཡང་གསུམ་ཡོད་དེ། །མཚན་ཉིད་ཐབས་ཀྱི་སྒོ་མོ་དང། །ཐུབ་པ་རིགས་ཀྱི་འཇུག་སྒོ་དང། །གྲུབ་པ་ལུང་གི་  
གསང་སྒོའོ། །དེ་དག་སྒོ་མོ་རེ་རེ་ལའང། །གསུམ་གསུམ་ཡོད་པར་འདྲེན་པས་བཤད། །གཉིས་པའི་སྒོ་ལའང་གསུམ་ཡོད་དེ། །ཤེས་རབ་རྟོགས་པའི་སྒོ་མོ་དང། །ཏིང་  
འཛིན་གོམས་པའི་སྒོ་མོ་དང། །སྨོན་ལམ་གྲུབ་པའི་སྒོ་མོར་གསལ་།ཐ་མ་མཐར་ཕྱིན་སྒོ་མོ་ལ། །རྣམ་ཐར་གསུམ་གྱི་སྒོ་དེས་བཤད་།འཇུག་པའི་ལམ་ལའང་འདི་  
  
  
༑དམ་པ་གསུམ་དུ་གསལ་བར་བཤད། །འདྲེན་པ་ཆེན་པོའི་སྡེ་སྣོད་དང། །ཐུབ་པ་ཆེན་པོའི་འཇུག་སྒོ་དང། །དམ་པ་ཆེན་པོའི་མཛོད་གསུམ་མོ། །འཇུག་པའི་ཐབས་  
ཀྱང་འདི་ལྟ་སྟེ། །ཐབས་ལས་ཐབས་བྱུང་ཐབས་གསུམ་སྟེ། །དོན་དང་ཡི་གེ་ཏིང་འཛིན་གྱིས། །རྗེས་སུ་གང་གིས་བརྟགས་བྱས་ན་།འཇུག་པའི་ཐབས་ཀྱི་དམ་  
པའོ༑ ༑དོན་གྱི་རྗེས་སུ་འཇུག་པ་ཡང། །དོན་ནི་ཆོས་ཉིད་སྙིང་པོ་ལ། །རྗེས་སུ་འཇུག་པའི་སེམས་ཡིན་ཏེ། །སེམས་ཉིད་ཆོས་ལ་སྦྱོར་བའི་སྐབས། །རྣམ་པ་བཅུ་ཞེས་  
འདྲེན་པས་བཤད། །བཅུ་ཉིད་གང་དང་གང་ཞེ་ན། །འདུན་པ་སྐྱེ་བའི་གནས་སྐབས་དང། །རྩོལ་བ་སྦྱོར་བའི་གནས་སྐབས་དང་།བསླབ་པ་འཇུག་པའི་གནས་སྐབས་  
དང། །འདུ་ཤེས་འགྱུར་བའི་གནས་སྐབས་དང། །སྦྱོར་ཆེན་ལ་འཇུག་གནས་སྐབས་དང། །ཡུལ་ལ་འཇུག་པའི་གནས་སྐབས་དང། །རྟོག་ཆེན་ཉིད་ལ་ཕེབས་སྐབས་  
དང། །དེ་ཉིད་གདེང་དུ་གྱུར་པའི་སྐབས། །ལས་སུ་རུང་བའི་སྐབས་དང་བཅུ། །བཅུ་པོ་དེ་དག་རེ་རེ་ཡི། །སྐབས་སུ་སེམས་དང་ཆོས་ཕྲད་པས། །རིག་པ་བྱང་ཆུབ་སེམས་རེ་  
འབྱུང། །བྱང་ཆུབ་སེམས་ནི་གང་ཞེ་ན། །འདི་ཡི་གྲངས་ཀྱང་རྣམ་པ་བཅུ། །གཡོ་བ་བྱང་ཆུབ་སེམས་ཉིད་དང། །དེ་བཞིན་སྨོན་པ་བྱང་ཆུབ་སེམས། །ལྡང་བ་བྱང་ཆུབ་ཆེན་  
  
  
༄༅། །པོའི་སེམས། །དེ་བཞིན་སྦྱོར་བ་བྱང་ཆུབ་སེམས། །འཇུག་པའི་སེམས་དང་དགེ་བའི་སེམས། །མི་འགྱུར་བ་དང་རིག་པ་དང་།གནས་པ་དང་ནི་  
རྫོགས་པའོ། །བྱང་ཆུབ་སེམས་ཞེས་གྲགས་པས་ན། །སེམས་བཅུ་དག་ཏུ་རྒྱལ་བས་བཤད། །བྱང་ཆུབ་སེམས་ཀྱི་རང་བཞིན་དེ། །སྐབས་བཅུ་དག་ཏུ་སྦྱོར་བས་ན། །  
གཟུགས་བརྙན་རང་བཞིན་ཇི་ལྟར་སྣང། །ཕྲ་མོ་ཙམ་གྱི་སྐར་མ་དང། །དེ་བཞིན་སྐར་མ་ཐ་མལ་པ། །སྐར་མ་ཆེན་པོ་དག་དང་ནི་།ཟླ་བ་ཚེས་གཅིག་རྣམ་པ་དང། །  
གཉིས་དང་གསུམ་དང་བཞི་དང་ལྔ། །བརྒྱད་དང་བཅུ་དྲུག་རྣམ་པ་ཡི། །གཟུགས་བརྙན་དག་ཏུ་སྣང་བ་སྟེ། །དངོས་པོར་སྣང་བ་ཅང་མ་ཡིན། །ཆུ་ཟླ་ལྟ་བུར་གཟུང་  
དུ་མེད༑ ༑སེམས་ཀྱི་གཟུགས་བརྙན་སྣང་བ་དང། །ཆོས་ཉིད་གསལ་བའི་ཉི་མ་གཉིས། །ཡུལ་དང་དབང་པོའི་ཚུལ་ལྟ་བུར། །དབྱིངས་དང་ཡེ་ཤེས་རང་བཞིན་  
གསལ༑ ༑འདི་ནི་རྣལ་འབྱོར་སྦྱོར་བའི་ལམ། །བགྲོད་པར་བྱེད་པའི་ཐབས་ཆེན་ཡིན། །ལམ་འདི་གོམས་པར་བསླབ་བྱ་ན། །རྣལ་འབྱོར་བསླབ་པར་བྱ་བའི་  
མཐའ༑ ༑གནས་བཅུ་དག་ཀྱང་འདི་ལྟ་སྟེ། །ཇི་ལྟར་ས་གཞི་གཤིན་པ་ལ། །བརྟེན་ནས་ས་བོན་བཏབ་པ་ལས། །འབྲས་བུར་སྨིན་པར་གྱུར་པ་ཡིས། །  
  
  
།ཆོས་ཉིད་ཀུན་གྱི་གཞིར་གྱུར་པའི། །དམ་ཚིག་འདི་ལ་བརྟེན་ནས་ནི། །དངོས་གྲུབ་ལོ་ཏོག་སྨིན་པ་ཡིས། །དགེ་བའི་སྲོག་འཛིན་དམ་པའོ། །བསླབ་པ་  
འདི་ཡི་དམ་ཚིག་སྟེ། །བསླབ་པ་ཀུན་གྱི་གཞི་འཛིན་དུ། །གོམས་པར་བྱ་བ་རབ་ཏུ་གཅེས། །ཇི་ལྟར་ཅང་ཤེས་གྱི་ལིང་དག་སྡོམ་བྱེད་སྒྲོག་གིས་བཅིངས་གྱུར་པ། །བཀྲོལ་བྱས་བདེ་བླག་  
བྱང་འགྱུར་ན། །ཅི་ལའང་ཐོགས་མེད་འགྲོ་བ་ལྟར། །སེམས་ཀྱི་ཅང་ཤེས་དབང་པོ་འདི། །མི་ཤེས་བཅིང་བས་བཅིངས་གྱུར་པ། །རྣམ་གྲོལ་ཐོས་པའི་སྒོ་མོ་ཡིས། །ཤེས་རྒྱུད་  
ཀུན་གྲོལ་ཐོགས་མེད་འགྲོ། །འདི་ནི་མི་ཤེས་རྒྱུད་འགྲོལ་བའི། །བཅིང་བར་བྱ་བ་འགྲོ་བ་སྟེ། །རྒྱུད་ནས་དགྲོལ་བའི་བསླབ་པ་རུ། །གོམས་པར་བྱ་བ་རབ་ཏུ་གཅེས། །ཇི་ལྟར་  
མི་ཐོན་རྩེ་མོ་ལ། །སྒྱིད་མི་ལུག་པར་བརྩོན་འཛེགས་ན། །མཐོ་སར་ཕྱིན་ཅིང་རྩེ་ནོན་པས། །ཡུལ་ཁམས་རྟོགས་ཤིང་ལམ་ལ་མཁས། །དེ་བཞིན་ཤེས་རབ་མཐོན་རི་  
ལ༑ ༑སྒྱིད་མི་ལུག་པར་མཉན་བསམས་ན། །ཀུན་གྱི་ཕུལ་དུ་ཤེས་རབ་ཕྱིན། །མཁས་པའི་ཡེ་ཤེས་ཚད་མེད་དོ། །དོན་ལ་མཁས་པར་བྱ་བ་དེ། །ཕུལ་དུ་དབྱུང་  
བའི་བསླབ་པ་སྟེ། །ཤེས་རབ་ཆེན་པོ་འདི་དག་ལ། །གོམས་པར་བྱ་བ་རབ་ཏུ་གཅེས། །དཔེར་ན་བུང་བ་ཁུང་ཚོལ་བ། །ཀུན་ཏུ་འཇུག་ཅིང་བྱུང་ནས་ནི། །རང་གི་འཛུལ་  
  
  
༄༅། །ཁུང་གང་ཡིན་པར། །ངེས་པར་འཇུག་ཅིང་གནས་པ་ལྟར་།རྣལ་འབྱོར་དོན་གྱི་རྗེས་ཚོལ་བ། །སྤྱོད་སྒོ་ཅི་ཡོད་བསྟུན་ཏེ་བསྡུ། །ལྟ་སྒོར་འཇུག་  
ཅིང་རྟགས་བསྡུར་ན། །མ་ནོར་ངེས་པའི་དབུ་མ་ལ། །ཆོས་ཉིད་དོན་གྱི་རྗེས་གཅང་ཕྱིར། །སྒོ་མོ་ཀུན་ནས་བསྡུར་བ་ཡི། །བསླབ་པར་བྱ་བའི་མཐའ་ཡིན་ཏེ། །གོམས་པར་  
བྱ་བ་རབ་ཏུ་གཅེས། །ཇི་ལྟར་རྒྱལ་རིགས་རྒྱུད་བྱུང་བ། །མང་པོའི་དབང་པོར་དཔོན་བསྟབས་ཏེ། །འཁོར་ལོ་ལ་སོགས་རིན་ཆེན་གྱིས་།ཀུན་ལ་དབང་བསྒྱུར་ཐོབ་པ་ལྟར།།  
དེ་བཞིན་རྣལ་འབྱོར་རྒྱུད་བྱུང་བ། །ཆོས་ཀྱི་དབང་པོར་དཔོན་བསྟབས་ཏེ། །ཕྱག་རྒྱ་ལ་སོགས་རྟགས་ཆེན་གྱིས། །རིམ་པར་ཀུན་གྱི་ཐོག་མར་འགྲོ། །འདི་ནི་དབང་གི་  
ཁྱད་པར་ཏེ། །ས་ལ་རིམ་པར་འབྱུང་བ་ཡིས། །རྩལ་གྱིས་བགྲོད་ཅིང་བསླབ་པའི་མཐའ། །གོམས་པར་བྱ་བ་རབ་ཏུ་གཅེས། །ཇི་ལྟར་གླང་པོ་ཆུར་འཇུག་པ། །ཚམ་  
ཚོམ་ཆགས་ཐོགས་ཡོང་མེད་པར། །དགའ་བའི་ལོངས་སྤྱོད་བྲོད་ཚུལ་གྱིས། །མི་ལྡོག་པ་རོལ་ཕྱིན་པ་ལྟར། །རྣལ་འབྱོར་ངེས་པར་སྤྱོད་པའི་བློ། །བརྟུལ་ཞུགས་  
རྒྱ་མཚོའི་ཆུར་འཇུག་པ། །རྩལ་ཆེན་སྤྱོད་པའི་བྲོད་ཚུལ་གྱིས་།ཆགས་ཐོགས་མེད་པར་ལ་དོར་བའོ། །བསླབ་པར་བྱ་བའི་མཐའ་ཡིན་ནོ། །སྤྱོད་པའི་བསླབ་པ་  
  
  
།གོམས་པར་བྱ་བ་རབ་ཏུ་གཅེས། །ཇི་ལྟར་ཁྱུང་ཆེན་མཁའ་ལྡིང་པ། །གཤོག་པའི་རྩལ་གྱིས་ནམ་འཕང་གཅོད་།ངམ་གྲོག་ཆུ་ཀླུང་མཐའ་ཡས་ཀྱང། །གཤོག་རླབས་  
འོག་ཏུ་ཀུན་ཆུད་ལྟར། །རྣལ་འབྱོར་མཉམ་ཉིད་མཁར་ལྡིང་པ་།ཐེག་པའི་སྤྱོད་སྒོ་མཐའ་ཡས་ཀྱང། །མཉམ་པ་ཆེན་པོའི་དོན་གྱིས་ནི། །ལྟ་འཕང་རླབས་ཀྱིས་ཐག་བཅད་པའོ།།  
འདི་ནི་རེ་དང་དོགས་པ་ཡི། །ཐེ་ཚོམ་གཅོད་པའི་ལྟ་བ་སྟེ། །དོན་ལ་སེམས་ཀྱི་ལྟ་བ་སྟེ། །བསླབ་པ་འདི་དག་གོམས་པ་གཅེས། །དཔེར་ན་རྒྱ་མཚོར་ནོར་ལེན་མི། །སྤྲུལ་དང་ཆུ་སྲིན་  
སྦྲང་མ་ལ། །སོགས་པ་གདུག་པའི་སྡུག་བསྔལ་ཀུན། །དཀའ་བ་ཉམས་སུ་བླངས་ནས་འགྲུབ། །དེ་བཞིན་རྣལ་འབྱོར་བདེ་ཚོལ་བ། །རྣམ་རྟོག་བྱིང་རྨུགས་ཕྱིར་ཡང་དགྲ། །གཞོམ་  
པར་དཀའ་བའི་ལས་འདི་དག་ཉམས་སུ་བླངས་ན་བདེ་ཐོབ་རྙེད་།འདི་ནི་ཏིང་འཛིན་དམ་པ་ཡི། །ཉམས་སུ་བླངས་པའི་བསླབ་པ་སྟེ་།སེམས་ཀྱིས་གོམས་པར་བྱ་བའི་ལས། །འདྲིས་  
པར་བྱ་བ་རབ་ཏུ་གཅེས། །ཇི་ལྟར་མུན་པ་དུག་དང་རྫས། །སྨན་སྣང་གསེར་དུ་བསྒྱུར་བས་ན། །འགྱུར་རྩི་མན་ངག་མེད་པའི་མིས་།དཀའ་བའི་ལས་ཆེན་སྣ་ཚོགས་པས། །སྡུག་  
བསྔལ་སྤྱད་ཀྱང་མི་འགྲུབ་སྟེ། །སུ་ཞིག་མན་ངག་ལྡན་པའི་མིས་།ཚེགས་མེད་གྱི་ནའི་ཚུལ་གྱིས་ནི། །བསྒྱུར་བས་སྨན་སྣང་གསེར་འགྱུར་ལྟར། །རྣལ་འབྱོར་ཆེན་པོའི་དོན་  
  
  
༄༅། །སྒྲུབ་པ༑ ༑ཀུན་གཞི་གནས་འགྱུར་མན་ངག་དང། །གང་དག་མི་ལྡན་པས་ཀྱང་ནི། །དཀའ་བ་སྤྱད་ཀྱང་འགྲུབ་པ་མིན། །སེམས་ཀྱི་གསང་འདི་སུས་  
མཐོང་བ། །དེ་དག་མན་ངག་ལྡན་པ་སྟེ། །འདོད་པའི་དོན་མཆོག་གང་ཡིན་པ། །དེ་དག་ཚེགས་མེད་ཀྱི་ནས་འགྲུབ། །དོན་རྣམས་སྒྲུབ་པར་གང་བྱེད་པ། །མན་ངག་ཅན་  
གྱིས་འགྲུབ་པའི་ཕྱིར། །དོན་རྣམས་འགྲུབ་པར་འགྱུར་བ་ཡི། །བསླབ་པ་འདི་དག་རབ་ཏུ་གཅེས། །དཔེར་ན་ཀུན་ཏུ་རྒྱུ་བའི་མི། །འདོད་པའི་ཡུལ་དུ་འགྲོ་བྱེད་ན། །ཡུལ་  
གྱི་རྣམ་པ་མཐའ་ཡས་ཀྱང། །བགྲོད་པའི་ལམ་གནས་གཅིག་ལས་མེད་།དེ་བཞིན་བསམ་གྱིས་མི་ཁྱབ་པའི། །བརྒྱད་ཁྲི་བཞི་སྟོང་ཆོས་བསྟན་ཀྱང། །བཀྲི་  
ཞིང་དྲང་བའི་ཚིག་ཡིན་ཏེ། །བསམ་པའི་ཡུལ་ནི་གཅིག་པའོ། །དོན་རྣམས་གཅིག་ཏུ་སྡུད་པ་ཡི། །བསླབ་པར་བྱ་བ་དམ་པ་སྟེ། །ངེས་པར་གཅིག་ལས་  
མེད་པའི་ཕྱིར། །འདི་དག་གོམས་པར་བྱ་བ་ཡིན། །བསླབ་པ་འདི་ལ་གོམས་གྱུར་ན། །ལོབས་པའི་ཡོན་ཏན་མཐའ་ཡས་ཏེ། །ལོབས་པས་ལམ་ལ་མཁས་  
པར་འགྱུར། །སྔགས་ཀྱི་ཡོན་ཏན་ཆེན་པོ་ཡང། །རྨད་དུ་བྱུང་བ་ཐོབ་པར་འགྱུར། །གསང་སྔགས་ཆེན་པོའི་ཁྱད་པར་ནི། །ཐམས་ཅད་ཐམས་ཅད་བྱའོ་ཅོག་  
  
  
།དབང་སྒྱུར་ཐབས་ཀྱི་སྤྱོད་པ་སྟེ། །དཔེར་ན་ནམ་མཁར་རྒྱ་མཚོ་འམ། །ཇི་ལྟར་མེ་དཔུང་རྒྱལ་པོ་འདྲ། །དེ་ཡང་དེ་ཡུལ་ཆེ་ཆུང་གིས། །ཁྱད་  
པར་ཉིད་ཀྱིས་བརླབས་པ་ཡི། །རྒྱལ་པོ་དེ་ཡང་ཁྱད་པར་གྱིས་།དབང་སྒྱུར་བྱ་བའི་ཁམས་རྣམས་ལ། །ཆེ་ཆུང་རིམ་པ་ཡོད་པ་ཡིན། །རྣལ་འབྱོར་སྔགས་ཚུལ་དེ་ལྟར་  
སྣང། །ཐབས་ཆེན་སྤྱོད་ལ་འཇུག་པ་ཡང། །བབ་ཆོད་ཐད་དུ་འཇུག་པ་སྟེ། །དཔེར་ན་གླང་ཆེན་ཆུར་འཇུག་པ། །རབ་དང་གླང་ཆེན་བབ་མི་བབ། །དེ་ཡང་རྩལ་སྒྱིང་  
དྲག་ཞན་གྱིས། །ལ་ལ་ཐད་དུ་གཅོད་པ་ལ། །ལ་ལ་བསེགས་སུ་འགྲོ་བ་ཡིན། །ལ་ལ་ཆུང་ཞིག་བཤན་ཐབས་འགྲོ། །དེ་ལྟར་རྣལ་འབྱོར་རྒྱུ་ཉིད་ན། །འབྲས་བུའི་  
དོན་ལ་བབ་ཆོད་ཀྱང། །རྩལ་འཕང་མཐོ་དམན་ཁྱད་པར་གྱིས་།ཇི་ལྟར་ནུས་ཚད་དེར་སྣང་ཕྱིར། །ས་དང་གནས་སྐབས་ཡེ་ཤེས་དང། །སྒྲིབ་དང་གོལ་ས་རྟོག་པ་  
དང། །སྤྱོད་དང་དམ་ཚིག་ཏིང་འཛིན་དང། །དུས་དང་དངོས་གྲུབ་མཐར་ཕྱིན་དང། །ལྟ་བའི་ཁྱད་པར་གནས་གྱུར་རྣམས། །ཐམས་ཅད་གཅིག་ལས་མེད་ན་ཡང། །  
གྲངས་དང་དབྱེ་བའི་བྱེ་བྲག་རྣམས། །སྣོད་ཀྱི་རྩལ་དང་སྦྱར་ནས་ནི། །ཆོས་རྣམས་ཀུན་གཞིར་གཅིག་པ་ལ། །ཀུན་གཞི་གནས་འགྱུར་རྣམ་པ་ལྔས། །བྱེ་བྲག་ལམ་གྱི་  
  
  
༄༅། །ཆོས་སུ་སྣང། །གཞི་ཉིད་རྒྱུ་ཡི་ཀུན་གཞི་དང། །སྦྱོར་བ་འདུན་པའི་ཀུན་གཞི་དང། །སྣང་བ་དོན་གྱི་ཀུན་གཞི་དང་།འགྱུར་བ་མེད་པའི་ཀུན་  
གཞི་དང། །བཙལ་མེད་གནས་པའི་ཀུན་གཞི་ལྔ། །སྐབས་ལྔ་དག་ཏུ་གནས་འགྱུར་བས། །ས་ཡི་ཁྱད་པར་བགྲོད་པ་ཡིན། །དེ་ཡང་གཉིས་ཀྱི་ཆོས་འདི་དག་ཀུན་  
ཀྱང་ཡོངས་ཀྱི་རྣལ་འབྱོར་དང། །འགྲོ་དོན་གསུམ་གྱིས་འགྲོ་བ་སྟེ་།དག་དོན་དང་ནི་སྒྲུབ་པ་པོ། །རིག་འཛིན་ཞེས་ནི་རྫོགས་པ་ཡིན་།དེས་ན་རྩལ་གྱིས་ཁྱད་པར་  
གྱིས༑ ༑དང་པོ་ལས་ཀྱི་རྣལ་འབྱོར་ལ། །སོགས་པའི་རྣལ་འབྱོར་ཆུང་ངུ་རྣམས། །རང་རང་རྩ་བ་བོར་ནས་ནི། །རྩལ་ཆེན་རྫོགས་པའི་རྣལ་འབྱོར་ལ། །སོགས་པའི་རྣལ་  
འབྱོར་ཆེན་པོའི་ཚུལ། །སྤྱོད་པར་བྱེད་དང་དོན་འདོད་པ། །སྦལ་བུས་མཁའ་ལྡིང་ལས་སྤྱད་ཀྱང། །བཙལ་བའི་ཡུལ་ནི་ཆད་པ་ཡིན། །ནོར་བུ་ལས་ཀྱི་འཕང་དམས་  
པ༑ ༑རང་སྐལ་འཚོ་བའི་ཆེད་བོར་ནས། །རྒྱལ་པོ་ཐབས་ཀྱིས་འཕང་མཐོ་བའི། །ལོངས་སྤྱོད་ཆེ་ལ་དམིགས་བཅས་ཀྱང། །དེ་དག་མི་འཐོབ་འཚོ་བྲལ་བཞིན། །སྐལ་  
ལྡན་ཅན་གྱི་དོན་འདི་དག་སྐལ་ཞན་དག་གིས་འགྲུབ་པར་དཀའ། །སྣ་ཚོགས་གཏེར་གྱི་ཁང་པ་དག་རྒྱལ་པོའི་མཛོད་དུ་གྱུར་པས་ན་།སྤྱོད་སྒོ་འཇུག་པ་ཐམས་ཅད་  
  
  
།དཀའ་ཐུབ་ཕྱི་ནང་ཁྱད་པར་གྱིས། །རིན་ཆེན་སྣ་རྒུའི་རིམ་པ་དག་སོ་སོའི་ལས་ཐབས་མཐོང་མན་གྱིས། །ཡུལ་དེ་གཅིག་ལས་མེད་ན་ཡང། །ཡིག་ཚང་སྒོ་རྒུ་སོ་སོར་སྤྱོད།།  
རྒྱལ་པོར་གྱུར་ན་དེ་ཀུན་ལ། །དབང་སྒྱུར་བྱེད་པའི་བདག་པོ་ཡིན་།མི་གནས་ཆོས་ཀྱི་དབྱིངས་ཉིད་དག་བལྟ་བའི་ཡུལ་དུ་གྱུར་པ་ན་།རིག་པ་རྩལ་གྱི་ཁྱད་པར་གྱིས། །བལྟ་  
ཡུལ་གཅིག་ལས་མེད་ན་ཡང། །སོ་སོར་འཇུག་སྒོ་ཀུན་ནས་སྤྱོད་།དབྱིངས་ཀྱི་རང་བཞིན་གཅིག་པ་ལ། །རྩལ་འཕང་མཐོང་མན་ཁྱད་པར་གྱིས། །སྐས་ཀྱི་གདང་བུ་རྩིབ་ལྟར།།  
ས་དང་ཐེག་པའི་ཁྱད་པར་དུ། །མཐོ་དམན་རིམ་པར་སྣང་བ་ཡིན་།མཉམ་པར་གྱུར་བའི་གཞི་གཅིག་ལ། །མཐུན་དང་མི་མཐུན་དོན་གྱིས་ནི། །དཔེར་ན་ཁང་པ་སྒོ་མང་བཞིན།།  
ས་དང་ཐེག་པ་སོ་སོའི་སྒོ། །མི་མཐུན་སོ་སོར་སྣང་བ་ཡིན། །སོ་སོའི་ཐེག་པའི་སྒོ་རྣམས་ལ། །འཇུག་པ་ལ་སོགས་མ་སྦྱངས་ཀྱང་།ཀུན་གྱི་རྩ་བ་འདིར་བཅད་པས། །གཅིག་སྟེ་  
ཐ་དད་ཡོངས་ཀྱིས་མེད། །དེ་ནི་རི་དང་ལྷུན་པོ་འམ། །ཀུན་ཏུ་རྒྱུ་དང་གཞོན་ནུ་ལྟར། །མཐོང་ཐོས་སྟོན་པའི་ཁྱད་པར་ནི། །དོན་གྱིས་དེ་ལྟར་ཡོད་པ་ཡིན། །དེས་ན་ཆོས་རྣམས་ཐམས་ཅད་  
ཀྱི༑ ༑རྩ་བའི་སེམས་འདི་ཡིན་པས་ན། །ནམ་མཁའ་ལྟ་བུའི་དཔེས་མཚོན་ཏེ། །ཀུན་གྱི་རྩ་བ་ཤེས་པར་བྱ། །འདི་ལྟར་ཤེས་པའི་རྣལ་འབྱོར་པ། །ལམ་གྱི་ཐབས་ལ་མཁས་པ་  
  
  
༄༅། །སྟེ༑ ༑ལམ་སྟོར་ལམ་བཙལ་ལམ་རྙེད་པས། །ཉེ་ལམ་བདེ་རྙེད་གྲུབ་པ་འོ། །རྙེད་པའི་ལམ་ཉིད་གང་ཞེ་ན། །རྣལ་འབྱོར་སྤྱོད་པའི་ས་ཡིན་  
ཏེ༑ ༑ས་བཅུ་རིམ་གྱིས་བགྲོད་པའི་ཕྱིར། །ས་ཡི་ཁྱད་པར་བཤད་པར་བྱ། །འདི་ཡི་གནས་འཛིན་སྤྱོད་པའི་ས། །རྣམ་པ་བཅུ་ཕྲག་གཅིག་གིས་རྫོགས། །འགྱུར་དབང་མ་  
ངེས་ས་འདི་ལ། །བཅོས་མ་ཕྲ་མེན་སྤྱོད་པ་དང། །ཚུལ་རྟགས་འཛིན་དང་མོས་པ་དང། །དགེ་ལ་འདུན་པའི་རྣལ་འབྱོར་ལྔ། །འཇུག་ལྡོག་ལྟུང་དང་བཅས་པ་ཡིས། །ཀུན་  
ཏུ་འཁོར་ཞིང་མ་ངེས་པའོ། །འདུན་པ་སེམས་པའི་རྣལ་འབྱོར་པ་།གནས་ཤིང་སྤྱོད་པའི་ས་ཞེས་བྱ། །བསྟེན་པ་གཞི་ཡིས་འདི་ལ་།དང་པོའི་ལས་ཅན་རྣལ་འབྱོར་དང།།  
བསླབ་བ་སྦྱོང་དང་ངེས་པ་ལ། །དག་དང་མ་དག་གིས་སྦྱོང་པའོ། །བཀའ་སྡོད་ལས་ཀྱི་དང་པོ་པ། །གནས་ཤིང་སྤྱོད་པའི་ས་ཞེས་བཤད། །གལ་ཆེན་སྦྱོང་བའི་ས་འདི་ལ།།  
གནས་ཤིང་སྤྱོད་པའི་ས་ཡིན་ཏེ། །རིགས་ཆེན་འབྱེད་པའི་རྣལ་འབྱོར་ཉིད། །དགེ་དང་མི་དགེའི་ལས་རྣམས་ཀུན། །གཅོད་སྦྱོང་སྦྱོར་བའི་ཚུལ་ཉིད་ཀྱིས། །ལེགས་ཉེས་  
སྟོབས་ཆེན་བྱེད་པ་འོ། །བསླབ་པ་རྒྱུན་གྱིས་འདི་ལ། །གཡོ་དང་ཐོབ་དང་བརྟན་པའི་དྲོད། །དེ་བཞིན་རྟགས་ཆེན་གཡོ་བ་དང་།ཐོབ་པ་ཉིད་དང་བརྟན་པ་ཡི། །རྣལ་འབྱོར་  
  
  
བསླབ་པའི་གནས་བཅུ་མཐར་འབྱིན་ཅིང་།ཇི་ལྟར་ཟླ་བ་ཡང་གསལ་བཞིན། །བསླབ་པའི་ཡེ་ཤེས་འཕེལ་འགྱུར་ཏེ། །དོན་ལ་མི་སྐྲག་ངོ་མཚར་སྐྱེ།།  
དཔྱོད་སེམས་འཇུག་པའི་ཤེས་པ་དེས། །ངན་སོང་མི་ལོག་དགོན་པར་འཇུག་།བར་ཆད་དག་ཀྱང་དེ་ལ་བྱུང། །གསང་སྒོ་ལུང་གི་རྣལ་འབྱོར་དང། །སྤྱོད་པ་རྒྱུན་གྱི་རྣལ་  
འབྱོར་དང། །མཚན་མ་རྟགས་ཀྱི་རྣལ་འབྱོར་གསུམ། །གནས་ཤིང་སྤྱོད་པའི་ས་ཞེས་བཤད། །བསོད་ནམས་གཏེར་གྱིས་འདི་ལ། །སྤྱོད་པ་རྒྱུན་གྱི་རྣལ་འབྱོར་ཉིད། །མོས་  
པ་དག་ཅིང་འདུན་པའི་གནས། །རྩལ་ཅན་བློ་ཡི་བསྟི་གནས་ས་།བསླབ་པའི་མཐའ་བཅུ་སྤྱིར་ཆིབ་པའོ། །བསྟེན་པས་ཁྱད་པར་འགྲོ་འདི་ལ། །དབུགས་ཆེན་ཕྱིན་པའི་རྣལ་  
འབྱོར་དང། །རིགས་ཆེན་འཛིན་དང་མཉམ་རྫོགས་མེ། །ངེས་པར་སྤྱོད་དང་རྩལ་ཆེན་སྦྱོང། །ཡུལ་ལ་འཇུག་དང་རིག་པར་སྦྱོར་།བདུན་ཉིད་རྫོགས་པར་འགྲོ་བ་སྟེ། །བསླབ་  
པའི་རྒྱུ་འབྲས་འདི་བཅུ་ལ། །གོམས་པར་བྱེད་པའི་ཚུལ་དུ་སྦྱོར་།ངལ་བསོ་བ་ལ་ཐམས་ཅད་མཐོང། །མི་ལྡོགས་ལ་གོམས་ཆར་མེད་།འདི་དག་སྦྱོར་བ་གཞི་གཅིག་ཀྱང། །  
སོ་སོ་ཐུན་མོང་མ་ཡིན་པའི། །སྒྲིབ་ལ་ས་ཞེས་རྩི་བྱེད་ཅིང་།ཡེ་ཤེས་རེ་རེ་འཆར་བ་འོ། །དེས་ན་བསླབ་པའི་མཐའ་གཅིག་ལ། །མི་ལྡོག་ལ་སོགས་རྫོགས་ཆེན་རྣམས། །མཉམ་  
  
  
༄༅། །པ་ལ་བཞག་རེ་རེ་ལ། །ཡེ་ཤེས་རེ་རེ་འཆར་བ་སྟེ། །ཐ་མ་རང་བྱུང་ཉིད་ཀྱིས་རྫོགས། །མཐར་ཕྱིན་པ་དང་ཐོབ་པ་དང། །མི་ལྡོག་རྣམས་ལ་  
རིམ་པ་བཞིན། །རྨི་ལམ་དག་དང་སྒྲ་བརྙན་དང། །མངོན་སུམ་ངེས་པ་ཅི་རིགས་པར། །རྣལ་འབྱོར་རྡོ་རྗེ་གྲལ་སྐོ་བ། །རྡོ་རྗེ་རྡོ་རྗེ་ཆེ་གེ་མོ། །ཞེས་ནི་ཉིད་དང་ས་ཁམས་དང། །  
ཞིང་ཁམས་ཀུན་ཏུ་བསྒྲགས་བྱས་ནས། །རྣལ་འབྱོར་ལུང་རབ་སྟོན་པ་འོ། །དམིགས་པས་འབྲས་བུ་སྐྱེ་འདི་ལ། །གྲུབ་པའི་རྣལ་འབྱོར་རྣལ་འབྱོར་ཆེ། །ངེས་པར་འབྱུང་  
བའི་རྣལ་འབྱོར་གསུམ། །རྒྱལ་བའི་ཐུགས་ལས་རྒྱལ་སྐྱེས་ཤིང་།རྒྱལ་བའི་སྲས་པོ་གདུང་འཚོབ་པ། །ཁྱད་པར་རྩལ་འཕང་ཀུན་རྫོགས་ཤིང། །ཏིང་ངེ་འཛིན་གྱི་  
སྦྱོར་བ་འོ། །གནས་པས་མི་འགྱུར་ས་འདི་ལ། །ཚོགས་ཆེན་འདུས་དང་རྩལ་ཆེན་རྫོགས། །གསུམ་དུ་རྫོགས་པར་ཤེས་བྱ་སྟེ། །ཕྱག་རྒྱ་ཆེན་པོ་སྒྱུ་མ་ཡིན། །འཁོར་ལོས་  
སྒྱུར་བའི་རྒྱལ་ཆེན་པོ། །མཐོང་བའི་གནས་ནས་བཅུ་དྲུག་པ་།རྫོགས་པའི་གནས་ན་ལོངས་པ་འོ། །བདལ་བ་ཆོས་ཉིད་ས་འདི་ལ་།རོལ་པ་རྒྱན་གྱི་རྣལ་འབྱོར་དང། །  
བདེ་བ་ཆེ་དང་ཐིག་ལེར་རྫོགས། །གསུམ་ཉིད་དུ་ནི་རྫོགས་པ་ལ་།ཡུལ་དོན་ཡེ་ཤེས་དེ་སྦྱར་བ། །ཤེས་པར་བྱས་པས་ཐམས་ཅད་རྫོགས། །སྒྱུ་མའང་སྒྱུ་མ་ཡིན་སྤྱོད་  
  
  
༑རྫོགས་པ་སྤྱིར་ཆིབས་འདི་ནི། །བཅུ་ཡི་ཐ་མ་དང་པོ་ལས། །མཐར་རྫོགས་ཀུན་གྱི་ཐོག་ཡིན་ཏེ། །ཀློང་ཡངས་ནམ་མཁའི་སྙིང་པོ་ལ། །སྤྲིན་མེད་ཉི་མའི་འབུམ་གྱི་བདལ།།  
ཅིར་སྣང་ཅི་ཡང་མ་ཡིན་པ། །མི་སྐྱེ་མི་འགག་ངོ་བོ་ལ། །ཇི་ལྟར་བལྟས་རྒྱ་དེར་སྣང་བ། །ཐེག་མཆོག་སྤྱི་རྒྱའི་རླབས་ཀྱིས་བཅད་།དེ་ཡང་ལྟ་བའི་ཁྱད་པར་གྱིས། །བདག་ཉིད་  
ཆེན་པོའི་རྣལ་འབྱོར་དང། །ལྷུན་གྱིས་གྲུབ་དང་ཀློང་ཡངས་ཆུབ་།གསུམ་རྫོགས་རང་བྱུང་བདལ་བྱ་འོ། །འདི་ནི་རྣལ་འབྱོར་སྤྱོད་པའི་ལམ། །རྣལ་འབྱོར་ཅན་གྱིས་བགྲོད་  
པར་བྱ༑ ༑གཞན་ཡང་འདུས་པའི་རྣལ་འབྱོར་རྣམས། །དོན་གྱི་རྗེས་ནི་ཚོལ་འདོད་ན། །ཚིག་འགའ་ཐོས་པ་ཙམ་གྱིས་ནི། །ཆོག་པའི་འདུ་ཤེས་མ་སྐྱེད་ཅིག་ཁྱེད་ཀུན་རྣལ་  
འབྱོར་ཡིན་མོད་ཀྱི། །ཡང་དག་དོན་ལ་རྣལ་མི་འབྱོར། །སྤྱོད་པར་འགྱུར་བར་བྱེད་མོད་ཀྱི། །ཡང་དག་དོན་དུ་ཡོང་མ་གྱུར། །ཆགས་སྡང་ལས་ལ་ཞེན་མོད་ཀྱི། །དམ་པའི་  
དོན་ལ་ཡོང་མ་ཞེན། །ལོངས་སྤྱོད་རྒྱ་ཆེར་བྱེད་མོད་ཀྱི། །ཆོས་ཉིད་དོན་གྱི་རོ་མཚོར། །བདག་མེད་ཕྱོགས་བྲལ་ཟེར་མོད་ཀྱི། །ཉོན་མོངས་ལྔ་དང་ཡོང་མ་བྲལ། །བརྟུལ་  
ཞུགས་རྟོག་པ་ཆོམ་མོད་ཀྱང། །གཟུང་འཛིན་རྟོག་པ་ཡོང་མ་ཆོམ་།དེ་བས་འདུས་པའི་རྣལ་འབྱོར་རྣམས། །ཐོས་པ་ཚིག་གི་སྒྲོན་མ་ཡིས། །ཡང་དག་དོན་གྱི་གསེར་བཙལ་  
  
  
༄༅། །ན༑ ༑རྟོག་འདོད་སྤྲེའུ་འདི་བཟུང་ནས་ཀྱང། །རྐུན་མོ་བྱི་ལ་བཏགས་བྱས་ཏེ། །གསེ་ཁུང་སྐར་ཁུང་ཀུན་དགག་ཅིང། །ཁང་སྟོང་ཕང་ཕུང་  
བཤིག་ནས་ནི། །རྒྱལ་པོའི་དཀོར་མཛོད་ཁ་ཕྱེ་ན། །དེ་དག་རྟག་ཏུ་སངས་རྒྱས་ཡིན། །ཡང་དག་དོན་གྱི་ལམ་ཚོལ་ན། །རྟོག་པའི་སྐྱོན་ལྔ་སྤང་བར་བྱ། །རྟོག་པ་རགས་  
པའི་རི་བོ་དང། །མཚན་མ་རྒྱུ་བ་ཚོར་བ་དང། །བྱུང་ཚོར་སྐྱོན་ལྔ་བསལ་བར་བྱ། །རྟོག་པ་ལ་ཡང་གཉིས་ཡོད་དེ། །རགས་དང་ཕྲ་བར་སྣང་བ་ཡིན། །དེ་བཞིན་མཚན་མ་ཆེ་  
ཆུང་གཉིས། །རྒྱུ་བ་རིང་པོ་ཐུང་དུ་གཉིས། །དེ་བཞིན་ཚོར་བ་གསལ་མི་གསལ། །བྱུང་ཚོར་གཉིས་སུ་སྣང་བ་ཡང། །མྱུར་བ་དང་ནི་བུལ་བ་འོ། །འདི་ནི་དོན་ལ་སྒྲིབ་པ་ཡི།།  
རྟོག་པ་ཆེན་པོའི་གེགས་ཆེན་ཡིན། །ཅི་ཕྱིར་དོན་དེ་མི་མཐོང་ཕྱིར། །མུན་པ་དང་ནི་འཁྲིགས་པ་དང། །ཀུན་ཏུ་འཐིབས་དང་སྤྲིན་ཕུང་དང། །ན་བུན་ལྟ་བུར་བསྒྲིབས་པ་ཡིས། །  
ཡང་དག་མི་གསལ་མཐོང་མི་འགྱུར། །འདི་ཡང་བྱེ་བྲག་གཉིས་གཉིས་ཏེ། །མུན་པ་མུན་ནག་ཆེན་པོ་དང། །ཀུན་ནས་འཐིབས་པ་ལྟ་བུ་དང་།ཀུན་ཏུ་འཁྲིགས་དང་བསྒྲིབས་  
པ་དང། །འཐིབས་པ་ཆེན་པོ་ཆུང་ངུ་གཉིས། །སྤྲིན་ཆེན་འཐིབས་དང་འལ་འོལ་དང། །ན་བུན་གཏམས་དང་བན་བུན་གྱིས། །གནས་ངན་གསུམ་དང་མིའི་གནས་དང། །  
  
  
།གཟུགས་ཀྱི་ཁམས་དང་གཟུགས་མེད་ཁམས། །ཉན་ཐོས་རང་རྒྱལ་གནས་སུ་ལྟུང། །ལྟུང་བར་འགྱུར་བའི་སྐྱོན་ཆེན་ནི། །མཚན་  
མའི་གཡེང་བ་རྣམ་དྲུག་ཡིན། །རང་བཞིན་ཡུལ་ལ་གཡེང་བ་དང་།དེ་བཞིན་ཕྱི་རོལ་གཡེང་བ་དང། །ནང་མཚན་མ་ཡི་གཡེང་བ་དང། །ཡིད་ལ་བྱེད་དང་གནས་ངན་  
ལེན༑ ༑འདི་དག་རབ་ཏུ་བསལ་བར་བྱ། །བསལ་ནས་དོན་ལ་མཉམ་བཞག་ཚེ། །མཉམ་པའི་དོན་ལ་སྒྲིབ་པའི་སྐྱོན། །རྣམ་པ་ལྔ་འབྱུང་འདི་ལྟ་སྟེ། །བྱུང་ཚོར་དབང་གིས་  
གཡེང་བ་དང། །བྱིང་རྨུགས་དབང་གིས་འཐིབས་པ་དང། །འཛིན་ཆགས་དབང་གིས་འགོག་པ་དང། །ཐེར་ཟུག་དབང་གིས་རྟོག་པ་དང་།ཕྱལ་པའི་དབང་གིས་མེད་པ་སྟེ།།  
འདི་ནི་མཉམ་པའི་སྐྱོན་ཡིན་ནོ། །སྐྱོན་ཆེན་དེ་དག་གླན་པའི་ཆོས། །སེམས་ཀྱི་ལོན་འདི་རྒྱལ་བས་བཤད། །འདུས་པ་ཆེན་པོའི་རྣལ་འབྱོར་པ། །རྣམ་པར་མི་རྟོག་དོན་ཚོལ་  
ན༑ ༑གཅིག་པུ་དབེན་པའི་ས་བཟུང་སྟེ། །ཚད་མ་གསུམ་དང་ལྡན་པའི་བློས། །རྣམ་པར་རྟོག་པའི་རྗེས་བཅད་པ། །ཡོད་མེད་སྔོན་ཐོག་ག་ལས་བྱུང། །བརྟགས་པས་རྟོག་པ་  
རྟས་ལས་བྱུང། །རྟོག་པ་སྒྱུ་མར་རབ་ཤེས་ན། །རྟོག་པའི་རི་བོ་ཞི་བར་འགྱུར། །དེས་ནི་གནས་ངན་གསུམ་མི་ལྟུང། །རྟོག་པ་གང་ལས་བྱུང་ཞེ་ན། །མཚན་མའི་ཆོས་ལས་བྱུང་  
  
  
༄༅། །བ་ཡིན༑ ༑མཚན་མ་སྒྱུ་མར་རབ་ཤེས་ན། །མཚན་མའི་ཆོས་རྣམས་ཞི་བར་འགྱུར། །དེས་ནི་འདོད་ཁམས་ཐ་མར་མིན། །མཚན་མ་གང་  
ལས་བྱུང་ཞེ་ན། །དྲན་པ་རྒྱུ་བ་དག་ལས་བྱུང། །དྲན་པ་སྐྱོན་དུ་ཤེས་གྱུར་ན། །རྒྱུ་བའི་སྐྱོན་རྣམས་སེལ་བར་བྱེད། །མཐུ་དེས་འདོད་ཁམས་གཉིས་པར་མིན། །རྒྱུ་བ་གང་  
ལས་བྱུང་ཞེ་ན། །ཚོར་བ་དག་ལས་བྱུང་བ་ཡིན། །དག་ཅིང་སྐྱེ་བར་བྱ་བ་མེད། །ཚོར་བ་སྒྱུ་མར་ཤེས་གྱུར་ན། །སྐྱོན་གྱི་ཚོར་བ་སེལ་བར་བྱེད། །འདོད་ཁམས་གསུམ་  
པར་ལྟུང་མི་འགྱུར། །ཚོར་བ་གང་ལས་བྱུང་ཞེ་ན། །བྱུང་ཚོར་ཕྱི་ནང་དག་ལས་བྱུང། །དག་ཅིང་སྐྱེ་བར་བྱ་བ་མེད། །དེ་ཉིད་སྐྱོན་དུ་ཤེས་གྱུར་ན། །དེ་ལྟར་ཤེས་པའི་མཐུ་  
ཡིས་ནི༑ ༑འདོད་ཁམས་བཞི་པར་མི་ལྟུང་ངོ། །བྱུང་ཚོར་གང་ལས་བྱུང་ཞེ་ན། །སེམས་ཀྱི་ཆོས་ལས་བྱུང་བ་སྟེ། །སེམས་ཉིད་སྒྱུ་མར་རབ་ཤེས་ན། །སེམས་ཀྱི་ཆོས་  
རྣམས་ཞི་བར་འགྱུར། །ཕུང་པོ་གཟུགས་བརྙན་འདྲ་བ་ལ། །སེམས་ཉིད་སྨིག་རྒྱུ་ལྟ་བུ་ཡིན། །ཡོད་མེད་གཉིས་ཀྱི་མཐའ་ལས་འདས། །དེ་ལྟར་ཤེས་པའི་རྣལ་  
འབྱོར་པ། །འདོད་ཁམས་ལྔ་པར་ལྟུང་མི་འགྱུར། །སེམས་ཉིད་ཡོད་པའི་དངོས་པོ་འམ། །མེད་ཅེས་བྱ་བར་མི་ལྟ་བར། །མུ་སྟེགས་ཅན་དུ་ལྟུང་མི་འགྱུར། །བྱིང་  
  
  
།འདུ་ཤེས་མེད་པར་ལྟུང་མི་འགྱུར་།འདུ་ཤེས་རྗེས་སུ་མ་འབྲངས་པར། །སེམས་ཅན་གནས་སུ་དེ་མི་འཁོར་།ཀུན་གཞིའི་དོན་ལ་གོམས་  
པས་ནི༑ ༑ཉན་ཐོས་གནས་སུ་དེ་མི་ལྟུང། །སྟོང་ཞིང་ཞི་བར་མི་བྱེད་པས། །རང་རྒྱལ་ལྟ་བར་དེ་མི་ལྟུང། །རྣམ་དག་སྟོང་པར་མི་བྱེད་པས། །བྱང་ཆུབ་སྤྱོད་པར་ལྟུང་མ་ཡིན།།  
མཉམ་ཉིད་སྟོང་པའི་དོན་དག་ལ། །སོ་སོ་ཐ་དད་མི་འབྱེད་པས་།ས་ཡི་རིམ་པར་མི་ལྟུང་ཞིང། །རིམ་གྱིས་སྤྱང་ཞིང་འཕར་བ་མེད། །ཡང་དག་དོན་གྱི་རང་བཞིན་ནི། །ཅི་  
ལ་མི་གནས་མི་ལེན་ཅིང། །ཅི་ཡང་མི་མཐོང་ཐོས་པ་མེད། །ཅིར་ཡང་མི་བྱེད་བྱེད་དང་བྲལ། །ཅི་ཡང་ཐོས་པ་རྡུལ་ཙམ་མེད། །ཅིར་ཡང་སྣང་བ་མེད་པ་དེ། །དེ་ནི་སྣང་བ་  
དམ་པ་ཡིན། །བསམ་དུ་མེད་པའི་ཆོས་ཉིད་ནི། །བསམ་དུ་མེད་པས་དེ་བཞིན་གཞག་རང་བཞིན་མེད་པའི་ཆོས་ཉིད་ལ། །སེམས་ཀྱི་གྱིན་ད་སྐད་ཅིག་མས། །མི་གཡོ་རྒྱུན་  
དུ་དྲན་པར་བྱ། །དེ་ལྟར་དོན་ལ་མཉམ་བཞག་ན། །རྟགས་ཀྱི་ཚོར་བ་འདི་ལྟར་འབྱུང། །དྲོད་དང་རྟགས་དང་ཆོ་འཕྲུལ་དང། །མངོན་ཤེས་དང་ནི་ཡེ་ཤེས་འབྱུང། །དྲོད་ནི་  
གཡོ་དང་ཐོབ་པ་དང། །རྟགས་ནི་བྱུང་དང་བརྟན་པ་དང། །ཆོ་འཕྲུལ་བྱུང་དང་རྫོགས་པ་དང། །རིག་པ་ཕྲ་མོ་ཐམས་ཅད་གསལ་།དེས་ནི་དོན་རྣམས་རྫོགས་པ་ཡིན། །  
  
  
༄༅། །དཔེར་ན་མུན་པ་སངས་པ་དང། །སྣང་བ་བྱུང་དང་ནམ་མཁའ་དང། །ཀུན་ཏུ་མཐོང་དང་ཐམས་ཅད་གསལ། །དེ་ལྟར་ཤེས་པའི་མཐུ་ཡིས་ནི། །  
བག་ཆགས་མུན་པ་ཀུན་བསལ་ཏེ། །ཇི་ལྟར་རླུང་གིས་སྤྲིན་ཕྱགས་ལྟར། །སྐད་ཅིག་ཙམ་གྱི་ཏིང་འཛིན་གྱིས། །སྒྲིབ་པའི་ཕུང་པོ་འཕྱག་པར་འགྱུར། །ཇི་ལྟར་མར་མེས་  
མུན་བསལ་ན། །མུན་ཉིད་སྣང་བར་འགྱུར་བ་བཞིན། །སྐད་ཅིག་མ་ཡི་དོན་རིག་པས། །སྔོན་ནས་བསགས་པའི་མུན་པ་སེལ། །དེ་ལྟར་རིག་པའི་སྐྱེས་བུ་ནི། །དོན་ལ་  
རིག་པའི་སྒོ་བྱེ་ཞིང། །ཆོས་ཀྱི་མིག་དང་དེ་ལྡན་པས། །མཐོང་ཐོས་ཚིག་ལེའུ་ཚིག་བཞིར་བསྡེབས། །ས་པ་ཡིན་པས་དོན་ལ་སྤྱོད་།ཆོས་ཀྱི་མིག་དང་མི་ལྡན་ན། །མུ་  
མཐའ་ཡས་པའི་ཚིག་རྣམས་ཀྱིས། །དོན་གྱི་ཐ་སྙད་ཅི་བརྗོད་ཀྱང། །ནོར་མ་ནོར་གྱི་དོན་མི་དཔོག་ཚིག་ཕྱིར་བློ་འབྲངས་དམུ་རྒོད་དེ། །བསླབ་པའི་ས་དང་ལམ་པ་ཡིན།།  
ཚིག་དོན་འབུམ་ཕྲག་ཅི་བརྗོད་ཀྱང། །གཞན་ལ་སྟོན་པར་མ་བྱེད་ཅིག་བསྟན་ན་རྡོ་རྗེ་བཀའ་རྐུན་དེ། །དམྱལ་བ་རྡོ་རྗེར་དེ་ལྟུང་འགྱུར། །གང་དག་ཚུལ་འཆོས་མཁན་  
དག་གི་དོན་ལ་བློ་ཤེད་མ་བྱེ་བར། །ཚིག་དང་ཡི་གེས་ཁྲིད་ནས་ནི། །མི་ཤེས་བཞིན་དུ་ཆོས་བསྟན་ན། །སེམས་ཅན་ཐམས་ཅད་སྲོག་འཕྲོག་པས། །མི་ཤེས་ཆོས་  
  
  
།དེ་བས་མཉམ་པའི་དོན་འདི་ལ། །བསྟུན་ཏེ་གཅིག་ཅར་འཇུག་ཤེས་ན། །བསྒོམ་པའི་ཡུན་ནི་རིང་ཐུང་དང། །ལས་འཕྲོ་ཡོད་དང་མེད་པ་དང། །ནམ་གྲུབ་སྙམ་  
པའི་ཁར་མ་ལུས། །མཉམ་པའི་དོན་ལ་མཉམ་བཞག་ན། །དེ་མ་ཐག་ཏུ་རིག་པ་འཆར། །མཉམ་པའི་དོན་ལས་མ་གཡོས་ན། །གཟུགས་ཁམས་གནས་སུ་དེ་མི་ལྟུང། །མཉམ་  
པ་ཉིད་ལ་མ་ཆགས་ན། །གཟུགས་མེད་ཁམས་སུ་ལྟུང་མི་འགྱུར་།མཉམ་ཉིད་མངོན་དུ་གྱུར་པས་ན། །ཉན་ཐོས་གནས་སུ་དེ་མི་ལྟུང་།ཅི་ཡང་མེད་པའི་དོན་མཐོང་ན། །སངས་རྒྱས་  
ཞེས་ནི་དེ་ལ་བྱ། །དེས་ན་ཏིང་འཛིན་ཁྱད་པར་འདི། །རྣལ་འབྱོར་ཅན་གྱིས་འདྲིས་པར་བསྒོམ། །ཐམས་ཅད་མི་རྟོག་སྐྱེ་མེད་ཅིང། །རྟོག་པའི་མཐའ་སྤངས་ནམ་མཁའི་དབྱིངས། །  
ཇི་བཞིན་མི་གཡོ་མཉམ་པ་ཉིད། །མཚན་མའི་རྟོག་པ་ཡུལ་ལས་འདས་།ཡུལ་མེད་ནམ་མཁའི་རང་བཞིན་ལས། །སྙིང་རྗེ་ཆེན་པོའི་བྱང་ཆུབ་སེམས། །ཉི་མ་སྟོང་གི་དཀྱིལ་  
འཁོར་ཤར། །མཚན་མའི་ཆོས་རྣམས་ཀུན་ལ་ཁྱབ། །ཉི་མ་འབར་བ་སྙིང་པོ་ལས། །འོད་ཟེར་ཡིག་འབྲུའི་མཆོག་ཏུ་གསལ། །ཐམས་ཅད་འབྱུང་བའི་ཡི་གེ་ཨ། །ཅི་ཡང་  
འགྱུར་བའི་རང་བཞིན་ལས། །སྤྲུལ་པའི་ཆོ་འཕྲུལ་ཐམས་ཅད་འབྱུང། །དེ་ཡང་རྩལ་གྱི་ཁྱད་པར་ལས། །དབུགས་ཀྱི་ཡུལ་དང་ཚོར་བ་དང། །ཐོས་དང་མཐོང་བ་ལ་སོགས་ཏེ།།  
  
  
༄༅། །སེམས་ཀྱི་ཡུལ་དང་ནམ་མཁའི་དབྱིངས། །ཆོས་ཀྱི་དབྱིངས་ཀྱི་མཐས་ཀླས་པར། །རང་བཞིན་ཡི་གེ་བསྒྱུར་ཡི་གེ་ཡན་ལག་ཡི་གེ་སོ་སོ་ཡི། །  
རྩ་བ་ལ་སོགས་གཞི་གཅིག་བཅས། །འཕྲོ་འདུ་ཚད་ཀྱང་ཕྱག་རྒྱ་ཡི། །ཚོམ་བུའི་གྲངས་ཀྱང་དེ་བཞིན་ནོ། །འདི་ནི་དང་པོའི་འཇུག་རིམ་སྟེ། །མཐར་གྱིས་འདྲིས་ཤིང་གོམས་བྱེད་  
པའོ༑ ༑ཡི་གེའི་ཡེ་ཤེས་ལས་བསྐྲུན་ཏེ། །དོན་བྱེད་པ་དང་ཕྱག་རྒྱར་བསྐྱེད། །རྒྱ་མཚོ་གནོན་དང་ནམ་མཁའི་སྐས། །རླུང་བཅིང་བ་དང་རྒྱུན་བཟློག་དང། །སྲེག་པའི་བསྐལ་པ་  
གཞི་ལ་བ་དང། །ཉི་ཟླ་ཞོན་དང་འཇིག་རྟེན་འཕང། །ས་ལ་འཛུལ་དང་རི་རབ་འདེགས། །སྟོང་གསུམ་ཡུངས་འབྲུར་འཇུག་ཚུལ་དང་།གཞིག་དང་སྤར་བ་ལ་སོགས་  
ཏེ༑ ༑བསམ་བྱ་བསམ་གྱིས་མི་ཁྱབ་པ། །གོམས་པ་ལས་སུ་རུང་བ་ཡི་།རྣལ་འབྱོར་རྩལ་ཆེན་སྦྱོང་བར་ཟད། །བཟླས་པའི་མཐར་ཕྱིན་གྲུབ་པ་དང། །བཅིང་པ་ཡོངས་སུ་  
རྫོགས་པ་དང། །བསམ་པ་ལས་སུ་རུང་བ་དང། །དོན་མཐོང་བ་དང་ཚིག་གྲུབ་པ། །བྱ་བ་ཡོངས་སུ་དག་པ་དང། །དོན་གཅིག་ཡུལ་ལ་སོ་སོར་སྣང། །དེས་ན་ཏིང་འཛིན་ཁྱད་  
པར་ཡང། །དབྱིངས་ཉིད་གཅིག་ལ་སྒོམ་མོད་ཀྱི། །རྣལ་འབྱོར་རྩལ་གྱི་ཁྱད་པར་གྱིས། །བསམ་པའི་ཡུལ་ནི་སྣ་ཚོགས་ཏེ། །དང་པོའི་ས་ལ་གནས་པ་ཡི། །བརྩམ་པ་ལས་  
  
  
།འདུན་པ་སེམས་པའི་རྣལ་འབྱོར་ལ། །སོགས་པའི་རྣལ་འབྱོར་རྣམ་དྲུག་པ། །ཤེས་རབ་རྩལ་གྱི་འཕང་དམས་པས། །ཏིང་འཛིན་རྩལ་ཡང་ཆུང་བ་སྟེ། །དོན་  
ལ་མཐོང་བར་མི་འགྱུར་ཏེ། །རང་གིས་མོས་པའི་ལྷ་བསྒོམས་ན། །ལྷ་ཡི་ས་བོན་གང་ཡིན་པ། །ཁ་དོག་ཚོན་གྱིས་ཕྱི་ནས་ནི། །སྣ་ཡི་དབུགས་ལ་རྒྱུ་བྱས་ཏེ། །དབུགས་ཀྱི་  
ཡུལ་དུ་གྱུར་ཚོད་དུ། །ཟུང་བསྒྲིལ་ཕར་འཕྲོག་གསལ་བ་ལས། །འཕྲོ་འདུའི་གནས་སུ་བསྐྱེད་པར་བྱ། །རང་གི་ཆག་ཚད་དང་སྦྱར་བའི་།སྐུ་ཡི་ཁྱོན་ཡང་དེ་ཙམ་མོ། །  
གཉིས་པའི་ས་ལ་གནས་པ་ཡི། །བཀའ་སྡོད་ལས་ཀྱི་རྣལ་འབྱོར་ལ་།སོགས་པའི་རྣལ་འབྱོར་རྣམ་བཞི་པོ། །ཏིང་འཛིན་རྩལ་གྱི་ཁྱད་པར་ནི། །ས་བོན་རང་བཞིན་ཡི་  
གེ་ལ༑ ༑འོད་ཟེར་འབར་བར་བཅས་པ་དེ། །དྲི་བྱུང་ཡུལ་ནི་ཚུན་ཆད་དུ། །འཕྲོ་འདུ་གསལ་བར་བསྐྱེད་པ་ལས། །རང་གི་ཆག་ཚད་གཉིས་བསྒྱུར་བའི། །སྐུ་ཡི་ཁྱོན་ཡང་དེ་  
ཙམ་མོ༑ ༑གསུམ་པའི་ས་ལ་གནས་པ་ཡི། །རྣལ་འབྱོར་ལུང་གི་བཀའ་བསྒོ་ལ། །སོགས་པའི་རྣལ་འབྱོར་རྣམ་གསུམ་པ། །དམིགས་པའི་ཏིང་འཛིན་འདི་ལྟར་འདོད། །ལྷ་  
ཡིས་བོན་གང་ཡིན་པ། །རང་བཞིན་ཡི་གེར་བསྒྱུར་བྱས་ཏེ། །འོད་ཟེར་འབར་དང་བཅས་པ་ཡི། །ཐོས་པའི་ཡུལ་ནི་ཚུན་ཆད་དུ། །འཕྲོ་འདུ་གསལ་བར་བྱས་པ་ལས། །རང་  
  
  
༄༅། །གི་ཆག་ཚད་བཞི་བསྒྱུར་ཙམ། །སྐུ་ཡི་ཁྱོན་ཡང་དེ་ཙམ་མོ། །དེ་བཞིན་རྣལ་འབྱོར་རིམ་པ་བཞིན། །ལྷ་ཡི་ཁྱད་པར་གང་ཡིན་པ། །ཡི་གེའི་  
རིམ་པ་བཞིན་བྱས་ནས། །འཕྲོ་འདུའི་ཚད་ཀྱང་དེ་བཞིན་ཏེ། །རིམ་པ་བཞིན་དུ་སྦྱར་ནས་ཀྱང། །འཕྲོ་འདུ་གསལ་བར་གྱུར་པ་དང་།སེམས་ཀྱིས་ལྕོགས་ཚད་ཚུན་ཆད་དུ།།  
སྐུ་ཡི་ཁྱོན་གྱི་ཁྱད་པར་ཡང། །ཆོས་ཀྱི་དབྱིངས་ཀྱི་མཐའ་ཀླས་པས། །སྐུ་ཡི་ཁྱོན་གྱིས་གང་བར་བསྒོམ། །གཞན་ཡང་འདུས་པའི་རྣལ་འབྱོར་རྣམས། །ཡི་གེའི་རྗེས་སུ་  
དོན་དཔགས་ན། །ཡི་གེས་དོན་རྣམས་སྟོན་པར་འགྱུར། །ཅི་ཕྱིར་དོན་ཉིད་ཡི་གེར་སྣང། །དབྱིངས་ལས་ཨ་བྱུང་ཨ་ལས་ནི། །ཡི་གེའི་ཚོགས་བྱུང་སྣ་ཚོགས་འཕྲོས། །ས་ནི་  
རང་བཞིན་ཡི་གེ་སྟེ། །རྟེན་དང་བྲལ་བས་རྒྱུ་རྐྱེན་མེད། །ཀུན་ལ་ཁྱབ་པས་ནམ་མཁའ་འདྲ། །ཡ་ནི་ཆོས་ཉིད་ཆོ་འཕྲུལ་ཏེ། །ཆོས་ཉིད་ཟབ་མོའི་ངང་ལས་ནི། །ཆོ་འཕྲུལ་ཡི་  
གེ་ཨ་བྱུང་བས། །ཨས་ནི་ཆོས་ཉིད་མཚོན་པར་བྱེད། །ཨ་ལས་ཡིག་འབྲུའི་ཚོགས་འཕྲོས་ཏེ། །ཚིག་ཚོགས་བསྟན་པ་རྒྱ་མཚོར་གྲགས་།ཡི་གེའི་སྒྲ་སྐད་ཀུན་བཟུང་  
སྟེ༑ ༑སྣ་ཚོགས་ཡི་གེའི་སྐད་དུ་བསྒྱུར། །ཡིག་འབྲུའི་ཡན་ལག་མང་པོ་རྣམས། །རང་བཞིན་ཨ་ཡི་ངང་དུ་འདུས། །ཐུགས་ཀྱི་ཀློང་ནས་ཨ་བྱུང་བས། །ཨ་ཡི་འོད་ཟེར་འཕྲོ་  
  
  
།མགུར་གྱི་གསང་བར་ཤར་བ་ལས། །གསུང་སྒྲ་ཡི་གེ་ལྔར་འཕྲོས་པ། །ཨ་ཀ་ཁ་ག་གྷ་ང། དེ་ནས་ཨ་ཡི་འོད་ཟེར་དེ་།ལྗགས་ཀྱི་ཟླ་གམ་པདྨོར་འཕྲོས། །ལྗགས་ཀྱི་  
མཐིལ་དུ་འཁྱིལ་བ་ལས། །འོད་ཟེར་ཡིག་འབྲུ་ལྔར་ཤར་བ། །ཙ་ཚ་ཛ་ཛྷ་ཉ། དེ་ནས་ཨ་ཡི་འོད་ཟེར་དེ། །ལྗགས་ཀྱི་རྩེ་ལ་འཕྲོས་པ་ལས། །འོད་ཟེར་ཡིག་འབྲུ་བཅུར་ཤར་བ། །  
ཊ་ཋ་ཌ་ཌྷ་ཎ། ཏ་ཐ་ད་དྷ་ན། དེ་ནས་ཨ་ཡི་འོད་ཟེར་དེ་།ཞལ་གྱི་སྒོ་ནས་འཕྲོས་པ་ལས། །ཆོ་འཕྲུལ་ཡི་གེ་ལྔར་ཤར་བ་།པ་ཕ་བ་བྷ་མ། དེ་ནས་ཨ་ཡི་འོད་ཟེར་དེ། །ཕྱི་རོལ་  
ཡུལ་དུ་འཕྲོས་པ་ལས། །ཆོ་འཕྲུལ་ཡི་གེ་སྣ་ཚོགས་འཕྲོས། །ཡ་ཝར་ལ། ཤ་ཥ་ས་ཧ་ཀྵ། ཨི་ཨཱི་ཨུ་ཨཱུ་ཨཻ་ཨཻ་ཨོ་ཨཽ་ཨཾ་ཨཿ། ཨ་ལས་ཆོ་འཕྲུལ་འོད་འཕྲོས་པས། །ཡི་  
གེའི་ཕྲེང་བ་ཚོགས་བྱུང་སྟེ། །ཡི་གེའི་ཡན་ལག་ཡེ་ཤེས་ལ་།སངས་རྒྱས་སྐུ་ཡི་ས་བོན་བྱུང། །དཔག་ཏུ་མེད་པའི་རྒྱལ་བ་རྣམས། །སྐུ་དང་གསུང་ཐུགས་སྤྲུལ་པའི་ཚོགས་  
ཕྱག་རྒྱ་སྣ་ཚོགས་མཛེས་པར་སྣང། །དེས་ན་ཡི་གེའི་རང་བཞིན་ནི། །རྒྱལ་བའི་སྐུ་ཉིད་ཡིན་པར་བཤད། །ཨ་ནི་ཐུགས་ཀྱི་ས་བོན་ཏེ། །ཀ་ལ་སོགས་པ་དང་པོ་ལྔ། །མགུར་གྱི་གསང་  
བའི་རང་བཞིན་ཡིན། །གཉིས་པ་ཙ་ལ་སོགས་པ་ལྔ། །ཟླ་གམ་ལྗགས་ཀྱི་རང་བཞིན་ཡིན། །གསུམ་པ་ཊ་ལ་སོགས་པ་བཅུ། །ལྗགས་ཀྱི་རྩེ་མོའི་རང་བཞིན་ཡིན། །བཞི་པ་  
  
  
༄༅། །པ་ལ་སོགས་པ་ལྔ། །ཞལ་གྱི་སྒྲོས་ལས་བྱུང་བར་བཤད་།ལྔ་པ་ཡ་ལ་སོགས་པ་ཡི། །བཅུ་ཚན་གཉིས་ཀྱི་ཡི་གེ་དག་སྐུ་ལས་འཕྲོས་  
པར་རབ་ཏུ་བཤད། །ཞབས་ཀྱི་འཁོར་ལོའི་འོད་ཟེར་ལས། །སྒྲིབ་པ་སྲེག་པའི་ཡིག་འབྲུ་ཧྭ། །གསང་བའི་མཁའ་ཡི་འོད་ཟེར་ལས། །ཆོ་འཕྲུལ་འབྱུང་བའི་ཡིག་འབྲུ་  
ཀྵ༑ ༑སྐུ་ཡི་ཁྲུན་ཚད་ལྟེ་བ་ལས། །འདོད་པ་འབྱུང་བའི་ཡིག་འབྲུ་ཧྭ། །ཐུགས་ཀར་འཁྱིལ་བའི་དཔལ་བེའུ་ལས། །མཚན་མ་དག་པའི་ཡིག་འབྲུ་ཤ་ཕྱག་གི་འཁོར་ལོའི་  
འོད་ཟེར་ལས། །ཆོ་འཕྲུལ་སྟོན་པའི་ཡིག་འབྲུ་ཤུ། །སྐྱེས་བུ་ཆེན་པོའི་དཔུང་པ་ལས། །རྟོག་པ་འཇོམས་པའི་ཡིག་འབྲུ་ལ། །སྐྱེས་བུ་ཆེན་པོའི་སྟ་ཟུར་ལས། །འདོད་ཆགས་  
སྲེག་པའི་ཡི་གེ་ར། །སྐྱེས་བུ་ཆེན་པོའི་དཀུ་སྐབས་ལས། །གཏི་མུག་སེལ་བའི་ཡི་གེ་ཝ། །སྐྱེས་བུ་ཆེན་པོའི་བྱིན་པ་ལས། །འཁོར་བ་གནོན་པའི་ཡིག་འབྲུམ། །སྐྱེས་བུ་  
ཆེན་པོའི་སྤྱན་གཉིས་ལས། །རང་བཞིན་ཡི་གེ་ཨི་གཉིས་ཤར་།སྐྱེས་བུ་ཆེན་པོའི་སྙན་གཉིས་ལས། །རང་བཞིན་ཡི་གེ་ཨུ་གཉིས་ཤར། །སྐྱེས་བུ་ཆེན་པོའི་ཤངས་  
གཉིས་ལས། །རང་བཞིན་ཡི་གེ་ཨེ་གཉིས་ཤར། །སྐྱེས་བུ་ཆེན་པོའི་ཚེམས་གཉིས་ལས། །རང་བཞིན་ཡི་གེ་ཨོ་གཉིས་ཤར། །སྐྱེས་བུ་ཆེན་པོའི་སྤྱི་གཙུག་ནས། །རྒྱལ་  
  
  
།དེས་ན་ཡིག་འབྲུའི་ཡན་ལག་ཀུན་།རྒྱལ་བ་རྒྱ་མཚོའི་སྐུ་གསུང་ཐུགས། །ཨོཾ་ནི་སྐུ་ཡི་རང་བཞིན་ཏེ། །ཨཱནི་ཐུགས་ཀྱི་མཚན་ཉིད་དོ། །ཡི་གེའི་  
ཕྲེང་བ་མང་པོ་ཀུན། །གསུང་བརྗོད་གསུང་གི་རང་བཞིན་ནོ་།ཨཱནི་ཆོས་སྐུའི་རང་བཞིན་ཏེ། །ཨོཾ་ནི་ལོངས་སྤྱོད་རྫོགས་པའི་སྐུ། །ཡིག་འབྲུ་འབར་བའི་ཕྲེང་བ་རྣམས། །སྤྲུལ་པ་  
འདྲེན་པའི་སྐུ་ཞེས་བཤད། །ཨ་ནི་ཆོས་ཀྱི་དབྱིངས་ཡིན་ཏེ། །ཨོཾ་ནི་རིག་པའི་ཡེ་ཤེས་ཡིན། །ཡིག་འབྲུ་འབར་བའི་ཕྲེང་བ་རྣམས་།ཆོས་དང་ཆོས་ཉིད་རང་བཞིན་ཡིན། །ཨ་ནི་  
བརྗོད་པའི་རྒྱུ་ཡིན་ཏེ། །ཨོཾ་ནི་ཚིག་ཚོགས་འབྱུང་བའི་རྒྱུ་།ཚིག་གི་ཚོགས་ཉིད་ཡི་གེ་ཡིན། །ཡི་གེ་རིང་བའི་ཚིག་གི་མཛོད་།ཡི་གེ་འོད་ཟེར་འབར་འཕྲོས་པས། །ཆོས་དང་ཆོས་  
མ་ཡིན་པ་རྣམས། །ངག་གི་དབང་པོ་ཁ་ཕྱེ་སྟེ། །དོན་དང་ཚིག་ཏུ་རྒྱས་པར་འགྱུར། །སྒྲ་སྐད་ཀུན་གྱིས་བསྡུས་པའི་ཚོགས། །ཡིག་འབྲུ་ཕྲེང་བའི་ངང་དུ་རྫོགས། །ཚིག་དང་ཡིག་  
འབྲུ་ཐམས་ཅད་ཀུན། །ཨོཾ་གྱི་རང་བཞིན་ངང་དུ་རྫོགས། །ཨོཾ་གྱི་ཆོ་འཕྲུལ་ཐམས་ཅད་ཀུན། །ཨ་ཡི་རང་བཞིན་དབྱིངས་སུ་ཞུ། །ཨ་ནི་ཡིག་འབྲུ་ཀུན་གྱི་གཏེར། །ཨ་ནི་ཆོས་ཀྱི་དབྱིངས་  
སུ་ཐིམ༑ ༑དེས་ན་རྒྱལ་བ་སངས་རྒྱས་རྣམས། །སྐུ་དང་གསུང་ཐུགས་རྡོ་རྗེ་དེ། །འདུལ་བའི་དབང་གིས་ཁྱད་པར་གྱིས། །ཅིར་ཡང་འགྱུར་ཞིང་ཅིར་ཡང་སྣང། །ས་དང་ནམ་མཁའ་མེ་དང་  
  
  
༄༅། །རླུང། །ཆུ་ལ་སོགས་པའི་རྫས་རྣམས་ཀྱིས། །འདུལ་བའི་འགྲོ་བ་དེ་རྣམས་ལ། །ས་དང་ནམ་མཁའ་ལ་སོགས་པའི། །ཆུ་དང་རླུང་གི་ངོ་བོར་  
སྣང། །གང་དག་སྐུ་ཡིས་འདུལ་བའི་ཚེ། །སྐུ་དང་གཟུགས་བརྙན་རིང་བསྲེལ་དང། །རྟེན་ལ་སོགས་པ་ཐ་དད་པར། །འཇིག་རྟེན་ཀུན་ཏུ་སྟོན་པར་འགྱུར། །གསུང་གིས་  
འདུལ་བའི་དུས་བྱུང་ན། །དབྱངས་ཀྱི་ཡན་ལག་དྲུག་ཅུ་ལ། །སོགས་པའི་སྒྲ་སྐད་སྣ་ཚོགས་དང། །ཡི་གེའི་གཟུགས་སུ་བསྟན་ནས་ནི་།འཁོར་བའི་ཁམས་སུ་སྣང་  
བར་བྱེད། །ཅིའི་ཕྱིར་ཞེན་ཡི་གེ་ནི། །དེ་བཞིན་གཤེགས་པ་ཉིད་ཡིན་ཏེ། །དེ་བཞིན་གཤེགས་པའི་རང་བཞིན་ཏེ། །ཐུགས་རྗེའི་རང་བཞིན་ཡིན་པས་ན། །ཐབས་ཀྱི་བྱེ་  
བྲག་སྣ་ཚོགས་ཀྱིས། །ཐམས་ཅད་གྲོལ་བར་མཛད་པ་འོ། །དེ་བཞིན་ཡི་གེའི་ཚོགས་འདི་ཡང། །ཡན་ལག་སྦྱོར་སྡུད་སྣ་ཚོགས་ཀྱིས་།ཐམས་ཅད་ཚིག་ཏུ་གོ་བར་བྱེད།།  
ཡི་གེ་རང་བཞིན་ཡེ་ཤེས་ནི། །སོ་སོའི་དོན་རྣམས་བཤད་པར་བྱ་།ཨ་ནི་མ་སྐྱེས་ཡེ་ཤེས་ཡིན། །རང་བཞིན་ཐམས་ཅད་སྟོང་པར་སྟོན། །ཀ་ནི་བྱ་བའི་ཡེ་ཤེས་དེ། །ལམ་  
གྱིས་ཐམས་ཅད་གྲོལ་བར་སྟོན། །ཁ་ནི་ཁྱབ་པར་བྱེད་པའི་སྒོ་།མི་དམིགས་ཐམས་ཅད་གྲོལ་བར་སྟོན། །ག་ནི་དོན་དུ་གྱུར་བའི་སྒོ་།ཡུལ་མེད་ཐམས་ཅད་གྲོལ་བར་སྟོན།།  
  
  
།གཅིག་ཏུ་མ་ངེས་གྲོལ་བར་སྟོན་།ང་ནི་འཛིན་པ་མེད་པའི་སྒོ། །འཛིན་བྲལ་ཐམས་ཅད་གྲོལ་བར་སྟོན། །ཙ་ནི་འགག་པ་མེད་པའི་སྒོ། །ཅིར་ཡང་  
སྣང་བས་ཐམས་ཅད་འགྲོལ། །ཚ་ནི་འདའ་བ་མེད་པའི་སྒོ། །འབྲལ་བ་མེད་པས་ཐམས་ཅད་འགྲོལ། །ཛ་ནི་མ་བྱུང་བ་ཡི་སྒོ། །མི་གནས་པས་ནི་ཐམས་ཅད་གྲོལ། །ཛྷ་ནི་རྙོག་  
མ་བྲལ་བའི་སྒོ། །དྲི་མ་དག་པས་ཐམས་ཅད་གྲོལ། །ཉ་ནི་སྤྱོད་དང་བྲལ་བའི་སྒོ། །བྱ་བ་མེད་པས་ཐམས་ཅད་གྲོལ། །ཊ་ནི་ང་རྒྱལ་མེད་པའི་སྒོ། །རི་བོ་མེད་པས་ཐམས་  
ཅད་གྲོལ། །ཋ་ནི་སྒྱུ་རྩལ་མེད་པའི་སྒོ། །བྱེད་པ་མེད་པས་ཐམས་ཅད་གྲོལ། །ཌ་ནི་འདྲེས་པ་མེད་པའི་སྒོ། །རྩོད་པ་མེད་པས་ཐམས་ཅད་གྲོལ། །ཌྷ་ནི་སླུ་བ་མེད་པའི་སྒོ། །སྒྱུ་  
མ་ཐམས་ཅད་གྲོལ་བར་བྱེད། །ཎ་ནི་ཡུལ་དང་བྲལ་བའི་སྒོ། །འཛིན་པ་མེད་པས་ཐམས་ཅད་གྲོལ། །ཏ་ནི་ཐ་སྙད་མེད་པའི་སྒོ། །བརྗོད་པ་མེད་པས་ཐམས་ཅད་གྲོལ། །  
ཐ་ནི་རྟེན་དང་བྲལ་བའི་སྒོ། །གནས་པ་མེད་པས་ཐམས་ཅད་གྲོལ་།ད་ནི་སྟོང་དང་བྲལ་བའི་སྒོ། །ལེན་པ་མེད་པས་ཐམས་ཅད་གྲོལ་།དྷ་ནི་རང་བཞིན་མེད་པའི་སྒོ། །མཚན་  
ཉིད་མེད་པས་ཐམས་ཅད་གྲོལ། །ན་ནི་ཡུལ་དང་བྲལ་བའི་སྒོ་།འཛིན་པ་མེད་པས་ཐམས་ཅད་གྲོལ། །པ་ནི་ངེས་པར་འབྱུང་བའི་སྒོ། །འགག་པ་མེད་པས་ཐམས་ཅད་  
  
  
༄༅། །གྲོལ༑ ༑ཕ་ནི་དངོས་པོ་མེད་པའི་སྒོ། །ཅི་ཡང་མེད་པས་ཐམས་ཅད་གྲོལ། །བ་ནི་བརྗོད་པ་མེད་པའི་སྒོ། །བརྗོད་པ་མེད་པས་ཐམས་ཅད་  
གྲོལ༑ ༑བྷ་ནི་རྡུལ་དང་བྲལ་བའི་སྒོ། །རྟོག་པ་མེད་པས་ཐམས་ཅད་གྲོལ། །མ་ནི་ཆགས་པ་མེད་པའི་སྒོ། །རྟོག་པ་མེད་པས་ཐམས་ཅད་གྲོལ། །ཡ་ནི་ཆགས་པ་མེད་  
པའི་སྒོ༑ ༑གོས་པ་མེད་པས་ཐམས་ཅད་གྲོལ། །ཝ་ནི་རྒྱུ་རྐྱེན་མེད་པའི་སྒོ། །འབྲས་བུ་མེད་པས་ཐམས་ཅད་གྲོལ། །ར་ནི་རྐྱེན་དང་བྲལ་བའི་སྒོ། །དོར་བ་མེད་པས་ཐམས་  
ཅད་གྲོལ། །ལ་ནི་བླང་བ་མེད་པའི་སྒོ། །ཡོན་ཏན་མེད་པས་ཐམས་ཅད་གྲོལ། །ཤ་ནི་སྤྲོས་པ་མེད་པའི་སྒོ། །ཞི་བས་ཐམས་ཅད་གྲོལ་བར་བྱེད། །ཥ་ནི་ཁུར་དང་བྲལ་  
བའི་སྒོ༑ ༑ལྕི་བ་མེད་པས་ཐམས་ཅད་གྲོལ། །ས་ནི་ཡང་དག་གསང་བའི་སྒོ། །ངེས་པས་ཐམས་ཅད་གྲོལ་བ་དང། །ཧ་ནི་རྒྱུ་དང་བྲལ་བའི་སྒོ། །རྐྱེན་དང་བྲལ་བས་གྲོལ་  
བར་བྱེད། །ཨ་ནི་ཁམས་དང་བྲལ་བའི་སྒོ། །མཚན་ཉིད་མེད་པས་གྲོལ་བར་བྱེད། །ཨི་ནི་མཐོང་བ་མེད་པའི་སྒོ། །གཟུགས་དང་བྲལ་བས་ཐམས་ཅད་གྲོལ། །ཨུ་ནི་  
ཐོས་པ་མེད་པའི་སྒོ། །སྒྲ་དང་བྲལ་བས་ཐམས་ཅད་གྲོལ། །ཨེ་ནི་ཚོར་བ་མེད་པའི་སྒོ། །དྲི་དང་བྲལ་བས་གྲོལ་བར་བྱེད། །ཨོ་ནི་ཚོར་བ་མེད་པའི་སྒོ། །རིག་དང་བྲལ་  
  
  
།ཨཾ་ནི་ཆོ་འཕྲུལ་འབྱུང་བའི་སྒོ། །ཅིར་ཡང་སྣང་བས་ཐམས་ཅད་གྲོལ། །མྱ་ངན་འདས་དང་འཁོར་བའི་ཆོས། །ཡོད་  
མཐོང་སྣང་གྲགས་ཆོས་ཐམས་ཅད། །ཡི་གེའི་ཚོགས་སུ་མངོན་སངས་རྒྱས། །ཡི་གེར་མ་གྱུར་གང་ཡང་མེད། །ཆོས་ཉིད་སྙིང་པོའི་  
ཉི་མ་ལ༑ ༑འོད་ཟེར་ཡིག་འབྲུའི་ཚོགས་སུ་འབར། །ཆོས་ཉིད་ནམ་མཁའ་ལྟ་བུ་ལ། །ཡིག་འབྲུ་སྣ་ཚོགས་ཕྲ་བཀོད་པ། །དུས་གསུམ་  
རྒྱལ་བའི་དཀྱིལ་འཁོར་རྫོགས། །ཉི་མ་འབར་བའི་འོད་ཟེར་ལས་།འོད་ཀྱིས་འབར་བའི་རྡོ་རྗེ་འབར། །ཡི་གེ་ཧཱུཾ་གི་འོད་འཕྲོས་པས། །  
རྡོ་རྗེ་སྙིང་པོའི་ས་བོན་ཞེས། །རྡོ་རྗེ་རིགས་ཀྱི་ཞིང་དུ་གྲགས། །ཉི་མའི་འོད་ཟེར་རིན་ཆེན་ལས། །ཡིག་འབྲུ་འོད་ཀྱི་སྭ་འཕྲོས་པས། །རིན་ཆེན་  
སྙིང་པོའི་ས་བོན་ཞེས། །རིན་ཆེན་རིགས་ཀྱི་ཞིང་དུ་གྲགས། །ཉི་མ་པདྨོ་འབར་འཕྲོས་པས། །ཆོ་འཕྲུལ་ཡི་གེའི་ཨཾ་དུ་འབར། །པདྨ་རིགས་ཀྱི་  
ཞིང་དུ་གྲགས། །སྣ་ཚོགས་ཉི་མའི་འོད་འཕྲོས་པས། །ཆོ་འཕྲུལ་ཡི་གེ་ཧར་གསལ་བས། །སྣ་ཚོགས་སྙིང་པོའི་ས་བོན་ཏེ། །ལས་ཀྱི་རིགས་ཀྱི་ཞིང་དུ་གྲགས། །དུས་གསུམ་རྒྱལ་  
  
  
༄༅། །བ་ཐམས་ཅད་ཀྱི། །ཐུགས་ནི་རྡོ་རྗེ་ཡེ་ཤེས་ཡིན། །ཡེ་ཤེས་དམ་པས་སྤྲུལ་པ་ཡི། །རྒྱལ་བ་དཔག་ཏུ་མེད་པ་ལ། །རྡོ་རྗེ་རིགས་ཞེས་བྱ་བར་  
བཤད༑ ༑ཡོན་ཏན་ཡེ་ཤེས་རིན་ཆེན་ཡིན། །རིན་ཆེན་དེ་ལས་སྤྲུལ་པ་ཡི། །རྒྱལ་བ་དཔག་ཏུ་མེད་པ་ལ། །དྲིན་ཆེན་རིགས་ཞེས་བྱ་བར་བཤད། །གསུང་གི་ཡེ་ཤེས་  
པདྨ་སྟེ༑ ༑པདྨོ་ཡེ་ཤེས་ལས་སྤྲུལ་པའི། །རྒྱལ་བ་དཔག་ཏུ་མེད་པ་ལ། །པདྨ་རིགས་ཀྱི་ཞིང་དུ་གྲགས། །འཕྲིན་ལས་བྱ་བ་སྣ་ཚོགས་ཏེ། །སྣ་ཚོགས་ཡེ་ཤེས་སྤྲུལ་པ་  
ཡི༑ ༑རྒྱལ་བ་དཔག་ཏུ་མེད་པ་ལ། །ལས་ཀྱི་རིགས་ཞེས་བྱ་བར་བཤད། །སྐུ་ནི་མ་བཅོས་དེ་བཞིན་ཉིད། །དེ་བཞིན་ཉིད་ཀྱི་ཡེ་ཤེས་ལ། །སྤྲུལ་པ་རྒྱལ་བ་དཔག་མེད་  
ལ༑ ༑དེ་བཞིན་རིགས་ཞེས་བྱ་བར་བཤད། །དེ་བས་རིགས་ཀྱི་གཏན་ཚིགས་ནི། །མ་བཅོས་སྐུ་ནི་དེ་བཞིན་ཉིད། །མི་འགྱུར་རིགས་ནི་རྡོ་རྗེའི་རིགས། །ཡོན་ཏན་ཀུན་  
འབྱུང་རིན་ཆེན་རིགས། །ཆགས་མེད་གསུང་གི་པདྨོའི་རིགས། །བྱ་བ་བྱེད་པ་ལས་ཀྱི་རིགས། །སྐུ་ཡི་སྤྲུལ་པ་ཐམས་ཅད་ནི། །དེ་བཞིན་རིགས་ཀྱི་གདུང་རྒྱུད་འཛིན། །  
ཐུགས་ལས་སྤྲུལ་པའི་སངས་རྒྱས་ནི། །རྡོ་རྗེ་རིགས་ཀྱི་གདུང་རྒྱུད་འཛིན། །ཡོན་ཏན་ཡུལ་གྱི་སངས་རྒྱས་རྣམས། །རིན་ཆེན་རིགས་ཀྱི་གདུང་རྒྱུད་འཛིན། །གསུང་