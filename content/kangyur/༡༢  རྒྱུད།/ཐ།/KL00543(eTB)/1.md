  
ཨཱརྱ་མཉྫུ་ཤྲཱི་མའུ་ལ་ཏནྟྲ། བོད་སྐད་དུ། འཕགས་པ་འཇམ་དཔལ་གྱི་རྩ་བའི་རྒྱུད། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་  
འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་གནས་གཙང་མའི་སྟེང་གི་ནམ་མཁའི་དཀྱིལ་ན་བྱང་ཆུབ་སེམས་དཔའ་འདུས་པའི་འཁོར་  
གྱི་ཚོགས་སོ་སོ་ཐ་དད་པ། བསམ་གྱིས་མི་ཁྱབ་པ། ངོ་མཚར་རྨད་དུ་བྱུང་བ། སོ་སོར་རབ་ཏུ་གནས་པ་དང། ཐབས་གཅིག་ཏུ་བཞུགས་ཏེ་དེ་ནས་བཅོམ་ལྡན་འདས་ཀྱིས་  
གནས་གཙང་མའི་རིས་ཀྱི་ལྷའི་བུ་རྣམས་ལ་བཀའ་སྩལ་པ། ལྷའི་བུ་དག་ཁྱད་ཅག་ཉོན་ཅིག་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་  
གྱུར་པའི་ཆོ་འཕྲུལ་གྱི་སྤྱོད་པ་བསམ་གྱིས་མི་ཁྱབ་པ། ངོ་མཚར་རྨད་དུ་བྱུང་བ། ཏིང་ངེ་འཛིན་གྱི་བྱེ་བྲག་དང། རྫུ་འཕྲུལ་དང། རྣམ་པར་ཐར་པའི་དཀྱིལ་འཁོར་བྱང་  
  
༄༅། །ཆུབ་སེམས་དཔའི་རྣམ་པར་འཕྲུལ་པ་དང། བྱང་ཆུབ་སེམས་དཔའ་ཐམས་ཅད་ཀྱི་ཉེ་བར་འཚོ་བ། ཚེ་དང། ནད་མེད་པ་དང་དབང་ཕྱུག་དང། ཡིད་  
ལ་བསམས་པ་ཡོངས་སུ་རྫོགས་པར་བྱེད་པའི་སྔགས་ཀྱི་གཞི་དག་སེམས་ཅན་རྣམས་ལ་ཕན་པའི་ཕྱིར་བཤད་པར་བྱ་སྟེ། དེ་ཤིན་ཏུ་ལེགས་པར་ཉོན་ལ་ཟུངས་ཤིག་  
དང་ངས་བཤད་པར་བྱའོ། །དེ་ནས་གནས་གཙང་མའི་རིས་ཀྱི་ལྷའི་བུ་དེ་དག་གིས་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་ལགས་སོ་ཞེས་གསོལ་ཏེ། བྱང་  
ཆུབ་སེམས་དཔའ་རྣམས་ཀྱི་སྤྱོད་པ་ཏིང་ངེ་འཛིན་གྱི་ཁྱད་པར་དང། ས་ཆེན་པོ་ཐོབ་པར་བྱ་བ་དང། རྡོ་རྗེའི་གདན་གནོན་པ་དང། བདུད་གདུལ་བ་དང། ཆོས་ཀྱི་འཁོར་  
ལོ་བསྐོར་བ་དང། ཉན་ཐོས་དང། རང་སངས་རྒྱས་ཐམས་ཅད་ཀྱི་ངེས་པར་འབྱུང་བ་དང། ལྷ་རྣམས་དང། མི་རྣམས་སུ་སྐྱེ་བར་བྱ་བ་དང། སྡུག་བསྔལ་དང། དབུལ་  
བ་དང། ནད་རྣམས་ཞི་བར་བྱེད་པ། ལོངས་སྤྱོད་ཀྱིས་ཕྱུག་པ་འདྲེན་པར་བྱེད་པ། འཇིག་རྟེན་དང། འཇིག་རྟེན་ལས་འདས་པའི་སྔགས་ཀྱི་སྤྱོད་པས་ཕོངས་པར་མི་  
བྱེད་པ། རེ་བ་ཐམས་ཅད་ཡོངས་སུ་རྫོགས་པར་བྱེད་པ། དེ་བཞིན་གཤེགས་པ་ཐམས་ཅད་ཀྱི་གསུང་འབྲས་བུ་མེད་པར་བྱེད་པ་མ་ཡིན་པ་བཅོམ་ལྡན་འདས་ཀྱིས་  
  
  
ཕན་པའི་ཐུགས་དང། བདག་དང། སེམས་ཅན་ཐམས་ཅད་ཐུགས་བརྩེ་བ་ཉེ་བར་བཟུང་ནས། བཅོམ་ལྡན་འདས་དེ་བཤད་དུ་གསོལ། དེ་ནས་  
བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་འཁོར་དང། གནས་གཙང་མའི་གནས་ལ་སངས་རྒྱས་ཀྱི་སྤྱན་གྱིས་གཟིགས་ནས་དག་པའི་ཡུལ་ལ་འོད་རྣམ་  
པར་སྤྲོས་ཏེ། ཡུལ་རྣམ་པར་འཇིག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །བཅོམ་ལྡན་འདས་སྙོམས་པར་ཞུགས་མ་ཐག་ཏུ་མཛོད་སྤུ་ནས་མེ་ཏོག་ཀུན་ཏུ་  
སྐྱེས་པ་ཞེས་བྱ་བ་དང། བྱང་ཆུབ་སེམས་དཔའ་ཡང་དག་པར་བསྐུལ་བ་ཞེས་བྱ་བའི་འོད་ཕྱུང་སྟེ། འོད་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་གྱིས་བཅོམ་ལྡན་འདས་ལ་  
ལན་གསུམ་བསྐོར་བ་བྱས་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་སོང་ནས། བྱང་ཤར་གྱི་ཕྱོགས་སུ་བརྒྱ་སྟོང་གི་གང་གའའི་ཀླུང་གི་འཇིག་རྟེན་གྱི་ཁམས་  
འདས་ནས། མེ་ཏོག་དང་ལྡན་པ་ཞེས་བྱ་བའི་འཇིག་རྟེན་གྱི་ཁམས་སུ་རྗེས་སུ་ཞུགས་ཏེ། གང་ན་མེ་ཏོག་ཀུན་ཏུ་སྐྱེས་པའི་རྒྱལ་པོའི་དབང་པོ་ཞེས་བྱ་བའི་དེ་བཞིན་  
གཤེགས་པ་བཞུགས་པར་རོ། །དེར་ཡང་འཇམ་དཔལ་གཞོན་ནུར་གྱུར་པ་སྔོན་གྱི་སྨོན་ལམ་གྱི་དབང་གིས་བྱང་ཆུབ་སེམས་དཔའ་སེམས་དཔའ་ཆེན་པོའི་སྤྱོད་པ་དང་  
  
  
༄༅། །ལྡན་པ་རྣམས་དང་ལྷན་ཅིག་གནས་པར་གྱུར་ཏོ། །འཇམ་དཔལ་གཞོན་ནུར་གྱུར་པས་འོད་ཟེར་གྱི་སྣང་བ་དེ་མཐོང་ནས་བཞིན་ཅུང་ཟད་འཛུམ་པ་དང་ལྡན་  
པར་གྱུར་ནས་བྱང་ཆུབ་སེམས་དཔའི་ཚོགས་དེ་དག་ལ་སྨྲས་པ་རྒྱལ་བའི་སྲས་དག། འོད་འདི་ནི་ང་ལ་ཡང་དག་པར་བསྐུལ་བའི་ཕྱིར་འོངས་པ་ཡིན་གྱི། ཁྱེད་ཅག་གཡེང་བ་  
མེད་པར་གྱིས་ཤིག་ཅེས་སྨྲས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་མིག་མི་འཛུམས་ཤིང་ཁ་བྱེ་བས་འོད་གང་ན་བ་དེ་ལོགས་  
སུ་མངོན་དུ་བལྟས་ནས་འདུག་གོ་དེ་ནས་བསྐུལ་བའི་འོད་དེས་མེ་ཏོག་དང་ལྡན་པ་ཞེས་བྱ་བའི་འཇིག་རྟེན་གྱི་ཁམས་སྣང་བ་ཆེན་པོས་སྣང་བར་བྱས་ཏེ། མེ་ཏོག་ཀུན་ཏུ་སྐྱེས་པ་  
རྒྱལ་པོའི་དབང་པོ་དེ་བཞིན་གཤེགས་པ་ལ་ལན་གསུམ་བསྐོར་བ་བྱས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པའི་སྤྱི་བོར་ནུབ་པར་  
གྱུར་ཏོ། །དེ་ནས་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ་བཅོམ་ལྡན་འདས་མེ་ཏོག་ཀུན་ཏུ་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་ལ་  
ལན་གསུམ་བསྐོར་བ་བྱས་ཏེ། སྤྱི་བོས་ཕྱག་བཙལ་ནས་པུས་མོ་གམས་པའི་ལྷང་ས་ལ་བཙུགས་ཏེ། བཅོམ་ལྡན་འདས་མེ་ཏོག་ཀུན་ཏུ་སྐྱེས་པ་རྒྱལ་པོའི་དབང་པོ་ལ་འདི་  
  
  
།བཅོམ་ལྡན་འདས་ཤཱཀྱ་ཐུབ་པ་ཞེས་བྱ་བ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བདག་ལ་དགོངས་ཏེ། བཅོམ་ལྡན་  
འདས། བདག་ནི་བཅོམ་ལྡན་འདས་ཤཱཀྱ་ཐུབ་པ་ལ་བལྟ་བ་དང་ཕྱག་བྱ་བ་དང། བསྙེན་བཀུར་བྱ་བ་དང། སྔགས་ཐམས་ཅད་ཀྱི་སྤྱོད་པ་དང། སྒྲུབ་ཐབས་དང། དཀྱིལ་འཁོར་  
དང། ཆོ་ག་དང། གསང་བ་དང། ཆོ་ག་ཞིབ་མོ་དང། ཆོ་གའི་ངོ་བོ་དང། དེ་བཞིན་གཤེགས་པ་ཐམས་ཅད་ཀྱི་ཐུགས་དང། གསང་བ་དང། ཕྱག་རྒྱ་དང། དབང་བསྐུར་བ་བསྟན་  
པ་དང། སེམས་ཅན་ཐམས་ཅད་ཀྱི་བསམ་པ་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་མི་མཇེད་ཀྱི་འཇིག་རྟེན་གྱི་ཁམས་འདི་ནས་མཆི་བར་འཚལ་ལོ། །དེ་སྐད་ཅེས་བཅོམ་  
ལྡན་འདས་མེ་ཏོག་ཀུན་ཏུ་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་ལ་གསོལ་པ་དང། འཇམ་དཔལ་གཞོན་ནུར་གྱུར་པ་ཏིང་ངེ་འཛིན་གང་ལ་སྙོམས་པར་ཞུགས་པ་  
ན་ཕྱོགས་བཞི་མཐའ་ཡས་མུ་མེད་པ་སྟེང་དང། འོག་དང། ཐད་ཀ་ཐམས་ཅད་དང་ལྡན་པའི་ཕྱོགས་སངས་རྒྱས་བཅོམ་ལྡན་འདས་རྣམས་ཀྱིས་ཡང་དག་པར་གང་བར་གྱུར་ཏོ། །  
འཇིག་རྟེན་གྱི་ཁམས་དེ་དང། བཅོམ་ལྡན་འདས་དང་བཅས་པས། རྒྱལ་བའི་སྲས། ལེགས་སོ། །ལེགས་སོ། །འདི་ལྟ་བུའི་ཏིང་ངེ་འཛིན་གྱི་ཁྱད་པར་ལ་སྙོམས་པར་ཞུགས་པ་  
  
  
༄༅། །ནི་ཉན་ཐོས་དང། རང་སངས་རྒྱས་ཐམས་ཅད་ཀྱིས་ཀྱང་མི་ནུས། བྱང་ཆུབ་སེམས་དཔའ་སྤྱོད་པ་ལ་ཞུགས་པ་དང། ས་བཅུ་ལ་གནས་པ་དག་གིས་ཀྱང་  
སྙོམས་པར་ཞུགས་པར་མི་ནུས་སོ། །དེ་ནས་བཅོམ་ལྡན་འདས་མེ་ཏོག་ཀུན་ཏུ་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་སངས་རྒྱས་བཅོམ་ལྡན་འདས་  
དེ་རྣམས་དང་ལྷན་ཅིག་ཏུ་ཡང་དག་པར་བགྲོས་ཏེ། འཇམ་དཔལ་གཞོན་ནུར་གྱུར་པ་འདིའི་སྙིང་པོ་མཆོག་ཏུ་གསང་བ་དོན་ཐམས་ཅད་སྒྲུབ་པའི་སྙིང་པོ་གསུངས་པ་ནི་ཡི་  
གེ་གཅིག་པ་ཞེས་བྱ་བ་མཆོག་ཏུ་གསང་བ། སེམས་ཅན་ཐམས་ཅད་ཀྱི་ལས་ཐམས་ཅད་བྱེད་པ། སྔགས་ཀྱི་སྤྱོད་པ་ཁྱད་པར་ཅན་བཟང་པོ་ཡང་དག་པར་སྒྲུབ་པར་བྱེད་  
པའོ༑ ༑དེ་ནས་བཅོམ་ལྡན་འདས་མེ་ཏོག་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པ་ཡུད་ཙམ་ཞིག་ཅང་མི་གསུང་བར་གྱུར་ཏེ། ཐམས་ཅད་དང་ལྡན་  
པའི་འཇིག་རྟེན་ཐམས་ཅད་ལ་སངས་རྒྱས་ཀྱི་སྤྱན་གྱིས་གཟིགས་ཏེ་སངས་རྒྱས་བཅོམ་ལྡན་འདས་དེ་དག་ལ་ཡང་དག་པར་དགོངས་ནས་བྱམས་པའི་ཐུགས་ཀྱིས་སྔགས་  
གསུངས་སོ། །ན་མསརྦ་བུད་དྷཱ་ནཱཾ་ཨཾ་མཾ། འདི་ནི་འཇམ་དཔལ་གྱི་སྙིང་པོ་མཆོག་ཡིན་ཏེ་ལས་ཐམས་ཅད་བྱེད་པའོ། །དེ་ནས་འཇམ་དཔལ་གཞོན་ནུར་གྱུར་པ་ཏིང་ངེ་  
  
  
དཔེར་ན། སྐྱེས་བུ་སྟོབས་དང་ལྡན་པ་ལག་པ་བསྐུམ་པ་ལས་བརྐྱང་བ་དང། བརྐྱང་བ་ལས་བསྐུམ་པའམ་སེ་གོལ་གཏོགས་པ་ཙམ་མམ་  
མིག་འབྱེད་འཛུམས་ཙམ་ལ་རྫུ་འཕྲུལ་གྱི་སྟོབས་ཀྱི་ཤུགས་བློ་ཏིང་ངེ་འཛིན་ཅེས་བྱ་བའི་ཏིང་ངེ་འཛིན་གྱི་ཁྱད་པར་རྣམ་པར་འཕྲུལ་པ་ཞེས་བྱ་བ་ལ་སྙོམས་པར་ཞུགས་ཏེ། མི་མཇེད་  
ཀྱི་འཇིག་རྟེན་གྱི་ཁམས་སུ་ཆས་ཏེ་སྔར་འཁོད་ནས། སྟེང་གི་ནམ་མཁའི་དཀྱིལ་ན་ནོར་བུ་རིན་པོ་ཆེ་རབ་ཏུ་གནས་པའི་གནས་གཙང་མའི་རིས་ཀྱི་ལྷ་རྣམས་གནས་སུ་འདུག་སྟེ་  
གནས་གཙང་མའི་གནས་དེ་ཐམས་ཅད་འོད་ཆེན་པོའི་སྣང་བས་གསལ་བར་བྱས་ཏེ། འོད་ཀྱི་རིན་པོ་ཆེས་རབ་ཏུ་བརྒྱན་ཅིང་གསལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་  
ཞུགས་སོ། །འཇམ་དཔལ་གཞོན་ནུར་གྱུར་པ་སྙོམས་པར་ཞུགས་མ་ཐག་ཏུ་རིན་པོ་ཆེ་རྣམ་པ་ཐ་དད་པ་དུ་མའི་ཁང་པ་བརྩེགས་པ་དང། རིན་པོ་ཆེའི་གདུགས་དང། དཔག་ཚད་  
བརྒྱ་སྟོང་ཕྲག་དུ་མ་རྒྱ་ཆེ་བའི་ལྷའི་གོས་དང། དར་མང་པོའི་ཚོགས་ཀྱིས་ཉེ་བར་མཛེས་པར་བྱས་པའི་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །འཇམ་  
དཔལ་གཞོན་ནུར་གྱུར་པ། དེའི་དུས་ལ་བབ་པར་ཤེས་ན་སོང་ཞིག་།འོན་ཀྱང་ངའི་བཀས་བཅོམ་ལྡན་འདས་ཤཱཀྱ་ཐུབ་པ་ལ་གནོད་པ་ཉུང་ངམ། ཉམ་ང་བ་ཆུང་ངམ། བསྐྱོད་  
  
  
༄༅། །པ་ཡང་ངམ། བདེ་བ་ལ་རེག་པར་གནས་སམ་ཞེས་ཞུ་བར་བྱའོ། །དེ་ནས་བཅོམ་ལྡན་འདས་མེ་ཏོག་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་  
གཤེགས་པས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །གཞན་ཡང། གཞོན་ནུ། གང་གའའི་ཀླུང་བརྒྱ་སྟོང་གི་བྱེ་མ་སྙེད་ཀྱི་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཁྱོད་ཀྱི་སྔགས་ཀྱི་སྤྱོད་པ་དང། དཀྱིལ་འཁོར་དང། ཆོ་ག་ཞིབ་མོ་དང། གསང་བ་དང། དབང་བསྐུར་བ་དང་  
ཕྱག་རྒྱའི་ཚོགས་དང། ཆོ་ག་དང། སྦྱིན་སྲེག་དང། བཟླས་པ་དང། བརྟུལ་ཞུགས་བསམ་པ་ཐམས་ཅད་ཡོངས་སུ་རྫོགས་པར་བྱེད་པ་སེམས་ཅན་ཐམས་ཅད་དགའ་  
བར་བྱེད་པ། འོད་རིན་པོ་ཆེའི་ཚོགས་ཀྱིས་རབ་འབྱམས། འདས་པ་དང། ད་ལྟར་བྱུང་བ་དང། མ་འོངས་པ་ཤེས་པ། རྒྱལ་པོའི་དབང་ཕྱུག་ལུང་སྟོན་པར་བྱེད་པ་  
སྔགས་བཟླ་བ། ཡུལ་གྱི་མཐར་འགྲོ་བར་བྱེད་པ་མི་སྣང་བར་བྱེད་པ་དང། དུས་དང། དམ་ཚིག་རབ་འབྱམས་ཀྱི་ཚོགས་ཐམས་ཅད་དང་འཇིག་རྟེན་པ་མ་ལུས་པ་དང་  
འཇིག་རྟེན་ལས་འདས་པའི་སངས་རྒྱས་དང། བྱང་ཆུབ་སེམས་དཔའ་དང། འཕགས་པ་ཉན་ཐོས་དང། རང་སངས་རྒྱས་ཀྱི་ངེས་པར་འབྱུང་བའི་སྤྱོད་པ་མཐར་ཐུག་  
  
  
གསུང་བ་དང། གསུང་བར་འགྱུར་བ་ཡིན་ཏེ་དེ་ལྟར་རྗེས་སུ་ཡི་རང་བ་ཉིད་དེ། འཇམ་དཔལ་གཞོན་ནུར་གྱུར་པ་དེའི་དུས་ལ་བབ་པར་ཤེས་ན་སོང་  
ཞིག༑ ཤཱཀྱ་ཐུབ་པའི་སྤྱན་སྔར་མངོན་སུམ་དུ་ཆོས་ཀྱི་རྣམ་གྲངས་འདི་ཐོས་པར་གྱུར་ཏེ་ཁྱོད་ཀྱང་སྟོན་པར་འགྱུར་རོ། །འདིར་ཡང་གསུངས་པ། ན་མསརྦ་ཏ་ཐཱ་ག་ཏ་ནཱཾ་  
ཨ་ཙིན་ཏྱ་ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཨོཾ་སྨ་ར་སྨ་ར་ཨ་པྲ་ཏི་ཧ་ཏ་ཤཱ་ས་ན་ཀུ་མཱ་ར་རཱུ་པ་ཧ་རི་ཎ། ཨོཾ་ཧཱུཾ་ཧཱུཾ་ཕཊ་ཕཊ་སཱཧཱ། འདི་ནི་འཇམ་དཔལ་གཞོན་ནུར་གྱུར་པའི་རྩ་བའི་སྔགས་  
སོ༑ ༑དེ་བཞིན་གཤེགས་པ་ཐམས་ཅད་ཀྱི་སྙིང་པོ་སྟེ། དེ་བཞིན་གཤེགས་པ་ཐམས་ཅད་ཀྱིས་གསུངས་པ། གསུང་ཞིང་གསུང་བར་འགྱུར་ལ། ཁྱོད་ཀྱང་མི་མཇེད་ཀྱི་འཇིག་  
རྟེན་གྱི་ཁམས་སུ་སོང་ནས་དབྱེ་བ་དང། རྣམ་པར་དབྱེ་བ་རྒྱ་ཆེར་སྟོན་པར་འགྱུར་ཏེ། དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བས་ཀྱང་ལས་ཐམས་ཅད་བྱེད་པ་འདི་རྗེས་སུ་  
གནང་བར་འགྱུར་རོ། །འདིར་སྙིང་པོ་མཆོག་ཏུ་གྱུར་པ་ནི། ཨོཾ་བཱ་ཀྱེ་དཾ་ན་མའྡིར་ཉེ་བའི་སྙིང་པོ་ནི། བཱ་ཀྱེ་ཧཱུཾ། དེ་ནས་འཇམ་དཔལ་གཞོན་ནུར་གྱུར་པ་བཅོམ་ལྡན་འདས་མེ་  
ཏོག་ཡང་དག་པར་སྐྱེས་པ་རྒྱལ་པོའི་དབང་པོ་དེ་བཞིན་གཤེགས་པས་གནང་ནས་བཀོད་པ་ཐམས་ཅད་ཀྱི་རྒྱན་བྱང་ཆུབ་སེམས་དཔའི་སྤྱོད་པ་དང། རྒྱུ་མཐུན་པ། བྱང་ཆུབ་ཀྱི་  
  
  
༄༅། །སྙིང་པོ་ཐོབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །བཅོམ་ལྡན་འདས་ཤཱཀྱ་ཐུབ་བ་ལ་མཆོད་པ་བྱ་བའི་ཕྱིར་ལྷའི་མེ་ཏོག་རྣམ་པར་  
བཀོད་པ་དང། རྒྱལ་མཚན་དང། བ་དན་དང། ཕྲེང་བའི་ཚོགས་དང། རིན་པོ་ཆེའི་དྲིལ་བུའི་དྲ་བས་འབྲེལ་བ། སྙན་པའི་སྒྲ་སྒྲོགས་པ། ཕྱིར་མི་ལྡོག་པའི་བྱང་ཆུབ་  
སེམས་དཔའི་ས་ཐོབ་པར་བྱེད་པ། ལྷའི་དྲི་དང། བྱུག་པ་དང་ཕྲེང་བ་དང། ཕྱེ་མའི་ཆར་དབབ་པར་མངོན་པར་སྤྲུལ་ཏོ། །དེ་ནས་གནས་གཙང་མའི་རིས་ཀྱི་ལྷའི་བུ་  
རྣམས་ཀྱིས་བྱང་ཆུབ་སེམས་དཔའི་ངོ་མཚར་རྨད་དུ་བྱུང་བའི་ཆོ་འཕྲུལ་གྱི་རྣམ་པར་འཕྲུལ་པ་མཐོང་ནས་བ་སྤུ་ལྡང་ཞིང་གནས་གཡོ་བ་མཐོང་ནས་སྙིང་འདར་ཞིང་དངངས་ཏེ་  
ཅི་བདག་ཅག་གི་འབྱོར་པ་ཉམས་པར་མ་གྱུར་ཏམ་ཞེས་ཕན་ཚུན་དུ་རིངས་པར་འགྲོ་ཞིང་སྐད་མཐོན་པོས་སྨྲ་བ་རྩོམ་པར་བྱེད་དེ་འདི་སྐད་དུ། བཅོམ་ལྡན་འདས་  
ཡོངས་སུ་བསྐྱབ་ཏུ་གསོལ། ཤཱཀྱ་ཐུབ་པ། ཡོངས་སུ་བསྐྱབ་ཏུ་གསོལ་ཞེས་གསོལ་ཏོ། །དེ་ནས་བཅོམ་ལྡན་འདས་ཀྱིས་ཐམས་ཅད་དང་ལྡན་པའི་གནས་གཙང་མའི་  
འཁོར་རྣམས་ལ་བཀའ་སྩལ་པ། གྲོགས་པོ་དག་མ་འཇིགས་ཤིག་མ་འཇིགས་ཤིག་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་  
  
  
བཞིན་གཤེགས་པ་དེའི་སྤྱན་སྔ་ནས་ང་ལ་བལྟ་བ་དང། ཕྱག་བྱ་བ་དང། བསྙེན་བཀུར་བྱ་བ་དང། དོན་ཆེན་པོའི་སྤྱོད་པ་  
དང། སྔགས་ཀྱི་ཚིག་དང། རྒྱ་ཆེ་ཞིང་རྨད་དུ་བྱུང་བའི་ཆོས་ཀྱི་ཚིག་སྟོན་པའི་ཕྱིར་འོངས་པ་ཡིན་ནོ། །དེ་ནས་འཇམ་དཔལ་གཞོན་ནུར་གྱུར་པས་བཅོམ་ལྡན་འདས་ཤཱཀྱ་ཐུབ་པ་ལ་  
ལན་གསུམ་བསྐོར་བ་བྱས་ཏེ། མིག་མི་འཛུམས་པར་བཅོམ་ལྡན་འདས་ལ་བལྟ་ཞིང་ཞབས་གཉིས་ལ་བཏུད་དེ། ཚིག་འབྲུ་འདི་དག་གིས་བཅོམ་ལྡན་འདས་ལ་བསྟོད་པ། །སྐྱེས་  
བུ་བསྐྱེད་པ་ཁྱོད་ཕྱག་འཚལ། །སྐྱེས་མཆོག་ཁྱོད་ལ་ཕྱག་འཚལ་ལོ། །སྐྱེས་བུ་གཙོ་བོ་ཁྱོད་ཕྱག་འཚལ། །སྤྱོད་པ་ཐམས་ཅད་དོན་སྒྲུབ་པ། །སྐྱེས་བུ་སེང་གེ་ཁྱོད་ཕྱག་འཚལ། །  
ཕུང་ཁྲོལ་ཐམས་ཅད་ཟློག་བྱེད་པ། །དཔའ་པོ་ཆེན་པོ་ཁྱོད་ཕྱག་འཚལ། །ངན་འགྲོ་ཐམས་ཅད་འཇིག་བྱེད་པ། །སྐྱེས་བུ་པད་དཀར་ཁྱོད་ཕྱག་འཚལ། །ཀུན་ནས་བསོད་ནམས་དྲི་  
ལྡན་བ། །སྐྱེས་བུ་པདྨ་ཁྱོད་ཕྱག་འཚལ། །སྲིད་གསུམ་འདམ་ནི་རྣམ་དག་བྱེད། །རྣམ་གྲོལ་ཁྱེད་ལ་ཕྱག་འཚལ་ལོ། །སྡུག་བསྔལ་མ་ལུས་རྣམ་གྲོལ་བྱེད། །ཞི་གྱུར་ཁྱོད་ལ་  
ཕྱག་འཚལ་ལོ། །ཐམས་ཅད་ལྡན་པ་ལེགས་འདུལ་བྱེད། །ཐམས་ཅད་གྲུབ་པ་ཁྱོད་ཕྱག་འཚལ། །སྔགས་ཀྱི་སྤྱོད་པའི་དོན་སྒྲུབ་བྱེད་།བཀྲ་ཤིས་ཁྱོད་ལ་ཕྱག་འཚལ་ལོ། །  
  
  
༄༅། །བཀྲ་ཤིས་ཀུན་གྱི་བཀྲ་ཤིས་པ། །སངས་རྒྱས་ཀུན་ལ་ཁྱོད་ཕྱག་འཚལ། །ཆོས་ཀུན་རྣམ་བར་རྟོག་མཛད་པ། །ཆོས་ཐམས་ཅད་ཀྱི་དེ་བཞིན་ཉིད་སྤྲོས་པ་མེད་  
པའི་ངོ་བོ་ལ་ཡང་དག་པར་རྗེས་སུ་ཞུགས་ཤིང་སྟོན་པར་བྱེད་པའི་དེ་བཞིན་གཤེགས་པ་ཁྱོད་ལ་ཕྱག་འཚལ་ལོ། །ཤེས་པ་དང་ཤེས་བྱའི་དངོས་པོ་ཐམས་ཅད་དང་  
འདུས་བྱས་དང། འདུས་མ་བྱས་དང། ཐེག་པ་གསུམ་གྱི་ལམ་དང། མྱ་ངན་ལས་འདས་པའི་ལམ་ལ་འཇོག་པར་བྱེད་པ་དང། གནས་པར་བྱེད་པ་ཐམས་ཅད་མཁྱེན་པ་  
ཁྱོད་ལ་ཕྱག་འཚལ་ལོ་ཞེས་ཚིག་འབྲུ་འདི་དག་བརྗོད་པའི་བསྟོད་པའི་ཚིག་གིས་བཅོམ་ལྡན་འདས་ལ་མངོན་སུམ་དུ་བསྟོད་ནས་འདི་སྐད་ཅེས་གསོལ་ཏོ། །བཅོམ་ལྡན་  
འདས། འདི་ནས་གངྒཱའི་ཀླུང་བརྒྱ་ཕྲག་སྟོང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་འདས་ནས་བྱང་ཤར་གྱི་ཕྱོགས་མཚམས་ན་མེ་ཏོག་ཡང་དག་པར་སྐྱེས་པ་ཞེས་བྱ་བའི་  
སངས་རྒྱས་ཀྱི་ཞིང་མཆིས་ཏེ། དེ་ན་མེ་ཏོག་དང་ལྡན་པ་ཞེས་བྱ་བའི་འཇིག་རྟེན་གྱི་ཁམས་ན་གང་དུ་བཅོམ་ལྡན་འདས་མེ་ཏོག་ཡང་དག་པར་སྐྱེས་པ་དབང་པོའི་རྒྱལ་པོ་  
དེ་བཞིན་གཤེགས་པ། དགྲ་བཅོམ་པ། ཡང་དག་པར་རྫོགས་པའི་སངས་རྒྱས། རིག་པ་དང། ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ་  
  
  
ལྷ་དང། མི་རྣམས་ཀྱི་སྟོན་པ་དེ་ཆོས་སྟོན་ཏེ། ཐོག་མར་དགེ་བ། བར་དུ་དགེ་བ། ཐ་མར་དགེ་བ། དོན་བཟང་པོ། ཚིག་འབྲུ་བཟང་པོ། མ་འདྲེས་  
པ༑ ཡོངས་སུ་རྫོགས་པ། ཡོངས་སུ་དག་པ། ཡོངས་སུ་དཀར་བ། ཚངས་པར་སྤྱོད་པ་ཡང་དག་པར་སྟོན་ཏོ། །དེ་ད་ལྟར་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏོ། །སྔགས་  
ཀྱི་སྤྱོད་པ་དང། བྱང་ཆུབ་སེམས་དཔའི་སྡེ་སྣོད་དང། ལམ་གསུམ་གྱི་སྤྱོད་པའི་ལམ་སྒྲུབ་པར་བྱེད་པ། སྐྱོབ་པ་དང། གནས་དང་སྐྱབས་དང། དཔུང་གཉེན་དང། བདེ་བ་  
དང༑ ཤིན་ཏུ་མཐར་ཐུག་པ་དང། ཤིན་ཏུ་ཡོངས་སུ་མཐར་ཕྱིན་པར་བྱེད་པ་སེམས་ཅན་རྣམས་ལ་སྟོན་ཏེ། བཅོམ་ལྡན་འདས་དེ་ཉིད་ཀྱིས་རྗེས་སུ་གནང་ནས་བཅོམ་ལྡན་འདས་  
ཀྱི་ཞབས་དྲུང་འདིར་མཆིས་སོ། །བཅོམ་ལྡན་འདས་མེ་ཏོག་ཡང་དག་པར་སྐྱེས་པ་རྒྱལ་པོའི་དབང་པོ་དེ་ཡང་བཅོམ་ལྡན་འདས་ལ་གནོད་པ་ཉུང་ངམ། བསྐྱོད་པ་ཡང་ངམ། བདེ་  
བ་ལ་རེག་པར་གནས་སམ་ཞེས་འདྲིའོ། །འདི་སྐད་ཀྱང་གསུང་སྟེ་གང་དུ་འདི་ལྟ་བུའི་སྙིགས་མ་ལྔའི་དུས་སུ་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་འབྱུང་བ་ནི་ངོ་མཚར་  
ཏོ་ཞེས་སོ། །དེ་ཡང་ལམ་གསུམ་དང། བྱང་གྲོལ་དང། མིར་སྐྱེ་བ་ཐོབ་པ་ཉིད་ཀྱི་ཆོས་སྟོན་པར་བྱེད་དོ། །གང་དུ་སེམས་ཅན་གྱི་རིས་སྐལ་བ་མེད་པ་དང། སྲིད་པ་གསུམ་ཡང་  
  
  
༄༅། །དག་པར་འཇོམས་པར་བྱེད་པའི་ལམ་དང། གཏན་དུ་གྲུབ་པ་དང། བདེ་བ་དང། མཐུན་པའི་མྱ་ངན་ལས་འདས་པ་ལ་སེམས་ཅན་རྣམས་འགོད་པར་  
བྱེད་པའི་བཅོམ་ལྡན་འདས་ཤཱཀྱ་ཐུབ་པའི་བརྩོན་འགྲུས་ནི་ངོ་མཚར་ཏོ། །བཅོམ་ལྡན་འདས། བསམ་གྱིས་མི་ཁྱབ་བོ། །སངས་རྒྱས་བཅོམ་ལྡན་འདས་ཀྱི་ཐུགས་ནི། སངས་  
རྒྱས་བཅོམ་ལྡན་འདས་ཀྱིས་མཁྱེན་པར་འགྱུར་གྱི། བདག་གིས་ཅི་ཞིག་འཚལ་བ་རྔོ་ཐོགས། དབང་ཕྱུག་གིས་རྣམ་པར་འཕྲུལ་པ་བསམ་གྱིས་མི་ཁྱབ་པ། རྨད་དུ་བྱུང་  
བའི་སངས་རྒྱས་བཅོམ་ལྡན་འདས་རྣམས་ཀྱི་སངས་རྒྱས་ཀྱི་རྣམ་པར་འཕྲུལ་པ་ཤེས་པར་གྱུར་རམ། འཚལ་བར་རམ། ཐུགས་ཀྱི་སྤྱད་པ་སྤྱོད་པའི་རྗེས་སུ་འཇུག་པའི་  
སྒྲུབ་པ་དང། སྤྱོད་པ་འཚལ་བར་རམ། མདོར་ན། བསྐལ་པ་བྱེ་བ་ཁྲི་ཕྲག་བརྒྱ་སྟོང་གི་བར་དུ་འང་བསྟན་པར་མི་ནུས་སོ། །གང་ཡང་དེ་བཞིན་གཤེགས་པ་རྣམས་ཀྱིས་དེ་  
བཞིན་གཤེགས་པའི་མཛད་པ་བསྡུས་པའམ། ཐ་དད་མ་ལུས་པའི་ངོ་བོ་འདི་ནི་ཆོས་འདུས་མ་བྱས་སུ་བལྟ་བར་བྱ་སྟེ། མཐོང་བས་སྤང་བར་བྱ་བ་ལ་བརྟེན་པ་འམ། ཡོན་  
ཏན་ནི༑ བཅོམ་ལྡན་འདས་དེ་བཞིན་གཤེགས་པ་ཁོ་ནས་མཁྱེན་པ་ཡིན་གྱི། བདག་གིས་ནི་མ་ལགས་སོ། །དེ་ནས་འཇམ་དཔལ་གཞོན་ནུར་གྱུར་པས་རང་གི་རྫུ་འཕྲུལ་གྱི་  
  
  
འདས་ཤཱཀྱ་ཐུབ་པ་ལ་བལྟ་ཞིང་འདུག་གོ་དེ་ནས་བཅོམ་ལྡན་འདས་ཤཱཀྱ་ཐུབ་པས་བྱང་ཆུབ་སེམས་དཔའ་སེམས་དཔའ་  
ཆེན་པོ་འཇམ་དཔལ་གཞོན་ནུར་གྱུར་པ་ལ། དེ་བཞིན་གཤེགས་པ་དང་རྗེས་སུ་མཐུན་པའི་གཏམ་རྣམ་པ་སྣ་ཚོགས་སྔོན་དུ་འགྲོ་བ་མཛད་ནས་ཆོས་བསྟན་པ་དང། རྗེས་སུ་མཐུན་པ་དང་  
བྱང་ཆུབ་སེམས་དཔའི་སྤྱོད་པ་སྒྲུབ་པ་དང། རྗེས་སུ་མཐུན་པས་ཚངས་པའི་དབྱངས་དང། ཀ་ལ་པིང་ཀའི་སྐད་དང། འབྲུག་སྒྲ་དང། རྔ་བོ་ཆེའི་སྒྲ་སྐད་ཀྱི་གསུང་གི་དབྱངས་ཀྱིས་འཇམ་  
དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ་གཞོན་ནུར་གྱུར་པ། ཁྱོད་ལེགས་པར་འོངས་སམ། སེམས་དཔའ་ཆེན་པོའི་སྤྱོད་པ་སངས་རྒྱས་ཐམས་ཅད་ཀྱི་བྱིན་  
གྱིས་བརླབས་པ་བསྒྲུབ་པས་བྱང་ཆུབ་སེམས་དཔའ་ཐམས་ཅད་ཀྱི་དོན་ཐོབ་པར་བྱེད་པ། སྔགས་ཐམས་ཅད་ཀྱི་ཚིག་དང། གསང་བ་དང་བཅས་པ་དང། དབང་བསྐུར་བ་དང་  
ཕྱག་རྒྱ་དང། དཀྱིལ་འཁོར་དང། ཆོ་ག་དང། དབང་བསྐུར་བ་དང། ཚེ་དང། ནད་མེད་པ་དང། དབང་ཕྱུག་དང། བསམ་པ་ཐམས་ཅད་ཡོངས་སུ་རྫོགས་པར་བྱེད་པ། སྒྲུབ་པའི་  
ཐབས་ཐམས་ཅད་དང་ལྡན་པ། རྒྱུད་ཤེས་པ་དང། ཤེས་བྱ་དང་དུས་དང། མི་སྣང་བ་དང། རྒྱལ་པོའི་ཞིང་དུ་གྱུར་པ་འདས་པ་དང། མ་འོངས་པ་དང། ད་ལྟར་བྱུང་བ་ཤེས་  
  
  
༄༅། །པར་བྱེད་པ། མདོར་ན་སེམས་ཅན་ཐམས་ཅད་ཀྱི་བསམ་པ་ཐམས་ཅད་ཡོངས་སུ་རྫོགས་པར་བྱེད་པ། རང་གི་ཡོན་ཏན་དང་མཐུན་པའི་སྔགས་ཀྱི་སྤྱོད་པ་  
རྗེས་སུ་འཇུག་པ། སེམས་ཅན་གཞན་དགའ་བར་བྱེད་པ། མི་སྣང་བར་འགྲོ་བ། ནམ་མཁའ་ལ་འགྲོ་བ། ཆུ་ལ་མི་ནུབ་པར་འགྲོ་བ། ཡིད་གཞུངས་པར་བྱེད་པ། འགུགས་པར་  
བྱེད་པ། ས་འོག་ཏུ་འཇུག་པ། མངོན་དུ་སྤྱོད་པར་བྱེད་པ། འདོད་པ་ཐམས་ཅད་ཐོབ་པར་བྱེད་པ། གནོད་སྦྱིན་དང། གནོད་སྦྱིན་མོ་ཐམས་ཅད་དང། མངག་གཞུག་པ་དང། ཤ་  
ཟ་དང། འབྱུང་པོ་ཐམས་ཅད་འགུགས་པར་བྱེད་པ། བྱིས་པ་དང་རྒན་པོ་དང། གཞོན་ནུ་གནས་ཇི་ལྟ་བ་བཞིན་འཇོག་པར་བྱེད་པ་མདོར་ན་ལས་ཐམས་ཅད་བྱེད་པ་སྟེ་  
ཡིད་ལ་རེ་བ་ཐམས་ཅད་རྫོགས་པར་བྱེད་པ། མངོན་སྤྱོད་དང་རྒྱས་པ་དང། ཞི་བའི་ལས་དག་རབ་ཏུ་བྱེད་པ། ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་བྱང་ཆུབ་སེམས་  
དཔའི་སྡེ་སྣོད་ཕལ་པོ་ཆེ་བསྐལ་པ་ཆེན་པོའི་རིན་པོ་ཆེའི་ལེའུ་རབ་འབྱམས་འདི་ངས་ཀྱང་རྗེས་སུ་གནང་ཞིང་སངས་རྒྱས་ཐམས་ཅད་ཀྱིས་ཀྱང་གསུངས་ཏེ། སེམས་ཅན་དག་  
པའི་རང་གི་སྔགས་སྤྱོད་པའི་དོན་གྱི་ཆོས་ཀྱི་མཛོད། སྐྱེ་བོ་མང་པོ་ལ་ཕན་པ་དང། སྐྱེ་བོ་མང་པོ་ལ་བདེ་བ་དང། ལྷ་དང། མི་རྣམས་དང། སེམས་ཅན་ཐམས་ཅད་ཀྱི་དོན་དུ་  
  
  
།དེ་ནས་འཇམ་དཔལ་གཞོན་ནུར་གྱུར་པ་སངས་རྒྱས་ཐམས་ཅད་ཀྱི་བྱིན་གྱིས་བརླབས་པའི་འོད་ཀྱི་སྣང་བ་བཀོད་པའི་རྒྱན་ཡང་དག་པར་བསྐུལ་བ་ཞེས་བྱ་བ་  
བྱང་ཆུབ་སེམས་དཔའི་ཏིང་ངེ་འཛིན་ལ་སྙོམས་པར་ཞུགས་མ་ཐག་ཏུ་དག་པའི་སེམས་ཅན་གྱི་འོད་ཀྱི་སྣང་བས་གང་གའའི་ཀླུང་གི་བྱེ་མ་སྙེད་དུ་མའི་འཇིག་རྟེན་གྱི་ཁམས་ཀྱི་སངས་  
རྒྱས་ཀྱི་ཞིང་འོག་མིན་གྱི་གནས་ཀྱི་བར་དང། མནར་མེད་པའི་དམྱལ་བ་ཆེན་པོའི་བར་དུ་ཁྱབ་པར་བྱས་ཏེ། སེམས་ཅན་གང་སུ་དག་ཤིན་ཏུ་སྡུག་བསྔལ་བ་དེ་དག་ཐམས་  
ཅད་ཀྱི་སྡུག་བསྔལ་རབ་ཏུ་ཞི་བར་གྱུར་ཏོ། །ཉན་ཐོས་དང། རང་སངས་རྒྱས་ཐམས་ཅད་དང། བྱང་ཆུབ་སེམས་དཔའ་དང། སངས་རྒྱས་བཅོམ་ལྡན་འདས་རྣམས་ཡང་དག་  
པར་བསྐུལ་ནས། འོད་དེ་ཡང་འཇམ་དཔལ་གཞོན་ནུར་གྱུར་པའི་སྤྱི་བོའི་གཙུག་ཏུ་ནུབ་པར་གྱུར་ཏོ། །འདིར་གང་དག་ཤར་ཕྱོགས་ན་རྣམ་པར་གནས་པའི་སངས་རྒྱས་ཀྱི་  
ཞིང་དེར་འོད་ཟེར་རླུང་གི་དཀྱིལ་འཁོར་གྱི་རེག་པའི་བྱ་བས་སངས་རྒྱས་བཅོམ་ལྡན་འདས་རྣམས་ཡང་དག་པར་བསྐུལ་ཏེ། དེ་བཞིན་གཤེགས་པ་འོད་ཀྱི་ཟླ་བ་དྲི་སྣང་བའི་དཔལ་ཞེས་  
བྱ་བ་དང། དེ་བཞིན་གཤེགས་པ་སྨན་གྱི་བླ་བཻ་ཌཱུརྱའི་འོད་དང། དེ་བཞིན་གཤེགས་པ་དཔལ་[?]ཀུན་ཏུ་སྣང་བ་ཞེས་བྱ་བ་དང་དེ་བཞིན་གཤེགས་པ་རྒྱལ་པོ་ཡང་དག་པར་  
  
  
༄༅། །འཕགས་པ་ཞེས་བྱ་བ་དང། དེ་བཞིན་གཤེགས་པ་སཱ་ལའི་དབང་པོའི་རྒྱལ་པོ་ཞེས་བྱ་བ་དང། དེ་བཞིན་གཤེགས་པ་འཇིག་རྟེན་གྱི་དབང་པོའི་  
རྒྱལ་པོ་ཞེས་བྱ་བ་དང། དེ་བཞིན་གཤེགས་པ་ཚེ་དཔག་ཏུ་མེད་པ་ཡེ་ཤེས་རྣམ་པར་ངེས་པའི་རྒྱལ་པོ་ཞེས་བྱ་བ་དང། དེ་བཞིན་གཤེགས་པ་སྣང་བ་མཐའ་ཡས་དབང་པོའི་  
རྒྱལ་པོ་ཞེས་བྱ་བ་དང། དེ་བཞིན་གཤེགས་པ་སྣང་བའི་འོད་ཀྱི་རྒྱལ་པོ་ཞེས་བྱ་བ་དང། དེ་དག་ལ་སོགས་པ་སངས་རྒྱས་བཅོམ་ལྡན་འདས་བྱང་ཆུབ་སེམས་དཔའི་ཚོགས་  
ཀྱིས་ཡོངས་སུ་བསྐོར་བ། མཐའ་ཡས་མུ་མེད་པའི་འཇིག་རྟེན་གྱི་ཁམས་དག་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཅོམ་  
ལྡན་འདས་འདུས་པ་དག་ལ། མི་མཇེད་ཀྱི་འཇིག་རྟེན་གྱི་ཁམས་ཀྱི་གནས་གཙང་མའི་ཁང་བཟང་ན་དེ་བཞིན་གཤེགས་པ། དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་ཤཱཀྱ་ཐུབ་པ་དང། འཇམ་དཔལ་གཞོན་ནུར་གྱུར་པ་ལྷན་ཅིག་ཏུ་བྱང་ཆུབ་སེམས་དཔའི་སྤྱོད་པ་སྟོན་པ་དང། སྔགས་ཀྱི་ཚིག་གི་དོན་གྱི་ལེའུ་རབ་འབྱམས་  
སྟོན་ཏེ། དེ་བཞིན་དུ་ལྷོ་དང། ནུབ་དང། བྱང་གི་ཕྱོགས་དང་ཕྱོགས་མཚམས་དང། སྟེང་དང། འོག་དང། ཐད་ཀ་ཐམས་ཅད་དང་ལྡན་པའི་སངས་རྒྱས་ཀྱི་ཞིང་  
  
  
སངས་རྒྱས་ཀྱི་ཞིང་ཐམས་ཅད་དུ་བདུད་ཀྱི་གནས་ཐམས་ཅད་དཔའ་གོང་བར་བྱས་ནས་བྱང་ཆུབ་སེམས་དཔའི་ཚོགས་ཐམས་ཅད་ཀྱིས་ཡོངས་སུ་བསྐོར་ཅིང་ཉན་  
ཐོས་ཀྱི་དགེ་འདུན་དང་བཅས་པས་མདུན་གྱིས་བལྟས་ཏེ། གནས་གཙང་མའི་གནས་སུ་སངས་རྒྱས་ཀྱི་འཕྲུལ་པ་དང། བྱང་ཆུབ་སེམས་དཔའི་བདག་ཉིད་ཆེན་པོ་བལྟ་བར་འདོད་པ་  
དང། སྔགས་ཀྱི་སྤྱོད་པ་བསྒྲུབ་པ་དང། ཏིང་ངེ་འཛིན་གྱི་ཁྱད་པར་དང། ལེའུ་ཚོགས་དང། དེ་བཞིན་གཤེགས་པའི་བསྟན་པ་ཐོགས་པ་མེད་པ་གསལ་བར་འདོད་པས་ཆས་པ་ནི་  
འདི་ལྟ་སྟེ། ལག་བཟང་དང། རིན་ཆེན་བཟང་པོ་དང། བརྟུལ་ཞུགས་བཟང་པོ་དང། སྤྱན་མཛེས་དང། བཟང་དགའ་དང། ཆོས་བཟང་དང། དོན་ཐམས་ཅད་གྲུབ་པ་དང། ཐམས་  
ཅད་དུ་འཕགས་པ་དང། ཆོས་འཕགས་དང། རིན་ཆེན་འཕགས་དང་རིན་ཆེན་དཔལ་དང། ལྷུན་པོའི་དཔལ་དང། བསམ་གྱིས་མི་ཁྱབ་པའི་དཔལ་དང། འོད་བྱེད་དཔལ་དང། འོད་དཔལ་  
དང། དོན་ཐམས་ཅད་ཀྱི་དཔལ་དང། ཐམས་ཅད་ཕྱག་ན་རིན་པོ་ཆེ་དང། ཕྱག་ན་གཙུག་གི་རིན་པོ་ཆེ་དང། ཕྱག་ན་ལྷུན་པོའི་རྒྱལ་མཚན་དང། རྣམ་པར་སྣང་མཛད་སྙིང་པོ་དང། རིན་  
ཆེན་སྙིང་པོ་དང། ཡེ་ཤེས་སྙིང་པོ་དང། བསམ་གྱིས་མི་ཁྱབ་པའི་དོན་གྱི་སྙིང་པོ་དང། ཆོས་འཕགས་ཀྱི་སྙིང་པོ་དང་རྒྱལ་མཚན་གྱི་ཏོག་དང། ཏོག་བཟང་དང། མཐའ་ཡས་ཏོག་  
  
  
༄༅། །དང། དྲི་མ་མེད་པའི་ཏོག་དང། མཐའ་དག་གི་ཏོག་དང་ནམ་མཁའི་ཏོག་དང། རིན་པོ་ཆེའི་ཏོག་དང། འབྲུག་སྒྲ་དང། རྔ་བོ་ཆེའི་སྐད་ཀྱི་རྒྱལ་པོ་དང་  
མཐའ་ཡས་པར་སྣང་བའི་ཡེ་ཤེས་ཀྱི་རྒྱལ་པོ་དང། མུན་པ་མུན་ནག་ཐམས་ཅད་འཇོམས་པའི་རྒྱལ་པོ་དང། གནོད་པ་ཐམས་ཅད་རྣམ་པར་འཇིག་པའི་རྒྱལ་པོ་དང། སྤྱོད་པ་  
ཐམས་ཅད་ཀྱི་ཡུལ་ཤེས་པའི་རྒྱལ་པོ་དང། འཇིག་རྟེན་གྱི་དབང་པོའི་རྒྱལ་པོ་དང། མངོན་པར་རྟོགས་པའི་དབང་པོའི་རྒྱལ་པོ་དང། རྣམ་པར་འཇོམས་པར་བྱེད་པའི་རྒྱལ་པོ་  
དང༑ ངེས་པར་གཡོ་བར་བྱེད་པའི་རྒྱལ་པོ་དང། ཉི་མའི་རྒྱལ་པོ་དང། དངོས་པོ་མེད་པ་ཡང་དག་པར་འཕགས་པའི་རྒྱལ་པོ་དང་དངོས་པོ་མེད་པའི་ངོ་བོ་ཉིད་ཡང་དག་པར་  
འཕགས་པའི་རྒྱལ་པོ་དང། མི་མཐུན་པའི་ཕྱོགས་མེད་པའི་རྒྱལ་པོ་དང། རང་བཞིན་གྱི་འོད་དང། བསོད་ནམས་འོད་དང། འཇིག་རྟེན་འོད་དང། དཔག་མེད་འོད་དང། མཐའ་  
ཡས་འོད་དང། སྦྱན་བཟང་འོད་དང། འབྱུང་མེད་འོད་དང། དོན་གྱི་འོད་དང། མི་ཚུགས་པ་དང། བཟོད་པར་དཀའ་བ་དང། ལས་མེད་དང་འོག་མིན་དང། དྲི་མེད་དང། མེ་  
དང༑ འོད་དང། བློ་དང། རྟོགས་པ་དང། བདེ་བ་དང། བདེ་བའི་མུ་ཁྱུད་དང། མུ་ཁྱུད་ཏོག་དང། འདོད་པའི་ལྷ་དང། ལྷ་དང། ལྷ་ཡུལ་ན་ཡོད་པ་དང། ལྟེ་བ་དང། རྒྱས་  
  
  
འཇིག་རྟེན་ཞི་བ་དང། ཉེ་བར་འདོད་པ་དང། རྔ་བོ་ཆེ་དང། གྲུབ་པ་དང། དཀར་བོ་དང། གྲགས་བཟང་དང། བཟོད་པར་དཀའ་བ་དང། རྙེད་པར་དཀའ་བ་དང། གདུལ་བར་དཀའ་  
བ་དང། བསྙེན་པར་དཀའ་བ་དང། རིང་དུ་སོང་བ་དང། རིང་བའི་དོན་དང། རིང་བ་ལ་གནས་པ་དང། མཐོ་བ་དང། ཤིན་ཏུ་མཐོ་བ་དང། སྲིན་བུ་མེ་ཁྱེར་དང། ཀུན་ཏུ་སྣང་བ་དང། སྣང་མེད་  
དང༑ ཁྱུ་མཆོག་དང། ཀུན་ནས་འོད་དང། ཤིན་ཏུ་ཡིད་དུ་འོང་བ་དང། ཡིད་བཟང་དང། ལྷ་ཆེན་པོ་དང། དྲི་མེད་བཟང་པོ་དང་དྲི་མ་མཐར་བྱེད་དང། དུལ་བ་དང། ཞི་ལྡན་དང། མཚན་  
བཟང་དང། རྒྱལ་མཚན་དཀར་པོ་དང། ཚད་ལྡན་དང། ཅི་སྨྲ་དང། ཐ་ཆུང་དང། སེལ་བྱེད་དང། འཚོ་བ་དང། ལེགས་སྐྱེས་དང། དུ་བའི་ཏོག་དང། རྒྱལ་མཚན་ཏོག་དང། དཀར་བའི་  
ཏོག་དང། ཏོག་བཟང་དང། ནོར་ལྷའི་ཏོག་དང། ནོར་ལྷའི་བུ་དང་མེས་པོ་དང། ཕ་དང། མཐར་བྱེད་དང། འཇིག་རྟེན་གྲགས་པ་དང་ཀུན་ནས་གྲགས་པ་དང། གྲགས་པ་ཆེན་པོ་  
དང༑ དཔལ་ལྡན་དང། ཕམ་བྱེད་དང། འོད་བྱེད་དང། མངག་གཞུག་པ་དང། ཞི་བྱེད་དང། འཇིག་རྟེན་བྱེད་དང། ལྷ་བྱེད་དང། མཐོ་རིས་བྱེད་དང། མར་མེ་མཛད་དང། འབྱུང་  
པོ་མཐར་བྱེད་དང། དོན་ཐམས་ཅད་མཛད་དང། གྲུབ་མཛད་དང་གསལ་མཛད་དང། སྣང་བར་མཛད་པ་དང། རྔ་བོ་ཆེའི་སྒྲ་དང། སྐད་ཀྱི་སྒྲ་དང། སྒྲ་སྙན་དང། མཐའ་ཡས་པའི་  
  
  
༄༅། །སྒྲ་དང། ཏོག་གི་སྒྲ་དང། ངན་སྤོང་གི་བུ་དང། གསེར་ཐུབ་དང། འཁོར་བ་འཇིག་དང། འོད་སྲུང་དང། གཙུག་ཏོར་ཅན་དང། ཐམས་ཅད་སྐྱོབ་དང་  
རྣམ་པར་གཟིགས་དང། ཤཱཀྱ་ཐུབ་པ་དང། འདི་དག་དང། གཞན་ཡང། སངས་རྒྱས་བཅོམ་ལྡན་འདས་མང་པོ་དག་གིས་གནས་གཙང་མའི་གཞལ་མེད་ཁང་སྣང་བར་བྱས་ཏེ་  
པདྨའི་གདན་དག་ལ་བཞུགས་པར་གྱུར་ཏོ། །བྱང་ཆུབ་སེམས་དཔའི་ཚོགས་ཀྱང་དེ་ལྟ་བུའི་ཚུལ་དུ་ལྷགས་པར་གྱུར་ཏེ། འདི་ལྟ་སྟེ་ཕྱག་ན་རིན་ཆེན་དང། ཕྱག་ན་རྡོ་རྗེ་  
དང། མཉམ་པའི་ཕྱག་དང། ནམ་མཁའི་ཕྱག་དང། མཐའ་ཡས་ཕྱག་དང། སའི་ཕྱག་དང། སྣང་བའི་ཕྱག་དང། དྲི་མེད་བཟང་པོ་དང། བཟང་བརྩེགས་དང། རབ་མང་  
བརྩེགས་དང། ནོར་བུ་བརྩེགས་དང། རིན་ཆེན་བརྩེགས་དང། རིན་ཆེན་ཕྱག་དང། ཀུན་ནས་ཕྱག་དང། དྲི་ལྡན་ཕྱག་དང། ལེགས་འགྲོ་དང། དྲི་མེད་འགྲོས་དང། འཇིག་རྟེན་འགྲོས་  
དང། མཛེས་པའི་འགྲོས་དང། མཐའ་ཡས་འགྲོས་དང། གྲགས་པ་མཐའ་ཡས་དང། གྲགས་པ་བཟང་པོ་དང། གྲགས་པའི་དྲི་མ་བྲལ་དང་གྲགས་པའི་འགྲོ་བ་དང། གྲགས་པ་དྲི་  
མ་མེད་པ་དང། གྲགས་པ་དང། གྲགས་པ་འདྲེན་པ་དང། མགོན་པོ་དང། མགོན་པོར་གྱུར་པ་དང། ཀུན་ནས་མགོན་བོ་དང། རྒྱུན་ཤེས་ཀྱི་བུ་དང། མཐའ་ཡས་རྒྱུན་ཤེས་ཀྱི་བུ་དང་  
  
  
བྱམས་མའི་བུ་དང། བྱམས་པ་བཟང་པོའི་བུ་དང། བྱམས་པའི་བུ་མ་ཡིན་པ་དང། དུས་གསུམ་རྒྱུན་ཤེས་གྱི་བུ་དང། རྒྱུན་ཤེས་ཀྱི་བུ་འབྲས་བུ་དང་  
བཅས་པ་དང། རྒྱུན་ཤེས་ཀྱི་བུ་དཀོན་མཆོག་གསུམ་དང། རྒྱུན་ཤེས་ཀྱི་བུ་སྐྱབས་གསུམ་དང། རྒྱུན་ཤེས་ཀྱི་བུ་ཐེག་པ་གསུམ་དང་རྣམ་པར་འཕྲུལ་པ་དང་ལྡན་པ་དང། ཡིད་འོང་  
བཟང་པོ་དང། གསུང་སྙན་ལྡན་དང། ཆོས་ཀྱི་དབང་ཕྱུག་དང་དངོས་མེད་དབང་ཕྱུག་དང། འཇིག་རྟེན་དབང་ཕྱུག་དང། སྤྱན་རས་གཟིགས་དབང་ཕྱུག་དང། ལེགས་གཟིགས་དབང་  
ཕྱུག་དང། རྣམ་གཟིགས་དབང་ཕྱུག་དང། འཇིག་རྟེན་མཆོད་འོས་དང། ལེགས་མཆོད་དང། སྒྲ་སྒྲོགས་དབང་ཕྱུག་དང། རྡ་ཆེན་དབང་ཕྱུག་དང། སྣ་ཚོགས་སྒྲའི་དབང་ཕྱུག་དང་  
རྣམ་འཇིག་དབང་ཕྱུག་དང། མཐོན་ཀ་བཟང་པོ་དང། སྐུ་མཛེས་དང། གྲགས་ལྡན་དང། ཉི་མའི་འོད་དང། ཁྱབ་འཇུག་བདག་པོ་དང། བདག་པོའི་ངང་ཚུལ་དང། ནམ་མཁའ་དང་  
ནམ་མཁའི་སྙིང་པོ་དང། དོན་ཐམས་ཅད་ཀྱི་སྙིང་པོ་དང་ཐམས་ཅད་འབྱུང་བ་དང། ངན་སོང་སྤོང་བ་དང། ཕྱིར་མི་ལྡོག་པ་དང། ཆོས་མ་ཡིན་པ་གཅོད་པར་བྱེད་པ་དང། དེ་དག་  
དང། གཞན་ཡང། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དང་ལྷན་ཅིག་བཅོམ་ལྡན་འདས་ཤཱཀྱ་ཐུབ་པ་གནས་གཙང་མའི་གཞལ་མེད་ཁང་ན་བཞུགས་སོ། །གཞན་  
  
  
༄༅། །ཡང༑ བྱང་ཆུབ་སེམས་དཔའ་སེམས་དཔའ་ཆེན་པོ་བུད་མེད་ཀྱི་གཟུགས་འཆང་བ་རྣམས་ཏེ། སྤྱོད་པ་མཐའ་ཡས་པའི་དོན། འཇིག་རྟེན་སྒྲུབ་པའི་དོན་  
སེམས་ཅན་ཐམས་ཅད་ཀྱི་བསམ་པ་ཕྱིར་མི་ལྡོག་པའི་ལམ་ལ་དགོད་པས་བསམ་གྱིས་མི་ཁྱབ་པའི་རིག་པའི་ཚིག་དང། སྔགས་ཀྱི་ཚིག་དང་གཟུངས་དང། སྨན་གྱི་ཆ་བྱད་  
འཛིན་པ་དང། འདབ་ཆགས་ཀྱི་ཚོགས་རྣམ་པ་སྣ་ཚོགས་དང། གནོད་སྦྱིན་དང། སྲིན་པོ་དང། ནོར་བུ་དང། སྔགས་དང། རིན་པོ་ཆེའི་རྒྱལ་པོ་དང། སེམས་ཅན་ཐམས་  
ཅད་ཀྱི་ལུས་ཀྱི་གྲངས་སུ་རྗེས་སུ་ཡང་དག་པར་འཇུག་པའི་སྤྱོད་པ་ཐམས་ཅད་ཀྱི་རྗེས་སུ་འཇུག་པ་དང། སེམས་ཅན་གྱི་བསམ་པ་ཇི་ལྟར་འདུལ་བར་བྱེད་པ་དེ་བཞིན་དུ་བྱེད་པ་  
རྣམས་དང། དེ་དང་རྗེས་སུ་མཐུན་པའི་མིང་དང་འབྲེལ་བ་རྣམས་དང། རིག་པའི་རྒྱལ་པོའི་ཉེ་བར་བསྟན་པ་དང། ཆོས་ཇི་ལྟ་བ་བཞིན་དུ་རྟོགས་པ་ལས་ངེས་པར་འབྱུང་བ་  
དང༑ དེ་བཞིན་གཤེགས་པ་དང། པདྨ་དང། རྡོ་རྗེའི་རིགས་[?]དང་འཇིག་རྟེན་དང། འཇིག་རྟེན་ལས་འདས་པའི་རིགས་ཀྱི་རྗེས་སུ་ཞུགས་པ། དམ་ཚིག་ལས་མི་འདའ་  
ཞིང་ཚིག་གིས་ལམ་ལ་འཇོག་པར་བྱེད་པ། དཀོན་མཆོག་གསུམ་གྱི་གདུང་རྒྱུན་མི་གཅོད་པར་བྱེད་པ་ཡིན་ཏེ། འདི་ལྟ་སྟེ། གཙུག་ཏོར་དང་མངོན་པར་འཕགས་པ་དང་  
  
  
གདུགས་དཀར་པོ་དང། འདབ་མ་མཐའ་ཡས་དང། འདབ་མ་བརྒྱ་པ་དང། རྒྱལ་བའི་གཙུག་ཏོར་དང། འཇིག་རྟེན་མཐོན་པོ་དང། རྣམ་པར་རྒྱལ་བའི་  
གཙུག་ཏོར་དང། མངོན་པར་འཕགས་པའི་གཙུག་ཏོར་དང། པདྨའི་འོད་དང། མེ་ཏོག་པདྨའི་འོད་དང། མེ་ཏོག་ཀ་ཏ་ཀའི་འོད་དང། འོད་དཀར་པོ་དང། བཀོད་པའི་གཙུག་ཏོར་དང་  
གསེར་གྱི་ཕུང་པོ་དང། དཀར་པོའི་ཕུང་པོ་དང། གཟི་བརྗིད་ཕུང་པོ་དང། ནོར་བུའི་ཕུང་པོ་དང། ཀུན་ནས་ཕུང་པོ་དང། རྣམ་པར་གྲགས་པའི་ཕུང་པོ་དང། འབྱུང་བའི་ཕུང་པོ་དང་  
བདེན་པའི་ཕུང་པོ་དང། དངོས་པོ་མེད་པའི་ངོ་བོའི་ཕུང་པོ་དང། དེ་ཁོ་ན་ཉིད་ཀྱི་ཕུང་པོ་དང། དེ་དག་དང། གཞན་ཡང་གཙུག་ཏོར་གྱི་རྒྱལ་པོ་ཆོས་ཀྱི་དབྱིངས་མཐའ་ཡས་པ་  
ལ་རབ་ཏུ་ཞུགས་པ། སེམས་ཅན་གྱི་བསམ་པ་རབ་ཏུ་རྫོགས་པར་བྱེད་པ། རྒྱལ་བ་ཐམས་ཅད་ཀྱི་སྙིང་བོ་དང་ལྡན་པ། གཙུག་ཏོར་གྱི་རྒྱལ་མོ་བསྐལ་བ་བྱེ་བ་ཁྲི་ཕྲག་བརྒྱ་སྟོང་གི་  
བར་དུ་ཡང་བགྲང་ཞིང་མཐར་ཐུག་པར་མི་ནུས་སོ། །སྟོབས་དག་ཕ་རོལ་གནོན་པ་བསམ་གྱིས་མི་ཁྱབ་པའི་བདག་ཉིད་ཀྱང་བསྟན་པར་མི་ནུས་སོ། །མདོར་བསྟན་པར་བྱ་སྟེ། བརྗོད་པ་  
ནི་རིག་པའི་རྒྱལ་མོའི་འདུས་པ་བརྗོད་པར་བྱ་སྟེ། འདི་ལྟ་སྟེ་མཛོད་སྤུ་དང། སྨིན་མ་དང། སྤྱན་མ་དང། རྫི་མ་དང། རྣ་བ་དང། མགྲིན་པ་དང། མི་འཇིགས་པ་དང། སྙིང་རྗེ་དང། བྱམས་  
  
  
༄༅། །བ་དང། བརྩེ་བ་དང། ཤེས་རབ་དང། འོད་ཟེར་དང་སེམས་པ་དང། འོད་དང། དྲི་མ་མེད་པ་དང། སྒྲིབ་པ་དང། མཆོག་སྦྱིན་ཐམས་ཅད་དང། དེ་དག་དང་  
གཞན་དང། རིག་པའི་རྒྱལ་མོ་མཐའ་ཡས་མུ་མེད་པ་དག་དེ་བཞིན་གཤེགས་པའི་སྐུ་ལས་སྤྲོས་པ་དག་ནི། འདི་ལྟ་སྟེ། དེ་བཞིན་གཤེགས་པའི་སྣོད་དང། དེ་བཞིན་གཤེགས་  
པའི་ཆོས་ཀྱི་འཁོར་ལོ་དང། དེ་བཞིན་གཤེགས་པའི་གཟིམས་མལ་དང་དེ་བཞིན་གཤེགས་པའི་སྣང་བ་དང། དེ་བཞིན་གཤེགས་པའི་གསུང་དང། དེ་བཞིན་གཤེགས་པའི་  
ཞལ་དང། དེ་བཞིན་གཤེགས་པའི་བརླ་དང། དེ་བཞིན་གཤེགས་པའི་རྒྱལ་མཚན་དང། དེ་བཞིན་གཤེགས་པའི་ཏོག་དང། དེ་བཞིན་གཤེགས་པའི་ཕྱག་མཚན་དང། དེ་  
དག་དང། གཞན་ཡང། དེ་བཞིན་གཤེགས་པའི་སྔགས་བརྗོད་པ་རིག་པའི་རྒྱལ་པོ་དང། རྒྱལ་མོ་དང། མདག་གཞུག་པ་དང། བྲན་ཕོ་དང། བྲན་མོ་དང། ཕོ་ཉ་དང། ཕོ་ཉ་  
མོ་དང། གནོད་སྦྱིན་དང། གནོད་སྦྱིན་མོ་དང། སེམས་ཅན་དང། སེམས་ཅན་མ་ཡིན་པ་དང། ཏིང་ངེ་འཛིན་གྱི་ཁྱད་པར་རྒྱུ་མཐུན་པ་ལས་བྱུང་བའི་རྒྱན་གྱི་ཚོགས་ཀྱི་ཁྱད་  
པར་དང། འཁོར་བརྒྱ་སྟོང་བྱེ་བ་ཁྲག་ཁྲིག་དཔག་ཏུ་མེད་པ་དང། རིག་པའི་རྒྱལ་པོ་རིག་པའི་ཚོགས་ཐམས་ཅད་ཀྱི་གོང་ནས་གོང་དུ་ཡོངས་སུ་གནས་པ་དེ་དག་ཀྱང་གནས་  
  
  
།རིག་པའི་རྒྱལ་པོ་པདྨའི་རིགས་ཀྱང། འདི་ལྟ་སྟེ། བཅོམ་ལྡན་འདས་ཕྱག་བཅུ་གཉིས་པ་དང། ཕྱག་དྲུག་པ་དང། ཕྱག་བཞི་པ་  
དང། ཧཱ་ལ་ཧཱ་ལ་དང། དོན་ཡོད་ཞགས་པ་དང། རྟ་མགྲིན་དཀར་པོ་དང། མགྲིན་པ་མཐའ་ཡས་དང། མགྲིན་སྔོན་དང། མགྲིན་བཟང་དང། མགུལ་བཟང་དང། མགུལ་དཀར་དང་  
མགུལ་སྔོན་དང། འཇིག་རྟེན་མགུལ་པ་དང། རྣམ་པར་ལྟ་བ་དང་ལྟ་བ་དང། ཀུན་ཏུ་ལྟ་བ་དང། དབང་ཕྱུག་དང། འོད་ཟེར་སྟོང་ལྡན་དང། ཡིད་དང། ཡིད་ལས་བྱུང་བ་དང་  
རྣམ་པར་གྲགས་པའི་ཡིད་དང། པདྨ་དང། ཕྱག་ན་པདྨ་དང་ཡིད་ལ་བསམ་པ་དང། དབུགས་འབྱིན་དང། རབ་ཏུ་དགོད་བ་དང། སྐྲ་བཟང་དང། སྐྲ་མཐར་བྱེད་དང། རྒྱུ་སྐར་  
དང༑ རྒྱུ་སྐར་གྱི་རྒྱལ་པོ་དང། ཞི་བ་དང། སྐལ་བ་བཟང་པོ་དང། འདུལ་བྱེད་མཆོག་སྟེ། དེ་དག་དང། གཞན་ཡང། རིག་པའི་རྒྱལ་པོ་པདྨའི་གཙུག་ཏོར་ལ་སོགས་པ་དང། སྒྲུབ་པ་  
མཐའ་ཡས་པའི་ཆོས་ཀྱི་ཚོགས་ཀྱི་རྒྱུ་མཐུན་པའི་ཏིང་ངེ་འཛིན་ཐོབ་པ། རིག་པའི་འཁོར་བྱེ་བ་བརྒྱ་སྟོང་ཕྲག་དུ་མ་དག་དང་རིག་པའི་རྒྱལ་མོ་དུ་མ་དག་དང། འཇིག་རྟེན་དབང་ཕྱུག་  
གི་སྐུའི་ཏིང་ངེ་འཛིན་ལས་བྱུང་བ། འདི་ལྟ་སྟེ། སྒྲོལ་མ་དང་སྒྲོལ་མ་བཟང་པོ་དང། གར་མཁན་མ་དང། ཁྲོ་གཉེར་མ་དང་འགྲོ་བ་མཐའ་ཡས་དང། འཇིག་རྟེན་འགྲོ་མ་དང། ས་ཐོབ་  
  
  
༄༅། །པར་འགྲོ་བ་དང། དྲི་མ་མེད་པར་འགྲོ་བ་དང། དཀར་མོ་དང། དཀར་མོ་མ་དང། དཀར་མོ་ཆེན་མོ་དང། གོས་དཀར་མོ་དང་འཇིག་རྟེན་གནས་པ་དང། དྲི་མ་  
མེད་པའི་གནས་མ་དང། བྱང་ཆུབ་ཀྱི་ལག་གི་གནས་མ་དང། པདྨ་ལ་གནས་མ་དང། སྟོབས་བཅུ་ལ་གནས་མ་དང། གྲགས་ལྡན་མ་དང་ལོངས་སྤྱོད་ལྡན་མ་དང། ལོངས་སྤྱོད་ཆེ་  
ལྡན་མ་དང། འུག་པ་མ་དང། འུག་པ་མ་མ་ཡིན་པ་དང། དྲི་མེད་མཐའ་ཡས་མ་དང། ཀུན་ནས་མཐར་བྱེད་མ་དང། སྡུག་བསྔལ་མཐར་བྱེད་མ་དང། འབྱུང་པོ་མཐར་བྱེད་མ་  
དང། དཔལ་བྱེད་མ་དང། དཔལ་བྱེད་ཆེན་མོ་དང། མཆོད་དཔལ་དང་མཐའ་ཡས་དཔལ་དང། འཇིག་རྟེན་དཔལ་དང། རྣམ་པར་གྲགས་པའི་དཔལ་དང། འཇིག་རྟེན་མ་དང་  
ཀུན་ཏུ་མ་དང། སངས་རྒྱས་ཡུམ་དང། ཆུ་བོ་མ་དང། ཤིང་རྟ་བཟང་མོ་དང། ཤིང་རྟ་ལྡན་མ་དང། གླང་པོ་འདུལ་བྱེད་མ་དང། འདུལ་བྱེད་མ་དང། འབྱུང་པོ་ལྡན་མ་དང། དཔལ་བྱེད་མ་  
དང། ཕྲེང་བ་མ་དང། ལོངས་སྤྱོད་ཕྲེང་མ་དང། འགུགས་བྱེད་མ་དང། རྨད་བྱུང་མ་དང། འོད་ཅན་མ་དང། རོ་བཟང་མ་དང་ཆང་ལྡན་མ་དང། དགའ་ལྡན་མ་དང། འོད་ལྡན་མ་དང་  
དཔའ་མོ་དང། ཀུན་འགྲོ་མ་དང། ཟླ་འོད་མ་དང། ཟླ་བ་མ་དང་ཟླ་ལྡན་མ་དང། རྨ་བྱ་མ་དང། རྨ་བྱ་ཆེན་མོ་དང། ནོར་ལྡན་མ་དང། ནོར་སྦྱིན་མ་དང། ལྷ་ལྡན་མ་དང། འཇིག་  
  
  
མེ་ཆེན་མ་དང། ཆེན་མོ་ཉིད་དང། སྐྲ་མཛེས་མ་དང། དགའ་བཟང་མོ་དང། ནོར་སྦྱིན་མ་དང། དཔལ་མོ་དང། དཔལ་ལྡན་མ་དང། ནད་མཐའ་བྱེད་མ་དང། ནད་ཐམས་ཅད་  
གསོ་བར་བྱེད་མ་དང། མཉམ་མེད་མ་དང། ལྷ་མོ་དང། གྲགས་བྱེད་མ་དང། དབང་དུ་བྱེད་མ་དང། མྱུར་དུ་བྱེད་མ་དང། བདེ་སྦྱིན་མ་དང། བཀྲ་ཤིས་མ་དང། བཀྲ་ཤིས་བྱེད་མ་དང་  
ཟླ་བ་མ་དང། ཟླ་མཛེས་མ་དང། ཟླ་ལྡན་མ་དང། དེ་དག་དང་གཞན་ཡང། རིག་པའི་རྒྱལ་མོ་དག་ལ་རི་ཁྲོད་ལོ་མ་གྱོན་མ་དང་མྱ་ངན་ལས་སྐྱེས་མ་དང། ཡིད་ལས་སྐྱེས་མ་ལ་  
སོགས་པ་གྲུབ་པ་མཐའ་ཡས་པས་ཆོས་ཀྱི་དབྱིངས་ནམ་མཁའ་དང་འདྲ་བའི་ངོ་བོ་དང། སེམས་ཅན་གྱི་སྤྱོད་པའི་རྣམ་པར་འཕྲུལ་པ་གནས་པ་ལ་བྱུང་བའི་ཡིད་དང། ཕོ་ཉ་དང། ཕོ་ཉ་  
མོ་དང། བྲན་ཕོ་དང། བྲན་མོ་དང། མངག་གཞུག་པ་དང། མངག་གཞུག་མ་དང། གནོད་སྦྱིན་དང། གནོད་སྦྱིན་མོ་དང། སྲིན་པོ་དང་སྲིན་མོ་དང། ཤ་ཟ་དང། ཤ་ཟ་མོ་དང་  
པདྨའི་རིགས་དམ་ཚིག་ལ་རྗེས་སུ་ཞུགས་ཤིང་རྗེས་སུ་སྤྱོད་པ་རྣམས་དང། གནས་གཙང་མའི་ལྷའི་གཞལ་མེད་ཁང་སེམས་ཅན་དག་པ་གང་ན་འདུག་པ་དེར་ཕྱིན་པར་གྱུར་  
ཏོ༑ ༑ཕྱིན་ནས་ཀྱང་བཅོམ་ལྡན་འདས་ཤཱཀྱ་ཐུབ་བ་ལ་མཆོད་པའི་ལས་ལ་བརྩོན་པའི་ཡིད་ཀྱིས་གནས་པར་གྱུར་ཏོ། །དེར་གནས་པ་ན་བཅོམ་ལྡན་འདས་ཤཱཀྱ་ཐུབ་པའི་ཉེ་བ་  
  
  
༄༅། །ན་གནས་པའི་བྱང་ཆུབ་སེམས་དཔའ་ཕྱག་ན་རྡོ་རྗེས་རང་གི་རིག་པའི་ཚོགས་རྣམས་ལ་སྨྲས་པ། ངའི་རིག་པའི་ཚོགས་ཀྱིས་བསྐོར་བའི་རིག་པའི་རྒྱལ་པོ་དང་  
རྒྱལ་མོ་ཁྲོ་བོའི་རྒྱལ་པོ་དང། ཕོ་ཉ་ཆེན་མོ་དང་བཅས་པ་ཁྱེད་ཅག་འདིར་འདུས་པར་གྱིས་ཤིག་དྲན་པ་ཙམ་ཉིད་གྱིས་རིག་པའི་ཚོགས་ཐམས་ཅད་འདུས་པར་གྱུར་པ་ནི། འདི་  
ལྟ་སྟེ༑ རིག་པ་མཆོག་དང། རིག་པ་བཟང་པོ་དང། གྲུབ་པ་བཟང་པོ་དང། དཔུང་བཟང་དང། སྡེ་བཟང་དང། ལྷ་མཐར་བྱེད་དང་སོ་བཟང་དང། གང་བ་བཟང་པོ་དང། རྡོ་རྗེ་སྡེ་  
དང༑ རྡོ་རྗེ་མཐར་བྱེད་དང། རྡོ་རྗེ་བྱེད་པ་དང། རྡོ་རྗེ་དཔུང་པ་དང། རྡོ་རྗེ་ལག་པ་དང། རྡོ་རྗེ་རྒྱལ་མཚན་དང། རྡོ་རྗེ་བ་དན་དང། རྡོ་རྗེ་རྩེ་མོ་དང། རྡོ་རྗེ་མཆེ་བ་དང། དག་པའི་རྡོ་རྗེ་དང་  
རྡོ་རྗེ་བ་སྤུ་དང། རྡོ་རྗེ་མཁྲེགས་པ་དང། རྡོ་རྗེ་ཞལ་དང་རྡོ་རྗེ་གོ་ཆ་དང། རྡོ་རྗེ་མགྲིན་པ་དང། རྡོ་རྗེ་མཐོན་ཀ་དང། རྡོ་རྗེ་ལྟེ་བ་དང། རྡོ་རྗེ་རྩེ་མོ་དང། རྡོ་རྗེ་དྲ་བ་དང། རྡོ་རྗེ་ར་བ་དང་  
རྡོ་རྗེ་མཚོན་ཆ་དང། རྡོ་རྗེ་གཞུ་དང། རྡོ་རྗེ་མདའ་དང། རྡོ་རྗེ་ལྕགས་མདའ་དང། རྡོ་རྗེ་ས་མཚོན་པ་དང། རྡོ་རྗེ་ལྕགས་སྒྲོག་དང། རྡོ་རྗེ་ས་འོག་དང། རྡོ་རྗེ་འཇིགས་བྱེད་སྤྱན་དང་རྡོ་  
རྗེ་ཁྲོ་བོ་དང། ཆུ་ནང་སྤྱོད་དང། འབྱུང་བའི་ནང་སྤྱོད་དང། འཆིང་བའི་ནང་སྤྱོད་དང། ཁྲོ་བོ་ཆེན་པོའི་ནང་སྤྱོད་དང། དབང་ཕྱུག་ཆེན་པོའི་ནང་སྤྱོད་དང། ལྷ་མ་ཡིན་གྱི་དབང་  
  
  
རིག་པ་ཐམས་ཅད་ཀྱི་ནང་སྤྱོད་དང་མི་བཟད་པ་དང། ཤིན་ཏུ་མི་བཟད་པ་དང། འཕེན་པ་དང། ཉེ་བར་འཕེན་པ་དང། རྐང་པ་འཕེན་པ་དང། ལོག་འདྲེན་གྱི་ནང་དུ་འཕེན་བ་  
དང༑ ལེགས་པར་རྣམ་པར་འཇོག་པའི་འཕེན་པ་དང། ཚོལ་བར་འཕེན་པ་དང། སྟོབས་དང། སྟོབས་པོ་ཆེ་དང། ནེ་ཙོ་དང། བུང་བ་དང། བཧྲིང་གི་རི་ཏི་དང། ཁྲོ་བོ་དང། ཁྲོ་བོ་ཆེན་པོ་དང་ཁྲོ་བོ་  
ཐམས་ཅད་དང། རྒ་བ་མེད་པ་དང། ཀླུ་ཆེན་པོ་དང། རིམས་དང་སྐེམ་བྱེད་དང། ཀླུ་མཐར་བྱེད་དང། དབྱུག་པ་དང། དབྱུག་སྔོན་དང། དཔུང་རྒྱན་དང། ལུས་དམར་དང། རྡོ་རྗེ་དབྱུག་པ་  
དང༑ སྤྲིན་དང། སྤྲིན་ཆེན་པོ་དང། དུས་དང། དུག་དང། ཤ་ཟ་གུ་དང། ནད་དང། འབྱུང་པོ་ཐམས་ཅད་ཡང་དག་པར་འཁྲུག་པར་བྱེད་པ་དང། གཟེར་ནད་དང། གཟེར་ནད་ཆེན་པོ་ཉམ་  
ཐག་པ་དང། ཉམ་ཐག་པ་ཆེན་པོ་དང། གཤིན་རྗེ་དང། ཉི་མའི་བུ་དང། དུས་མཐར་བྱེད་དང། ནག་པོའི་ཕྱོགས་དང། མི་བཟད་པའི་གཟུགས་ཅན་དང། པ་ཊི་སྱ་དང། མདའ་བོ་ཆེ་དང། སྒྲ་  
རྣམ་པར་འཇོམས་པ་དང། ཟ་བར་བྱེད་པ་དང། ཚོགས་དང། ཉི་མ་དང། དུས་ཀྱི་མཐའི་ཉི་མ་དང། སྲོག་འཕྲོག་བྱེད་དང། སྲོག་འཇོམས་བྱེད་དང། ཞེ་སྡང་དང། ཕྲག་དོག་དང། ཐ་བ་  
སྦྱོར་ཅན་དང། ཐབ་སྦྱོར་བཟང་པོ་ཅན་དང། བདུད་རྩི་ཐབ་སྦྱོར་ཅན་དང། མཐའ་ཡས་ཐབ་སྦྱོར་ཅན་དང། ཐབ་སྦྱོར་དམར་པོ་ཅན་དང། ལག་པ་དང། ལག་པ་ཆེན་པོ་དང། ཁྲོ་བ་  
  
  
༄༅། །ཆེན་པོ་དང། མ་རུངས་པ་དང། སྦྲུལ་དང། འགོ་བའི་ནད་དང། མཛེ་དང། རྒྱལ་བྱེད་ཤིང་རྟ་དང། འཇིགས་བྱེད་ཤིང་རྟ་དང། རྣམ་པར་ཞུ་བྱེད་དང། ཟ་བྱེད་དང་  
མི་ངོམས་པ་དང། འཆོལ་བ་དང། བྲན་ཏེ། དེ་དག་དང། གཞན་ཡང། རིག་པའི་རྒྱལ་པོ་ཁྲོ་བོ་ཆེན་པོས་སེམས་ཅན་མ་ལུས་པ་མཐའ་དག་འདུལ་བར་བྱེད་པ། བསྐྲད་པ་དང་  
གཞིག་པ་དང། མགོ་འགས་པར་བྱེད་པ་དང། འཆི་བར་བྱེད་པ་དང་རྣམ་པར་ཉམས་པར་བྱེད་པ་དང། གུས་པ་དག་ལ་ནི་མཆོག་སྦྱིན་པར་བྱེད་པ། ཞི་བ་དང། རྒྱས་པ་དང་  
མངོན་སྤྱོད་ཀྱི་ལས་རྣམས་སྟོན་པར་བྱེད་པ། རིག་པའི་རྒྱལ་པོ་བྱེ་བ་ཁྲི་ཕྲག་བརྒྱ་སྟོང་དུ་མས་ཡོངས་སུ་བསྐོར་བ་བཅོམ་ལྡན་འདས་ཤཱཀྱ་ཐུབ་པ་དང། འཇམ་དཔལ་གཞོན་  
ནུར་གྱུར་པ་ལ་ངེས་པར་སེམས་ཤིང་བདག་ཉིད་ཀྱི་རིག་པའི་རྒྱལ་པོ་ཕྱག་ན་རྡོ་རྗེ་ལ་ཕྱག་འཚལ་ཞིང་བཀའ་རབ་ཏུ་སྡོད་ཅིང་འདུག་སྟེ། རང་གི་རིགས་དང་མཐུན་པའི་གནས་ལ་  
འདུག་ཅིང་རང་རང་གི་སྟན་ལ་འདུག་པར་གྱུར་ཏོ། །གང་བཅོམ་ལྡན་འདས་ཕྱག་ན་རྡོ་རྗེ་གང་ཡང་ཕོ་ཉ་མོའི་རིག་པའི་རྒྱལ་པོ་དེ་དག་ཀྱང་འཁོར་བརྒྱ་སྟོང་དུ་མས་བསྐོར་བ་ཡང་རང་གི་  
ཆོས་ཀྱི་དབྱིངས་ནམ་མཁའི་རང་བཞིན་སྤྲོས་པ་མེད་པ་ལ་དམིགས་ནས་གནས་དེར་འདུས་པ་ལ། འདི་ལྟ་སྟེ། འོག་པག་མ་དང། འོག་བག་བཟང་མོ་དང། ལུ་གུ་རྒྱུད་མ་དང། རྡོ་  
  
  
རྡོ་རྗེ་ལྕེ་མ་དང། རྡོ་རྗེའི་སྦྱིན་མ་དང། རྡོ་རྗེའི་སྦྱན་མ་དང། རྡོ་རྗེའི་ཐལ་གོང་མ་དང། རྡོ་རྗེ་ཁྲོ་གཉེར་མ་དང། རྡོ་རྗེ་རྣ་བ་མ་དང། རྡོ་རྗེ་ཡི་གེ་མ་དང། རྡོ་རྗེ་ཁབ་མ་དང། རྡོ་རྗེ་ཁུ་ཚུར་མ་  
དང༑ རྡོ་རྗེ་ལྕགས་ཀྱུ་མ་དང། རྡོ་རྗེ་རལ་གྲི་མ་དང། རྡོ་རྗེ་ཐོག་འབབ་མ་དང། རྡོ་རྗེ་ལུ་གུ་རྒྱུད་མ་དང། གནས་དང་ལྡན་མ་དང། གནས་མ་དང། རྣམ་པར་བརྗོད་མ་དང། དགའ་བྲལ་མ་དང་  
འདོད་ལྡན་མ་དང། རྡོ་རྗེ་འདོད་ལྡན་མ་དང། འདོད་པའི་རྡོ་རྗེ་དང་ལྡན་མ་དང། མཐོང་བྱེད་མ་དང། མཐོང་ལྡན་མ་དང་མཐོང་ལྡན་ཆེན་མོ་དང། རྩེ་མོར་གནས་མ་དང། སྟུག་པོ་མ་  
དང༑ ཕུག་ལྡན་མ་དང། ཕུག་གནས་མ་དང། སྒོར་གནས་མ་དང་ཡིད་མགྱོགས་མ་དང། རབ་ཏུ་མགྱོགས་མ་དང། མྱུར་མགྱོགས་མ་དང་སྤྱན་མཛེས་མ་དང། རོ་བཟང་ལྡན་མ་དང་  
བུང་བ་མ་དང། བུང་བའི་བུ་མ་དང། འགྲོ་མ་དང། གྲུབ་མ་དང། རླུང་མ་དང། རྩེག་མ་དང། སྐྲ་ཅན་མ་དང། སྐྲ་བཟང་མ་དང། བཤུགས་པ་མ་དང། སྡིགས་མཛུབ་མ་དང། ཕོ་ཉ་མོ་དང་ཕོ་ཉ་  
མོ་བཟང་མོ་དང། བདག་གི་མ་དང། མིའུ་ཐུང་མ་དང། གཟུགས་ལྡན་མ་དང། གཟུགས་ཅན་མ་དང། རྒྱལ་མ་དང། རྣམ་པར་རྒྱལ་མ་དང། གཞན་གྱིས་མི་ཐུབ་མ་དང། དཔལ་ལྡན་མ་དང་  
བཞད་ལྡན་མ་དང། རྡོ་རྗེ་བཞད་མ་དང། འཇིག་རྟེན་ལྡན་མ་དང། གྲགས་ལྡན་མ་དང། རྡོ་རྗེ་ལྡན་མ་དང། སྤྱིན་མེད་མ་དང། སྲིད་གསུམ་དབང་བྱེད་མ་དང། དབྱུག་པ་མ་དང། དབྱུག་  
  
  
༄༅། །པ་ཆེན་མོ་མ་དང། སྙན་པར་སྨྲ་བ་མ་དང། སྐད་བཟང་ལྡན་མ་དང། དོན་ལྡན་མ་དང། ཐེག་ཆེན་མ་དང། སྲེག་པ་མ་དང། སྲེག་བ་དཀར་པོ་མ་དང། དཀར་མོ་དང་  
སྒྲུབ་བྱེད་བཟང་མོ་དང། དྲི་མེད་བཟང་མོ་དང། དྲིལ་བུ་མ་དང་རལ་གྲི་མ་དང། པཊྚི་ས་དང། རྒྱལ་བྱེད་མ་དང། སྒྲ་མེད་མ་དང། འདུད་མ་དང། གསང་ལྡན་མ་དང། དབུགས་  
འབྱིན་ལྡན་མ་དང། གཏུམ་མ་དང། འབྱུང་པོ་ཐམས་ཅད་དབང་དུ་བྱེད་པ་དང། དེ་དག་དང། གཞན་ཡང། ཕོ་ཉ་ཆེན་མོའི་ཚོགས་དུ་མས་ཡོངས་སུ་བསྐོར་བ་དང། འཁོར་གྱི་དཀྱིལ་  
འཁོར་དེར་འདུས་པར་གྱུར་ཏོ། །ཏིང་ངེ་འཛིན་གྱི་རྒྱུ་མཐུན་པས་ཡོངས་སུ་བསྒོས་པའི་ཐུགས་ལས་བྱུང་བའི་གཟུངས་ཀྱི་ལྷ་མོ་དུ་མ་རྣམས་སེམས་ཅན་མ་རུངས་པ་ཚར་གཅོད་པ་  
སྒྲུབ་པར་བྱེད་པ་ལ། འདི་ལྟ་སྟེ། རྡོ་རྗེའི་མེས་རབ་ཏུ་རྨོངས་པར་བྱེད་པའི་གཟུངས་ཀྱི་ལྷ་མོ་དང། ལྷུན་པོའི་རྩེ་མོའི་ཁང་པ་བརྩེགས་པའི་གཟུངས་དང། རིན་པོ་ཆེའི་རྩེ་མོའི་  
ཁང་པ་བརྩེགས་པའི་གཟུངས་དང། འཛིན་མ་དང། ལེགས་བརྩེགས་མ་དང། ལག་བརྩེགས་མ་དང། མེ་ཏོག་བརྩེགས་མ་དང། ཆད་པའི་གཟུངས་མ་དང། ཚར་གཅོད་པའི་གཟུངས་  
མ་དང། འགུགས་པར་བྱེད་པའི་གཟུངས་མ་དང། དཔུང་རྒྱན་མ་དང་དཔུང་རྒྱན་ལྡན་མ་དང། རྒྱལ་མཚན་མཆོག་གི་དཔུང་རྒྱན་མ་དང། རིན་ཆེན་མཆོག་གི་དཔུང་རྒྱན་མ་དང་  
  
  
བ་དན་མཆོག་གི་དཔུང་རྒྱན་མ་དང། ལེའུ་གསུམ་མ་དང། འཇིག་རྟེན་འཁྱིལ་མ་དང་སྟོང་འཁྱིལ་མ་དང། གཤིན་རྗེ་འཁྱིལ་མ་དང། འབྱུང་པོ་ཐམས་  
ཅད་འཁྱིལ་མ་དང། ཏོག་ལྡན་མ་དང། རིན་ཆེན་ལྡན་མ་དང། ནོར་བུ་རིན་པོ་ཆེའི་གཙུག་མ་དང། བྱང་ཆུབ་ཡན་ལག་མ་དང། སྟོབས་ལྡན་མ་དང། མཐའ་ཡས་ཏོག་མ་དང། ཀུན་ཏུ་  
ཏོག་མ་དང། རིན་ཆེན་ཏོག་མ་དང། རྣམ་གྲགས་ཏོག་མ་དང། འབྱུང་པོ་ཐམས་ཅད་ཀྱི་ཏོག་མ་དང། འཁོར་ས་ལྡན་མ་དང། སྒྲ་སྙན་མ་དང། དྲི་བྲལ་བཟང་མོ་དང། གདོང་དྲུག་མ་དང། དྲི་བྲལ་  
མ་དང། འཇིག་རྟེན་གྲགས་པ་མ་དང། དེ་དག་དང། གཞན་ཡང་གཟུངས་ཀྱི་ལྷ་མོ་བརྒྱ་སྟོང་དུ་མས་ཡོངས་སུ་བསྐོར་བ་དང་འཁོར་གྱི་དཀྱིལ་འཁོར་དེར་འདུས་པར་གྱུར་ཏོ། །སངས་རྒྱས་  
མཐའ་ཡས་པས་བྱིན་གྱིས་བརླབས་པ་དང། བྱང་ཆུབ་སེམས་དཔའ་ཆེན་པོའི་ཏིང་ངེ་འཛིན་གྱི་བྱིན་གྱིས་བརླབས་པ་དང། སངས་རྒྱས་ཀྱི་ཞིང་གཞན་གྱི་སངས་རྒྱས་ཡོངས་སུ་སྤངས་པའི་རང་  
སངས་རྒྱས་བཅོམ་ལྡན་འདས་བ་སེ་རུ་ལྟ་བུ་དང། ཚོགས་ན་སྤྱོད་པ་རྣམས་སེམས་ཅན་རྣམས་ཀྱི་དོན་མཛད་པ་ནི་ཅང་མི་གསུང་བ་གོམས་པས་ཆོས་ཀྱི་ཚུལ་ཡང་དག་པར་སྟོན་པ་ཡིན་ཏེ། འཁོར་  
བའི་རྗེས་སུ་འཁོར་བས་རྟག་ཏུ་ཡིད་སྐྱོ་ལ། རྒྱུད་ལ་སྙིང་རྗེ་ཆེན་པོ་སྤངས་ཤིང་སེམས་ལ་བག་ཆགས་བསྒོས་པ་ཁོ་ན་སྔོན་བྱང་ཆུབ་ཏུ་སེམས་བསྐྱེད་པ་ཉིད་ཡོངས་སུ་བསྒོས་པར་སེམས་  
  
  
༄༅། །པ་སྟེ༑ ས་གཅིག་དང། ས་གཉིས་དང། ས་གསུམ་དང། བྱང་ཆུབ་སེམས་དཔའི་ས་བརྒྱད་ཀྱི་བར་དུ་འཇུག་པའི་སེམས་དང། འཁོར་བས་སྐྱོ་ཞིང་འཇིགས་ལ་འཇིགས་  
པར་བྱེད་པ་དེ་དག་ཀྱང་དཀྱིལ་འཁོར་ཆེན་པོ་དེར་འདུས་པར་གྱུར་ཏོ། །འདི་ལྟ་སྟེ། སྤོས་ཀྱི་ངད་ལྡང་དང། ཀུན་ནས་སྐྱེ་མཆེད་དང། ཀུན་ཏུ་འོད་དང། དགའ་བོ་དང། དུས་དང། ཉེ་  
བའི་དུས་དང། མུ་ཁྱུད་དང། ཉེ་བའི་མུ་ཁྱུད་དང། འདོད་པ་དང། ཉེ་བའི་འདོད་པ་དང། ཕ་རོལ་ཕྱིན་རྟ་དང། ལེགས་པར་ཕ་རོལ་ཕྱིན་རྟ་དང། རྔ་བོ་ཆེ་དང། ཉེ་བའི་རྔ་བོ་ཆེ་དང་  
འཇིག་རྟེན་རྣམ་པར་འཇིགས་པར་བྱེད་པ་དང། རྡུལ་མེད་དང། རྡུལ་དང། ཉེ་བའི་རྡུལ་དང། ཆ་ཤས་དང། ཉེ་བའི་ཆ་ཤས་དང་ཕྱག་མཚན་དང། ཕྱག་མཚན་བཟང་པོ་དང་  
ཉིན་བྱེད་དང། བཟང་བྱེད་དང། འོད་ལྡན་དང། འོད་བྱེད་དང་འཇིག་རྟེན་བྱེད་དང། རྣམ་གྲངས་དང། ཐོས་མེད་དང། སྡུག་མཛེས་དང། དབྱངས་མཛེས་དང། དུལ་མཛེས་དང་  
མཐའ་ཡས་མཐའ་དང། རྒྱུ་མཐའ་དང། ཏོག་དཀར་པོ་དང། ཏོག་གི་ཕྱག་མཚན་དང། ཏོག་དང། ཉེ་བའི་ཏོག་དང། རྒྱལ་དང། པདྨ་དང། པདྨ་འབྱུང་བ་དང། རང་བྱུང་དང་  
སྐྱེས་པ་དང། ཡིད་དུ་འོང་བ་དང། ཡིད་ལས་བྱུང་དང། དབང་ཆེན་དང། བརྩེགས་པའི་མཚན་དང། རུ་རྟ་དང། མ་ལུས་སྤྱན་དང། བདེ་བྱེད་དང། ཕན་བྱེད་དང། ཞི་བ་དང། ཞི་བའི་ཡིད་  
  
  
ཆོས་དང། ཉེ་བའི་ཆོས་དང། རྣམ་པར་སྣང་མཛད་དང། མེ་ཏོག་དང། ལེགས་སྤོ་དང། དཔལ་ལྡན་དང། གཉེན་ལས་ཐག་རིང་བྱེད་དང། བཟོད་བར་དཀའ་བ་དང། གསེར་དང། དྲི་མེད་ཏོག་  
དང༑ ཟླ་བ་དང། ཟླ་བཟང་དང། སྡེ་བཟང་དང། བརྟུལ་ཞུགས་ལེགས་སྤྱད་དང། བརྒྱ་བྱིན་དང། ཆོས་སྦྱིན་དང། འདོད་པ་དང་ཉེ་དབང་ནོར་ལྷ་དང། དེ་དག་དང། གཞན་ཡང། རང་སངས་རྒྱས་  
བྱེ་བ་ཁྲག་ཁྲིག་བརྒྱ་སྟོང་བསམ་གྱིས་མི་ཁྱབ་པ། གཞལ་དུ་མེད་པ། སྨོན་པ་མེད་པའི་ཆོས་ཀྱི་དབྱིངས་ནམ་མཁའི་ངོ་བོ་སྤྲོས་པ་མེད་ཅིང་འདུས་མ་བྱས་པ། ཐེག་པ་འབྲིང་ལ་རབ་ཏུ་ཞུགས་ཤིང་  
ལུང་བསྟན་ཏེ་རབ་ཏུ་གནས་པ། རྗེས་སུ་ཆགས་པ་དང། ཁོང་ཁྲོ་བ་དག་དང་བྲལ་བ་དག་དང་ཐབས་གཅིག་ཏུ་སངས་རྒྱས་བཅོམ་ལྡན་འདས་བཞུགས་པར་གྱུར་ཏོ། །ཉན་ཐོས་ཀྱི་དགེ་འདུན་ཆེན་  
པོ་ཉན་ཐོས་བྱེ་བ་ཕྲག་བརྒྱ་སྟོང་དུ་མའི་འཁོར་དང་ལྷན་ཅིག་པ་ལ། འདི་ལྟ་སྟེ། འོད་སྲུང་ཆེན་པོའི་བུ་དང། ཆུ་ཀླུང་འོད་སྲུང་གི་བུ་དང། ལྟེང་རྒྱས་འོད་སྲུང་གི་བུ་དང། བར་དྭ་ཛའི་བུ་དང། བ་ར་དྭ་  
ཛ་བསོད་སྙོམས་ལེན་དང། མཽད་གལ་གྱི་བུ་དང། མཽད་གལ་གྱི་བུ་ཆེན་པོ་དང། ཤཱ་རིའི་བུ་དང། ཤཱ་རིའི་བུ་ཆེན་པོ་དང། རབ་འབྱོར་དང། རབ་འབྱོར་ཆེན་པོ་དང། བ་ལང་བདག་དང། ཀ་ཏྱཱ་  
ཡན་དང། ཀ་ཏྱཱ་ཡན་ཆེན་པོ་དང། ཉེ་བ་འཁོར་བཟང་པོ་དང་ག་བིན་དང། དགའ་བོ་དང། ཀུན་དགའ་བོ་དང། མཛེས་དགའ་བོ་དང་ཉེ་དགའ་བོ་དང། འཇིག་རྟེན་གྱུར་པ་དང། མཐའ་  
  
  
༄༅། །ཡས་འཇིག་རྟེན་གྱུར་པ་དང། སྙན་པ་དང། ཉེ་བའི་སྙན་པ་དང། དགའ་ལྡན་དང། ཉེ་བའི་དགའ་ལྡན་དང། མ་འགགས་པ་དང། གང་བ་དང། ཡོངས་སུ་གང་བ་དང་  
ཉེ་བའི་གང་བ་དང། རྒྱལ་དང། ནབ་སོ་དང། རུ་རུ་དང། དྲག་པོའི་བུ་དང། རུ་རུའི་བུ་དང། ཀུ་རུ་དང། ལྔས་རྩེན་དང། ཉེ་བའི་ལྔས་རྩེན་དང། དུས་དང། དུས་བཟང་དང། ལྷ་འཛིན་  
དང༑ སྒྲ་གཅན་འཛིན་དང། ལྗང་སྔོན་དང། ཉེ་བའི་ལྗང་སྔོན་དང། བསམ་བྱ་དགའ་དང། བསམ་བྱེད་དང། འཆར་བ་དང་ཉེ་བའི་འཆར་བ་དང། དཔལ་ལྡན་དང། རྫས་དང། གྱད་  
ཀྱི་བུ་དང། ཉེ་རྫས་དང། དུམ་བུ་ལྡན་དང། རྒྱལ་དང། ཉེ་རྒྱལ་དང། རྒྱལ་ཆེན་པོ་དང། ཀུན་ནས་རྒྱལ་དང། འབོད་བྱེད་དང། གྲགས་སྦྱིན་དང། གྲགས་ལྡན་དང། ནོར་ཅན་དང་  
ཉེ་བའི་ནོར་ཅན་དང། པི་ལིན་ད་ལ་དང། འདུན་པ་དང། པིབ་པ་ལ་དང། ཀིབ་པ་ལ་དང། ཉེ་བའི་འབྲས་བུ་དང། མཐའ་ཡས་འབྲས་བུ་དང། འབྲས་བུ་དང་བཅས་པ་དང། གཞོན་  
ནུ་དང༑ གཞོན་ནུ་འོད་སྲུང་གི་བུ་དང། ཆོས་སྦྱིན་དང། བཅུ་དྲུག་སྡེ་པའི་དགའ་བྱེད་དང། ཉེ་དགའ་དང། ཡོན་པོ་དང། ལྕེ་ལྡན་དང། རྒྱལ་བའི་ཞགས་པ་དང། དབུགས་  
འབྱིན་ཆེན་པོ་དང། བེའུ་བུ་དང། ཀུ་རུ་ཀུ་ལ་དང། ཉེ་བའི་ཀུ་རུ་ཀུ་ལ་དང། གྲོ་བཞིན་སྐྱེས་རྣ་བ་བྱེ་བ་རི་དང། རྒྱུན་གྱི་ཕ་རོལ་མཐར་བྱེད་དང། གང་གའའི་བུ་དང། རིའི་  
  
  
བྱེ་བའི་ཟེ་བ་དང། དབྱར་ཅན་དང། གཟི་བརྗིད་ཅན་དང། གཟི་བརྗིད་བཟང་པོ་དང། དཔའ་སྦས་དང། འཇིག་རྟེན་སྦས་དང། བླ་མ་སྦས་དང། ལྷུར་བྱེད་དང་  
སྐར་མ་ལ་དགའ་བ་དང། ཞི་བྱེད་དང། བྱིས་པ་དང། ཉེ་བའི་བྱིས་པ་དང། སོ་གོལ་ཉི་ཤུ་པ་དང། མགོན་མེད་སྦྱིན་དང། ཉེ་བར་གནས་དང། ལྡོག་པར་གནས་དང། སྨྱོ་བྱེད་དང་  
འོད་ལྡན་དང། ཀུན་ཏུ་ཡོད་དང། མེ་ཏོག་ཀ་དམ་ལི་དང། ལེགས་པར་རབ་སད་དང། ཉེ་བར་འོངས་དང། འཇིག་རྟེན་འོངས་དང། སྡུག་བསྔལ་མཐར་བྱེད་དང། སྐལ་  
བཟང་ཡོད་དང། སྐལ་བཟང་ཡོད་ཆེན་པོ་དང། དོན་སྤྱོད་དང། མེས་པོ་དང། འགྲོ་ཡོད་དང། རྒྱལ་སྐྱོང་དང། རྒྱལ་དང། ཡུལ་ཀ་ཤི་ཅན་དང། ཉེ་བའི་ཀ་ཤི་ཅན་དང། ཉེ་བའི་ཀ་ཤི་ཅན་དང་སྨན་ཆེན་པོ་  
ཅན་དང། གཟི་བརྗིད་ཆེན་པོ་ཅན་དང། གཟི་བརྗིད་ཆེན་པོ་དང། ལྷ་མཚམས་དང། སྒྲུབ་བྱེད་དང། ཚོགས་ཅན་དང། ཚངས་པ་བཟང་པོ་དང། དགེ་བཟང་དང། འཇིག་རྟེན་  
བཟང་པོ་དང། མཉམ་པ་དང། མཉམ་བཅས་དང། དེ་དག་དང། གཞན་ཡང། ཆོས་ཀྱི་དབྱིངས་མཐའ་ཡས་པ། རྣམ་པར་གྲོལ་བའི་རོའི་རོ་མྱོང་བ། ཐེག་པ་  
གསུམ་ལས་ངེས་པར་འབྱུང་བ་ལས་ཐེག་བ་ཆུང་ངུའི་ལམ་ཐོབ་པ་འཁོར་པ་ལས་འཇིགས་པ་དག་དང། རྣམ་པར་ཐར་བའི་སྒོ་གསུམ་གྱིས་བསམ་གཏན་ལ་བསམ་གཏན་པ་  
  
  
༄༅། །དང། སྤྱོད་ལམ་བཞིར་ཚངས་པའི་གནས་བཞི་ལ་གནས་པ་དང་ལྡན་ཞིང་ལེགས་པར་མཉམ་པར་གཞག་པ། ལེགས་པ་བསྙེན་པར་རྫོགས་པ། ཐེག་པ་  
ཆུང་ངུའི་མྱ་ངན་ལས་འདས་པའི་དབྱིངས་ལ་ཞུགས་ཤིང་ངེས་པར་འབྱུང་བ། མཉམ་པ་ཉིད་སྤྲོས་པ་མེད་པ། དེ་དག་དང་ཡང་འཁོར་གྱི་དཀྱིལ་འཁོར་དེར་བཅོམ་ལྡན་  
འདས་ཤཱཀྱ་ཐུབ་པ་དཀོན་མཆོག་གསུམ་ས་བཅུལ་གནས་པ་དག་དང་ཐབས་གཅིག་ཏུ་བཞུགས་སོ། །ཉན་ཐོས་ཆེན་པོ་ངེས་པར་འབྱུང་བའི་མྱ་ངན་ལས་འདས་པའི་  
དབྱིངས་ལ་ཡང་དག་པར་རྗེས་སུ་ཞུགས་པ་དུ་མ་དག་དང། འདུས་མ་བྱས་ཀྱི་ལམ་གྱི་ཐེག་པ་ལ་དམིགས་པ་དང། དག་ཅིང་འདོད་ཆགས་དང་བྲལ་བ་དང། ཀུན་ནས་  
སྣང་བ་ཀུན་ཏུ་ཐོབ་པ་དང། སྦྱིན་པའི་གནས་སུ་གྱུར་པ། ཡོན་ཏན་གྱི་ཞིང་ཡོན་ཏན་སྐྱེད་པར་བྱེད་ཅིང་ཡོངས་སུ་སྦྱོང་བ་དག་དང། སེམས་ཅན་གྱི་སྙིང་པོའི་སྙིང་པོར་  
གྱུར་པ། འཇིག་རྟེན་མཆོག་གི་བདག་པོ། ལྷ་དང། མི་རྣམས་ཀྱིས་མཆོད་པ། བསོད་ནམས་ཀྱི་ཞིང། རྐང་གཉིས་དང། རྐང་བཞི་དང་རྐང་མང་དང། སེམས་ཅན་  
ཐམས་ཅད་ཀྱི་མཆོག་ལ། འདི་ལྟ་སྟེ། གྲགས་འཛིན་མ་དང། གྲགས་སྦྱིན་མ་དང། སྐྱེ་དགུའི་བདག་མོ་ཆེན་མོ་དང། ལེགས་སྐྱེས་མ་དང། དགའ་མོ་དང་  
  
  
མཛེས་དགའ་མོ་དང། སྒོམ་པ་མོ་དང་མཛེས་མ་དང། མཐའ་ཡས་མ་དང། ས་ག་མ་དང། བསམ་པ་མ་དང་རྒྱལ་ལྡན་མ་དང། གཙུག་ཕུད་  
མ་དང། ཉེ་བའི་གཙུག་ཕུད་མ་དང། ལྷ་མོ་མ་དང། ལེགས་ལྷ་མོ་དང། གནས་མ་དང། དཔལ་མོ་དང། རབ་མཆོག་མ་དང། རབ་དགའ་མ་དང། སྨྲ་དགའ་མ་དང་  
སྣར་མ་མ་དང། ཡུལ་འཁོར་སྲུང་བ་མ་དང། སྲུང་མ་དང། བདག་པོ་མ་དང། ཕུན་སུམ་ཚོགས་མ་དང། ལུས་ཅན་མ་དང། དད་མ་དང་དགའ་མ་དང། རལ་པ་མ་དང་  
ཉེ་བའི་རལ་པ་མ་དང། ཀུན་ནས་རལ་པ་མ་དང། དོན་འབྱུང་མ་དང། འོད་མ་དང། ཡིད་མགྱོགས་མ་དང། སྐྲག་ལྡན་མ་དང། ཁྱབ་འཇུག་འཛིན་མ་དང། ཁྱབ་འཇུག་དགའ་  
མ་དང། ཡིད་བཟང་མ་དང། ཡིད་མང་མ་དང། དཔལ་ལྡན་མ་དང་ཉམ་ཐག་སྡུག་བསྔལ་མ་དང། ལས་སྦྱིན་མ་དང། ལས་འབྲས་མ་དང། རྣམ་རྒྱལ་ལྡན་མ་དང། ནོར་  
བདག་མ་དང། ནོར་སྦྱིན་མ་དང། ཆོས་སྦྱིན་མ་དང། རྩེད་མོ་སྦྱིན་མ་དང། འདུད་མ་དང། ལེགས་འདུད་མ་དང། སྙན་ལྡན་མ་དང། ཡིད་ལྡན་མ་དང། རབ་བཞད་མ་  
དང། །སྲིད་གསུམ་མཐར་བྱེད་མ་དང། དྲི་མ་གསུམ་མཐར་བྱེད་མ་དང། སྡུག་བསྔལ་སྟོན་པར་བྱེད་མ་དང། ཡིད་འབྱུང་མ་དང། ཁ་དོག་གསུམ་མ་དང། པདྨའི་ཁ་དོག་  
  
  
༄༅། །མ་དང། པདྨ་ལྡན་མ་དང། པདྨའི་འོད་མ་དང། དཀའ་ཟློག་རྐང་སྤྱོད་མ་དང། དཀའ་ཟློག་རྐང་སྤྱོད་ལྡན་མ་དང་འདབ་གསུམ་མ་དང། འདབ་བདུན་  
མ་དང། ཨུཏྤ་ལའི་འདབ་མ་དང། དེ་དག་དང། གཞན་ཡང། གནས་བརྟན་མ་ཆེན་མོ། ཉན་ཐོས་ཆེན་མོ་དག་བཅོམ་ལྡན་འདས་ཀྱི་ཞབས་ལ་ཕྱག་འཚལ་བའི་ཕྱིར་ཉེ་བར་  
ལྷགས་པར་གྱུར་ཏོ། །འཁོར་གྱི་དཀྱིལ་འཁོར་ཆེན་པོ་དེ་དག་བྱང་ཆུབ་སེམས་དཔའ་སེམས་དཔའ་ཆེན་པོའི་རྣམ་པར་འཕྲུལ་པ་མཐོང་བར་འདོད་ནས་འདུས་ཤིང་འཁོད་  
པར་གྱུར་ཏེ། ཆོས་མཉན་པའི་ཕྱིར་དང། སྔགས་ཀྱི་སྤྱོད་པ་སྒྲུབ་པ་གསལ་བར་འདོད་པར་གྱུར་ཏོ། །དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་  
འཁོར་གྱི་དཀྱིལ་འཁོར་ལ་གཟིགས་ནས་ལྷག་པའི་བསམ་པ་དག་དང་དངོས་པོ་མེད་པའི་ངོ་བོ་ཉིད་ནམ་མཁའི་ངོ་བོ་དང། ཆོས་ཀྱི་དབྱིངས་དུས་གསུམ་ལས་ཡང་དག་  
པར་འདས་པར་མཁྱེན་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ། སེམས་ཅན་གྱི་དོན་སྤྱོད་པ་ལ་ཡང་དག་པར་སོམས་ཤིག་བསམ་པ་ཇི་ལྟ་  
བ་བཞིན་དུ་མངོན་པར་དགའ་བའི་འདོད་པའི་ལས་ཀྱི་འབྲས་བུ་ལ་དད་པ་དང་ལྡན་པ་ལ་སྔགས་ཀྱི་སྤྱོད་པའི་དོན་ཡང་དག་པར་ཐོབ་པ་ཞེས་བྱ་བའི་ཆོས་ཀྱི་ཚིག་དང། ལས་ཀྱི་ཚིག་  
  
  
ཞི་བའི་ཚིག་དང། ཐར་པའི་ཚིག་དང། ཆོ་ག་ཞིབ་མོ་སྒྲུབ་པ་དང། རྣམ་པར་མི་རྟོག་པའི་མཉམ་པ་ཉིད་ཐོབ་པར་བྱེད་པ་དང། དེ་བཞིན་གཤེགས་པའི་སྟོབས་བཅུ་ཀུན་  
གྱི་སྟོབས་དང། བདུད་ཐམས་ཅད་ཀྱི་སྟོབས་ཟིལ་གྱིས་གནོན་པ་ཞེས་བྱ་བའི་བྱང་ཆུབ་སེམས་དཔའི་ཏིང་ངེ་འཛིན་སྒོམས་ཤིག་ཅེས་སོ་།དེ་ནས་བཅོམ་ལྡན་འདས་ཀྱིས་བཀའ་  
སྩལ་མ་ཐག་ཏུ་འཇམ་དཔལ་གཞོན་ནུར་གྱུར་པ་སྙོམས་པར་ཞུགས་པར་གྱུར་ཏོ། །འཇམ་དཔལ་གཞོན་ནུར་གྱུར་པ་སྙོམས་པར་ཞུགས་མ་ཐག་ཏུ། དེ་ནས་སྟོང་གསུམ་གྱི་  
སྟོབ་ཆེན་པོ་འདི་དང། འཇིག་རྟེན་གྱི་ཁམས་བརྒྱ་ཕྲག་སྟོང་དུ་མའི་རྡུ་ཕྲ་རབ་ཀྱི་རྡུལ་དང་མཉམ་པའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཡང་དག་པར་རབ་  
ཏུ་གཡོས་ཏེ། སྣང་བ་ཆེན་པོས་གསལ་བར་ཡང་བྱས་ནས་རང་གི་རྫུ་འཕྲུལ་གྱི་སྟོབས་སྐྱེད་པ་སྟོན་ཏེ། རང་གི་སྔགས་ཀྱི་ཚིག་ཀྱང་སྟོན་པ་ལ། ན་མཿ་ས་མནྟ་བུད་དྷཱ་ནཱཾ། ཨ་བྷཱ་བ་  
སྭ་བྷཱ་བ་མུངྒ་ཏཱ་ནཱཾ། ན་མཿ་ཕྲ་ཏྱེ་ཀ་བུད་དྷཱ་ནཱཾ་ཨཱརྱ་ཤྲཱ་བ་ཀཱ་ནཱཾ། ན་མོ་བོ་དཧི་ས་ཏཱ་ནཱཾ། ད་ཤ་བྷཱུ་མི་པྲ་ཏིཥྛ་ཏེ་ཤྭ་རཱ་ནཱཾ། བོ་དཧི་ས་ཏཱ་ནཱཾ། མ་ཧཱ་སཏ་ནཱཾ། ཏདྱ་ཐཱ། ཨོཾ་ཁ་ཁ་ཁཱ་ཧི་ཁཱ་ཧི། དུཥྚ་  
ས་ཏྭ་ད་མ་ཀ་ཨ་སི་མུ་ས་ལ་བར་ཤུ་པཱ་ཤ་ཧ་སྟ། ཙ་ཏུརྦྷུ་ཛ། ཙ་ཏུརྨུ་ཁ། ཥ་ཊ་ཙ་ར་ཎ། གཙྪ་གཙྪ། སརྦ་བིགྷྣ་བིགྷྣནྟ་ཀ་ར། བི་ཀྲྀ་ཏཱ་ན་ན། སརྦ་བཧུ་ཏ་བྷ་ཡཾ་ཀ་ར། ཨཊྚ་ཊྚ་ཧཱ་ས་ནི་ནཱ་དི་  
  
  
༄༅། །ནེ༑ བྱ་གྷྲ་ཙརྨ་ཎི་པཱ་ས་ན། ཀུ་རུ་ཀུ་རུ། སརྦ་དྷརྨཱ་ན། ཚིནྡྷ་ཚིནྡྷ། སརྦ་མནྟཱ་ན། བིནྡྷ་བིནྡྷ། པ་ར་མུད་ཏྲཱ་ན། ཨཱ་ཀརྵ་ཡ། ཨཱ་ཀརྵ་ཡ། སརྦ་བྷཱུ་ཏཱ་ན་ནིརྨ་  
ཐ་ནི་རྨ་ཐ། སརྦ་དུཥྚཱ་ན། པྲ་བེ་ཤ་ཡ་པྲ་བེ་ཤ་ཡ་མཎྜ་ལ་མད་དྷྱེ། པཻ་བ་སཏ་ཛི་བི་ཏཱནྟ་ཀ་ར། ཀུ་རུ་ཀུ་རུ་མ་མ་སརྦ་ཀཱརྱན། ད་ཧ་ད་ཧ། པ་ཙ་པ་ཙ། མཱ་བི་ལམྦ་མཱ་བི་ལམྦ། ས་མ་  
ཡ་མ་ནུ་སྨ་ར། ཧཱུཾ་ཧཱུཾ་ཕཊ། སྥོ་ཊ་ཡ་སྥོ་ཊ་ཡ། སརྦ་ཨཱ་ཤ་པ་རི་པཱུ་ར་ཀ་ཧེ་བྷ་ག་བའན་ཀཉྩ་[?]ཨི་རཱ་ཡ་སི་མ་མ་སརྦཱ་རྠཾ་སཱ་དྷ་ཡ། འདི་ནི། བཅོམ་ལྡན་འདས། འཇམ་དཔལ་གཞོན་  
ནུར་གྱུར་པའི་ཁྲོ་བོ་ཆེན་པོ་གཤིན་རྗེའི་གཤེད་ཅེས་བྱ་བ་ཡིན་ཏེ། གཤིན་རྗེའི་རྒྱལ་པོ་ཡང་འཇོམས་པ་དང། འགུགས་པར་བྱེད་པ་ཡིན་ན་སེམས་ཅན་གཞན་ལྟ་སྨོས་ཀྱང་  
ཅི་དགོས། ཁྲོ་བོའི་རྒྱལ་པོ་ཆེན་པོས་གཟུངས་སྔགས་འདི་སྨྲས་མ་ཐག་ཏུ་སེམས་ཅན་ཐམས་ཅད་བཅོམ་ལྡན་འདས་ཀྱི་སྤྱན་སྔར་ལྷགས་པར་གྱུར་ཏེ། འཇིགས་  
པ་དང། ཉམ་ཐག་པ་དང། དངངས་པ་དང། ཡིད་སྐྱོ་བ་དང་སྙིང་འགས་པར་འགྱུར་ཏེ། སངས་རྒྱས་བཅོམ་ལྡན་འདས་དང། འཇམ་དཔལ་གཞོན་ནུར་གྱུར་པ་མ་  
གཏོགས་པར་སྐྱབས་གཞན་མེད། སྐྱོབ་པ་གཞན་མེད། དཔུང་གཉེན་གཞན་མེད་པར་གྱུར་ཏེ། དེ་ནས་གང་སུ་དག་ས་ལ་གནས་པ་དང། ཆུ་ལ་གནས་པ་དང། ནམ་  
  
  
བརྟན་པར་གནས་པ་དང། མི་བརྟན་པར་གནས་པ་དང། མངལ་ནས་སྐྱེས་པ་དང། སྒོ་ང་ལས་སྐྱེས་པ་དང་དྲོད་གཤེར་ལས་སྐྱེས་པ་དང་  
རྫུས་ཏེ་སྐྱེས་པའི་སེམས་ཅན་གྱི་གྲངས་སུ་གཏོགས་པ་འཇིག་རྟེན་གྱི་ཁམས་མཐའ་ཡས་པ་དག་ན་རྣམ་པར་གནས་པ་སྟེང་དང། འོག་དང་ཐད་ཀ་དང། ཕྱོགས་དང་  
ཕྱོགས་མཚམས་དག་ཏུ་སྐད་ཅིག་དེ་དང། ཡུད་ཙམ་དེ་ལ་གབ་ཅིང་གནས་པ་དག་སྐད་ཅིག་དེ་ཉིད་ལ་ཁྲོ་བོའི་རྒྱལ་པོ་ཆེན་པོས་འདི་ཉིད་དུ་བཀུག་པར་གྱུར་ཏོ། །ཁྲོ་བོ་རྒྱལ་  
པོའི་སྔགས་འདི་ནི་འདོད་ཆགས་དང་མ་བྲལ་བ་རྣམས་ཀྱི་མདུན་དུ་བརྗོད་པར་མི་བྱ་སྟེ། ཅིའི་ཕྱིར་ན། དེ་ཡང་འཆི་བར་འགྱུར་བ་འམ། སྐམ་པར་འགྱུར་བའི་ཕྱིར་རོ། །དམ་  
ཚིག་ལ་དམིགས་པར་བྱས་ནས་སངས་རྒྱས་ཀྱི་སྐུ་གཟུགས་སམ། སྐུ་གདུང་དང་བཅས་པའི་མཆོད་རྟེན་ནམ། འཇམ་དཔལ་གཞོན་ནུར་གྱུར་པའི་སྐུ་གཟུགས་ཀྱི་  
སྤྱན་སྤང་བཟླས་པར་བྱའོ། །ཡང་ན་ལས་གཞན་གྱི་ཆེད་དུ་བརྗོད་པར་བྱ་སྟེ། གང་དེ་དང། དེ་དག་ཏུ་ནི་བརྗོད་པར་མི་བྱ་སྟེ། དེ་ཅིའི་ཕྱིར་ཞེ་ན། ལྟས་ངན་ཆེན་པོ་དང། མྱ་  
ངན་ཆེན་པོ་དང། བདག་ཉིད་འཇིགས་པ་ཆེན་པོར་འགྱུར་བའི་ཕྱིར་རོ། །ཐུགས་རྗེ་མཆོག་དང་ལྡན་པའི་སངས་རྒྱས་བཅོམ་ལྡན་འདས་དང། བྱང་ཆུབ་སེམས་དཔའ་སེམས་  
  
  
༄༅། །དཔའ་ཆེན་པོ་ནི་ཐམས་ཅད་མཁྱེན་པའི་ཡེ་ཤེས་ཁོ་ནའི་སྤྱོད་པ་རྗེས་སུ་བསྒྲུབ་ཅིང་བསྟན་པ་དང། སེམས་ཅན་ཐམས་ཅད་དབང་དུ་བྱ་བ་དང་  
ཆོས་ཀྱི་ཚུལ་ཡང་དག་པར་གནས་པར་བྱ་བ་དང། སེམས་ཅན་གྱི་ཁམས་མཐའ་དག་མྱ་ངན་ལས་འདས་པ་ཡང་དག་པར་ཐོབ་པར་བྱ་བ་དང། བསྟན་པ་མེད་པ་  
དག་ཏུ་བསྟན་པ་དང། ལམ་གསུམ་ལ་ཡང་དག་པར་སྦྱོར་བ་དང་དཀོན་མཆོག་གསུམ་གྱི་གདུང་མི་བཅད་པ་དང། སྔགས་ཀྱི་སྤྱོད་པ་བསྟན་པའི་ཕྱིར་དང། ཐུགས་  
རྗེ་ཆེན་པོའི་མཐུའི་རྒྱུ་མཐུན་པའི་ཐུགས་ཀྱིས་བདུད་ཀྱི་སྟོབས་ཟིལ་གྱིས་གནོན་པ་དང། བགེགས་ཆེན་པོ་རྣམ་པར་གཞིག་པ་དང་རྒྱལ་པོ་མ་རུངས་པ་རྣམ་པར་གཞོམ་  
པ་དང། བདག་གི་སྟོབས་རྣམ་པར་འཕེལ་བར་བྱ་བ་དང། གཞན་གྱི་སྟོབས་རྣམ་པར་གཞིག་པ་དང། རེངས་པར་བྱ་བ་དང། གསད་པ་དང། མི་སྣང་བར་བྱ་བ་  
དང། རབ་ཏུ་བསྟན་པ་དང། ཉེ་བར་སྒོམ་པ་དང། དགའ་བར་བྱ་བ་དང། རང་གི་སྔགས་ཀྱི་སྤྱོད་པ་རབ་ཏུ་བསྟན་པ་དང། ཚེ་དང་ནད་མེད་པ་དང། དབང་ཕྱུག་  
མངོན་པར་འཕེལ་བར་བྱ་བ་དང། མྱུར་བའི་ལས་རྗེས་སུ་བསྒྲུབ་པ་དང། བྱམས་པ་ཆེན་པོ་དང། སྙིང་རྗེ་ཆེན་པོ་དང། བཏང་སྙོམས་ཆེན་པོ་དང། དགའ་བ་ཆེན་པོའི་  
  
  
དེ་དག་གི་རྒྱུ་མཚན་དུ་རྟོགས་པ་དང། རྣམ་པར་རྟོག་པ་ཐམས་ཅད་དང་བྲལ་བའི་སེམས་ཀྱིས་སྨྲས་སོ། །དེ་ནས་ཀླུ་དང། ཀླུ་ཆེན་པོ་དེ་  
དག་དང། གནོད་སྦྱིན་དང། གནོད་སྦྱིན་ཆེན་པོ་དང། སྲིན་པོ་དང་སྲིན་པོ་ཆེན་པོ་དང། ཤ་ཟ་དང། ཤ་ཟ་ཆེན་པོ་དང། སྲུལ་པོ་དང། སྲུལ་པོ་ཆེན་པོ་དང། ལུས་  
སྲུལ་པོ་དང། ལུས་སྲུལ་པོ་ཆེན་པོ་དང། མ་མོ་དང། མ་མོ་ཆེན་མོ་དང། གྲུལ་བུམ་དང། གྲུལ་བུམ་ཆེན་མོ་དང། གཅན་གཟན་དང། གཅན་གཟན་ཆེན་པོ་དང། རོ་  
ལངས་དང། རོ་ལངས་ཆེན་པོ་དང། ཀམྤོ་ཙེའི་མི་དང། ཀམྤོ་ཙེའི་མི་ཆེན་པོ་དང། སྲིང་མོ་དང། སྲིང་མོ་ཆེན་མོ་དང་མཁའ་འགྲོ་མ་དང། མཁའ་འགྲོ་མ་ཆེན་མོ་དང་  
གཞིབ་པ་དང། གཞིབ་པ་ཆེན་པོ་དང། གཡེངས་བྱེད་དང། གཡེངས་བྱེད་ཆེན་པོ་དང། བྱིས་པ་དང། བྱིས་པ་ཆེན་པོ་དང། བྲན་པ་དང། བྲན་པ་ཆེན་པོ་དང། ནད་དང་  
ནད་ཆེན་པོ་དང། བརྗེད་བྱེད་དང། བརྗེད་བྱེད་ཆེན་པོ་དང། གདོན་དང། གདོན་ཆེན་པོ་དང། ནམ་མཁའི་མ་མོ་དང། ནམ་མཁའི་མ་མོ་ཆེན་མོ་དང། གཟུགས་ཅན་མ་དང་  
གཟུགས་ཅན་མ་ཆེན་མོ་དང། ངུ་འབོད་དང། དུ་འབོད་ཆེན་པོ་དང་གྲིབ་གནོན་དང། གྲིབ་གནོན་ཆེན་པོ་དང། སྦོད་གཏོང་དང། སྦོད་གཏོང་ཆེན་པོ་དང། མངག་གཞུག་  
  
  
༄༅། །མ་དང། མངག་གཞུག་མ་ཆེན་མོ་དང། གནོད་སྦྱིན་མོ་དང། གནོད་སྦྱིན་མོ་ཆེན་མོ་དང། ཤ་ཟ་མོ་དང། ཤ་ཟ་མོ་ཆེན་མོ་དང། རིམས་ནད་དང་  
རིམས་ནད་ཆེན་པོ་དང། རིམས་ཉིན་བཞི་པ་དང། ཉིན་བཞི་པ་ཆེན་པོ་དང། རྟག་པའི་རིམས་དང། རིམས་མི་བཟད་པ་དང། རྟག་པ་ལས་བྱུང་བའི་རིམས་དང། ཡུད་  
ཙམ་ལས་བྱུང་བ་དང། རླུང་ལས་གྱུར་པ་དང། མཁྲིས་པ་ལས་གྱུར་པ་དང། བད་ཀན་ལས་གྱུར་པ་དང། འདུས་པ་ལས་གྱུར་པ་དང་གཅོང་ཆེན་པོ་དང། གྲུབ་པ་དང་  
གྲུབ་པ་ཆེན་པོ་དང། རྣལ་འབྱོར་དང་ལྡན་པ་དང། རྣལ་འབྱོར་དང་ལྡན་པ་ཆེན་པོ་དང། དྲང་སྲོང་རྣམས་དང། དྲང་སྲོང་ཆེན་པོ་རྣམས་དང། མི་འམ་ཅི་དང། མི་འམ་ཅི་  
ཆེན་པོ་དང། བྲང་འགྲོ་དང། བྲང་འགྲོ་ཆེན་པོ་དང། དྲི་ཟ་དང། དྲི་ཟ་ཆེན་པོ་དང། ལྷ་དང། ལྷ་ཆེན་པོ་དང། མི་དང་མི་ཆེན་པོ་དང། ཡུལ་མི་དང། ཡུལ་མི་ཆེན་པོ་  
དང༑ རྒྱ་མཚོ་དང། རྒྱ་མཚོ་ཆེན་པོ་དང། ཆུ་བོ་དང། ཆུ་བོ་ཆེན་པོ་དང། རི་དང། རི་ཆེན་པོ་དང། གཏེར་དང། གཏེར་ཆེན་པོ་དང། ས་དང། ས་ཆེན་པོ་དང། ཤིང་  
དང༑ ཤིང་ཆེན་པོ་དང། འདབ་ཆགས་ཅན་དང། འདབ་ཆགས་ཅན་ཆེན་པོ་དང། རྒྱལ་པོ་དང། རྒྱལ་པོ་ཆེན་པོ་དང། བརྒྱ་བྱིན་དང། བརྒྱ་བྱིན་ཆེན་པོ་དང། ནོར་ལྷའི་  
  
  
དུ་ཞིག་དང། འབྱུང་པོའི་བདག་པོ་དང། དབང་ལྡན་དང། གཤིན་རྗེ་དང། ཚངས་པ་དང། ཚངས་པ་ཆེན་པོ་དང། ལྷ་སྣ་ཚོགས་བཟོ་བོ་དང། ནོར་སྦྱིན་དང། ཡུལ་  
འཁོར་སྐྱོང་དང། འཕགས་སྐྱེས་པོ་དང། མིག་མི་བཟང་དང། ལུས་ངན་པོ་དང། གང་བ་བཟང་དང། ནོར་བུ་བཟང་དང། ལྔས་རྩེན་དང། ཛམྦྷ་ལ་དང། སྟམྦྷ་ལ་དང། ཀུམྦྷ་  
ལ་དང། སྔོན་པོ་དང། སྐྲ་སྔོན་པོ་དང། སེང་གེ་དང། འཕྲོག་མ་དང། སེར་སྐྱ་མ་དང། དགའ་བྱེད་དང། ནོར་བྱེད་དང། ཆུ་དབང་དང། འཇིག་རྟེན་དབང་པོ་དང། ཉེ་དབང་  
དང། གསང་བ་པ་དང། གསང་བ་པ་ཆེན་པོ་དང། གཡོ་བ་དང་གཡོ་བྱེད་དང། ཆུ་ན་སྤྱོད་པ་དང། གཡུང་དྲུང་རི་དང། ཟླ་བའི་རི་དང། རི་བོ་ཆེན་པོ་དང། བརྩེགས་མིག་དང་  
མགོ་བོ་གསུམ་པ་སྟེ། དེ་དག་དང། གཞན་ཡང། གནོད་སྦྱིན་གྱི་སྡེ་དཔོན་ཆེན་པོ་གནོད་སྦྱིན་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་དེ་དག་དང། བྱང་ཆུབ་སེམས་དཔའ་ཆེན་  
པོས་བྱིན་གྱིས་བརླབས་པའི་གནས་གཙང་མའི་གཞལ་མེད་ཁང་གི་འཁོར་གྱི་དཀྱིལ་འཁོར་ཆེན་པོ་དེར་རྫུ་འཕྲུལ་གྱི་སྟོབས་བསྐྱེད་པས་འདུས་པར་གྱུར་ཏེ། ཆོས་མཉན་པའི་  
ཕྱིར་འཁོད་དོ། །གང་ཡང་སྲིན་པོའི་རྒྱལ་པོ་ཆེན་པོ་དེ་དག་གནོད་སྦྱིན་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་དང་ལྡན་པ་ཁྲོ་བོའི་རྒྱལ་པོ་ཆེན་པོས་བཀུག་པ་ལ། འདི་ལྟ་སྟེ། སྒྲ་སྒྲོགས་  
  
  
༄༅། །དང༑ ནོར་ལྡན་དང། རྣམ་པར་འཇུ་བྱེད་དང། གཟེར་རྣ་དང། བུམ་རྣ་དང། ཀུན་ནས་རྣ་བ་དང། གཤིན་རྗེ་དང། རྣམ་པར་འཇིགས་བྱེད་དང་  
འཇིགས་བྱེད་དང། མི་བཟད་པ་དང། སྡིག་ལྡན་དང། དབང་པོ་རྒྱལ་དང། འཐབ་པ་དང། ལེགས་པར་འཐབ་པ་དང། མདུང་དང། མདུང་རྩེ་གསུམ་པ་དང། མགོ་  
གསུམ་པ་དང། མགོ་མཐའ་ཡས་པ་ཡང་ཆོས་མཉན་པའི་ཕྱིར་འདུས་པར་གྱུར་ཏོ། །གང་ཡང་ཤ་ཟ་ཆེན་པོ། ཤ་ཟའི་འཁོར་བྱེ་བ་ཁྲི་ཕྲག་བརྒྱ་སྟོང་དུ་མ་དང་ལྡན་པ་  
དེ་དག་ཀྱང། འདི་ལྟ་སྟེ། པཱི་ལུ་དང། ཉེ་བའི་པཱི་ལུ་དང། པཱི་ལུ་བཟང་པོ་དང། པཱི་ལུ་མཐའ་ཡས་དང། བསམ་པ་དང། བསམ་པ་མ་ཡིན་པ་དང། གདུང་བ་བཟང་པོ་  
དང༑ ཟ་བྱེད་དང། གཟི་བརྗིད་བཟང་པོ་དང། མི་བཟད་པ་དང། མི་བཟད་པའི་གཟུགས་ཅན་ཡང་ཆོས་མཉན་པའི་ཕྱིར་འདུས་པར་གྱུར་ཏོ་།གང་ཡང་ཀླུའི་རྒྱལ་པོ་ཆེན་  
པོ་ཀླུ་བྱེ་བ་ཁྲི་ཕྲག་བརྒྱ་སྟོང་དུ་མའི་འཁོར་དང་ལྡན་པ་ཁྲོ་བོའི་རྒྱལ་པོ་ཆེན་པོས་བྱང་ཆུབ་སེམས་དཔའ་ཆེན་པོའི་རྫུ་འཕྲུལ་གྱི་སྟོབས་ཀྱིས་བཀུག་པ་ལ། འདི་ལྟ་སྟེ་  
དགའ་བོ་དང། ཉེ་དགའ་བོ་དང། ལ་བ་དང། ཉེ་བའི་ལ་བ་དང་ནོར་ལྡན་དང། མཐའ་ཡས་དང། འཇོག་པོ་དང། པདྨ་དང། པདྨ་ཆེན་པོ་དང། འདུས་པ་སྐྱོང་  
  
  
དུང་དང། དུང་སྐྱོང་དང། ཀརྐོ་ཊ་དང། རིགས་ལྡན་དང། རིགས་མེད་ལྡན་དང། ང་རྒྱལ་ཅན་དང། བུམ་ཆུ་ཅན་དང་རྡོ་རྗེ་ཅན་དང། མེ་ཏོག་ཙམ་པ་ཀ་ལས་བྱུང་བ་  
དང། ནོར་ལྡན་ཀླུ་དང། ང་རྒྱལ་འཇོམས་དང། མཚོ་དབུས་དང་ཉེ་བའི་དབུས་དང། དབྱིག་པ་དང། དབྱིག་པ་ཆེན་པོ་དང། དཀར་པོ་དང། དཀར་པོ་བཟང་དང། སྔོ་བ་  
དང། ཆུ་སྦྱིན་སྔོ་བ་དང། འོ་མའི་ཆུ་དང། སོག་མ་མེད་དང་རྒྱ་མཚོ་དང། ཉེ་བའི་རྒྱ་མཚོ་སྟེ། དེ་དག་དང། གཞན་ཡང་ཀླུའི་རྒྱལ་པོ་བརྒྱ་སྟོང་ཕྲག་དུ་མའི་འཁོར་དང་ལྡན་  
པ་དེ་དག་ཀྱང་ཆོས་མཉན་པའི་ཕྱིར་འཁོར་གྱི་དཀྱིལ་འཁོར་ཆེན་པོ་དེར་འདུས་ཤིང་འཁོད་པར་གྱུར་ཏོ། །གང་ཡང་དྲང་སྲོང་དང་དྲང་སྲོང་ཆེན་པོ་དེ་དག་ལ། འདི་ལྟ་སྟེ་  
རྒྱུན་ཤེས་ཀྱི་བུ་དང། གནས་འཇོག་དང། གཽ་ཏ་མ་དང། བྷ་གོ་ར་ཐ་དང། ཛཧྣུ་དང། ཨང་གི་ར་ས་དང། ཨ་མ་ཏི་དང། པུལ་སྟི་དང། རི་བྱི་དང། རྒྱས་པ་དང། ནག་པོ་དང་  
གཽ་ཏ་མ་ནག་པོ་དང། མེ་དང། མེའི་རྒྱུད་དང། ཛ་མ་དགྣི་དང། ཡོད་པ་པ་དང། ཐུབ་པ་མཆོག་དང། གོས་ཅན་དང། བཻ་ཤམ་པཱ་ཡཱ་ན་དང། རྩིབ་ལོགས་སྐྱེས་དང། དགྲ་སྟ་  
དང། རྣལ་འབྱོར་དབང་ཕྱུག་དང། ཤིང་པི་པ་ལ་གནས་པ་དང་ཤིང་པི་པ་ལ་ཟ་བ་དང། གྲོག་མཁར་སྐྱེས་དང། ཉི་མའི་རིགས་ཏེ། དེ་དག་དང། གཞན་ཡང། དྲང་སྲོང་  
  
  
༄༅། །ཆེན་པོ་བརྒྱ་སྟོང་ཕྲག་དུ་མའི་འཁོར་དང་ལྡན་པ་དེ་དག་ཀྱང་འཁོར་གྱི་དཀྱིལ་འཁོར་དེར་ཉེ་བར་ཕྱིན་ཏེ། བཅོམ་ལྡན་འདས་ཤཱཀྱ་ཐུབ་པ་ལ་ཕྱག་  
བཙལ་ནས་སྔགས་སྤྱོད་པའི་དོན་བྱང་ཆུབ་སེམས་དཔའི་སྡེ་སྣོད་མཉན་པའི་ཕྱིར་དང། རྗེས་སུ་ཡི་རང་བའི་དོན་དུ་འཁོད་པར་གྱུར་ཏོ། །གང་ཡང་ལྟོ་འཕྱེ་ཆེན་པོའི་རྒྱལ་  
པོ་དེ་དག་ཀྱང་འཁོར་གྱི་དཀྱིལ་འཁོར་ཆེན་པོ་དེར་ཆོས་མཉན་པའི་ཕྱིར་རབ་ཏུ་ཞུགས་ཏེ་འཁོད་པ་ལ། འདི་ལྟ་སྟེ། ཨེ་རཎྜ་དང། ཏེ་རཎྜ་དང། འོད་ཟེར་གྱི་བུ་དང། འོད་  
ཟེར་དང། སྣང་བ་དང། སྣང་བ་བཟང་པོའོ། །གང་ཡང་ནམ་མཁའ་ལྡིང་གི་རྒྱལ་པོ་དེ་དག་ཀྱང་ནམ་མཁའ་ལྡིང་བརྒྱ་སྟོང་དུ་མའི་འཁོར་དང་ལྡན་པ་འཁོར་གྱི་དཀྱིལ་  
འཁོར་དེར་འདུས་པ་ལ། འདི་ལྟ་སྟེ། འོད་བཟང་དང། འདབ་དཀར་དང། རྐང་མེད་འགྲོ་དང། འདབ་འགྲོ་དང། འདབ་བཟང་སྐྱེས་དང་འདབ་མེད་སྐྱེས་དང། ཡིད་  
ལྟར་མགྱོགས་དང། ཀླུ་རྣམ་འཇིག་དང། རྣམ་འདུད་བུ་དང། བྷ་ར་དྭ་ཛ་དང། བྱ་དང། བྱ་ཆེན་པོ་དང། འདབ་ལྡན་ཚོགས་ཏེ། དེ་དག་ཀྱང་འཁོར་གྱི་དཀྱིལ་འཁོར་  
དུ་འདུས་པར་གྱུར་ཏོ། །གང་ཡང་མི་འམ་ཅིའི་རྒྱལ་པོ་མི་འམ་ཅིའི་འཁོར་བརྒྱ་སྟོང་ཕྲག་དུ་མ་དང་ལྡན་པ་དེ་དག་ཀྱང་འཁོར་གྱི་དཀྱིལ་འཁོར་དེར་འདུས་པ་ལ། འདི་ལྟ་  
  
  
ལྗོན་པ་དང། ཉེ་བའི་ལྗོན་པ་དང། ལྗོན་པ་བཟང་པོ་དང། ལྗོན་པ་མཐའ་ཡས་དང། འཇིག་རྟེན་ལྗོན་པ་དང། ལྗོན་པ་བྲལ་དང། བྲང་རྒྱས་དང། བྲང་ཆེན་པོ་དང་  
གཟི་བརྗིད་ཆེན་པོ་དང། རྫུ་འཕྲུལ་ཆེན་པོ་དང། ཁྱད་པར་སྒྲ་དང། སྐད་སྙན་དང། ཡིད་དུ་འོང་བའི་སེམས་སྐྱེད་པར་བྱེད་པ་དང། རིགས་མཐོ་བ་དང། མཐོ་སྒྲ་དང། བཏང་  
སྙོམས་པ་དང། སྙིང་རྗེ་ལྡན་དང། ཆུ་ལྷ་དང། དེ་དག་དང་གཞན་ཡང། མི་འམ་ཅིའི་རྒྱལ་པོ་རྫུ་འཕྲུལ་ཆེ་བ་མི་འམ་ཅིའི་འཁོར་བརྒྱ་སྟོང་ཕྲག་དུ་མ་དང་ལྡན་པ་ཆོས་མཉན་  
པའི་ཕྱིར་འཁོར་གྱི་དཀྱིལ་འཁོར་དེར་འདུས་པར་གྱུར་ཏོ། །དེ་བཞིན་དུ་མི་མཇེད་ཀྱི་བདག་པོ་ཚངས་པ་དང། ཚངས་པ་ཆེན་པོ་དང་འོད་གསལ་དང། འོད་ཀྱི་སྒྲ་དང། དག་པའི་  
འོད་དང། བསོད་ནམས་འོད་དང། མི་ཆེ་བ་དང། མི་གདུང་བ་དང་འོག་མིན་དང། འོད་བཟང་དང། ཅི་ཡང་མེད་པ་དང། ཅི་ཡང་མེད་མིན་དང། ནམ་མཁའ་མཐའ་ཡས་  
དང༑ ལེགས་ལྡན་དང། ལེགས་མཐོང་དང། སྤྲུལ་པ་བཟང་པོ་དང་ཡོངས་སུ་སྤྲུལ་པ་དང། གནས་གཙང་མ་དང། དགའ་ལྡན་དང་འཐབ་བྲལ་དང། སུམ་ཅུ་རྩ་  
གསུམ་དང། རྒྱལ་པོ་ཆེན་པོ་བཞིའི་རིས་དང། རྟག་ཏུ་མྱོས་དང་ཕྲེང་ཐོགས་དང། གཞོང་ཐོགས་དང། པི་ཝང་གསུམ་པ་དང། རི་བོར་གནས་པ་དང། ཁང་རྩེགས་གནས་  
  
  
༄༅། །པ་དང། རྩེ་མོར་གནས་པ་དང། ལྕང་ལོ་ཅན་ན་གནས་པ་དང། གྲོང་ཁྱེར་ན་གནས་པ་དང། གཞལ་མེད་ཁང་ན་གནས་པ་དང། བར་སྣང་ལ་  
གནས་པ་དང། ས་ལ་གནས་པ་དང། ཤིང་ལ་གནས་པ་དང། ཁྱིམ་ན་གནས་པ་དང། དེ་བཞིན་དུ་ལྷ་མ་ཡིན་གྱི་དབང་པོ་རབ་ཏུ་ཚིམ་བྱེད་དང། སྟོབས་ལྡན་དང། ཐགས་  
བཟང་རིས་དང། ཤིན་ཏུ་བཀྲ་དང། བདེ་བཀྲ་དང། རིག་བྱེད་བཀྲ་དང། སྒྲ་གཅན་དང། ལག་པ་དང། དེ་དག་ལ་སོགས་པ་ལྷ་མ་ཡིན་བྱེ་བ་ཁྲི་ཕྲག་བརྒྱ་སྟོང་དུ་མའི་  
འཁོར་དང་ལྡན་པ་འགྲོས་སྣ་ཚོགས་དང། ནོར་སྣ་ཚོགས་དང། ལྷ་དང་འཐབ་པའི་ལྷ་མ་ཡིན་དེ་དག་ཀྱང་སངས་རྒྱས་ཀྱི་བྱིན་གྱིས་བརླབས་དང། བྱང་ཆུབ་སེམས་  
དཔའི་རྣམ་པར་འཕྲུལ་པ་བལྟ་བ་དང། ཕྱག་བྱ་བ་དང། བསྙེན་བཀུར་བྱ་བའི་ཕྱིར་འཁོར་གྱི་དཀྱིལ་འཁོར་དེར་འདུས་པར་གྱུར་ཏོ་།གང་ཡང་གཟའ་དང། གཟའ་ཆེན་  
པོ་དེ་དག་འཇིག་རྟེན་གྱི་ཁམས་སུ་སྤྱོད་པ། བར་སྣང་ལ་སྤྱོད་པ་ལ། འདི་ལྟ་སྟེ། ཉི་མ་དང། ཟླ་བ་དང། མིག་དམར་དང། གཟའ་ལྷག་པ་དང། ཕུར་བུ་དང། པ་བསངས་  
དང༑ སྤེན་པ་དང། སྒྲ་གཅན་དང། ས་འགུལ་དང། མཇུག་རིང་དང་གནམ་ལྕགས་འབྱིན་དང། སྐར་མ་དང། རྒྱལ་མཚན་དང། མི་བཟད་དང། དུད་ལྡན་དང་  
  
  
རྡོ་རྗེ་དང། འབྱོར་པ་དང། ཆར་འབེབས་དང་ཉེ་བའི་ཆར་འབེབས་དང། ནོར་འཛིན་དང། མི་སྣང་བྱེད་དང་རྒོད་ལྡན་དང། རྟིང་པར་ལྡན་དང། འདོད་པ་དང་  
མ་རུངས་པ་དང། འཇིག་རྟེན་མཐར་བྱེད་དང། རྣམ་པར་ལྟུང་བྱེད་དང། ཀུན་ཏུ་ལྟུང་བྱེད་དང། རྟོག་པ་དང། གླ་སྒང་ཅན་དང་དུས་ཀྱི་མཐའ་དང། དུར་ཁྲོད་དང། ཤ་དྲག་  
ལྡན་དང། དཀར་པོ་དང། བྱ་བི་བཞིན་དང། བྱི་བཞིན་གྱི་བུ་དང། བྱམས་ལྡན་དང། གཟེར་བུ་དང། གཟེར་བུ་གསུམ་དང། རྔོན་པ་དང། གསེང་ཕྲོམ་དང། བརྟན་པ་དང། འཇིག་  
བྱེད་དང། སྟོབས་ལྡན་དང། མི་བཟད་པ་དང། སྐྱ་རེངས་དང་རྣམ་པར་རྒོད་པ་དང། འཆི་ལྟས་མིན་དང། སྐེམ་བྱེད་དང། ཀུན་བགེད་དང། ཉེ་བའི་ཀུན་བགེད་དང་  
གཞོན་ནུ་དང། རྩེ་མེད་དང། རྒོད་བྱེད་དང། རབ་ཏུ་རྒོད་བྱེད་དང། སེམས་པར་བྱེད་པ་དང། གར་བྱེད་དང། འཐེང་པོ་དང། གཟུགས་ངན་ཏེ། གཟའ་ཆེན་པོ་དེ་དག་ཀྱང་  
རྒྱུ་སྐར་བརྒྱ་སྟོང་ཕྲག་དུ་མའི་འཁོར་གྱི་དཀྱིལ་འཁོར་དང་ལྡན་པ་ལ། འདི་ལྟ་སྟེ། ཐ་སྐར་དང། བྲ་ཉེ་དང། སྨིན་དྲུག་དང། སྣར་མ་དང། མགོ་དང། ལག་དང། ནབ་  
སོ་དང། རྒྱལ་དང། སྐག་དང། མཆུ་དང། གྲེ་དང། དབོ་དང། མེ་བཞི་དང། ནག་པ་དང། ས་རི་དང། ས་ག་དང། ལྷ་མཚམས་དང་སྨྲོན་དང། སྣྲུབས་དང། ཆུ་  
  
  
༄༅། །སྟོད་དང། ཆུ་སྨད་དང༑ གྲོ་བཞིན་དང། མོན་གྲུ་དང་མོན་གྲེ་དང། ཁྲུམས་སྟོད་དང། ཁྲུམས་སྨད་དང། ནམ་གྲུ་དང་ལྷ་མོ་འདྲ་དང། བྱི་བཞིན་དང་  
པུ་ན་རྣ་བ་དང། འོད་དང། ཨང་གི་ར་སི་དང། རྒྱུ་སྐར་དང་ཉེ་བའི་གྲེ་དང། གྲེ་ལྡན་དང། འཇིག་རྟེན་རབ་མཆོག་དང། རང་མཆོག་ལྡན་དང། དཔལ་ལྡན་དང། འཇིག་རྟེན་  
མགོན་པོ་དང། ཆང་ལྡན་དང། རྒྱལ་བྱེད་དང། ནོར་ལྡན་དང་ལྷ་དོན་ཏེ། དེ་ལྟར་རྒྱུ་སྐར་གྱི་རྒྱལ་པོ་དེ་དག་ཀྱང་དེའི་ཚེ་གནས་གཙང་མའི་གཞལ་མེད་ཁང་དུ་རྒྱུ་སྐར་  
བརྒྱ་སྟོང་ཕྲག་དུ་མའི་འཁོར་དང་ལྡན་པ་སངས་རྒྱས་ཀྱི་བྱིན་གྱིས་བརླབས་ཀྱིས་འཁོར་གྱི་དཀྱིལ་འཁོར་ཆེན་པོ་དེར་འདུས་ཏེ་འཁོད་པར་གྱུར་ཏོ། །ཁྱིམ་སུམ་ཅུ་རྩ་དྲུག་ལ། འདི་  
ལྟ་སྟེ། ལུག་དང། གླང་དང། སྦྱོར་བ་དང། སྦལ་བ་དང། སེང་གེ་དང། བུ་མོ་དང། སྲང་དང། སྡིག་པ་དང། གཞུ་དང། ཆུ་སྲིན་དང། བུམ་པ་དང། ཉ་དང། མིའུ་  
ཐུང་དང། ཉེ་བའི་བུམ་པ་དང། བཧྲིང་ག་ར་དང། རལ་གྲི་དང། གླང་པོ་ཆེ་དང། མ་ཧེ་དང། ལྷ་དང། མི་དང། དགེ་ལྟས་དང། དྲི་ཟ་དང། འཇིག་རྟེན་དང། གཡུང་དྲུང་  
རྒྱལ་དང། དྲག་པོའི་གཟི་བརྗིད་དང། ཟླ་བའི་འོད་དང། ས་དང་མུན་པ་དང། རྡུལ་དང། ཉེ་བའི་རྡུལ་དང། སྡུག་བསྔལ་དང། བདེ་བ་དང། བྱང་ཆུབ་དང། སོ་སོ་  
  
  
ཉན་ཐོས་དང། དམྱལ་བའི་རིག་པ་འཛིན་པ་དང་གཟི་བརྗིད་ཆེན་པོ་དང། གཟི་བརྗིད་ཆེན་པོ་ལྡན་དང། དུད་འགྲོ་དང། ཡི་དྭགས་དང། ལྷ་མ་ཡིན་དང། ཤ་  
ལྡན་དང། ཤ་ཟ་དང། གནོད་སྦྱིན་སྲིན་པོ་དང། འབྱུང་པོ་ཐམས་ཅད་པ་དང། འབྱུང་བ་པ་དང། ཕྱོགས་ཀྱི་གླང་པོ་དང། སྟེང་འགྲོ་དང། ཐད་ཀར་འགྲོ་དང། ཁ་བྱེ་བ་དང་  
བསམ་གཏན་འགྲོ་དང། རྣམ་འབྱོར་འགྲོ་དང། རབ་ཏུ་གནས་དང་མཆོག་དང། བར་མ་དང། ཐ་མ་སྟེ། ཁྱིམ་ཆེན་པོ་དེ་དག་ཀྱང་ཁྱིམ་བརྒྱ་སྟོང་ཕྲག་དུ་མའི་འཁོར་དང་  
ལྡན་པ་གང་ན་གནས་གཙང་མའི་གཞལ་མེད་ཁང་གང་ན་བར་འཁོར་གྱི་དཀྱིལ་འཁོར་ཆེན་པོ་དེར་ལྷགས་ཤིང་ཕྱིན་ཏེ། བཅོམ་ལྡན་འདས་ཀྱི་ཞབས་གཉིས་ལ་བཏུད་ནས་  
རང་རང་གི་གནས་སུ་འཁོད་པར་གྱུར་ཏོ། །གང་ཡང་གནོད་སྦྱིན་མོ་དག་གནོད་སྦྱིན་མོ་བརྒྱ་སྟོང་ཕྲག་དུ་མའི་འཁོར་དང་བཅས་པ་ལ། འདི་ལྟ་སྟེ། མིག་བཟང་མ་དང། སྨིན་  
བཟང་མ་དང། སྐྲ་བཟང་མ་དང། སྐད་སྙན་མ་དང། བློ་བཟང་མ་དང། དགེ་ལྡན་མ་དང། སྣ་ཚོགས་མིག་ལྡན་མ་དང། རྫོགས་བྱེད་མ་དང། གསང་བ་མ་དང། བཟང་པོ་  
མ་དང། སྐ་རགས་བཟང་པོ་མ་དང། པདྨ་ལྟར་སྨྲ་བ་དང་འཇིགས་བྱེད་མ་དང། མི་འཇིགས་སྦྱིན་མ་དང། རྒྱལ་མ་དང། རྣམ་པར་རྒྱལ་མ་དང། ན་མ་གྲུ་མ་དང། སྒྲོ་གཅན་མ་  
  
  
༄༅། །དང༑ སྒྲ་མཐར་བྱེད་མ་དང། རླུང་མ་དང། ཡིད་འཕྲོག་མ་དང། ཡིད་ལྡན་མ་དང། མེ་ཏོག་ལྡན་མ་དང། མེ་ཏོག་གི་གྲོང་ཁྱེར་ལ་གནས་མ་དང་  
སེར་སྐྱ་མ་དང། འཕྲོག་མ་དང། དཔལ་ལྡན་མ་དང། དཔའ་མོ་དང། དཔའ་བཟང་མོ་དང། ཤིན་ཏུ་མི་བཟད་མ་དང། མི་བཟད་ལྡན་མ་དང། ལྷ་མཛེས་མ་དང། རོ་  
བཟང་མ་དང། གསང་བ་དམ་པ་མ་དང། ཤིང་ལ་མུ་ལ་གནས་མ་དང། མྱ་ངན་མེད་མ་དང། མུན་པར་མཛེས་མ་དང། སྣང་བར་མཛེས་མ་དང། འོད་ལྡན་མ་དང་  
ལྷག་པར་ལྡན་མ་དང། གཟུགས་མཛེས་མ་དང། དཀར་མེད་མ་དང། ཞི་བ་མ་དང། ཕྱོགས་མཚམས་མ་དང། སྟུག་མ་དང། དགའ་བྱེད་མ་དང། ཉེ་བའི་དགའ་བྱེད་  
མ་དང། འཇིག་རྟེན་ལས་འདས་མ་སྟེ། གནོད་སྦྱིན་མོ་ཆེན་མོ་འདི་དག་གནོད་སྦྱིན་མོ་བརྒྱ་སྟོང་ཕྲག་དུ་མའི་འཁོར་དང་ལྡན་པ་འཁོར་གྱི་དཀྱིལ་འཁོར་ཆེན་པོ་དེར་  
རྒྱང་རིང་པོ་ཉིད་ནས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་ཞིང་འཁོད་པར་གྱུར་ཏོ། །གང་ཡང་ཤ་ཟ་མོ་དག་ཤ་ཟ་མོ་བརྒྱ་སྟོང་ཕྲག་དུ་མའི་འཁོར་དང་  
ལྡན་པ་འཁོར་གྱི་དཀྱིལ་འཁོར་ཆེན་པོ་དེར་རྒྱང་རིང་པོ་ཉིད་ནས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་ཞིང་འཁོད་པར་གྱུར་པ་ལ། འདི་ལྟ་སྟེ། སྡུད་མ་  
  
  
ཕྱག་དར་ཁྲོད་ཀྱི་ཤ་ཟ་མོ་དང། ཤ་ཟ་མོ་དྲག་མོ་དང། ཤ་ཟ་མོ་སྐར་མདའ་མ་དང། ཤ་ཟ་མོ་འབར་མ་དང། ཐལ་བ་ཟ་མ་དང། ཤ་ཟ་མ་དང། དུག་མ་དང། བུང་  
བ་མ་དང། རྨོངས་བྱེད་མ་དང། སྡིགས་མཛུབ་མ་དང། དམར་ལྡན་མ་དང། གླང་དམར་མ་དང། འཇིག་རྟེན་ཉེ་གནས་མ་དང། ཐལ་བར་ཉེ་གནས་མ་དང། ཤིང་པི་  
ལུ་དང། ལྡན་མ་དང། མང་ལྡན་མ་དང། མང་མ་དང། གདུལ་དཀའ་མ་དང། ཨེ་ལ་མ་དང། མཚོན་བྱེད་མ་དང། དུ་བ་ལ་གནས་མ་དང། དུ་བ་མ་སྟེ། ཤ་ཟ་མོ་  
ཆེན་མོ་འདི་དག་ཤ་ཟ་མོའི་འཁོར་བྱེ་བ་བརྒྱ་སྟོང་ཕྲག་དུ་མ་དང་བཅས་པ་དེ་དག་ཀྱང་འཁོར་གྱི་དཀྱིལ་འཁོར་ཆེན་པོ་དེར་འདུས་ཤིང་རབ་ཏུ་ཞུགས་པར་གྱུར་ཏོ། །གང་ཡང་མ་  
མོ་དང། མ་མོ་ཆེན་མོ་དག་འཇིག་རྟེན་གྱི་རྗེས་སུ་རྣམ་པར་སྤྱོད་ཅིང་སེམས་ཅན་རྣམས་ལ་འཚེ་བར་བྱེད་ཅིང་གཏོར་མ་དང། མེ་ཏོག་དམན་པ་ལ་སྤྱོད་པར་བྱེད་པ་དག་ལ་  
འདི་ལྟ་སྟེ། ཚངས་པ་མ་དང། དབང་ཕྱུག་ཆེན་པོ་མ་དང་ཁྱབ་འཇུག་མ་དང། གཞོན་ནུ་མ་དང། རྒན་བྱད་མ་དང། ཕག་མོ་དང། དབང་མོ་དང། གཤིན་རྗེ་མོ་དང་  
མེ་ཕྱོགས་མ་དང། ཉི་མའི་བུ་མོ་དང། འཇིག་རྟེན་མཐར་བྱེད་མ་དང། ཆུ་ལྷ་མ་དང། དབང་ལྡན་མ་དང། རླུང་ཕྱོགས་མ་དང་གཞན་གྱི་སྲོག་འཕྲོག་མ་དང། མགོ་  
  
  
༄༅། །བྲེགས་མ་དང། བྱ་མ་དང། བྱ་མ་ཆེན་མོ་དང། སྲུལ་མོ་དང། ལུས་སྲུལ་མོ་དང། སྐེམ་བྱེད་མ་སྟེ། མ་མོ་ཆེན་མོ་དེ་དག་ཀྱང་མ་མོའི་འཁོར་  
བྱེ་བ་ཁྲི་ཕྲག་བརྒྱ་སྟོང་དུ་མ་དང་བཅས་པ་དེ་དག་ཀྱང་འཁོར་གྱི་དཀྱིལ་འཁོར་ཆེན་པོ་དེར་སངས་རྒྱས་ལ་ཕྱག་འཚལ་ལོ་ཞེས་བྱ་བའི་ཚིག་འདོན་ཅིང་འཁོད་པར་  
གྱུར་ཏོ། །དེ་བཞིན་དུ་མི་དང། མི་མ་ཡིན་པ་བྱེ་བ་ཁྲི་ཕྲག་བརྒྱ་སྟོང་དུ་མ་དང། སེམས་ཅན་དང། སེམས་ཅན་མ་ཡིན་པ་ནས་དམྱལ་བ་ཆེན་པོ་མནར་མེད་པ་ནས་སྲིད་  
པའི་རྩེ་མོའི་བར་དུ་ཐམས་ཅད་ཀྱང་སྐབས་འདིར་ནམ་མཁའི་དཀྱིལ་དུ་སྣང་བར་གྱུར་ཏོ། །སེམས་ཅན་གྱི་རིས་ན་སྲོག་ཆགས་སུ་ལ་ཡང་ཕན་ཚུན་མི་མཐུན་པ་མེད་  
པར་གྱུར་ཏོ། །སངས་རྒྱས་ཀྱི་བྱིན་གྱིས་བརླབས་དང། བྱང་ཆུབ་སེམས་དཔའི་ཆོ་འཕྲུལ་གྱི་རྒྱན་གྱིས་སངས་རྒྱས་བཅོམ་ལྡན་འདས་དང། འཇམ་དཔལ་གཞོན་ནུར་  
གྱུར་པ་སེམས་ཅན་ཐམས་ཅད་ཀྱི་སྤྱི་བོའི་གཙུག་ན་བཞུགས་པར་མཐོང་བར་གྱུར་ཏོ། །དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་པའི་འཇིག་རྟེན་  
གྱི་ཁམས་སུ་སངས་རྒྱས་ཀྱི་སྤྱན་གྱིས་རྣམ་པར་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། དག་པའི་སེམས་དཔའ་སྔགས་ཀྱི་སྤྱོད་པའི་དོན་  
  
  
ཏིང་ངེ་འཛིན་གྱི་ལེའུ་རབ་འབྱམས་བྱང་ཆུབ་སེམས་དཔའི་སྡེ་སྣོད་གང་འདི་བཤད་པའི་དུས་ལ་བབ་པར་སེམས་ན་ཤོད་ཅིག་དེ་ནས་འཇམ་  
དཔལ་གཞོན་ནུར་གྱུར་པ་བཅོམ་ལྡན་འདས་ཤཱཀྱ་ཐུབ་པས་རྗེས་སུ་གནང་བར་མཛད་པ་ན། ནམ་མཁའི་ངོ་བོ་དང་འདྲ་བའི་རྡོ་རྗེ་མཐུག་ཅིང་སྲ་བའི་རྒྱུད་བཀོད་པའི་རྒྱན་ཞེས་བྱ་  
བའི་ཏིང་ངེ་འཛིན་ལ་སྙོམས་པར་ཞུགས་ཏེ། འཇམ་དཔལ་གཞོན་ནུར་གྱུར་པ་དེ་སྙོམས་པར་ཞུགས་མ་ཐག་ཏུ་གནས་གཙང་མའི་གཞལ་མེད་ཁང་དེ་དཔག་ཆེད་བརྒྱ་སྟོང་  
དུ་མ་རྒྱ་ཆེ་བའི་རྡོ་རྗེའི་རང་བཞིན་དུ་ལྷག་པར་གནས་པར་གྱུར་ཏོ། །གང་དུ་གནོད་སྦྱིན་དང། སྲིན་པོ་དང། དྲི་ཟ་དང་རླུང་ལྷ་དང། ཤ་ཟ་དེ་དག་དང། མདོར་ན། སེམས་ཅན་  
གྱི་ཁམས་ཐམས་ཅད་བྱང་ཆུབ་སེམས་དཔའི་བྱིན་གྱི་རླབས་ཀྱིས་གཞལ་མེད་ཁང་དེ་དག་རྡོ་རྗེ་ནོར་བུ་རིན་པོ་ཆེ་ལྟ་བུར་གྱུར་ཏེ་དེར་རབ་ཏུ་ཞུགས་ནས་འཁོད་པར་གྱུར་ཀྱང་  
ཕན་ཚུན་རྣམ་པར་འཚེ་བར་བྱེད་པ་མེད་དོ། །དེ་ནས་འཇམ་དཔལ་གཞོན་ནུར་གྱུར་པས་འཁོར་གྱི་དཀྱིལ་འཁོར་ཆེན་པོ་དེ་འདུས་པར་གྱུར་པར་ཤེས་ནས་ཁྲོ་བོའི་རྒྱལ་པོ་གཤིན་  
རྗེའི་གཤེད་ལ་སྨྲས་པ། ཀྱེ་ཁྲོ་བོ་ཆེན་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་རྗེས་སུ་ངེས་པར་འབྱུང་བར་བྱེད་པ་འཁོར་གྱི་དཀྱིལ་འཁོར་ཆེན་པོ་འདུས་པ་  
  
  
༄༅། །འདིའི་སེམས་ཅན་ཐམས་ཅད་སྲུངས་ཤིག་སྲུངས་ཤིག་དབང་དུ་གྱིས་ཤིག་མ་རུངས་པ་གདུལ་བར་གྱིས་ཤིག་སེམས་ཅན་ཞི་བ་དག་སད་པར་  
གྱིས་ཤིག་སེམས་ཅན་ཐམས་ཅད་དད་པར་གྱིས་ཤིག་ཇི་སྲིད་དུ་ངའི་རང་གི་སྔགས་ཀྱི་སྤྱོད་པ་རྗེས་སུ་སྒྲུབ་པ། བྱང་ཆུབ་སེམས་དཔའི་སྡེ་སྣོད་རྒྱ་ཆེ་བ་དག་ལས་སྔགས་  
སྤྱོད་པའི་དཀྱིལ་འཁོར་གྱི་ཆོ་ག་འཆད་པར་བྱེད་པ་དེ་སྲིད་ཀྱི་བར་དུ་འདི་དག་གི་ཕྱི་རོལ་ཏུ་སང་ལ་སྲུང་བ་གྱིས་ཤིག་དེ་སྐད་ཅེས་སྨྲས་པ་དང། ཁྲོ་བོའི་རྒྱལ་པོས་བཀའ་  
མཉན་ནས། ཁྲོ་བོ་ཆེན་པོའི་གཟུགས་ཀྱིས་སེམས་ཅན་ཐམས་ཅད་རྗེས་སུ་བསྲུང་བ་དང། རྗེས་སུ་བསྟན་པའི་ཕྱིར་འཁོར་གྱི་དཀྱིལ་འཁོར་ཐམས་ཅད་དུ་ཁྲོ་བོའི་རྒྱལ་པོ་  
གཤིན་རྗེ་གཤེད་ཁྲོ་བོའི་འཁོར་བརྒྱ་སྟོང་ཕྲག་དུ་མ་ཕྱོགས་བཞི་ཀུན་དང། སྟེང་དང། འོག་དང། ཐད་ཀ་དག་ཏུ་ཤིན་ཏུ་མི་བཟད་པའི་སྒྲ་རབ་ཏུ་འདོན་ཅིང་གནས་པར་གྱུར་ཏོ། །  
དེ་ནས་སེམས་ཅན་དེ་དག་ཞི་བ་དང། ཡིད་དང། སེམས་བཟང་པོ་དང་ལྡན་པར་གྱུར་ཏེ། བཀའ་ལས་མི་འདའ་བར་བྱེད་པར་གྱུར་ཏོ། །འདི་ལྟ་བུའི་སྒྲ་ཡང་ཐོས་པར་གྱུར་ཏེ་གང་  
དམ་ཚིག་འདི་ལས་འདའ་པར་བྱེད་པ་དེ་དག་ནི་ཨརྫ་ཀའི་དོག་པ་བཞིན་དུ་མགོ་ཚལ་པ་བརྒྱར་འགས་པར་འགྱུར་ཏོ། དེ་ནི་བྱང་ཆུབ་སེམས་དཔའི་བྱིན་གྱི་རླབས་ཀྱང་དེ་ཡིན་  
  
  
༑དེ་ནས་འཇམ་དཔལ་གཞོན་ནུར་གྱུར་པས་རང་གི་སྔགས་ཀྱི་སྤྱོད་པའི་དོན་དུ་ཆོས་ཀྱི་ཚིག་སྨྲས་པ། ཆོས་གཅིག་ལ་ཡང་དག་པར་བསམས་ན་བྱང་ཆུབ་སེམས་དཔའ་  
སེམས་དཔའ་ཆེན་པོའི་སྔགས་འགྲུབ་པར་འགྱུར་ཏེ། གཅིག་པོ་གང་ཞེ་ན། འདི་ལྟ་སྟེ། ཆོས་ཐམས་ཅད་སྤྲོས་པ་མེད་པའི་རྣམ་པར་རྗེས་སུ་མཐོང་བའོ། །བྱང་ཆུབ་སེམས་དཔའ་  
སེམས་དཔའ་ཆེན་པོ་ཆོས་གཉིས་ལ་རབ་ཏུ་གནས་ན་སྔགས་འགྲུབ་པར་འགྱུར་ཏེ། གཉིས་པོ་གང་ཞེ་ན། བྱང་ཆུབ་ཀྱི་སེམས་མི་གཏོང་བ་ཉིད་དང། སེམས་ཅན་ཐམས་ཅད་  
ལ་སེམས་མཉམ་པའོ། །ཆོས་གསུམ་དང་ལྡན་ན་སྔགས་ཀྱི་སྤྱོད་པ་ཡོངས་སུ་རྫོགས་པར་འགྱུར་ཏེ། གསུམ་པོ་གང་ཞེ་ན། སེམས་ཅན་ཐམས་ཅད་ཡོངས་སུ་མི་གཏོང་བ་ཉིད་  
དང། བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་སྲུང་བ་དང། རང་གི་སྔགས་ཡོངས་སུ་མི་གཏོང་བ་ཉིད་དོ། །ཆོས་བཞི་དང་ཡང་དག་པར་ལྡན་ན་དང་པོ་སེམས་བསྐྱེད་པའི་  
བྱང་ཆུབ་སེམས་དཔའི་སྔགས་འགྲུབ་པར་འགྱུར་ཏེ། བཞི་པོ་གང་ཞེ་ན། རང་གི་སྔགས་ཡོངས་སུ་མི་གཏོང་པ་ཉིད་དང། གཞན་གྱི་སྔགས་རྗེས་སུ་གཅོད་པ་མེད་པ་ཉིད་དང་  
སེམས་ཅན་ཐམས་ཅད་ལ་བྱམས་པས་གནས་པ་ཉིད་དང། སྙིང་རྗེ་ཆེན་པོས་ཡོངས་སུ་བསྒོས་པའི་སེམས་པ་ཉིད་དོ། །ཆོས་བཞི་པོ་འདི་དག་དང་ལྡན་ན་དང་པོ་སེམས་བསྐྱེད་  
  
  
༄༅། །པའི་བྱང་ཆུབ་སེམས་དཔའི་སྔགས་འགྲུབ་པར་འགྱུར་རོ་།ཆོས་ལྔ་དང་ལྡན་ན་བྱང་ཆུབ་སེམས་དཔའི་སྡེ་སྣོད་ལ་འཇུག་ཅིང་སྔགས་ཀྱི་སྤྱོད་པ་  
སྒྲུབ་པ་ཡོངས་སུ་རྫོགས་པར་འགྱུར་ཏེ། ལྔ་པོ་གང་ཞེ་ན། རྣམ་པར་དབེན་པའི་ཕྱོགས་ཡང་དག་པར་བསྟེན་པ་ཉིད་དང། བས་མཐའ་དགོན་པ་སྟེན་པར་བྱེད་པ་ཉིད་དང་  
སེམས་ཅན་གཞན་ལ་ཞེ་སྡང་མེད་པ་ཉིད་དང། འཇིག་རྟེན་པའི་སྔགས་ལ་མི་ལྟ་བ་ཉིད་དང། ཚུལ་ཁྲིམས་དང། ཐོས་པ་དང་སྤྱོད་པ་ལ་གནས་པར་བྱེད་པ་ཉིད་དེ། ཆོས་  
ལྔ་པོ་འདི་དག་དང་ལྡན་ན་སྔགས་སྤྱོད་པའི་དོན་འགྲུབ་ཅིང་ཡོངས་སུ་རྫོགས་པར་འགྱུར་རོ། །ཆོས་དྲུག་དང་ལྡན་ན་སྔགས་ཀྱི་སྤྱོད་པ་འགྲུབ་ཅིང་ཡོངས་སུ་རྫོགས་པར་  
འགྱུར་ཏེ། དྲུག་པོ་གང་ཞེ་ན། དཀོན་མཆོག་གསུམ་ལ་དད་པ་རྗེས་སུ་མི་གཅོད་པ་ཉིད་དང། བྱང་ཆུབ་སེམས་དཔའ་ལ་དང་བ་རྗེས་སུ་མི་གཅོད་པ་ཉིད་དང། འཇིག་རྟེན་དང་  
འཇིག་རྟེན་ལས་འདས་པའི་སྔགས་ལ་ཀུན་ཏུ་དགའ་བ་ཉིད་དང། ཆོས་ཀྱི་དབྱིངས་སྤྲོས་པ་མེད་པ་ལ་ལྟ་བ་ཉིད་དང། ཐེག་པ་ཆེན་པོའི་མདོ་སྡེ་ཟབ་མོའི་ཚིག་གི་དོན་མི་  
སྤོང་ཞིང་སྐྱོ་བ་མེད་པའི་སེམས་ཉིད་དང། སྔགས་ཀྱི་སྤྱོད་པ་ཡོངས་སུ་བཙལ་བ་དང། དགེ་བའི་ཕྱོགས་ཡོངས་སུ་མི་གཏོང་བ་ཉིད་དེ། ཆོས་དྲུག་པོ་འདི་དག་དང་ལྡན་ན་  
  
  
སྔགས་འགྲུབ་ཅིང་ཡང་དག་པར་སྒྲུབ་པ་ཉིད་དུ་འགྱུར་རོ། །ཆོས་བདུན་དང་ལྡན་ན་རིག་པ་སྒྲུབ་པའི་དུས་ཀྱི་ཐབས་ཐོབ་པར་འགྱུར་ཞིང་སྔགས་ཀྱི་སྤྱོད་  
པ་ལ་རྗེས་སུ་སྤྱོད་པ་ཉིད་དུ་འགྱུར་ཏེ། བདུན་པོ་གང་ཞེ་ན་ཐེག་པ་ཟབ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་སྒོམ་པ་དང། ཀློག་པ་དང། སྟོན་པ་དང། འདོན་དུ་འཇུག་པ་དང་  
འདྲི་བ་དང། བྱང་ཆུབ་སེམས་དཔའི་སྤྱོད་པ་ལ་མོས་པ་ཉིད་དང་དུས་དང། ཕྱོགས་དང། ངེས་པར་སྡོམ་པ་དང། བཟླས་པ་དང་སྦྱིན་སྲེག་དང། མི་སྨྲ་བ་དང། དཀའ་  
ཐུབ་ལ་གཞོལ་བ་ཉིད་དང། རྟོགས་པ་དང། བློ་དང། དྲན་པ་དང། ཤེས་རབ་དང། བསྟན་པ་ལ་བསྙེན་པ་ཉིད་དང། བྱང་ཆུབ་ཀྱི་ཚོགས་དང། ཐེག་པ་ཆེན་པོ་དང། ཟབ་  
པའི་ཆོས་ཀྱི་ཚུལ་ལ་ཡང་དག་པར་རབ་ཏུ་ཞུགས་པ་ཉིད་དང་རང་དགའི་སྔགས་དགུག་པའི་བྱ་བ་ལ་མཁས་པ་ཉིད་དང། སྙིང་རྗེ་ཆེན་པོ་དང། བྱམས་པ་ཆེན་པོ་དང་  
བཏང་སྙོམས་ཆེན་པོ་དང། དགའ་བ་ཆེན་པོ་ཉིད་ཡོངས་སུ་བསྒོམ་པ་ཉིད་དང། སྤྲོས་པ་མེད་པའི་སེམས་ཅན་གྱི་ཁམས་ཀྱི་དབྱིངས་ཀྱི་དེ་བཞིན་ཉིད་ལ་འཇུག་པ་གཉིས་  
སུ་མེད་པའི་ངོ་བོ་ཐམས་ཅད་མཁྱེན་པའི་ཡེ་ཤེས་ཡོངས་སུ་འཚོལ་བ་ཉིད་དང། སེམས་ཅན་ཐམས་ཅད་ཡོངས་སུ་མི་གཏོང་བ་ཉིད་དང་ཐེག་པ་དམན་པ་ལ་དགའ་བ་མེད་  
  
  
༄༅། །པ་ཉིད་དེ། ཆོས་བདུན་པོ་དེ་དག་གིས་ནི་རིག་པ་དང་སྔགས་འགྲུབ་ཅིང་ཡོངས་སུ་རྫོགས་པར་འགྱུར་རོ། །ཆོས་བརྒྱད་དང་ལྡན་ན་རིག་པ་དང་  
སྔགས་ཀྱི་སྤྱོད་པའི་དོན་འགྲུབ་ཅིང་ལམ་དུ་འགྲོ་བར་འགྱུར་ཏེ་བརྒྱད་པོ་གང་ཞེ་ན། མཐོང་བ་དང། མ་མཐོང་པའི་འབྲས་བུ་དག་ལ་བལྟ་བ་དང། སེམས་པར་འདོད་པ་ཉིད་དང་  
བྱང་ཆུབ་སེམས་དཔའི་འབྲས་བུ་དང་བཅས་པའི་རྫུ་འཕྲུལ་དང་རྣམ་པར་འཕྲུལ་པ་ཉིད་ལ་ཐེ་ཚོམ་མེད་ཅིང་དང་པ་ཉིད་དང་ཕྱིན་ཅི་མ་ལྡོག་པའི་སྔགས་གཟུང་བ་དང། བླ་  
མ་ལ་གུས་པ་ཉིད་དང། སངས་རྒྱས་དང། བྱང་ཆུབ་སེམས་དཔའ་ཉིད་ཀྱི་སྔགས་དང། རྒྱུད་དང། སྤྱོད་པ་བསྟན་པ་མི་སླུ་བ་བཟུང་ཞིང་བདོག་པ་ཐམས་ཅད་ཡོངས་སུ་  
གཏོང་བ་ཉིད་དང། སངས་རྒྱས་ཀྱི་ཞིང་གནས་དང། གནས་མ་ཡིན་པ་རྨི་ལམ་ན་མཐོང་བ་རབ་ཏུ་སྟོན་པ་ལ་མཁས་པ་ཉིད་དང། སེར་སྣ་དང། གཉིད་དང། རྨུགས་པ་  
མཐའ་དག་དང་བྲལ་བར་བྱེད་ཅིང་རྟག་ཏུ་བརྩོན་འགྲུས་རྩོམ་ལ་སངས་རྒྱས་དང། བྱང་ཆུབ་སེམས་དཔའ་ལ་བདག་ཉིད་འབུལ་བར་བྱེད་པ་ཉིད་དང། མདོར་བསྡུ་  
ན་དགེ་བའི་རྩ་བས་ཆོ་ག་མི་ཤེས་ཤིང་གོ་ཆ་ཆེན་པོ་བགོས་པ་དང། བགེགས་ཐམས་ཅད་རབ་ཏུ་སེལ་བར་འདོད་པ་ཉིད་དང། བྱང་ཆུབ་ཀྱི་སྙིང་པོ་གནོན་བ་དང། ལོངས་  
  
  
དབང་ཆེ་བར་གྲགས་པར་བདག་ཉིད་འདོད་པ་ཉིད་དང། དབང་ཆེ་བར་གྲགས་པའི་གང་ཟག་ལ་བསྙེན་པ་དང། དགེ་བའི་བཤེས་དང་མི་འབྲལ་བར་བྱ་བ་  
དང༑ བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་ལ་ཉེ་བར་གནས་པ་ཉིད་དེ། ཆོས་བརྒྱད་པོ་འདི་དག་དང་ལྡན་ན་སྔགས་སྤྱོད་པའི་དོན་འགྲུབ་པའི་ཡང་དག་  
པའི་ལམ་དུ་འགྱུར་རོ། །གྲོགས་པོ་དག་མདོར་ན། བྱང་ཆུབ་ཀྱི་སེམས་དང་མི་འབྲལ་བ་དང། དཀོན་མཆོག་གསུམ་ལ་དད་པ་དང། མཆོག་ཏུ་སྡུག་བསྔལ་ཞིང་ཚུལ་ཁྲིམས་  
ཉམས་པ་ལ་ཡང་མི་སྐྱོ་བའི་ཡིད་ཀྱིས་རྟག་ཏུ་མངོན་པར་བརྩོན་པ་ལ། ངའི་སྔགས་ཀྱི་ལེའུ་རབ་འབྱམས་མཐའ་ཡས་ཤིང་རྨད་དུ་བྱུང་བ་བྱང་ཆུབ་སེམས་དཔའི་སྤྱོད་པའི་རྒྱུ་  
མཐུན་པའི་ཡིད་ལས་བྱུང་བ་འགྲུབ་པར་འགྱུར་ཏེ། དེ་ལས་གཞན་དུ་ཤེས་པར་བྱ་བ་མ་ཡིན་ནོ། །རྣམ་པར་རྟོག་པ་མེད་པའི་ཡིད་དུ་བྱས་ནས་ཉམ་སད་པའི་ཕྱིར་ཡང་བསྒྲུབ་  
པར་བྱ་བ་མ་ཡིན་ནོ། །དེ་ནས་ཐམས་ཅད་དང་ལྡན་པའི་འཁོར་སངས་རྒྱས་དང། བྱང་ཆུབ་སེམས་དཔའ་དང། རང་སངས་རྒྱས་དང། འཕགས་པ་ཉན་ཐོས་རྣམས་ཀྱི་བྱིན་  
གྱིས་བརླབས་པ་དག་གིས་འདི་སྐད་དུ་ཚིག་བརྗོད་པར་བྱེད་དེ། ཀྱེ་རྒྱལ་བའི་སྲས། ལེགས་སོ། །ལེགས་སོ། །སྔགས་ཀྱི་སྤྱོད་པའི་དོན་རྣམ་པ་སྣ་ཚོགས་པའི་བྱ་བ་ཆོས་ཀྱི་  
  
  
༄༅། །ཚུལ་ལ་རྗེས་སུ་འཇུག་པ་དང་མཐུན་ཞིང་ཆོས་བསྟན་པ་ལེགས་པར་བསྟན་པ་ནི་སེམས་ཅན་ཐམས་ཅད་ཀྱི་དོན་གྱི་ཕྱིར་རོ་།དེས་ན་འཇམ་དཔལ་གཞོན་  
ནུར་གྱུར་པས་ཆོས་རྣམ་པ་སྣ་ཚོགས་བསྟན་པ་དང་རྗེས་སུ་མཐུན་ཞིང་སྔགས་ཀྱི་སྤྱོད་པ་དང་རྗེས་སུ་མཐུན་པ་ལེགས་པར་བསྟན་པ་ཉིད་དོ། །རྒྱལ་པོ་ཆེན་པོ། གང་ལ་ལ་  
ཞིག་འདུས་པའི་ལེའུ་འདི་ཀློག་པར་འགྱུར་བ་དང། འཛིན་པར་འགྱུར་བ་དང། ཡིད་ལ་བྱེད་པར་འགྱུར་བ་འམ། གཡུལ་གྱི་ཐོག་མར་གླང་པོ་ཆེའི་སྟེང་དུ་བཞག་པ་དང། མེ་  
ཏོག་དང། བདུག་པ་དང། དྲི་དང། ཕྲེང་བ་དང། བྱུག་པ་རྣམ་པ་སྣ་ཚོགས་ཀྱིས་མཆོད་པར་བྱེད་ན་དེ་ལ་བདག་ཅག་བྱིན་གྱིས་རློབ་པར་བྱེད་ཅིང་ཕྱིར་རྒོལ་བ་དང། དགྲ་བོ་དག་  
ཀྱང་དབང་དུ་འགྱུར་ལ། གཞན་གྱི་དམག་གི་དཔུང་ཡང་གཞིག་པར་བགྱིའོ། །གླེགས་བམ་ལ་བྲིས་པ་བྱས་ཏེ་རང་གི་ཁྱིམ་དུ་བཞག་ན་དེ་ལ་རིགས་ཀྱི་བུ་འམ། རིགས་  
ཀྱི་བུ་མོ་འམ། རྒྱལ་པོ་འམ། རྒྱལ་པོ་ཆེན་པོ་འམ། རྒྱལ་མོ་འམ་རྒྱལ་མོ་ཆེན་མོ་འམ། དགེ་སློང་ངམ། དགེ་སློང་མ་འམ། དགེ་བསྙེན་མ་དག་ལ་  
སྲུང་བ་ཆེན་པོ་དང། ལོངས་སྤྱོད་ཆེན་པོ་དང་ལྡན་པ་དང། ཚེ་རིང་བ་ཉིད་དང། ནད་མེད་པ་ཉིད་དང། ལོངས་སྤྱོད་རྟག་ཏུ་མངོན་པར་འཕེལ་བ་ཉིད་ཀྱང་བགྱིའོ། །དེ་  
  
  
སྨྲ་བར་གྱུར་ཏོ། །ཐེག་པ་ཆེན་པོ་སྔགས་ཀྱི་སྤྱོད་པ་བསྟན་པའི་ཆོ་ག་ཞི་བ་མོ་ལས། བྱང་ཆུབ་སེམས་དཔའ་འཇམ་  
དཔལ་གཞོན་ནུར་གྱུར་པའི་རྣམ་པར་འཕྲུལ་པའི་ལེའུ་རབ་འབྱམས་རྩ་བའི་ཆོ་ག་ཞིབ་མོ་ལས། འདུས་བའི་ལེའུ་སྟེ་དང་པོའོ།། །།དེ་ནས་འཇམ་དཔལ་གཞོན་  
ནུར་གྱུར་པ་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ལ་བལྟས་ནས། སེམས་ཅན་ཐམས་ཅད་ཀྱི་དམ་ཚིག་ལ་རྗེས་སུ་འཇུག་ཅིང་ཀུན་ཏུ་ལྟ་བ་ཞེས་བྱ་བའི་ཏིང་ངེ་འཛིན་  
ལ་སྙོམས་པར་ཞུགས་སོ། །འཇམ་དཔལ་གཞོན་ནུར་གྱུར་པ་སྙོམས་པར་ཞུགས་མ་ཐག་ཏུ་ལྟེ་བའི་དཀྱིལ་འཁོར་གྱི་ཕྱོགས་ནས་འོད་ཟེར་བྱེ་བ་བརྒྱ་སྟོང་དུ་མའི་འཁོར་དང་  
ལྡན་པའི་འོད་ཟེར་ཕྱུང་སྟེ། སེམས་ཅན་གྱི་ཁམས་ཐམས་ཅད་ཀུན་ཏུ་སྣང་བར་བྱས་ནས་སླར་ལོག་སྟེ། གནས་གཙང་མའི་གཞལ་མེད་ཁང་སྣང་བར་བྱས་ནས་འཁོད་པར་  
གྱུར་ཏོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་སྨྲས་པ། སེམས་ཅན་ཐམས་ཅད་ཀྱི་དམ་ཚིག་ལ་རྗེས་སུ་ཞུགས་  
པ་ཞེས་བྱ་བའི་དཀྱིལ་འཁོར་གྱི་ལེའུ་རབ་འབྱམས་ཀྱི་སྤྱོད་པ་སྒྲུབ་པ། སེམས་ཅན་ཐམས་ཅད་ཀྱི་ཐུན་མོང་དུ་གྱུར་པ། ཁྱོད་ཀྱི་སྔགས་ཀྱི་ཚོགས་གང་དུ་སེམས་ཅན་ཡང་དག་  
  
  
༄༅། །པར་ཞུགས་ན་འཇིག་རྟེན་དང། འཇིག་རྟེན་ལས་འདས་པ་ཐམས་ཅད་ཀྱི་སྔགས་འགྲུབ་པ་ཡང་དག་པར་ཐོབ་པར་འགྱུར་བས། སེམས་དཔའ་ཆེན་  
པོ༑ ཁྱོད་སྨྲོས་ཤིག་སྨྲོས་ཤིག་དེ་སྐད་ཅེས་སྨྲས་པ་དང་གསང་བ་པའི་བདག་པོ་གནོད་སྦྱིན་གྱི་བདག་པོ་ལ། འཇམ་དཔལ་གཞོན་ནུར་གྱུར་པས་མཆོག་ཏུ་གསང་བའི་  
དཀྱིལ་འཁོར་གྱི་རྒྱུད་སྨྲས་སོ། །རིག་པ་ཐམས་ཅད་ཡང་དག་པར་བསྐུལ་བ་ཞེས་བྱ་བའི་རྫུ་འཕྲུལ་གྱི་རྣམ་པར་འཕྲུལ་པ་སྟོན་པར་བྱེད་དོ། །ལག་པ་གཡས་པ་བཏེག་ནས་  
སོར་མོའི་རྩེ་མོས་འཁོར་གྱི་དཀྱིལ་འཁོར་ལ་སྟོན་པར་བྱེད་དེ། སོར་མོའི་རྩེ་མོ་དེ་ལས་རིག་པའི་རྒྱལ་པོ་བྱེ་བ་ཁྲི་ཕྲག་བརྒྱ་སྟོང་དུ་མ་བྱུང་སྟེ། གྱུར་ནས་ཀྱང་གནས་གཙང་མའི་  
གནས་ཀྱི་གཞལ་མེད་ཁང་ཐམས་ཅད་སྣང་བ་ཆེན་པོས་གནས་པར་གྱུར་ཏོ། །དེ་ནས་འཇམ་དཔལ་གཞོན་ནུར་གྱུར་པས་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྙིང་པོ་  
ལས་ཐམས་ཅད་བྱེད་པ་དང། དཔའ་བོ་གཅིག་པ་དང། སྤྱན་དྲང་པ་དང། གཤགས་སུ་གསོལ་བ་དང། ཞི་བ་དང། རྒྱས་པ་དང། མངོན་སྤྱོད་དང། མི་སྣང་བ་དང་  
ནམ་མཁའ་ལ་འགྲོ་བ་དང། ས་འོག་ཏུ་འཇུག་པ་དང། ཆུ་ལ་མི་ནུབ་པར་འགྲོ་བ་དང། དགུག་པ་དང། རྣམ་པར་དབྱེ་བ་དང། དབང་དུ་བྱེད་པ་དང། དྲི་ཐམས་  
  
  
ཕྲེང་བ་དང། མར་མེ་དག་ཀྱང་རང་གི་རྒྱུད་ཀྱི་སྔགས་ཀྱིས་སྦྱིན་པར་བྱེད་དེ། མདོར་ན། ཇི་ལྟ་ཇི་ལྟར་སྦྱར་བདེ་ལྟ་དེ་ལྟར་སྒྲུབ་པར་བྱེད་པ་ནི་ཡི་གེ་གསུམ་ཞེས་བྱ་བ་  
སྟོབས་ཆེན་པོ་དོན་ཐམས་ཅད་སྒྲུབ་པར་བྱེད་པ། ཁྲོ་བོའི་རྒྱལ་པོའི་སྔགས་སྨྲས་པ། དེ་གང་ཞེ་ན། ཨོཾ་ཨཱཧཱུཾ། འདི་ནི་ཁྲོ་བོ་ཆེན་པོ་དེའི་སྙིང་པོ་སྟེ། ལས་ཐམས་ཅད་  
བྱེད་པ། དཀྱིལ་འཁོར་ཐམས་ཅད་དང། སྔགས་ཐམས་ཅད་ཀྱི་སྤྱོད་པ་ལ་སེམས་དཔའ་ཆེན་པོ་འཇམ་དཔལ་དབྱངས་ཀྱིས་སྨྲས་ཏེ། བགེགས་ཐམས་ཅད་འཇིག་པར་  
བྱེད་པའོ། །དེ་ནས་འཇམ་དཔལ་གཞོན་ནུར་གྱུར་པས་ལག་པ་གཡས་པ་བཏེག་སྟེ་ཁྲོ་བོའི་སྤྱི་བོར་བཞག་པ་བྱས་སོ། །འདི་སྐད་དུ་ཡང་སྨྲས་ཏེ། སངས་རྒྱས་ཐམས་ཅད་  
ལ་ཕྱག་འཚལ་ལོ། །སངས་རྒྱས་བཅོམ་ལྡན་འདས་རྣམས་དགོངས་སུ་གསོལ། གང་སུ་དག་ཕྱོགས་བཅུའི་འཇིག་རྟེན་གྱི་ཁམས་ན་རྣམ་པར་གནས་ཤིང་མཐའ་ཡས་  
མུ་མེད་པའི་རྫུ་འཕྲུལ་དང་ལྡན་པའི་བྱང་ཆུབ་སེམས་དཔའ་རྣམས་དམ་ཚིག་ལ་ལྷག་པར་གནས་པར་གྱིས་ཤིག་དེ་སྐད་སྨྲས་ནས་ཁྲོ་བོའི་རྒྱལ་པོ་ལ་ལག་པ་བསྐོར་  
ནས་བཏང་པར་གྱུར་ཏོ། །ཁྲོ་བོའི་རྒྱལ་པོ་ཆེན་པོ་བཏང་མ་ཐག་ཏུ་ཐམས་ཅད་དང་ལྡན་པའི་འཇིག་རྟེན་གྱི་ཁམས་དག་ཏུ་སོང་ནས་སྐད་ཅིག་ཙམ་གྱིས་གང་དག་སྡང་བའི་  
  
  
༄༅། །བསམ་པ་དང་ལྡན་པའི་སེམས་ཅན་རྫུ་འཕྲུལ་ཆེ་བ་དག་ཚར་བཅད་ཅིང་དེར་བཀུག་པར་གྱུར་ནས། ཆོས་ཀྱི་དཀྱིལ་འཁོར་ཆེན་པོ་གནས་གཙང་  
མའི་གཞལ་མེད་ཁང་དེར་ཡང་དག་པར་བཅུག་སྟེ། གནས་ཇི་ལྟ་བ་བཞིན་གནས་པར་བྱས་ནས་སེམས་ཅན་མ་རུངས་པ་དག་ལ་ཡང་ཀུན་ནས་འབར་བའི་ཕྲེང་བའི་  
ཚོགས་སུ་བྱས་ཤིང་སྤྱི་བོ་ལ་ཡང་དག་པར་གནས་པར་བྱས་སོ། །དེ་ནས་འཇམ་དཔལ་གཞོན་ནུར་གྱུར་པས་འཁོར་གྱི་དཀྱིལ་འཁོར་དེ་ལ་ཡང་བལྟས་ནས། སེམས་  
ཅན་ཁྱེད་ཅག་ཐམས་ཅད་ཉོན་ཅིག་གང་ཡང་དམ་ཚིག་འདི་ལས་འདས་པར་གྱུར་ན་དེ་ལ་ཁྲོ་བོའི་རྒྱལ་པོ་འདིས་ཆད་པ་གཅོད་པར་འགྱུར་ཏེ། གང་གི་ཕྱིར་ཞེ་ན། སངས་  
རྒྱས་བཅོམ་ལྡན་འདས་ཀྱི་དམ་ཚིག་ནི་འདའ་བར་བྱ་བ་མ་ཡིན་ཏེ་སྔགས་ཀྱི་དོན་གྱི་ཚིག་གསང་བ་བྱང་ཆུབ་སེམས་དཔའ་རྫུ་འཕྲུལ་ཆེན་པོ་དང་ལྡན་པ་རྣམས་ཀྱིས་  
མདོར་བསྟན་པ་བརྗོད་པར་བྱ་ཡི། དེ་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་བཤད་པར་བྱའོ། །ཨོཾ་ཨཱཧཱུཾ། ན་མསརྦ་བུད་དྷཱ་ནཱཾ། ཨོཾ་ར་ར་སྨ་ར་ཨ་  
པྲ་ཏི་ཧ་ཏ་ཤཱ་ས་ན། ཀུ་མཱ་ར་རཱུ་པ་དྷཱ་རི་ཎེ་ཧཱུཾ་ཧཱུཾ་ཕཊ་ཕཊ་སཱ་ཧཱ། གྲོགས་པོ་དག་འདི་ནི་རྩ་བའི་སྔགས་ཡིན་ཏེ་འཕགས་པ་འཇམ་དཔལ་ཞེས་བྱ་བ་ཡིན་ནོ། །ཕྱག་རྒྱ་  
  
  
དེ་ལ་རབ་ཏུ་སྦྱར་བར་བྱའོ། །རྩ་བའི་སྔགས་འདི་ནི་ལས་ཐམས་ཅད་བ་ཞེས་བྱའོ་།སྙིང་པོའི་སྔགས་ནི་ལས་ཐམས་ཅད་བྱེད་ཅིང་ཤེས་  
པ་ཡིན་ཏེ། ཨོཾ་བཱ་ཀྱེ་དཾ་ན་མཿ། འདིར་ཕྱག་རྒྱར་འགྱུར་བ་ནི་གཙུག་ཕུད་གསུམ་པ་ཞེས་བྱ་བ་ཡིན་ཏེ། ལོངས་སྤྱོད་ཐམས་ཅད་མངོན་པར་འཕེལ་བར་བྱེད་པའོ། །འདིར་ཉེ་བའི་སྙིང་  
པོར་འགྱུར་བ་ནི། བཱ་ཀྱེ་ཧཱུཾ། འདིར་ཕྱག་རྒྱར་འགྱུར་བ་ནི་གཙུག་ཕུད་གསུམ་པ་ཞེས་གྲགས་པ་ཡིན་ཏེ། སེམས་ཅན་ཐམས་ཅད་འགུགས་པར་བྱེད་པ་ཡིན་ནོ། །འདིར་སྙིང་པོ་  
མཆོག་ཏུ་འགྱུར་བ་ནི། མཾ༑ འདིར་ཕྱག་རྒྱར་འགྱུར་བ་ནི་རྨ་བྱའི་གདན་ཞེས་བྱ་བར་བསྟན་པ་ཡིན་ཏེ། སེམས་ཅན་ཐམས་ཅད་དབང་དུ་བྱེད་པའོ། །གཞན་ཡང། ཕྱག་རྒྱ་  
ཐམས་ཅད་ཀྱི་སྙིང་པོ་དཔའ་བོ་ཆེན་པོ་ཞེས་བྱ་བ་ཡི་གེ་བརྒྱད་ཡོད་དེ། དཔལ་མཆོག་ཏུ་བྱེད་པ་དག་བྱེད་ཆེན་པོ། སྲིད་པ་གསུམ་གྱི་ཆོས་ཉེ་བར་གཅོད་པར་བྱེད་པ། ངན་འགྲོ་  
ཐམས་ཅད་ཟློག་པར་བྱེད་པ། ཞི་བ་ཐམས་ཅད་བྱེད་པ། ལས་ཐམས་ཅད་བྱེད་པ། མྱ་ངན་ལས་འདས་པའི་བདེ་བ་ཐོབ་པར་བྱེད་པ་སངས་རྒྱས་མངོན་སུམ་དུ་མཐོང་བ་བཞིན་  
དུ་ཉེ་བར་གནས་པ། བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་ཉིད་བཞིན་དུ་ཉེ་བར་གནས་པ། སེམས་ཅན་ཐམས་ཅད་ཀྱི་དོན་གྱི་ཕྱིར་མཆོག་ཏུ་གསང་བའི་  
  
  
༄༅། །ངོ་བོས་ཉེ་བར་གནས་པ། རེ་བ་ཐམས་ཅད་ཡོངས་སུ་རྫོགས་པར་བྱེད་པ། གང་དུ་དྲན་པ་ཙམ་གྱིས་མཚམས་མེད་པ་ལྔ་ཡང་ཡོངས་སུ་སྦྱོང་བར་བྱེད་ན་  
བཟླས་པ་ལྟ་སྨོས་ཀྱང་ཅི་དགོས། དེ་ཡང་གང་ཞེ་ན། ཨོཾ་ཨཱ་བའི་ར་ཧཱུཾ། ཁེ་ཙ་ར། གྲོགས་པོ་དག་འདི་ནི་ཡི་གེ་བརྒྱད་པོ་དཔའ་བོ་ཆེན་པོ་ཞེས་བྱ་བ་གསང་བའི་སྙིང་པོའི་  
བདག་ཉིད་ཡིན་ཏེ། སངས་རྒྱས་ཉིད་བཞིན་དུ་རབ་ཏུ་ཉེ་བར་གནས་པ་ཡིན་ནོ། །མདོར་ན། བྱ་བ་ཐམས་ཅད་ལ་ཡོན་ཏན་གྱི་མཐའ་རྒྱ་ཆེན་པོ་བརྗོད་པར་ནི་བསྐལ་པ་བྱེ་བ་  
ཁྲི་ཕྲག་བརྒྱ་སྟོང་དུ་མར་ཡང་མི་ནུས་ཏེ། འདིར་ཕྱག་རྒྱ་ཡང་སྟོབས་པོ་ཆེ་ཞེས་རྣམ་པར་གྲགས་པ། རེ་བ་ཐམས་ཅད་ཡོངས་སུ་རྫོགས་པའོ། །སྤྱན་དྲང་བའི་སྔགས་ནི། ཨོཾ་  
ཧེ་ཧེ་ཀུ་མཱ་བི་ཤྭ་རཱུ་པི་ཎཱི། སརྦ་བཱ་ལ་བྷཱཥི་ཏ་པྲ་བོ་དྷ་ནེ། ཨེ་ཧྱེ་ཧི་བྷ་ག་བའན། ཨེ་ཧྱེ་ཧི་ཀུ་མཱ་ར། ཀྲཱྀ་ཌ་ནུཏྤ་ལ་དྷཱ་རི་ཎེ་མཎྜ་ལ་མ་དྷྱེ་ཏིཥྛ་ཏིཥྛ་ས་མ་ཡ་མ་ནུ་སྨ་ར། ཨ་པྲ་ཏི་  
ཧ་ཏ་ཤཱ་ས་ནཱ་ནཱ་ན་ཧཱུཾ། མཱ་བི་ལཾ་བ་ཀུ་རུ་ཕཊ་སཱ་ཧཱ་འདི་ནི་བཅོམ་ལྡན་འདས་འཇམ་དཔལ་གྱི་སྤྱན་དྲང་བའི་སྔགས་སོ་།སངས་རྒྱས་ཐམས་ཅད་དང། བྱང་ཆུབ་སེམས་  
དཔའ་ཐམས་ཅད་དང། རང་སངས་རྒྱས་ཐམས་ཅད་དང། འཕགས་པ་ཉན་ཐོས་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང་ལྷ་མ་ཡིན་དང། ནམ་མཁའ་ལྡིང་  
  
  
མི་འམ་ཅི་དང། ལྟོ་འཕྱེ་ཆེན་པོ་དང། ཤ་ཟ་དང་སྲིན་པོ་དང། འབྱུང་པོ་ཐམས་ཅད་ཀྱིའང་ཡིན་ནོ། །ཙནྡན་གྱི་ཆུར་བྱས་ཏེ། ལན་བདུན་སྔགས་ནས་ཕྱོགས་བཞི་དང་  
སྟེང་དང། འོག་དང། ཐམས་ཅད་དུ་གཏོར་ན་སངས་རྒྱས་དང་བྱང་ཆུབ་སེམས་དཔའ་དང། འཇམ་དཔལ་གཞོན་ནུར་གྱུར་པ་རང་ཉིད་འཁོར་དང་བཅས་པ་ཐམས་ཅད་དང་  
འཇིག་རྟེན་དང། འཇིག་རྟེན་ལས་འདས་པ་ཐམས་ཅད་དང། སྔགས་དང། དེ་བཞིན་དུ་འབྱུང་པོའི་ཚོགས་དང། སེམས་ཅན་ཐམས་ཅད་འགུགས་པར་འགྱུར་རོ། །ན་མཿ་  
སརྦ་བུད་དྷཱ་ནཱན། ཨ་པྲ་ཏི་ཧ་ཏ་ཤཱ་ས་ནཱ་ནཱན། ཨོཾ་དཧུ་དཧུ་ར་དཧུ་ར་དཧུ་མ་བཱ་སི་ནི། དཧུ་མ་ར་ཙི་ཤི་ཧཱུཾ་ཏི་ཥྛ་ས་མ་ཡ་མ་ནུ་སྨ་ར་སཱཧཱ། བདུག་པའི་སྔགས་སོ། །ཙནྡན་དང། ག་བུར་དང་  
གུར་གུམ་གཅིག་ཏུ་བྱས་ཏེ། བདུག་པས་བདུག་ན་དེ་བཞིན་གཤེགས་པ་རྣམས་དང། བྱང་ཆུབ་སེམས་དཔའ་ཐམས་ཅད་དང། སེམས་ཅན་ཐམས་ཅད་བདུག་པས་ཚིམ་  
ཞིང་དགྱེས་ནས་བཞུགས་པར་འགྱུར་རོ། །འདིར་ཡང་ཕྱག་རྒྱར་འགྱུར་བ་ནི། །པདྨའི་ཕྲེང་བ་ཞེས་གྲགས་པ། །ཐམས་ཅད་འགུགས་བྱེད་ཞི་བ་ཡིན། །སྤྱན་དྲང་བ་ཡི་སྔགས་ལ་  
ཡང༑ ༑པདྨའི་ཕྲེང་བ་བཟང་པོ་ཞེས། བྱ་བའི་ཕྱག་རྒྱ་འདི་ཉིད་དོ། །སངས་རྒྱས་དང། བྱང་ཆུབ་སེམས་དཔའ་ཐམས་ཅད་དང་སེམས་ཅན་ཐམས་ཅད་བྱོན་པ་ལ་མཆོད་ཡོད་  
  
  
༄༅། །དབུལ་བར་བྱ་སྟེ། ག་པུར་དང། ཙནྡན་དང། གུར་གུམ་ཆུ་དང་སྦྱར་ནས་མེ་ཏེག་ཀུ་སུ་དང། མཱ་ལི་ཀ་དང། དབྱར་གྱི་མེ་ཏོག་དང། མེ་ཏོག་པུ་ན་  
ནཱ་ག་དང། མེ་ཏོག་བ་ཀུ་ལ་དང། མེ་ཏོག་པཎྜཱི་ཏ་ག་རུ་འདི་དག་གང་ཡང་རུང་བའི་མེ་ཏོག་གམ། དུས་ཇི་ལྟ་བའི་མེ་ཏོག་དྲི་ཞིམ་པོ་བཅུག་སྟེ། སྔགས་འདིས་མཆོད་ཡོན་  
དབུལ་བར་བྱའོ། །ན་མཿ་སརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། ཧེ་ཧེ་མཧཱ་ཀཱ་རུ་ཎི་ཀ་བི་ཤྭ་རཱུ་པ་དྷཱ་ར་ཎི། ཨརྒྷཾ་པྲ་ཏཱིཙྪ་པ་ཡ། ས་མ་ཡ་མ་ནུ་སྨར་ཏིཥྛ་  
ཏིཥྛ། མཎྜ་ལ་མ་དྷྱེ་པྲ་བེ་ཤ་ཡ་པྲ་བེ་ཤ་ཡ། སརྦ་བཧུ་ཏཱ་ནུ་ཀཾ་པ་ཀ་གྲྀཧཎ་གྲྀཧྞ་ཧཱུཾ། ཨཾ་བ་ར་བི་ཙཱ་རི་ཎི་སཱཧཱ། འདིར་ཡང་ཕྱག་རྒྱ་ནི་གང་བ་ཞེས་བྱ་བར་གྲགས་པ་སེམས་ཅན་  
ཐམས་ཅད་དང་རྗེས་སུ་མཐུན་ཞིང་བརྟན་པའོ། །འདིར་ཡང་དྲིའི་སྔགས་སུ་འགྱུར་བ་ནི། ན་མཿ་ས་མནྟ་བུད་དྷཱ་ནཱཾ། ན་མཿ་ས་མནྟ་གནྡྷ་ཨ་བ་བྷཱ་ས་ཤྲི་ཡེ། ཏ་ཐཱ་ག་ཏཱ་  
ཡ༑ ཏདྱ་ཐཱ། གན་དྷཱེ་གན་དྷཱེ་ག་ནདྷྱཱ་དེ། གནྡྷ་ན་མོར་ཐེ། པྲ་ཏཱིཙྪ་པྲ་ཏཱིཙྪ་མཾ། གནྡྷཾ་ས་མ་ཏཱ་ནུ་ཙཱ་རི་ཎི་སཱ་ཧཱ། འདིར་ཕྱག་རྒྱར་འགྱུར་བ་ནི་ལོ་མ་ཞེས་བྱ་བ་རེ་བ་ཐམས་ཅད་  
ཡོངས་སུ་རྫོགས་པར་བྱེད་པའོ། །འདིར་མེ་ཏོག་གི་སྔགས་སུ་འགྱུར་བ་ནི། ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ན་མཿ་སཾ་ཀུ་སུ་མི་ཏ་རཱ་ཛ་སྱ། ཏ་ཐཱ་ག་  
  
  
ཏདྱ་ཐཱ། ཀུ་སུ་མེ་ཀུ་སུ་མེ་ཀུ་སུ་མཱ་དྷྱེ། ཀུ་སུ་མ་པཱུ་ར་བཱ་སི་ནི། ཀུ་སུ་མ་བ་ཏི་སཱ་ཧཱ། བདུག་པའི་སྔགས་འདི་ཉིད་དང། གོང་དུ་བསྟན་པའི་བདུག་པས་བདུག་པར་  
བྱའོ༑ ༑སྐུ་ནི་རྨད་བྱུང་བསམ་མི་ཁྱབ། །སངས་རྒྱས་ཐམས་ཅད་ཕྱག་འཚལ་ཏེ། །རྫོགས་སངས་རྒྱས་ཀྱིས་གསུངས་པ་ཡི། །གཏོར་མའི་སྔགས་ནི་བཤད་པར་བྱ། །ན་མཿ་  
སརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། ཧེ་ཧེ་བྷ་ག་བའན། མཧཱ་སཏ་སརྦཱ་བ་ལོ་ཀི་ཏེ་ཨི་མཾ་བ་ལིཾ་གྲྀཧྞ་པ་ཡ་གྲྀཧྞ་པ་ཡ་ཧཱུཾ་ཧཱུཾ། སརྦ་བི་ཤྭ་ར་ར་ཊ་ཊ་ཕཊ་སཱ་ཧཱ། འདིར་ནི་  
བཤོས་དབུལ་བར་བྱ་སྟེ། འབྱུང་པོ་ཐམས་ཅད་ཀྱི་གཏོར་མ་ཡང་བྱའོ། །འདིར་ཕྱག་རྒྱར་འགྱུར་བ་ནི། མདུང་ཞེས་བྱ་བ་མ་རུངས་པ། །ཐམས་ཅད་ཟློག་པར་བྱེད་པའོ། །ན་  
མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ་སརྦ་ཏ་མོཉནྡྷ་ཀཱ་ར་བི་དཧྭཾ་སཱ་ནཱཾ། ན་མཿ་ས་མནྟ་ཛྱོ་ཏི་གནྡྷཱ་རྦ་བྷཱ་ས་ཤྲི་ཡེ། ཏ་ཐཱ་ག་ཏཱ་ཡ། ཏདྱ་ཐཱ། ཧེ་ཧེ་བྷ་ག་བའན། ཛྱོ་ཏི་ར་སྨི་  
ཤ་ཏ་ས་ཧ་སྲ་པྲ་ཏི་མཎྜི་ཏ་ཤ་རཱི་ར་བི་ཀུརྦ་བི་ཀུརྦ་མཧཱ་བོ་དཧི་སཏ་ས་མནྟ་ཛྭ་ལོད་དཡོ་ཏི་ཏ་མཱུརྟི་ཁུརྡ་ཁུརྡ། ཨ་བ་ལོ་ཀ་ཡ། ཨ་བ་ལོ་ཀ་ཡ་མའན། ལཾ་སརྦ། ས་ཏྭ་ནཉྩ་སཱ་ཧཱ། མར་  
མེའི་སྔགས་ཏེ། འདིས་མར་མེ་དབུལ་བར་བྱའོ། །ཁ་བྱེ་བ་ཞེས་བྱ་བའི་ཕྱག་རྒྱ་ནི་སེམས་ཅན་ཀུན་གྱིས་མཐོང་བའོ། །ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་  
  
  
༄༅། །ཐཱ༑ ཛཱ་ལ་ཛཱ་ལ། ཛཱ་ལ་ཡ་ཛཱ་ལ་ཡ། ཧཱུཾ་བི་བཧོ་ད་ཀ་ཧ་རི་ཀྲྀཥྞ་པིངྒ་ལ་སཱ་ཧཱ། མེའི་བྱ་བ་བྱེད་པའི་སྔགས་སོ། །འདིར་ཡང་ཕྱག་རྒྱར་འགྱུར་བ་ནི། །སེམས་  
ཅན་ཀུན་ལ་འོད་གསལ་བྱེད། །ཁ་སྦྱར་ཞེས་བྱར་འཇིག་རྟེན་གྲགས་།བྱང་ཆུབ་སེམས་དཔའ་བློ་ལྡན་གྱིས། །ཐུབ་པ་མཆོག་གིས་སྔོན་བཤད་པའོ། །དེ་ནས་འཇམ་  
དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་སྨྲས་པ། གསང་བ་པའི་བདག་པོ། སྔགས་ཀྱི་ཚིག་འདི་ནི་གསང་བ་དང་བཅས་ཤིང་མཆོག་ཏུ་  
གསང་པར་བྱ་བ་ཡིན་ཏེ། །ཁྱོད་པུ་འཇིག་རྟེན་རྣམ་གྲགས་པའི། །མི་བཟད་པ་ནི་གང་ཡིན་པ། །སྔགས་རྣམས་དག་ནི་ཐམས་ཅད་ཀྱིས་།མཁས་པ་རྣམས་ཀྱིས་  
བསྒྲུབས་པ་སྟེ། །སྤྱི་བོའི་གདུ་བུ་ཞེས་གྲགས་པ། །རྡོ་རྗེ་པདྨའི་རིགས་ཀྱང་ཡིན། །དེ་ནི་རྣམ་པར་གཞིག་པའི་ཕྱིར། །རིག་པ་འདི་ནི་ཡང་དག་བརྗོད། །ན་མཿ་ས་  
མནྟ་བུད་དྷཱ་ཎཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཨོཾ་ཀ་ར་ཀ་ར། ཀུ་རུ་ཀུ་རུ། མ་མ་ཀཱརྱཾ་བྷཉྫ་བྷཉྫ། སརྦ་བིགྷན་ད་ཧ་ད་ཧ་སརྦ་བཛྲ་བི་ནཱ་ཡ་ཀཱཾ་མུརྡྷ་ག་ཊཾ་ཇཱི་བི་ཏཱནྟ་ཀ་ར་མ་ཧཱ་  
བི་ཀྲྀ་ཏ་རཱུ་པ་དྷཱ་རི་ཎི། པ་ཙ་པ་ཙ་སརྦ་དུཥྚཱ་ན་མཧཱ་ག་ན་པ་ཏི་ཛཱི་བི་ཏཱནྟ་ཀ་ར་བན་དྷབ་ན་དྷ་སརྦ་གྲ་ཧཱ་ན། ཥ་ཊ་མུ་ཁ་ཥ་ཊ་བཧུ་ཛ། ཥ་ཊ་ཙ་ར་ཎ་རུ་དྲ་མཱ་ན་ཡ། བིཥྞུ་མ་ནཱ་  
  
  
ལ་ཧུ་ལ་ཧུ་མཎྜལ་མ་དྷྱེ་པྲ་བེ་ཤ་ཡ། ས་མ་ཡ་མ་ནུ་སྨར་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཕཊ་ཕཊ་སཱ་ཧཱ། གསང་བ་པའི་བདག་པོ། འདི་ནི་འཇམ་དཔལ་  
གཞོན་ནུར་གྱུར་པའི་མཆོག་ཏུ་གསང་བའི་སྔགས་ཆེན་པོ་གདོང་དྲུག་པ་ཞེས་བྱ་བ་ཡིན་ཏེ། ཁྲོ་བོའི་རྒྱལ་པོ་བགེགས་ཐམས་ཅད་འཇིགས་པར་བྱེད་པ་སྟེ། འདི་བརྗོད་པ་ཙམ་  
གྱིས་ས་བཅུའི་དབང་ཕྱུག་ལ་གནས་པའི་བྱང་ཆུབ་སེམས་དཔའ་ཡང་འཇིགས་པར་བྱེད་པ་ཡིན་ན་བགེགས་མ་རུངས་བ་ལྟ་སྨོས་ཀྱང་ཅི་དགོས། འདི་བརྗོད་པ་ཙམ་ཉིད་ཀྱིས་  
སྲུང་བ་ཆེན་པོ་བྱས་པར་འགྱུར་རོ། །འདིར་ཡང་ཕྱག་རྒྱར་འགྱུར་བ་ནི། ནག་པོ་ཆེན་པོ་ཞེས་བྱ་བའི། བགེགས་རྣམས་ཐམས་ཅད་ཞི་བྱེད་པའོ། །འདི་ཉིད་ཀྱི་ཁྲོ་བོའི་རྒྱལ་པོའི་  
སྙིང་པོ་ནི། ཨོཾ་ཧྲཱི་ཥྚི་བི་ཀྲྀ་ཏཱ་ན་ན་ཧཱུཾ་སརྦ་ཤ་ཏྲཱུཾ་ནཱ་ཤ་ཡ་སྟཾ་བྷ་ཡ་ཕཊ་ཕཊ་སཱ་ཧཱ། སྔགས་འདི་བརྗོད་པས་དགྲ་ཐམས་ཅད་ཟུག་གཟེར་ཆེན་པོ་དང། ནད་ཆེན་པོ་དང་  
ཉིན་བཞི་པའི་རིམས་ཀྱིས་ཐེབས་པར་འགྱུར་རོ། །རྟག་ཏུ་དགའ་བ་མེད་པ་དང། བྱམས་པ་མེད་པ་དང། སྙིང་རྗེའི་སེམས་ཐོབ་པར་མི་འགྱུར་ཏེ། བཟླས་པ་ཟིན་གྱི་བར་དུ་  
གྲོལ་བར་མི་འགྱུར་ཞིང་འཆི་བར་འགྱུར་རོ། །དཀོན་མཆོག་གསུམ་ལ་གནོད་པ་བྱེད་པ་དག་ལ་བྱ་ཡི། ཞི་བའི་སེམས་ཡོད་པ་གཞན་དག་ལ་ནི་མ་ཡིན་ནོ། །ཕྱག་རྒྱ་ནི་རྩེ་  
  
  
༄༅། །གསུམ་ཆེན་པོ་ཞེས་བྱ་བ་སྦྱར་བར་བྱའོ། །འདིར་ཉེ་བའི་སྙིང་པོར་འགྱུར་བ་ནི། ཨོཾ་ཏྲི་ཀཱ་ལ་རཱུ་པ་ཧཱུཾ་ཁཾ་སཱ་ཧཱ་ཕྱག་རྒྱ་ནི་རྩེ་གསུམ་ཆེན་པོ་ཞེས་བྱ་  
བ་ཉིད་སྦྱར་བར་བྱའོ། །མ་རུངས་པ་ཐམས་ཅད་ལ་གང་འདོད་པ་དེ་བྱེད་པར་འགྱུར་རོ། །སྙིང་པོའི་མཆོག་སངས་རྒྱས་ཐམས་ཅད་ཀྱི་བྱིན་གྱིས་བརླབས་པའི་ཡི་གེ་  
གཅིག་པ་ཞེས་བྱའོ། །ཧཱུཾ༑ འདི་ནི་ལས་ཐམས་ཅད་བྱེད་པའོ། །ཕྱག་རྒྱ་ཡང་རྩེ་གསུམ་ཆེན་པོ་ཞེས་བྱ་བར་སྦྱར་བར་བྱའོ། །ཕུང་ཁྲོལ་ཐམས་ཅད་ཟློག་པར་བྱེད་པ་  
འབྱུང་པོ་ཐམས་ཅད་དབང་དུ་བྱེད་པ་སྟེ། མདོར་ན། ཁྲོ་བོའི་རྒྱལ་པོ་འདི་ནི་ལས་ཐམས་ཅད་ལ་སྦྱར་བར་བྱའོ། །དཀྱིལ་འཁོར་གྱི་དབུས་སུ་བཟླས་པ་བྱས་ན་གྲུབ་  
པའི་དུས་སུ་ཁྱད་པར་དུ་འཕགས་པར་འགྱུར་རོ། །འདིར་གཤེགས་སུ་གསོལ་བའི་སྔགས་སུ་འགྱུར་བ་ནི། ན་མཿ་སརྦ་བུད་དྷཱ་ནཱཾ། ཨོཾ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ་  
ཛ་ཡ་ཛ་ཡ་སུ་ཛ་ཡ། མཧཱ་ཀཱ་རུ་ཎི་ཀ་བི་ཤྭ་རཱུ་པི་ཎི་གཙྪ་སརྦ་བུད་དྷཱ་ཤྩ། བི་སརྫྫ་ཡ་ས་བ་བི་བཱ་རཾ་སཱ་བྷཱ་བ་ནཱཾ་ཙ་པྲ་བེ་ཤ་ཡ་ས་མ་ཡ་མ་ནུ་སྨ་ར་སརྦཱ་རྠཱ་ཤྩ་མ་སིད་དྷྱནྟུ་མནྟྲ་པཱ་  
ད་མ་ནོ་ར་ཐཉྩ། མེ་པ་རི་པཱུ་ར་ཡནྟུ་སཱ་ཧཱ། འདི་ནི་གཤེགས་སུ་གསོལ་པའི་སྔགས་ཏེ། ལས་ཐམས་ཅད་ལ་སྦྱར་བར་བྱའོ་།ཕྱག་རྒྱ་ནི་བཟང་པོའི་གདན་ཞེས་བྱ་བ་ཡིན་  
  
  
འདིས་གདན་ལ་ཡང་སྦྱར་བར་བྱའོ། །ཡིད་ཀྱིས་བཟླས་པ་བདུན་བྱས་ཏེ་གཤེགས་སུ་གསོལ་ལོ། །འཇིག་རྟེན་དང། འཇིག་རྟེན་ལས་འདས་པ་ཐམས་ཅད་ཀྱི་དཀྱིལ་འཁོར་  
དང༑ སྔགས་དང། སྔགས་གྲུབ་པ་དག་དང། དམ་ཚིག་དང། བཟླས་པ་དང། དུས་དང། ངེས་པར་སྡོམ་པ་དག་ལ་ཡང་སྦྱར་བར་བྱའོ་།དེ་ནས་འཇམ་དཔལ་གཞོན་ནུར་  
གྱུར་པས་གནས་གཙང་མའི་གཞལ་མེད་ཁང་ལ་ཡང་བལྟས་ཏེ། འཁོར་གྱི་དཀྱིལ་འཁོར་ཆེན་པོ་དང། རང་གི་རིག་པའི་ཚོགས་ཀྱི་སྔགས་ཀྱི་ལེའུ་རབ་འབྱམས་སྨྲས་སོ། །  
ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་གཱ་ཏྲཱ་ཎཱཾ། ཨོཾ་རི་ཊི་ནི་སཱ་ཧཱ། འདི་ནི་འཇམ་དཔལ་གྱི་རྗེས་སུ་འབྲང་བ་སྒྲ་ཅན་མ་ཞེས་བྱ་བའི་རིག་པ། ལས་ཐམས་ཅད་བྱེད་པ། ཕྱག་རྒྱ་  
ཆེན་པོ་གཙུག་ཕུད་ལྔ་ཞེས་བྱ་བ་དུག་གི་ལས་ཐམས་ཅད་ལ་སྦྱར་བར་བྱའོ། །ན་མཿ་སརྦ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཨོཾ་ནི་ཏི་ཊེ། འདི་ནི་ཉེ་བའི་སྒྲ་ཅན་མ་ཞེས་  
བྱ་བའི་རིག་པ་ཡིན་ཏེ། ལས་ཐམས་ཅད་བྱེད་པའོ། །ཕྱག་རྒྱ་ནི་ཁ་བྱེ་བ་ཞེས་བྱ་བ་གཟའ་ཐམས་ཅད་ཀྱི་ལས་ལ་སྦྱར་བར་བྱའོ་།ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་  
ག་ཏཱི་ནཱཾ། ལཾ་ནི། རིག་པ་འདི་ནི་པདྨ་ཅན་ཞེས་བྱ་སྟེ། ལས་ཐམས་ཅད་བྱེད་ཅིང་དགེ་བའོ། །ཕྱག་རྒྱ་བཟང་པོའི་གདན་ཞེས་བྱ་བ་དང་ལྡན་པས་གནོད་སྦྱིན་མོ་ངེས་པར་དགུག་  
  
  
༄༅། །པར་བྱའོ། །ན་མཿ་ས་མནྟ་བུད་དྷཱ་ནཱཾ། ཨ་ཙིན་ཏྱཱད་བཧུ་ཏ་རཱུ་པཱི་ཎཱཾ། ཨོཾ་ཥྚཻ་ཥྚཻ་སཱ་ཧཱ། །ཕྱག་རྒྱ་མདུང་ནི་བསྔམ་པ་ཡིས། །མཁའ་འགྲོ་མ་རྣམས་  
འཇོམས་པར་བྱེད། །སངས་རྒྱས་དག་ནི་ཐམས་ཅད་ཀྱིས། །ཐམས་ཅད་གཟུགས་ཅན་རབ་བསྡིགས་པ། །རིག་པ་ཐོད་ཅན་ཞེས་བྱ་བ། །འཇམ་པའི་དབྱངས་ཀྱིས་  
བཤད་པ་ཡིན། །ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཙ་རཱི་ཎཱཾ། ཏདྱ་ཐཱ། ཨོཾ་བ་ར་དེ་སཱ་ཧཱ། །ཕྱག་རྒྱ་གཙུག་ཕུད་གསུམ་ཉིད་ནི། །དཔལ་སྦྱིན་བྱེད་པས་སྦྱར་བར་བྱ། །  
གཟུགས་མངའ་འཆང་བ་ལྷ་མ་ནི། །མྱུར་དུ་ལོངས་སྤྱོད་སྒྲུབ་བྱེད་པའོ། །ན་མཿ་ས་མནྟ་བུད་དྷཱ་ནཱཾ། ཨ་ཙིན་ཏྱད་བཧུ་ཏ་རཱུ་པཱི་ཎཱཾ། ཨོཾ་བཧུ་རུ་སཱ་ཧཱ། ཕྱག་རྒྱ་མདུང་རྩེ་ཡང་  
དག་སྦྱར། །རིམས་ནད་ཐམས་ཅད་རྣམ་འཇིག་ཡིན། །ན་མཿ་ས་མནྟ་བུད་དྷཱ་ནཱཾ། ཨ་ཙིན་ཏྱཱད་བཧུ་ཏ་རཱུ་པཱི་ཎཱཾ། ཨོཾ་ཏཱ་རེ་སཱ་ཧཱ། །རིག་པ་ཕུག་རོན་ཞེས་བྱ་བ། །ལས་  
རྣམས་ཀུན་ལ་རབ་ཏུ་བསྔགས། །ཕྱག་རྒྱ་མདུང་དང་ལྡན་པ་ཡིས་།བགེགས་ནི་འཇོམས་པར་བྱེད་པ་ཡིན། །ན་མཿ་ས་མནྟ་བུད་དྷཱ་ནཱཾ་ཨ་ཙིན་ཏྱཱད་བཧུ་ཏ་རཱུ་པཱི་ཎཱཾ། ཏདྱ་  
ཐཱ༑ ཨོཾ་བི་ལོ་ཀི་ནི་སཱ་ཧཱ། །རིག་པ་སྣང་ལྡན་ཞེས་བྱ་བ་།འཇིག་རྟེན་ཐམས་ཅད་དབང་དུ་བྱེད། །བདེ་བ་ཐམས་ཅད་སྦྱིན་བྱེད་པ། །གདོང་གི་ཕྱག་རྒྱ་སྦྱར་བར་བྱ། །ན་མཿ་ས་མནྟ་  
  
  
ཨ་ཅིན་ཏྱཱད་བཧུ་ཏ་རཱུ་པཱི་ཎཱཾ། ཏདྱ་ཐཱ། ཨོཾ་བི་ཤྭེ་བི་ཤྭེ་སཾ་བྷཱ་བེ་བི་ཤྭ་རཱུ་པཱི་ཎི་ཀ་ཧ་ཀ་ཧ་ཨཱ་བེ་ཤ་ཨཱ་བེ་ཤ་ས་མ་ཡ་མནུ་སྨ་ར་རུ་རུ་ཏིཥྛ་སཱ་ཧཱ། །རིག་པ་ཆེན་པོ་སྟོབས་  
ཆེན་འདི། །འཇིག་རྟེན་འདྲེན་པས་བསྟན་པ་སྟེ། །མཆེ་བའི་ཕྱག་རྒྱ་ལྡན་བྱས་ན། །སེམས་ཅན་ཐམས་ཅད་འབེབས་ཤིང་དགེ་འབྱུང་པོ་ཀུན་ལ་མཆོག་སྦྱིན་པ། །ཐམས་ཅད་  
ཅེས་ནི་ཡང་དག་བསྒྲགས། །ན་མཿ་ས་མནྟ་བུདྡྷཱ་ནཱཾ། ཨ་ཙིན་ཏྱཱད་བཧུ་ཏ་རཱུ་པཱི་ཎཱཾ། ཨོཾ་ཤྭེ་ཏེ་ཤྲཱི་བ་སུ་སཱ་ཧཱ་།རྨ་བྱའི་གདན་གྱི་ཕྱག་རྒྱ་ཡིས། །རྣམ་དགོད་ལས་ནི་ཐམས་ཅད་བྱེད། །  
དཀར་མོ་ཆེན་མོ་ཞེས་བྱ་བ། །རྨད་བྱུང་བསམ་མེད་གཟུགས་ཅན་ཏེ་།འཇིག་རྟེན་རྣམས་ཀྱི་སྐལ་ལྡན་བྱེད། །སྐྱེས་པ་བུད་མེད་དབང་དུ་འགྱུར། །ན་མཿ་ས་མནྟ་བུད་དྷཱ་ནཱཾ། ཨ་ཙིན་  
ཏྱཱད་བཧུ་ཏ་རཱུ་པཱི་ཎཱཾ། ཏདྱ་ཐཱ། ཨོཾ་ཁི་ཁི་རི་ཁི་རི་བཧང་གུ་རི་སརྦ་ཤ་ཏྲུཾ་སྟཾ་བྷ་ཡ་ཛམ་བྷ་ཡ་མོ་ཧ་ཡ་བ་ཤ་མཱ་ན་ཡ་སཱ་ཧཱ། །རིག་པ་འདི་ནི་རིག་ཆེན་པོ། །རྣལ་འབྱོར་མ་ཞེས་རབ་ཏུ་བསྟན།།  
ཕྱག་རྒྱ་གདོང་གསུམ་སྦྱར་བྱས་ན། །མ་རུངས་སེམས་ཅན་འདུལ་བར་བྱེད། །ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱཀྟི་པྲ་ཙ་རཱི་ཎཱཾ། ཏདྱ་ཐཱ། ཨོཾ་ཤྲཱི། རིག་པ་འདི་ནི་དཔལ་  
ཆེན་མོ། །འཇིག་རྟེན་མགོན་གྱིས་བསྟན་པ་སྟེ། །ཕྱག་རྒྱ་ཁ་སྦྱར་སྦྱར་བྱས་ན། །རྒྱལ་སྲིད་ཆེན་པོ་སྦྱིན་བྱེད་པ་འོ། །ན་མཿ་ས་མནྟ་བུད་དྷཱ་ནཱཾ། སརྦ་ས་ཏཱ་བྷ་ཡ་པྲ་ད་ཡི་ནཱཾ། ཨོཾ་  
  
  
༄༅། །ཨ་ཛི་ཏེ་ཀུ་མཱ་ར་རཱུ་པཱི་ཎི་ཨེ་ཧྱེ་ཧི་ཨཱ་གཙྪ་མ་མ་ཀཱརྱཾ་རུ་རུ་སཱཧཱ། རྒྱལ་བྱེད་མ་ཞེས་རྣམ་གྲགས་པ་།གཞོན་ནུ་བདུད་རྩི་ལས་བྱུང་བ། །རྫོགས་པའི་  
ཕྱག་རྒྱ་ལྡན་པ་ཡིས། །དགྲ་རྣམས་ཐམས་ཅད་ཟློག་པར་བྱེད། །ན་མཿ་ས་མནྟ་བུདྡྷཱ་ནཱཾ། ཨ་ཙིནྟྱད་བཧུ་ཏ་རཱུ་པཱི་ཎཱཾ། ཏདྱ་ཐཱ། ཨོཾ་ཛ་ཡེ་སཱཧཱ། བི་ཛ་ཡེ་སཱཧཱ། ཨ་ཛི་ཏེ་སཱཧཱ་ཨ་པ་རཱ་  
ཛ་ཏེ་སཱཧཱ། སྲིང་མོ་བཞི་ཞེས་རྣམ་གྲགས་པ། །བྱང་ཆུབ་སེམས་དཔའི་རྗེས་འགྲོ་བ། །ས་རྣམས་ཐམས་ཅད་ཀུན་འགྲོ་ཞིང། །ཀུན་ལ་རྗེས་སུ་འཛིན་བྱེད་པའོ། །མིང་པོ་གཏུམ་  
བུ་རུ་ཞེས་གྲགས། །འདི་དག་གི་ནི་རྗེས་སུ་འབྲང། །གྲུ་ཡི་བཞོན་པ་ལ་ཞོན་ནས། །རྒྱ་མཚོ་ལ་ནི་གནས་པ་ཡིན། །ཁུ་ཚུར་ཕྱག་རྒྱ་བཅིངས་པ་ཡིས། །བསམ་པ་ཐམས་ཅད་  
ཡོངས་རྫོགས་བྱེད། །ན་མཿ་ས་མནྟ་བུདྡྷཱ་ནཱཾ། ལོ་ཀཱ་གྲཱ་དཧི་པ་ཏཱི་ནཱཾ། ཏདྱ་ཐཱ། ཨོཾ་ཀུ་མཱ་ར་མཧཱ་ཀུ་མཱ་ར་ཀྲྀ་ཊ་ཀྲྀ་ཊ། ཤཾ་མུ་ཁ་བོ་དཧི་སཏ་ནུ་ཛྙཱ་ཏ། མ་ཡུ་རཱ་ས་ན་ཤཀྟོདྱ་ཏ་པཱ་  
ཎེ༑ རཀྟཾ་ག་རཀྟཾ་ག་དྷཱ་ནུ་ལེ་པ་ན་པྲྀ་ཡ། ཁ་ཁ་ཁཱ་ཧི་ཁཱ་ཧི་ཧཱུཾ་ནྲྀ་ཏྱ་ནྲྀ་ཏྱ། རཀྟ་པུཥྦཱ་ཙི་ཏ་མའུ་རྟི་ས་མ་ཡ་མ་ནུ་སྨ་ར། བཧྲ་མ་བཧྲ་མ། བཧྲ་མ་ཡ་བཧྲ་མ་ཡ། ལཱ་ཧུ་ལཱ་ཧུ་མ་བི་ལམྦ་སརྦ་  
ཀཱརྱཱ་ཎི་མེ་ཀུ་རུ་ཀུ་རུ། བི་ཙི་ཏྲ་རཱུ་པ་དྷཱ་རི་ཎཱི། ཏིཥྛ་ཏིཥྛ་ཧཱུཾ་སརྦ་བུད་དྷཱ་ནུ་ཛྙཱ་ཏ་སཱཧཱ། སྐྱོབ་པ་བྱང་ཆུབ་སེམས་དཔའ་ནི། །འཇམ་པའི་དབྱངས་ཀྱིས་བཤད་པ་ན། །ས་རྣམས་  
  
  
།ཀུན་ནས་ཡོངས་སུ་རབ་ཏུ་གཡོས། །སེམས་ཅན་ཀུན་གྱི་དོན་ཕྱིར་དང། །མ་རུངས་སེམས་ཅན་ཟློག་པའི་ཕྱིར་།མི་བཟད་དབང་ཕྱུག་བུའི་གཟུགས་སུ། །  
གདུལ་བའི་དོན་དུ་འདིར་སྐྱེས་ཏེ། །སྐེམ་བྱེད་དང་ནི་མིག་དམར་གྱི་།ཕྱག་མཚན་གྱིས་ནི་མཚོན་པ་སྟེ། །སྙིང་རྗེས་ཐུགས་ནི་བརླན་པ་ཡི། །འཇམ་པའི་ངག་གིས་གསུངས་པ་  
ཡིན༑ ༑སེམས་དཔའི་ནང་ན་བདག་ཉིད་ཆེ། །བྱིས་པ་རྣམས་ལ་ཕན་བྱེད་གང། །སེམས་ཅན་སྤྱོད་ཕྱིར་བརྩོན་པ་ནི། །འགྲོ་བ་ཀུན་ལ་རྣམ་པར་སྤྱོད། །ཕྱག་རྒྱ་མདུང་དང་ལྡན་པ་  
ཡིས༑ ༑བདག་ཉིད་ཆེན་པོས་སྦྱར་ན་ནི། །ཚངས་པ་སོགས་པའང་འགུགས་བྱེད་ན། །མི་རྣམས་ལ་ནི་སྨོས་ཅི་དགོས། །གཞོན་ནུའི་སེམས་སུ་མཐའ་དག་ནི། །བསྡུས་ནས་  
ཡོངས་སུ་བཤད་པར་བྱ། །སྨིན་དྲུག་བུ་དང་འཇམ་དཔལ་གྱི། །སྔགས་སུ་འདི་ནི་ཡང་དག་བསྟན། །སེམས་ཅན་རྗེས་སུ་གཟུང་བའི་ཕྱིར་།བྱང་ཆུབ་སེམས་དཔར་འདི་  
སྟོན་ཏོ། །ཡིག་གསུམ་ཞེས་བྱའི་སྙིང་པོ་ནི། །འདི་ཡི་སྔགས་སུ་བརྗོད་པ་ཡིན། །སེམས་ཅན་ཀུན་ལ་ཕན་པའི་ཕྱིར། །ལོངས་སྤྱོད་འདྲེན་པའི་མཆོག་དེ་ཡིན། །ཕྱག་རྒྱ་  
མདུང་དང་ལྡན་པ་ཡིས། །བཀོད་ན་ལས་ཀུན་བྱེད་པ་ཡིན། །ཨོཾ་ཧཱུཾ་ཛྫ་སྔགས་ནི་འདི་རུ་བསྡུ་བྱས་ན། །མི་རྣམས་ཀྱི་ནི་དོན་བྱེད་དོ། །ན་མཿ་ས་མནྟ་བུད་དྷཱ་ནཱཾ། ས་མནྟ་དཡོ་ཏི་  
  
  
༄༅། །ཏ་མུརྟཱི་ནཱཾ། ཨོཾ་བི་ཀྲྀ་ཏ་གྲ་ཧ་ཧཱུཾ་ཕཊ་སཱ་ཧཱ་།འདི་ཡང་ཉེ་བའི་སྙིང་པོ་སྟེ། །དེ་བཞིན་ཕྱག་རྒྱ་མདུང་ལྡན་པས། །འབྱུང་པོ་ཐམས་ཅད་འགུགས་  
བྱེད་ཅིང། །དེ་བཞིན་གཟའ་དང་མ་མོར་བཅས། །ཕྱག་རྒྱ་ཀུན་གྱིས་ཕྱག་རྒྱལ། །བཀོད་ན་འབྲས་བུར་བཅས་པར་འགྱུར། །འབྱུང་པོ་རྣམས་ནི་དངངས་བྱེད་ཅིང། །མ་  
རུངས་འཇུག་པ་ཟློག་པར་བྱེད། །འཇམ་དཔལ་གཞོན་ནུར་གྱུར་པ་འདིའི་གདོང་དྲུག་གི་པུ་ཞེས་བྱ་བའི་འཇམ་དཔལ་གཞོན་ནུའི་རྗེས་སུ་འབྲང་བ་སྟེ། ལས་ཐམས་ཅད་  
བྱེད་པ་སྟེ། བཟླས་པ་ཙམ་ཁོ་ནས་ལས་ཐམས་ཅད་བྱེད་པར་འགྱུར་རོ། །འབྱུང་པོ་ཐམས་ཅད་དངངས་པར་བྱེད་པ་དང། སྐྲག་པར་བྱེད་པ་དང། འགུགས་པར་བྱེད་པ་  
དང༑ དབང་དུ་བྱེད་པ་དང། སྒོམ་པར་བྱེད་པ་དང། འཇིག་པར་བྱེད་པ་དང། རིག་པ་འཛིན་པ་ཇི་ལྟར་འདོད་པ་དེ་ཐམས་ཅད་སྒྲུབ་པར་བྱེད་པའོ། །ན་མཿ་ས་མནྟ་  
བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། ཨོཾ་བྲཧྨ་བྲཧྨ་བ་ར་ཙས་ཤཱ་ནྟིང་ཀུ་རུ་སཱ་ཧཱ། །སྔགས་འདི་ཚངས་པ་ཆེན་པོ་སྟེ། །བྱང་ཆུབ་སེམས་དཔས་བཤད་པ་  
ཡིན༑ ༑འབྱུང་པོས་ཞི་གྱུར་རབ་ཏུ་ཐོབ། །སྐད་ཅིག་ཉིད་ལ་བསིལ་བར་གྱུར། །ཕྱག་རྒྱ་གཅུག་ཕུད་ལྔ་སྦྱར་ན། །མྱུར་དུ་དགེ་ལེགས་ཐོབ་པར་འགྱུར། །མངོན་སྤྱོད་དག་ནི་  
  
  
།སྲིང་སྲུང་གི་ནི་རིག་བྱེད་འདོད། །འདི་ནི་མདོར་བསྡུ་བསྟན་པ་སྟེ། །འདི་ཡི་ཆོག་བསྡུས་པ་ཡིན། །ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་  
ཐཱ༑ ཨོཾ་ག་རུ་ཌ་བཱ་ཧ་ན་ཙ་ཀྲི་པཱ་ཎི། ཙ་ཏུརྦྷུ་ཛ་ཧཱུཾ་ཧཱུཾ་ས་མ་ཡ་མ་ནུ་སྨ་ར། བོདྷི་སཏ་ཨཱ་ཛྙཱ་བ་ཡ་ཏི་སཱ་ཧཱ། །འཇམ་པའི་དབྱངས་ཀྱིས་བཀའ་སྩལ་པ། །ཞི་བའི་དོན་ནི་མྱུར་བྱེད་ཡིན། །  
འབྱུང་པོ་རྣམས་ནི་རྣམ་འཇིག་ཅིང། །ཁྱབ་འཇུག་གཟུགས་ཀྱི་ལུས་ཅན་ཡིན། །ཕྱག་རྒྱ་གཙུག་ཕུད་གསུམ་སྦྱར་ན། །ལས་རྣམས་ཀུན་བྱེད་བརྟན་པོ་ཡིན། །གང་དག་ཁྱབ་  
འཇུག་རྒྱུད་ལས་ནི། །བྱ་བ་རྒྱ་ཆེར་བསྟན་པ་དག་ཐབས་ཀྱིས་གདུལ་བྱའི་སེམས་ཅན་ལ། །འཇམ་པའི་དབྱངས་ཀྱིས་བཤད་པ་ཡིན། །ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་  
ཤཱ་ས་ནཱ་ནཱཾ། ཏདྱ་ཐཱ། ཨོཾ་མ་ཧཱ་མ་ཧེ་ཤྭ་ར་བཧུ་ཏཱ་དཧི་པ་ཏི་པྲྀ་ཥ་བྷ་དཧྭ་ཛ་པྲ་ལཾ་བ་ཇ་ཊཱ་ཛ་ཊ་མུ་ཀུ་ཊ་དྷཱ་རི་ཎེ། སི་ཏ་བྷསྨ་དཧུ་ས་རི་ཏ་མཱུརྟི་ཧཱུཾ་ཧཱུཾ་ཕཊ་ཕཊ་བོ་དཧི་སཏཱ་ཛྙཱ་པ་ཡ་ཏི་སཱ་ཧཱ་  
སེམས་ཅན་རྣམས་ལ་ཕན་འདོད་པས། །སྔགས་འདི་བདག་གིས་སྨྲས་པ་སྟེ། །ཕྱག་རྒྱ་མདུང་རྩེ་གསུམ་སྦྱར་ན། །འབྱུང་པོ་ཐམས་ཅད་རྣམས་འཇིག་[?]པའོ། །བདག་གིས་སྔོན་  
ནི་གང་བསྟན་པ། །འདི་ཡི་ཆོ་ག་སྔོན་བྱུང་བ། །སེམས་ཅན་ས་སྟེང་གནས་པ་ལ། །ཞིབ་པ་ཞེས་བརྗོད་པ་སྟེ། །ཡོན་ཏན་སྣ་ཚོགས་རྒྱ་ཆེ་བ། །ཞི་བའི་རྒྱུད་ལས་པ་ཡིས་  
  
  
༄༅། །བསྟན། །ན་མཿ་ས་མནྟ་བུད་དྷཱ་ནཱཾ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཏདྱ་ཐཱ། ཨོཾ་ཤཱ་ཀུ་ན་མ་ཧཱ་ཤཱ་ཀུ་ན་པདྨ་བི་དཱ་ཏ་པཀྵ་སརྦ་པཱཾ་ནཱ་ག་ནཱ་ཤཱ་ག་ཁ་ཁ་ཁཱ་ཧི་  
ཁཱ་ཧི་ས་མ་ཡ་མ་ནུ་སྨ་ར་ཧཱུཾ་ཏིཥྛ་པོ་དཧི་སཏ་ཨ་ཛྙཱ་པ་ཡ་ཏ་སཱ་ཧཱ། །སྔགས་འདི་མཐུ་ནི་ཆེན་པོ་སྟེ། །ནམ་མཁའ་ལྡིང་ཞེས་རྣམ་པར་གྲགས། །གདུལ་དཀའ་འདུལ་བྱེད་རྣམས་  
ཀྱི་མཆོག་གདེངས་ཀ་ཅན་གྱི་དུག་རྣམས་འཇོམས། །ཕྱག་རྒྱ་ཆེ་དང་སྦྱར་བྱས་ན། །ཕུང་ཁྲོལ་ཤིན་ཏུ་མི་བཟད་འཇོམས། །གནས་དང་འགྲོ་བའི་དུག་དག་ནི། །གསོ་  
བར་བྱེད་པར་ཐེ་ཚོམ་མེད། །སེམས་ཅན་གདུལ་བའི་ཐབས་སུ་ནི་།བྱང་ཆུབ་སེམས་དཔའི་ཡང་དག་དཀའ། །ནམ་མཁའ་ལྡིང་གཟུགས་ལ་སྤྱོད། །འདབ་ཆགས་  
དབང་པོ་འོད་ཆེན་ལྡན། །ཇི་སྲིད་ནམ་མཁའ་ལྡིང་རྒྱུད་དུ། །ཆོ་ག་རྒྱ་ཆེར་བསྟན་དེ་དག་སེམས་ཅན་རྣམས་ལ་ཕན་པའི་ཕྱིར་།ཐམས་ཅད་ང་ཡིས་བསྟན་པ་སྟེ། །བྱང་  
སེམས་དཔའ་ནམ་མཁའ་ལྡིང། །གདུལ་བའི་དོན་དུ་འདི་བསྟན་ཏོ་།གདེངས་ཅན་དུག་ནི་གཞོམ་བྱའི་ཕྱིར། །འདབ་ཆགས་ཚུལ་གྱིས་རྣམ་པར་རྒྱུ། །འཇིག་རྟེན་སྔགས་  
ནི་ཇི་སྲིད་པ། །ཆོ་ག་འདི་ནི་བསྟན་པ་ན། །སེམས་ཅན་གདུལ་བྱའི་དོན་དུ་ནི། །དེ་ལྟ་དེ་ལྟར་རྣམ་པར་རྒྱུ། །གང་ཡང་དེ་བཞིན་གཤེགས་སྔགས་དང། །རྡོ་རྗེ་པདྨའི་རིགས་  
  
  
།ང་ཡིས་ཆོ་ག་རབ་འབྱམས་དང། །མདོ་དག་ཀྱང་ནི་བསྟན་པ་ཡིན། །ཇི་ལྟར་མ་མོ་མང་པོ་ནི། །འབད་པས་བྱིས་པ་རྣམ་སྲུང་བ། །དེ་བཞིན་བྱིས་པ་བློ་ཅན་ལ། །སྔགས་  
ཀྱི་ཚུལ་གྱི་ང་ཡིས་བཤད། །སྔོན་ནི་སྟོབས་བཅུ་ལྡན་པས་བསྟན་།ད་ནི་ང་ཡིས་བསྟན་པ་ཡིན། །སྔགས་རྒྱུད་དོན་ནི་མ་ལུས་པ། །འོད་ཆེན་གཞོན་ནུས་བསྟན་པ་ཡིན། །རྒྱལ་  
བ་མཆོག་གིས་གང་གསུངས་དང། །སྟོབས་བཅུ་ལྡན་པའི་སྲས་གསུངས་དང། །རྨད་བྱུང་བསམ་མི་ཁྱབ་ཚུལ་གྱིས། །འཇམ་དབྱངས་ཀྱིས་གསུངས་དེ་དག་གོ་དེ་ནས་  
འཇམ་དཔལ་གཞོན་ནུར་གྱུར་པས་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་དང། འཁོར་གྱི་དཀྱིལ་འཁོར་ཆེན་པོ་ལ་གཟིགས་ནས་དམ་ཚིག་ཡང་  
དག་པར་བསྐུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །གང་དུ་ཏིང་ངེ་འཛིན་ལ་སྙོམས་པར་ཞུགས་པ་ན་སེམས་ཅན་མཐའ་དག་གི་སྒྲུབ་པའི་སྤྱོད་པ་སེམས་  
ལ་རབ་ཏུ་ཞུགས་པར་གྱུར་ཏོ། །འཇམ་དཔལ་གཞོན་ནུར་གྱུར་པ་སྙོམས་པར་ཞུགས་མ་ཐག་ཏུ་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ནོར་བུ་  
རིན་པོ་ཆེ་སྣ་ཚོགས་པའི་རྒྱན་བཀོད་པའི་དཀྱིལ་འཁོར་དུ་གྱུར་ཏེ་བསམ་གྱིས་མི་ཁྱབ་ཅིང་རྨད་དུ་བྱུང་བའི་བྱང་ཆུབ་སེམས་དཔའི་རྣམ་པར་འཕྲུལ་པ་རང་སངས་རྒྱས་ཐམས་  
  
  
༄༅། །ཅད་དང། འཕགས་པ་ཉན་ཐོས་དང། བྱང་ཆུབ་སེམས་དཔའི་སྤྱོད་པ་ལ་ཞུགས་པ་དང། ས་བཅུའི་དབང་ཕྱུག་ལ་གནས་པ་དག་གིས་ཀྱང་  
དཀྱིལ་འཁོར་དེ་བྲི་བ་འམ། འདྲི་འཇུག་པར་མི་ནུས་ན་སོ་སོའི་སྐྱེ་བོར་གྱུར་པའི་སེམས་ཅན་གྱིས་ལྟ་སྨོས་ཀྱང་ཅི་དགོས། འཕགས་པའི་དཀྱིལ་འཁོར་བཟང་པོ་དེ་  
གྲུབ་པའི་གནས་སྐབས་ལ་གནས་པ་འཇམ་དཔལ་གཞོན་ནུར་གྱུར་པས་གཟིགས་ནས། སངས་རྒྱས་བཅོམ་ལྡན་འདས་ཐམས་ཅད་དང། རང་སངས་རྒྱས་ཐམས་  
ཅད་དང། འཕགས་པ་ཉན་ཐོས་ཐམས་ཅད་དང། བྱང་ཆུབ་སེམས་དཔའ་ས་བཅུ་ལ་རབ་ཏུ་གནས་པ། རྒྱལ་ཚབ་ཏུ་དབང་བསྐུར་བ་ཐམས་ཅད་དང། སྤྱོད་པ་ལ་  
ཞུགས་པ་དང། ཟག་པ་དང་བཅས་པ་དང། ཟག་པ་མེད་པ་ཐམས་ཅད་འཇམ་དཔལ་གཞོན་ནུར་གྱུར་པའི་བྱིན་གྱིས་བརླབས་ཀྱིས་སངས་རྒྱས་དང། བྱང་ཆུབ་  
སེམས་དཔའི་མཛད་པ་བསམ་གྱིས་མི་ཁྱབ་པའི་རྒྱུ་མཐུན་པ་དང་ཏིང་ངེ་འཛིན་གྱི་ཁྱད་པར་གྱི་ཐུགས་ལས་བྱུང་བའི་དཀྱིལ་འཁོར་ལ་ཞུགས་པར་བདག་ཉིད་ཀྱིས་  
ཡང་དག་པར་ཤེས་པར་གྱུར་ཏོ། །སེམས་ཅན་སོ་སོའི་སྐྱེ་བོའི་ཡིད་ཀྱིས་ཀྱང་དེ་དམིགས་པར་མི་ནུས་ན་བྲི་བ་འམ། འདིར་འཇུག་པ་ལྟ་སྨོས་ཀྱང་ཅི་དགོས། དེ་ནས་  
  
  
ལ་རབ་ཏུ་ཞུགས་པའི་སེམས་ཅན་དེ་དག་ལ་སྨྲས་པ། གྲོགས་པོ་དག་ཉོན་ཅིག་འདི་ནི་དེ་བཞིན་  
གཤེགས་པ་རྣམས་དང། བྱང་ཆུབ་སེམས་དཔའ་རྣམས་ཀྱིས་འདའ་བར་བྱ་བ་མ་ཡིན་ན། སེམས་ཅན་གཞན་འཕགས་པ་དང། འཕགས་པ་མ་ཡིན་པ་རྣམས་ཀྱིས་  
ལྟ་སྨོས་ཀྱང་ཅི་དགོས། དེ་ནས་འཇམ་དཔལ་གཞོན་ནུར་གྱུར་པས་གསང་བ་པའི་བདག་པོ་ཕྱག་ན་རྡོ་རྗེ་ལ་སྨྲས་པ། ཀྱེ་རྒྱལ་བའི་སྲས། མི་ལས་འདས་པའི་དཀྱིལ་འཁོར་  
དམ་པ་ཡིད་ལས་བྱུང་བ་ནི་བསྟན་ཏོ། །མི་རྣམས་ཀྱི་དཀྱིལ་འཁོར་བསྟན་པར་བྱ་སྟེ། དེ་བཞིན་གཤེགས་པ་རྣམས་ཡོངས་སུ་མྱ་ངན་ལས་འདས་ནའང། སེམས་ཅན་རྣམས་  
གང་དུ་ཡང་དག་པར་ཞུགས་ན། འཇིག་རྟེན་དང། འཇིག་རྟེན་ལས་འདས་པའི་སྔགས་ཐམས་ཅད་འགྲུབ་པར་འགྱུར་རོ། །དེ་ནས་གསང་བ་པའི་བདག་པོ་ལག་ན་རྡོ་རྗེས་  
འཇམ་དཔལ་གཞོན་ནུར་གྱུར་པ་ལ་སྨྲས་པ། རྒྱལ་བའི་སྲས། གང་དེ་དུས་ལ་བབ་པར་ཤེས་ན་གསུངས་ཤིག་གསུངས་ཤིག་ཤཱཀྱ་སེངྒེ་མགོན་པོ་ནི། །ཡོངས་སུ་མྱ་  
ངན་འདས་འོག་ན། །སེམས་ཅན་རྣམས་ཀྱི་སངས་རྒྱས་ཉིད། །ས་སྟེང་ཁྱོད་ཀྱི་དཀྱིལ་འཁོར་བྱེད། །མཐོང་བ་ཙམ་གྱིས་འཇིག་རྟེན་ན་།སྔགས་ནི་རབ་ཏུ་འགྲུབ་པར་འགྱུར། །མི་  
  
  
༄༅། །ཤེས་ཆོ་ག་ཉམས་པ་འམ། །དམ་ཚིག་བདག་པོར་མ་གྱུར་ན་།བདག་ཉིད་ཆེན་པོ་ཚངས་པ་ཡང། །སྔགས་རྣམས་འགྲུབ་པར་མི་འགྱུར་རོ། །  
སྔགས་ལ་དད་པ་མེད་པས་ནི། །འབད་པ་དུ་མ་བྱས་གྱུར་ཀྱང་།སྔགས་རྣམས་འགྲུབ་པར་མི་འགྱུར་པས། །མ་རུངས་དམ་ཚིག་མི་བསྟན་ཏོ། །དམ་ཚིག་སྦྱོར་བ་  
ཉམས་པ་ནི། །རབ་འབྱམས་བརྒྱ་བྱིན་ཡིན་ན་ཡང། །སྔགས་རྣམས་འགྲུབ་པར་མི་འགྱུར་ན། །མི་རྣམས་སྨོས་ཀྱང་ཅི་ཞིག་དགོས། །དམ་ཚིག་བསྟན་བཅོས་དེ་ཉིད་  
ཤེས༑ ༑ལས་ཀྱི་སྤྱོད་པ་སྒྲུབ་པ་ལ། །འཇིག་རྟེན་འཇིག་རྟེན་འདས་པ་ཡི། །སྔགས་རྣམས་ཐམས་ཅད་འགྲུབ་པར་འགྱུར། །འཇམ་པའི་དབྱངས་ཀྱི་དཀྱིལ་འཁོར་  
ནི༑ ༑ལས་ཀུན་བྱེད་ལ་རབ་ཞུགས་ན། །བསྟན་པ་ལ་ནི་གཞོན་ནུ་བཞིན། །སྔགས་རྣམས་འགྲུབ་པར་འགྱུར་བ་ཡིན། །དེ་ནས་གསང་བ་པའི་བདག་པོ་ལག་ན་  
རྡོ་རྗེས་སེམས་དཔའ་ཆེན་པོ་དེ་ལ་གསོལ་བ་བཏབ་པ། ཀྱེ་སེམས་ཅན་ཆེན་པོ། སེམས་ཅན་གྱི་དོན་གྱི་ཕྱིར་མདོར་བསྡུས་པའི་དཀྱིལ་འཁོར་གསུངས་ཤིག་ཅེས་སོ། །  
གསང་བ་པའི་བདག་པོས་དེ་སྐད་ཅེས་སྨྲས་པ་དང། འཇམ་དཔལ་གཞོན་ནུར་གྱུར་པས་སེམས་ཅན་གྱི་དོན་གྱི་ཕྱིར་དཀྱིལ་འཁོར་གྱི་ཆོག་སྨྲས་པ། རེ་ཞིག་དང་པོ་ཆོ་འཕྲུལ་  
  
  
དབྱིད་ཟླ་འབྲིང་པོ་འམ། དཔྱིད་ཟླ་ཐ་ཆུངས་སམ། ཟླ་བ་ཡར་ངོ་འམ། ཉིན་ཞག་དགེ་བ་དང། གཟའ་བཟང་པོ་བལྟས་ཏེ། རྒྱུ་སྐར་བཟང་པོ་དང་ལྡན་པ་ཡར་  
ངོའི་ཚེས་གཅིག་དང། ཟླ་བ་ཉ་བ་འམ། དུས་གཞན་ལ་དབྱར་གྱི་དུས་སྤངས་ལ། སྔ་དྲོ་ས་བྱིན་གྱིས་བརླབ་པར་བྱ་སྟེ། གང་དུ་གྲོང་ཁྱེར་ཆེན་པོ་ལ་བརྟེན་པ་འམ། དཀྱིལ་འཁོར་  
གྱི་སློབ་དཔོན་རང་ཉིད་འདུག་པར་བྱའོ། །རྒྱ་མཚོ་ཆེན་པོར་འཇུག་པའི་གནས་སམ། རྒྱ་མཚོའི་ངོགས་དང་ཉེ་བའི་གྲོང་ཁྱེར་ཆེན་པོའི་བྱང་ཤར་གྱི་ཕྱོགས་སུ་ཧ་ཅང་ཡང་མི་རིང་  
ཧ་ཅང་ཡང་མི་ཉེ་བར་དཀྱིལ་འཁོར་གྱི་སློབ་དཔོན་སོང་སྟེ། ལོ་མའི་སྤྱིལ་བུ་བྱས་པ་ལ་ཞག་བདུན་ནམ། ཟླ་བ་ཕྱེད་ཀྱི་བར་དུ་གཅིག་པུ་རབ་ཏུ་གནས་པར་བྱ་སྟེ། གང་གནས་དེ་  
དག་ཏུ་ཡང་གཙང་མའི་ས་ཕྱོགས་རྡོ་བ་མེད་པ། གྱོ་མོ་དང་ཐལ་བ་དང། སོལ་པ་དང། ཕུབ་མ་དང། རུས་པ་སྤངས་པ། ཤིན་ཏུ་གཙང་བ། ཤིན་ཏུ་ཡོངས་སུ་སྦྱངས་  
པའི་ས་ཕྱོགས་སུ་སྲོག་ཆགས་མེད་པའི་ཆུ་ལ་བའི་རྣམ་ལྔ་འམ་ཙནྡན་དང། ག་བུར་དང། གུར་གུམ་གྱི་ཆུས་བསྲེས་པ། ཁྲོ་བོ་གཤིན་རྗེ་གཤེད་ཀྱི་སྔགས་སྟོང་རྩ་བརྒྱད་  
བཟླས་ཏེ། གཙུག་ཕུད་ལྔའི་ཕྱག་རྒྱ་ཆེན་པོ་དང་ལྡན་པས་ས་ཕྱོགས་དེར་ཕྱོགས་བཞི་དང། སྟེང་དང། འོག་དང། ཐད་ཀ་དང་ཕྱོགས་མཚམས་ཐམས་ཅད་དུ་བསང་  
  
  
༄༅། །གཏོར་བྱའོ། །དེ་ནས་ཕྱོགས་དེར་ཀུན་ནས་གྲུ་བཞིར་ཁྲུ་བཅུ་དྲུག་གམ། ཁྲུ་བཅུ་གཉིས་སམ། ཁྲུ་བརྒྱད་པ་བྱས་ཏེ། དེ་ལ་ཆེན་པོ་ཁྲུ་བཅུ་དྲུག་  
པའོ༑ ༑འབྲིང་ནི་ཁྲུ་བཅུ་གཉིས་པའོ། །ཆུང་ངུ་ནི་ཁྲུ་བརྒྱད་པའོ། །དཀྱིལ་འཁོར་འདི་ནི་རྣམ་པ་གསུམ། །ཐམས་ཅད་གཟིགས་པས་གསུངས་པ་ཡིན། །རྒྱལ་པོ་འདོད་  
པས་ཆེན་པོ་སྟེ། །འབྲིང་ནི་ལོངས་སྤྱོད་འཕེལ་བྱེད་པ། །ཆུང་ངུས་དམ་ཚིག་ཡང་དག་སྲུང། །ལས་རྣམས་ཀུན་བྱེད་ཞི་བ་ཡིན། །དེ་དག་ལས་ཡིད་ལ་གང་འདོད་པའི་  
དཀྱིལ་འཁོར་བྲི་བ་ནི་དེ་ལ་ས་ཕྱོགས་དེར་ཁྲུ་དོ་ཙམ་བརྐོས་ལ་དེར་རྡོ་བ་དང། སོལ་བ་དང། ཐལ་བ་དང། རུས་པ་དང། སྐྲ་ལ་སོགས་པ་དང། སྲོག་ཆགས་ཀྱི་རིགས་  
རྣམ་པ་སྣ་ཚོགས་གལ་ཏེ་མཐོང་ན་སའི་ཕྱོགས་གཞན་དུ་བརྐོ་བ་བྱས་ན་གནོད་པ་མེད་པ་དང། འཚེ་བ་མེད་པར་འགྱུར་རོ། །རི་བོའི་རྩེ་མོ་དང། ཆུ་བོའི་ངོགས་དང་  
རྒྱ་མཚོའི་འགྲམ་དང། ཆུ་བོ་ཆེན་པོའི་ངོགས་སུ་བྱེ་མའི་ཕུང་པོ་ཆེན་པོ་རྣམས་འབད་པས་ཤིན་ཏུ་སོ་སོར་བརྟགས་ཏེ། ཤིན་ཏུ་གཙང་བ་དང། སྲོག་ཆགས་མེད་  
པར་བྱས་ལ་བྲི་བར་བྱའོ། །ས་ཕྱོགས་དེ་ཡང་སྲོག་ཆགས་མེད་པའི་ཆུ་ལ་བའི་རྣམ་པ་ལྔ་བསྲེས་ཏེ། ཆུ་བོའི་ཀླུང་གི་ས་གཙང་མ་འམ། གྲོག་མཁར་གྱི་ས་གང་དུ་  
  
  
།བཀང་ནས་ཀྱང་ལེགས་པར་བརྡུངས་ཏེ་ཀུན་ནས་མཉམ་པར་བྱས་ལ་དཀྱིལ་འཁོར་རྣམ་པ་གསུམ་གང་འདོད་པར་བྱའོ།།  
སེང་ལྡེང་གི་ཕུར་པ་བཞི་ལ་ཁྲོ་བོའི་རྒྱལ་པོའི་སྔགས་ལན་བདུན་བཟླ་ཞིང་ཕྱོགས་བཞིར་གདབ་བོ། །ཚོན་སྣ་ལྔའི་སྐུད་པ་ལ་ཁྲོ་བོའི་སྙིང་པོ་ལན་བདུན་བཟླས་པ་བྱས་ཏེ་  
དཀྱིལ་འཁོར་ཕྱོགས་བཞི་ཀུན་ནས་བསྐོར་བར་བྱའོ། །དེ་བཞིན་དུ་དབུས་ཀྱི་གནས་སུ་ནང་དུ་ཡང་ཟུར་བཞིར་བྱའོ། །དབུས་ན་གནས་པའི་དཀྱིལ་འཁོར་གྱི་སློབ་དཔོན་གྱིས་  
རང་གི་རིག་པ་རྩ་བའི་སྔགས་སྟོང་རྩ་བརྒྱད་བཟླ་བར་བྱའོ་།གཙུག་ཕུད་ལྔའི་ཕྱག་རྒྱ་ཆེན་པོ་བཅིངས་ནས་རྩ་བའི་སྔགས་ཀྱིས་གྲོགས་པོ་དང། བདག་ཉིད་བསྲུང་བར་བྱས་  
ལ༑ སྔགས་ཟློ་བཞིན་དུ་དཀྱིལ་འཁོར་གྱི་ཕྱི་རོལ་ཏུ་བྱུང་སྟེ་དཀྱིལ་འཁོར་དེ་ལ་གཡས་སུ་བསྐོར་བ་བྱས་ནས་ཁ་ཤར་ཕྱོགས་སུ་བལྟས་ཏེ་ཀུ་ཤའི་སྟན་ལ་འདུག་པར་  
བྱའོ༑ ༑སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཡིད་ལ་བྱས་ཏེ། དཀྱིལ་འཁོར་དེའི་གྲུ་བཞི་ཀུན་ཏུ་ཀུ་ཤས་བསྐོར་ཞིང་དགྲམ་པར་བྱའོ། །དེ་ཉིད་ཀྱི་ཕྱི་རོལ་ཏུ་  
ཡང་པ་རྣམས་ཞག་གཅིག་གནས་པས་བསྙལ་ཞིང་དབྱུང་བར་བྱའོ་།དེ་ལ་དཀྱིལ་འཁོར་གྱི་སློབ་དཔོན་གྱིས་སྔོན་དུ་བྱ་བ་རྣམས་བྱས་ནས་རང་གི་རྒྱུད་ཀྱི་སྔགས་ལ་མཁའ་  
  
  
༄༅། །པ་དང། སེམས་ཅན་གྱི་དོན་གྱི་ཐབས་ཀྱི་ཕྱིར་ཐེག་པ་ཆེན་པོ་ལ་མོས་པ་དང། ཞག་གཅིག་སྨྱུང་བར་བྱས་པ་དང། གྲོགས་བཟང་པོ་དང་ལྡན་པ་  
དང༑ བསྟན་བཅོས་སྣ་ཚོགས་ཀྱི་ལས་མཐོང་བས་ཚོན་སྣ་ལྔའི་ཕྱེ་མ་ཞིབ་མོ་ཤིན་ཏུ་གསལ་ཞིང་ལེགས་པར་སྦྱར་བ་བྱས་ལ། ཡི་གེ་དྲུག་པའི་སྙིང་པོ་མངོན་པར་བཟླས་  
པའི་ཕྱེ་མ་དཀྱིལ་འཁོར་གྱི་དབུས་སུ་གཞག་པར་བྱའོ། །ཕྱི་རོལ་ཏུ་ཡང་རྒྱལ་མཚན་དང། བ་དན་བསྒྲེང་བ་དང། རྟ་བབས་བཞིས་བརྒྱན་པ། ཆུ་ཤིང་འབྲས་བུའི་ཚོགས་  
ཀྱིས་གཡུར་ཟ་བ་དང། རྔ་བོ་ཆེ་དང། རྫ་རྔ་བརྡུང་བ་དང། དུང་གི་སྒྲ་དང། དགའ་བ་དང། བཀྲ་ཤིས་པའི་སྒྲ་སྒྲོགས་པ་དག་བྱའོ། །ཟུར་བཞི་ནས་ཆོས་མཉན་པ་དག་ལ་  
བཤད་པར་བྱའོ། །ཕྱོགས་བཞིར་ཐེག་པ་ཆེན་པོའི་མདོ་སྡེ་བཀླག་པར་བྱ་བ་ལ། འདི་ལྟ་སྟེ། བཅོམ་ལྡན་འདས་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལྷོ་ཕྱོགས་སུ་  
བཀླག་པར་བྱའོ། །འཕགས་པ་ཟླ་བ་སྒྲོན་མའི་ཏིང་ངེ་འཛིན་ནུབ་ཕྱོགས་སུ་བཀླག་པར་བྱའོ། །འཕགས་པ་སྡོང་པོ་བརྒྱན་པ་བྱང་ཕྱོགས་སུ་བཀླག་པར་བྱའོ། །འཕགས་པ་  
གསེར་འོད་དམ་པའི་མདོ་སྡེ་ཤར་ཕྱོགས་སུ་བཀླག་པར་བྱའོ། །གླེགས་བམ་དག་མེད་ན་མདོ་སྡེ་བཞི་པོ་ཤེས་པའི་གང་ཟག་ཆོས་འཆད་པ་པོ་ལ་ཆོས་མཉན་པའི་ཕྱིར་བསྐུལ་  
  
  
།དེ་ནས་དཀྱིལ་འཁོར་གྱི་སློབ་དཔོན་ལངས་ནས་ཙནྡན་དང། ག་བུར་དང། གུར་གུམ་བསྲེས་པའི་མེ་ཏོག་དྲི་ཞིམ་པ་དཀར་པོ་[?]རྩ་བའི་སྔགས་བཟླས་ཏེ། དཀྱིལ་འཁོར་  
དེ་ཐམས་ཅད་དུ་ཆལ་པར་དགྲམ་པར་བྱའོ། །མངོན་པར་བཀྲམ་པ་བྱས་ནས་ཕྱི་རོལ་ཏུ་བྱུང་སྟེ། ཞག་བདུན་གྱི་བར་དུ་འདོད་པའི་ཁ་ཟས་བསྟེན་པའི་རི་མོ་མཁན་གཉིས་སམ་  
གསུམ་བྱང་ཆུབ་ཏུ་སེམས་བསྐྱེད་པ། གསོ་སྦྱོང་ཉེ་བར་བསྟེན་པ་མཁས་པ་དག་བཅུག་སྟེ། རྩ་བའི་སྔགས་ཀྱིས་གཙུག་ཕུད་བཅིང་བ་བྱས་ལ། དེ་ནས་གསེར་དང་  
དངུལ་དང། ཟངས་དང། རིན་པོ་ཆེ་རྣམས་པ་སྣ་ཚོགས་ལས་ཚོན་སྣ་ལྔ་ཤིན་ཏུ་མཛེས་པ་ཡིད་དུ་འོང་བའི་ཕྱེ་མ་ཞིབ་མོ་རབ་ཏུ་བླངས་ཏེ། ལོངས་སྤྱོད་ཆེན་པོ་དང་ལྡན་པ་དང་  
ཆོས་དང་ལྡན་པའི་རྒྱལ་པོ་དག་འདྲིར་གཞུག་པ་བྱས་ན། དཀྱིལ་འཁོར་མཐོང་བ་ཙམ་གྱིས་ངེས་པར་བྱང་ཆུབ་འཐོབ་པ་ཡིན་ན་སྔགས་སྒྲུབ་པར་བྱེད་པ་ལྟ་སྨོས་ཀྱང་  
ཅི་དགོས། །ཤཱཀྱའི་སྐྱེས་མཆོག་འདས་གྱུར་ནས། །སེམས་ཅན་བསོད་ནམས་ཆུང་བ་ལ། །འདི་འདྲའི་ལོངས་སྤྱོད་ག་ལ་ཡོད། །དེ་བས་ཆོག་འདི་བསྟན་བྱ། །འཇམ་དབྱངས་  
འོད་ཆེན་ལྡན་པ་ཡིས། །སྐྱེ་བོ་ཕོངས་པར་གཟིགས་ནས་ནི། །ཉུང་ཞིང་དཀྱིལ་བསྡུས་དཀྱིལ་འཁོར་ནི། །མདོར་བསྡུས་ནས་ནི་བསྟན་པ་ཡིན། །འབྲས་སཱ་ལུ་དང། ཐུག་པོ་ཆེའི་  
  
  
༄༅། །ཕྱེ་མ་ཤིན་ཏུ་ཞིབ་པའི་ཚོན་སྣ་ལྔ་བཟང་པོ། དཀར་བ་དང། སེར་བ་དང། དམར་བ་དང། ནག་པོ་དང། ལྗང་གུ་དག་གིས་བསྒྱུར་ཏེ། སྔར་བཞག་  
པའི་ཚོན་གྱི་ཕྱེ་མ་སློབ་དཔོན་རང་གིས་བླངས་ནས་གཙུག་ཕུད་ལྔའི་ཕྱག་རྒྱ་ཆེན་པོ་བཅིངས་ཏེ། རྩ་བའི་སྔགས་ཀྱི་བཟླས་པ་བྱས་ནས་ཕྱེ་མ་དེ་ལ་ཕྱག་རྒྱ་བཅིང་ངོ། །སྒྲུབ་  
པའི་གྲོགས་མཆོག་གི་སློབ་དཔོན་གྱིས་དཀྱིལ་འཁོར་གྱི་ཕྱི་རོལ་ཤར་ལྷོ་མཚམས་ཀྱི་ཕྱོགས་སུ་ཆོ་ག་མཐོང་བའི་ལས་ཀྱིས་ཐབ་ཁུང་བྱ་སྟེ། རྒྱར་ཁྲུ་དོ་ལ་ཟབས་སུ་ཁྲུ་  
གང་པ། ཀུན་ནས་འཁོར་བར་པདྨའི་ཟེ་བ་འདྲ་བ། ཕྱི་རོལ་ཡང་པདྨའི་ཟེ་བ་འདྲ་བ། ཤིང་པ་ལ་ཤའི་ཡམ་ཤིང་གིས་མེ་སྦར་བར་བྱ། ཤིང་བིལ་བའི་ཡམ་ཤིང་  
མཐོ་གང་ཙམ་རློན་པ་ལ་ཞོ་དང། སྦྲང་རྩི་དང། མར་ལ་བཏགས་པ་ལ་རྩ་བའི་སྔགས་འབྲུ་དྲུག་པའམ། སྙིང་པོས་ཁུ་ཚུར་གྱི་ཕྱག་རྒྱ་བཅིངས་ཏེ་མེ་ལྷ་སྤྱན་དྲང་བར་  
བྱའོ༑ ༑སྤྱན་དྲངས་ནས་སྔར་བསྟན་པ་ཉིད་ཀྱི་རྩ་བའི་སྔགས་ཀྱི་ཡི་གེ་གཅིག་པའི་སྙིང་པོས་ཕྱིར་ཡང་བརྒྱ་རྩ་བརྒྱད་སྦྱིན་སྲེག་བྱའོ། །དེ་ནས་དཀྱིལ་འཁོར་གྱི་སློབ་དཔོན་  
གྱིས་ཅོད་པན་དང། འཚོག་ཆས་བྱས་ནས་བདག་ཉིད་དང། རི་མོ་མཁན་ཡང་རྩེ་གཅིག་པར་བྱས་ནས་སྦྱིན་སྲེག་བྱེད་དུ་གཞུག་གོ་དེ་ནས་དཀྱིལ་འཁོར་གྱི་སློབ་དཔོན་  
  
  
བྱང་ཆུབ་སེམས་དཔའ་རྣམས་ཡིད་ལ་བྱ་སྟེ། སྔར་བསྟན་པའི་བདུག་པས་བདུགས་ནས་ཐལ་མོ་སྦྱར་ནས། བྱང་ཆུབ་སེམས་དཔའ་ཐམས་ཅད་ལ་རབ་  
ཏུ་བཏུད་ནས། འཇམ་དཔལ་གཞོན་ནུར་གྱུར་པ་ལ་ཡང་ཕྱག་བྱས་ཏེ་ཚོན་གྱི་ཕྱེ་མ་བླངས་ནས་སྐུའི་གཟུགས་ཀྱི་ས་བཅད་པ་ལ་རི་མོ་མཁན་གྱི་ཡོངས་སུ་རྫོགས་པར་བྱའོ། །  
ཆོག་འདི་དག་གིས་དང་པོར་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་ཉིད་རྣམ་པ་ཐམས་ཅད་ཀྱི་མཆོག་དང་ལྡན་པ། སེངྒེའི་ཁྲི་ལ་བཞུགས་པ་གནས་གཙང་མའི་གཞལ་  
མེད་ཁང་ན་ཆོས་སྟོན་ཅིང་བཞུགས་པ་བྲི་བར་བྱའོ། །དཀྱིལ་འཁོར་གྱི་སློབ་དཔོན་རི་མོ་འདྲི་བ་ན་འདིར་སྒྲུབ་པའི་གྲོགས་མཆོག་གིས་སློབ་དཔོན་བདག་ཉིད་བསྲུང་བའི་ཕྱིར་  
རྩ་བའི་སྔགས་ཀྱིས་འབྱུང་པོ་ཐམས་ཅད་པའི་གཏོར་མ་གཏང་བར་བྱ་སྟེ། ཕྱི་རོལ་གྱི་ཕྱོགས་བཞི་དང། སྟེང་དང། འོག་དག་ཏུ་གཏོར་བར་བྱའོ། །དེ་ནས་ཁྲུས་བྱས་ཏེ་ཐབ་  
ཁུང་དུ་ཉེ་བར་སོང་ནས་གོས་གཙང་མ་གོས་ཏེ། གཙང་སྦྲ་དང་སྲུང་བའི་ཆོག་བྱས་ནས་གུར་གུམ་དང་བསྲེས་པའི་མར་གྱི་སྦྱིན་སྲེག་སྟོང་རྩ་བརྒྱད་བྱའོ། །དེ་ནས་ཀུ་  
ཤའི་ཁྲེས་ལ་འདུག་ནས་བཟླས་པ་བྱ་སྟེ། དེ་ཉིད་དུ་གནས་པར་བྱའོ། །ཡུངས་ཀར་ལ་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྔགས་བརྒྱ་རྩ་བརྒྱད་ཀྱིས་མངོན་པར་སྔགས་  
  
  
༄༅། །ལ་ཁམ་པོར་ཁ་སྦྱར་གྱི་ནང་དུ་གཞག་པར་བྱའོ་།བགེགས་ཀྱི་རྣམ་པ་འཇིགས་སུ་རུང་བའི་གཟུགས་ཅན་མི་བཟད་པའི་སྒྲ་རྣམ་པ་དུ་མ་རླུང་དང་  
ཆར་དང། ཡུལ་ངན་གཞན་དང། གཞན་གང་ཡང་རུང་བ་མཐོང་ན། ཁྲོས་པ་ཡུངས་ཀར་ཆང་པར་བཅངས་ཏེ། ལན་བདུན་སྦྱིན་སྲེག་བྱས་པ་དེས་ནི་བགེགས་རབ་  
ཏུ་འཇོམས་པར་འགྱུར་རོ། །མིའི་བགེགས་ལ་ནི་ལན་ལྔ་ཚང་བ་ནས་སྦྱིན་སྲེག་བྱས་ན་སྐྱེས་བུ་དེ་རེངས་པར་འགྱུར་བ་འམ། ནུས་པ་མེད་པར་འགྱུར་བའམ། འཆི་བར་  
འགྱུར་བའམ། སྐད་ཅིག་དེ་ཉིད་ལ་མི་མ་ཡིན་པས་ཟིན་པར་འགྱུར་བ་ལ་ནམས་ཀྱང་ཐེ་ཚོམ་མེད་དེ། བརྒྱ་བྱིན་ཡང་འཆི་བར་བྱེད་ན་མ་རུངས་པའི་སེམས་དང་ལྡན་  
པའི་མིའམ། བགེགས་ཐ་མལ་པ་ལྟ་སྨོས་ཀྱང་ཅི་དགོས། ཁྲོ་བོ་གཤིན་རྗེ་གཤེད་ཀྱིས་འཇིགས་པས་བགེགས་རྣམས་ཕན་ཚུན་དུ་འབྲོས་ཤིང་མི་སྣང་བར་འགྱུར་རོ། །  
དེ་ནས་སྒྲུབ་པའི་གྲོགས་མཆོག་གིས་དེ་ཉིད་དུ་ཀུ་ཤའི་ཁྲེས་ལ་གནས་ནས། ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་བཟླས་པ་བྱེད་ཅིང་གནས་པར་བྱའོ། །དེ་ནས་དཀྱིལ་འཁོར་  
གྱི་སློང་དཔོན་གྱིས་བཅོམ་ལྡན་འདས་ཤཱཀྱ་ཐུབ་པའི་སྐུ་གཟུགས་ཀྱི་གཡས་ངོས་སུ་རང་སངས་རྒྱས་ཉིད་པདྨའི་གདན་ལ་བཞུགས་པར་བྱའོ། །དེ་གཉིས་ཀྱི་འོག་ཏུ་ཉན་ཐོས་