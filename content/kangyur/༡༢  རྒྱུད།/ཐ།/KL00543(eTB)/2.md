  
།དེ་དག་གི་ཡར་གཡས་སུ་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་རྒྱན་ཐམས་ཅད་ཀྱིས་བརྒྱན་པ། སྟོན་ཀའི་འདམ་  
བུའི་མདོག་ལྟར་དཀར་བ། པདྨའི་གདན་ལ་བཞུགས་པ། ཕྱག་གཡོན་པ་ན་པདྨ་བསྣམས་པ། ཕྱག་གཡས་པ་མཆོག་སྦྱིན་པ། དེའི་ཡང་གཡས་ན་བཅོམ་ལྡན་འདས་ཡུམ་  
གོས་དཀར་མོ། ཕྱག་གཡོན་པ་ན་པདྨ་བསྣམས་པ། ཕྱག་གཡས་པས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་བ། པདྨའི་གདན་ལ་བཞུགས་པ། ཕྱག་གསེར་གྱི་  
ཅོད་པན་འཆང་བ། དེར་ལ་དཀར་པོའི་ན་བཟའ་མནབས་པ། ཐལ་བ་ནག་པོས་ཐིག་ལེ་གསུམ་བྱས་པ། དེ་བཞིན་དུ་སྒྲོལ་མ་དང། ཁྲོ་གཉེར་ཅན་ཡང་རང་རང་གི་གནས་སུ་སྤྱོད་  
ལམ་དག་གིས་གནས་པར་བྱའོ། །དེ་དག་གི་སྟེང་དུ་ནི་བཅོམ་ལྡན་འདས་ཡུམ་ཤེས་རབ་ཀྱི་ཕ་རོལ་ཏུ་ཕྱིན་མ་དང། དེ་བཞིན་གཤེགས་པའི་སྤྱན་དང། གཙུག་ཏོར་གྱི་རྒྱལ་མོ་  
རྣམས་བྱའོ། །དེ་བཞིན་དུ་བྱང་ཆུབ་སེམས་དཔའ་བཅུ་དྲུག་བྱ་བ་ལ། འདི་ལྟ་སྟེ། ཀུན་ཏུ་བཟང་པོ་དང། སའི་སྙིང་པོ་དང། ནམ་མཁའ་མཛོད་དང། སྒྲིབ་པ་ཐམས་ཅད་རྣམ་  
པར་སེལ་བ་དང། ངན་སོང་རྣམ་པར་སྦྱོང་བ་དང། བྱམས་པ་རྔ་ཡབ་ལག་ན་ཐོགས་ཤིང་སངས་རྒྱས་བཅོམ་ལྡན་འདས་ལ་བལྟ་བ་དང། དྲི་མ་མེད་པར་འགྲོ་བ་དང། དྲི་མ་མེད་  
  
  
༄༅། །པའི་ཏོག་དང། ནོར་བཟང་དང། ཟླ་བའི་འོད་དང། དྲི་མ་མེད་པར་གྲགས་པ་དང། ནང་ཐམས་ཅད་གསོ་བར་བྱེད་པ་དང་ཆོས་ཐམས་ཅད་ཀྱི་དབང་  
ཕྱུག་གི་རྒྱལ་པོ་དང། འཇིག་རྟེན་འགྲོ་བ་དང། བློ་ཆེན་པོ་དང་བློ་བཟང་པོ་སྟེ། སེམས་དཔའ་ཆེན་པོ་འདི་དག་ནི་ལུས་ཤིན་ཏུ་ཞི་བ་དང། རྒྱན་ཐམས་ཅད་ཀྱིས་བརྒྱན་པ་བྲི་  
པར་བྱའོ། །རིག་པའི་རྒྱལ་པོའི་གཙོ་བོ་དང། རིག་པའི་རྒྱལ་མོ་དང། པདྨའི་རིགས་གཟུགས་དང། ཕྱག་རྒྱ་ལུང་ཇི་ལྟ་བ་བཞིན་གནས་ཇི་ལྟ་བ་མ་ལུས་པ་དག་ཏུ་བྲི་བར་བྱའོ། །  
མཐའི་གྲུ་བཞིའི་གནས་དག་ཏུ་ནི་གནས་རྣམས་གཞག་པར་བྱའོ་།པདྨའི་མེ་ཏོག་ལེགས་པར་བྱས་པ་དང། རིག་པའི་ལྷ་གང་དྲན་པ་ཡང་དེ་དག་ཏུ་གཞག་པར་བྱའོ། །དེ་  
བཞིན་དུ་ལྷོ་ཕྱོགས་སུ་བཅོམ་ལྡན་འདས་ཤཱཀྱ་ཐུབ་པ་དང། འདི་སངས་རྒྱས་གཉིས་ནི་རི་སྤོས་ཀྱི་ངད་ལྡང་བ་ལ་བཞུགས་པ་བྲི་བར་བྱའོ། །དེ་བཞིན་དུ་དཀྱིལ་འཁོར་  
གྱི་ཤར་དུ་བདག་ཉིད་བལྟ་བ་དང། ཐམས་ཅད་ལ་ཡང་འཇུག་པའི་སྒོ་རྣམས་བྱའོ། །བཅོམ་ལྡན་འདས་ཤཱཀྱ་ཐུབ་པའི་གཡོན་ཕྱོགས་སུ་རང་སངས་རྒྱས་གཞན་  
གཉིས་ཏེ། ཙནྡན་དང། གྲུབ་བ་ཞེས་བྱ་བ་གཉིས་བྲི་བར་བྱའོ་།དེ་གཉིས་ཀྱི་འོག་ཏུ་ཉན་ཐོས་གཉིས་ནི་འོད་སྲུང་ཆེན་པོ་དང་ཀཱ་ཏྱཱ་ཡ་ན་བྲི་བར་བྱའོ། །དེ་དག་གི་ཡང་  
  
  
བསངས་གཟུགས་ཤིན་ཏུ་མཛེས་པ། རྒྱན་ཐམས་ཅད་ཀྱིས་བརྒྱན་པ་ལག་པ་གཡས་པ་ན་རྔ་ཡབ་ཐོགས་པ། གཡོན་  
པ་ཁྲོ་བོའི་ལུས་ཀྱིས་གནས་པ། རྡོ་རྗེ་ཁུ་ཚུར་མ། རྡོ་རྗེ་ལྕགས་ཀྱུ་མ། རྡོ་རྗེ་ལུ་གུ་རྒྱུད་མ། དཔུང་བཟང་མ། རྡོ་རྗེ་སྡེ་མ་ཆ་བྱད་ཇི་ལྟ་བ་བཞིན་དུ་བགེགས་ཀྱི་གདན་ལ་གནས་པ་  
རིག་པའི་རྒྱལ་པོ་ཐམས་ཅད་དང། རིག་པའི་རྒྱལ་མོ་འཁོར་དང་བཅས་པ་བཟླས་པ་དང། ཕྱག་རྒྱ་དང་ལྡན་པ་ཇི་ལྟར་ཤེས་པ་བཞིན་བྲི་བར་བྱའོ། །དེ་དག་གི་ཡང་གཡོན་  
དུ་ཟུར་བཞིར་སྣ་ཚོགས་རྡོ་རྗེའི་ཕྱག་རྒྱ་བྲི་བར་བྱའོ། །བྲིས་ནས་ཀྱང་གནས་གང་དུ་རིག་པའི་ཚོགས་མ་དྲན་པའི་གནས་དེ་དག་ཀྱང་བཞུགས་ཤིག་ཅེས་བརྗོད་པར་བྱའོ། །དེའི་  
སྟེང་དུ་ཕ་རོལ་དུ་ཕྱིན་པ་དྲུག་དང། བཅོམ་ལྡན་འདས་ཡུམ་མཱ་མ་ཀཱི་བྲི་བར་བྱ་སྟེ། རྒྱན་ཐམས་ཅད་ཀྱིས་བརྒྱན་པ། གཟུགས་ཤིན་ཏུ་མཛེས་པར་བྱའོ། །དེ་དག་གི་སྟེང་དུ་  
གཙུག་ཏོར་གྱི་རྒྱལ་པོ་བརྒྱད་ཀུན་ནས་འབར་བའི་ཕྲེང་བའི་ཕྱག་རྒྱ་བཅིངས་ནས་རང་རང་དག་གིས་འཁོར་ལོས་བསྒྱུར་བའི་རྒྱལ་པོ་ཆེན་པོའི་གཟུགས་སུ་བྲི་བར་བྱ་སྟེ། གསེར་  
གྱི་མདོག་ཅན་དབང་པོ་ཤིན་ཏུ་དུལ་ལ་རྒྱན་ཐམས་ཅད་ཀྱིས་བརྒྱན་པ། དེ་བཞིན་གཤེགས་པ་ལ་ཟུར་གྱིས་ལྟ་བ་དག་ལ། འདི་ལྟ་སྟེ་གཙུག་ཏོར་འཁོར་ལོས་བསྒྱུར་བ་དང་  
  
  
༄༅། །གཙུག་ཏོར་མངོན་པར་འཕགས་པ་དང། གཙུག་ཏོར་གདུགས་དཀར་པོ་དང། རྒྱལ་བའི་གཙུག་ཏོར་དང། པདྨའི་གཙུག་ཏོར་དང་རྣམ་པར་རྒྱལ་བའི་  
གཙུག་ཏོར་དང། གཟི་བརྗིད་ཕུང་པོའི་གཙུག་ཏོར་དང། གཙུག་ཏོར་མཐོན་པོ་སྟེ་བརྒྱད་པོ་འདི་དག་ནི་གཙུག་ཏོར་གྱི་རྒྱལ་པོ་རྣམས་སོ། །གཡོན་དུ་བྲི་བ་ནི་རང་སངས་རྒྱས་རྣམས་  
སོ༑ ༑འཇུག་པའི་ཕྱོགས་ཀྱི་སྒོར་ནི་བྱང་ཆུབ་སེམས་དཔའ་གཉིས་བྱ་སྟེ། གཡས་ཕྱོགས་སུ་ནི་འཇིག་རྟེན་ལས་འདས་པར་འགྲོ་བ་ཞེས་བྱ་བ་རལ་བའི་ཅོད་པན་འཆང་  
བ༑ ལུས་ཞི་བ། ལག་པ་གཡས་པ་མཆོག་སྦྱིན་པས་ཕྲེང་བ་འཛིན་པ། ལག་པ་གཡོན་པས་སྤྱི་བླུགས་འཛིན་ཅིང་སྒོ་ལ་མངོན་དུ་ཕྱོགས་པ། བཞིན་ཅུང་ཟད་ཁྲོ་གཉེར་  
དང་བཅས་པ་བྲི་བར་བྱའོ། །འཇུག་པའི་སྒོའི་གཡོན་ཕྱོགས་སུ་ནི་བྱང་ཆུབ་སེམས་དཔའ་ཆེན་པོ་མ་རྒྱལ་བ་ལས་རྒྱལ་བ་ཞེས་བྱ་བ་བྲི་བར་བྱ་སྟེ། ལུས་རབ་ཏུ་ཞི་བ། རལ་  
པའི་ཅོད་པན་འཆང་བ། ལག་པ་གཡོན་པ་ན་དབྱིག་པ་དང། སྤྱི་བླུགས་འཛིན་པ། ལག་པ་གཡས་པ་ན་མཆོག་སྦྱིན་པས་ཕྲེང་བ་འཛིན་པ། བཞིན་ཅུང་ཟད་ཁྲོ་གཉེར་དང་  
ལྡན་པ་སྒོ་ལ་མངོན་པར་ཕྱོགས་པ་བྲིའོ། །སེངྒེའི་ཁྲིའི་འོག་ཏུ་ཆོས་ཀྱི་འཁོར་ལོ་ཀུན་ཏུ་འབར་བས་ཁྱབ་པ། དེའི་འོག་ཏུ་རིན་པོ་ཆེའི་གཞལ་མེད་ཁང་དེ་ལ་གནས་པ་  
  
  
ནུར་གྱུར་བ། གཞོན་ནུའི་གཟུགས་ཅན་སྐུ་མདོག་དམར་སྐྱ། ཞི་བའི་གཟུགས་དང། མཛེས་པའི་གཟུགས་  
ཅན༑ ཅུང་ཟད་ཞལ་འཛུམ་པ། ཕྱག་གཡོན་པ་ན་ཨུཏྤ་ལ་སྔོན་པོ་བསྣམས་པ། ཕྱག་གཡས་པ་ནི་བིལ་བ་བསྣམས་པ། བྱིས་པའི་རྒྱན་ཐམས་ཅད་ཀྱིས་བརྒྱན་པ། གཙུག་  
ཕུད་ལྔས་ཉེ་བར་མཛེས་པར་གྱུར་པ། མུ་ཏིག་གི་ཕྲེང་བས་མཆོད་ཕྱིར་ཐོགས་པ། དར་ལའི་སྟོད་གཡོགས་མནབས་པ། དར་གྱི་ན་བཟས་སྨད་གཡོགས་མཛད་པ། འོད་ཀུན་  
ནས་འཕྲོ་བ། འབར་བའི་ཕྲེང་བས་ཀུན་ནས་ཁྱབ་པ། པདྨའི་གདན་ལ་ཉེ་བར་བཞུགས་པ། ཁྲོ་བོའི་རྒྱལ་པོ་གཤིན་རྗེའི་གཤེད་ལ་གཟིགས་པ། དཀྱིལ་འཁོར་དུ་འཇུག་པའི་  
སྒོ་ལ་མངོན་དུ་ཕྱོགས་པ། བལྟ་ན་སྡུག་པ་བྲི་བར་བྱའོ། །དེའི་གཡས་ཕྱོགས་ཀྱི་ངོས་ཀྱི་པདྨའི་འོག་ཏུ་ཁྲོ་བོའི་རྒྱལ་པོ་གཤིན་རྗེའི་གཤེད་བྲི་བར་བྱ་སྟེ། མི་སྡུག་པ་ཆེན་  
པོའི་གཟུགས་ཅན། ཀུན་ནས་འབར་བའི་ཕྲེང་བས་ཁྱབ་པ། བཀའ་ལེན་ཅིང་འཛིན་པ། བྱང་ཆུབ་སེམས་དཔའ་ཆེན་པོའི་ཕྱོགས་སུ་ལྟ་བའོ་།གཡོན་ཕྱོགས་ཀྱི་པདྨའི་  
འོག་ཏུ་གནས་གཙང་མའི་རིས་ཀྱི་ལྷའི་བུ་གཟུགས་ཅན། བྱང་ཆུབ་སེམས་དཔའ་ལྔ་བྲི་བར་བྱ་བ་ལ། འདི་ལྟ་སྟེ། ཤིན་ཏུ་དྲི་མེད་དང། ཤིན་ཏུ་དུལ་བ་དང། དག་པ་དང་  
  
  
༄༅། །མུན་སེལ་དང། ཀུན་ཏུ་སྣང་བའོ། །དེ་དག་ཐམས་ཅད་ཀྱང་གནས་གཙང་མའི་གཞལ་མེད་ཁང་ན་འདུག་པ། རིན་པོ་ཆེ་དུ་མ་འབར་བའི་རྡོའི་  
སྟེང་དང་འདྲ་བ་ཀུན་ནས་འབར་བ། མེ་ཏོག་སྣ་ཚོགས་ཀྱིས་གཅལ་བཀྲམ་པ། ཤིན་ཏུ་མཛེས་པ་བྲི་བར་བྱའོ། །ཕྱི་རོལ་ཁོར་ཡུག་ཏུ་ཟུར་བཞིའི་རྣམ་པར་བྱས་ཏེ། རྟ་  
བབས་བཞི་དང་ལྡན་པ། ཕྱོགས་བཞི་ནས་རྣམ་པ་སྣ་ཚོགས་པའི་ཚོན་སྣ་ལྔས་གསལ་བས་རི་མོ་ཤིན་ཏུ་དྲང་བ་དང་ལྡན་པ་ནང་གི་དཀྱིལ་འཁོར་བྲི་བར་བྱའོ། །ཤར་  
གྱི་བཅོམ་ལྡན་འདས་ཤཱཀྱ་ཐུབ་པའི་སྟེང་དུ་རི་མོའི་དབུས་སུ་མེ་ཏོག་ཀུན་ནས་སྐྱེས་པའི་རྒྱལ་པོའི་དབང་པོས་པདྨའི་གདན་ལ་བཞུགས་པ་དེ་བཞིན་གཤེགས་པའི་  
གཟུགས་ཅུང་ཟད་ཆུང་བར་བྱའོ། །འོད་ཀུན་ནས་འབར་བའི་ཕྲེང་བས་ཁྱབ་པ། མཆོག་སྦྱིན་གྱི་ཕྱག་རྒྱ་དང་ལྡན་པ། སྐྱིལ་མོ་ཀྲུང་གིས་བཞུགས་པ། དེའི་གཡས་སུ་  
གཙུག་ཏོར་འཁོར་ལོས་བསྒྱུར་བའི་ཕྱག་རྒྱ་བྲི་བར་བྱའོ། །གཡོན་དུ་ནི་གཟི་བརྗིད་ཕུང་པོའི་ཕྱག་རྒྱ་བྲི་བར་བྱའོ། །དེ་བཞིན་གཤེགས་པའི་སྤྱན་གྱི་སྟེང་དུ་ནི་ཤེས་རབ་ཀྱི་  
ཕ་རོལ་ཏུ་ཕྱིན་པའི་ཕྱག་རྒྱ་བྲི་བར་བྱའོ། །བཅོམ་ལྡན་འདས་འཕགས་བ་སྤྱན་རས་གཟིགས་དབང་ཕྱུག་གི་སྟེང་དང། ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱག་རྒྱའི་གཡས་  
  
  
གཟུགས་ཅན་བྱ་སྟེ། ཕྱག་རྒྱ་མཆོག་སྦྱིན་པ། པདྨའི་གདན་ལ་བཞུགས་པ། ཀུན་ནས་འོད་འབར་བའི་  
ཕྲེང་བས་ཁྱབ་པ། དེའི་ཡང་གཡས་ཕྱོགས་སུ་ལྷུང་བཟེད་དང་ཆོས་གོས་ཀྱི་ཕྱག་རྒྱའོ། །དེ་བཞིན་དུ་མཐར་གྱིས་འཇུག་པའི་གནས་ལ་ནི་པདྨའི་ཕྱག་རྒྱ་བྱའོ། །བཅོམ་ལྡན་  
འདས་མེ་ཏོག་ཡང་དག་པར་སྐྱེས་པའི་རྒྱལ་པོའི་དབང་པོ་དེ་བཞིན་གཤེགས་པའི་གཡོན་ཕྱོགས་སུ་གཅུག་ཏོར་གཟི་བརྗིད་ཕུང་པོའི་ཕྱག་རྒྱ་བྲི་སྟེ། ཀུན་ནས་འོད་འབར་  
བའི་ཕྲེང་བས་ཁྱབ་པ། དེའི་གཡོན་ཕྱོགས་སུ་དེ་བཞིན་གཤེགས་པ་རིན་ཆེན་ཏོག་བྱ་སྟེ། རིན་པོ་ཆེའི་རི་བོའི་སྟེང་དུ་ཆོས་སྟོན་ཅིང་བཞུགས་པ། བཻ་ཌཱུརྱ་སྔོན་པོ་དང། མརྒ་  
དང༑ པདྨ་རཱ་ག་རྣམ་པ་སྣ་ཚོགས་འབར་བའི་འོད་འཕྲོ་བའི་ཀུན་ནས་འོད་དང་ལྡན་པ་བྲི་བར་བྱའོ། །དེའི་ཡང་གཡོན་ཕྱོགས་སུ་རྒྱལ་བའི་གཙུག་ཏོར་གྱི་ཕྱག་རྒྱ་ཀུན་ནས་  
འབར་བའི་ཕྲེང་བས་ཁྱབ་པ་བྲིའོ། །དེའི་ཡང་གཡོན་ཕྱོགས་སུ་ཆོས་ཀྱི་འཁོར་ལོའི་ཕྱག་རྒྱ་ཀུན་ནས་འབར་བ་དང་ལྡན་པ་བྲིའོ། །དེའི་ཡང་གཡོན་ཕྱོགས་སུ་འཁར་གསིལ་  
དང༑ སྦྱི་བླུགས་དང། ཕྲེང་བ་དང། བཟང་པོའི་གདན་གྱི་ཕྱག་རྒྱ་བྲིའོ། །མཐར་གྱིས་སྒོའི་གནས་སུ་རྡོ་རྗེ་རྩེ་གསུམ་པ་གཉི་ག་ལ་ཡང་ཀུན་ནས་འབར་བ་བྲིའོ། །བཅོམ་ལྡན་  
  
  
༄༅། །འདས་འཇམ་དཔལ་གཞོན་ནུར་གྱུར་པའི་འོག་ཏུ་ཕྱག་རྒྱ་ཆེན་པོ་གཙུག་ཕུད་ལྔ་ཞེས་བྱ་བ་དང། ཨུཏྤ་ལའི་ཕྱག་རྒྱ་ཀུན་ནས་འབར་བ་འདི་གཉིས་  
ཕན་ཚུན་འབྲེལ་བ་བྱའོ། །དཀྱིལ་འཁོར་ཀུན་ནས་སྒོ་བྲི་བར་བྱའོ་།སྒོ་དག་ནི་རྒྱབ་ཀྱིས་ལྟ་བ་དང། འཇུག་པ་ན་ནི་མདུན་གྱིས་བལྟ་བར་བྱའོ། །ཕྱི་རོལ་གྱི་དཀྱིལ་འཁོར་ཐམས་  
དུ་འགྱུར་བ་ཡང་ཁ་དོག་ལྔའི་ཚོན་ཤིན་ཏུ་གསལ་བ། སྣ་ཚོགས་བལྟ་ན་སྡུག་པ། ཟུར་བཞིས་རྣམ་པར་འབྱེས་པ། རྟ་བབས་བཞིའི་རྣམ་པ་ཕྱོགས་བཞིར་ཁྲུ་གཉིས་  
ཙམ༑ ནང་གི་དཀྱིལ་འཁོར་གྱི་ཕྱི་རོལ་གྱི་ཤར་ཕྱོགས་སུ་ཚངས་པ་ཆེན་པོ་བྲི་བར་བྱ་སྟེ། གདོང་བཞི་པ། གོས་དཀར་པོ་བགོས་པ་ལ་སྟོད་གཡོགས་གོས་དཀར་པོ་དང་  
ཚངས་སྐུད་དཀར་པོ་ཐོགས་པ། ཁ་དོག་གསེར་འདྲ་བ། རལ་པའི་ཅོད་པན་འཛིན་པ། ལག་ན་དབྱུག་པ་དང། སྤྱི་བླུགས་འཛིན་པ། དེའི་གཡས་ཕྱོགས་སུ་འོད་གསལ་གྱི་  
ལྷའི་བུ་བྱ་སྟེ། མདོག་གསེར་འདྲ་བ། བསམ་གཏན་ཁྱད་པར་ཅན་གྱི་གཟུགས་ཅན། དར་ལའི་གོས་བགོས་པ། དར་ལའི་སྟོད་གཡོགས་བྱས་པ་བཞིན་ཤིན་ཏུ་  
གསལ་བ། རལ་པའི་ཅོད་པན་འཛིན་པ། མཆོད་ཕྱིར་ཐོགས་དཀར་པོ་ཅན། སྐྱིལ་མོ་ཀྲུང་གིས་འདུག་པ། ལག་པ་གཡས་པས་མཆོག་སྦྱིན་པ་དེའི་གཡས་ཕྱོགས་  
  
  
རྒྱན་ཐམས་ཅད་ཀྱིས་བརྒྱན་པ། ལུས་རབ་ཏུ་ཞི་བ། བསམ་གཏན་གྱི་རྣམ་པའི་ཆ་བྱད་ཅན། དར་ལའི་གོས་བགོས་པ། དར་ལའི་གོས་ཀྱི་སྟོད་  
གཡོགས་བྱས་པ། སྐྱིལ་མོ་ཀྲུང་གིས་འདུག་པ། ལག་པ་གཡས་པས་མཆོག་སྦྱིན་པ། མཆོད་ཕྱིར་ཐོགས་དཀར་པོས་བྱས་པ། དེའི་རིམ་གྱིས་དགའ་ལྡན་དང། འཕྲུལ་དགའ་  
དང༑ གཞན་འཕྲུལ་དབང་བྱེད་དང། འཐབ་བྲལ་དང། བརྒྱ་བྱིན་ལ་སོགས་པའི་ལྷའི་བུ་བྲི་བར་བྱ་སྟེ། གོ་རིམས་ཇི་ལྟ་བ་དང་ཆ་བྱད་དང། དབྱིབས་ཇི་ལྟ་བ་བཞིན་དུའོ། །  
བརྒྱ་བྱིན་གྱི་འོག་ཏུ་རྒྱལ་པོ་ཆེན་པོ་བཞིའི་རིས་ལ་རྟག་ཏུ་མྱོས་དང། ཕྲེང་ཐོགས་དང། ལག་ན་གཞོང་ཐོགས་དང། པི་ཝང་གཉིས་པ་དང། ས་བླའི་ལྷའི་བུ་དག་གོ་རིམས་ཇི་  
ལྟ་བ་དང། ཆ་བྱད་ཇི་ལྟ་བ་བཞིན་དུ་བྲི་བར་བྱའོ། །དེ་བཞིན་དུ་ལྷོ་ཕྱོགས་སུ་མི་ཆེ་བ་དང། མི་གདུང་བ་དང། ཤིན་ཏུ་མཐོང་བ་དང། གྱ་ནོམ་སྣང་བ་དང། དགེ་ཆུང་དང། བསོད་  
ནམས་སྐྱེས་ལ་སོགས་པའི་ལྷའི་པུ་ཆ་བྱད་དང། དབྱིབས་ཇི་ལྟ་བ་བཞིན་བྲི་བར་བྱའོ། །ནུབ་ཕྱོགས་དང། བྱང་ཕྱོགས་སུ་ཡང་དེ་བཞིན་ཏེ། དེ་དག་ནི་རིམ་པ་འོག་མ་  
གཉིས་ལ་བརྟེན་ཏེ་བྲི་བར་བྱའོ། །དཀྱིལ་འཁོར་གཉིས་ཀྱི་ཕྱི་རོལ་ཏུ་དཀྱིལ་འཁོར་གསུམ་པར་འགྱུར་བ་ལ་མཐར་གྱིས་ཕྱོགས་བཞིའི་རྒྱལ་པོ་ཆེན་པོ་བཞི་སྟེ། བྱང་ཕྱོགས་ནས་  
  
  
༄༅། །འཇུག་པའི་གཡས་ངོས་སུ་གཏེར་ཉེ་བར་གནས་པ་ལ་གནོད་སྤྱིན་རྒྱན་ཐམས་ཅད་ཀྱིས་བརྒྱན་པ། གཙུག་ཕུད་ཅུང་ཟད་འདུད་པ། གནོད་སྤྱིན་གྱི་  
གཟུགས་ཅན། དེའི་གཡས་སུ་ནོར་བུ་བཟང་པོ་དང། གང་བ་བཟང་པོ་གནོད་སྤྱིན་གྱི་བདག་པོ་གཉིས་བྲིའོ། །དེ་བཞིན་དུ་མཐར་གྱིས་གནོད་སྤྱིན་མོ་ཆེན་མོ་འཕྲོག་མ་ཡང་  
བྲིའོ༑ ༑དེ་བཞིན་དུ་མཐར་གྱིས་ནུབ་ཕྱོགས་སུ་ཆུ་ལྷ་ལག་ན་ཞགས་པ་ཐོགས་པ་དང། ཀླུ་དགའ་བོ་དང། ཉེ་དགའ་བོ་དང། འཇོག་པོ་དང། ནོར་རྒྱས་ལ་སོགས་པ་ཀླུའི་  
རྒྱལ་པོ་ཆེན་པོ་བརྒྱད་པོ་བྲིའོ། །དེ་བཞིན་དུ་རིམ་པ་གཉིས་ལ་གནས་པའི་མཐར་གྱིས་གནོད་སྦྱིན་དང། སྲིན་པོ་དང། མིའམ་ཅི་དང། ལྟོ་འཕྱེ་ཆེན་པོ་དང། དྲང་སྲོང་  
དང༑ གྲུབ་པ་དང། ཡི་དྭགས་དང། ཤ་ཟ་དང། ནམ་མཁའ་ལྡིང་དང། མི་དང། མི་མ་ཡིན་པ་ལ་སོགས་པ་དང། སྨན་དང། ནོར་བུ་རིན་པོ་ཆེའི་བྱེ་བྲག་དང། རི་དང་  
ཆུ་བོ་དང། གླིང་དང། མཐར་གྱིས་གཙོ་བོ་ཐམས་ཅད་བྲི་བར་བྱའོ། །ལྷོ་ཕྱོགས་སུ་ནི་གཤིན་རྗེ་མ་མོ་བདུན་གྱི་འཁོར་དང་བཅས་པ་བྲི་བར་བྱའོ། །ཤར་ལྷོ་མཚམས་  
སུ་མེ་ཀུན་ནས་འབར་བའི་ཕྲེང་བས་ཁྱབ་པ། དབྱུག་པ་དང། སྤྱི་བླུགས་དང། ཕྲེང་བ་ལག་ན་ཐོགས་པ། རལ་བའི་ཅོད་པན་འཛིན་པ་གོས་དཀར་པོ་བགོས་པ། དར་  
  
  
མཆོད་ཕྱིར་ཐོགས་དཀར་པོ་ཐོགས་པ། མདོག་གསེར་འདྲ་བ། ཐལ་བའི་ཐིག་ལེ་གསུམ་བྱས་པ། དེ་བཞིན་དུ་རྒྱན་དང། མཚོན་ཆ་དང། ཆ་བྱད་  
དང༑ དབྱིབས་དང། ཁ་དོག་རྣམ་པ་སྣ་ཚོགས་པ་རིམ་པ་གཉིས་པ་ལ་བརྟེན་ཏེ་བྲི་བར་བྱའོ། །ཐམས་ཅད་ཀྱི་དཀྱིལ་འཁོར་དུ་འཇུག་པའི་སྒོའི་ཕྱི་རོལ་ཏུ་དཀའ་ཟློག་གི་བདག་པོ་  
ཁྱུ་མཆོག་ལ་ཞོན་པ། ལག་ན་མདུང་རྩེ་གསུམ་ཐོགས་པ། ལྷ་མོ་དཀའ་ཟློག་མ་ཁ་དོག་སྣ་ཚོགས་པ། རྒྱན་ཐམས་ཅད་ཀྱིས་བརྒྱན་པ། སྨིན་དྲུག་གི་བུ་རྨ་བྱའི་སྟན་ལ་འདུག་པ་  
མདུད་ཐོགས་པ། གཞོན་ནུའི་གཟུགས་ཅན། གདོང་དྲུག་པ། ལུས་དམར་པོར་སྣང་བ། གོས་སེར་པོ་བགོས་པ། གོས་སེར་བོའི་སྟོད་གཡོགས་ཅན། ལག་པ་གཡོན་པ་ན་དྲིལ་  
བུ་དང། བ་དན་དམར་པོ་ཐོགས་པ། མཐར་གྱིས་བཧྲྀང་གི་རི་ཏི་ཤིན་ཏུ་རིང་པ་འདྲི་བ་དང། ཚོགས་ཀྱི་བདག་པོ་ཆེན་པོ་དང། དགའ་བྱེད་དབང་ཕྱུག་དང། ནག་པོ་ཆེན་པོ་དང་  
མ་མོ་བདུན་པོ་རྒྱན་དང། མཚོན་ཆ་དང། ཁ་དོག་དང། དབྱིབས་ཇི་ལྟ་བ་བཞིན་བྲི་བར་བྱའོ། །ནོར་ལྷ་བརྒྱད་དང། དྲང་སྲོད་བདུན་དང། ཁྱབ་འཇུག་ལག་པ་བཞི་ན་འཁོར་  
ལོ་དང། དུང་དང། ག་དཱ་དང། རལ་གྲི་ཐོགས་པ། གདན་ནམ་མཁའ་ལྡིང་རྒྱན་ཐམས་ཅད་ཀྱིས་བརྒྱན་པ། གཟའ་བརྒྱད་དང། རྒྱུ་སྐར་ཉི་ཤུ་རྩ་བདུན་དང། གང་ཡང་ཉེ་བའི་  
  
  
༄༅། །གཟའ་བརྒྱད་ས་སྟེང་གི་དཀྱིལ་འཁོར་ན་རབ་ཏུ་རྒྱུ་བ་ཡང་བྲི་བར་བྱའོ། །མཐར་གྱིས་ཚེས་གྲངས་བཅོ་ལྔ་དང། ཡར་ངོ་དང། མར་ངོའི་ཕྱོགས་དང་  
ཁྱིམ་བཅུ་གཉིས་དང། དུས་དྲུག་དང། ཟླ་བ་བཅུ་གཉིས་དང། ལོ་ཚིགས་དང། སྲིང་མོ་བཞི་གྲུ་ལ་ཞོན་པ་དང། མིང་པོ་ལྔ་གྲུ་ལ་ཞོན་ཅིང་ཚུལ་གནས་པ་སྟེ། མདོར་ན་  
ཕྱག་རྒྱར་གཞག་པར་བྱ་བ་ཡང་ཡིན་ནོ། །ལྷ་མོ་དེ་དག་མཐར་གྱིས་རིམ་པ་གཉིས་པ་ལ་བརྟེན་ཏེ་བྱ་བ་ཡིན་ནོ། །སློབ་དཔོན་བདག་ཉིད་ཕྱི་རོལ་ཏུ་བྱུང་ནས་དཀྱིལ་འཁོར་  
དེ་ལ་གཡས་ཕྱོགས་སུ་བསྐོར་བ་བྱས་ཏེ། མདོར་ན་དཀྱིལ་འཁོར་གསུམ་ཡང་དཀྱིལ་འཁོར་གསུམ་ལ་བརྟེན་ཅིང་བྲི་བར་བྱ་སྟེ། དཀྱིལ་འཁོར་གསུམ་ཆར་ཡང་གྲུ་  
བཞིར་རྣམ་པར་གནས་པར་བྱ་བ་ཡིན་ནོ། །མདོར་ན། འདི་ལྟར་སངས་རྒྱས་བཅོམ་ལྡན་འདས་སེམས་ཅན་རྣམས་ཀྱི་མགོན་པོ་ནི་ངེས་པར་བྲི་བར་བྱའོ། །པདྨའི་རིགས་  
འཕགས་པ་སྤྱན་རས་གཟིགས་དབང་ཕྱུག་ཀྱང་ངེས་པར་བྲི་བར་བྱའོ། །རྡོ་རྗེའི་རིགས་འཕགས་པ་ཕྱག་ན་རྡོ་རྗེའང་ངེས་པར་བྲི་བར་བྱའོ། །བྱང་ཆུབ་སེམས་དཔའ་རྣམས་  
ཀྱི་གཙོ་བོ་འཕགས་པ་ཀུན་ཏུ་བཟང་པོའང་ངེས་པར་བྲི་བར་བྱའོ་།འཇམ་དཔལ་གཞོན་ནུར་གྱུར་པ་ཡང་ངེས་པར་བྲི་བར་བྱའོ། །ལྷག་མ་རྣམས་ནི་ཇི་ལྟར་རྣམ་པར་གཞག་  
  
  
།འདི་ནི་ནང་གི་དཀྱིལ་འཁོར་རོ། །དཀྱིལ་འཁོར་བར་མ་ལ་ཡང་ཤར་ཕྱོགས་སུ་ནི་མི་མཇེད་ཀྱི་བདག་པོ་ཚངས་པ་བྲི་བར་བྱའོ། །དེ་བཞིན་དུ་འོད་  
གསལ་བ་ནི་ལྷོ་ཕྱོགས་སུའོ། །འོག་མིན་གྱི་གཟུགས་ཅན་རྣམས་ལྷའི་དཀྱིལ་འཁོར་གྱི་རྣམ་པར་རོ། །འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་བར་ནི་བརྗོད་པར་མི་  
བྱའོ༑ ༑བྱང་ཕྱོགས་སུ་བརྒྱ་བྱིན་ལྷའི་རྒྱལ་པོ་དང། རབ་འཐབ་བྲལ་དང། ཡོངས་སུ་དགའ་ལྡན་དང། རབ་འཕྲུལ་དགའ་དང། གཞན་འཕྲུལ་དབང་བྱེད་དང། འོད་ཆུང་ལ་སོགས་  
པའི་ལྷའི་བུ་རྣམས་ངེས་པར་ལྷའི་རྒྱལ་པོ་རེ་རེ་བྱའོ། །ལྷག་མ་རྣམས་ནི་ཕྱག་རྒྱར་གནས་པར་བྱའོ། །དེ་བཞིན་དུ་དཀྱིལ་འཁོར་གསུམ་པར་ཡང་བྱང་ཕྱོགས་སུ་འབྱུང་པོའི་བདག་  
པོ་དབང་ལྡན་དཀའ་ཐུབ་ཟློག་མ་དང་བཅས་པ་ངེས་པར་བྲིའོ་།འཇམ་དཔལ་གྱི་སྒོ་གཉིས་པའི་སྒོའི་དྲུང་དུ་ནི་སྨིན་དྲུག་གི་བུ་རྨ་བྱའི་སྟན་ཡོད་པ། ལག་ན་མདུང་ཐོགས་པ་  
ལུས་ཀྱི་ཁ་དོག་དམར་པ། གོས་སེར་པོས་སྟོད་གཡོགས་དང། གོས་བྱས་པ། ལག་པ་གཡས་པ་ན་དྲིལ་བུ་དང། བ་དན་ཐོགས་པ། གཞོན་ནུའི་གཟུགས་ཅན་འཁོར་ལ་  
ལྟ་བའོ། །ཤར་ཕྱོགས་སུ་ནི་ནམ་མཁའ་ལྡིང་འདབ་ཆགས་ཀྱི་གཟུགས་ཅན་དང། དྲང་སྲོང་གི་ནང་ནས་མར་ཀཎྜ་ངེས་པར་བྲི་བར་བྱའོ། །ལྷག་མ་ནི་ཇི་ལྟར་གནས་པ་  
  
  
༄༅། །བཞིན་ཕྱག་རྒྱར་བྲི་བར་བྱའོ། །ཤར་ལྷོར་ནི་གཞོན་ནུ་མ་བཞི་དང། མིང་པོ་གཞོན་ནུ་དང་བཅས་པ། གྲུའི་བཞོན་པ་ལ་གནས་པ། རྒྱ་མཚོ་ཆེན་  
པོ་ལ་རྣམ་པར་རྒྱུ་བ་དང། མེ་ལྷའི་རྒྱལ་པོ་ཡང་ངེས་པར་བྲི་བར་བྱའོ། །དེ་བཞིན་དུ་ལྷོ་ཕྱོགས་སུ་ནི་སྲིན་པོའི་བདག་པོ་ལས་ནི་གྲོང་ཁྱེར་ལང་ཀའི་བདག་པོ་བི་བཧི་ཤ་ན་  
ཤིང་པི་ཙུ་མརྡ་ལ་གནས་པ་དང། ཛམྦྷ་ལ་ཆུ་དབང་ཞེས་བྱ་བ་གནོད་སྦྱིན་གྱི་གཟུགས་ཅན་བྱང་ཆུབ་སེམས་དཔའ་ངེས་པར་བྲི་བར་བྱའོ། །དེ་བཞིན་དུ་མཐར་གྱིས་  
གཤིན་རྗེའི་རྒྱལ་པོ་ཡི་དྭགས་རྫུ་འཕྲུལ་ཆེན་པོ་ངེས་པར་བྲི་བར་བྱའོ། །དེ་བཞིན་དུ་ཤ་ཟའི་རྒྱལ་པོ་རྣམ་པར་གཡེངས་བྱེད་ཅེས་བྱ་བ་ངེས་པར་བྲི་བར་བྱའོ། །ལྷག་མ་ནི་ཇི་  
ལྟར་གནས་པ་བཞིན་ཕྱག་རྒྱར་བྲི་རར་བྱའོ། །དེ་བཞིན་དུ་ལྷོ་ནུབ་ཀྱི་མཚམས་སུ་ནི་ཀླུའི་གཙོ་བོ་དགའ་བོ་དང། ཉེ་དགའ་བོ་ངེས་པར་བྲི་བར་བྱའོ། །གཟའི་གཙོ་བོ་ཉི་མ་བྲི་  
བར་བྱའོ། །ནུབ་ཕྱོགས་སུ་ནི་དྲང་སྲོང་ཐུབ་པའི་མཆོག་གཅར་བུ་པ་མུ་སྟེགས་ཀྱི་མཆོག་གཅེར་བུའི་གཟུགས་བྲི་བར་བྱའོ། །ལྷག་མ་ནི་ཇི་ལྟར་གནས་པ་བཞིན་ཕྱག་རྒྱར་  
བྲི་བར་བྱའོ། །ནུབ་བྱང་མཚམས་སུ་ནི་གནོད་སྦྱིན་གྱི་རྒྱལ་པོ་མཆོག་སྦྱིན་དང། དྲི་ཟའི་རྒྱལ་པོ་གཙུག་ཕུད་ལྔ་པ་དང་མིའམ་ཅིའི་རྒྱལ་པོ་ལྗོན་པ་ངེས་པར་བྲི་བར་བྱའོ། །  
  
  
དབྱིབས་ཇི་ལྟ་བ་བཞིན་དུ་ཕྱག་རྒྱར་བྲི་བར་བྱའོ། །དཀྱིལ་འཁོར་བཞི་པ་བྱི་རོལ་ཏུ་རི་མོ་ལྔར་བཀོད་དེ། ཕྱག་རྒྱའི་ཕྲེང་བས་ཉེ་བར་མཛེས་པར་བྱས་  
པ༑ ཟུར་བཞི་ནས་རྟ་བབས་བཞི་དང། རྒྱལ་པོ་ཆེན་པོ་བཞིས་བརྒྱན་པ། ཇི་ལྟར་གནས་པ་ལ། འདི་ལྟ་སྟེ། ཕྱག་རྒྱར་འགྱུར་བ་ནི་སྒོར་འཇུག་པ་ལ་ཨུཏྤ་ལ་སྔོན་པོ་བྲིའོ། །གཡས་  
དང༑ གཡོན་གྱི་ཕྱོགས་སུ་ནི་པདྨ། རྡོ་རྗེ། དགྲ་སྟ། རལ་གྲི་།མདུང་དང། མདུང་རྩེ་གསུམ་པ་དང། ག་དཱ་དང། འཁོར་ལོ་དང་སྲ་སྟི་ཀ་དང། བུམ་པ་དང། ཉ་དང། དུང་  
དང༑ གདུབ་ཀོར་དང། སྤྱི་བླུགས་དང། རྒྱལ་མཚན་དང། བ་དན་དང། ཞགས་པ་དང། དྲིལ་བུ་དང། ཆུ་གྲི་དང། གཞུ་དང། ཐོ་བ་དང། འདི་དག་རྣམ་པ་འདི་དག་འདྲ་  
བའི་མཚོན་ཆའི་མཆོག་གི་ཕྱག་རྒྱས་དཀྱིལ་འཁོར་གྱི་ཕྱོགས་སུ་ཀུན་ནས་ཁྱབ་པར་བྱའོ། །དེ་ནས་ཕྱི་རོལ་གྱི་ཕྱོགས་བཞིར་རྒྱ་མཚོ་ཆེན་པོ་གཞག་པར་བྱ་སྟེ། བྱང་ཕྱོགས་སུ་ནི་  
དཀྱིལ་འཁོར་གྲུ་བཞིར་བྱ་སྟེ། སྣ་ཚོགས་རྡོ་རྗེ་རྩེ་གསུམ་ཡོད་པ་ཀུན་ནས་འབར་བ་བྱའོ། །ཤར་ཕྱོགས་སུ་ནི་དཀྱིལ་འཁོར་གཞུའི་དབྱིབས་ཅན་བྱས་ཏེ་བཞག་ལ་ཀུན་ནས་འབར་  
བའི་པདྨའི་ཕྱག་རྒྱས་མཚན་པའོ། །ལྷོ་ཕྱོགས་སུ་ནི་དཀྱིལ་འཁོར་ཟུར་གསུམ་པ་བྱས་ཏེ། ཀུན་ནས་འབར་བའི་ལྷུང་བཟེད་ཀྱིས་མཚན་པའོ། །ནུབ་ཕྱོགས་སུ་ནི་དཀྱིལ་འཁོར་  
  
  
༄༅། །ཀུན་ནས་ཟླུམ་པོར་བྱས་ཏེ། ཨུཏྤ་ལ་སྔོན་པོ་སྡོང་བུ་དང། འདབ་མ་དང་བཅས་པ་ཀུན་ནས་འབར་བས་མཚན་པའོ། །ཕྱོགས་མཚམས་བཞིར་ཡང་  
ཕྱག་རྒྱ་བྲི་བར་བྱ་བ་ཡིན་ཏེ། ནུབ་བྱང་གི་ཕྱོགས་སུ་ནི་དཀྱིལ་འཁོར་ཟླུམ་པོ་བྱ་སྟེ། ཞགས་པ་ཀུན་ནས་འབར་བས་མཚན་པའོ། །ལྷོ་ནུབ་ཀྱི་མཚམས་སུ་ནི་དཀྱིལ་འཁོར་  
གཞུ་འདྲ་བ་བྱ་སྟེ། དབྱུག་པ་ཀུན་ནས་འབར་བས་མཚན་པའོ། །ཤར་ལྷོའི་མཚམས་སུ་ནི་དཀྱིལ་འཁོར་གྲུ་གསུམ་པ་བྱ་སྟེ། དགྲ་སྟ་འོད་ཟེར་ཀུན་ནས་འབར་བས་མཚན་  
པའོ༑ ༑བྱང་ཤར་གྱི་མཚམས་སུ་ནི་རལ་གྲི་འོད་ཀུན་ནས་འབར་བ་གཞག་པར་བྱའོ། །དེ་ལྟར་ཐམས་ཅད་བྲིས་ནས་སྟེང་དང། འོག་དང། ཐང་ཀར་ཕྱག་རྒྱ་གསུམ་དཀྱིལ་  
འཁོར་གྱི་ཕྱི་རོལ་སྒོ་དང་ཉེ་བར་ཕྱེ་མ་དང་བྲི་བར་བྱ་ལ་འདི་ལྟ་སྟེ། ན་བཟའ་དང། རྔ་ཡབ་དང། ལྷ་མོ་འོད་ཟེར་ཀུན་ནས་འབར་བ་བྲི་བར་བྱའོ། །འཇམ་པའི་དབྱངས་ནི་བློ་  
ཅན་གྱིས། །སེམས་ཅན་རྣམས་ལ་ཕན་བཞེད་ནས། །དཀྱིལ་འཁོར་གྱི་ནི་ཆོ་ག་རྣམས། །འདིར་ནི་མདོར་བསྡུས་བསྟན་པ་ཡིན། །དེ་ནས་དཀྱིལ་འཁོར་གྱི་སློབ་དཔོན་  
གྱིས་དང་པོ་ཉིད་དུ་སློབ་མ་གཟུང་བར་བྱ་བ་ལ། དབང་པོ་མ་ཚང་བ་མེད་པ་དང། ཡན་ལག་ཐམས་ཅད་མཛེས་པ་དང། བྲམ་ཟེ་དང། རྒྱལ་རིགས་དང། རྗེའུ་རིགས་དང་  
  
  
བྱང་ཆུབ་ཏུ་སེམས་བསྐྱེད་པ་དང། ཐེག་པ་ཆེན་པོར་ཞུགས་པའི་རང་བཞིན་ཅན་དང། ཐེག་པ་དམན་པའི་འདོད་པའི་ངང་ཚུལ་ཅན་དང། སེམས་དཔའ་  
ཆེན་པོ་དང། དད་པ་དང་ལྡན་པ་དང། དགེ་བའི་ཆོས་ཅན་དང་རྒྱལ་པོ་ཆེན་པོ་མངོན་པར་འདོད་པ་དང། ལོངས་སྤྱོད་ཆུང་བ་ལ་སྨོད་པ་དང། ལོངས་སྤྱོད་ཆེན་པོ་མངོན་པར་  
འདོད་པ་དང། ལྡན་པ་དང། བཟང་བ་དག་དང། དུལ་བ་དང་ལྡན་པ་དང། ཚུལ་ཁྲིམས་དང་ལྡན་པའི་དགེ་སློང་དང། དགེ་སློང་མ་དང། དགེ་བསྙེན་དང། དགེ་བསྙེན་མ་  
རྣམས་ཡང་དག་པར་སྡོམ་པ་ལ་ངེས་པར་གནས་པ་དང། གསོ་སྦྱོང་ལ་ཉེ་བར་གནས་ཤིང་སྡོམ་པ་ལ་གནས་པ་དང། བྱང་ཆུབ་སེམས་དཔའ་ཆེན་པོ་ལ་ཞེ་མི་སྡང་བ་དང། ཕྱོགས་  
ཆེན་པོ་དང། རིགས་མཐོན་པོ་དང། རང་བཞིན་ཉིད་ཀྱིས་ཆོས་སྤྱོད་པ་དང། ཞག་གཅིག་སྨྱུང་བ་བྱས་པ་དང། གོས་གཙང་མ་བགོས་པ་དང། སྐྲ་དྲི་ཞིམ་པ་དང། དུས་གསུམ་  
དུ་ཁྲུས་བྱེད་པ་དང། དེའི་ཉིན་ཞག་ལ་ག་པུར་དང། གུར་གུམ་དང། ལི་ཤིའི་དྲི་ཞིམ་པོས་དྲི་ཞིམ་པར་བྱས་པ། རྟག་ཏུ་ཉེ་རེག་དང་ལྡན་པ་དང། ཀུ་ཤའི་ཁྲེས་ལ་འདུག་པ་དང་  
སྲུང་བའི་ཆོ་ག་བྱས་པ་དང། ཚངས་པར་སྤྱོད་པ་དང། བདེན་པ་དང་ལྡན་པ་དང། དུས་མཚམས་ལས་རྒྱལ་བ་དཀྱིལ་འཁོར་གྱི་ཕྱི་རོལ་དེ་ཉིད་དུ་ཧ་ཅང་ཡང་མི་ཉེ། ཧ་ཅང་ཡང་  
  
  
༄༅། །མི་རིང་བར་གཞག་པར་བྱའོ། །ཤིན་ཏུ་གཙང་བ་དང་ཤིན་ཏུ་གཙང་སྦྲ་དང་ལྡན་པ་གཅིག་ནས་བརྒྱད་ཀྱི་བར་ཏེ། དེ་ལས་གཞན་མ་ཡིན་པ་དེ་དག་ཀྱང་  
ཕན་ཚུན་གཉེན་དུ་འབྲེལ་བ། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བའི་རྒྱལ་པོ་ཆེན་པོ་དག་གི་བུ་གཞོན་ནུ་མའམ། གཞོན་ནུ་གྲོང་གི་ཆོས་མི་ཤེས་པའོ། །དེ་ཅིའི་ཕྱིར་  
ཞེ་ན། བཅོམ་ལྡན་འདས་གཞོན་ནུའི་གཟུགས་ཅན་བྱང་ཆུབ་སེམས་དཔའ་འཇམ་དཔལ་ནི་བྱིས་པའི་སྐྱེ་བོ་དགའ་བར་བྱེད་པ། གཞོན་ནུའི་རོལ་པ་ལ་དགྱེས་པ་དེས་ན་  
དང་པོ་ཉིད་དུ་གཞོན་ནུ་ནང་དུ་གཞུག་པར་བྱའོ། །རྒྱལ་པོ་ཆེན་པོ་མངོན་པར་འཕེལ་བ་དང། ཚེ་དང། ནད་མེད་པ་དང། དབང་ཕྱུག་དང། སྐལ་བ་ཆེན་པོ་མངོན་པར་  
འཕེལ་བ་ཡིན་ཏེ། ཁྱད་པར་དུ་བྱིས་པ་རྣམས་ལ་ངེས་པར་སྔགས་གྲུབ་པས་གྲུབ་པ་གནས་པ་ཡིན་ཏེ། དེ་དག་སྔར་གཞག་པ་བྱས་ནས་གྲོགས་པོ་བག་ཡོད་པ་བཟང་པོ་  
དང་ལྡན་པས་དཀྱིལ་འཁོར་གྱི་སློབ་དཔོན་གྱིས་ག་པུར་གྱི་བདུག་པས་བདུགས་ཏེ། རྒྱབ་ཀྱིས་ཕྱོགས་པ་མ་ཡིན་པས་ཕྱི་རོལ་ཏུ་བྱུང་བར་བྱ་སྟེ། བྱུང་ནས་དུས་དང་  
ཇི་ལྟར་མཐུན་པའི་ཆུ་ལེགས་པར་གཙང་སྦྲ་བྱས་པ་དང། སྲོག་ཆགས་མེད་པ་ལ་རྩ་བའི་སྔགས་བརྒྱ་རྩ་བརྒྱད་མངོན་པར་བཟླས་ཏེ། གཙུག་ཕུད་ལྔའི་ཕྱག་རྒྱ་ཆེན་པོས་  
  
  
གོས་གཙང་མ་བགོས་པའི་གཙང་བས་མེ་ཐབ་ཀྱི་དྲུང་དུ་སོང་སྟེ་ཀུ་ཤའི་ཁྲེས་ལ་འདུག་ནས་བྱང་ཤར་གྱི་ཕྱོགས་སུ་  
མངོན་པར་བལྟས་ཏེ། མར་གྱི་སྦྱིན་སྲེག་ག་པུར་དང། གུར་གུམ་དང་ཙནྡན་བསྲེས་པས་སྟོང་རྩ་བརྒྱད་བྱའོ། །སྔར་བཤད་པའི་ཆོགས་སྤྱན་དྲང་བ་དང། གཤེགས་  
སུ་གསོལ་བ་བྱ་སྟེ། ཡང་དཀྱིལ་འཁོར་དུ་འཇུག་པར་བྱའོ། །ངེས་པར་ཡང་བུམ་པ་གང་བ་བརྒྱད་རས་གཙང་མའི་གོས་དང་ལྡན་པ་ཤིང་ཨ་མྲའི་ལོ་མ་དང། འབྲས་བུ་  
དང་ལྡན་པ། གསེར་དང། དངུལ་དང། རིན་པོ་ཆེ་དང། འབྲས་དང་འབྲུ་ནང་དུ་བཅུག་པ་གཅིག་བཅོམ་ལྡན་འདས་ཤཱཀྱ་ཐུབ་པ་ལ་དབུལ་ལོ། །གཉིས་པ་ནི་སངས་རྒྱས་  
ཐམས་ཅད་ལའོ། །གསུམ་པ་ནི་རང་སངས་རྒྱས་ཐམས་ཅད་དང་འཕགས་པ་ཉན་ཐོས་ལའོ། །བཞི་པ་ནི་བྱང་ཆུབ་སེམས་དཔའ་ཆེན་པོ་ཐམས་ཅད་ལའོ། །ལྔ་པ་ནི་བྱང་  
ཆུབ་སེམས་དཔའ་ཆེན་པོ་འཕགས་པ་འཇམ་དཔལ་ལའོ། །དྲུག་པ་ནི་ལྷ་ཐམས་ཅད་ལའོ་བདུན་པ་དང། བརྒྱད་པ་ནི་དཀྱིལ་འཁོར་གཉིས་པའི་སྒོ་ཁང་ལ་གཞག་  
པར་བྱ་སྟེ། གཅིག་ནི་འབྱུང་པོ་ཐམས་ཅད་ལའོ། །གཅིག་ནི་སེམས་ཅན་ཐམས་ཅད་ཀྱི་ཐུན་མོང་དུ་གྱུར་བར་བསྔོས་ནས་གཞག་པར་བྱའོ་།དེ་བས་ན་སྔར་བཤད་པའི་ཆོ་  
  
  
༄༅། །གས་སྤྱན་དྲང་བར་བྱའོ། །དེ་བཞིན་དུ་མེ་ཏོག་དང་བདུག་པ་དང། དྲི་དང། མར་མེ་དང། ལྷ་བཤོས་ཀྱང་སྔར་བསྟན་པ་ཉིད་ཀྱི་ལས་ཀྱིས་  
དབུལ་བར་བྱ་སྟེ། ཐམས་ཅད་ཀྱི་ཐམས་ཅད་དུ་གོ་རིམས་བཞིན་དུ་བྱའོ། །མར་མེ་འཛིན་པས་མར་གྱི་མར་མེ་གཟུང་བར་བྱའོ། །འཕགས་པ་དང། འཕགས་པ་མ་ཡིན་  
པ་ཐམས་ཅད་ལ་ལྷ་བཤོས་ཞེས་སྨོས་པ་ནི་འབྲས་སཱ་ལུའི་ཆན་ཞོ་དང་བཅས་པ་དང། སྦྲང་རྩི་དང་ལྡན་པའི་འོ་ཐུག་ཁྱད་པར་ཅན་གྱིས་ཉེ་བར་སྦྱར་བའི་མར་ལ་བཙོས་  
པའི་སྣུམ་ཁུར་གྱིས་འབྲེང་བུ་ལ་སོགས་པ་དང། ཁཎྜ་ལ་སོགས་པའི་བཟའ་བ་ཐམས་ཅད་ནི་དེ་བཞིན་གཤེགས་པ་རྣམས་ལ་དབུལ་བར་བྱའོ། །མར་གྱིས་གང་བ་  
དང༑ ཙནྡན་གྱི་ཐང་ཆུ་སྦྲང་རྩིའི་སྙིང་པོ་དང། འོ་མར་བཙོས་པའི་བཟའ་བ་ནི་རང་སངས་རྒྱས་ཐམས་ཅད་དང། འཕགས་པ་ཉན་ཐོས་དང། བྱང་ཆུབ་སེམས་དཔའ་  
ཆེན་པོ་དང། འཕགས་པའི་ལྷ་ཐམས་ཅད་ལ་དབུལ་བར་བྱའོ། །དེ་བཞིན་དུ་གརྦྷོད་ཨུ་ལོ་པི་ཀ་རི་ཀ་དང། ཁྱད་པར་དུ་སྣུམ་ཁུར་གྱི་ཡོ་བྱད་འབྱུང་པོ་ཐམས་ཅད་དང་  
སེམས་ཅན་ཐམས་ཅད་ལ་སྔགས་དང་ལྡན་པའི་ཆོགས་སྦྱིན་པར་བྱའོ། །དེ་བཞིན་དུ་མེ་ཏོག་དྲི་ཞིམ་པ་སྣ་མའི་མེ་ཏོག་དང། རྒྱ་སྤོས་དང། ཀླུའི་མེ་ཏོག་དང། མེ་ཏོག་བུན་  
  
  
[?]ལ་སོགས་པ་སྔར་བསྟན་པ་སངས་རྒྱས་དང། རང་སངས་རྒྱས་ཐམས་ཅད་དང། འཕགས་པ་ཉན་ཐོས་དང། བྱང་ཆུབ་སེམས་དཔའ་ཆེན་པོ་དང། འཕགས་པ་དང་  
འཕགས་པ་མ་ཡིན་པའི་ལྷ་རྣམས་ལ་དབུལ་བར་བྱའོ། །ཁྱད་པར་དུ་དེ་བཞིན་གཤེགས་པའི་རིགས་ལ་ནི་སྣ་མའི་མེ་ཏོག་དང། པདྨའི་རིགས་ལ་ནི་མེ་ཏོག་པདྨ་དང། དེ་བཞིན་དུ་  
རྡོ་རྗེའི་རིགས་ལ་ནི་མེ་ཏོག་ཨུཏྤ་ལ་དང། ལྷ་གཞན་དག་ལ་ནི་གཞན་གང་ཡང་རུང་བས་དབུལ་བར་བྱའོ། །ག་བུར་གྱི་བདུག་པ་ནི་དེ་བཞིན་གཤེགས་པའི་རིགས་ལའོ། །ཙནྡན་ནི་  
པདྨའི་རིགས་ལའོ། །དེ་བཞིན་དུ་གུ་གུལ་ནི་གསང་བའི་བདག་པོ་ཕྱག་ན་རྡོ་རྗེ་ལ་ཤེས་པར་བྱའོ། །ལྷ་གཞན་ཐམས་ཅད་ནི་བདུག་པ་ཐ་མ་ལ་བས་བྱའོ། །མར་གྱི་མར་མེ་  
འཕགས་པ་རྣམས། །ཐམས་ཅད་ལ་ནི་དབུལ་བར་བྱ། །འཕགས་མིན་ལྷ་ནི་ཐམས་ཅད་ལ། དྲི་ཞིམ་འབྲུ་མར་དབུལ་བར་བྱ། །ཆོ་ག་ཇི་བཞིན་རིམ་པས་ནི། །བདུག་པ་མཐོང་  
བའི་རྒྱུ་ཡིས་སོ། །དེ་ལྟར་གསུངས་པ་དེ་བཞིན་དྲི། །སྔགས་རྣམས་ཀུན་ལ་རྟག་ཏུ་བྱ། །སྤྱན་རས་གཟིགས་ལ་གང་གསུངས་དང། །གང་གསུངས་ཕྱག་ན་རྡོ་རྗེ་ལ། །རང་རང་གི་ནི་  
སྔགས་དག་གིས། །སྔགས་སྤྱོད་དོན་དུ་སྒྲུབ་པའོ། །ཆོ་ག་གཅིག་བུ་བལྟ་བྱ་སྟེ། །རྟག་ཏུ་རྗེས་སུ་མཐུན་པར་བྱ། །དེ་ནས་དཀྱིལ་འཁོར་གྱི་སློབ་དཔོན་གྱིས་སྔར་མཐོང་བའི་ཆོ་  
  
  
༄༅། །གས་སྤྱན་དྲང་བ་དང། མཆོད་པ་དང། བདུག་པ་ལ་སོགས་པ་བྱས་ནས་གཙོར་མཐུན་པའི་བྱ་བ་བྱས་ཏེ། དེའི་འོག་ཏུ་སྒྲུབ་པའི་གྲོགས་མཆོག་གིས་  
མཁས་པ་དང། མྱུར་བས་འབྱུང་པོ་ཐམས་ཅད་པའི་གཏོར་མ་ཤ་མེད་པ། ཀུན་ནས་རྔ་པ་ཊ་ཧ་དང། དུང་གི་སྒྲ་དགའ་བའི་སྒྲ་སྒྲོགས་པ་ལ་སོགས་པ་དེས་བདུག་པ་དང་  
སྤོས་དང། མེ་ཏོག་དང། ཕྲེང་བས་བརྒྱན་པའི་ཕྱོགས་བཞི་མཚམས་བརྒྱད། སྟེང་དང། འོག་དང། ཐད་ཀ་ཐམས་ཅད་དུ་དཀྱིལ་འཁོར་གྱི་ཕྱི་རོལ་ཏུ་བསྐོར་བ་བྱ་ཞིང་འབྱུང་  
པོ་ཐམས་ཅད་པའི་གཏོར་མ་རྒྱ་ཆེར་གཏོང་བར་བྱའོ། །དེ་ནས་ཁྲུས་བྱས་ཏེ་ཡང་ཞོ་དང། སྦྲང་རྩི་དང། མར་གྱིས་བསྒོས་པའི་སཱ་ལུ་དང། འབྲས་ཐུག་པོ་ཆེའི་སྦྱིན་སྲེག་རྩ་བའི་  
སྔགས་ཡི་གེ་དྲུག་པ་དང། སྙིང་པོས་སྟོང་རྩ་བརྒྱད་བྱའོ་།སྦྱིན་སྲེག་བྱས་ནས་དཀྱིལ་འཁོར་ལ་རྗེས་སུ་བཅུག་ཅིང་སྔར་བཞག་པའི་སེམས་དཔའ་ཆེན་པོ་ལ་སྲུང་བ་བྱས་  
ནས་དཀྱིལ་འཁོར་གྱི་སློབ་དཔོན་གྱི་སློབ་མ་ཉིད་དུ་ཁས་བླངས་པ་བྱང་ཆུབ་ཏུ་སེམས་བསྐྱེད་པ། གསོ་སྦྱོང་བྱས་པ། སངས་རྒྱས་དང། བྱང་ཆུབ་སེམས་དཔའ་ལ་བདག་ཉིད་  
ཀྱི་ལུས་ཕུལ་བ། དངོས་གྲུབ་ཀྱི་ཕྱིར་སེམས་ཅན་ཐམས་ཅད་ཀྱི་ཉེ་བར་ལོངས་སྤྱོད་པ་དང། ཡོངས་སུ་ལོངས་སྤྱོད་པ་ཐུན་མོང་དུ་གྱུར་པ་དང། དགེ་བའི་རྩ་བ་བླ་ན་མེད་པའི་བྱང་  
  
  
ཐམས་ཅད་མཁྱེན་པའི་ཡེ་ཤེས་ཀྱི་སངས་རྒྱས་ཐོབ་པར་བྱ་བ་ལ་དཀྱིལ་འཁོར་བསྟན་པར་བྱའོ། །བསྟན་བ་ཙམ་ཉིད་ཀྱིས་སྡིག་པའི་རྙོག་པ་  
ཐམས་ཅད་ལས་གྲོལ་བར་འགྱུར་ཏེ། མཚམས་མེད་པ་ལྔ་བྱེད་པའི་སྐྱེ་བོ་ཡང་དེ་མ་ཐག་ཏུ་གྲོལ་བར་འགྱུར་རོ། །དེ་ནས་དཀྱིལ་འཁོར་གྱི་སློབ་དཔོན་གྱིས་རས་མ་ཉམས་པ་ཐག་  
མས་བཏགས་མ་ཐགས་པ་སྐྲ་མེད་པ་ལ་རྩ་བའི་སྔགས་ཀྱིས་ལན་གསུམ་བཟླས་ཏེ། དྲི་ཞིམ་པོའི་ཙནྡན་དང། གུར་གུམ་གྱིས་བསྒོས་པའི་རས་ཀྱི་གདོང་གཡོགས་པར་བྱའོ། །དང་  
པོར་བྱིས་པ་ལོ་གསུམ་ནས་ལོ་བཅུ་དྲུག་པའི་བར་ཟུར་ཕུད་ལྔས་ཉེ་བར་མཛེས་པའམ། གཙུག་ཕུད་གཅིག་གིས་ཉེ་བར་མཛེས་པའམ། གཙུག་ཕུད་ཀྱིས་ཉེ་བར་མཛེས་བ་སྐྲ་དང་  
ལྡན་པ། རྒྱལ་པོའི་བུ་སྤྱི་བོ་ནས་དབང་བསྐུར་བའམ། རྒྱལ་རིགས་ཀྱི་བུའམ། གཞན་བདག་ཉིད་ཆེན་པོ་རྒྱལ་པོ་ཆེན་པོ་འདོད་པ་དཀྱིལ་འཁོར་དུ་གཞུག་པར་བྱའོ། །དཀྱིལ་འཁོར་གཉིས་  
པ་ལ་ཕྱིན་པ་ན་གདོང་གཡོགས་པར་བྱ་སྟེ། ཨུཏྤ་ལའི་ཕྱག་རྒྱ་བཅིངས་ནས་འཇམ་དཔལ་གཞོན་ནུར་གྱུར་པའི་རྩ་བའི་སྔགས་ལན་གཅིག་བརྗོད་དུ་གཞུག་སྟེ། མེ་ཏོག་དྲི་ཞིམ་པོ་  
ཙནྡན་དང། གུར་གུམ་དང་བསྲེས་པ་ཤིན་ཏུ་གཙང་བ་བྱས་པ་ལག་པ་གཉིས་སུ་བྱིན་ལ་མེ་ཏོག་འདོར་དུ་བཞུག་གོ་གང་དུ་དེའི་མེ་ཏོག་བབས་པ་དེར་དེའི་སྔགས་སྦྱིན་པར་བྱ་  
  
  
༄༅། །སྟེ༑ སྔགས་འདི་ནི་དེའི་ཡིན་པར་བསྟན་ཏེ། སྐྱེ་བ་བརྒྱུད་པ་ནས་དེ་དང་རྗེས་སུ་འབྲེལ་བ་ཡིན་ཏེ། དེ་ཉིད་དགེ་བའི་བཤེས་གཉེན་བྱང་ཆུབ་ཀྱི་སྙིང་  
པོ་ལ་གནོན་པ། བྱང་ཆུབ་སེམས་དཔའ་ཆེན་པོ་ཐམས་ཅད་མཁྱེན་པའི་ཡེ་ཤེས་ཡོངས་སུ་རྫོགས་པའི་དོན་དུ་མངོན་པར་སྒྲུབ་པར་བྱེད་པ་ལོངས་སྤྱོད་ཆེན་པོ་དང་  
རྒྱལ་པོ་ཆེན་པོ་དང། གྲགས་པ་ཆེན་པོ་དང། གང་ཟག་རྩེ་གཅིག་པར་མངོན་པར་སྒྲུབ་པ་ཡིན་ནོ། །ཚེ་འདི་ཉིད་ལའང་ཆོས་ཐམས་ཅད་ལ་ཐེ་ཚོམ་མེད་པར་བསྒྲུབ་པར་བྱ་  
བ་འགྲུབ་པར་འགྱུར་རོ། །དེ་བཞིན་དུ་མཐར་གྱིས་དངོས་གྲུབ་འདོད་པས་བརྒྱ་སྙེད་ཀྱི་བར་དུ་བྱ་སྟེ། གཞན་ལ་ནི་མ་ཡིན་ནོ། །གཞན་དག་ལ་ཇི་ལྟར་སྡིག་པ་སྤང་བའི་ཕྱིར་  
དམ་ཚིག་ཙམ་སྦྱིན་པར་བྱའོ། །དཀྱིལ་འཁོར་གྱི་སློབ་དཔོན་གྱིས་དབང་བསྐུར་ན་དང་པོར་རེ་ཞིག་དཀྱིལ་འཁོར་གྱི་ཕྱི་རོལ་ཧ་ཅང་ཡང་མི་ཉེ། ཧ་ཅང་ཡང་མི་རིང་བར་བྱང་  
ཤར་གྱིས་ཕྱོགས་སུ་རྩ་བའི་སྔགས་ཀྱིས་དག་པར་བྱས་པས་བྱིན་གྱིས་བརླབ་པར་བྱའོ། །རྒྱལ་པོ་དབང་བསྐུར་བ་བཞིན་དུ་བདག་ཉིད་སེམས་པ་དང། གཅིག་ཏུ་  
སངས་རྒྱས་དང། ཆོས་དང། དགེ་འདུན་ལ་དད་ཅིང་དང་བ་དང་སྤྲོ་བ་ཆེན་པོ་དང་ལྡན་པ་དང། བྱང་ཆུབ་ཀྱི་སེམས་དང་མི་འབྲལ་བ་དང། ཐེག་པ་ཆེན་པོ་ལ་ཞུགས་པ་  
  
  
དཀོན་མཆོག་གསུམ་ལ་ཕན་པར་བྱེད་པ་དང། དབང་པོ་མཚང་བ་མེད་པ་དང། མ་སྨད་པ་དང། ཚེ་འདི་ཉིད་ལ་སྔགས་འགྲུབ་པར་འདོད་པ་དང། བསམ་པ་བཟང་བ་དང་  
སྔགས་ཀྱི་སྤྱོད་པ་ལ་སྤྲོ་བ་དང། བལྟ་བར་འདོད་པའི་རང་བཞིན་ཅན་དང། སད་པར་འདོད་པའི་ཕྱིར་ཡང་སྔགས་ཀྱི་དོན་པ་རྣམ་པར་རྟོག་པ་མེད་པ་དང། དེར་གཏོད་པའི་ཡིད་  
དང༑ གཅིག་ལ་སོགས་པ་ནས་ལྔའི་བར་དུ་དབང་བསྐུར་བར་བྱའོ་།ལྷག་མ་ནི་སྤང་བར་བྱའོ། །ཤེས་རབ་ཅན་དང། སྤྱོད་པ་ལ་རྨོངས་པ་མེད་པའི་ཁྱད་པར་དང་ལྡན་པ་ལ་དབང་  
བསྐུར་བར་བྱ་ཡི། གཞན་དག་ནི་མ་ཡིན་ནོ། །དེ་ནས་རྒྱལ་པོ་ཐམས་ཅད་བསྐུར་བ་བཞིན་དུ་ཡོ་བྱད་ཐམས་ཅད་བསོགས་ཏེ། སློབ་དཔོན་མཁན་པོ་མཉེས་ན། དེ་ནས་བླ་རེ་ཆེན་པོ་  
བྲེས་ཏེ། རྒྱལ་མཚན་དང། བ་དན་མཐོན་པོ་བསྒྲེང་ཞིང། གདུགས་དཀར་པོ་དབུ་ལ་འཛིན་པ་དང། རྔ་ཡབ་དཀར་པོས་གཡོབ་པ་དང་བཀུར་སྟི་ཆེན་པོས་དུང་དང། རྔ་བོ་  
ཆེའི་དགའ་བའི་སྒྲ་སྒྲོགས་ཤིང་རྒྱལ་བའི་སྒྲ་དང། བཀྲ་ཤིས་ཀྱི་ཚིགས་སུ་བཅད་པ་དང། བདེ་ལེགས་དང། རབ་ཏུ་བསྔགས་པའི་ཚིགས་སུ་བཅད་པ་རྒྱལ་བས་གསུངས་པས་  
མངོན་པར་བསྟོད་པ་དང། དཀྱིལ་འཁོར་དེ་ལ་བསྐོར་བ་བྱས་ཏེ་སངས་རྒྱས་དང། བྱང་ཆུབ་སེམས་དཔའ་ལ་ཕྱག་བྱས་ནས། འདི་སྐད་དུ། སློབ་དཔོན། བདག་ནི་སངས་རྒྱས་  
  
  
༄༅། །དང༑ བྱང་ཆུབ་སེམས་དཔའི་སྔགས་ཀྱི་སྤྱོད་པ་སྒྲུབ་པ་ལ་ཡང་དག་པར་འཇུག་པ་དང། འཇིག་རྟེན་ཐམས་ཅད་ལས་ཡང་དག་པར་འདས་པའི་  
གསང་པའི་རྣམ་པར་ཐར་པའི་དཀྱིལ་འཁོར་ལ་ཡང་དག་པར་འཇུག་པ་དང། ཆོས་ཀྱི་རྒྱལ་སྲིད་ཐམས་ཅད་ཀྱི་སངས་རྒྱས་ཉིད་རྟོགས་པར་འདོད་པ་དང། མདོར་ན། སངས་  
རྒྱས་ཉིད་དུ་འགྱུར་བར་བྱ་བའི་ཕྱིར་རོ་ཞེས་བརྗོད་པར་བྱའོ་།དེ་ནས་ཀུ་ཤའི་ཁྲེས་ལ་འདུག་སྟེ། ཤར་གྱི་ཕྱོགས་སུ་ཕྱོགས་ཏེ་དཀྱིལ་འཁོར་ལ་བལྟ་ཞིང། དང་པོར་རེ་ཞིག་  
རིག་པའི་དབང་བསྐུར་བ་བྱིན་ཏེ། ཕྱག་རྒྱ་ཆེན་པོ་གཙུག་ཕུད་ལྔ་འཆིང་དུ་གཞུག་པར་བྱའོ། །དེ་ནས་རང་འདོད་པའི་སྔགས་གང་དང། གང་ལ་དགའ་བ་གྲོ་གའི་འདབ་མ་ལ་གི་  
ཝང་གིས་བྲི་བར་བྱ་སྟེ། བྲིས་ནས་ཀྱང་ཙནྡན་དང། གུར་གུམ་གྱི་ཆུས་ལག་པ་དང། ཁམ་པོར་ཁ་སྦྱར་བཀྲུས་ལ། དེ་ནས་གྲོ་གའི་འདབ་མ་དེ་ཁམ་ཕོར་ཁ་སྦྱར་གྱི་ནང་དུ་  
གཞག་པར་བྱས་པ་དཀྱིལ་འཁོར་གྱི་ནང་དུ་བྱང་ཆུབ་སེམས་དཔའ་འཇམ་དཔལ་གྱི་ཞབས་དྲུང་དུ་གཞག་པར་བྱའོ། །དེ་ནས་ཀུ་ཤ་དེ་ལ་གནས་ནས་རིག་པའི་རྩ་བའི་  
སྔགས་བརྒྱ་རྩ་བརྒྱད་སྔ་མ་ཉིད་དུ་བཟླ་བར་བྱའོ། །དེ་ནས་ཀུ་ཤའི་ཁྲེས་ལ་འདུག་པ་ལ་དབང་བསྐུར་བར་བྱ་སྟེ། ཕྱི་རོལ་གྱི་དཀྱིལ་འཁོར་ལ་གང་སེམས་ཅན་ཐམས་ཅད་  
  
  
སྔར་བཞག་པ་བླངས་ཏེ། སློབ་དཔོན་གྱིས་རྩ་བའི་སྔགས་བརྗོད་པས་སྤྱི་བོ་ནས་དབང་བསྐུར་བར་བྱའོ། །གཞན་དག་ལ་ནི་  
ཇི་ལྟར་འདོད་པའི་ཆུས་སོ། །དེ་ནས་ཁམ་པོར་ཁ་སྦྱར་དེ་དེ་ལ་སྦྱིན་པར་བྱ་སྟེ། མར་མེ་ལ་ཀློག་ཏུ་གཞུག་པར་བྱའོ། །གལ་ཏེ་དེ་ཉིད་ཡིན་ན་ནི་རིམ་གྱིས་འབད་པས་འགྲུབ་པར་  
འགྱུར་རོ། །ཡང་ན་ཇི་སྟེ་གཞན་ན་ནི་སྔགས་བཟླས་པ་ཁོ་ནས་འགྲུབ་པར་འགྱུར་རོ། །ཡང་ན་ཡི་གེའི་ཡན་ལག་ཉམས་བའམ། ལྷག་པ་བྱིན་ན་ནི་དང་པོ་སྒྲུབ་པ་ཁོ་ན་ལ་  
འགྲུབ་པར་ཐེ་ཚོམ་མེད་དོ། །དེ་ལྟར་སློབ་དཔོན་གྱིས་སྔར་བྲིས་པའི་སྒྲུབ་པ་གསུམ་གྱིས་ངེས་པར་འགྲུབ་པར་ཐེ་ཚོམ་མེད་དོ། །དེ་བཞིན་དུ་དང་པོས་ནི་རིག་པའི་དབང་བསྐུར་  
བ་སྦྱིན་པར་བྱའོ། །དཀྱིལ་འཁོར་གཉིས་པ་ལ་དབང་བསྐུར་བ་ནི་གཉིས་པའི་དཀྱིལ་འཁོར་དུ་ལྷ་ཐམས་ཅད་ལ་བསྟབས་པའི་སྔར་གྱི་བུམ་པ་དེས་དབང་བསྐུར་བར་བྱའོ། །སྤྱི་  
པོ་ལ་སྔར་གྱི་ཆོ་ག་ཇི་ལྟ་བ་དེ་ཉིད་ཀྱིས་བྱས་ན་སྡིག་པའི་རྙོག་པ་ཐམས་ཅད་ལས་གྲོལ་བར་འགྱུར་ཏེ། སངས་རྒྱས་བཅོམ་ལྡན་འདས་ཐམས་ཅད་ཀྱིས་གནང་ཞིང། སངས་རྒྱས་  
དང༑ བྱང་ཆུབ་སེམས་དཔའ་ཐམས་ཅད་ཀྱིས་འཇིག་རྟེན་དང། འཇིག་རྟེན་ལས་འདས་པ་ཐམས་ཅད་ཀྱི་དམ་ཚིག་དང། དཀྱིལ་འཁྲོ་དང་སྔགས་དང། ཕྱག་རྒྱ་ཐམས་  
  
  
༄༅། །ཅད་སྒྲུབ་པ་ལ་བྱིན་གྱིས་བརླབས་པར་འགྱུར་ཞིང་སློབ་དཔོན་དུ་དབང་བསྐུར་བ་སྦྱིན་ནོ། །དཀྱིལ་འཁོར་གསུམ་པ་ལ་ནི་རང་སངས་རྒྱས་ཐམས་ཅད་དང་  
ཉན་ཐོས་ཐམས་ཅད་ལ་ཕུལ་བའི་བུམ་པ་གང་བ་དེ་ཉིད་ཀྱི་ཆོ་གས་སྤྱི་བོ་ནས་དབང་བསྐུར་བར་བྱའོ། །སངས་རྒྱས་དང། བྱང་ཆུབ་སེམས་དཔའ་རྫུ་འཕྲུལ་ཆེན་པོ་དང་  
ལྡན་པ་ཐམས་ཅད་ཀྱིས་འཇིག་རྟེན་དང། འཇིག་རྟེན་ལས་འདས་པ་ཐམས་ཅད་ཀྱི་སྔགས་རྒྱུད་དག་འདོན་པ་དང། དཀྱིལ་འཁོར་བྲི་བ་དང། སྟོན་པ་དང། ཕྱག་རྒྱ་དང་  
སྤྱོད་པ་སྟོན་པ་དང། རང་ཉིད་སྤྱོད་ཅིང་སྟོན་པར་ཁྱོད་ལ་རྗེས་སུ་གནང་ཞིང་བརྗོད་པར་བྱ་བ་ཡང་ཚེ་འདི་ཉིད་ལ་ཡིན་ལ་ཕྱི་ནས་སྐྱེ་བ་བརྒྱུད་པ་དག་ལ་ནི་སངས་རྒྱས་ཉིད་  
ཐོབ་པར་འགྱུར་བ་ཡིན་ནོ། །དེ་བཞིན་དུ་རྒྱལ་བ་དང། རྣམ་པར་རྒྱལ་བའི་དབང་བསྐུར་བ་ཡང་སྔར་བསྟན་པའི་ཆོགས་སངས་རྒྱས་བཅོམ་ལྡན་འདས་ལ་སྔར་ཕུལ་  
བའི་བུམ་པ་དང། བྱང་ཆུབ་སེམས་དཔའ་ལ་ཕུལ་བའི་བུམ་པ་གང་བས་ཀྱང་དེ་བཞིན་དུ་དབང་བསྐུར་རོ། །སངས་རྒྱས་བཅོམ་ལྡན་འདས་ཐམས་ཅད་དང། བྱང་ཆུབ་  
སེམས་དཔའ་ཆེན་པོ་དང། ཉན་ཐོས་རྣམས་ཀྱིས་ཀྱང་དེ་བཞིན་དུ་བརྗོད་པར་བྱ་ཞིང་ཁྱོད་ལ་རྗེས་སུ་གནང་བ་ཡིན་ནོ། །འབྱུང་པོ་ཐམས་ཅད་ཀྱིས་རབ་ཏུ་ཐུབ་པར་དཀའ་ཞིང་  
  
  
སྔགས་པ་ཐམས་ཅད་ལས་ཁྱོད་རྒྱལ་བ་དང། ཇི་ལྟར་འདོད་པ་སྒྲུབས་ཤིག་པའོ། །དེ་ནས་དཀྱིལ་འཁོར་གྱི་སློབ་དཔོན་གྱིས་རེ་རེ་ལ་  
ཡང་ཇི་ལྟར་འདོད་པ་བཞིན་དུ་དབང་བསྐུར་བ་ལྔ་སྦྱིན་པར་བྱའོ། །སེམས་ཅན་རྣམས་ལ་ཡང་ལྔ་པོ་ཉིད་ཀྱིས་བྱའོ། །དེ་དག་མཐར་གྱིས་དཀྱིལ་འཁོར་ལ་བཅུག་སྟེ། སངས་  
རྒྱས་དང། བྱང་ཆུབ་སེམས་དཔའ་ཐམས་ཅད་ལ་བདག་ཉིད་ཕུལ་ནས་དཀྱིལ་འཁོར་ལ་བསྐོར་བ་ལན་གསུམ་བྱས་ཏེ་སླར་གཏང་བར་བྱའོ་།དེ་ལས་གཞན་པའི་ཉིན་ཞག་  
ལ་མཐར་གྱིས་སྔགས་ཀྱི་སྤྱོད་པ་ལ་བསླབ་པར་བྱ་ཞིང་སྦྱར་བར་བྱའོ། །སྐད་ཅིག་དེ་ཉིད་ལ་བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་འཇམ་དཔལ་གཞོན་ནུར་  
གྱུར་པ་ལ་སྔར་ཕུལ་བའི་བུམ་པ་གང་བ་བླངས་ནས་དཀྱིལ་འཁོར་དུ་ཞུགས་བ་དེ་དག་ལ་ཆུ་ཁྱོར་བ་གསུམ་ཤར་དུ་མངོན་པར་བལྟ་བར་བྱ་བ་ལ་བླུད་པར་བྱའོ། །འདི་སྐད་དུ་  
བརྗོད་པར་བྱ་སྟེ། ཀྱེ། བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པའི་གསང་བའི་དམ་ཚིག་ལས་འདས་པར་གྱུར་ནས། བསོད་ནམས་མ་ཡིན་པ་མང་པོ་སྐྱེ་བར་  
མ་བྱེད་ཅིག་སྔགས་ཐམས་ཅད་ཀྱང་འདོར་བར་མ་བྱེད་ཅིག་སངས་རྒྱས་དང། བྱང་ཆུབ་སེམས་དཔའ་དག་ཀྱང་སླུ་བར་མ་བྱེད་ཅིག་།བླ་མ་མཉེས་པར་གྱིས་ཤིག་གཞན་  
  
  
༄༅། །དུ་དམ་ཚིག་ལས་འདས་པར་གྱུར་ན་སྔགས་འགྲུབ་པར་མི་འགྱུར་ཞིང་བསོད་ནམས་མ་ཡིན་པ་མང་པོ་འགྱུར་རོ་ཞེས་དེ་ལྟར་སྨྲས་ལ་གཏང་བར་བྱའོ། །  
དེ་ནས་དཀྱིལ་འཁོར་གྱི་སློབ་དཔོན་གྱིས་ཀྱང་ཞོ་དང། སྦྲང་རྩི་དང། མར་གྱིས་བཏགས་པའི་སཱ་ལུ་དང། འབྲས་ཐུགས་པོ་ཆེའི་སྲེག་བླུགས་གྱིས་ཡི་གེ་བརྒྱད་པའི་སྙིང་པོ་  
དང༑ སྦྱིན་སྲེག་བྱའོ། །དེ་ནས་ལངས་ནས་དཀྱིལ་འཁོར་གྱི་དབུས་སུ་ཞུགས་ཏེ། སྔར་བསྟན་པའི་མེ་ཏོག་གིས་སྡེར་བསྟན་པའི་ཆོགས་ལྷ་ཐམས་ཅད་ཡིད་ལ་བྱ་སྟེ་  
མཆོད་ཡོན་དབུལ་ལོ། །བདུག་པས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་དང། རང་སངས་རྒྱས་དང། འཕགས་པ་ཉན་ཐོས་ཐམས་ཅད་དང། ལྷ་  
དང༑ ཀླུ་དང། གནོད་སྦྱིན་དང། ནམ་མཁའ་ལྡིང་དང། དྲི་ཟ་དང། མི་འམ་ཅི་དང། ལྟོ་འཕྱེ་ཆེན་པོ་དང། སྲིན་པོ་དང། ཤ་ཟ་དང། འབྱུང་པོ་དང། རྣལ་འབྱོར་པ་  
དང༑ གྲུབ་པ་དང། དྲང་སྲོང་རྣམས་དང། སེམས་ཅན་ཐམས་ཅད་ཡང་དག་པར་བདུག་ནས་མེ་ཏོག་གཏོར་ཏེ། ཙནྡན་དང། གུར་གུམ་གྱིས་བསངས་ལ་སྔར་  
བསྟན་པའི་ཆོགས་སླར་གཤེགས་སུ་གསོལ་བར་བྱ་སྟེ། སེམས་ཀྱིས་ཐམས་ཅད་གཏང་བ་ཡིན་ནོ། །དེ་ནས་དཀྱིལ་འཁོར་གྱི་སློབ་དཔོན་གྱིས་བཤོ་ས་དང། གཏོར་མ་  
  
  
ས་ཚོན་ཐམས་ཅད་ཆུ་བོར་དོར་བར་བྱ་བ་འམ། སྲོག་ཆགས་སྡུག་བསྔལ་བ་རྣམས་ལ་སྦྱིན་པར་བྱའོ། །ས་ཕྱོགས་དེ་ལེགས་པར་བྱུགས་ཤིང་འཇམ་པར་བྱས་ཏེ་  
ལེགས་པར་ཕྱག་པ་བྱས་ནས་བ་ལང་གི་ལྕི་བས་བྱུག་ཏུ་གཞུག་པའམ། ཆུས་བྱུག་པར་བྱ་བ་འམ། ཤིན་ཏུ་གཙང་བའི་སས་བྱུག་པའམ། བྱེ་མས་གཏོར་བར་བྱས་ལ། དེ་ནས་ཇི་  
ལྟར་འདོད་པར་འགྲོ་བར་བྱའོ། །དཀྱིལ་འཁོར་ལ་ཞུགས་པ་དེས་བདག་ཉིད་འོ་མ་དང། འབྲས་ཟན་གྱི་ཟས་སམ། ལྷ་ལ་དབུལ་བའི་ཁ་ཟས་བཟའ་བར་བྱའོ། །བྱང་ཆུབ་སེམས་  
དཔའི་སྡེ་སྣོད་ཆོ་ག་ཞིབ་མོའི་རྒྱལ་པོའི་དབང་པོ་ལས། འཇམ་དཔལ་གཞོན་ནུར་གྱུར་པའི་རྣམ་པར་འཕྲུལ་པ་བྱང་ཆུབ་སེམས་དཔའི་ལེའུ་རབ་འབྱམས་ལས། དཀྱིལ་འཁོར་གྱི་ཆོ་ག་  
བསྟན་པ་སྟེ། ལེའུ་གཉིས་པ་རྫོགས་སོ།། །།དེ་ནས། གཞན་ཡང་འཇམ་དཔལ་གཞོན་ནུར་གྱུར་པས་གནས་གཙང་མའི་གཞལ་མེད་ཁང་གི་འཁོར་གྱི་དཀྱིལ་  
འཁོར་ཆེན་པོ་འདུས་པ་ལ་གཟིགས་ནས། སངས་རྒྱས་དང། བྱང་ཆུབ་སེམས་དཔའ་ཐམས་ཅད་ལ་ཕྱག་བཙལ་ཏེ། ཡི་གེ་གཅིག་པ་མཆོག་ཏུ་གསང་བ། དུག་ཐམས་ཅད་  
འཇོམས་པར་བྱེད་པ། ལས་ཐམས་ཅད་བྱེད་པ། སྔགས་དང། དཀྱིལ་འཁོར་ཆུང་ངུ་སྒྲུབ་པའི་ཐབས་དང། ལས་ཕྲན་ཚེགས་ཐམས་ཅད་ལ་ཉེ་བར་སྦྱར་བར་བྱ་བ་སྨྲས་སོ། །  
  
  
༄༅། །དེ་ཡང་གང་ཞེ་ན། ན་མཿ་ས་མནྟ་བུད་དྷཱ་ནཱཾ་ཏདྱ་ཐཱ། ཨོཾ་ཛ། གྲོགས་པོ་དག་འདི་ནི་འབྱུང་པོ་ཐམས་ཅད་ཉོན་ཅིག་སྔགས་འདི་ཉིད་ནི་ཡི་གེ་གཅིག་གི་  
དཀྱིལ་འཁོར་གཉིས་པའི་ཆོ་ག་ཐམས་ཅད་དུ་དགོས་པ། ཁྲུ་བརྒྱད་དམ། ཁྲུ་བཞི་སའི་ཕྱོགས་ཡང་དག་པར་བྱས་ལ། ཚོན་སྣ་ལྔའི་ཕྱེ་མས་རང་ཉིད་ཀྱིས་བྲི་བར་བྱ་སྟེ། གཞན་  
གྱིས་ནི་མ་ཡིན་ཏེ། གང་དེ་དང། དེ་དག་ཏུའང་འདིར་ནི་ངེས་པ་མེད་དོ། །དཀྱིལ་འཁོར་གྲུ་བཞི་མཉམ་པོས་ཉེ་བར་མཛེས་པ། གཙུག་ཕུད་ལྔའི་ཕྱག་རྒྱ་ཆེན་པོ་དང་པོར་རེ་ཞིག་  
བྲིའོ། །བཅོམ་ལྡན་འདས་འཇམ་དཔལ་གཞོན་ནུར་གྱུར་པའི་ཨུཏྤ་ལའི་ཕྱག་རྒྱ་དང། མཆེ་བའི་ཕྱག་རྒྱ་དང། ཞལ་གྱི་ཕྱག་རྒྱ་དང། དབུག་པའི་ཕྱག་རྒྱ་སྟེ། ཕྱག་རྒྱ་འདི་  
དག་དཀྱིལ་འཁོར་གྱི་ནང་དུ་ཤར་གྱི་ཆར་བྲི་བར་བྱའོ། །དེ་ནས་པདྨ་དང། རྡོ་རྗེ་དང། ཨུཏྤ་ལ་དང་ཕྱག་མཚན་དང། བ་དན་དང། གདུགས་དང། རྟ་བབས་དང། ཤིང་  
རྟ་དང། གླང་པོ་ཆེ་དང། རྟ་དང། གླང་དང། མ་ཧེ་དང་སྭ་སྟི་ཀ་དང། རྨ་བྱ་དང། ར་དང། ལུག་དང། སྐྱེས་བུ་གཞོན་ནུའི་གཟུགས་ཅན་ཕྱི་རོལ་གྱི་སྒོའི་རྩ་བར་བྲི་  
བར་བྱ་སྟེ། མཐར་གྱིས་རིམ་པ་ལ་བརྟེན་ནས་བྲིས་ཏེ། དཀྱིལ་འཁོར་གསུམ་ལ་བརྟེན་ནས་དེ་ལྟར་བྲི་བར་བྱའོ། །དེ་ནས་ཡི་གེ་གཅིག་པའི་སྔགས་ཉིད་ཀྱིས་ཤར་ལྷོའི་  
  
  
ཤིང་ཨ་པ་མརྒའི་ཡམ་ཤིང་ཞོ་དང། སྦྲང་རྩི་དང། མར་ལ་བཏགས་པས་སྟོང་རྩ་བརྒྱད་སྦྱིན་སྲེག་བྱའོ། །དེ་ནས་མེ་ཏོག་གི་མཆོད་ཡོན་  
དབུལ་ལོ། །ཡི་གེ་གཅིག་པའི་སྔགས་ཉིད་ཀྱིས་ཇི་ལྟར་འདོད་པར་གཏོར་མ་དང། ལྷ་བཤོས་དང། མར་མེ་དང། བདུག་པ་དང། སྤྱན་དྲང་བ་དང། གཤེགས་སུ་གསོལ་བ་  
རྣམས་བྱའོ། །དེ་ནས་རྒྱལ་སྲིད་འདོད་པས་ནི་གྲོང་ཁྱེར་གྱི་དབུས་སུ་བྲི་བར་བྱའོ། །ལོངས་སྤྱོད་འདོད་པས་ནི་ཤིང་ཨ་མྲའི་དྲུང་དུའོ། །བུ་འདོད་པས་ནི་བོ་དེ་རྩེའི་ཤིང་གི་དྲུང་  
དུའོ༑ ༑ཆུང་མ་དང། གླང་པོ་ཆེ་དང། རྟ་འདོད་པས་ནི་གླང་པོ་ཆེའི་བྲེས་སྐྱུའམ། རྟའི་བྲེས་སྐྱུར་རོ། །ཆུ་འདོད་པས་ནི་མཚོ་ཆེན་པོའམ། ཀླུའི་གནས་སུའོ། །ཉིན་བཞི་པའི་རིམས་  
སམ༑ རྟག་པའི་རིམས་སམ། རིམས་ཐམས་ཅད་ལ་རྟགས་གཅིག་པའམ་གྲོང་གི་གཡས་ཕྱོགས་སུའོ། །སྲིན་པོས་ཟིན་པ་ལ་ནི་དུར་ཁྲོད་དམ་ཁང་པ་སྟོང་པར་བྱའོ། །ཡང་  
སྲིན་པོས་ཟིན་པ་ལ་ནི་བ་རུ་རའི་ཤིང་གི་དྲུང་ངམ། ཨེ་རཎྜའི་ཤིང་གི་དྲུང་དུ་བྱའོ། །མ་མོ་ཐམས་ཅད་ཀྱིས་ཟིན་པ་ལ་ནི་བཞི་མདོ་འམ། ཤི་བའི་ཁྱིམ་དང། བུ་བཙས་པའི་ཁྱིམ་  
དུ་ཉེ་བར་བྱའོ། །ཚངས་པའི་སྲིན་པོས་ཟིན་པ་ལ་ཏ་ལའི་ཤིང་དུའོ། །སྦྱར་བའི་དུག་འབྱིན་པ་ལ་ནི་ཡི་གེ་གཅིག་པའི་སྔགས་ཀྱིས་ཆུ་ལ་ལན་གསུམ་སྔགས་པ་བྱ་སྟེ། དཀྱིལ་འཁོར་དེ་  
  
  
༄༅། །ཉིད་དུ་བླུད་པ་བྱས་ན་གྲོལ་བར་འགྱུར་རོ། །དེ་བཞིན་དུ་བུད་མེད་དམ། སྐྱེས་པ་གྲགས་པ་འདོད་པ་ལ་ནི་བཞི་མདོ་འམ། བྲམ་ཟེ་གནས་པར་བྲི་བར་  
བྱའོ༑ ༑བུ་ཤི་བ་ལ་ནི་ཤིང་འབྲས་བུ་ཅན་ནམ། འོ་མ་ཅན་གྱིས་ཤིང་དྲུང་དུའོ། །འབྲས་སཱ་ལུ་སྨིན་པའི་ས་དང། ཞིང་གི་དབུས་སུ་ནི་བུ་མེད་པ་ལ་བྲི་བར་བྱའོ། །ནད་རྣམ་པ་གསུམ་  
བདག་གིར་བྱས་པ་དང། གཞན་གྱིས་ཉམས་པ་ལ་ནི་འཇུག་དོགས་ལ་སོགས་པ་ལའོ། །ནད་ཆེན་པོས་བཏབ་པ་ལ་ནི་དཀྱིལ་འཁོར་ཆུ་བོའི་ངོགས་དང། འགྲམ་དུ་བྱའོ། །ནད་  
ཐམས་ཅད་ཀྱིས་ཐམས་ཅད་དུ་བཏབ་པ་ལ་ནི་རིའི་རྩེ་མོར་བྲི་བར་བྱའོ། །མཁའ་འགྲོ་མས་བྱས་པ་ལ་ཡང་བྲམ་ཟེའི་ལྡུམ་ར་འམ་ཁང་པ་སྟོང་པ་འམ། གནས་དབེན་པ་  
གཞོལ་པའི་ས་ཕྱོགས་སུ་བྱའོ། །དེ་བཞིན་དུ་ལས་ཐམས་ཅད་ལ་ནམ་ཕྱེད་དམ། དུས་ཐམས་ཅད་དུ་མངོན་པར་བྲི་བར་བྱའོ། །ཡི་གེ་གཅིག་བ་དེ་ཉིད་ཀྱི་སྔགས་ཀྱིས་མེ་  
ཏོག་གི་མཆོད་ཡོན་ཕུལ་ཏེ་གཤེགས་སུ་གསོལ་ལ། དཀྱིལ་འཁོར་ལ་ཆུས་གཏོར་བ་བྱས་ན་ནད་ཐམས་ཅད་བསྲུང་བ་ཆེན་པོས་བྱས་པར་འགྱུར་ཏེ། ནད་ཐམས་ཅད་  
ལས་གྲོལ་བར་ཡང་འགྱུར་རོ། །བུ་མེད་པས་ནི་བུ་རྙེད་ཅིང། །སྐལ་མེད་རྣམས་ཀྱང་སྐལ་ལྡན་འགྱུར། །དབུལ་པོ་རྣམས་ཀྱིས་ནོར་ཐོབ་པ་།དཀྱིལ་འཁོར་མཐོང་བ་ཙམ་  
  
  
།སྐྱེས་པའམ་ཡང་ན་བུད་མེད་ཀྱང། །ཐོས་ནས་ཐེ་ཚོམ་མེད་བྱས་ན། །ཅི་འདོད་རྣམ་པ་སྣ་ཚོགས་ནི། །ཐོབ་འགྱུར་རྟག་ཏུ་ཕུན་སུམ་ཚོགས། །བྱང་ཆུབ་སེམས་དཔའི་སྡེ་  
སྣོད་ཀྱི་ཆོ་ག་རབ་འབྱམས་ལས། འཇམ་དཔལ་གཞོན་ནུར་གྱུར་བའི་རྩ་བ་ལས་ཀྱི་དཀྱིལ་འཁོར་གསུམ་པའི་ཆོ་གའི་ལེའུ་སྟེ་གསུམ་པ་རྫོགས་སོ།། །།དེ་ནས་  
འཇམ་དཔལ་གཞོན་ནུར་གྱུར་པས་ཐམས་ཅད་དང་ལྡན་པའི་གནས་གཙང་མ་ལ་གཟིགས་ནས། གཞན་ཡང། འཁོར་གྱི་དཀྱིལ་འཁོར་ཆེན་པོ་དེར་འདུས་པ་ལ་ཡང་གཟིགས་ཏེ་  
བཅོམ་ལྡན་འདས་ཤཱཀྱ་ཐུབ་པའི་ཞབས་གཉིས་ལ་བཅུད་ནས་ཞལ་འཛུམ་པ་དང་ལྡན་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་།བཅོམ་ལྡན་འདས། སེམས་ཅན་ཐམས་  
ཅད་ལ་ཕན་པའི་ཕྱིར་སྔགས་ཀྱི་སྤྱོད་པའི་ཆོ་ག་སྒྲུབ་པའི་རྒྱུ་མཐུན་པ། ཆོས་ཀྱི་ཆར་ཇི་ལྟར་འདོད་པའི་འབྲས་བུ་སྒྲུབ་པའི་ཆོ་ག་རབ་འབྱམས་ལས། རས་ཀྱི་རི་མོའི་ཆོ་ག་བསོད་  
ནམས་བླ་ན་མེད་པ་བསྐྱེད་པ། ཡང་དག་པར་རྫོགས་པའི་བྱང་ཆུབ་ཀྱི་ས་བོན་མངོན་པར་སྒྲུབ་པར་བྱེད་པ། མདོར་ན། བསམ་པ་ཐམས་ཅད་ཡོངས་སུ་རྫོགས་པར་བྱེད་པ་  
སྔགས་ཐམས་ཅད་ཀྱི་འབྲས་བུ་ལ་རབ་ཏུ་སྦྱོར་ཞིང་འབྲས་བུ་དང་བཅས་པར་བྱེད་པ། དོན་མེད་པ་མ་ཡིན་པ་གྲུབ་ཅིང་སྒྲུབ་པར་བྱེད་པ། བྱང་ཆུབ་སེམས་དཔའ་  
  
  
༄༅། །ཐམས་ཅད་ཀྱི་སྤྱོད་པ་ཡོངས་སུ་རྫོགས་པར་བྱེད་པ་བྱང་ཆུབ་སེམས་དཔའ་ཆེན་པོའི་གོ་ཆ་བགོས་པ། བདུད་ཐམས་ཅད་ཀྱི་སྟོབས་ཟིལ་གྱིས་  
མནན་ཅིང་རྒྱབ་ཀྱིས་ཕྱོགས་པར་བྱེད་པ། བདག་དང། སེམས་ཅན་ཐམས་ཅད་ལ་ཐུགས་བརྩེ་བའི་ཕྱིར་དེ་ལེགས་པར་བཤད་དུ་གསོལ་འཇམ་དཔལ་གཞོན་ནུར་  
གྱུར་པས་དེ་སྐད་ཅེས་གསོལ་བ་དང། དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །འཇམ་དཔལ་  
གཞོན་ནུར་གྱུར་པ། ཁྱོད་སྐྱེ་བོ་མང་པོ་ལ་ཕན་པའི་ཕྱིར་ཞུགས་པ་དང། འཇིག་རྟེན་ལ་སྙིང་བརྩེ་བའི་ཕྱིར་གང་ཁྱོད་དེ་བཞིན་གཤེགས་པ་ལ་དོན་འདི་འདྲི་བར་སེམས་  
པ་ནི་ལེགས་སོ། །ལེགས་སོ། །དེ་ཤིན་ཏུ་ལེགས་པར་ཉོན་ལ་ཡིད་ལ་ཟུངས་ཤིག་དང་ངས་བཤད་པར་བྱའོ། །ཁྱོད་ཀྱི་རས་རིས་ཀྱི་ཆོ་ག་རབ་འབྱམས་སྔགས་ཐམས་  
ཅད་སྒྲུབ་པར་བྱེད་པ་ལ་རབ་ཏུ་འཇུག་པ་མཐར་གྱིས་ངས་བཤད་པར་བྱའོ། །སྔོན་ཡང་དེ་བཞིན་གཤེགས་པ་ཐམས་ཅད་ཀྱིས་བསྟན་ཏེ་ད་ལྟར་ཡང་ངས་བཤད་པར་  
བྱའོ༑ ༑དང་པོར་རེ་ཞིག་སའི་ཕྱོགས་གཙང་བ་རྡུལ་མེད་པ་ལས་རས་བལ་ཡང་དག་པར་བླངས་ལ། དམ་ཚིག་ལ་ཞུགས་པའི་སེམས་ཅན་རྣམས་ཀྱིས་རས་བལ་དེ་ཡང་  
  
  
ཡང་སྔགས་འདིས་དཀྱིལ་འཁོར་གྱིས་བརྒྱ་རྩ་བརྒྱད་དུ་སྔགས་པར་བྱའོ། །ན་མས་མནྟ་བུད་དྷཱ་ནཱཾ། བོ་དཧི་སཏ་ཨ་པྲ་ཏི་ཧ་ཏ་ག་ཏི་མ་ཏི་པྲ་ཙཱ་རི་ཎཱཾ་  
ན་མསཾ་ཤོ་དྷ་ན་དུཁ་པྲ་ཤ་མ་ནེནྡྲ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱ་སྶཾ་བུད་དྷཱ་ཡ། ཏ་དྱ་ཐཱ། ཨོཾ་ཤོ་དྷ་ཡ་སཾ་ཤོ་དྷ་ཡ། སརྦ་བིགྷྣཾ་གྷ་ཏ་ཀ་མ་ཧཱ་ཀཱ་རུ་ཎི་ཀ་ཀུ་མཱ་ར་རཱུ་  
པ་དྷ་རི་ཎི། བི་ཀུརྦ་བི་ཀུརྦ། ས་མ་ཡ་མ་ནུ་སྨ་ར་ཏིཥྛ་ཏིཥྛ་ཧཱུཾ་ཧཱུཾ་ཕཌ་ཕཌ་སཱཧཱ། དེ་ནས་གྲོང་གི་ཆོས་མི་ཤེས་པའི་གཞོན་ནུ་མ་བྲམ་ཟེའི་རིགས་དང། རྒྱལ་རིགས་སུ་སྐྱེས་  
པ་དང། རྗེའུ་རིགས་སུ་སྐྱེས་པ་དང། རིགས་ངན་པའི་སྐྱེ་གནས་ཡོངས་སུ་སྤངས་པ། དབང་པོ་མཚང་བ་མེད་པ། ཡན་ལག་ཐམས་ཅད་མཛེས་པ། ཕ་དང། མས་རྗེས་སུ་  
གནང་བ། གསོ་སྦྱོང་བྱས་པ། བྱང་ཆུབ་ཏུ་སེམས་བསྐྱེད་པ་སྙིང་རྗེ་དང་ལྡན་པ། བཞིན་དཀར་བ། ཁ་དོག་གཞན་རྣམ་པར་སྤངས་པ། མདོར་ན། བུད་མེད་ཀྱི་མཚན་ཉིད་  
རབ་ཏུ་ཞི་བའི་མཚན་ཉིད་ཀྱིས་མཚན་པ། ཤིན་ཏུ་ཉིན་ཞག་ཤིས་པ་དང། ཟླ་བ་ཡར་ངོ་དང། གཟའ་བཟང་པོ་བལྟས་ཏེ། དུ་བ་དང་ཁུག་རྣ་མེད་ཅིང་སྤྲིན་དང་བྲལ་བ་  
རླུང་མེད་ཅིང་གཙང་བའི་ས་ཕྱོགས་སུ་སྔར་བསྟན་པའི་གཞོན་ནུ་མ་ཁྲུས་བྱས་ཤིང་གོས་གཙང་མ་བགོས་ཏེ། གོས་ཀྱི་ལེགས་པར་བཀབ་པ་བྱས་པ་ལ་སྔགས་འདི་ཕྱག་  
  
  
༄༅། །རྒྱ་ཆེན་པོ་དང་ལྡན་པས་བསྲུང་བར་བྱ་སྟེ། ཙནྡན་དཀར་པོ་དང། གུར་གུམ་སྲོག་ཆགས་མེད་པའི་ཆུ་དང་སྦྱར་བས་རས་བལ་དེ་དང། བུ་མོ་དེ་  
སྔགས་དེ་ཉིད་ཀྱིས་ཡང་དག་པར་སྦྱངས་ཏེ་གཏོར་ལ་ཙནྡན་དཀར་པོ་དང། གུར་གུམ་གྱི་ཆུས་སྟེང་དང། འོག་དང། ཕྱོགས་བཞིར་ཡང་གཏོར་བར་བྱའོ། །ཙནྡན་  
དཀར་པོ་དང། གུར་གུམ་དང། ག་བུར་གཅིག་ཏུ་བྱས་པའི་བདུག་པས་བདུགས་པར་བྱ་སྟེ། རང་ཉིད་ཀྱིས་སྦྱིན་པའམ། སྒྲུབ་པའི་གྲོགས་མཆོག་གི་སློབ་དཔོན་གྱིས་  
སྦྱིན་པར་བྱའོ། །སངས་རྒྱས་བཅོམ་ལྡན་འདས་དང། ས་བཅུའི་དབང་ཕྱུག་ལ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་རས་ཀྱི་དོག་པ་  
འདི་ལ་ལྷག་པར་གནས་པར་མཛོད་ཅིག་ཅེས་ལན་གསུམ་བརྗོད་པར་བྱའོ་།དེ་ནས་སངས་རྒྱས་བཅོམ་ལྡན་འདས་དང། བྱང་ཆུབ་སེམས་དཔའ་ཆེན་པོ་  
རྣམས་དགོངས་སུ་གསོལ་ཞེས་བྱས་ནས་བདུག་པས་བདུག་པ་དེའི་དུས་སུ་རྨ་བྱ་དང། ཁྲུང་ཁྲུང་དང། ངང་པ་དང། བཞད་དང། ངུར་པ་རྣམ་པ་སྣ་ཚོགས་བྱ་དགེ་  
བ་ཐང་ལ་གནས་པའམ། ཆུ་ལ་སྤྱོད་པ་རྣམས་ནམ་མཁའ་ལ་འགྲོ་བར་འགྱུར་བའམ། དགེ་བའི་སྐད་འདོན་ན་ལས་འདི་ནི་འབྲས་བུ་དང་བཅས་པ་ཡིན་ནོ་ཞེས་སྒྲུབ་པ་  
  
  
།སངས་རྒྱས་བཅོམ་ལྡན་འདས་དང། བྱང་ཆུབ་སེམས་དཔའ་ཆེན་པོ་རྣམས་ཀྱིས་བདག་གི་རས་སྐུད་འདི་ལ་བྱིན་གྱིས་བརླབས་ཏེ། བདག་གི་སྐྱེ་བ་དམ་  
པ་ནི་ལེགས་པར་འཚོ་བ་ཡིན་ཏེ། བདག་གི་སྔགས་སྒྲུབ་པ་འབྲས་བུ་མེད་པར་མི་འགྱུར་རོ། །རྔ་པ་ཊ་ཧ་དང། རྔ་བོ་ཆེ་དང། རྫ་རྔ་དང། དུང་དང། པི་ཝང་དང། གླིང་བུ་དང་  
འཁར་རྔ་དང། རྫ་རྔ་ཆེན་པོའི་སྒྲ་ཐོས་པའམ། བུད་མེད་དང། ཁྱེའུ་འམ། བུ་མོའམ། སྐྱེས་པ་རྣམས་བཅོས་མའམ། བཅོས་མ་མ་ཡིན་པ་དེའི་དུས་སུ་གློ་བུར་དུ། འདི་སྐད་  
ཅེས༑ རྒྱལ་བ་དང། གྲུབ་པ་དང། སྦྱིན་པ་དང། བྱིན་པ་དང་ཁྱེར་ཅིག་ཅེས་པ་དང། དཔལ་དང། འབྲས་བུ་དང། འབྲས་བུ་ཡོད་པ་དང། ཆོ་ག་དང། བརྒྱ་བྱིན་དང། མང་  
པོ་དང། དེ་དག་ལ་སོགས་པའི་སྒྲ་གཞན་རབ་ཏུ་དགེ་བ་འདོན་པའམ་དྲིལ་བུའི་སྒྲ་དང། དགའ་བའི་སྒྲ་ཐོས་ན། དེས་ན་རིག་པ་འཛིན་པས་ཤེས་པར་བྱ་བ་ནི། སངས་རྒྱས་  
བཅོམ་ལྡན་འདས་དང། བྱང་ཆུབ་སེམས་དཔའ་ཆེན་པོ་རྣམས་ཀྱིས་བྱིན་གྱིས་བརླབས་པ་ནི་འདི་ཡིན་ཏེ། དོན་ཡོད་པའི་གྲུབ་པ་ནི་འདི་ཡིན་ཞིང་གཞན་དུ་མ་ཡིན་ནོ་ཞེས་སོ། །  
ཇི་སྟེ་དེའི་དུས་སུ་མ་རུངས་པའི་ཚིག་འདོན་པ་ཁྱེར་ཅིག་ཟོ་ཤིག་།ཟུངས་ཤིག་ཉམས་པ། རྣམ་པར་ཉམས་པ། ཀྱི་ཧུད། རིད་པ། ཤིན་ཏུ་རིད་པ། མེད་པ་ཞེས་བྱ་བ་ལ་སོགས་  
  
  
༄༅། །པའི་སྒྲ་འདོན་པའམ། སྤྲེའུ་དང། མ་ཧེ་དང། ཅེ་སྤྱང་དང། བོང་བུ་དང། བྱི་ལ་དང། བ་ལང་དང། དུད་འགྲོ་སྨད་བ་རྐང་གཉིས་སམ། རྐང་བཞི་  
པའི་སྒྲ་འདོན་པར་གྱུར་ན། དེས་ནི་སྒྲུབ་པ་པོས་བདག་གི་དངོས་གྲུབ་ནི་མེད་པ་ཡིན་ནོ་ཞེས་ཤེས་པར་བྱ་སྟེ། སྐབས་དེར་བརྟུལ་པར་བྱ་ཞིང་ཡང་སྔ་མ་བཞིན་དུ་ཡང་  
བརྩམ་པར་བྱའོ། །དེ་བཞིན་དུ་ལན་བདུན་གྱི་བར་དུ་བྱས་ལ། བདུན་པའི་ལས་ཀྱི་བྱ་བ་ལ་ནི་མཚམས་མེད་པ་ལྔ་བྱས་པ་ཡང་འགྲུབ་པར་འགྱུར་རོ། །དེ་ནས་སྒྲུབ་པ་པོས་  
གཞོན་ནུ་མ་དེ་བསྲུང་བ་བྱས་ལ་ཀུ་ཤའི་ཁྲེས་ལ་གཞག་པར་བྱ་སྟེ། ཤར་རམ། བྱང་ཕྱོགས་སུ་ཕྱོགས་པར་བཞག་ལ། བདག་ཉིད་སྲུང་བ་དང། ལྷ་ལ་དབུལ་བའི་ཁ་  
ཟས་ཟས་སུ་སྦྱིན་ནོ། །སྔར་སྦྱང་བ་བྱས་པའི་ཀུ་ཤའི་ཁྲེས་དེ་ཉིད་ཀྱི་ཆོ་གས་རས་བལ་ལ་ཡང་བྱའོ། །དོག་པ་དེ་འཇམ་པ་དང་ལེགས་པར་བསྒྲིམས་པ་དང། སྔར་བསླབས་  
པའི་བུ་མོས་ཡང་དག་པར་བླངས་ཏེ། གཅིག་དང། གསུམ་དང། ལྔ་དང། བརྒྱད་ལ་སོགས་པ་ནས་བཅུ་དྲུག་གི་བར་རམ། ཀར་ཤའི་གྲངས་ལེགས་པར་བགྲངས་པ་  
དང་ལྡན་པས་བྱའོ། །དེ་ལས་རབ་ནི་བཅུ་དྲུག་བྱ། །དེ་བཞིན་བརྒྱད་ནི་བར་མ་སྟེ། །ཕྲན་ཚེགས་ལས་ལ་སྒྲུབ་པ་ནི། །གཅིག་དང་ལྔ་ནི་ཐ་མའོ། །ལས་རྣམས་ཀུན་ལ་སྔགས་  
  
  
།ཇི་ལྟར་ནུས་པ་བཞིན་དུ་བྱ། །དེ་ནས་བརྩམས་ཏེ་གང་ཅུང་ཟད། །སྡིག་པ་སྔར་ནི་བྱས་པ་དག་དོག་པར་སེམས་ཀྱིས་དམིགས་པ་ན། །དེ་ཡི་མོད་ལ་འཇིག་པར་འགྱུར།།  
དོག་པ་འདི་དག་ཡང་དག་བླངས། །གཙང་མའི་སྣོད་དུ་གཞུག་པར་བྱ། །དེ་ནས་བཞག་པ་བྱས་ནས་དེ། །ག་བུར་གྱི་ནི་བདུག་པས་བདུག་།སྲོག་ཆགས་ཡན་ལག་མིན་བྱུང་  
བའམ། །གུར་གུམ་ཙནྡན་ལ་སོགས་དང། །མེ་ཏོག་མ་ལེ་ཙམ་པ་ཀ་།དྲི་ཞིམ་སོགས་པས་ཡོངས་སུ་བསྒོ། །བསྲུང་བའི་ཆོ་ག་བྱས་ནས་ནི། །གཙང་མའི་ཕྱོགས་སུ་ཡང་དག་  
བཞག་སྔགས་རིག་ལས་ཀུན་ཤེས་པ་ཡིས། །ཤིན་ཏུ་མཉམ་གཞག་བཟླས་པ་བྱ། །དེ་ནས་ཐ་ག་པར་སོང་ནས། །ཅི་འདོད་པ་ཡི་རིན་སྤྱིན་ནོ་།རང་དབང་ཡན་ལག་མ་ཉམས་  
དང༑ ༑དཀར་པོའི་ཆོས་ལ་རྟག་ཏུ་དད། །རྒན་མིན་ནད་ཀྱིས་གདུངས་པ་མིན། །ལུད་པ་དབུགས་མི་བདེ་བ་སྤངས། །མ་ནིང་སྨད་པ་མ་ཡིན་དང། །འཕྱེ་བོ་མ་ཡིན་སྐྲ་དཀར་སྤངས། །  
ཀུན་གྱིས་བཀུར་བའི་མཚན་ཉིད་ལྡན། །རབ་སྔགས་བལྟ་ན་སྡུག་པ་དང། །བློ་དང་ཡང་དག་སྤྱོད་པ་དགེ་འཇིག་རྟེན་པ་ཡི་ཚུལ་ལ་བརྟེན། །དངོས་གྲུབ་འདོད་པས་དེ་ལ་ནི། །རས་  
བཟང་བཏགས་པའི་ཆེད་དུ་བསྐུལ། །གྲོགས་པོ་རིགས་བཟང་རབ་བསྔགས་ཤིང། །བློ་ལྡན་བཟོ་ནི་མཁས་པ་དང། །ཤིན་ཏུ་ཁྱད་པར་མཆོག་གྱུར་པའི། །རས་ཐགས་བཟང་ལ་  
  
  
༄༅། །བསྐུལ་བར་བྱ། །རབ་ནི་རབ་ཏུ་བསྒྲུབ་པར་བྱ། །འབྲིང་ནི་འབྲིང་ལ་བསྒྲུབ་པར་བྱ། །ཐ་མ་ཕྲན་ཚེགས་ལས་ལ་ནི། །དམན་པ་ཉིད་ན་ཐམས་ཅད་ལ། །  
བཟོ་བོ་ཇི་ལྟར་སྨྲ་བ་བཞིན། །རིན་ནི་ད་ལྟར་སྦྱིན་པར་བྱ་།དང་པོའི་ཚིག་ནི་ཡང་དག་བྱུང། །བཟོ་བོ་ལ་ནི་སྔགས་རིགས་པས་།དེ་ནས་མྱུར་དུ་རིན་བྱིན་པ། །དཔའ་བོའི་ཚོང་  
ཞེས་དེ་ལ་བརྗོད། །དོན་དུ་གཉེར་མེད་དེ་ལ་ནི། །རིན་དུ་སྨྲ་བྱེད་སྒྲུབ་པ་པོ། །འདི་ནི་མྱུར་དུ་འགྲུབ་བྱེད་པའི། །རས་ནི་བཟང་པོ་བླ་ན་མེད། །ལས་ཀུན་བྱེད་ཅིང་མཆོད་པ་སྟེ།།  
ལྷ་དང་མི་ཡི་བདེ་བ་སྦྱིན། །འབྱུང་པོ་ཀུན་གྱི་དཔལ་འགྱུར་ཞེས་།ཡང་དག་རྫོགས་སངས་རྒྱས་ཀྱིས་གསུངས། །དེ་ནས་རིག་པ་འཛིན་པས་ཐག་པ་ལ་རྒྱུ་སྐར་བཟང་པོ་འམ་  
ཆོ་འཕྲུལ་གྱི་ཟླ་བ་ཕྱེད་དམ། ཉིན་ཞག་དགེ་བའམ། གཟའ་དགེ་བ་བལྟས་ཏེ་གསོ་སྦྱོང་སྦྱིན། ཡང་ན་དུས་ཀྱི་མཆོག་དཔྱིད་ཀྱི་དུས་ཀྱི་ཟླ་བ་ཡར་གྱི་ངོ་ལ་ཤིང་ཨ་མྲའི་མེ་  
ཏོག་སྐྱེས་ཤིང། ཤིང་གི་མཆོག་རྣམས་ཀྱི་ཡལ་ག་དང། མེ་ཏོག་རྒྱས་པ་དེའི་དུས་མཚམས་སུ་སྔ་དྲོ་ཉི་མ་འཆར་བ་ལ་སྔར་བསྟན་པའི་ཐ་ག་པ་ལྷ་ལ་དབུལ་བར་འོས་  
བའི་ཁ་ཟས་བསྟན་ཅིང་གོས་གཙང་མ་བགོས་ལ། མགོ་ལ་ཅོད་པན་བཅིངས་ནས་ཁྲུས་ལེགས་པར་བྱས་ཏེ། ཙནྡན་དཀར་པོ་དང། གུར་གུམ་གང་ཡང་རུང་བས་ལུས་བྱུགས་  
  
  
ཡིད་དགའ་བ་དང་བཀྲེས་པ་དང། སྐོམ་པ་མེད་པར་བྱ་སྟེ། ཐགས་ཀྱི་ལག་ཆ་ཐ་ག་པ་ལ་སོགས་པའི་ཡོ་བྱད་ཐམས་ཅད་ཀྱང་སར་པ་  
ལས་དང། བ་ལང་གི་ལྕི་བས་བཀྲུས་ཏེ། ཡང་བའི་རྣམ་ལྔས་བཀྲུ་བར་བྱའོ། །དེ་ནས་སྲོག་ཆགས་མེད་པའི་ཆུས་ཀྱང་བཀྲུ་བར་བྱའོ་།ཙནྡན་དཀར་པོ་དང། གུར་གུམ་གྱི་  
ཆུས་ཀྱང་གཏོར་བར་བྱའོ། །གཙང་བའི་ས་ཕྱོགས་སུ་ཅ་ཅོ་མེད་ཅིང་སྐྱེ་བོ་དང་བྲལ་བ། དབེན་བའི་གནས་སུ་བཀབ་པ་དང། གསང་བར་མེ་ཏོག་གིས་མཆོད་དོ། །དེ་ནས་  
སྒྲུབ་པོས་ཡང་དག་པར་བྱེད་པའི་སྔགས་ཀྱིས་བརྒྱ་རྩ་བརྒྱད་མངོན་པར་སྔགས་པའི་ཡུངས་ཀར་གྱིས་ཕྱོགས་བཞི་སྟེང་འོག་ཕྱོགས་མཚམས་སུ་གཏོར་བར་བྱའོ། །དེ་  
ནས་ཐ་ག་པ་ལ་ཡུངས་ཀར་གྱིས་གཏོར་བར་བྱ་ཞིང་ཕྱག་རྒྱ་ཆེན་པོ་གཙུག་ཕུད་ལྔ་བཅིངས་ཏེ། གཙུག་ཕུད་བཅིང་བ་བྱས་ན་སྲུང་བ་ཆེན་པོ་བྱས་པར་འགྱུར་རོ། །གལ་ཏེ་  
རས་རིས་རབ་ཡིན་ན་ནི་ཟུར་བཞིར་ཞེང་དུ་ཁྲུ་བཞི། །ཆུར་ཁྲུ་བརྒྱད་དེ་ཐ་ག་པས་དེ་ཙམ་ལ་ཡོངས་སུ་གོམས་པར་བྱའོ། །འབྲིང་ནི་ཞེང་དུ་ཁྲུ་དོ་ཆུར་ཁྲུ་ལྔ་པའོ། །ཐ་མ་ནི་ཞེང་  
དུ་བདེ་བར་གཤེགས་པའི་མཐོ་གང་ཆུར་ནི་ཁྲུ་བརྒྱད་ཀྱི་ཕྱེད་དོ། །དེ་ལ་སངས་རྒྱས་བཅོམ་ལྡན་འདས་ཀྱི་མཐོ་གང་ལ་ནི་ཡུལ་དབུས་ཀྱི་སྐྱེས་བུ་ཚད་དང་ལྡན་པའི་ཁྲུ་གཅིག་  
  
  
༄༅། །སྟེ༑ འདི་ལ་བདེ་བར་གཤེགས་པའི་མཐོ་ཞེས་བསྒྲགས་ཏེ་ཚད་འདིས་ཚད་དུ་བསྟན་པ་ཡིན་ནོ། །རས་ནི་རབ་ཀྱིས་དངོས་གྲུབ་མཆོག། འཇིག་  
རྟེན་གང་ཟག་མཆོག་གིས་གསུངས། །ཐུབ་པ་མྱ་ངན་འདས་འོག་ཏུ་།རྒྱལ་སྲིད་འདོད་ལ་བར་མ་ཡིན། །ལོངས་སྤྱོད་ཆེན་འདོད་སྐྱེས་བུ་དང། །ལྷ་མི་ལྷ་མིན་གདེངས་  
ཅན་ནི། །ཐ་མ་ལ་ནི་གྲུབ་པར་བཤད། །འབྲིང་གིས་འབྲིང་ནི་གྲུབ་པའོ། །ལས་རྣམས་ཕྲན་ཚེགས་དག་ལ་ནི། །རས་ནི་ཐ་མས་རྟག་ཏུ་འགྲུབ། །རྫས་རྣམས་ཀུན་ལ་  
རྟག་ཏུ་ནི། །ལས་རྣམས་ཐམས་ཅད་འགྲུབ་པར་འགྱུར། །རས་གསུམ་གྱིས་ཀྱང་བསྟན་པ་ནི། །སྐལ་འདོད་མི་ལ་འགྲུབ་པ་ཡིན། །བརྒྱ་བྱིན་བདེ་སོགས་བདག་པོ་  
ལའང། །ཆོ་ག་ཉམས་ན་འགྲུབ་མི་འགྱུར། །ཆོ་ག་ཡང་དག་ལྡན་ན་ནི། །མི་ཡི་སྐྱེ་བ་ཐ་མ་ལའང། །ལས་རྣམས་ཐམས་ཅད་འབད་མེད་པར། །མྱུར་བ་ཉིད་དུ་འགྲུབ་  
པར་བྱེད། །རྒྱལ་བ་རྒྱ་མཚོ་སྲས་དག་གིས། །ལམ་འདི་དག་ནི་ཡང་དག་བསྟན། །ཕོངས་པ་མགོན་མེད་སྡུག་བསྔལ་བའི། །སེམས་ཅན་ཀུན་ལ་ལེགས་སྦྱིན་པའོ། །  
བྱང་ཆུབ་ལམ་ནི་མ་ལུས་ཀྱང། །དེ་ཉིད་གཟིགས་པས་བསྟན་པ་སྟེ་།བྱང་ཆུབ་རྒྱུ་ཡི་ཆོས་འདི་ནི། །སྔགས་ཀྱི་ལམ་གྱིས་བསྟན་པ་ཡིན། །འཇིག་རྟེན་དཀྱིལ་འཁོར་མ་  
  
  
།འཇིག་རྟེན་འདས་པའང་འགྲུབ་འགྱུར་ཏེ། །དཀྱིལ་འཁོར་གང་དག་བསྟན་པ་ཡིས། །འབབ་པ་མེད་པར་སྔགས་རྣམས་འགྲུབ་།གང་ཞིག་བྱང་ཆུབ་རྒྱུ་འདོད་པས་  
དེ་ལ་རྟག་ཏུ་དངོས་གྲུབ་འགྱུར། །འགྲོ་ལ་ཕན་སེམས་རྟག་མེད་པ་།གཞན་ལ་འགྲུབ་པར་མི་འགྱུར་རོ། །བདག་ཉིད་ཆེན་པོ་འཇམ་དཔལ་ནི་།གཞོན་ནུར་གྱུར་པས་ཁྱད་  
པར་དུ། །བྱང་ཆུབ་འཇུག་པའི་ཁྱད་སེམས་ལ། །རས་རིས་འགྲུབ་པར་གསུངས་པ་ཡིན། །བྱ་བ་མྱུར་དུ་འགྲུབ་པའི་ཕྱིར། །ཐམས་ཅད་འདིར་ནི་ཐོབ་པ་ཡིན། །དེ་ནས་  
མཐར་གྱིས་བཟོ་བོས་ནི། །རས་ནི་འབད་པས་བཏགས་པར་བྱ། །ཉིན་ཞག་ལྔ་དང་བརྒྱད་དང་ནི། །བཅུ་དྲུག་གཉིས་དང་བཞི་དང་ནི་།ཉིན་ཞག་གཅིག་གིས་མྱུར་དུ་ནི། །མྱུར་  
བར་རས་ཀྱི་ཐ་ག་བྱ། །གྲུབ་པ་མཆོག་ནི་འདོད་པ་ཡིས། །ཉིན་ཞག་གཅིག་པ་དགེ་བ་ཡིན། །གཙང་སྦྲའི་སྤྱོད་པ་ཕུན་སུམ་ཚོགས། །བཟོ་བོ་རྟག་ཏུ་བྱིན་རླབས་ལྡན། །གནས་  
ནས་ཐག་རིང་སོང་ནས་ནི། །བཤང་དང་གཅི་བ་ཡོངས་སུ་དོར། །དེ་ནས་གོས་བཅས་ཁྲུས་བྱས་ཏེ། །གོས་གཞན་དག་ཀྱང་བགོ་བྱ་ཞིང་།གོས་དཀར་ཕྲེང་བ་ལྡན་པར་འཆང།།  
ཡང་དང་ཡང་དུ་ཉེ་རེག་བྱ། །ལུས་ནི་ཙནྡན་དཀར་པོས་བྱུགས་།བཟོ་བོས་ལག་པ་གཉིས་ཀྱང་བྱུགས། །ལེགས་འཇམ་རྟག་ཏུ་དྲི་མེད་པར། །འབད་པས་ཀྱང་ནི་ཐ་ག་བྱ། །དེ་  
  
  
༄༅། །ལ་སོགས་པའི་སྦྱོར་བའམ། །གཞན་ནི་རྒྱལ་བས་གསུངས་པ་དང། །རྣམ་དཔྱད་རང་བཞིན་འབད་པ་ཡིས། །རས་ནི་མ་ལུས་ཐ་ག་བྱ། །རས་ཀྱི་ཐ་ག་  
ཟིན་པ་དང། །སྔར་གསུངས་ལས་ཀྱི་ལེགས་བྱས་པ། །ཚད་ལྡན་ཉམས་པ་མེད་པ་ནི། །ཉིན་ཞག་བཟང་ལ་བལྟབ་ཏེ་བཞག་ཡར་ངོའི་ཤིན་ཏུ་བཟང་པོ་ལ། །དེ་ལ་སྔགས་ནི་  
གཞུག་པར་བྱ། །རས་ནི་ཡོངས་སུ་གསལ་བྱས་པ། །ཁ་ཚར་མཐར་ནི་མདུད་མཛེས་བྱ། །འོད་མའི་ཤིང་ལ་བཏགས་ནས་ནི། །དེ་ནས་རས་ནི་བླངས་ཏེ་འགྲོ། །བཟོ་བོ་བདེ་ལེགས་  
བྱས་ནས་ནི། །ནོར་མང་པོས་ནི་བགོ་བཤའ་བྱ། །བརྟུལ་ཞུགས་བཟང་པོ་ལེགས་སྤྱོད་པའི། །སྔགས་པ་ཇི་ལྟར་འདོད་སོང་ནས། །མེ་ཏོག་དྲི་ཞིམ་གྱིས་མཆོད་དེ། །གཙང་  
བའི་ཕྱོགས་སུ་གཞག་པར་བྱ། །འདི་ཉིད་ཀྱི་ནི་སྔགས་ཀྱིས་སུ་།སྲུང་བའི་ཆོ་ག་རབ་ཏུ་བྱ། །སྔོན་ནི་རས་བལ་གང་དེ་ཡིས་།ལན་མང་དུ་ནི་ཡོངས་སྦྱངས་ལ། །བདག་ཉིད་དང་ནི་  
རས་དག་ལ། །དེ་ཉིད་ཀྱིས་ནི་བསྲུང་བར་བྱ། །དཔའ་བོ་ཆེན་པོ་འཇམ་དཔལ་གྱིས། །སྔགས་ཀྱི་བཟླས་པ་གསུངས་པ་དང། །འདས་པའི་སངས་རྒྱས་མང་པོ་དང། །ངས་ཀྱང་ད་  
ལྟར་གསུངས་པ་ཡིན། །དེ་ཉིད་སྔགས་ནི་ཐམས་ཅད་ཀྱི། །སྔགས་ཀྱི་ངོ་བོས་རྣམ་པར་སྤྱོད། །བརྩོན་འགྲུས་ཆེ་ཞིང་གཟི་བརྗིད་ཆེ་།སྔགས་ཀྱི་དོན་ཀུན་སྒྲུབ་བྱེད་པ། །ཆ་བྱད་  
  
  
།སྐྱོབ་པ་རྣམ་པ་སྣ་ཚོགས་རྒྱུ་།འཛམ་གླིང་གནས་པའི་སེམས་ཅན་རྣམས། །རྨོངས་པ་སྤྱོད་ཅིང་སེམས་པ་མེད། །མ་དད་ཕྱིན་ཅི་ལོག་པར་བྱེད། །ལོངས་  
སྤྱོད་ཤིན་ཏུ་བརྐམ་ཆགས་ཀྱིས། །རྫས་རྣམས་མ་ལུས་པ་དག་དང་།སྔགས་རྣམས་ཀྱིས་ཀྱང་འགྲུབ་མི་བྱེད། །འཁོར་བའི་ཆུན་པའི་བཙོན་རར་ནི། །དེ་ཉིད་ཀྱིས་ནི་འཁོར་བར་  
འགྱུར། །གང་ཡང་རྟག་ཏུ་ཡིད་དག་ཅིང། །དད་ལྡན་བཀྲ་ཤིས་དག་ལ་དགའ། །སྔགས་རྣམས་ཀུན་ལ་སྤྲོ་བ་དང། །རྟག་ཏུ་འཛིན་དང་འཆང་བ་དང། །བདག་ཉིད་ཆེན་པོ་  
དངོས་གྲུབ་འདོད། །སྤྲོ་བ་ཆེ་ཞིང་གཟི་བརྗིད་ཆེ། །རྒྱལ་བས་གསུངས་པའི་སྔགས་དག་ནི། །འབད་པ་མེད་པར་འགྲུབ་པར་འགྱུར། །དད་པ་མེད་པའི་སྐྱེ་བོ་ལ། །དཀར་པོའི་  
ཆོས་རྣམས་མི་སྐྱེ་སྟེ། །ས་བོན་ཚྭ་སྒོར་བཏབ་པ་ལ། །མྱུ་གུ་སྐྱེ་བ་མེད་པ་བཞིན། །དད་པའི་རྩ་བ་རྟག་ཏུ་ཆོས། །ཆོས་དོན་གཟིགས་པས་གསུངས་པ་སྟེ། །ཆོས་དོན་སྤྱོད་པ་དེ་དག་  
ལ༑ ༑སྔགས་རྣམས་རྟག་ཏུ་འགྲུབ་པར་གསུངས། །དེ་ནས་སྒྲུབ་པ་པོས་བཟོ་བོ་ལགས་པར་བསླབས་པའི་རི་མོ་མཁན་ནམ། བདག་ཉིད་འདྲི་བ་ལ་མཁས་པས་ཚོན་མ་འདྲེས་ཤིང་  
ཁ་དོག་གསལ་བ་དང་ལྡན་པའི་ཚོན་རྩི་རྣམས་བླངས་ཏེ། སྔར་ཐ་ག་པ་ལ་བྱས་པའི་ཆོ་ག་ཇི་ལྟ་བ་དེ་ཉིད་ཀྱི་མཚན་ཉིད་དང་ལྡན་པས་རི་མོ་མཁན་ལ་སྔ་མ་བཞིན་སྦྱང་བར་བྱ་སྟེ་  
  
  
༄༅། །སྔར་ཇི་ལྟར་ཐ་ག་པ་ལ་བྱས་པ་དེ་ཉིད་ཀྱིས་རས་ལ་རི་མོ་འདྲིར་གཞུག་གོ་ཡང་ན་བདག་ཉིད་ཀྱིས་བྲི་བར་བྱའོ། །ག་པུར་དང། ཙནྡན་དང། གུར་གུམ་  
ལ་སོགས་པའི་དྲིས་ཚོན་རྩི་ལ་བསྒོ་བར་བྱ་ཞིང་བདུག་སྤོས་བསྲེགས་ཏེ། དེ་ཉིད་ཀྱི་སྔགས་ཀྱིས་ལན་བརྒྱ་རྩ་བརྒྱད་འཁོར་དང་བཅས་པ་ལ་ཡང་བཟླ་སྟེ། མེ་ཏོག་ནཱ་ག་གེ་  
སར་དང། པུན་ནཱ་ག་དང། བ་ཀུ་ལ་དང། ཙམ་པ་ཀ་དང། དབྱར་གྱི་མེ་ཏོག་དང། དྷཱ་ནུ་ཤྐ་རི་དང། མཱ་ལ་ཏིའི་མེ་ཏོག་ལ་སོགས་པས་རས་དེ་གཅལ་བཀྲམ་པ་བྱས་ལ་  
ཤར་དུ་མངོན་པར་ཕྱོགས་པས་ཀུ་ཤའི་ཁྲེས་ལ་འདུག་སྟེ། བློ་ལེགས་པར་གནས་པ་དང། སངས་རྒྱས་དང། བྱང་ཆུབ་སེམས་དཔའ་ལ་དམིགས་པའི་སེམས་ཀྱིས་བིར་  
ཕྲ་མོ་ལག་པར་བླངས་ནས་འཁྲུག་པ་མེད་པའི་སེམས་ཀྱིས་རས་དེ་ལ་བྲི་བར་བྱའོ། །དང་པོར་རེ་ཞིག་བཅོམ་ལྡན་འདས་ཤཱཀྱ་ཐུབ་པ་བྲི་བར་བྱ་སྟེ། རྣམ་པ་ཐམས་ཅད་ཀྱི་  
མཆོག་དང་ལྡན་པ། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་མཚན་པ། སྐུ་དཔེ་བྱད་བཟང་པོ་བརྒྱད་ཅུས་ཉེ་བར་མཛེས་པ་རིན་པོ་ཆེའི་པདྨ་ལ་བཞུགས་པ་  
ཀུན་ནས་འོད་འབར་བ། སྐུ་འོད་འདོམ་གང་གིས་ཉེ་བར་མཛེས་པ། ཆོས་འཆད་བཞིན་པ། སྐུ་དང། ཞིང་རྣམ་པ་ཐམས་ཅད་ཀྱི་མཆོག་དང་ལྡན་པ། དབུས་ན་གནས་པའི་  
  
  
འོག་ན་ནི་ཀླུའི་རྒྱལ་པོ་གཉིས་ཀྱིས་གདན་ཆེན་པོའི་པདྨའི་སྡོང་བུ་ལ་འཛིན་ཅིང། དེ་བཞིན་གཤེགས་པ་ལ་བལྟ་བ། ལག་པ་གཡས་པས་ཕྱག་འཚལ་  
བ༑ མདོག་དཀར་པོ། རྒྱན་ཐམས་ཅད་ཀྱི་བརྒྱན་པ། མི་དང་འདྲ་བ་ཕྱེད་སྦྲུལ་གྱི་གཟུགས་ཅན། དགའ་བོ་དང། ཉེ་དགའ་བྲི་བར་བྱའོ་།ཀུན་ནས་པདྨའི་མཚོ་པདྨའི་འདབ་མ་དང། མེ་  
ཏོག་ཅུང་ཟད་ཁ་བྱེ་བ་དང། རྣམ་པར་ཁ་བྱེ་བ་དང། ཆུ་ལས་སྐྱེས་པའི་སྲོག་ཆགས་རྣམས་དང། བྱ་དང། ཉ་ལ་སོགས་པས་ཁྱབ་པ་ཡངས་ཤིང་མཛེས་པར་སྐྱེས་པ་བྲི་བར་བྱའོ། །  
གང་བཅོམ་ལྡན་འདས་ཀྱི་རྩ་བའི་པདྨའི་སྡོང་བུ་དེ་ལས་འཕྲོས་པའི་ཡལ་ག་ལས་པདྨའི་མེ་ཏོག་དུ་མ་མཐར་གྱིས་མཐོ་བ་བྱའོ་།གཡོན་གྱི་ཕྱོགས་སུ་པདྨའི་མེ་ཏོག་བརྒྱད་  
བྱས་ཏེ། པདྨ་དེ་དག་ལ་བྱང་ཆུབ་སེམས་དཔའ་ཆེན་པོ་བརྒྱད་ཀྱི་གཟུགས་བཞུགས་པ་བྲི་བར་བྱའོ། །དང་པོ་ལ་རེ་ཞིག་འཕགས་པ་འཇམ་དཔལ། ཅུང་ཟད་ཁ་དོག་པདྨའི་གེ་  
སར་བཞིན་དུ་སེར་སྐྱ་འམ། གུར་གུམ་མམ། གསེར་གྱི་མདོག་འདྲ་བ་གཞོན་ནུའི་ཆ་བྱད། བྱིས་པ་དང། ཁྱེའུ་གཟུགས་ཅན། སྐྲ་ཟུར་ཕུད་ལྔ་དང་ལྡན་པ། གཞོན་ནུའི་རྒྱན་གྱིས་  
བརྒྱན་པ། ལག་པ་གཡོན་པ་ན་ཨུཏྤ་ལ་སྔོན་པོ་བསྣམས་པ། ལག་པ་གཡས་པས་དེ་བཞིན་གཤེགས་པ་ལ་ཕྱག་བྱེད་པ། སྐུ་མཛེས་པ། ཞི་བའི་ཆ་བྱད་ཀྱིས་དེ་བཞིན་གཤེགས་  
  
  
༄༅། །པ་ལ་བལྟ་བ། བཞིན་ཅུང་ཟད་རྒོད་པ། འོད་འབར་བ་དང་ལྡན་པས་དཀྱིལ་འཁོར་ཀུན་ཏུ་ཁྱབ་པ་བྲིའོ། །པདྨ་གཉིས་པ་ལ་འཕགས་པ་ཟླ་བའི་འོད་ཤིན་ཏུ་  
གཞོན་ཤ་ཅན་དེ་བཞིན་དུ་བྲི་བར་བྱའོ། །གསུམ་པ་ལ་ནི་ནོར་བཟང་ངོ། །བཞི་པ་ལ་ནི་སྒྲིབ་པ་རྣམ་པར་སེལ་བའོ། །ལྔ་པ་ལ་ནི་ནམ་མཁའ་མཛོད་དོ། །དྲུག་པ་ལ་ནི་སའི་སྙིང་  
པོའོ༑ ༑བདུན་པ་ལ་ནི་སྡིག་མེད་དོ། །བརྒྱད་པ་ལ་ནི་སྤྱན་བཟང་ཡིན་ཏེ། དེ་དག་ཐམས་ཅད་ཀྱང་གཞོན་ནུ་ཁྱེའུ་ཆ་བྱད་ཅན་གཞོན་ནུའི་རྒྱན་གྱིས་བརྒྱན་པ་བྲི་བར་བྱའོ། །  
བཅོམ་ལྡན་འདས་ཀྱི་གཡས་ཕྱོགས་སུ་ནི་བྱང་ཆུབ་སེམས་དཔའ་ཆེན་པོ་བརྒྱད་བྱམས་པ་མ་གཏོགས་པ་རྒྱན་ཐམས་ཅད་ཀྱིས་བརྒྱན་པ་འཕགས་པ་བྱམས་པ་ནི་བཅོམ་  
ལྡན་འདས་དང་ཉེ་བར་བྲི་བར་བྱ་སྟེ། ཚངས་པར་སྤྱོད་པའི་ཆ་བྱད་འཛིན་པ། མགོ་རལ་པའི་ཅོད་པན་བཅིངས་པ། མདོག་གསེར་འདྲ་བ་ག་ཤ་དམར་པོ་གྱོན་པ། དར་ལ་དམར་  
པོའི་སྟོད་གཡོགས་བྱས་པ། ཐལ་བའི་ཐིག་ལེ་གསུམ་གྱིས་མཚན་པ་གཟུགས་མཛེས་པ་དང་ལྡན་པ། དབྱིག་པ་དང། སྤྱི་བླུགས་འཛིན་པ་ཀྲྀཥྞ་ས་རའི་པགས་པ་ཐལ་གོང་  
གཡོན་པར་བགོས་པ། ལག་པ་གཡོན་པས་ཕྲེང་བ་འཛིན་ཅིང་དེ་བཞིན་གཤེགས་པ་ལ་ཕྱག་བྱེད་པ། དེར་གཏོད་པའི་ལྟ་བ་སེམས་ཀྱི་སྤྱོད་པ་བསམ་གཏན་ལ་དམིགས་པའི་རྣམ་  
  
  
།པདྨ་གཉིས་པ་ལ་འཕགས་པ་ཀུན་ཏུ་བཟང་པོ་མདོག་མེ་ཏོག་པྲྀ་ཡང་ཀུ་ལྟར་སྔོ་བསངས། །ལུས་རྒྱན་ཐམས་ཅད་ཀྱིས་བརྒྱན་པ། ལག་པ་གཡོན་པ་ན་ནོར་བུ་རིན་པོ་ཆེ་ཐོགས་  
པ། ལག་པ་གཡས་པ་ན་བིལ་བ་ཐོགས་ཤིང་མཆོག་སྦྱིན་པ། གཟུགས་མཛེས་པ་དང་ལྡན་པ། དེ་བཞིན་དུ་བྲི་བར་བྱའོ། །གསུམ་པ་ལ་ནི་འཕགས་པ་སྤྱན་རས་གཟིགས་དབང་  
ཕྱུག་འདམ་བུའི་མདོག་འདྲ་བ། རྒྱན་ཐམས་ཅད་ཀྱིས་བརྒྱན་པ། རལ་བའི་ཅོད་པན་འཆང་བ། མཆོད་ཕྱིར་ཐོགས་དཀར་པོས་བྱས་པ་འཕགས་པ་འོད་དཔག་མེད་གཟུགས་  
མཛེས་ཤིང་ཡིད་དུ་འོང་བ། སྟོབས་བཅུ་དང་ལྡན་པ། རལ་བའི་མཐར་སྐྱིལ་མོ་ཀྲུང་གིས་བཞུགས་ཤིང་ཅོད་པན་དུ་བྱས་པ། ལག་པ་གཡོན་ན་པདྨ་བསྣམས་པ། ལག་པ་གཡས་པ་  
མཆོག་སྦྱིན་པ། སེམས་ཀྱི་སྤྱོད་པ་བསམ་གཏན་ལ་དམིགས་པའི་རྣམ་པ་ཅན། ལུས་ཀུན་ནས་འོད་ཀྱིས་གསལ་བར་བྱས་པའོ། །བཞི་པ་ལ་ནི་འཕགས་པ་ཕྱག་ན་རྡོ་རྗེ་ལག་པ་གཡོན་  
ན་རྡོ་རྗེ་འཛིན་པ། ལག་པ་གཡས་ན་བེལ་བ་ཐོགས་པས་མཆོག་སྦྱིན་པ། མདོག་གསེར་འདྲ་བ། རྒྱན་ཐམས་ཅད་ཀྱིས་བརྒྱན་པ། གཟུགས་མཛེས་པ། ཞི་བའི་ལྟ་བ་དང་ལྡན་པ་  
དང། དྲ་བ་དང། དྲ་བ་ཕྱེད་པས་ལུས་ཉེ་བར་དཀྲིས་པ། མུ་ཏིག་གི་ཕྲེང་བས་མཆོད་ཕྱིར་ཞོགས་བྱས་པ། ཅོད་པན་རིན་པོ་ཆེ་འབར་བས་རྣམ་པར་འཕྲོ་བ། གོས་གཡོ་བ་དང་ལྡན་པ་  
  
  
༄༅། །བགོས་པ། དར་ལ་དཀར་པོའི་སྟོང་གཡོགས་བྱས་པའོ་།འཕགས་པ་སྤྱན་རས་གཟིགས་དབང་ཕྱུག་དང། ཀུན་ཏུ་བཟང་པོའི་ན་བཟའ་སྟོད་གཡོགས་ཀྱང་  
འདི་བཞིན་དུ་བྱའོ། །ཆ་བྱད་ནི་ཇི་ལྟར་སྔར་བསྟན་པ་བཞིན་བྱའོ། །དེ་བཞིན་དུ་པདྨ་ལྔ་པ་ལ་ནི་འཕགས་པ་བློ་གྲོས་ཆེན་པོ། དྲུག་པ་ལ་ནི་བློ་གྲོས་ཞི་བ། བདུན་པ་ལ་ནི་རྣམ་  
པར་སྣང་མཛད་སྙིང་པོ། བརྒྱད་པ་ལ་ནི་ངན་སོང་སྤོང་བ་སྟེ། བྱང་ཆུབ་སེམས་དཔའ་འདི་དག་བྲི་བར་བྱ་སྟེ། བིལ་བའི་འབྲས་བུ་དང། གླེགས་བམ་ལག་ན་ཐོགས་པ། རྒྱན་  
ཐམས་ཅད་ཀྱིས་ཤིན་ཏུ་མཛེས་པ། དར་ལས་སྟོད་གཡོགས་བྱས་པ་རྒྱན་ཐམས་ཅད་ཀྱིས་བརྒྱན་པ། གཡོ་བ་དང་ལྡན་པའི་གོས་བགོས་པའོ། །དེ་དག་གི་སྟེང་དུའང་རང་  
སངས་རྒྱས་བརྒྱད་བྲི་བར་བྱ་སྟེ། དགེ་སློང་གི་ཆ་བྱད་འཛིན་པ། ལུས་སྐྱེས་བུ་ཆེན་པོའི་མཚན་དང་ལྡན་པ། ཆོས་གོས་དམར་པོ་གྱོན་པ། སྐྱིལ་མོ་ཀྲུང་གིས་ཉེ་བར་གནས་  
པ༑ རིན་པོ་ཆེའི་ཨུཏྤ་ལ་ལ་འདུག་པ། ཆ་བྱད་ཞི་བའི་བདག་ཉིད་ཀུན་ནས་འོད་འཕྲོ་བའི་ཕྲེང་བས་ཁྱབ་པ། མེ་ཏོག་དྲི་ཞིམ་པོས་གཅལ་བཀྲམ་པ་ལ། འདི་ལྟ་སྟེ། མེ་ཏོག་མཱ་  
ལི་དང། དབྱར་གྱི་མེ་ཏོག་དང། དྷཱ་ནུཥྐ་རི་ཀ་དང། པུན་ནཱ་ག་དང། ནཱ་ག་གེ་སར་ལ་སོགས་པའི་མེ་ཏོག་གིས་རས་རིས་ཀུན་ནས་གཅལ་བཀྲམ་པར་བྲི་བར་བྱའོ། །བཅོམ་  
  
  
དཔལ་གྱི་སྟེང་དུ་རིན་པོ་ཆེ་དུ་མས་ཉེ་བར་སྤྲས་པ། ཤིན་ཏུ་ཡངས་པའི་གཞལ་མེད་ཁང་གི་དཀྱིལ་འཁོར་བྲག་  
གི་ཚོགས་ཀྱིས་ཤིན་ཏུ་ཉེ་བར་མཛེས་པར་བྱས་པ། རིན་པོ་ཆེའི་ཨུཏྤ་ལས་ཤིན་ཏུ་བཀབ་པ། རིའི་རྣམ་པ་ལྟ་བུ་བྲི་བར་བྱའོ་།གནས་དེར་སངས་རྒྱས་བཅོམ་ལྡན་འདས་བརྒྱད་བྲི་བར་  
བྱ་སྟེ། འདི་ལྟ་སྟེ། རིན་ཆེན་གཙུག་ཏོར་ཅན་རིན་པོ་ཆེ་བཻཌཱུརྱའི་འོད་རྣམ་པར་འཕྲོ་བ། ཀུན་ནས་འོད་འདོམ་གང་བ། རིན་པོ་ཆེ་པདྨ་རཱ་ག་དང། ཨིནྡྲ་ནཱི་ལ་དང། མ་རྒད་ལ་སོགས་  
པ་དང། བཻ་ཌཱུ་རྱ་དང། ཨསྨ་གར་བྷ་ལ་སོགས་པ་ནོར་བུ་རིན་པོ་ཆེ་ཆེན་པོའི་བྱེ་བྲག་ཀུན་ནས་འོད་འཕྲོ་བ་དང་ལྡན་པ། ཉི་མ་འཆར་ཀའི་མདོག་འདྲ་བ། དེ་བཞིན་གཤེགས་པའི་  
སྐུ་ལྷུང་བཟད་དང། ཆོས་གོས་དང། བླ་གོས་དང་ལྡན་པ། སྐྱིལ་ཀྲུང་གིས་བཞུགས་ཤིང་ཆོས་འཆད་པ། ན་བཟའ་སེར་པོ་མནབས་པ་སྐྱེས་བུ་ཆེན་པོའི་མཚན་གྱིས་སྐུ་ལ་ཁྱབ་  
པ༑ དཔེ་བྱད་བཟང་པོ་བརྒྱད་ཅུས་སྐུ་ཉེ་བར་མཛེས་པ། ཞི་བའི་གཟིགས་པ་དང་ལྡན་པ། རྣམ་པ་ཐམས་ཅད་ཀྱི་མཆོག་དང་ལྡན་པའི་དེ་བཞིན་གཤེགས་པ་རིན་ཆེན་གཙུག་ཏོར་ཅན་  
བྲི་བར་བྱའོ། །གཉིས་པ་དེ་བཞིན་གཤེགས་པ་མེ་ཏོག་ཡང་དག་པར་སྐྱེས་པའི་དབང་པོ་ཁ་དོག་གསེར་འདྲ་བ་བྲི་བར་བྱའོ། །གསུམ་པ་པདྨའི་གཙུག་ཏོར་པདྨའི་གེ་སར་དང་འདྲ་  
  
  
༄༅། །བའི་ཆོས་འཆད་པ་བྲི་བར་བྱའོ། །བཞི་པ་སྤྱན་བཟང་པོ་ཡང་བྲི་བར་བྱའོ། །ལྔ་པ་བསྙེན་པར་དཀའ་བ་དང། དྲུག་པ་རྒྱལ་བ་རྣམ་པར་སྣང་མཛད་དང། བདུན་  
པ་སྨན་གྱི་བླ་བཻ་ཌཱུརྱའི་འོད་ཀྱི་རྒྱལ་པོ་དང། བརྒྱད་པ་དེ་བཞིན་གཤེགས་པ་སྡུག་བསྔལ་ཐམས་ཅད་ཞི་བར་བྱེད་པའི་སྤྱན་གྱི་རྒྱལ་པོ་བྲི་བར་བྱའོ། །འདི་དག་ཐམས་ཅད་ཀྱང་  
གསེར་གྱི་མདོག་ཅན་དེ་བཞིན་གཤེགས་པའི་སྐུ་གཟུགས་སུ་བྱའོ། །དེ་བཞིན་གཤེགས་པ་དེ་དག་གི་སྟེང་གི་ཕྱོགས་སུ་གཡས་གཡོན་ནས་སྤྲིན་གྱི་གསེབ་ནས་གནས་  
གཙང་མའི་ལྷའི་བུ་གཉིས་ལུས་མི་སྣང་བར་མེ་ཏོག་གི་ཆར་འབེབས་པ་བྲི་བར་བྱ་སྟེ། བར་སྣང་ལ་གནས་ནས་སངས་རྒྱས་དང། བྱང་ཆུབ་སེམས་དཔའ་ཐམས་ཅད་དང་  
རང་སངས་རྒྱས་དང། འཕགས་པ་ཉན་ཐོས་རྣམས་ལ་ཕྱག་འཚལ་བ་བྲི་བར་བྱའོ། །རང་སངས་རྒྱས་ཀྱི་འོག་ཏུ་ཉན་ཐོས་ཆེན་པོ་བརྒྱད་བྱང་ཆུབ་སེམས་དཔའི་མགོ་ལ་འདུག་  
པ་སྤངས་ཏེ་བྲི་བར་བྱ་བ་ལ། འདི་ལྟ་སྟེ། གནས་བརྟན་ཤཱ་རིའི་བུ་དང། མཽང་གལ་གྱི་བུ་ཆེན་པོ་དང། འོད་སྲུང་ཆེན་པོ་དང་རབ་འབྱོར་དང། སྒྲ་གཅན་འཛིན་དང། དགའ་  
བོ་དང། བཟང་ལྡན་དང། ཀ་པི་ནའོ། །རང་སངས་རྒྱས་དག་ཀྱང། འདི་ལྟ་སྟེ། སྤོས་ཀྱི་ངད་ལྡང་དང། དམན་པ་དང། ཉེ་བའི་འཆི་ལྟས་དང། དཀར་པོ་དང། དཀར་པོའི་ཏོག་  
  
  
མུ་ཁྱུད་དང། མུ་ཁྱུད་བཟང་པོའོ། །འདི་དག་ཐམས་ཅད་ཀྱང་ཤིན་ཏུ་མཛེས་པ། ཞི་བའི་ཆ་བྱད་ཀྱི་བདག་ཉིད་ཅན་ཤིན་ཏུ་དུལ་བའི་ཆ་བྱད་ཅན་ནོ། །ཉན་ཐོས་ཆེན་པོ་དག་  
ཀྱང་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་ལ་ལྟ་བའོ་།སྟེང་དུ་གནས་གཙང་མའི་ལྷའི་བུ་གཞན་གཉིས་ཉེ་བར་ཀུན་ནས་གོས་ཀྱི་བླ་རེ་ཆུ་ཞེང་ཡངས་པ། ཤིན་ཏུ་མཛེས་པ་  
འཛིན་ཅིང་སངས་རྒྱས་དང། བྱང་ཆུབ་སེམས་དཔའ་ཐམས་ཅད་དང་རང་སངས་རྒྱས་དང། འཕགས་པ་ཉན་ཐོས་རྣམས་ཀྱི་སྟེང་དུ་ལྷའི་གོས་དང། ཕྲེང་བ་འཛིན་པ་བྲི་བར་  
བྱའོ༑ ༑བཅོམ་ལྡན་འདས་ཤཱཀྱ་ཐུབ་པའི་སྟེང་དབུའི་སྟེང་དུ་མུ་ཏིག་གི་ཕྲེང་བ་དང། ཐ་གུ་དམར་པོ་པདྨ་རཱ་ག་དང། ཨིནྡྲ་ནཱི་ལ་ལ་སོགས་པའི་མདུད་པ་བྱས་པ། རིན་པོ་ཆེའི་ཐ་  
གུའི་ཚོགས་བྱའོ། །དེ་ལ་ཡང་གོས་ཀྱི་བླ་རེ་ཤིན་ཏུ་ལེགས་པར་ཀུན་ནས་བཀོད་པ་དང། མུ་ཏིག་གི་ཕྲེང་བ་འཕྱང་བས་མཛེས་པ་བྲི་བར་བྱའོ། །སངས་རྒྱས་བཅོམ་ལྡན་འདས་ཀྱི་  
འོག་ཏུ་ནི་པདྨའི་མཚོ་ལས་འཕགས་པ་འཇམ་དཔལ་གྱི་ཞབས་དྲུང་དང་ཉེ་བ་ན་ཀླུའི་རྒྱལ་པོ་ཉེ་དགའི་ཕྱོགས་སུ་རིན་པོ་ཆེ་ཆེན་པོའི་རི་བོ་པདྨའི་མཚོ་ལས་མངོན་པར་ཐོན་པ་  
རིན་པོ་ཆེའི་མྱུ་གུ་དང། ཕུག་དང། རི་སུལ་དང། བྱུ་རུའི་ཡལ་ག་དང། རིན་པོ་ཆེའི་ཤིང་གིས་ཡོངས་སུ་བསྐོར་བ། དྲང་སྲོང་ཆེན་པོའི་གནས་དང། གྲུབ་པ་དག་གིས་དེ་ལ་  
  
  
༄༅། །བསྟེན་པ། རིའི་རྩེ་མོའི་སྟེང་དུ་ཁྲོ་བོའི་རྒྱལ་པོ་གཤིན་རྗེའི་གཤེད་ཤིན་ཏུ་མི་བཟད་པའི་གཟུགས་ཅན། ལག་པ་གཡས་པ་ན་ཞགས་པ་ཐོགས་པ་  
ལག་པ་གཡོན་པ་ན་གཞུ་ཐོགས་པ། བཞིན་ཁྲོ་གཉེར་དང་ལྡན་པ་བཀའ་ཉན་ཅིང་འཕགས་པ་འཇམ་དཔལ་ལ་ཕྱོགས་ཏེ་ལྟ་བ། གསུས་པ་འཕྱང་བ། སྐྲ་གྱེན་དུ་  
བརྫེས་པ། མིག་སྨན་ནག་པོ་དང། སྤྲིན་ནག་པོ་དང་འདྲ་བ། ཁ་སྤུ་སེར་བ། སེན་མོ་རིང་བ། མིག་དམར་བ། མགུལ་བའི་ཕྱོགས་སྦྲུལ་གྱིས་བརྒྱན་པ། སྟག་གི་པགས་  
པ་མནབས་པ། བགེགས་ཐམས་ཅད་རྣམ་པར་འཇོམས་པར་བྱེད་པ། རབ་ཏུ་མི་བཟད་པ་ཆེན་པོ། ཁྲོ་བོའི་རྒྱལ་པོ་ཆེན་པོ་ཀུན་ནས་འབར་བ་ཁྲོ་བོའི་རྒྱལ་པོ་གཤིན་  
རྗེའི་གཤེད་བྲི་བར་བྱའོ། །རི་དེའི་འོག་ཏུ་རྡོའི་སྟེང་ན་འདུག་པ། ལུས་ས་ལ་བཏུད་དེ་སྤོས་ཀྱི་སྣོད་ལག་ན་ཐོགས་པ། ཆ་བྱད་དང། དབྱིབས་དེ་ལྟ་པ་བཞིན་རྟགས་  
འཛིན་པ། ཇི་ལྟར་རྗེས་སུ་མཐུན་པའི་སྤྱོད་པ་དང། འཕགས་པ་འཇམ་དཔལ་གྱི་རྗེས་སུ་ལྟ་བའི་སྒྲུབ་པ་པོ་བྲི་བར་བྱའོ། །ཀླུའི་རྒྱལ་པོ་དགའ་བོ་དང་ཉེ་བར་བཅོམ་ལྡན་  
འདས་ཤཱཀྱ་ཐུབ་པའི་འོ་ག་དེའི་གཡས་ངོས་སུ་པདྨའི་མཚོ་ལས་མངོན་པར་བྱུང་བའི་རིན་པོ་ཆེའི་རིའི་རྒྱལ་པོ། ཇི་ལྟར་སྔར་རིའི་རྒྱལ་པོར་བསྟན་པ་དེ་བཞིན་དུ་བྲི་བར་བྱའོ།།  
  
  
ལྷའི་མེ་ཏོག་གིས་ཁྱབ་པ་བྲི་བར་བྱའོ། །རི་དེ་ཡང་འཕགས་པ་སྤྱན་རས་གཟིགས་དབང་ཕྱུག་གི་འོག་ཏུ་བྲིའོ། །རི་དེ་ཡང་ཤིན་ཏུ་མཐོ་བ། རིན་པོ་ཆེ་པདྨ་  
རཱ་གའི་ཐེམ་སྐས་འདྲ་བ། བཻ་ཌཱུརྱའི་རང་བཞིན། རྩེ་མོ་མྱུ་གུ་འདྲ་བ་བྲི་བར་བྱའོ། །དེ་ལ་བརྟེན་པའི་ལྷ་མོ་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེའི་ངོ་བོ་འཕགས་མ་སྒྲོལ་མ། རྒྱན་ཐམས་  
ཅད་ཀྱིས་བརྒྱན་པ། དར་ལ་དམར་པོས་སྟོད་གཡོགས་བྱས་པ། ཁ་དོག་རྣམ་པ་སྣ་ཚོགས་དང་ལྡན་པའི་གོས་ཅན། བུད་མེད་ཀྱི་རྒྱན་ཐམས་ཅད་ཀྱིས་ལུས་བརྒྱན་པ། ལག་པ་གཡོན་པ་ན་ཨུཏྤ་ལ་  
ཐོགས་པ། གསེར་གྱི་ཁ་དོག་ཅན། རྐེད་པ་ཕྲ་བ། ཧ་ཅང་ཡང་མི་སྐེམ། ཧ་ཅང་ཡང་མི་སྦོམ། ཧ་ཅང་ཡང་མི་རྒན། སེམས་བསམ་གཏན་ལ་ཞུགས་པ། བཀའ་ཉན་ཅིང་འདུག་པ། ལག་པ་གཡས་  
པ་མཆོག་སྦྱིན་པ། ཅུང་ཟད་གདོང་དང་ལུས་འདུད་པ། སྐྱིལ་ཀྲུང་གིས་འདུག་པ། འཕགས་པ་སྤྱན་རས་གཟིགས་དབང་ཕྱུག་ལ་ཅུང་ཟད་ལྟ་ཞིང་འདུག་པ། ཀུན་ནས་འབར་བའི་འོད་ཀྱི་ཕྲེང་བས་ཡོངས་སུ་  
བསྐོར་བ། དེར་ཡང་བཻཌཱུརྱ་རིན་པོ་ཆེའི་རྩེ་མོ་ལ་ཤིང་བུན་ནཱ་གའི་ཡལ་གས་ཀུན་ནས་བསྐོར་བ། ཡལ་ག་དག་ལ་ཡང་མེ་ཏོག་འཕེལ་ཞིང་ཁ་བྱེ་བས་ལེགས་པར་རྒྱས་པས་བཅོམ་ལྡན་འདས་མ་  
སྒྲོལ་མ་མངོན་པར་བཀབ་པ། ཡལ་ག་མངོན་པར་འདུད་པ་དེ་ཉིད་ཀྱང་ཤིན་ཏུ་ཁ་དོག་སྣ་ཚོགས་པ། བྱུ་རུའི་མྱུ་གུ་འབྲེལ་བ་རྣམ་པ་སྣ་ཚོགས་ཀྱི་ངོ་བོའི་ཚོན་འབར་བ་ན། ལྷ་མོ་སྒྲོལ་མ་  
  
  
༄༅། །མངོན་དུ་ཕྱོགས་ཤིང་ལྟ་བ་བྲི་བར་བྱའོ། །ལྷ་མོ་བགེགས་རྣམས་མ་ལུས་འཇོམས། །འཇིགས་པ་སེལ་བར་བྱེད་པའི་མཆོག་།སྒྲུབ་པ་པོ་ནི་སྲུང་  
དོན་དུ། །དེས་ནི་དམ་པ་སྦྱིན་ཞིང་དགེ་སྟོབས་བཅུ་ལྡན་སྲས་ཐུགས་རྗེ་ནི། །བུད་མེད་གཟུགས་འཆང་ལྷ་མོ་ཡིན། །འབྱུང་པོ་ཀུན་གྱི་དཔལ་དོན་དང། །མཆོག་སྦྱིན་བྱེད་  
པ་བྲི་བར་བྱ། །འཇམ་པའི་དབྱངས་ཅན་འོད་ཆེན་ནི། །གཞོན་ནུའང་ལྷ་མོ་འདི་ལ་དགྱེས། །བགེགས་རྣམས་ཐམས་ཅད་བསལ་བའི་ཕྱིར་།སྒྲུབ་པ་པོས་ཀྱང་ཡང་དག་  
བཀུར། །མི་ཡི་བདག་པོ་སྲུང་དོན་དང། །དཔལ་སྒྲུབ་ཕྱིར་ཡང་རི་མོ་བྲི། །ཁྲོ་བོའི་རྒྱལ་པོ་གང་ཡིན་དེ། །རི་ཡི་རྩེ་མོར་གཞག་བྲིས་པ། །བགེགས་རྣམས་ཐམས་ཅད་གཞིག་  
པའི་ཕྱིར། །རྒྱལ་བ་མཆོག་དང་སྲས་ཀྱིས་གསུངས། །མི་བཟད་ཆེན་པོ་འཁྱིལ་བ་ཆེ། །གཏུམ་ཆེན་འོད་ཆེན་ལྡན་པ་པོ། །མ་རུངས་སེམས་ཅན་ཚར་གཅད་ཕྱིར། །སྒྲུབ་  
པ་ལ་ནི་རབ་ཏུ་བརྟགས། །སྒྲུབ་པ་པོ་ནི་སྲུང་བ་དང། །བགེགས་རྣམས་ཐམས་ཅད་སེལ་བར་བྱེད། །མི་བཟད་ཁྲོ་བོའི་ངང་ཚུལ་ཅན་།སྔགས་ཀྱི་ལྷ་དག་འགུགས་པར་བྱེད། །  
ཤིན་ཏུ་མི་བཟད་དྲག་པོའི་གཟུགས། །བརྩེ་བ་མེད་པ་ཐམས་ཅད་འདུལ་།སྡིག་དང་དྲག་པོར་སྤྱོད་པ་རྣམས། །དབང་དུ་མི་འགྱུར་བ་དང་དུ་བྱེད། །མཁའ་སྤྱོད་ས་ལ་སྤྱོད་  
  
  
།ས་འོག་སྤྱོད་པ་ཐམས་ཅད་ཀྱི། །ཐུབ་པའི་བསྟན་ལ་འགལ་བྱེད་གང། །མ་རུངས་ཐམས་ཅད་འདུལ་བར་བྱེད། །རས་ནི་ཀུན་ནས་གྲུ་བཞི་དང། །ཟུར་བཞི་དག་ཏུ་བྲི་  
བ་ཡིན། །རས་ཀྱི་འོག་ཏུ་ཐ་མར་ནི། །ཆུ་བོ་རྒྱ་ཆེའི་གནས་བྱ་སྟེ། །ཀླུ་ཡི་གདེངས་ཀ་ཡན་ལག་ཅན། །གཅིག་ནི་ཀུན་ཏུ་བྱ་བ་ཡིན་།ཡན་ལག་བཟང་པོ་དཀར་པོ་དང། །ལུས་བྱེ་  
མི་ཡི་རྣམ་པར་སྐྱེས། །བྱང་དུ་མགོ་ནི་གཞག་བྱ་སྟེ། །རྟག་ཏུ་ཐལ་མོ་སྦྱར་བྱེད་པ། །སྟོབས་ཆེན་གདེངས་ཀ་བདུན་དང་ལྡན་།མཐའ་ཡས་ཞེས་ནི་བྱ་བ་ཡིན། །དེ་བཞིན་  
གཤེགས་ལ་ངེས་པར་ལྟ། །ནོར་བུ་རིན་ཆེན་གྱིས་མཛེས་པ། །ལེགས་པར་མཛེས་དང་གཟུགས་མཛེས་དང། །རིན་ཆེན་རྒྱན་གྱིས་ཡོངས་བརྒྱན་པའི། །འབར་བའི་ཕྲེང་  
ཅན་བྲི་བ་ནི། །ཀླུ་རྒྱལ་ཆེན་པོར་རྣམ་པར་གྲགས། །འཇིག་རྟེན་ཀུན་ལ་ཕན་པར་བརྩོན། །སངས་རྒྱས་བསྟན་ལ་རབ་ཏུ་ཞུགས། །བགེགས་རྣམས་ཐམས་ཅད་རྣམ་གཞིག་  
ཕྱིར། །ཆུ་པོ་ལ་བརྟེན་བྲི་བར་བྱ། །རས་ཀྱི་ཆོ་ག་དམ་པ་འདི་།རྒྱལ་བ་རྣམས་ཀྱིས་གསུངས་པ་ཡིན། །དེ་བཞིན་གཤེགས་པས་སྔོན་གསུངས་པ། །རྒྱས་བསྟན་ངས་ནི་མདོར་  
བསྡུས་ཡིན། །མཁས་པ་གང་ཞིག་འདྲི་བྱེད་པ། །དེ་ཡི་བསོད་ནམས་མཐའ་ཡས་འགྱུར། །བསྐལ་པ་བྱེ་བར་བྱས་པ་ཡི། །སྡིག་པ་ཤིན་ཏུ་མི་བཟད་པ། །ས་སྟེང་རི་མོ་མཐོང་  
  
  
༄༅། །བ་ཙམ། །དེ་ཡི་མོད་ལ་འབྱང་བར་བྱེད། །མཚམས་མེད་ལྔ་བོ་བྱེད་པ་དང། །ཚུལ་ཁྲིམས་ཉམས་དང་སྨད་པ་དང། །སྡིག་པ་ཀུན་ལ་འཇུག་པ་དང་  
འཁོར་བའི་མུན་པར་སྤྱོད་པ་དང། །འགྲོ་བའི་སྐྱེ་གནས་ངན་པ་དག་དེར་ནི་རས་རིས་གཞག་མི་བྱ། །རས་རིས་མཐོང་བའང་དོན་ལྡན་ཞེས། །ཐུབ་པའི་དབང་པོས་གསུངས་  
པ་ཡིན། །མཐོང་བ་ཙམ་གྱིས་དག་འགྱུར་ཏེ། །དེ་བས་སྐད་ཅིག་དེ་ཙམ་གྱིས། །ཡིད་དག་ལུས་ནི་དག་འཇུག་དང། །རྗེས་སུ་བཟླས་པ་བྱེད་པ་དང། །སྔགས་རྟེན་ཉིད་ལ་རྟག་  
བརྩོན་པའི། །མི་རྣམས་གྲུབ་འདོད་སྨོས་ཅི་དགོས། །བསྐལ་པ་བྱེ་བར་སངས་རྒྱས་ལ། །མཆོད་པའི་བསོད་ནམས་གང་ཡིན་པ། །ས་སྟེང་རས་རིས་འདྲི་བ་ཡི། །སྔགས་པས་  
བསོད་ནམས་དེ་འཐོབ་འགྱུར། །གང་གཱ་ཡི་ནི་བྱེ་མ་དག་ཚད་དུ་བསྟན་པ་གང་ཡིན་པ། །དེ་དང་མཉམ་པའི་སངས་རྒྱས་དང། །རང་རྒྱལ་དང་ནི་བྱང་ཆུབ་སེམས། །བསེ་རུ་ཉན་  
ཐོས་འཇིག་རྟེན་ན། །ལན་མང་དག་ཏུ་མཆོད་སྟོན་བྱས། །རས་རིས་མཐོང་བཙམ་གྱིས་ནི། །མི་ཡིས་དེ་བཞིན་བསོད་ནམས་འཐོབ། །ཆོ་ག་ཀློག་པ་ཙམ་དང་ནི། །མཆོད་དང་རྗེས་  
སུ་ཡི་རང་བ། །ཆོ་ག་ཐམས་ཅད་རབ་བརྟགས་པ། །དེ་ལ་སྔགས་ཀྱིས་དངོས་གྲུབ་དེས། །འཇིག་རྟེན་སྔགས་རྣམས་ཇི་སྙེད་པ། །གང་དག་རྒྱལ་བ་སྐྱེས་མཆོག་དང། །དེའི་སློབ་  
  
  
།བདག་ཉིད་ཆེན་པོས་གང་གསུངས་པ་།རི་མོ་འདི་ནི་མདུན་བཞག་ན། །སྔགས་རྣམས་མ་ལུས་འགྲུབ་པར་འགྱུར། །བྱང་ཆུབ་སེམས་དཔའི་སྔགས་སྣོད་ཕལ་པོ་  
ཆེ་ཐེག་པ་ཆེན་པོའི་མདོ་སྡེ་ལས། རས་རིས་ཆེན་མོ་དང་པོའི་ཆོ་གའི་ལེའུ་སྟེ་བཞི་པ་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་ཅད་དང་ལྡན་  
འཁོར་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ་གཞན་ཡང། ཁྱོད་ཀྱི་འབྲང་གི་རས་ཀྱི་ཆོ་ག་དེ་ངས་བཤད་པར་བྱ་ཡི། ལེགས་པར་རབ་ཏུ་ཉོན་  
ལ་ཡིད་ལ་ཟུངས་ཤིག་དང་པོར་རེ་ཞིག་སྔར་བསྟན་པའི་དོག་པ་དང། སྔར་བསྟན་པའི་ཆོ་ག་དང། སྔར་བསྟན་པའི་བཟོ་བོ་དང་སྔར་གྱི་ཚད་བར་མ་དང་ལྡན་པ། རས་ཤིན་ཏུ་  
བཟང་བ་དང། འཇམ་པ་དང། ཤིན་ཏུ་བཀྲུས་པ་ཁ་ཚར་དང་བཅས་པ་དང། །ཚོན་མ་འདྲེས་པ་དང། སྐྲ་ལ་སོགས་པ་མེད་པར་བྱས་ལ་ཚད་མ་གཏོགས་པ་དང་པོ་ཇི་ལྟ་བ་དེ་བཞིན་དུ་  
བྱས་པའི་རས་དེ་ལ་ཕྱི་ནས་བྲི་བར་བྱ་སྟེ། དང་པོར་རེ་ཞིག་གནས་གཙང་མ་ཀུན་ནས་མཛེས་པ། རིན་པོ་ཆེ་ཤེལ་གྱི་རང་བཞིན་ལྟ་བུ། མུ་ཏིག་དཀར་པོས་བརྒྱན་པ། དེའི་དབུས་སུ་  
བཅོམ་ལྡན་འདས་ཤཱཀྱ་ཐུབ་པ་བྲི་བར་བྱ་སྟེ། རིན་པོ་ཆེའི་སེང་གེའི་ཁྲི་ལ་རྣམ་པ་ཐམས་ཅད་ཀྱི་མཆོག་དང་ལྡན་པ་ཆོས་འཆད་ཅིང་བཞུགས་པའོ། །གཡས་ཕྱོགས་ན་འཕགས་པ་  
  
  
༄༅། །འཇམ་དཔལ་པདྨའི་གེ་སར་རམ། གུར་གུམ་མམ། ཉི་མའི་མདོག་འདྲ་བ། གཡོན་པའི་དཔུང་པའི་ཕྱོགས་སུ་ཨུཏྤ་ལ་བསྣམས་ཤིང་ཐལ་མོ་སྦྱར་བས་བཅོམ་  
ལྡན་འདས་ཤཱཀྱ་ཐུབ་པ་ལ་བལྟ་བ། བཞིན་ཅུང་ཟད་དགོད་པ་གཞོན་ནུའི་གཟུགས་ཅན། ཟུར་ཕུད་ལྔས་མགོ་མཛེས་པར་བྱས་པ། བྱིས་པ་གཞོན་ནུའི་རྒྱན་གྱིས་བརྒྱན་པ། པུས་མོ་  
གཡས་པའི་ལྷ་ང་དང། མགོ་འདུད་པའོ། །བཅོམ་ལྡན་འདས་ཤཱཀྱ་ཐུབ་པའི་གཡོན་ལོགས་སུ་འཕགས་པ་སྤྱན་རས་གཟིགས་དབང་ཕྱུག་སྟོན་ཀའི་ཟླ་བའི་མདོག་ལྟར་དཀར་བ་  
སྔ་མ་ཇི་ལྟ་བ་དེ་བཞིན་དུ་བྲི་བར་བྱ་སྟེ། འོན་ཀྱང་བཅོམ་ལྡན་འདས་ལ་རྔ་ཡབ་གཡོབ་པར་བྱའོ། །དེའི་ཕྱོགས་སུ་འཕགས་པ་བྱམས་པ་དང། ཀུན་ཏུ་བཟང་པོ་དང། ཕྱག་ན་རྡོ་རྗེ་དང་  
བློ་གྲོས་ཆེན་པོ་དང། ཞི་བར་གཤེགས་པ་དང། ནམ་མཁའ་མཛོད་དང། སྒྲིབ་པ་ཐམས་ཅད་རྣམ་པར་སེལ་བ་སྟེ། འདི་དག་ཀྱང་སྔ་མ་བཞིན་དུ་བྲི་བར་བྱའོ། །དང་པོ་ཇི་ལྟ་བ་དེ་  
བཞིན་དུ་རྒྱན་ཐམས་ཅད་ཀྱིས་བརྒྱན་པ་བྲི་བར་བྱའོ། །འདི་དག་གི་སྟེང་དུ་སངས་རྒྱས་བཅོམ་ལྡན་འདས་བརྒྱད་བྲི་བར་བྱ་སྟེ་བཞེངས་པ་དང། ལག་པ་གཡས་པས་མཆོག་སྦྱིན་  
པ་དང། སྐུ་ལན་བཟའ་སེར་པོས་སྟོད་གཡོགས་བྱས་པ། ལག་པ་གཡོན་པས་ཆོས་གོས་ཀྱི་དཀྱིལ་ནས་འཛིན་པ། ཆོས་གོས་ཀྱི་ཁ་དོག་ཅུང་ཟད་དམར་བ་མནབས་པ། ཀུན་ནས་  
  
  
རྣམ་པ་ཐམས་ཅད་ཀྱི་མཆོག་དང་ལྡན་པ་ལ། འདི་ལྟ་སྟེ། དེ་བཞིན་གཤེགས་པ་མེ་ཏོག་ཡང་དག་པར་སྐྱེས་པའི་རྒྱལ་པོའི་དབང་པོ་དང། རིན་ཆེན་གཙུག་ཏོར་དང་  
གཙུག་ཏོར་ཅན་དང། ཐམས་ཅད་སྐྱོབ་དང། ལོག་པར་དད་སེལ་དང་གསེར་ཐུབ་དང། འོད་སྲུང་དང། སྤྱན་བཟང་སྟེ། སངས་རྒྱས་བཅོམ་ལྡན་འདས་དེ་དག་བྲི་བར་བྱའོ། །བཅོམ་  
ལྡན་འདས་ཀྱི་གཡས་ཕྱོགས་སུ་འཕགས་པ་འཇམ་དཔལ་གྱི་མདུན་དུ་འཁོར་ཆེན་པོའི་དཀྱིལ་འཁོར་བྲི་བར་བྱ་སྟེ། ཉན་ཐོས་ཆེན་པོ་བརྒྱད་དང། རང་སངས་རྒྱས་བརྒྱད་སྔ་མ་ཇི་ལྟ་བ་  
དེ་བཞིན་དུ་བྲི་སྟེ། འོན་ཀྱང་འཕགས་པ་མཽད་གལ་གྱི་བུ་ཆེན་པོ་དང། ཤཱ་རིའི་བུ་ནི། བཅོམ་ལྡན་འདས་ཤཱཀྱ་ཐུབ་པ་ལ་རྔ་ཡབ་ཀྱིས་གཡོབ་པ་འགྲེང་བག་ཏུ་བྲི་བར་བྱའོ། །དེ་བཞིན་དུ་  
གནས་གཙང་མའི་རིས་ཀྱི་ལྷའི་བུ་བྲི་བར་བྱའོ། །ལྷ་རྣམས་ཀྱི་དབང་པོ་བརྒྱ་བྱིན་དང། འཐབ་བྲལ་དང། དགའ་ལྡན་དང། འཕྲུལ་དགའ་དང། དག་པ་དང། དྲི་མ་མེད་པ་དང། འཇམ་  
པ་དང། མི་གདུང་བ་དང། འོད་གསལ་དང། ཚངས་པ་མི་མཛེད་ཀྱི་བདག་པོ་དང། འོག་མིན་དང། དེ་ལ་སོགས་པའི་ལྷའི་བུ་གཟུགས་ན་སྤྱོད་པ་དང། འདོད་པ་ན་སྤྱོད་པའི་ལྷའི་བུ་  
དག་མཐར་གྱིས་བྲི་བར་བྱའོ། །འཕགས་པ་འཇམ་དཔལ་དང་ཉེ་བར་འཁོར་གྱི་དཀྱིལ་འཁོར་ལེགས་པར་དགོད་པར་བྱ་སྟེ། རང་རང་གི་གཟུགས་དང། ཆ་བྱད་དུ་བྲི་བར་བྱའོ། །བཅོམ་  
  
  
༄༅། །ལྡན་འདས་ཀྱི་སེངྒེའི་ཁྲིའི་འོག་ཏུ་ནི་རྒྱ་མཚོ་ཆེན་པོ་ལས་མངོན་པར་བྱུང་བའི་ཀུན་ནས་རིན་པོ་ཆེའི་རི་བོ་རས་རིས་ཀྱི་མཐའ་མར་བྲི་བར་བྱའོ། །རས་རིས་ཀྱི་  
ཕྱོགས་གཅིག་གི་མཐའ་ལ་སྒྲུབ་པ་པོ་ཆ་བྱད་དང། དབྱིབས་ཇི་ལྟ་བུའི་རྣམ་པ། པུས་མོའི་ལྷ་ང་དང། མགོ་བཏུད་པ། སྤོས་སྣོད་ལག་ན་ཐོགས་པ་བྲི་བར་བྱའོ། །རིན་པོ་ཆེའི་རི་བོ་  
དེའི་སྟེང་འཕགས་པ་འཇམ་དཔལ་གྱི་འོག་ཏུ་ཁྲོ་བོའི་རྒྱལ་པོ་གཤིན་རྗེའི་གཤེད་ཇི་ལྟར་བསྟན་པ་དེ་ལྟར་བྲི་བར་བྱའོ། །བཅོམ་ལྡན་འདས་ཀྱི་གཡོན་ཕྱོགས་སེང་གེའི་ཁྲིའི་འོག་ཏུ་  
འཕགས་པ་སྤྱན་རས་གཟིགས་དབང་ཕྱུག་གི་ཞབས་དྲུང་དང་ཉེ་བ་དེར་རིན་པོ་ཆེའི་རི་བོའི་སྟེང་དུ་ལྷ་མོ་སྒྲོལ་མ་སྔར་ཇི་ལྟར་བསྟན་པ་དེ་བཞིན་དུ་བྲི་བར་བྱའོ། །རས་རིས་དེའི་ཁོར་ཁོར་ཡུག་  
ཏུ་མེ་ཏོག་གཏོར་བར་བྲི་བར་བྱས་ལ། གཅལ་བཀྲམ་པར་བྱ་བ་ལ། མེ་ཏོག་ཙམ་པ་ཀ་དང། ནཱི་ལོད་པ་ལ་དང། པདྨ་དང། དྲི་མཆོག་དང། མཱ་ལ་ཏི་དང། བའར་ཤི་ཀ་དང། དྷཱ་ནུཥྐཱ་རི་ཀ་  
དང༑ པུན་ནཱ་ག་དང། ནཱ་ག་གསར་ལ་སོགས་པའི་མེ་ཏོག་གིས་རས་རིས་དེ་ལ་ཁོ་ར་ཁོར་ཡུག་ཏུ་གཏོར་བར་བྱའོ། །རས་རིས་ཀྱི་སྟེང་གི་མཐའི་ཟུར་གཉིས་སུ་མེ་ཏོག་གི་ཚོགས་འཐོར་  
བ། གཟུགས་རྣམ་པར་བཀྲ་བ། བར་སྣང་ལ་གནས་པ། ཆར་འབྱིན་པའི་སྤྲིན་གྱི་ནང་ནས་མགོ་ཙམ་ཐོན་བ། །ལྡིང་བཞིན་པ། ཁ་དོག་དཀར་པོ་བྲི་བར་བྱའོ། །རས་རིས་འབྲིང་དུ་  
  
  
།དཔལ་དོན་གཉེར་ལ་ཡང་དག་འབྱུང། །ས་ཡི་སྟེང་གི་མི་རྣམས་ལ། །གྲུབ་པ་འབྲིང་ནི་འདི་ལ་བརྟེན། །འཁོར་བར་སྔོན་ཆད་འཁོར་བ་ན། །སྡིག་པ་ཅུང་ཟད་གང་བྱས་  
པ༑ ༑འདིར་ནི་རས་རིས་མཐོང་ཙམ་གྱིས། །དེ་ནི་མོད་ལ་རྣམ་པར་འཇིག་འགྲོ་བ་ལྔར་ནི་འཁོར་བ་ན། །སེམས་ཅན་རྨོངས་པས་མི་ཤེས་ཏེ། །འཇམ་པའི་དབྱངས་ཀྱི་རས་རིས་ནི། །འབྲིང་  
པོ་མཐོང་བར་མི་བྱེད་པའོ། །མཚམས་མེད་ལྔ་པོ་བྱེད་པ་དང་།སྡིག་པའི་རྙོག་པ་བྱེད་གྱུར་པ། །སྔགས་རྣམས་སྣ་ཚོགས་གསུངས་གྱུར་པས། །ཚུལ་ཁྲིམས་ཉམས་པའང་འགྲུབ་  
པར་འགྱུར། །མྱུར་དུ་རྟོགས་པའང་འགྲུབ་པ་ནི། །བཟླས་པས་ཐོབ་པར་བྱེད་པ་ཡིན། །རས་རིས་འབྲིང་པོ་མཐོང་བས་ནི། །ནད་པ་དག་ཀྱང་ནད་ལས་ཐར། །དབུལ་བོ་དག་ཀྱང་  
ནོར་ཐོབ་བྱེད། །བུད་མེད་རྣམས་ཀྱང་བུ་འཐོབ་འགྱུར། །དེ་ཚེ་མཐོང་བ་ཙམ་གྱིས་ནི། །བསོད་ནམས་རྒྱ་ཆེན་ཐོབ་པར་འགྱུར་།ངེས་པར་ལྷ་དང་མི་རྣམས་ཀྱི། །བདེ་བ་མི་ཡིས་  
བསྟེན་པར་འགྱུར། །སྐྱེ་བ་གཞན་དུ་ངེས་པར་ནི། །སངས་རྒྱས་ཉིད་ནི་དེས་འཐོབ་འགྱུར། །ཀློག་དང་འདྲི་བ་ཉིད་དང་ནི། །དེ་བཞིན་མཆོད་དང་ཕྱག་འཚལ་དང། །མཐོང་དང་རེག་  
པ་ཙམ་གྱིས་ནི། །སྡིག་པའི་རྙོག་པ་ཀུན་ལས་གྲོལ། །རས་རིས་འདི་ནི་མཐུ་ཆེ་ལ། །དོན་དུ་གཉེར་དང་བསྐུལ་བས་ནི། །མྱུར་དུ་སྐྱེ་བ་དོན་ཡོད་འཐོབ། །རྗེས་སུ་ཡི་རང་དེ་བཞིན་ནོ། །  
  
  
༄༅། །རས་རིས་མཐོང་བའི་སྐྱེ་བོ་ཡི། །བསོད་ནམས་ཐོབ་བདོན་ཡོད་པ། །བསྐལ་པ་བྱེ་བ་རྣམས་སུ་ཡང། །བརྗོད་པར་ཡང་ནི་མི་ནུས་སོ། །བྱང་ཆུབ་སེམས་དཔའི་  
སྡེ་སྣོད་ཕལ་པོ་ཆེ་ཐེག་པ་ཆེན་པོ་རྒྱ་ཆེ་བའི་མདོ་ལས་འཕགས་པ་འཇམ་དཔལ་གྱི་རྩ་བའི་ཆོ་ག་ཞི་བ་མོ་ལེའུ་ལྔ་པའི་ཆོ་ག་རབ་འབྱམས་ལས། རས་རིས་གཉིས་པའི་ཆོ་ག་  
རྫོགས་སོ།། །།དེ་ནས། གཞན་ཡང། བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ་གཞོན་ནུར་གྱུར་པ་  
གཞན་ཡང། ཁྱོད་ཀྱི་རས་རིས་གསུམ་བའི་ཆོ་ག་རབ་ཏུ་གསང་བ་ཞེས་བྱ་བ་ཡོད་དེ། གང་སེམས་ཅན་རྣམས་ལ་འབད་པ་མེད་པར་འགྲུབ་པར་འགྱུར་བ་སྔར་སྟན་པའི་བཟོ་བོ་  
དང༑ ཆོ་ག་དང། བདེ་བར་གཤེགས་པའི་མཐོ་གང་ཙམ་ཐད་ཀར་དེ་བཞིན་དུ་ཀུན་ནས་ཟུར་བཞི་སྔ་མ་བཞིན་དུ་རས་ལ་རི་མོ་བྱའོ་།སྔར་བསྟན་པའི་ཚོན་གྱིས་དང་པོར་རེ་  
ཞིག་འཕགས་པ་འཇམ་དཔལ་སེངྒེའི་ཁྲིལ་བཞུགས་པ། སྔ་མ་བཞིན་དུ་བྱིས་པ་ཁྱེའུ་གཟུགས་མཛེས་པའི་གཟུགས་ཅན། འོད་ཟེར་དང་ལྡན་པ། ཆོས་འཆད་པ་བྲི་བར་  
བྱའོ༑ ༑གཡོན་གྱི་ཕྱོགས་སུ་འཕགས་པ་ཀུན་ཏུ་བཟང་པོ་རིན་པོ་ཆེའི་རི་ལ་གནས་པ། རྔ་ཡབ་ལག་ན་ཐོགས་པ། ལག་པ་གཡོན་པ་ན་ནོར་བུ་རིན་པོ་ཆེ་ཐོགས་པ། མེ་ཏོག་པྲི་ཡང་  
  
  
།འཕགས་པ་འཇམ་དཔལ་གྱི་གཡས་ཕྱོགས་སུ་འཕགས་པ་སྤྱན་རས་གཟིགས་དབང་ཕྱུག་སྔ་མ་བཞིན་རིན་པོ་ཆེའི་རི་ལ་གནས་  
པ། རྔ་ཡབ་ལག་ན་ཐོགས་པ། ལག་པ་གཡོན་པ་ན་པདྨ་འཛིན་པ་ལུས་ཀུན་ནས་འོད་དང་ལྡན་པ་བྲི་བར་བྱའོ། །སེང་གེའི་ཁྲིའི་འོག་ཏུ་རིན་པོ་ཆེའི་རས་རིས་ཀྱི་མཐའི་བར་དུ་བྲི་བར་  
བྱའོ༑ ༑རས་ཀྱི་མཐའ་མ་དང་ཉེ་བའི་ཟུར་དུ་འཕགས་པ་འཇམ་དཔལ་གྱི་སེང་གེའི་ཁྲིའི་འོག་གཡས་ཕྱོགས་སུ་ཁྲོ་བོའི་རྒྱལ་པོ་གཤིན་རྗེ་གཤེད་སྔ་མ་བཞིན་དུ་བྲི་བར་བྱའོ། །དེའི་  
འོག་ཏུ་སྒྲུབ་པ་པོ་སྔ་མ་བཞིན་དུ་བྲི་བར་བྱ་སྟེ། སྤོས་སྣོད་ལག་ན་ཐོགས་པ། ཐམས་ཅད་ཀྱང་སྔ་མ་ཇི་ལྟ་བ་བཞིན་དུ་བྱའོ། །འཕགས་པ་འཇམ་དཔལ་གྱི་སྟེང་དུ་དེ་བཞིན་  
གཤེགས་པ་མེ་ཏོག་ཡང་དག་པར་སྐྱེས་པའི་དབང་པོའི་རྒྱལ་པོ་བྲི་བར་བྱ་སྟེ། རིན་པོ་ཆེའི་རིའི་ཕུག་སོར་བཅུ་དྲུག་གི་ཚད་ཙམ་གྱི་ནང་ན་བཞུགས་པ། རཱི་སྟོད་ཀྱི་ཆ་ཁང་པ་བརྩེགས་  
པ་འདྲ་བ་བྲི་བར་བྱའོ། །རས་རིས་ཀྱི་ཁོར་ཡུག་ཏུ་རིའི་རྣམ་པས་ཡོངས་སུ་འཁོར་བ་བྲི་བར་བྱའོ། །སྟེང་གི་རས་ཀྱི་མཐའ་གཉིས་ལ་གནས་པའི་རིའི་སྟོད་ཀྱི་ཆ་ལ་ལྡིང་བ་བཞིན་དུ་མེ་  
ཏོག་གི་ཚོགས་འཐོར་བའི་གནས་གཙང་མིའི་རིས་ཀྱི་ལྷའི་བུ་དག་པ་དང། རྣམ་པར་དག་པ་ཞེས་བྱ་བ་གཉིས་སྔ་མ་བཞིན་དུ་བྲི་བར་བྱ་ཞིང་རས་ལ་མེ་ཏོག་རྣམ་པ་སྣ་ཚོགས་ཀྱི་  
  
  
༄༅། །གཅལ་བཀྲམ་པ་ཡང་བྲི་བར་བྱའོ། །རྣམ་གསུམ་རས་རིས་མཚན་ཉིད་ནི། །ཐམས་ཅད་འདིར་ནི་བསྟན་པ་ལས། །འདི་ནི་ཐ་མ་ཞེས་བྱ་སྟེ། །ཕྲན་ཚེགས་  
ལས་རྣམས་དག་ལ་ཤེས། །བསྐལ་པ་བྱེ་བར་མི་བཟད་ལས། །རས་རིས་མཐོང་བ་ཙམ་གྱིས་གྲོལ། །རས་རིས་མཐོང་བ་ཙམ་གྱིས་ནི། །སྐད་ཅིག་དེ་ལ་གྲོལ་བར་འགྱུར། །  
སངས་རྒྱས་བྱེ་བ་སྟོང་ཕྲག་ནི། །མཐོང་བ་ཙམ་གྱིས་གྲོལ་འགྱུར་ཏེ། །རས་རིས་མཐོང་བ་ཙམ་གྱིས་ཀྱང། །དེ་ཡི་མོད་ལ་གྲོལ་བར་འགྱུར། །སངས་རྒྱས་བྱེ་བ་སྟོང་ཕྲག་ལ། །བློ་  
དང་ལྡན་པས་བསྙེན་བཀུར་བས། །རས་རིས་ཐ་མ་མཐོང་བ་ནི། །བཅུ་དྲུག་ཆར་ཡང་མི་ཕོད་དོ། །སངས་རྒྱས་སྐྱོབ་པ་ཀུན་ལ་ནི་།མཆོད་བྱས་བསོད་ནམས་གང་ཡིན་པ། །ཁས་  
པས་བསོད་ནམས་གང་ཐོབ་དེ། །རས་རིས་ཐ་མ་མཐོང་བ་ཡིན། །དགེ་བ་དག་གི་ལས་རྣམས་ལ། །ལོངས་སྤྱོད་ཕྱིར་ཡང་འདིར་སྤྱད་དོ་།སྔགས་རྣམས་གང་དག་ཅི་ཡོད་པ།།  
ཚངས་དབང་དྲང་སྲོང་གིས་བཤད་དང། །ནམ་མཁའ་ལྡིང་གིས་གང་བཤད་དང། །ཆུ་ལྷ་ཉི་མ་ལུས་ངན་དང། །ནོར་སྦྱིན་སོགས་དང་སྲིན་པོ་དང། །ལྷ་མིན་དབང་པོ་ལྟོ་  
འབྱེད་དང། །ཟླ་བ་རླུང་དང་གཤིན་རྗེ་སོགས། །ཁྱབ་འཇུག་ལྷ་ཆེན་སོགས་བཤད་པ། །སྔགས་རྣམས་འདིར་ནི་བཀུག་པ་དག་རས་རིས་མདུན་དུ་དངོས་གྲུབ་འགྱུར། །འདིར་ནི་  
  
  
།དེ་བཞིན་དུ་ནི་རྒྱས་པ་བྱ། །འདིར་ནི་མངོན་སྤྱོད་སྤང་བྱ་སྟེ། །ཐུབ་པ་མཆོག་གིས་སྨད་པ་ཡིན། །བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོའི་མདོ་སྡེ་ཤིན་  
ཏུ་རྒྱས་པ་ལས། འཇམ་དཔལ་གྱི་རྩ་བའི་ཆོ་ག་ཞིབ་མོ་ལེའུ་དྲུག་པའི་ཆོ་ག་རབ་འབྱམས་ལས། རས་རིས་ཆུང་ངུ་གསུམ་པའི་ཆོ་ག་རྫོགས་སོ།། །།དེ་ནས་འཇམ་དཔལ་  
གཞོན་ནུར་གྱུར་པ་སྟན་ལས་ལངས་ཏེ། བཅོམ་ལྡན་འདས་ཀྱི་ཞབས་ལ་ཕྱག་བཙལ་ནས། བཅོམ་ལྡན་འདས་ཤཱཀྱ་ཐུབ་པ་ལ་ལན་གསུམ་བསྐོར་བ་བྱས་ཏེ། བཅོམ་ལྡན་འདས་  
ལ་འདི་སྐང་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཆོས་ཀྱི་རྣམ་གྲངས་འདི་བཤད་པ་ནི་ལེགས་སོ།།  
ལེགས་སོ། །རིག་པ་ཐམས་ཅད་ཀྱི་བརྟུལ་ཞུགས་སྤྱད་པའི་དོན་དང་ཕན་པ་དང། བདེ་བ་དང། འཇིག་རྟེན་ལ་སྙིང་བརྫེ་བའི་ཕྱིར་དང། བྱང་ཆུབ་སེམས་དཔའ་རྣམས་ཀྱི་ཐབས་ལ་  
མཁས་པ་སྟོན་པ། ཕུང་པོ་ལྷག་མ་དང་བཅས་པའི་མྱ་ངན་ལས་འདས་པའི་གྲོང་ཁྱེར་དུ་འགྲོ་བར་བྱེད་པ། བྱང་ཆུབ་སེམས་དཔའ་རྣམས་ཀྱི་རྒྱུད་ངེས་པར་བྱང་ཆུབ་སྒྲུབ་པར་བྱེད་པ་  
སྔགས་ཀྱི་སྤྱོད་པ་ཐམས་ཅད་ཀྱི་དོན་སྒྲུབ་པར་བྱེད་པ། བདག་གི་གསང་སྔགས་འདི་སྐྱེ་བོ་ཐམས་ཅད་ལ་རྒྱས་པར་བྱེད་པར་འགྱུར་རོ། །མ་འོངས་པའི་དུས་ན་འཇིག་རྟེན་གྱི་བླ་མ་འདས་  
  
  
༄༅། །པ་ན། །དེ་བཞིན་གཤེགས་པའི་ཉི་མའི་རིགས་ནུབ་པ་དང་སངས་རྒྱས་ཀྱི་ཞིང་ཐམས་ཅད་སྤངས་པ་དང། སངས་རྒྱས་དང་བྱང་ཆུབ་སེམས་  
དཔའ་ཐམས་ཅད་དང། འཕགས་པ་ཉན་ཐོས་དང། རང་སངས་རྒྱས་རྣམས་ཀྱིས་མུན་པར་གྱུར་པ་དང། སྣོད་ཀྱི་འཇིག་རྟེན་རྣམ་པར་འཇིག་པ་དང། འཕགས་པའི་ལམ་དང་  
རིག་པ་ཐམས་ཅད་དང། སྔགས་དང། སྨན་དང། ནོར་བུ་རིན་པོ་ཆེ་མེད་པ་དང། སྐྱེ་བོ་དམ་པ་རྣམས་ཀྱིས་འཇིག་རྟེན་ན་ཡོངས་སུ་མ་ཟིན་པ་དང། སེམས་ཅན་གྱི་ཁམས་  
ཐམས་ཅད་འབྱུང་བར་འགྱུར་ཏེ། ལེ་ལོ་ཅན་དང། དྲན་པ་ཉམས་པ་དང། མ་དད་པ་དང། མི་སྲུན་པ་དང། མི་དགེ་བའི་བཤེས་གཉེན་གྱིས་ཡོངས་སུ་ཟིན་པ་དང། གཡོ་སྒྱུ་དང་  
ལྡན་པ་དང། སླུ་བ་སྤྱོད་པ་དེ་དག་ཆོས་ཀྱི་རྣམ་གྲངས་འདི་ཐོས་ནས་སྐྲག་པར་འགྱུར་ཏེ། ལེ་ལོ་ལ་མངོན་པར་འདོད་ཅིང་དད་པར་མི་འགྱུར་ལ། འདོད་པ་ཚོལ་ཞིང་ཡིད་  
ཆེས་བར་མི་འགྱུར་རོ། །ལོག་པའི་ལྟབ་སྐྱེ་ཞིང་བསོད་ནམས་མ་ཡིན་པ་འཕེལ་བར་འགྱུར་རོ། །མཚམས་མེད་པར་གཞོལ་ཞིང་ཤིན་ཏུ་མི་བཟད་པའི་ཡང་ཤིན་ཏུ་མི་བཟང་  
པ་འཐོབ་པ། སྡུག་བསྔལ་བ་དེ་དག་གི་དོན་དང། དབང་མེད་པ་ལ་དབང་དུ་བྱ་བའི་དོན་དང། དབང་དུ་གྱུར་པ་ལ་མི་འཇིགས་པ་སྦྱིན་པའི་ཕྱིར་དང། ཐབས་མཁས་པས་བསྡུ་  
  
  
[?]སྦྱོར་བ། སྔགས་ཀྱི་རས་ཀྱི་རི་མོའི་ཆོ་ག་གང་དེའི་དུས་ལ་བབ་པར་མཁྱེན་ན་བཅོམ་ལྡན་འདས་ཀྱིས་བཤད་དུ་གསོལ། དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་  
དཔལ་གཞོན་ནུར་གྱུར་པ་ལ་ལེགས་སོ་ཞེས་བྱ་བ་བྱིན་ཏེ། འཇམ་དཔལ་གཞོན་ནུར་གྱུར་པ། དེ་བཞིན་གཤེགས་པ་ལ་དོན་འདྲི་བར་སེམས་པ་ལེགས་སོ། །ལེགས་སོ། །འཇམ་  
དཔལ། ཁྱོད་ཀྱི་མཆོག་ཏུ་གསང་བ་རིག་པའི་བརྟུལ་ཞུགས་སྤྱོད་པའི་ལེའུ་རས་རིས་ཀྱི་ཆོ་ག་རབ་འབྱམས་ཡོད་དོ། སྙིང་པོ་མཆོག་རྣམས་ཀྱི་དོན་མཆོག་ཏུ་གསང་བ་དམ་པ་དོན་  
ཆེན་པོ་སྔགས་ཐམས་ཅད་ཀྱི་ཆོ་གར་གྱུར་བ་དྲུག་པོ་འདི་དག་ཡི་གེ་དྲུག་གི་སྙིང་པོའི་མཆོག་ཐེ་ཚོམ་མེད་པ་དེའི་ཚེ་འགྲུབ་པར་འགྱུར་ཏེ། སེམས་ཅན་དེ་དག་གདུལ་བའི་ཕྱིར་དང་  
ཐབས་ལ་མཁས་པ་ལ་ཡང་དག་བར་རབ་ཏུ་ཞུགས་པའི་ཕྱིར་དང་ངེས་པར་ཡང་དག་པའི་བྱང་ཆུབ་ཐོབ་པའི་ཕྱིར་སངས་རྒྱས་བྱེ་བ་ཕྲག་བདུན་ཅུ་རྩ་དྲུག་གིས་སྔར་གསུངས་ཤིང་  
ད་ལྟར་ཡང་ངས་བཤད་དེ། མ་འོངས་པའི་སྐྱེ་བོའི་ཚེགས་ལ་ཕན་པའི་ཕྱིར་ལེགས་པར་ཉོན་ལ་ཡིད་ལ་ཟུངས་ཤིག་དང། ངས་བཤད་པར་བྱའོ། །དེ་གང་ཞེན། དེ་ནས་བཅོམ་ལྡན་  
འདས་ཤཱཀྱ་ཐུབ་པས་སྔགས་གསུངས་པ། ཨོཾ་བཱ་ཀྱེ་ཉཅ་ཛ་ཡ། ཨོཾ་བཱ་ཀྱེ་ཤེས་ཤ་སཱ། ཨོཾ་བཱ་ཀྱེ་བཾ་ཛ་ཡ། ཨོཾ་བཱ་ཀྱེ་ནི་ཥྠེ་ཡ། ཨོཾ་བཱ་ཀྱེ་ཡ་ན་མཿ། ཨོཾ་བཱ་ཀྱེ་དཾ་ན་མཿ་དེ་ལྟར་འདི་དག་འཇམ་  
  
  
༄༅། །དཔལ་གཞོན་ནུར་གྱུར་པ་ཁྱོད་ཀྱི་སྔགས་དྲུག་དང། ཡི་གེ་དྲུག་པ་མཐུ་ཆེན་པོ་དང་སྟོབས་མཉམ་པ། སྙིང་པོ་དམ་པ་མཆོག་ཏུ་གྲུབ་པ། སངས་རྒྱས་  
བཞིན་དུ་འབྱུང་བ། སེམས་ཅན་ཐམས་ཅད་ཀྱི་དོན་གྱི་ཕྱིར་སངས་རྒྱས་ཐམས་ཅད་ཀྱིས་རབ་ཏུ་གསུངས་པ། དམ་ཚིག་ཉམས་པ་དང་དམ་ཚིག་གཡོས་པ་རྣམས་ཀྱི་ལས་  
ཐམས་ཅད་བྱེད་པ། བྱང་ཆུབ་ཀྱི་ལམ་རྗེས་སུ་སྟོན་པ། དེ་བཞིན་གཤེགས་པའི་རིགས་ལ་སྔགས་ཀྱི་མཆོག་ཏུ་གྱུར་པ། མཆོག་དང་འབྲིང་དང། ཐ་མ་གསུམ་ལ་རབ་ཏུ་  
སྦྱོར་བ། ལེགས་པར་སྦྱངས་པའི་ལས་ཀྱི་འབྲས་བུའི་རྣམ་པར་སྨིན་པ་སྦྱིན་པ། བསྟན་པ་ནུབ་པའི་དུས་སུ་ཡང་དངོས་གྲུབ་འཐོབ་པར་འགྱུར་རོ། །ལས་ཀྱི་ཚུལ་དང་བཅས་པ་  
ལ་ཡང་དག་པར་གཞོལ་བ་ལ་སྐད་ཅིག་དོན་སྒྲུབ་པར་འགྱུར་བ་དེ་དག་མྱུར་དུ་ཤིན་ཏུ་མྱུར་བར་དེའི་ཚེ་དང། དེའི་དུས་སུ་འགྲུབ་པར་འགྱུར་རོ། །ཉམས་སད་པའི་ཕྱིར་ཡང་སྙིང་  
པོ་དམ་པ་འདི་དག་བསྒྲུབ་པར་བྱ་སྟེ། མདོར་ན། ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་གྱུར་པར་འགྱུར་རོ། །དེ་ནས་རས་རིས་ཀྱི་ཆོ་ག་འདི་བྱ་བ་ཡིན་ཏེ། དེའི་ཚེ་དེའི་དུས་ན་  
འཇིགས་པ་ཆེན་པོ་དང། སྙིགས་མ་ལ་སེམས་ཅན་བསོད་ནམས་ཆུང་བ་འབྱུང་བར་འགྱུར་ཏེ། གྲགས་པ་ཆུང་བ་དང། ཚེ་ཐུང་བ་དང་ལོངས་སྤྱོད་ཆུང་བ་དང། ལོངས་སྤྱོད་ཆུང་  
  
  
སོགས་པ་རྩོམ་པར་མི་ནུས་ཏེ། དེ་དག་གི་ཕྱིར་ཤིན་ཏུ་མདོར་བསྟན་པར་བྱའོ། །དང་པོར་རེ་ཞིག་དཔའ་བོའི་ཚོང་གིས་དོག་པ་སྲང་  
གཅིག་གམ། སྲང་ཕྱེད་ཀྱིས་ཉོས་ལ། ཆུར་ཁྲུ་གང། ཞེང་དུ་ཁྲུ་ཕྱེད་ཙམ་གྱི་རས་ཁ་ཚར་དང་བཅས་པ་ཐ་ག་པ་འཐག་ཏུ་གཞུག་གོ། །ཡང་ན་སྐྲ་མེད་པའི་རས་ཀྱི་དུམ་བུ་སར་པ་གཞན་སྟེང་  
དང། འོག་ཏུ་ཇི་ལྟར་འདོད་པ་ཁྲུ་གཉིས་དང། བཞི་དང། དྲུག་དང། བཅུ་དང། བརྒྱད་པའི་རས་བླངས་ཏེ། ཇི་ལྟར་འདོད་པའི་རི་མོ་མཁན་གྱིས་བྲི་བར་བྱའོ། །ཚོན་མ་འདྲེས་པ་དང། ཙནྡན་  
དང༑ ག་པུར་དང། གུར་གུམ་གྱིས་བསྒོས་ཏེ། རས་ཀྱང་ཙནྡན་དང་ག་བུར་དང། གུར་གུམ་གཅིག་ཏུ་བྱས་པ་སྲོག་ཆགས་མེད་པའི་ཆུ་རྡུལ་མེད་པ་དང་བསྲེས་ཏེ། སྣོད་སར་པའི་ནང་དུ་བཀྲུས་  
ལ་ཞག་གསུམ་གྱི་བར་དུ་ལེགས་པར་བཀབ་སྟེ་བཞག་ནས་གཙང་བའི་ཕྱོགས་སུ་སྲུང་བ་བྱས་ཤིང་བདག་ཉིད་ཀྱང་གཙང་བར་བྱས་ཏེ་ཟླ་བ་ཡར་ངོའི་ཚེས་བཅོ་ལྔ་ལ་རས་སྣོད་ཀྱི་མདུན་དུ་ཤར་  
དུ་མངོན་པར་ཕྱོགས་ཏེ། ཀུ་ཤའི་ཁྲེས་ལ་འདུག་ནས་སྔགས་ཀྱི་ཚིག་ལན་བརྒྱ་རྩ་བརྒྱད་བརྗོད་པར་བྱ་བ་ལ། འདི་ལྟ་སྟེ། ཨོཾ་ཧེ་ཧེ་བྷ་ག་བཱ་ན་བ་ཧུ་རཱུ་པ་དྷ་ར་དི་བྱ་ཙཀྵུ་ཥེ། ཨ་བ་ལོ་ཀ་ཡ། ཨ་  
བ་ལོ་ཀ་ཡ། མཱཾ་ས་མ་ཡ་མ་ནུ་སྨ་ར་ཀུ་མཱ་ར་རཱུ་པ་དྷཱ་རི་ཎེ། མཧཱ་བོ་དཧི་སཏ་ཀི་ཉྩི་རཱ་ཡ་སི་ཧཱུཾ་སྥ་ཊེ་སྥ་ཊེ་སཱཧཱ། སྔགས་འདིས་བཟླས་པ་བྱས་ལ་དེ་ཉིད་དུ་ཉལ་བར་བྱའོ་།གཉིད་ལོག་  
  
  
༄༅། །པའི་རྨི་ལམ་དུ་འགྲུབ་པའམ། མི་འགྲུབ་པ་སྟོན་པར་འགྱུར་རོ། །དེ་ནས་ལངས་ནས་རྨི་ལམ་དུ་གྲུབ་པའི་མཚན་མ་མཐོང་ན་རིང་པོར་མི་ཐོགས་  
པར་རས་རིས་བྲི་བར་བྱའོ། །གལ་ཏེ་གྲུབ་པའི་མཚན་མ་རྨི་ལམ་དུ་མ་མཐོང་ན་རས་དེ་སྣོད་དེ་ལས་ཕྱུང་ལ། ཉི་མ་ལ་བསྐམས་ནས་ཡང་སྣོད་སར་པ་གཞན་དུ་བཅུག་ལ་  
ཤིན་ཏུ་དབེན་པར་ལེགས་པར་བསྲུང་བ་བྱས་ལ་བཞག་གོ་དེ་ནས་ཡང་སྙིང་པོའི་མཆོག་དེ་དག་ལས་གང་ཡང་རུང་བའི་སྔགས་བླངས་ལ་གང་འདོད་པའི་ཡི་གེ་དྲུག་པ་  
ཡང་ཡི་གེ་འབུམ་བཟླ་བར་བྱའོ། །དེ་ནས་རས་མི་དགེ་བ་ཡང་འགྲུབ་པར་འགྱུར་རོ། །དང་པོར་རེ་ཞིག་རས་དེ་བླངས་ལ་ཆོ་འཕྲུལ་གྱི་ཟླ་བ་ཕྱེད་དམ། ཡར་ངོའི་ཉིན་ཞག་  
ལ་རྒྱུ་སྐར་བཟང་པོ་དང་ལྡན་པའི་ཚེས་གྲངས་བཟང་པོ་ལ་འཕགས་པ་འཇམ་དཔལ་བྱིས་པ་ཁྱེའུ་གཟུགས་ཅན། མགོ་ཟུར་ཕུད་ལྔ་དང་ལྡན་པ། བྱིས་པའི་རྒྱན་  
གྱིས་བརྒྱན་པ། མདོག་གསེར་འདྲ་བ། ན་བཟའ་སྔོན་པོ་གཡོ་བཞིན་པ་མནབས་པ། ན་བཟའ་དར་ལ་སྔོན་པོས་སྟོད་གཡོགས་བྱས་པ། ཆོས་འཆད་པ། སེང་གེའི་  
ཁྲི་ལ་སྐྱིལ་མོ་ཀྲུང་ཕྱེད་པས་བཞུགས་པ་ལ། ཞབས་གཡས་པས་རིན་པོ་ཆེའི་ཞབས་རྟེན་ལ་བཞག་པ། གཡོན་པ་སེང་གེའི་གདན་ལ་བཞུགས་པ། རྒྱན་ཐམས་  
  
  
བཞིན་ཅུང་ཟད་འཛུམ་པ་དང་བཅས་པ་སྒྲུབ་པ་པོ་ལ་ལྟ་བ་བྲི་བར་བྱའོ། །གཡས་ཕྱོགས་སུ་འཕགས་པ་ཀུན་ཏུ་བཟང་པོ་རྔ་མ་དཀར་པོ་གཡོབ་པ། པྲི་ཡང་  
ཀུའི་མདོག་ལྟར་སྔོ་བསངས། ལག་པ་གཡོན་པ་ན་རིན་པོ་ཆེ་ཐོགས་པ། ཡན་ལག་ཐམས་ཅད་མཛེས་པ། རྒྱན་ཐམས་ཅད་ཀྱིས་བརྒྱན་པ་ན་བཟའ་སྔོན་པོ་གཡོ་བ་  
མནབས་པ། མུ་ཏིག་གི་ཕྲེང་བས་མཆོད་ཕྱིར་ཐོགས་པ། པདྨ་དཀར་པོའི་གདན་ལ་འདུག་པ་བྲི་བར་བྱའོ། །འཕགས་པ་འཇམ་དཔལ་གྱི་གཡོན་ཕྱོགས་སུ་འཕགས་  
པ་སྤྱན་རས་གཟིགས་དབང་ཕྱུག་སྟོན་ཀའི་ཟླ་རྒྱུའི་མདོག་ལྟར་དཀར་བ། ན་བཟའ་སྔོན་པོ་གཡོ་བ་མནབས་པ། ཡན་ལག་ཐམས་ཅད་མཛེས་པ། རྒྱན་ཐམས་ཅད་  
ཀྱིས་བརྒྱན་པ། མུ་ཏིག་གི་ཕྲེང་བས་མཆོད་ཕྱིར་ཐོགས་པ། ལག་པ་གཡོན་པ་ན་པདྨ་དཀར་པོ་འཛིན་པ། ལག་པ་གཡས་པ་རྣ་རྔ་ཡབ་གསེར་གྱི་ཡུ་བ་ཅན་དཀར་པོ་ཐོགས་  
པ༑ ཞི་བའི་ཆ་བྱད་ཅན། འཕགས་པ་འཇམ་དཔལ་ལ་ལྟ་བ། དེ་བཞིན་དུ་འཕགས་པ་ཀུན་ཏུ་བཟང་པོ་པདྨ་དཀར་པོ་ལ་གནས་པ་གཉི་ག་ཡང་དེ་ལྟར་བྲི་བར་བྱའོ། །དེ་  
ནས་སྡོང་བུ་གཅིག་ལས་སྐྱེས་པའི་པདྨ་གསུམ་ལ་དབུས་ཀྱི་རྩ་བའི་པདྨའི་གེ་སར་ལ་ནི་འཕགས་པ་འཇམ་དཔལ་གྱི་སེང་གེའི་ཁྲི་དང་རིན་པོ་ཆེའི་ཞབས་རྟེན་ནོ། །  
  
  
༄༅། །གཉིས་པའི་པདྨ་ལ་ནི་འཕགས་པ་ཀུན་ཏུ་བཟང་པོའོ་།གསུམ་པའི་པདྨ་ལ་ནི་སྤྱན་རས་གཟིགས་དབང་ཕྱུག་གོ་པདྨའི་སྡོང་བུ་མཛེས་པ་རིན་པོ་  
ཆེ་མརྒད་འདྲ་བ། པདྨའི་མེ་ཏོག་དུ་མ་ཁ་མ་བྱེ་བ་དང། ཕྱེད་ཙམ་བྱེ་བ་དང། ཁ་བྱེ་བ་དང་ལྡན་པ། མཚོ་ཆེན་པོ་མ་དྲོས་པ་ལས་སྐྱེས་པ་ཀླུའི་རྒྱལ་པོ་དགའ་བོ་དང་  
ཉེ་དགའ་གཉིས་པདྨའི་སྡོང་བུ་ལ་འཛིན་པ། ཀླུའི་རྒྱལ་པོ་དེ་དག་གི་ཁ་དོག་དཀར་བ། གདེངས་ཀ་བདུན་གྱིས་ཉེ་བར་བརྒྱན་པ་ལུས་རྒྱན་ཐམས་ཅད་ཀྱིས་བརྒྱན་པ། ལུས་ཀྱི་  
སྟོད་མི་ལ་སྦྲུལ་གྱི་གདངས་ཀས་མཚན་པ། འཕགས་པ་འཇམ་དཔལ་ལ་ལྟ་བ། ལུས་ཕྱེད་ཆུའི་ནང་དུ་ནུབ་པ། ནོར་བུ་རིན་པོ་ཆེ་དང་གོས་ཀྱིས་ཉེ་བར་མཛེས་པ་བྲི་བར་བྱའོ། །  
མཚོ་ཆེན་པོ་ཀུན་གྱི་འོག་ཏུ་སྒྲུབ་པ་པོ་རས་རིས་ཀྱི་གཡས་ཕྱོགས་ཀྱི་མཐའི་ཟུར་དུ་འཕགས་པ་འཇམ་དཔལ་གྱི་ཞལ་གྱི་དཀྱིལ་འཁོར་ལ་ལྟ་བ། སྦོས་སྣོད་ལག་ན་ཐོགས་པ་  
མགོ་དང། པུས་མོའི་ལྷ་ང་འདུད་པ། ཆ་བྱད་དང། ཁ་དོག་སྔ་མ་ཇི་ལྟ་བ་བཞིན་བྲི་བར་བྱའོ། །འཕགས་པ་འཇམ་དཔལ་གྱི་སྟེང་རས་ཀྱི་ཟུར་གཉིས་སུ་ལྷའི་བུ་མེ་ཏོག་  
གི་ཕྲེང་བ་འཛིན་པ། ནམ་མཁའ་ལ་ལྡིང་བ། སྦྲིན་གྱི་ནང་ནས་བྱུང་བ། མེ་ཏོག་གི་ཚོགས་ཆེན་པོ་འཐོར་བ། ཤིན་ཏུ་མཛེས་པ་བྲི་བར་བྱའོ། །རས་རིས་ཀྱི་ཁོར་ཡུག་ཏུ་མེ་  
  
  
བྱའོ། །ཇི་ལྟར་འདོད་པའི་གཟུགས་དེ་བཞིན་དུ་བྲི་བར་བྱའོ་།འཕགས་པ་འཇམ་དཔལ་ཆོས་འཆད་པ་དང། འཕགས་པ་ཀུན་ཏུ་  
བཟང་པོ་དང། འཕགས་པ་སྤྱན་རས་གཟིགས་ལག་ན་རྔ་ཡབ་གཡོབ་པ་བྲི་བར་བྱའོ། །ཡང་ན་སྒྲུབ་པ་པོ་ཇི་ལྟར་འདོད་པ་བཞིན་དུ་རས་རིས་ཀྱི་གཟུགས་ངེས་པར་བྲི་བར་བྱ་སྟེ། ཇི་  
ལྟར་འདོད་པའི་ཆ་བྱད་དམ། ཇི་ལྟར་འདོད་པའི་དབྱིབས་སམ། སྒྲུབ་པ་པོ་ཇི་ལྟ་ཇི་ལྟར་འདོད་པ་དེ་ལྟར་བྲི་བར་བྱའོ། །དབུས་སུ་འཕགས་པ་འཇམ་དཔལ། གཡས་གཡོན་དུ་འཕགས་པ་འཇིག་  
རྟེན་དབང་ཕྱུག་དང། ཀུན་ཏུ་བཟང་པོ་ཇི་ལྟར་འདོད་པར་ངེས་པར་བྲི་བར་བྱའོ། །ཡང་ན་ཇི་སྙེད་པའི་རས་ཀྱི་དུམ་བུ་མཐོ་གང་ངམ། ཁྲུ་གང་ལ་བདག་ཉིད་དམ། གཞན་གྱིས་སམ། རི་མོ་མཁན་  
གསོ་སྦྱོང་བྱས་པ་འམ། གསོ་སྦྱོང་མ་བྱས་པ་དད་པའམ། མ་དད་པ་འམ། གཙང་བ་འམ། མི་གཙང་བ་འམ། ཚུལ་ཁྲིམས་དང་ལྡན་པའམ། ཚུལ་ཁྲིམས་འཆལ་པའི་རི་མོ་  
མཁན་གྱིས་ཀྱང་བྲི་བར་བྱའོ། །བདག་ཉིད་དམ། སྒྲུབ་པ་པོས་ངེས་པར་སྔོན་དུ་བསྙེན་པར་བྱས་པ་དང། དད་པ་དང། བྱང་ཆུབ་ཏུ་སེམས་བསྐྱེད་པ་ནི་ངེས་པར་བྱའོ། །དེ་ལྟར་བྱས་  
ན་སྔགས་འགྲུབ་པར་འགྱུར་གྱི། གཞན་དུ་སྡིག་པའི་ལས་ཅན་གྱིས་ནི་མི་འགྱུར་ཏེ། དེ་ལྟར་དད་པ་དང། དེ་ལྟར་གྱུར་པས་བསྒྲུབ་པར་བྱའོ། །སྔགས་ཀྱི་རྒྱལ་པོ་དང། སྔགས་ཀྱི་ལྷ་  
  
  
༄༅། །དག་འདར་དད་པ་དང་ལྡན་པར་འགྲུབ་པར་འགྱུར་གྱི་གཞན་དག་གིས་ནི་མ་ཡིན་ནོ། །གང་ཕྱིར་དད་པ་ཐེག་པ་མཆོག་།གང་གིས་རྣམ་པར་འདྲེན་པ་  
མཆོག་དད་པ་མེད་པའི་མི་ལ་ནི། །དཀར་པོའི་ཆོས་རྣམས་མི་སྐྱེ་སྟེ། །ས་བོན་ཚིག་པར་གྱུར་པ་ལས། །མྱུ་གུ་སྔོན་པོ་ཇི་བཞིན་ནོ་།དད་དང་ལྡན་པའི་མི་དག་ལ། །སངས་རྒྱས་ལས་ནི་  
འགྲུབ་འགྱུར་ཏེ། །སྔགས་རྣམས་ཐམས་ཅད་ཁྱད་པར་དུ། །དད་པ་མེད་ལ་མི་འགྲུབ་བོ། །གང་ཡང་འཇིག་རྟེན་ལྷ་དག་དང། །དེ་བཞིན་འཇིག་རྟེན་འདས་པ་དག་དད་ལྡན་  
ཀུན་ལ་འགྲུབ་འགྱུར་ཏེ། །སྡིག་པ་དག་དང་བྲལ་ཕྱིར་རོ། །བྱང་ཆུབ་དེར་སོང་ཡིད་ཀྱིས་ནི། །དེ་དག་མྱར་དུ་ངེས་འགྲུབ་སྟེ། །གཞན་ལ་འགྲུབ་པར་མི་འགྱུར་ཞིང། །བསྟན་པ་  
འདི་ལ་རྣམ་པར་བཟློག་རས་ནི་ཆུང་དང་ཆེན་པོ་དང། །འབྲིང་དུ་ཉེ་བར་བསྒྲགས་པ་ཡིན། །ལས་རྣམས་ཀུན་ལ་སྒྲུབ་པ་ནི། །ད་ནི་རབ་ཏུ་བསྟན་པར་བྱ། །བྱང་ཆུབ་སེམས་དཔའི་  
སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས་འཕགས་པ་འཇམ་དཔལ་གྱི་རྩ་བའི་ཆོ་ག་བདུན་པའི་ལེའུ་རབ་འབྱམས་ལས། རས་རིས་ཀྱི་ཆོ་ག་བཞི་པའི་ལེའུ་  
རབ་འབྱམས་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ་གཞོན་ནུ་གང་ཁྱོད་  
  
  
འབྱམས་འདི་ཐབས་སླ་བས་འགྲུབ་པར་འགྱུར་བ་ངས་ཀྱང་བསྟན་ཏེ་དེ་དག་གི་དོན་གྱི་ཕྱིར་ཡོན་ཏན་རྒྱ་ཆེ་བའི་བྱེ་བྲག་གི་  
དབྱེ་བ། ལས་རྣམ་པར་འབྱེད་པ་སེམས་ཅན་ཐམས་ཅད་ཀྱི་དོན་གྱི་ཕྱིར་ཡང་དག་པར་བཤད་པར་བྱ་ཡི། །དེ་ལེགས་པར་ཤིན་ཏུ་རབ་ཏུ་ཉོན་ཅིག་དང་བཤད་པར་བྱའོ། །དེ་ནས་འཇམ་  
དཔལ་གཞོན་ནུར་གྱུར་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་།བདག་གི་ཚིག་གི་ནུས་པ་གསལ་བར་མཛད་ཅིང། སྔགས་ཀྱི་སྤྱོད་པའི་ཡོན་ཏན་གྲུབ་པར་མཛད་པ་ནི་ལེགས་  
སོ། །ལེགས་སོ་ཞེས་གསོལ་ཏོ། །བཅོམ་ལྡན་འདས། དེའི་དུས་ལ་བབ་པར་མཁྱེན་ན་བདག་ལ་ཐུགས་བརྩེ་བའི་སླད་དུ་དེ་བཤད་དུ་གསོལ། དེ་ནས་བཅོམ་ལྡན་འདས་ཤཱཀྱ་ཐུབ་པས་ཐམས་  
ཅད་དང་ལྡན་པའི་འཁོར་ལ་གཟིགས་ཏེ་འཛམ་པ་མཛད་དོ། །དེ་ནས་བཅོམ་ལྡན་འདས་ཤཱཀྱ་ཐུབ་པའི་ཞལ་གྱི་སྒོ་ནས་འོད་ཟེར་སྔོན་པོ་དང། སེར་པོ་དང། ལྗང་གུ་དང། ཤེལ་གྱི་ཁ་  
དོག་ལྟ་བུ་བྱུང་སྟེ། འོད་ཟེར་དེ་བྱང་མ་ཐག་ཏུ་ཐམས་ཅད་དང་ལྡན་པའི་དཀྱིལ་འཁོར་སྣང་བར་བྱས་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་བདུད་ཐམས་ཅད་ཟིལ་  
གྱིས་མནན་ནས་རྒྱུ་སྐར་གྱི་འོད་དང། རི་བོའི་ཚོགས་ཐམས་ཅད་ཀྱི་འོད་དང། གང་འདི་ཟླ་བ་དང། ཉི་མ་རྫུ་འཕྲུལ་ཆེ་ཞིང་མཐུ་ཆེ་བ་དེ་དག་གི་འོད་ཀྱང་ཟིལ་གྱིས་མནན་ཏེ། མི་  
  
  
༄༅། །གསལ་ཞིང་འོད་མེད་པར་འགྱུར་བ་དང། རྣམ་པར་མཛེས་པར་མི་འགྱུར་ཞིང་གསལ་བར་མི་འགྱུར་རོ། །ནོར་བུ་ཐམས་ཅད་དང་སྔགས་དང། སྨན་དང་  
རིན་པོ་ཆེའི་འོད་ཐམས་ཅད་འོད་མེད་པར་བྱས་ནས་སླར་ལོག་སྟེ་བཅོམ་ལྡན་འདས་ཤཱཀྱ་ཐུབ་པའི་ཞལ་གྱི་སྒོར་ནུབ་པར་གྱུར་ཏོ་།དེ་ནས་བྱང་ཆུབ་སེམས་དཔའ་སེམས་དཔའ་  
ཆེན་པོ་ཕྱག་ན་རྡོ་རྗེ་འཁོར་གྱི་དཀྱིལ་འཁོར་དེ་ཉིད་དུ་འདུས་ཤིང་འཁོད་པར་གྱུར་པ་དེ་སྟན་ལས་ལངས་ནས། རིངས་པའི་ཚུལ་གྱིས་བཅོམ་ལྡན་འདས་ཀྱི་ཞབས་གཉིས་ལ་བཏུད་དེ་  
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ནི་རྒྱུ་མ་མཆིས། རྐྱེན་མ་མཆིས་པར་འཛུམ་པ་མི་མཛད་ན། བཅོམ་ལྡན་འདས། འཛུམ་པ་མཛད་པའི་རྒྱུ་གང་ལགས་  
རྐྱེན་གང་ལགས། དེ་སྐད་ཅེས་གསོལ་བ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་བཀའ་སྩལ་པ། ཕྱག་ན་རྡོ་རྗེ། དེ་དེ་བཞིན་ནོ། །དེ་དེ་བཞིན་ཏེ། ཇི་  
སྐད་སྨྲས་པ་དེ་བཞིན་ནོ། །བཅོམ་ལྡན་འདས་ནི་རྒྱུ་མེད་པ་དང་རྐྱེན་མེད་པར་འཛུམ་པ་མི་མཛད་དེ། རྒྱུ་ཡོད། རྐྱེན་ཡོད་དོ། །གང་ཞིག་མདོ་སྡེའི་དབང་པོའི་རྒྱལ་པོ་འདི་འཇམ་དཔལ་  
གྱི་རྩ་བའི་ཆོ་ག་རིག་པའི་སྤྱོད་པ་རྗེས་སུ་སྒྲུབ་པ། ལས་སྒྲུབ་པའི་ཐབས་ལ་ཡང་དག་པར་གཞོལ་བ། ཆོས་ཀྱི་སྦྲིན་ལ་རྟེན་པ་ལ་ཡང་དག་པར་འཇུག་ཅིང་རྗེས་སུ་བཟང་བར་བྱེད་པ་དང་  
  
  
ཀློག་པར་འགྱུར་བ་དང། དད་པར་འགྱུར་བ་དང། གླེགས་བམ་ལ་འདྲི་བ་བྱས་ནས་མཆོད་པར་འགྱུར་བ་དང། ཙནྡན་གྱི་ཕྱེ་མ་དང། བྱུག་པ་དང། བདུག་  
པ་དང། ཕྲེང་བ་དང། གདུགས་དང། རྒྱལ་མཚན་དང། བ་དན་རྣམ་པ་སྣ་ཚོགས་པ་འམ། ཚིག་གི་བྱེ་བྲག་གིས་སམ། སིལ་སྙན་རྣམ་པ་སྣ་ཚོགས་དང། ཕེག་རྡོབ་པ་དག་གམ། ཐ་ན་རྗེས་སུ་  
ཡི་རང་བ་དང་ལྡན་པའི་སེམས་རྒྱུད་ལ་ཐོབ་པ་འམ། བ་སྦུ་ལྡང་བར་བྱེད་པ་འམ། རིག་པའི་མཐུ་ཐོས་ནས་དགའ་བ་སྐྱེས་པ་འམ་རྗེས་སུ་ཡི་རང་བར་འགྱུར་བ་འམ། སྤྱོད་པ་ཐོབ་པར་འགྱུར་  
བདེ་དག་ནི་ངས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སངས་རྒྱས་བཅོམ་ལྡན་འདས་སུ་འགྱུར་བར་ལུང་བསྟན་ཏེ། དེས་ན་རྒྱལ་བ་དེ་ལྟར་འཛུམ་པ་མཛད་ཀྱི་གཞན་དུ་ནི་མ་ཡིན་ནོ། །  
འདིར་དང་པོར་རེ་ཞིག་ཆོ་གའི་རྒྱལ་པོ་འདི་ལ་དམ་ཚིག་མཐོང་བ་སྔོན་དུ་བྱ་བ་རྣམས་བྱས་པ་དང། དབང་བསྐུར་བ་ཐོབ་པ་རྩ་བའི་སྔགས་སམ། སྙིང་པོ་འམ། ཉེ་བའི་སྙིང་པོ་འམ། སྔགས་  
གང་ཡང་རུང་བ་བཟུང་ནས་ཡི་གེ་གཅིག་པ་འམ། གང་འདོད་པ་དགོན་པ་ཆེན་པོར་སོང་སྟེ། འབུམ་ཕྲག་གསུམ་བཟླ་བར་བྱའོ། །འབྲས་བུ་དང། ཆུས་འཚོ་བ་འམ། རྩ་བ་དང། ལོ་མའི་བཟའ་  
བ་བྱས་ན་སྔོན་དུ་བྱ་བ་བྱས་པར་འགྱུར་རོ། །དེ་ནས་རིའི་རྩེ་མོར་འཛེགས་ནས་རས་རིས་ཆེན་པོའི་ཚད་ནུབ་ཕྱོགས་སུ་མངོན་དུ་ལྟ་བ་བཞག་པ་བྱས་ལ། བདག་ཉིད་ཤར་དུ་བལྟས་ཏེ་ཀུ་ཤའི་  
  
  
༄༅། །ཁྲེས་ལ་འདུག་ནས། པདྨ་དཀར་པོ་ལ་ཙནྡན་དང། གུར་གུམ་གྱིས་བཏགས་ཏེ། བཅོམ་ལྡན་འདས་ཤཱཀྱ་ཐུབ་པ་དང། སངས་རྒྱས་དང། བྱང་ཆུབ་སེམས་དཔའ་  
ཐམས་ཅད་དང། རང་སངས་རྒྱས་དང། ཉན་ཐོས་དག་ལ་འབུམ་ཕྲག་གཅིག་རི་མོའི་རས་རིས་ཀྱི་འོག་ཏུ་དབུལ་བར་བྱའོ། །ག་བུར་གྱི་བདུག་པ་ཡང་ཅི་འབྱོར་པས་བདུག་གོ་ལྷའི་བུ་དང་  
ཀླུ་རྣམས་ལ་ཡང་ཅི་སྙེད་པའི་མེ་ཏོག་གིས་མཆོད་པར་བྱའོ། །དེ་ནས་མཚན་ཕྱེད་ཀྱི་དུས་སུ་ཆོ་འཕྲུལ་གྱི་ཟླ་ཕྱེད་ཀྱི་ཟླ་བ་ཉ་བ་ལ། རས་རིས་ཀྱི་མདུན་དུ་པདྨའི་རྣམ་པ་ལྟ་བུའི་མེ་ཐབ་  
བྱས་པ་ལ་ཙནྡན་དཀར་པོའི་ཤིང་གིས་མེ་སྦར་ནས་གུར་གུམ་དང་ག་པུར་བསྲེས་པས་སྲེག་བླུགས་ཅི་འབྱོར་པས་སྟོང་རྩ་བརྒྱད་སྦྱིན་སྲེག་བྱའོ། །དེ་ནས་བསྲུང་བ་བྱའོ། །དེ་ནས་བཅོམ་  
ལྡན་འདས་ཤཱཀྱ་ཐུབ་པ་ལས་འོད་ཟེར་བྱུང་སྟེ། རས་ཀྱི་རི་མོའི་ཁོར་ཡུག་ནས་གཅིག་ཏུ་འབར་བར་འགྱུར་ཏེ། སྒྲུབ་པ་པོས་གུར་གུམ་དང། ཙནྡན་གྱིས་བཏགས་པའི་ཙནྡན་དཀར་པོའི་  
མེ་ཏོག་གིས་མཆོད་ཡོན་དབུལ་ལོ། །དེ་ནས་སྒྲུབ་པ་པོས་རིངས་པའི་ཚུལ་གྱིས་རས་རིས་ལ་ལན་གསུམ་བསྐོར་བ་བྱས་ཏེ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང། རང་  
སངས་རྒྱས་ཐམས་ཅད་དང། འཕགས་པ་ཉན་ཐོས་རྣམས་ལ་ཕྱག་བྱས་ནས་སྒྲུབ་པ་པོས་བྲིས་པའི་རས་རིས་ཀྱི་མཐའ་མའི་ཕྱོགས་འཇིགས་པ་མེད་པས་རས་རིས་གཟུང་བར་བྱའོ། །  
  
  
སེ་གོལ་གཏོགས་པ་ཙམ་གྱིས་ཚངས་པའི་འཇིག་རྟེན་དུ་ཕྱིན་པར་འགྱུར་ཏེ། མེ་ཏོག་ཅན་གྱི་འཇིག་རྟེན་གྱི་ཁམས་སུ་རབ་ཏུ་གནས་པར་འགྱུར་ཏེ་  
གང་དུ་བཅོམ་ལྡན་འདས་མེ་ཏོག་ཡང་དག་པར་སྐྱེས་པའི་རྒྱལ་པོའི་དབང་པོ་དེ་བཞིན་གཤེགས་པ་དེ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏོ། །འཕགས་པ་འཇམ་དཔལ་  
ཡང་མངོན་དུ་མཐོང་ངོ། །ཆོས་ཀྱང་ཐོས་སོ། །བྱང་ཆུབ་སེམས་དཔའ་དུ་མ་དག་ཀྱང་མཐོང་ཞིང་དེ་དག་ལ་བསྙེན་བཀུར་ཡང་བྱེད་དེ། བསྐལ་བ་ཆེན་པོ་སྟོང་དུ་རྒ་བ་དང། འཆི་བ་མེད་ཅིང་  
གནས་པར་འགྱུར་རོ། །རས་རིས་ཀྱང་དེ་ན་གནས་པར་འགྱུར་རོ། །སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་པར་འགྱུར་རོ། །དེ་དག་གི་བྱིན་གྱིས་བརླབས་  
པར་ཡང་ཡང་དག་པར་ཤེས་སོ། །སངས་རྒྱས་ཀྱི་ཞིང་སྟོང་ཡང་འདའ་བར་བྱེད་དོ། །ལུས་སྟོང་ཡང་སྟོན་པར་བྱེད་དོ། །རྫུ་འཕྲུལ་གྱི་མཐུ་དུ་མ་ཡང་འབྱིན་པར་བྱེད་དོ། །འཕགས་པ་འཇམ་  
དཔལ་ཡང་དགེ་བའི་བཤེས་གཉེན་དུ་འགྱུར་རོ། །ངེས་པར་བྱང་ཆུབ་ལ་གཞོལ་བར་འགྱུར་རོ། །བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་རྒྱ་ཆེ་བའི་མདོ་ལས། འཕགས་  
པ་འཇམ་དཔལ་གྱི་རྩ་བའི་ཆོ་ག་ཞིབ་མོ་རབ་འབྱམས་སྒྲུབ་པའི་ཐབས་མཆོག་གི་ལས་ཀྱི་ལེའུ་བརྒྱད་པ་ལས། དང་པོ་རྫོགས་སོ།།།།དེ་ནས་བཅོམ་ལྡན་འདས་ཤཱཀྱ་  
  
  
༄༅། །ཐུབ་པས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་གྱི་ལྷ་འདུས་པ་རྣམས་ལ་བཀའ་སྩལ་པ། གྲོགས་པོ་དག་ཁྱེད་ཅག་ཉོན་ཅིག་འཇམ་  
དཔལ་གཞོན་ནུར་གྱུར་པའི་སྤྱོད་པའི་དཀྱིལ་འཁོར་སྔགས་སྒྲུབ་པའི་ཐབས་ཀྱི་ལས་བྱེད་པ། སྒྲུབ་པ་པོ་བསྲུང་བའི་ཕྱིར་མཆོག་ཏུ་གསང་བ་དམ་པ། སྙིང་པོ་དམ་པ། དེ་བཞིན་  
གཤེགས་པ་ཐམས་ཅད་ཀྱིས་གསུངས་པ། རིག་པའི་རྒྱལ་པོ་ཆེན་པོ་བཟླས་པ་གང་གིས་སྔགས་ཐམས་ཅད་བཟླས་པར་གྱུར་ཏེ། ཀྱེ་ལྷའི་ཚོགས་དག་འདི་ནི་འདའ་བར་བྱ་བ་  
མ་ཡིན་ཏེ། རིག་པའི་རྒྱལ་པོ་འདི་ནི་འཇམ་དཔལ་གཞོན་ནུར་གྱུར་པ་ཡང་རིག་པའི་རྒྱལ་པོ་འདིས་འགུགས་ཤིང། དབང་དུ་བྱེད་ལ་འབྱོར་པ་མེད་པར་བྱེད་ན། བྱང་ཆུབ་  
སེམས་དཔའ་གཞན་ལྟ་སྨོས་ཀྱང་ཅི་དགོས། འཇིག་རྟེན་ལས་འདས་པའི་སྔགས་ཐམས་ཅད་དང། བགེགས་ཐམས་ཅད་ཀྱང་འཇིག་པར་བྱེད་དེ་འདི་ནི་སྟོབས་ཆེ་བ་དང། མཐུ་  
ཆེ་བ་དང། དཔའ་བོ་གཅིག་པ་དང། སྔགས་ཐམས་ཅད་ཀྱི་མཆོག་གཅིག་ཏུ་བསྟན་པ་དང། ཡི་གེ་གཅིག་པ་རྣམས་ཀྱི་ནང་ན་གཅིག་པར་བསྟན་པ་དང། ཡི་གེ་གཅིག་གིས་དོན་  
ཐམས་ཅད་སྒྲུབ་པར་བྱེད་པ། བྱ་བ་ཐམས་ཅད་བྱེད་པ། སྔགས་ཐམས་ཅད་གཅོད་པར་བྱེད་པ། མ་རུངས་པའི་ལས་རྣམས་ཀྱི་སྡིག་པ་ཐམས་ཅད་རབ་ཏུ་འཇིག་པར་བྱེད་པ་  
  
  
དགེ་བར་བྱེད་པ་དང། འཇིག་རྟེན་དང། འཇིག་རྟེན་ལས་འདས་པའི་སྔགས་རྣམས་ཀྱི་གོང་ནས་གོང་དུ་འདུག་པ། ཐོགས་པ་  
མེད་པ། དེ་བཞིན་གཤེགས་པ་ཐམས་ཅད་ཀྱི་སྙིང་པོ། བསམ་པ་ཐམས་ཅད་ཡོངས་སུ་རྫོགས་པར་བྱེད་པ་དེ་གང་ཞེ་ན། ཨོཾ་ནྠཱི། གྲོགས་པོ་དག་འདི་ཉིད་མཆོག་ཏུ་གསང་བ་དམ་  
པ་ལས་ཐམས་ཅད་བྱེད་པ། ཡི་གེ་གཅིག་པ་ཞེས་བྱ་བ་རིག་པའི་རྒྱལ་པོ་འདའ་བར་བྱ་བ་མ་ཡིན་པ། སེམས་ཅན་ཐམས་ཅད་ཀྱིས་ཐུབ་པར་དཀའ་བ། འབྱུང་པོ་ཐམས་ཅད་ཀྱི་བཀྲ་ཤིས་  
པ༑ སངས་རྒྱས་ཐམས་ཅད་སྒྲུབ་པར་བྱེད་པ། སྔགས་ཐམས་ཅད་ཀྱི་མངའ་བདག་འཇིག་རྟེན་ཐམས་ཅད་ཀྱི་དབང་ཕྱུག་རྣམ་པར་སྡང་བ་རྣམས་ལ་བྱམས་པའི་བདག་ཉིད་དང། སྐྱེ་བོ་  
ཐམས་ཅད་ལ་སྙིང་བརྩེ་བར་བྱེད་པ། བགེགས་ཐམས་ཅད་འཇིག་པར་བྱེད་པ་སྟེ། མདོར་ན། ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་བྱེད་དེ། བསྒྲུབས་པ་མེད་ཀྱང་ལས་  
འགྲུབ་པར་འགྱུར་རོ། །སྔགས་འདི་བཟླས་ལ་རེག་པས་དེ་དབང་དུ་འགྱུར་རོ། །གོས་ལ་སྔགས་ནས་གྱོན་ན་སྐལ་བ་བཟང་པོར་འགྱུར་རོ་།སོ་ཤིང་ལ་སྔགས་ན་སོ་ནད་ཉེ་བར་  
ཞི་པར་འགྱུར་རོ། །ཀ་ར་བའི་ར་དཀར་པོའི་སོ་ཤིང་ལ་ལན་བདུན་སྔགས་ཏེ་ཟོས་ན་དོན་དུ་མ་གཉེར་བར་ཡང་ཁ་ཟས་འབྱུང་པར་འགྱུར་རོ། །མིག་གི་ནད་ལ་རྒྱ་མ་ཚྭ་བཏགས་ཏེ་ལན་  
  
  
༄༅། །བདུན་མངོན་པར་སྔགས་ལ་མིག་བཀང་ན་མིག་གི་ནད་སེལ་ཏོ། །རྣ་བའི་ནད་ལ་འབྲུག་སྒྲོགས་པ་ལས་སྐྱེས་པའི་རྩྭ་ཚྭ་ཏྲི་ཀ་ཞེས་བྱ་བ། གླང་པོ་ཆེའི་  
རྒྱབ་ཏུ་རེག་པར་བྱས་ལ། རང་གི་ལོ་མའི་ནང་དུ་བཏུམས་ནས་མེ་ཆུང་བ་ལ་བསྲེགས་ཏེ་ཤིན་ཏུ་འཇམ་པར་བྱས་ལ། རྒྱམ་ཚྭའི་ཕྱེ་མ་ཆུ་དྲོ་འཇམ་ཙམ་དང་སྦྲུས་ཏེ་ལན་བདུན་སྔགས་པས་རྣ་  
བ་བཀད་པ་དང་སྐད་ཅིག་དེ་ཉིད་ལ་རྣ་བ་ན་བ་ཉེ་བར་ཞི་བར་འགྱུར་རོ། །བུད་མེད་བུ་འབྱུང་བའི་དུས་སུ་མངལ་ནས་མ་ཐོན་ཏེ་ན་ཞིང་ཉམ་ཐག་པ་ལ་ནི་ཤིང་ཨཱ་ཌཱ་རུ་ཤ་ཀའི་རྩ་བ་སྲོག་ཆགས་  
མེད་པའི་ཆུ་ལ་བཏགས་ཏེ་ལྟེ་བའི་ཕྱོགས་སུ་བསྐུས་ན་ཉེ་བར་ཞི་བར་འགྱུར་རོ། །མཚོན་ནང་དུ་ལུས་པའི་སྐྱེས་བུ་ལ་ནི་མར་རྙིང་པ་ལ་ལན་བརྒྱ་རྩ་བརྒྱད་མངོན་པར་སྔགས་ཏེ་བཏུང་བའམ་  
བྱུགས་ན་ཕྱོགས་དེ་ནས་དེའི་སྐད་ཅིག་ལ་ཟུག་རྡུ་མེད་པར་འགྱུར་རོ་།མ་ཞུ་བ་དང། གསུད་པ་དང། འཁྲུ་བའི་ནད་ལ་ནི་ལན་ཚྭ་ནག་པོ་འམ། རྒྱམ་ཚྭ་འམ། ཚྭ་གཞན་གང་ཡང་རུང་  
བ་ལ་ལན་བདུན་སྔགས་ཏེ་ཟོས་ན་ནད་དེ་ལས་གྲོལ་བར་འགྱུར་ཏེ། དེ་ཉིད་ཀྱི་ཉིན་པར་བདེ་ལེགས་སུ་འགྱུར་རོ། །ལྡན་པའི་ནད་ཀྱིས་ཚད་པས་འཁྲུ་བའམ། འཁྲུ་བ་ལ་ནི་  
མ་དུ་ལུང་གའི་རྩ་བ་བཏགས་ཏེ། ལན་གཅིག་གམ། གཉིས་བཟླས་པ་བྱས་ནས་སྲོག་ཆགས་མེད་པའི་ཆུ་དང་འཐུངས་ན་གནོད་པ་མེད་པར་དེ་ལས་གྲོལ་བར་འགྱུར་རོ། །  
  
  
དཧའི་རྩ་བ་མར་བཟང་པོ་དང་ལྷན་ཅིག་བསྐོལ་ལ་བའི་འོ་མ་དང་ལྷན་ཅིག་བསྐོལ་ཏེ་བའི་འོ་མ་དང་བསྲེས་ལ་ལན་ཉི་ཤུ་རྩ་ལྔར་  
བཟླས་ལ། ཟླ་མཚན་གྱི་དུས་སུ་བླུད་ལ་ཁྲུས་བྱས་པའི་འོག་ཏུ་ཁྱིམ་བདག་གཞན་གྱི་ཆུད་མ་སྤངས་ཤིང་འདོད་པས་ལོག་པར་གཡེམ་པ་སྤངས་པས་རང་གི་ཆུང་མ་ལ་མངོན་པར་  
སོང་ན་རང་གི་ཁྱོ་དང་འདྲ་བའི་བུ་སྐྱེ་བར་འགྱུར་རོ། །ལོ་གསུམ་མམ། ལོ་ལྔའི་བར་དུ་བཙའ་བའི་དུས་སུ་ཁྲག་འབྱུང་བའམ་ལོ་དུ་མའི་བར་དུ་བུམ་ཆགས་པའ་ཨམ་  
གཞན་གྱི་སྔགས་རྒྱུད་དང། སྨན་དང། གཞན་གྱི་ཕྱག་རྒྱས་བཅིང་པ་དང། གཞན་གྱིས་མ་རུངས་པར་བྱས་པའ་ཨམ། བུ་ཟླ་བ་མ་ཚང་བར་འབྱུང་བའམ། ནད་ལས་ཡང་དག་  
པར་བྱུང་བའམ། གཞན་གྱི་སྦྱོར་བས་ཡང་དག་པར་བྱུང་བའམ་གཞན་གང་ཡང་རུང་བ་ཅུང་ཟད་གཞན་གྱིས་བྱས་པའི་ནད་དང་གནས་པ་དང། འགྲོ་བ་དང། བཅོས་མ་དང་  
བཅོས་མ་མ་ཡིན་པའི་དབྱིག་དུག་ལ་སོགས་པ་བྱིན་པའ་ཨམ། རྩ་བ་དང། སྨན་དང། སྔགས་ཐམས་ཅད་དང། མཛའ་བོ་དང། མི་མཛའ་བས་སྦྱོར་བ་བྱས་པ་ལ་ལན་ཉི་ཤུ་རྩ་  
བདུན་སྔགས་ཏེ། མར་རྙིང་པ་ལ་རྨ་བྱའི་སྒྲོ་ཟླ་བ་འདྲ་བ་དང་བསྲེས་ཏེ་བཏགས་ལ། དེ་ནས་ཤིན་ཏུ་ཞིབ་པར་བྱས་ལ་ཤ་ཁ་ར་དང་ལྷན་ཅིག་སྦྱར་ཏེ་ཨ་རུ་ར་ཙམ་བཟའ་བར་  
  
  
༄༅། །བྱའོ། །ཞག་བདུན་གྱི་བར་དུ་ཁ་ར་དང་ལྡན་པའི་བསྐོལ་བ་བཏུང་བར་བྱ་སྟེ། ཡང་དང། ཡང་དུ་སྔགས་ཀྱང་བཟླ་བར་བྱའོ། །མགོ་བོའི་ནད་ལ་ནི་ཁྭའི་གཤོག་  
པ་ལ་ལན་བདུན་སྔགས་ཏེ་བྱབས་ན་བདེ་ལེགས་སུ་འགྱུར་རོ། །བུད་མེད་ལ་སྤྱད་དྲགས་པ་ལ་སོགས་པའི་ནད་ནི་ཤིང་ཨ་ལམ་བུ་སའི་རྩ་བའི་འོ་མ་དང་ལྷན་ཅིག་  
བཏགས་ནས། སྨན་ནི་ལི་ཀའི་རྩ་བ་དང་ལྡན་པ་ལ་བརྒྱ་རྩ་བརྒྱད་སྔགས་ཏེ་འོ་མ་དེ་དང་བསྲེས་ལ་བཏུང་བར་བྱའོ། །དེ་བཞིན་དུ་རིམས་ཉིན་གཅིག་པ་དང། ཉིན་  
གཉིས་པ་དང། ཉིན་གསུམ་པ་དང། ཉིན་བཞི་པ་དང། ཐེར་ཟུག་པའི་རིམས་དང། རྟག་པའི་རིམས་དང། རིམས་མི་བཟད་པ་ལ་སོགས་པ་ལའོ་ཐུག་མར་དང་ལྡན་  
པ་ལ་བརྒྱ་རྩ་བརྒྱད་མངོན་པར་སྔགས་ཏེ་བླུད་པ་བྱས་ན་བདེ་བར་གནས་པར་འགྱུར་རོ། །དེ་བཞིན་དུ་མཁའ་འགྲོ་མའི་གདོན་གྱིས་ཟིན་པ་དག་ལ་ནི་བདག་ཉིད་ཀྱི་  
གདོང་ལ་ལན་བརྒྱ་རྩ་བརྒྱད་མངོན་པར་སྔགས་ཏེ་ནད་པ་ལ་བལྟས་ན་བདེ་བར་གནས་པར་འགྱུར་རོ། །དེ་བཞིན་དུ་མ་མོ་དང། བྱིས་པ་དང། ལུས་སྲུལ་པོ་དང། རོ་  
ལངས་དང། གཞོན་ནུའི་གདོན་ལ་སོགས་པ་མི་མ་ཡིན་པའི་མི་བཟད་པའི་གདོན་ཐམས་ཅད་ཀྱིས་ཟིན་པ་ལ་ནི་བདག་ཉིད་ཀྱི་ལག་པ་ལ་ལན་བརྒྱ་རྩ་བརྒྱད་མངོན་  
  
  
གདོན་གྱིས་ཟིན་པའི་མགོ་ལ་རེག་པར་བྱས་ན་བདེ་བར་གནས་པར་འགྱུར་རོ། །ལན་གཅིག་བཟླས་པས་བདག་ཉིད་བསྲུང་བར་འགྱུར་རོ། །ལན་གཉིས་  
བཟླས་པས་གྲོགས་པོ་བསྲུང་བར་འགྱུར་རོ། །ལན་གསུམ་བཟླས་པས་ནི་ཁྱིམ་བསྲུང་བར་འགྱུར་རོ། །ལན་བཞི་བཟླས་པས་ནི་གྲོང་བསྲུང་བར་འགྱུར་རོ། །ལན་ལྔ་བཟླས་པས་ནི་  
གྲོང་གི་སྤྱོད་ཡུལ་གྱི་འགྲོ་བ་བསྲུང་བར་འགྱུར་རོ། །དེ་བཞིན་དུ་ལན་སྟོང་གི་བར་དུ་བཟླས་ན་དམག་གི་ཚོགས་བསྲུང་བ་བྱས་པར་ཡང་འགྱུར་རོ། །དེ་དག་དང། གཞན་ཡང་མ་བསྒྲུབས་  
པར་ལས་ཐམས་ཅད་བྱེད་པར་འགྱུར་རོ། །ཅི་སྟེ་བསྒྲུབ་པར་འདོད་ན་ནི་ལས་ཕྲན་ཚེགས་རྣམས་བྱ་བ་མ་ཡིན་ཏེ། གཅིག་ཏུ་དབེན་པའི་གནས་སུ་སོང་ནས་རྒྱ་མཚོར་འབབ་པའི་ཆུ་བོ་འབྱུང་  
བའི་གནས་དང། རྒྱ་མཚོའི་ངོགས་དང། ཆུ་བོ་གང་གའའི་ངོགས་དང། གཞན་གང་ཡང་རུང་བའི་ཆུ་བོ་ཆེན་པོའི་ངོགས་ལ་བརྟེན་ནས་གཙང་མའི་གནས་སུ་ལོ་མའི་སྦྱིལ་པོ་བྱས་ཏེ་  
ཁྲུས་ལན་གསུམ་བྱ་ཞིང་གོས་ལན་གསུམ་བརྗེས་ལ། ཐུབ་པར་གནས་ཤིང་སློང་མོའི་ཁ་ཟས་བཟའ་བའམ། ཚོད་རྔད་དམ། ཁྱོར་གང་ཙམ་མམ། འོ་མ་འམ། འབྲས་བུ་ཟ་ཞིང་  
བཟླས་པ་སུམ་འབུམ་བྱས་ཏེ། གྲུབ་པའི་མཚན་མ་མཐོང་ན་དེ་ནས་སྒྲུབ་པ་བརྩམ་པར་བྱའོ། །ཕྱོགས་དེ་ཉིད་དུ་རས་རིས་ཆེན་པོ་བཞག་ལ། རས་རིས་ལ་མཆོད་པ་ཆེན་པོ་བྱས་ཏེ་  
  
  
༄༅། །མར་མེའི་སྣོད་གསེར་རམ། དངུལ་ལམ། ཟངས་སམ། སའི་རང་བཞིན་ལ་ཤིང་དུ་རུ་སྐའི་འབྲུ་མར་གྱིས་བཀད་པ་འམ། དྲི་ཞིམ་པོའི་འགྲུབ་[?]  
མར་གྱིས་བཀང་བའམ། བའི་མར་གྱིས་ཡོངས་སུ་བཀང་བའི་མར་མེ་རས་ཀྱི་དུམ་བུ་གསར་བའི་སྙིང་པོ་བྱས་ཏེ། རས་རིས་ཀྱི་མདུན་དུ་འབུམ་ཕྲག་གཅིག་གི་མར་མེ་དབུལ་  
བར་བྱའོ། །ཁོ་ར་ཁོར་ཡུག་ཏུ་མར་མེའི་ཕྲེང་བ་ཕུལ་མ་ཐག་ཏུ་རས་རིས་ལས་འོད་འབྱུང་སྟེ། འོད་བྱུང་མ་ཐག་ཏུ་རས་རིས་ཀྱི་ཁོ་ར་ཁོར་ཡུག་ཏུ་འོད་འབར་བའི་ཕྲེང་བས་ཀུན་  
ནས་ཁྱབ་པར་འགྱུར་རོ། །སྟེང་གི་ནམ་མཁའ་བར་སྣང་ལས་རྔ་བོ་ཆེའི་སྒྲ་སྒྲོགས་ཤིང་ལེགས་སོ་ཞེས་བྱ་བའི་སྒྲ་ཡང་ཐོས་ཏེ་དེ་ནས་རིག་པ་འཛིན་པས་རིངས་པའི་ཚུལ་གྱིས་  
སྒྲུབ་པ་པོས་རས་རིས་ཀྱི་མཐའ་ལ་སྔར་བྲིས་པའི་རས་རིས་ཀྱི་མཐའ་ནས་མཆོད་ཡོན་གསོལ། ལན་གསུམ་བསྐོར་བ་བྱས་ཏེ། སངས་རྒྱས་ཐམས་ཅད་ལ་ཕྱག་འཚལ་  
ནས་གཟུང་བར་བྱའོ། །དེ་ནས་དེ་བཟུང་བ་ཙམ་གྱིས་མར་མེ་ཐམས་ཅད་འཛིན་པའི་སེམས་ཅན་རྣམས་གཅིག་གིས་ལྷག་པའི་གཞལ་མེད་ཁང་འབུམ་དང་ལྷན་ཅིག་  
འཕུར་བར་འགྱུར་རོ། །ལྷའི་སིལ་སྙན་དང་ཡང་དག་པར་ལྡན་པ་དང། གླུ་སྙན་པའི་སྒྲ་ལ་སོགས་པ་དང་ལྡན་པ་དང། གར་དང་ལྡན་པས་རིག་པ་འཛིན་མ་ཁོར་ཡུག་  
  
  
པོ་རིག་པ་འཛིན་པའི་འཁོར་ལོས་བསྒྱུར་བའི་རྒྱལ་པོར་དབང་བསྐུར་བར་བྱེད་དོ། །རྒ་བ་དང། འཆི་བ་མེད་པས་  
རོལ་པར་འགྱུར་ཞིང་བསྐལ་བ་ཆེན་པོར་གནས་ཤིང་ཉི་མ་དང་འདྲ་བ་དང། ལྷའི་ཡན་ལག་ལྟ་བུར་མཛེས་པ་དང། གོས་རྣམ་པ་སྣ་ཚོགས་ཀྱིས་བརྒྱན་པ་དང། འཁོར་  
དེ་དག་དང་ཡང་འདི་ལྷན་ཅིག་ཏུ་སྤྱོད་པར་འགྱུར་རོ། །རིག་པ་ཐམས་ཅད་ཀྱང་འདིའི་བྲན་བཞིན་དུ་ཉེ་བར་གནས་པར་འགྱུར་ཏེ་རིག་པ་འཛིན་པའི་འཁོར་ལོས་བསྒྱུར་བར་འགྱུར་  
རོ༑ ༑རིང་དུ་འཚོ་བ་དང། གྲུབ་པ་ཐམས་ཅད་ཀྱིས་མི་ཚུགས་པར་འགྱུར་རོ། །རིག་པ་འཛིན་པ་རྣམས་ཀྱི་བུ་མོ་རྣམས་མཆོག་ཏུ་ཡིད་དུ་འོང་བར་འགྱུར་རོ། །རྫས་ཐམས་ཅད་ལ་དབང་  
དུ་འགྱུར་རོ། །སངས་རྒྱས་དང། བྱང་ཆུབ་སེམས་དཔའ་རྣམས་རྒྱལ་མཚན་གྱི་རྩེ་མོ་ལ་བཞུགས་པར་འགྱུར་རོ། །སྐད་ཅིག་གིས་ཚངས་པའི་འཇིག་རྟེན་དུ་འགྲོ་ཞིང་བརྒྱ་བྱིན་ལ་  
ཡང་བགྲང་བ་མེད་ན་རིག་པ་འཛིན་པ་གཞན་ལྟ་ཅི་སྨོས། །འདི་ནི་མཐར་ཡང་སངས་རྒྱས་ཉིད་དུ་འགྱུར་ཞིང་འཕགས་པ་འཇམ་དཔལ་ཡང་འདིའི་དགེ་བའི་བཤེས་གཉེན་དུ་  
འགྱུར་རོ། །གཞན་ཡང། ལས་ཀྱི་སྒྲུབ་པ་པོ་ཡོད་དེ། དེ་ནས་ཤིན་ཏུ་བརྩོན་པས་གཅིག་ཏུ་དབེན་པ། སྐྱེ་བོ་མེད་ལ་འདྲེས་པ་མེད་ཅིང་འདྲེས་པ་དང་བྲལ་བས་དགོན་པ་ཆེན་པོར་  
  
  
༄༅། །ཞུགས་ཏེ། གནས་གང་དུ་པདྨ་ཆེན་པོ་ཡོད་པའི་མཚོ་དང་ལྡན་པའི་རིའི་རྩེ་མོ་གཅིག་ཏུ་བརྟེན་ནས། རིའི་རྩེ་མོ་དེའི་སྟེང་དུ་འཛེགས་ཏེ། རིག་པའི་རྒྱལ་  
པོ་ཡི་གེ་གཅིག་པ་འཇམ་དཔལ་གྱི་ཆོ་ག་ལས་བཤད་པ་འམ། དེ་བཞིན་གཤེགས་པའ་ཨམ། གཞན་བྱང་ཆུབ་སེམས་དཔས་བཤད་པའ་ཨམ། གང་ཡང་རུང་བའི་སྔགས་གང་  
འདོད་པ་དེ་དག་བཟུང་སྟེ། པདྨའི་རྩ་བ་འམ། འོ་མའི་ཁ་ཟས་ཀྱིས་འཆོ་ཞིང་རིག་པ་འབུམ་ཕྲག་སུམ་ཅུ་རྩ་དྲུག་བཟླས་ལ་བཟླས་པའི་མཐར་ཆོ་ག་དེ་ཉིད་ཀྱིས་སྔར་བསྟན་པའི་  
རས་རིས་ཀྱི་རི་མོ་ཆེན་པོ་རབ་ཏུ་བཞག་སྟེ། མེ་ཏོག་པདྨ་ལ་ཙནྡན་དཀར་པོ་དང། གུར་གུམ་གྱིས་བཏགས་ལ་སེང་ལྡེང་གི་ཤིང་གི་མེ་སྤར་ཏེ། སྔར་ཡོངས་སུ་བཏགས་པའི་མེ་  
ཏོག་གིས་སྟོང་ཕྲག་དྲུག་ཅུ་རྩ་དྲུག་གི་སྦྱིན་སྲེག་བྱའོ། །དེ་ནས་སྦྱིན་སྲེག་གི་མཐར་བཅོམ་ལྡན་འདས་ཤཱཀྱ་ཐུབ་པའི་རས་རིས་ལས་འོད་ཟེར་འབྱུང་ངོ། །དེ་ནས་སྒྲུབ་པ་  
པོ་སྣང་བར་བྱས་ཏེ་སྦྱི་བོར་ཞུགས་པར་འགྱུར་ལ། དེས་རེག་མ་ཐག་ཏུ་སྒྲུབ་པ་པོས་མངོན་པར་ཤེས་པ་ལྔ་ཐོབ་པར་འགྱུར་རོ། །བྱང་ཆུབ་སེམས་དཔའི་ས་ཐོབ་པར་  
འགྱུར། ལྷའི་ལུས་ཀྱིས་ཇི་ལྟར་འདོད་པ་བཞིན་དུ་འགྲོ་བར་འགྱུར་།བསྐལ་པ་སུམ་ཅུ་རྩ་དྲུག་གི་བར་དུ་འཚོ་བར་འགྱུར། སངས་རྒྱས་ཀྱི་ཞིང་སུམ་ཅུ་རྩ་དྲུག་གནོན་  
  
  
དེ་དག་གི་མཐུ་ཡང་དག་པར་རྗེས་སུ་མཐོང་བར་འགྱུར། སངས་རྒྱས་སུམ་ཅུ་རྩ་དྲུག་གི་གསུང་རབ་འཛིན་པར་འགྱུར་།དེ་ལ་མཆོད་ཅིང་བསྙེན་བསྐུར་བ་ལ་མངོན་པར་དགའ་  
བར་འགྱུར། མཐར་ཡང་བྱང་ཆུབ་ལ་གཞོལ་བར་འགྱུར། འཕགས་པ་འཇམ་དཔལ་གྱིས་བྱང་ཆུབ་ཀྱི་མཐར་ཐུག་པ་མྱ་ངན་ལས་འདས་ཀྱི་བར་དུ་དགེ་བའི་བཤེས་གཉེན་དུ་ཡོངས་སུ་  
འཛིན་པར་འགྱུར་རོ། །བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་སྡེ་འཕགས་པ་འཇམ་དཔལ་གྱི་རྩ་བའི་ཆོ་ག་དགུ་པའི་ལེའུ་རབ་འབྱམས་ལས་  
གཉིས་པ་སྒྲུབ་པའི་ཐབས་དམ་པའི་ལས་ཀྱི་ལེའུ་རབ་འབྱམས་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས་བསྒྲུབ་པའི་ལས་དམ་པ་གཞན་ཡང་  
གསུངས་ཏེ། ཆོ་གའི་རྒྱལ་པོ་འདི་ལས་གང་ཡང་རུང་བའི་སྔགས་བཟུང་ནས་གང་གའའི་ཀླུང་ཆེན་པོར་ཞུགས་ཏེ། དཀྱིལ་དུ་གྲུའི་བཞོན་པ་ལ་འདུག་སྟེ། འོ་མ་དང་སྦྱར་བའི་  
འབྲས་ཆན་ཟ་ཞིང་ཇི་ལྟར་འདོད་པའི་ཉི་མ་ལ་བཟླས་པ་སུམ་འབུམ་བྱའོ། །དེ་ནས་བཟླས་པའི་ཐ་མ་ལ་ཀླུ་ཐམས་ཅད་མཐོང་སྟེ། དེ་ནས་བསྒྲུབ་པ་བརྩམ་པར་བྱའོ། །གྲུའི་སྟེང་དེ་  
ཉིད་ཀྱི་ནང་དུ་མེ་ཐབ་པདྨའི་རྣམ་པ་འདྲ་བ་བྱས་ཆས། མེ་ཏོག་ནཱ་ག་གེ་སར་དག་གིས་རས་རིས་ལ་མཆོད་པ་ཆེན་པོ་བྱས་ཏེ་རས་རིས་ཆེན་པོ་ནུབ་ཏུ་བསྟན་པས་བཞག་ལ། བདག་  
  
  
༄༅། །ཉིད་ཤར་དུ་བལྟས་ནས་ཀུ་ཤའི་ཁྲེས་ལ་འདུག་སྟེ། མེ་ཏོག་ནཱ་ག་གེ་སར་རེ་རེ་ལ་ཡང་ལན་བདུན་བདུན། སྔགས་པ་བྱས་ནས་ཤིང་སེང་ལྡེང་གི་མེ་སྤར་  
བ་ལ་སྦྱིན་སྲེག་བྱ་སྟེ། ཙནྡན་དཀར་པ་དང། གུར་གུམ་དང་བསྲེས་པའི་མེ་ཏོག་ནཱ་ག་གེ་སར་གྱིས་ལན་སྟོང་ཕྲག་སུམ་ཅུ་རྩ་དྲུག་གི་བར་དུ་བྱ་སྟེ། གཞན་གྱིས་ནི་མ་ཡིན་ནོ། །ཀླུ་  
རྣམས་མཐོང་བ་ཡང་དོན་ཡོད་པ་ཡིན་ཏེ། གྲུབ་པའི་རྫས་ལ་རབ་ཏུ་ཆགས་པས་བླང་བར་མི་བྱ་སྟེ། གྲུབ་པའི་རྫས་རྣམས་ཆགས་པས་ལེན་པར་མི་བྱེད་ན། དེས་ན་སྦྱིན་སྲེག་  
རྫོགས་པ་དང་གླུའི་བཞོན་པ་དང་བཅས་པར་འཕུར་བར་འགྱུར་ཏེ་རིག་པ་འཛིན་པའི་འཁོར་ལོས་བསྒྱུར་བར་འགྱུར་ལ། ཀླུའི་རྒྱལ་པོའི་དབང་པོ་ཐམས་ཅད་ཀྱང་རྗེས་སུ་  
འབྲང་ཞིང་བྲན་བཞིན་དུ་གནས་པར་འགྱུར་རོ། །བར་གྱི་བསྐལ་པ་སུམ་ཅུར་འཚོ་བར་འགྱུར་རོ། །འདི་རང་དབང་དུའང་སྤྱོད་པར་འགྱུར་རོ། །འགྲོ་བ་ལ་ཐོགས་པ་མེད་པར་འགྱུར་རོ། །  
འཕགས་པ་འཇམ་དཔལ་མངོན་སུམ་དུ་མཐོང་བར་འགྱུར་རོ། །སྦྱི་པོ་ལ་ཕྱག་གིས་རེག་པར་མཛད་དེ། རེག་པ་ཙམ་གྱིས་མངོན་པར་ཤེས་པ་ལྔ་ཐོབ་པར་འགྱུར་རོ། །ངེས་པར་སངས་  
རྒྱས་ཉིད་ཀྱང་འཐོབ་པར་འགྱུར་རོ། །ལས་ཀྱི་མཆོག་གཞན་ཡང་བསྟན་པ་ནི་བིལ་བའི་ཤིང་གཅིག་གི་རང་བཞིན་ལས་གྲུའི་བཞོན་པ་ཤིན་ཏུ་བརྟན་པ་དང། ལེགས་པར་བྱས་ཏེ། དེ་  
  
  
བིལ་བའི་ཤིང་ལས་རླུང་ཡོར་བྱས་ཏེ། དེ་ཉིད་ཀྱིས་གྲུ་དེ་རླུང་ཡོར་འཛིན་པ་མཁས་པ་གསལ་བ་དེས་ཕྱགས་པར་བྱའོ། །གང་གའའི་ཀླུང་  
ཆེན་པོ་མི་དོར་བར་ཡོངས་སུ་ཐད་ཀ་འམ། ཆུར་ཕྱགས་པར་བྱའོ་།དེ་ནས་གཞན་གང་ཡང་རུང་བའི་སྔགས་རྩ་བའི་སྔགས་སམ་འབྲུ་དྲུག་པ་འམ། འབྲུ་གསུམ་པ་འམ། འབྲུ་བརྒྱད་པ་  
འམ༑ འབྲུ་གཅིག་པ་འམ། ཁྲོ་བོ་འམ། ཕོ་ཉ་འམ། འཁོར་གྱི་སྔགས་བཟུང་ནས་དང་པོར་རས་རིས་ཆེན་པོ་དེ་ཉིད་ནུབ་ཏུ་བལྟས་པས་བཞག་ལ། སྒྲུབ་པ་པོ་ཤར་དུ་བལྟ་བར་བྱའོ། །དེ་ནས་  
ཇི་ལྟར་འདོད་པའི་འོ་མ་དང། ནས་ཆན་ཁྱོར་གང་ངམ། འབྲས་བུའི་ཁ་ཟས་སམ། ཆུ་དང། རྩ་བ་དང། འབྲས་བུའི་ཁ་ཟས་ཀྱིས་འཚོ་ལ་མི་སྨྲ་བའི་དཀའ་ཐུབ་དང། དུས་གསུམ་དུ་ཁྲུས་  
བྱ་ཞིང་གོས་ལན་གསུམ་བརྗེས་ནས་དགེ་བའི་ལས་བཟང་པོ་ཡང་དག་པར་སྤྱོད་པ་དང། བློ་དགེ་བ་བཟང་པོ་དང་ལྡན་པའོ། །དང་པོར་རེ་ཞིག་རས་རིས་ཀྱི་མདུན་དུ་སྔར་ཇི་ལྟར་བསྟན་པའི་སྔར་  
བཤད་པའི་ཆོ་གས་རིག་པ་འབུམ་ཕྲག་དྲུག་ཅུ་བཟླའོ། །བཟླས་པ་ཟིན་པ་ན་གྲུ་དེ་རྒྱ་མཚོ་ཆེན་པོར་འགྲོ་བར་འགྱུར་རོ། །སྒྲུབ་པ་པོའི་ཡོ་བྱད་ཡང་དག་པར་བླངས་ཏེ། སྔར་གྱི་གནས་སུ་  
གཞག་པར་བྱའོ། །དེ་ནས་གྲུའི་བཞོན་པ་རྒྱ་མཚོ་ཆེན་པོར་འགྲོ་བ་ན་འཇིགས་པར་མི་བྱ་སྟེ། བཟློག་པར་ཡང་མི་བྱའོ། །སྒྲུབ་པ་པོ་མ་གཏོགས་པས་ཟློག་པར་ནུས་པ་ཡང་མ་ཡིན་ནོ། །དེ་ནས་  
  
  
༄༅། །དཔག་ཚད་སྟོང་དུ་གནས་པའི་རྒྱ་མཚོ་ཆེན་པོར་ཡང་ཡུད་ཙམ་གྱིས་འཇུག་པར་འགྱུར་ན། ལམ་ཐུང་དུ་ལྟ་སྨོས་ཀྱང་ཅི་དགོས། རྒྱ་མཚོ་ཆེན་པོ་དེར་  
ཕྱིན་པ་ན་སྒྲུབ་པ་པོས་བསྒྲུབ་པའི་ལས་བརྩམ་པར་བྱའོ། །དེ་ནས་སེང་ལྡེང་གི་ཤིང་གིས་མེ་སྤར་ལ། སྔར་བྱས་པའི་མེ་ཐབ་བམ། རྫ་མཁན་གྱིས་བྱས་པའི་སའི་སྣོད་ལ་མེ་ཏོག་ནཱ་  
ག་གེ་སར། ཙནྡན་དཀར་པོ་དང། ག་བུར་གྱིས་བསྲེས་པའི་སྲེག་བླུགས་ཀྱིས་ཤིན་ཏུ་ཉུང་བའམ། རབ་ཏུ་མང་བ་ཡང་རུང། འབུམ་ཕྲག་དྲུག་ཅུ་སྦྱིན་སྲེག་བྱའོ། །སྦྱིན་སྲེག་བྱེད་པ་ན་  
ཡང་ལང་ཀའི་གྲོང་ཁྱེར་ན་གནས་པའི་སྲིན་པོ་གཟུགས་དང། །ཆ་བྱད་མང་པོ་འཛིན་པ་ཧ་ཧ་ཞེས་བྱ་བའི་སྒྲ་སྒྲོགས་པ་དང་ཀླུའི་གྲོང་ཁྱེར་གདེངས་ཀ་དང་ལྡན་པ་ན་གནས་པའི་རྒྱལ་  
པོ་རྣམས་ལངས་པར་གྱུར་ཏེ། ཆ་བྱད་རྣམ་པ་སྣ་ཚོགས་འཛིན་པ་རབ་ཏུ་དྲག་པ་དང། རབ་ཏུ་ཞི་བའི་ཀླུ་དེ་རྣམས་དང། སྲིན་པོ་དེ་རྣམས། འདི་སྐད་དུ། ཁྱེད་བཞེངས་ཤིག་  
བཞེངས་ཤིག་བདག་ཅག་གི་བདག་པོ་མཛད་དུ་གསོལ་ཞེས་བརྗོད་དོ་།དེ་བཞིན་དུ་ལྷ་མ་ཡིན་དང། གནོད་སྦྱིན་དང། ལྷ་དང། ལྟོ་འཕྱེ་ཆེན་པོ་དང། གྲུབ་པ་དང། མི་མ་ཡིན་པ་ཐམས་  
ཅད་ཀྱང་རབ་ཏུ་ཆགས་པར་བྱེད་ན་ལྡང་བར་མི་བྱ། འཇིགས་པར་མི་བྱའོ། །དེ་ནས་རིག་པ་འཛིན་པས་སྔགས་ཟློ་ཞིང་ལག་པ་གཡོན་པའི་མཛུབ་མོས་སྡིགས་མཛུབ་བྱས་ན་དེ་ནས་ཕན་  
  
  
འབྱེར་བ་དང། འབྲོས་པར་བྱེད་དོ། །དེ་ནས་སྦྱིན་སྲེག་ཟིན་པ་ན་གྲུ་དེ་སྒྲུབ་པ་པོ་དེས་བླངས་ན། སྐད་ཅིག་གིས་འོག་མིན་དུ་འགྲོ་བར་འགྱུར་རོ། །འཇིག་རྟེན་གྱི་ཁམས་  
གཞན་དུ་ཡང་འགྲོ་བ་དང། འོང་བར་འགྱུར་རོ། །བྱང་ཆུབ་སེམས་དཔའི་སེམས་དང་མཐུ་མཉམ་པར་འགྱུར། མངོན་པར་ཤེས་པ་ལྔ་དང། རྫུ་འཕྲུལ་ཆེན་པོ་དང། མཐུ་ཆེན་པོ་དང་ལྡན་པར་  
འགྱུར་རོ། །འདིས་འཕགས་པ་འཇམ་དཔལ་ཡང་རྟག་ཏུ་མཐོང་བར་འགྱུར་རོ། །སངས་རྒྱས་དང། བྱང་ཆུབ་སེམས་དཔའ་དང། རང་སངས་རྒྱས་དང། འཕགས་པ་ཉན་ཐོས་མ་གཏོགས་པ་  
ཀླུའི་རྒྱལ་པོ་ཐམས་ཅད་དང། སྲིན་པོ་ཐམས་ཅད་དང། གནོད་སྦྱིན་ཐམས་ཅད་དང། ལྷ་ཐམས་ཅད་དང། ལྷ་མ་ཡིན་ཐམས་ཅད་དང་སེམས་ཅན་ཐམས་ཅད་ཀྱང་འདིའི་བཀའ་བཞིན་  
བྱེད་ཅིང་དབང་དུ་འགྱུར་རོ། །འདིའི་སྔགས་གྲུབ་པ་དེ་དག་ལ་ཡང་བྱམས་པའི་བདག་ཉིད་དུ་འགྱུར་ཞིང་རྗེས་སུ་དགའ་བར་འགྱུར་རོ་།སེམས་ཅན་ཐམས་ཅད་ཀྱང་འདིའི་བཀའ་བཞིན་  
འགྱུར་རོ། །གཞན་ཡང་ལས་སྒྲུབ་པའི་ཐབས་དམ་པ་ཡོད་དེ། ཤིང་བིལ་བ་ཆེན་པོ་ལས་གྲུའི་བཞོན་པ་བྱས་ལ། ཡང་ན་ཤིང་གཅིག་གི་ཤིང་གི་ཚོགས་ལས་གནས་ཆེན་པོ་བྱས་ཏེ། གང་  
གའའི་དབུས་ཀྱི་ཀླུང་དེར་གྲུའི་བཞོན་པའི་གནས་བྱས་ལ། དེར་ཡང་གྲུའི་བཞོན་པ་ལ་ཞོན་པའི་སྐྱེས་བུ་བརྒྱ་ཉི་ཤུ་རྣམས་མར་མེ་ལག་ན་ཐོགས་པ། གོས་དཀར་པོ་བགོས་པ། བསྲུང་བ་བྱས་པ་  
  
  
༄༅། །ཆོ་ག་སྔ་མས་ཡང་དག་པར་བཞག་པའི་རས་རིས་མདུན་དུ་གཞག་པར་བྱ་སྟེ། དེ་ནས་རས་རིས་ལ་མཆོད་པ་ཆེན་པོ་བྱས་ནས་ནཱ་ག་གེ་སར་གྱི་ཕྱེ་མ། ཙནྡན་  
དཀར་པོ་དང། གུར་གུམ་དང། ག་བུར་གྱིས་བསྲེས་པའི་སྲེག་བླུགས་ཀྱིས་སེང་ལྡེང་གི་མེ་ལ་སྟོང་ཕྲག་སུམ་ཅུ་རྩ་དྲུག་སྦྱིན་སྲེག་བྱའོ། །དེ་ནས་སྦྱིན་སྲེག་ཟིན་པ་ན་སྐད་ཅིག་གིས་ཚངས་  
པའི་འཇིག་རྟེན་དུ་འགྲོ་བ་དང། འོང་བར་འགྱུར་རོ། །ཇི་ལྟར་འདོད་པ་བཞིན་རྣམ་པར་རྒྱུ་བར་བྱེད་དོ། །འཕགས་པ་འཇམ་དཔལ་གཞོན་ནུར་གྱུར་པ་མངོན་སུམ་དུ་མཐོང་བར་  
འགྱུར་ཏེ། མཐོང་བ་ཙམ་གྱིས་ས་ཐོབ་པར་ཡང་འགྱུར་རོ། །མངོན་པར་ཤེས་པ་ལྔ་འཐོབ་པ་དང། ཡུན་རིང་དུ་འཚོ་ཞིང་བསྐལ་པ་ཆེན་པོར་གནས་པར་ཡང་འགྱུར། རིག་པ་  
འཛིན་པའི་འཁོར་ལོས་བསྒྱུར་བར་ཡང་འགྱུར་རོ། །མར་མེ་འཛིན་པ་དེ་དག་ཀྱང་རིག་པ་འཛིན་པ་འདིའི་གྲོགས་པོར་འགྱུར་ཏེ། དེ་དག་དང་ལྷན་ཅིག་ཇི་ལྟར་འདོད་པ་བཞིན་དུ་རྒྱུ་  
ཞིང་རང་དབང་དུ་འགྲོ་བར་ཡང་འགྱུར། སངས་རྒྱས་བཅོམ་ལྡན་འདས་རྣམས་ལ་མཆོད་པ་དང། བསྙེན་བཀུར་བྱེད་པར་མངོན་པར་དགའ་བར་འགྱུར་ཞིང་འཕྲལ་ཡང་སངས་རྒྱས་  
ཉིད་དུ་ངེས་པར་འགྱུར་རོ། །གཞན་ཡང་སྒྲུབ་པའི་ཐབས་ཀྱི་ལས་དམ་པ་ཡོད་དེ། ཆུ་ཀླུང་རྒྱ་མཚོའི་འགྲམ་དག་གམ། །དེ་བཞིན་རི་པོ་ཁ་བ་ཅན། །རི་ཡི་རྒྱལ་པོ་  
  
  
།ལས་ཀྱི་མཆོག་ནི་བསྒྲུབ་པར་བྱ། །མ་ལ་ཡ་རི་ས་ཧ་དང། །སྤོས་ཀྱི་ངད་ལྡང་ཨར་བུ་དང། །རི་ཡི་རྒྱལ་པོ་སུམ་བརྩེ་གསལ། །ལས་ཀྱི་མཆོག་ནི་བསྒྲུབ་པར་བྱ། །དེ་བཞིན་རྒྱ་མཚོ་  
ཆེན་པོ་དང། །རི་ནི་ཤིང་ལྡན་མེ་ཏོག་ཡོད། །འདི་དག་གི་ནི་ཕྱོགས་དག་ཏུ། །སྔགས་གྲུབ་པར་ནི་རྒྱལ་བས་གསུངས། །གཙང་ཞིང་བས་མཐའ་དབེན་ཕྱོགས་སུ། །གྲོང་གི་ཆོས་ནི་རྣམ་པར་  
སྤངས། །དེ་བཞིན་རི་ཡི་ཚང་ཆིང་དུ། །སྔགས་ཀྱི་རྒྱལ་པོ་ཐམས་ཅད་འགྲུབ། །བས་མཐའི་གནས་མལ་ཉམས་དགའ་དང། །རྒྱལ་བས་དེ་བཞིན་བསྔགས་པ་དང། །མ་རུངས་སེམས་  
ཅན་ཐམས་ཅད་ལ། །སྔགས་ཀྱི་རྒྱལ་པ་ཐམས་ཅད་འགྲུབ། །ཆོས་ལྡན་རྒྱལ་པོ་ཡོད་པ་དང། །གཙང་སྦྲ་སྤྱོད་པའི་སྐྱེ་བོ་ཡོད་།ཕ་དང་མ་ལ་གུས་པ་དང། །བྲམ་ཟེའི་རིགས་ནི་ཡོད་པ་ཡི། །གནས་  
དེར་ལྷ་རྣམས་འགྲུབ་འགྱུར་ཏེ། །གཞན་དུ་འགྲུབ་པ་མ་ཡིན་ནོ། །ཆུ་བོ་གང་གའའི་འགྲམ་དང་ནི། །དེ་བཞིན་ལེགས་མཛེས་ཡ་མུ་ན་།སིནྡུ་ནར་མ་དཱ་ནང་དང། །ཟླ་བའི་ཆ་ནི་གཙང་དོགས་དང། །  
དེ་བཞིན་ཀཱ་བའི་ས་ར་སྭད། །ཆུ་བོ་ཆེན་པོ་སཱི་ཏ་རྣམས། །འདི་དག་གྲུབ་པའི་ཞིང་དུ་ནི། །སྟོབས་བཅུ་ལྡན་སྲས་རྣམས་ཀྱིས་བཤད་།སྟོབས་བཅུ་ལྡན་པས་བཤད་པའི་ཞིང། །བྱང་ཕྱོགས་  
ཡོད་པའི་རི་དག་དང། །ཁ་ཆེ་དང་ནི་རྒྱ་ཡུལ་དང། །བལ་པོ་དེ་བཞིན་མང་ཡུལ་དང། །རྒྱ་ཡུལ་ཆེ་དང་ལི་ཡུལ་དང། །དེ་དག་མ་ལུས་གྲུབ་པའི་ཞིང། །བྱང་ཕྱོགས་ལ་ནི་གནས་པ་དང། །ནས་དང་  
  
  
༄༅། །གྲོ་ལ་སྤྱོད་པ་དང། །རི་དང་ཆུ་བོ་དག་ལ་ཡང་།བསོད་ནམས་ཡུལ་དུ་བསྟན་པ་ཡིན། །སེམས་ཅན་སྙིང་རྗེ་ལྡན་གང་གནས། །དེ་དག་ལ་ནི་ངེས་འགྲུབ་འགྱུར། །དཔལ་  
གྱི་རི་བོའི་རི་ཆེན་ནི། །ལྷོ་ཕྱོགས་ན་ནི་ཡང་དག་གནས། །དཔལ་ལྡན་འབྲས་ཕུང་མཆོད་རྟེན་ནི། །རྒྱལ་བའི་རིང་བསྲེལ་གནས་པའི་ས། །ཐམས་ཅད་དོན་གྱི་གནས་དག་ལ། །དེར་ནི་སྔགས་  
རྣམས་མྱུར་དུ་འགྲུབ། །མཆོད་རྟེན་ཆེན་པོ་རྡོ་རྗེ་གདན། །ཆོས་ཀྱི་འཁོར་ལོ་རབ་བསྐོར་དང། །ཐུབ་མཆོག་ཞི་བར་རབ་གཤེགས་པ། །དེར་ཡང་གྲུབ་པར་རབ་ཏུ་སྣང། །ལྷ་ལས་  
བབས་པའི་མཆོད་རྟེན་དང། །ནཻ་ཀ་ཤ་དང་ཆོ་འཕྲུལ་བསྟན་།གྲོང་མཆོག་སེར་སྐྱ་ཞེས་བྱ་དང། །ནགས་ཚལ་ལུམ་བི་ནིར་འཁྲུངས་ལ། །སྔགས་ཀྱི་རྒྱལ་པོ་འགྲུབ་འགྱུར་ཞེས། །  
རྒྱལ་བས་རབ་བསྔགས་བརྗོད་པ་ཡིན། །བྱ་རྒོད་ཕུང་པོའི་རི་དང་ནི། །དེ་བཞིན་ས་སྟེང་བསིལ་བའི་ཚལ། །གྲོང་མཆོག་མེ་ཏོག་ཅེས་བྱ་དང། །རྟག་ཏུ་དེ་བཞིན་ག་ཤ་དང།།  
བཅོམ་བརླག་ཀན་ནྱ་ཀུ་བ་ཛ་དང། །ས་སྟེང་གྲོང་ནི་འཕགས་རྒྱལ་དང། །དེ་བཞིན་ཡངས་པ་ཅན་མཆོད་རྟེན། །མི་ཐི་ལ་ཡི་གྲོང་ཁྱེར་ས། །གྲོང་དང་གྲོང་ཁྱེར་མཆོག་དག་ནི། །གང་  
གཞན་སྐྱེ་བོ་ཡང་དག་འབྱུང། །རབ་བསྔགས་བསོད་ནམས་ཡུལ་དག་ནི་།དེ་དག་དུ་ནི་བསྒྲུབ་པ་བྱ། །དེ་དང་གཞན་ཡང་ཡུལ་དག་དང་།གྲོང་དང་ལྗོངས་དང་རི་བོ་དང། །