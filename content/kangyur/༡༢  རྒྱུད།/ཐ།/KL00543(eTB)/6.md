  
།ཆོས་ཀྱི་འཁོར་ལོ་བསྐོར་ནས་ནི། །བསྟན་པའི་དོན་ནི་བྱས་པ་ཡིན། །ཕྱི་མ་ཡི་ནི་དུས་དག་ཏུ། །དེ་ཚེ་ང་ནི་མྱ་ངན་འདའ། །དེས་ན་ཆོ་གའི་རྒྱལ་  
དབང་པོ། །ཁྱོད་ཀྱི་དྲུང་དུ་ང་ཡིས་བསྟན། །ང་ཡང་འཇིག་རྟེན་མྱ་ངན་འདས། །ཛམ་བུའི་གླིང་ནི་རབ་སྟོངས་ཤིང། །དེ་བཞིན་སྟོན་པའི་ཆོས་ཀྱི་མཛོད། །རྩོད་དུས་  
ཐག་རིང་གྱུར་པ་ནི། །སེམས་ཅན་རྣམས་ལ་བསྟན་པའི་དོན། །ཆོ་གའི་རྒྱལ་པོ་གཅིག་བྱེད་འགྱུར། །ཆོ་གའི་རྒྱལ་པོ་རྒྱ་ཆེན་ལ་།དེ་བཞིན་འདི་ནི་ཡང་དག་  
འཇུག་སེམས་ཅན་རྣམས་ནི་དོན་ལ་བརྩོན། །ང་ཡི་ཚེ་ན་འབྱུང་བར་འགྱུར། །དེ་དུས་འཇིགས་སུ་རུང་བ་ཡི། །དེ་ཚེ་སེམས་ཅན་ཆོས་ལྡན་མིན། །རྟག་ཏུ་ལུས་  
ལ་མི་གནས་ཤིང། །རྒྱལ་པོ་རྣམས་ནི་མ་རུངས་ཡིད། །མི་དང་མི་མ་ཡིན་རྣམས་ནི། །ཀུན་ཀྱང་བསྟན་ལ་རྣམ་པར་སྡང། །ངས་བཤད་ཆོས་ཀྱི་མཛོད་རྣམས་  
ནི༑ ༑དེ་ཡིས་ཐམས་ཅད་འཇིགས་པར་འགྱུར། །དེ་དག་གདུལ་བའི་དོན་གྱི་ཕྱིར། །སྔགས་ཀྱི་མཛོད་ནི་ཉེ་བར་བསྟན། །བསྐལ་པ་བསམ་གྱི་ཁྱབ་པར་སྔོན། །  
གཞོན་ནུ་ཁྱོད་ཀྱི་སྨོན་ལམ་འདི། །སངས་རྒྱས་ཇི་སྙེད་གང་དུ་དག་འཇིག་རྟེན་གཉེན་གྱུར་མྱ་ངན་འདས། །དེ་དག་བསྟན་པའི་དོན་དུ་ནི། །དུས་དང་དུས་སུ་བྱ་  
  
  
༄༅། །འོ་ཞེས། །བདག་ནི་བྱིས་པ་གཞོན་ནུའི་གཟུགས། །དུས་ཀུན་དུ་ནི་རྣམ་པར་སྤྱོད། །སྔགས་ཀྱི་གཟུགས་ཀྱིས་སེམས་ཅན་ལ། །དེ་  
དང་དེར་ནི་རྣམ་པར་འདུལ། །གཞོན་ནུ་ཁྱོད་ཀྱི་སྨོན་ལམ་འདི་།སྔོན་ཆད་དུ་ནི་བྱས་པ་ཡིན། །དེས་ན་བྱིས་པའི་གཟུགས་ཐོབ་གྱུར་།དེས་ན་ཁྱོད་ལ་  
བཤད་པར་བྱ། །སྐྱེ་བོ་སྐྱབས་ནི་མེད་པ་དང། །སངས་རྒྱས་ཞིང་ནི་སྟོངས་པ་ན། །སྔགས་ཀྱི་གཟུགས་ཀྱི་སེམས་ཅན་ལ། །བྱིས་པའི་ཚུལ་གྱིས་ཡང་  
དག་ཤོད། །སེམས་ཅན་མང་པོ་འདུལ་བྱེད་ཅིང། །ཕུན་སུམ་ཚོགས་པ་སྦྱིན་བྱེད་པ། །དུས་ཀྱི་ཐ་མ་དེ་ལ་ནི། །སེམས་ཅན་ཀུན་ལ་མཆོག་སྦྱིན་བྱེད་  
འཇིག་རྟེན་ང་ནི་མྱ་ངན་འདས། །ས་ཡི་སྟེང་ནི་སྟོངས་གྱུར་ན་།ཁྱོད་ཉིད་བྱིས་པའི་གཟུགས་ཀྱིས་ནི། །སངས་རྒྱས་མཛད་པ་བྱེད་པར་འགྱུར། །དེ་ཚེ་  
དགོན་ཆེན་རབ་དགའ་བ། །ཁ་བ་ཅན་ནང་ཡོད་པ་ཡིས། །ཆུ་བོ་གསེར་དང་ལྡན་འགྲམ་དུ། །ང་ནི་མྱ་ངན་འདའ་བར་འགྱུར། །འཕགས་པ་འཇམ་དཔལ་གྱི་  
རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཕྱག་རྒྱ་བསྐུལ་བའི་ཆོ་ག་འཇམ་དཔལ་གྱིས་ཡོངས་སུ་ཞུས་  
  
  
རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས། །གཞན་ཡང། གནས་གཙང་  
མའི་གཞལ་མེད་ཁང་ལ་གཟིགས་ནས་དེ་བཞིན་གཤེགས་པའི་ཕྱག་རྒྱའི་མཛོད་ཡང་དག་པར་བསྐུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ།།  
སྙོམས་པར་ཞུགས་མ་ཐག་ཏུ་བཅོམ་ལྡན་འདས་ཤཱཀྱ་ཐུབ་པའི་མཛོད་སྤུ་ནས་འོད་ཟེར་དུ་མ་བྱེ་བ་ཁྲི་ཕྲག་བརྒྱ་སྟོང་གྲངས་མེད་པའི་འཁོར་དང་བཅས་  
པ་བྱུང་སྟེ། འོད་ཟེར་གྱི་དྲ་བ་དུ་མ་དེས་སངས་རྒྱས་ཀྱི་ཞིང་དུ་མ་གསལ་བར་བྱས་ནས་སངས་རྒྱས་ཐམས་ཅད་ལ་ཡང་དག་པར་བསྐུལ་ནས་ཕྱིར་ཡང་བཅོམ་  
ལྡན་འདས་ཤཱཀྱ་ཐུབ་པའི་མཛོད་སྤུར་ཞུགས་པར་གྱུར་ཏོ། །སངས་རྒྱས་བཅོམ་ལྡན་འདས་ལ་ཡང་དག་པར་བསྐུལ་མ་ཐག་ཏུ་ནམ་མཁའི་ངོ་བོ་ཉིད་ཀྱི་ཏིང་ངེ་  
འཛིན་ལ་སྙོམས་པར་ཞུགས་ཏེ། གནས་གཙང་མའི་སྟེང་གི་ནམ་མཁའི་དཀྱིལ་དུ་ཞུགས་པར་གྱུར་ཏོ། །དེ་ནས་བཅོམ་ལྡན་འདས་ཤཱཀྱ་ཐུབ་པས་སངས་རྒྱས་  
ཐམས་ཅད་ལ་མཆོད་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ། ཕྱག་རྒྱའི་ལེའུ་ཆོ་གའི་མཛོད་སངས་རྒྱས་ཐམས་ཅད་ཀྱིས་  
  
  
༄༅། །བྱིན་གྱིས་བརླབས་པ་བཤད་ཀྱི་ཉོན་ཅིག་དེ་ནས་འཇམ་དཔལ་གཞོན་ནུར་གྱུར་པས་སངས་རྒྱས་ཐམས་ཅད་ཀྱིས་ཞབས་ལ་བཏུད་  
དེ་ཕྱག་བཅལ་ནས་བཅོམ་ལྡན་འདས་ཤཱཀྱ་ཐུབ་པ་ལ་འདི་སྐད་ཅེས་གསོལ་ཏོ། །དེ་བཞིན་གཤེགས་པ་ཐམས་ཅད་ཀྱི་མཛོད་ཀྱི་ཕྱག་རྒྱ་མཆོག་ཏུ་ཤིན་ཏུ་  
གསང་བ་གང་ཡིན་པ་དེ་དུས་ལ་བབ་པར་མཁྱེན་ན། བཅོམ་ལྡན་འདས་དེ་ནི་ལེགས་ཏེ་བཤད་དུ་གསོལ། །སྐྱེ་བོ་མང་པོ་ལ་ཕན་པ་དང་སྐྱེ་བོ་མང་པོ་ལ་  
བདེ་བ་དང། འཇིག་རྟེན་ལ་སྙིང་བརྩེ་བ་དང། སྐྱེ་བོའི་ཚོགས་མང་པོའི་དོན་དང། ཕན་པ་དང། བདེ་བའི་ཕྱིར་དང། ལྷ་དང་མི་རྣམས་དང། སེམས་ཅན་  
ཐམས་ཅད་ལ་ཕན་པ་དང། བདེ་བ་དང། བདེ་བའི་རྣམ་པར་སྨིན་པར་འགྱུར་བའི་སླད་དུའོ། །དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་  
གཞོན་ནུར་གྱུར་པས་གསོལ་བ་བཏབ་ནས། ཕྱག་རྒྱ་ཐམས་ཅད་ལ་གཟིགས་ཤིང་སངས་རྒྱས་ཐམས་ཅད་ལ་མཁྱེན་པར་བྱས་ནས། བྱང་ཆུབ་སེམས་དཔའ་  
ཐམས་ཅད་རབ་ཏུ་དགའ་བར་བྱེད་པ། འཕགས་པ་ཉན་ཐོས་དང། རང་སངས་རྒྱས་ཐམས་ཅད་ཡང་དག་པར་ཚིམ་པར་བྱེད་པ། འཕགས་པའི་སྔགས་  
  
  
མ་རུངས་པ་ཐམས་ཅད་ཟློག་པར་བྱེད་པ། འཇིགས་པ་ཐམས་ཅད་དབུགས་འབྱིན་པར་བྱེད་པ། འཁོར་  
བར་གནས་པ་དག་པ་ལ་བདེ་བ་དང། ཤེས་པ་དང། མྱ་ངན་ལས་འདས་པ་ལ་རབ་ཏུ་འཇོག་པར་བྱེད་པ། སེམས་ཅན་སྡུག་བསྔལ་བ་ཐམས་ཅད་ལ་བདེ་བའི་དོན་གྱི་  
ཕྱིར་ཕྱག་རྒྱའི་ལེའུ་ཆོ་ག་ངས་བཤད་ཀྱི། འཇམ་དཔལ་གཞོན་ནུ་ཉོན་ཅིག་དང་པོ་གཙུག་ཕུད་ལྔ་པ་ནི། །དེ་ནི་ཕྱག་རྒྱ་ཆེན་པོར་འདོད། །གཉིས་པ་གཙུག་  
ཕུད་གསུམ་པ་ཡིན། །རལ་པ་གཅིག་པ་གསུམ་པ་སྟེ། །བཞི་པ་ཨུཏྤ་ལར་གསུངས་པ། །རྐང་གཉིས་དམ་པ་རྫོགས་སངས་རྒྱས། །ལྔ་པ་བཀྲ་ཤིས་ལྡན་དུ་  
བརྗོད། །དྲུག་པ་རྒྱལ་མཚན་ཞེས་སུ་བརྗོད། །བདུན་པ་གང་བ་ཞེས་བསྟན་ཏེ། །སྔགས་ཤེས་དག་ལ་ལེགས་མཛེས་ཤིང། །བརྒྱད་པ་སྲོག་ཤིང་ཞེས་བརྗོད་  
པ༑ ༑སྔགས་ཤེས་དག་ལ་ལེགས་མཛེས་ཡིན། །དགུ་པ་གདུགས་ཤེས་བསྟན་པ་སྟེ། །བཅུ་པ་མདུང་དུ་བརྗོད་པ་ཡིན། །དེ་བཞིན་བཅུ་གཅིག་སངས་རྒྱས་ཀྱིས། །  
ཁ་སྦྱར་ཞེས་ནི་ཡང་དག་བསྟན། །བཅུ་གཉིས་པ་ནི་ཕུབ་ཅེས་གསུངས། །བཅུ་གསུམ་པ་ནི་ད་པུས་ཡིན། །བཅུ་བཞི་པ་ནི་རལ་གྲིར་བཤད། །དེ་བཞིན་དྲིལ་བུ་  
  
  
༄༅། །བཅོ་ལྔ་པ། །བཅུ་དྲུག་པ་ནི་ཞགས་པར་བསྟན། །བཅུ་བདུན་པ་ནི་ལྕགས་ཀྱུར་ཤེས། །བཅོ་བརྒྱད་པ་ནི་བཟང་པོའི་གདན། །བཅུ་དགུ་པ་ནི་  
གདན་དུ་བརྗོད། །ཉི་ཤུར་བསྟན་པ་རྨ་བྱའི་གདན། །ཉི་ཤུ་གཅིག་པ་པཊྚི་ས། །རྟགས་གཅིག་ཉི་ཤུ་གཉིས་པ་སྟེ། །རྟགས་གཉིས་ཉི་ཤུ་གསུམ་པ་ཡིན། །དེ་  
བཞིན་ཕྲེང་བ་ཉི་ཤུ་བཞི། །ཉི་ཤུ་ལྔ་པ་གཞུ་ཡིན་ཏེ། །ཉི་ཤུ་དྲུག་པར་གསུངས་པ་ནི། །ལྕགས་མདའ་དག་ཏུ་རྣམ་པར་བརྟགས་།ཉི་ཤུ་བདུན་པར་གསུངས་  
པ་ནི༑ ༑རྟགས་ཀུན་དག་ཏུ་རབ་ཏུ་བསྟན། །ཉི་ཤུ་བརྒྱད་པ་གསལ་ཤིང་སྟེ། །ཉི་ཤུ་དགུ་པ་ཐོ་བ་ཡིན། །སུམ་ཅུ་པ་ནི་མདའ་བོ་ཆེ་།སུམ་ཅུ་གཅིག་པ་མཆེ་བར་བསྟན་  
སུམ་ཅུ་གཉིས་པ་དེ་བཞིན་ཁ། །སུམ་ཅུ་གསུམ་པ་རས་ཀྱི་གོས། །སུམ་ཅུ་བཞི་པ་བུམ་པ་སྟེ། །སུམ་ཅུ་ལྔ་པ་ལ་འཁར་གསིལ་ཡིན། །སུམ་ཅུ་དྲུག་པ་བྱམ་བུམ། །སུམ་ཅུ་བདུན་  
པ་གཏུན་ཤིང་སྟེ། །སུམ་ཅུ་བརྒྱད་པ་སྐྱིལ་ཀྲུང་ཡིན། །སུམ་ཅུ་དགུ་པ་པ་ཊ་ཧ། །བཞི་བཅུ་པར་ནི་རང་བསྟན་པ། །ཆོས་ཀྱི་དྲུང་ཞེས་ཉེ་བར་བསྟན། །བཞི་བཅུ་  
དག་ནི་གཅིག་པ་ཡང། །ལྕགས་ཐག་ཅེས་ནི་ཡོངས་སུ་བསྒྲགས་གཉིས་པ་འདོད་པ་མང་པོར་གསུངས། །གསུམ་པ་ཡིད་ལ་རེ་བ་རྫོགས། །བཞི་པ་སྐྱེད་  
  
  
།ཤེས་རབ་ཕ་རོལ་ཕྱིན་པར་འདོད། །ལྔ་པ་མ་མོ་ཞེས་བཤད་པ། །རྐང་གཉིས་རྫོགས་པའི་སངས་རྒྱས་ཀྱིས། །དྲུག་བ་རྟ་བབས་ཞེས་བྱར་གསུངས། །བདུན་པ་  
རྟ་བབས་བཟང་པོ་ཡིན། །བརྒྱད་པ་སྒྲ་སྐད་དག་ཏུ་བསྟན། །དགུ་པ་རྒྱལ་བའི་སྒ་ཡང་ཡིན། །ལྔ་བཅུ་པ་ནི་རྔ་བོ་ཆེ། །ལྔ་བཅུ་གཅིག་པ་ཆོས་ཀྱི་རྔ། །ལྔ་བཅུ་གཉིས་པ་ལ་ཡང་  
བཤད། །གསུམ་པ་ལག་པ་མཆོག་ཡིན་ཏེ། །ལྔ་བཅུ་བཞི་པར་ཤེས་བྱ་བ། །ཕྱག་རྒྱ་དེ་ཉིད་འཁྲུལ་མེད་ཡིན། །ལྔ་བཅུ་ལྔ་པ་མཇུག་རིང་ཡིན། །ལྔ་བཅུ་དྲུག་པ་མདའ་  
ཡིན་ཏེ། །བདུན་པ་དག་ནི་དགྲ་སྟར་བསྟན། །བརྒྱད་པ་འཇིག་རྟེན་གྱིས་མཆོད་ཡིན། །ལྔ་བཅུ་རྩ་དགུར་ཤེས་བྱ་བ། །མདོར་ན་མཚོན་ནི་རྩེ་གཅིག་ཡིན། །དྲུག་ཅུ་པར་ནི་  
འགྱུར་བ་ཡང། །མདོར་ན་གཤོལ་དུ་ཤེས་པར་བྱ། །དྲུག་ཅུ་གཅིག་པ་པདྨ་སྟེ། །དྲུག་ཅུ་གཉིས་པ་རྡོ་རྗེར་བཤད། །ཆོས་ཀྱི་འཁོར་ལོ་སྐོར་བྱེད་པ། །འཇིག་རྟེན་དྲུག་ཅུ་གསུམ་  
པར་གསུངས། །དྲུག་ཅུ་བཞི་པར་ཤེས་བྱ་བ། །མདོར་ན་པདྨ་དཀར་པོ་ཡིན། །དྲུག་ཅུ་ལྔ་པར་ཤེས་བྱ་བ། །ཕྱག་རྒྱ་མཆོག་སྦྱིན་དམ་པ་ཡིན། །དེ་ནས་དྲུག་ཅུ་དྲུག་པ་ནི། །  
ཐག་པའི་ཕྱག་རྒྱར་སངས་རྒྱས་གསུངས། །དྲུག་ཅུ་བདུན་པར་འཇིག་རྟེན་དུ། །མཁས་པས་མདུང་དུ་བསྟན་པ་ཡིན། །དྲུག་ཅུ་བརྒྱད་པར་བྱ་བ་ཡིན། །རྡོ་རྗེ་དབྱུག་པའི་ཕྱག་རྒྱར་  
  
  
༄༅། །གསུངས། །དྲུག་ཅུ་རྩ་དགུར་འགྱུར་བ་ནི། །དགྲ་འཇོམས་བྱེད་པར་རབ་ཏུ་བསྟན། །བདུན་ཅུ་པར་ནི་ཤེས་བྱ་བ། །མདོར་ན་ཀླུ་ཡི་ཕྱག་རྒྱ་ཡིན།།  
བདུན་ཅུ་གཅིག་པར་གསུངས་པ་ནི། །གཞལ་མེད་ཕྱག་རྒྱ་མཆོག་བཟང་ཡིན། །བདུན་ཅུ་གཉིས་བ་མདོར་བསྡུ་ན། །ཤིང་རྟ་ཞེས་ནི་དེ་ལ་བརྗོད། །མདོར་ན་བདུན་ཅུ་  
གསུམ་པ་ནི། །འཇིག་རྟེན་མགོན་གྱི་གདན་དུ་གསུངས། །དེ་བཞིན་བདུན་ཅུ་བཞི་དང་ནི། །བདུན་ཅུ་ལྔ་རུ་བསྟན་པ་དག་ཚེས་བརྒྱད་ཟླ་བ་པི་ཝང་དག་ཕྱག་རྒྱ་  
གཉིས་སུ་བསྟན་པ་ཡིན། །བདུན་ཅུ་རྩ་དྲུག་འཇིག་རྟེན་དུ། །ཕྱག་རྒྱ་པདྨ་འདྲ་བ་ཡིན། །བདུན་ཅུ་བདུན་པའི་ཕྱག་རྒྱ་མཆོག་།ཨུཏྤལ་ནི་འབྱུང་བའི་གནས། །བདུན་  
ཅུ་བརྒྱད་པའི་ཕྱག་རྒྱ་ནི། །ཕྱག་འཚལ་བ་ཞེས་བསྟན་པ་ཡིན་།བདུན་ཅུ་རྩ་དགུ་མཆོད་ཡོན་རྒྱ། །དགྲ་བཅོམ་ཕྱག་རྒྱ་བརྒྱད་ཅུ་པ། །མར་མེ་བརྒྱད་ཅུ་གཅིག་པར་  
ཤེས༑ ༑ཐལ་སྦྱར་བརྒྱད་ཅུ་གཉིས་པར་འདོད། །གསུམ་པ་ཕྲེང་བ་ཞེས་བྱ་འོ། །བཞི་པ་གདན་ཞེས་གསུངས་པ་ཡིན། །ལྔ་པ་གནས་ཀྱི་ཕྱག་རྒྱར་བསྟན། །དྲུག་པ་  
རབ་གནས་གསུངས་པ་སྟེ། །བདུན་པ་དབང་གི་ཕྱག་རྒྱར་བརྗོད་།བརྒྱད་ཅུ་བརྒྱད་པ་མཆོག་ཏུ་འདོད། །དགུ་དང་དགུ་བཅུའི་གྲངས་དག་ནི། །ཕྱག་རྒྱ་གཉིས་ནི་དགེ་  
  
  
ཁ་སྦྱར་ཟུང་གི་ཕྱག་རྒྱ་སྟེ། །གྲངས་ནི་དགུ་བཅུ་འབྱུང་བ་སྟེ། །དགུ་བཅུ་རྩ་གཅིག་ཅེས་གསུངས་པ། །མེ་ཏོག་གི་ནི་ཕྱག་རྒྱར་བསྟན། །གཉིས་པ་གཏོར་མའི་ཕྱག་རྒྱ་  
སྟེ༑ ༑གསུམ་པ་རྟག་ཏུ་སྤོས་ཀྱི་ཡིན། །བཞི་པ་དྲི་ཡི་ཕྱག་རྒྱ་སྟེ། །ལྔ་པ་མར་མེར་ཤེས་པར་བྱ། །དྲུག་པ་སྦྱོར་བར་ཤེས་པར་བྱ། །བདུན་པ་སྐྱིལ་ཀྲུང་ཕྱེད་ཀྱི་གནས། །བརྒྱད་  
པ་དག་ནི་བོད་པ་སྟེ། །དགུ་པ་དག་ནི་གཤེགས་སུ་གསོལ། །དེ་བཞིན་བརྒྱ་རྫོགས་ཕྱག་རྒྱ་ནི། །ཐམས་ཅད་པ་ཡི་ལས་ཤེས་བྱ། །བརྒྱ་ལས་རྩ་གཅིག་གསུངས་པ་ནི། །ཕྱག་  
རྒྱ་ཆེན་པོ་ཞེས་བྱ་སྟེ། །གཙུག་ཏོར་འཇིག་རྟེན་མགོན་པོ་ནི། །རྟག་ཏུ་བླ་མ་འཁོར་ལོས་བསྒྱུར། །ཕྱག་རྒྱ་དེ་ནི་དང་པོར་གསུངས་།གཉིས་པ་གདུགས་དཀར་ལས་བྱུང་ཡིན།།  
གསུམ་པ་རྩ་བའི་ཕྱག་རྒྱ་སྟེ། །འཇམ་པའི་དབྱངས་སུ་སྣང་བ་ཡིན། །བཞི་པ་ཆོས་ཀྱི་མཛོད་ཀྱི་གནས། །ཆོས་ཀྱི་ཕྱག་རྒྱར་ཤེས་པར་བྱ། །ལྔ་པ་དགེ་འདུན་ཞེས་བྱ་སྟེ། །  
དེ་ནི་ཕྱག་རྒྱ་ཆེན་པོའང་ཡིན། །དྲུག་པ་འབྱུང་པོ་ཞི་བྱེད་པ་།རང་རྒྱལ་ལག་པའི་ཕྱག་རྒྱ་ཉིད། །བདུན་པ་བྱང་ཆུབ་སེམས་དཔའ་ནི། །ས་བཅུ་དག་ལ་ཞུགས་པ་ཡི།།  
ཕྱག་རྒྱ་པདྨའི་ཕྲེང་བ་སྟེ། །ཕྱག་རྒྱ་ཆེན་པོར་དེ་ཤེས་བྱ། །འཇིག་རྟེན་པ་ནི་ཐམས་ཅད་ཀྱི། །ཕྱག་རྒྱ་སྔགས་རྣམས་མཆོག་སྦྱིན་བྱེད། །མཐུ་ཆེན་གཙོ་བོ་ཆེན་པོ་སྟེ། །གཙོ་  
  
  
༄༅། །བོ་འཇིག་རྟེན་གསུམ་གྱིས་མཆོད། །བརྒྱད་པ་ཡང་དག་རབ་སྦྱར་བ། །ཕྱག་རྒྱ་སྲིད་གསུམ་སྐྱེ་གནས་ཡིན། །ཕྱག་རྒྱ་རྣམས་ཀྱི་གྲངས་བསྟན་པ།།  
རྒྱུད་འདི་ལས་ནི་རབ་འབྱུང་བ། །བརྒྱ་གཅིག་དེ་བཞིན་རྩ་བརྒྱད་དུ། །ཕྱག་རྒྱའི་གྲངས་སུ་བརྟགས་པ་ཡིན། །རྫོགས་སངས་རྒྱས་ཀྱིས་འདི་ཚད་དུ། །ས་སྟེང་སྔོན་ནི་བསྟན་  
པ་ཡིན། །སྟོན་དང་བསྟན་པ་འཇིག་པ་ན། །ལུས་ཅན་རྣམས་ནི་རབ་སྤྱོད་འགྱུར། །དང་པོ་རེ་ཞིག་ལག་པ་གཉིས། །ཐལ་མོས་བྱར་ཏེ་རྩེ་མོ་སྤྲད། །སོར་མོ་ཕན་ཚུན་  
ནང་དུ་གཤིབ། །སོར་མོ་ཕན་ཚུན་སྦྱར་ནས་ནི། །དེ་ནས་ཡང་དག་སྦྱར་ནས་ཀྱང། །ལག་གཉིས་ཡང་དག་ལྡན་པ་ལ། །གཙུག་ཕུད་ལྔས་ནི་ལེགས་མཚན་བྱ། །  
སོར་མོ་རྣམས་ཀྱི་རྩེ་མོ་དག་དེ་ནས་དེ་དག་རྣམ་བཟློག་པ། །ཕྱག་རྒྱ་གཙུག་ཕུད་ལྔར་ཤེས་བྱ། །གཙུག་ཕུད་ལྔ་པ་ཉིད་དག་ནི་།ཕྱག་རྒྱ་ཆེན་པོ་ཞེས་སུ་བསྒྲགས། །  
བྱང་ཆུབ་སེམས་དཔའི་དབུ་ལ་ཡོད། །འདི་ནི་ཕྱག་རྒྱ་མཐུ་བོ་ཆེ་།རབ་སྦྱར་ལས་ཀུན་བྱེད་པ་ཡིན། །འཇམ་དཔལ་གྱི་ནི་སྔགས་དག་གམ་།སྙིང་པོ་ཉིད་ནི་རབ་ཏུ་  
སྦྱར༑ ༑སྐྲ་ཅན་མ་ཡི་སྔགས་དག་གམ། །རྩ་བའི་སྔགས་ཀྱིས་རྟག་ཏུ་བྱ། །ཆོ་ག་མཐོང་བས་སྦྱར་བའམ། །སྔགས་རྣམས་ཀུན་གྱིས་བྱས་ན་ནི། །ལས་རྣམས་ཀུན་ནི་  
  
  
།ཐུབ་པའི་བཀས་ནི་བསྟན་པ་ཡིན། །དེ་བཞིན་ལག་པ་རྣམ་བཀོད་ནས། །དེ་ཡི་ལག་པ་ཁ་སྦྱར་བྱ། །དེ་བཞིན་རྩེ་མོ་གསུམ་བྱ་སྟེ། །སོར་མོ་རྣམས་ནི་རབ་  
སྦྱར་ན། །ལག་གཉིས་མཐེ་བོང་སྤྱོད་པ་དང། །རབ་ཏུ་ཕྱུང་སྟེ་དྲང་པོར་བྱ། །གུང་མོ་དང་ནི་སྲིན་ལག་དག་ཕྱིན་ཅི་ལོག་ཏུ་འབྲེལ་བ་བྱ། །འདི་ནི་གཙུག་ཕུད་གསུམ་ཞེས་བྱ། །  
རལ་པ་གསུམ་པ་ཞེས་བྱའང་ཡིན། །འཇམ་པའི་དབྱངས་ནི་བློ་ལྡན་གྱི། །ཕྱག་རྒྱ་འདི་ནི་ཕྱག་རྒྱ་ཆེ། །གང་དག་ཆོག་མཐོང་བ་ཡི། །ལས་རྣམས་ཀུན་ནི་བྱེད་པ་ཡིན། །འཇམ་  
དཔལ་གསང་སྔགས་གང་ཡིན་པ། །དེ་དག་ཀུན་ལ་སྦྱར་བར་བྱ་།ཟློས་པ་ཡིད་ལ་གང་འདོད་ལ། །དོན་དེ་མྱུར་དུ་གྲུབ་པར་བྱེད། །ལག་པ་དེ་བཞིན་རྣམས་བཀོད་ནས། །དེ་  
བཞིན་གཙུག་ཕུད་གཅིག་པར་བྱ། །སོར་མོ་གུང་མོ་ཡང་དག་སྦྱར་།ངེས་པར་གཙུག་ཕུད་གཅིག་པར་འགྱུར། །རྒྱ་འདི་ཕྱག་རྒྱ་ཆེན་པོ་སྟེ། །རྫོགས་པའི་སངས་རྒྱས་རྣམས་  
ཀྱིས་གསུངས། །གཞོན་ནུའི་སྔགས་ནི་རབ་བཀོད་དང། །གང་ཡང་འཇིག་རྟེན་ཀུན་གྱི་ཡང། །དེ་དག་སྦྱར་ན་འགྲུབ་འགྱུར་ཏེ། །མྱུར་བ་ཉིད་དུ་འགྲུབ་པར་འགྱུར། །དེ་བཞིན་  
འདི་ཡིས་བསྒྲུབ་བྱ་ནི། །སྔགས་མཆོག་རྒྱལ་བས་བཤད་པ་ཡིན། །ཆོ་ག་མཐོང་བའི་ལས་ཀྱིས་ནི། །འདི་དོན་མྱུར་དུ་བསྒྲུབ་པར་བྱ། །དེ་བཞིན་ལག་པ་ཡང་དག་སྦྱར།།  
  
  
༄༅། །སོར་མོའི་རྩེ་མོ་དགུག་ཅིག་དགོད། །མཛུབ་མོ་གཉིས་ནི་རྩེ་སྤྲད་དགུག་སོར་མོ་གཞན་ནི་རང་བཞག་ལ། །མཐེ་བོང་གཉིས་ནི་རབ་གཤིབ་ནས།།  
གུང་མོ་གཉིས་ནི་རབ་བརྐྱང་བྱ། །སྲིན་ལག་གཉིས་ནི་རྩེ་སྤྲད་བཀུག་ཨུཏྤ་ལ་རུ་བསྟན་པ་ཡིན། །འདི་ནི་བྱང་ཆུབ་སེམས་དཔའ་ཡི་།རྩ་བའི་སྔགས་ནི་བརྗོད་ཅིང་  
བྱ༑ ༑གཙུག་ཕུད་ལྔ་པར་བསྟན་པ་ཡིན། །ལས་རྣམས་གང་ཡིན་དེ་དག་ཉིད། །དེ་ཀུན་ཨུཏྤ་ལ་ཡིས་ནི། །མྱུར་དུ་སྒྲུབ་པར་བྱེད་པ་ཡིན། །འདི་ནི་མཆོག་སྦྱིན་ཕྱག་  
།དེ་བཞིན་ལག་གཉིས་སྦྱར་སྔགས་དང་ལྡན་བྱས་ན། །མྱུར་དུ་ནོར་ནི་བྱེད་པར་འགྱུར། །ལག་གཉིས་དེ་བཞིན་སྦྱར་བྱས་ནས། །ལག་པ་  
གཉིས་པོ་རབ་བཀན་ལ། །ཁོར་ཡུག་ཏུ་སོར་མོ་ཡིས། །དེ་ཉིད་ཁ་ནི་ཡང་དག་སྦྱར། །བཀྲ་ཤིས་ལྡན་པའི་རྣམ་པར་འབྱུང། །མཛེས་པའི་རྣམ་པར་དགོད་པར་བྱ།།  
གུང་མོའི་སོར་མོའི་དབུས་སུ་ནི། །མཐེའུ་ཆུང་གཉིས་ནི་ཡང་དག་སྦྱར། །མཐེ་བོང་གཉིས་ཀ་རྣམ་སྦྱར་བ། །ཕྱག་རྒྱ་བཀྲ་ཤིས་ལྡན་དུ་བརྗོད། །དོན་ཀུན་བྱེད་  
པའི་ཕྱག་རྒྱ་འདི། །ཞི་བའི་ལས་ལ་རབ་ཏུ་སྦྱར། །སྙིང་པོའམ་ཡི་གེ་དྲུག་ལྡན་པས། །ལས་རྣམས་ཀུན་ནི་བྱེད་པར་འགྱུར། །དེ་བཞིན་ལག་གཉིས་སྦྱར་  
  
  
།སོར་མོ་ཕན་ཚུན་རབ་སྦྱར་བ། །འགྲོ་བའི་ཁྱད་པར་མཁྱེན་པ་ཡིན། །གང་བ་བཟང་ཞེས་གསུངས་པ་ཡིན། །རྩེ་མོའི་ཕྱོགས་ཀྱི་སོར་མོ་རྣམས། །ཀུན་ནས་ཡོངས་  
སུ་འགྱེད་བྱས་པ། །གང་བ་བཟང་ཞེས་སངས་རྒྱས་ཀྱིས། །ཟློས་པ་རྣམས་ལ་གསུངས་པ་ཡིན། །དེ་འདི་སྡུག་བསྔལ་དག་དང་ནི། །དབུལ་བའི་སྡུག་བསྔལ་རབ་ཞི་  
བྱེད༑ ༑རྩ་བའི་སྔགས་ཀྱིས་བསྐུལ་བྱས་ན། །མྱུར་དུ་ནོར་གྱིས་ཕྱུག་པར་བྱེད། །འཇིག་རྟེན་མཁྱེན་ཅིང་ལེགས་སྤྱོད་པས། །ཕྱག་རྒྱ་གཞན་ཡང་གསུངས་པ་ནི། །  
ལག་གཉིས་དེ་བཞིན་བྱས་ནས་ནི། །གཡོན་པ་ཕབ་ཅིང་དེ་ལ་བརྟེན་།ལག་པ་གཡས་པས་བྱ་བ་ནི། །དེ་ཡི་སོར་མོ་དགུག་ཅིང་གཞག་མཛུབ་མོ་གུང་མོ་ཉིད་  
དག་ནི། །བསྒྲེང་བ་རྒྱལ་མཚན་ཞེས་བརྗོད་དེ། །རྒྱལ་མཚན་ཕྱག་རྒྱ་ཞེས་གྲགས་པ། །བསྒྲེང་བས་དགྲ་ནི་ཟློག་པར་བྱེད། །ཕྱག་རྒྱ་འདི་ཡི་བྱ་བ་ནི། །རིམ་གྱིས་  
གཏོར་མ་སྦྱིན་སེགྶོགྶ། །ཕྱག་རྒྱ་འདི་ཡིས་བྱ་བ་ཡིན། །རྩ་བའི་སྔགས་ཀྱིས་རབ་བསྐུལ་ན། །འདི་ནི་ལས་ཀུན་བྱེད་པ་ཡིན། །ལག་པ་དེ་བཞིན་རྣམ་སྦྱར་  
བ༑ ༑ཐལ་མོ་སྦྱར་བའི་ཕྱག་རྒྱ་སྟེ། །བགེགས་རྣམས་མ་ལུས་རྣམ་འཇིག་ཅིང། །སྔགས་ཤེས་མཉམ་པར་བརྗོད་པ་ནི། །རིམ་གྱིས་ལས་རྣམས་བྱེད་པར་འབྱུང་  
  
  
༄༅། །ཆོ་ག་མཐོང་བའི་ལྡན་པས་ནི། །མྱུར་དུ་དོན་ནི་སྒྲུབ་བར་བྱེད། །འཇམ་པའི་དབྱངས་ཀྱི་སྙིང་པོ་ནི། །སྙིང་གི་གནོད་པ་ས་ཡང་དག་ཕྱུང། །  
འཇིག་རྟེན་མ་ལུས་བསམ་པ་ཡི། །ལས་རྣམས་ཡང་དག་ལྡན་པས་བྱེད་།ལག་པ་དེ་བཞིན་སྦྱར་བྱས་ནས། །གཡོན་པའི་སྟེང་དུ་གཡས་པ་གཞག་གཡས་ཀྱི་མཛུབ་  
མོ་བླངས་ནས་ནི། །གཡོན་པའི་མཛུབ་མོ་བསྒྲེང་བྱས་པ། །འདི་ནི་སྲོག་ཤིང་ཕྱག་རྒྱ་ཡིན། །དགྲ་རྣམས་ཀུན་ནི་ཟློག་བྱེད་ཅིང། །མི་བཟད་ཤིན་ཏུ་འཇིགས་རུང་  
བའི༑ ༑བགེགས་རྣམས་ཐམས་ཅད་ཞི་བར་བྱེད། །སྔགས་ཟློས་པ་ཡིས་བསྟན་པ་ནི། །མ་རུངས་ཐམས་ཅད་གསད་དོན་ཕྱིར། །རྩ་བའི་སྔགས་དང་ཡང་དག་  
ལྡན༑ ༑མྱུར་དུ་ལས་ནི་བྱེད་པར་འགྱུར། །དེ་བཞིན་ལག་པ་སྦྱར་བྱས་ལ། །སྲོག་ཤིང་འདྲ་བར་བཙུགས་བྱས་ནས། །དེ་སྟེང་ལག་གཡས་བརྐྱང་བྱས་པ། །ཕྱག་  
རྒྱ་གདུགས་ཞེས་བྱ་བར་བརྗོད། །ཕྱག་རྒྱ་འདི་ཡིས་བྱ་བ་ནི་།བདག་གི་སྤྱི་བོར་བསྲུང་བར་བྱ། །སྔགས་རྣམས་ཀུན་གྱིས་བྱེད་པ་སྟེ། །ལས་ནི་སྲུང་བར་བྱེད་པ་  
ཡིན༑ ༑དགྲ་རྣམས་ཀྱི་ནི་གདོང་འགེབས་ཤིང། །མི་འདོད་པ་དག་རེངས་པར་བྱེད། །མི་མ་ཡིན་དང་མ་རུངས་པ། །ཇི་ལྟར་འདོད་པར་བྱེད་པ་ཡིན། །གདུགས་  
  
  
།བགེགས་རྣམས་ཀུན་ནི་རྣམ་པར་འཇིག་ལག་གཉིས་དེ་བཞིན་བྱས་ནས་ནི། །ལག་པ་དག་ནི་མཛེས་སྦྱར་ནས། །མཐེ་བོ་མཛུབ་མོ་རྩེ་སྤྲད་ལྡན།།  
གུང་མོ་གཉིས་ནི་རབ་རྐྱང་ཞིང། །སྲིན་ལག་གཉིས་ནི་རྩེ་སྤྲད་བཀུག་གུང་མོའི་ཚིགས་གཉིས་སྦྱར་བར་བྱ། །དེ་ཉིད་མདུང་གི་ཕྱག་རྒྱར་བསྟན། །མ་རུངས་ཐམས་ཅད་  
ཟློག་པར་བྱེད། །སྲིན་པོ་གདོན་རྣམས་འཇིགས་བྱེད་ཅེས། །འཇིག་རྟེན་མགོན་གྱིས་གསུངས་པ་ཡིན། །ཁྲོ་བོའི་རྒྱལ་པོ་གཤིན་རྗེ་གཤེད་།ཁྲོས་པས་རབ་ཏུ་བསྟན་  
པ་ཡིན། །མི་བཟད་སྡིག་པའི་ལས་བྱེད་པའི། །འཇིག་རྟེན་ལ་ནི་རབ་མྱུར་བྱེད། །སྲོག་ལ་གནོད་པར་བྱེད་པའི་ལས། །སངས་རྒྱས་རྣམས་ཀྱིས་སྤངས་པ་ཡི། །ལས་  
འདི་དག་ནི་མི་བྱ་སྟེ། །འཇིག་རྟེན་དམ་པས་བཀག་པ་ཡིན། །ཡང་ན་ཀུན་འགྲོའི་སྔགས་སྦྱར་བའི། །མདུང་གི་ཕྱག་རྒྱ་དམ་པ་ཡིན་།གང་དག་འཇིག་རྟེན་སྔགས་  
རྣམས་དང། །དེ་བཞིན་རྒྱལ་བས་རབ་བཤད་པ། །དེ་དག་གི་ནི་སྔགས་རྣམས་སྦྱར། །མདུང་གི་ཕྱག་རྒྱ་ལེགས་མཉམ་གཞག་སྔགས་ཀྱི་མཆོག་ནི་མི་བཟད་མཐོང་  
བདེན་བྲལ་ཐམས་ཅད་འཇིག་པར་འགྱུར། །ཤ་ཟ་སྐར་མ་ཡི་དྭགས་དང། །སྲུལ་པོ་དང་ནི་མ་པ་དང། །བྱིས་པའི་གདོན་དང་མི་སྡུག་གཟུགས། །བྱིས་པ་རྣམས་ལ་  
  
  
༄༅། །གནོད་བྱེད་པ། །གང་དག་གདུག་པའི་ལས་ལྡན་པ། །མ་རུངས་ཐམས་ཅད་འཇོམས་པར་བྱེད། །དེ་བཞིན་ལག་ནི་སྦྱར་བྱས་ནས་།ཐལ་མོའི་  
རྣམ་པར་བྱས་པ་དག་དེ་ཉིད་རྣམ་པར་བཟློག་བྱ་སྟེ། །སོར་མོ་ཕན་ཚུན་འབྱར་བ་ནི། །རྫོགས་སངས་རྒྱས་པ་ཞེ་སྡང་བྲལ། །དེ་ཉིད་ཁ་སྦྱར་ཞེས་ནི་གསུངས། །  
ཡི་གེ་གཅིག་པའི་སྔགས་དང་ནི། །ཕྱག་རྒྱ་འདི་ཡི་ལས་ཀྱིས་བྱ་།འདི་ཉིད་ཕྱག་རྒྱས་ཕྱོགས་ཀུན་བཅིང། །དེ་ནི་ཕྱོགས་བཅིང་ཞེས་བྱ་འོ། །ཕྱག་རྒྱ་འདི་ནི་  
བསྲུང་བ་ཆེ། །ཁ་སྦྱར་བྱས་ནས་འདུག་པ་ཡིན། །གཞན་ཡང་གང་དག་གནོད་བྱེད་པའི། །མ་རུངས་ཐམས་ཅད་འཇིག་པར་བྱེད། །ལུས་དང་སེམས་ཅན་འཁོར་  
དང་ནི། །སྤྱོད་ཡུལ་དག་ཀྱང་འཛིན་པར་བྱེད། །གང་དུ་ཟློས་པ་རྟག་གནས་པ། །མ་ལུས་ཚོགས་ནི་སྲུང་བར་བྱེད། །དེ་ལ་སྡིག་པ་ཅི་ཡང་མེད། །ཕན་པ་མེད་པའང་  
འབྱུང་མི་འགྱུར། །བདེ་དང་ལོ་ལེགས་ནད་མེད་ན། །ཕ་རོལ་དམག་ཚོགས་འཇིགས་པ་གང། །དེ་ནས་ལག་གཉིས་ཡང་སྦྱར་ནས། །བཟློག་པར་ཡང་ནི་  
བྱ་བ་ཡིན། །གཡས་པ་འོག་ཏུ་བྱས་ནས་ནི། །གཡོན་པའང་སྟེང་དུ་བཀན་པར་བྱ། །ལག་གཉིས་ཕན་ཚུན་བསྣོལ་བ་འདི། །རྒྱལ་བ་མཆོག་གིས་མཆོག་  
  
  
།སྡིག་པ་ཡང་དག་འབྱུང་བྱེད་པའི། །མ་རུངས་དགྲ་རྣམས་ཟློག་པར་བྱེད། །ཡི་གེ་གཅིག་གཉིས་གསུམ་དག་གི་ཡི་གེ་ལྡན་བ་བརྗོད་པ་དང།།  
སྔགས་ནི་འདོད་པ་དང་ལྡན་པས། །འདི་ནི་མྱུར་དུ་ལས་རྣམས་བྱེད་།དགྲ་ལས་བྱུང་བའི་སྡིག་དག་ལ། །དོན་གྱི་ལས་རྣམས་སྣ་ཚོགས་བྱེད། །རྩ་བའི་སྔགས་དང་  
ལྡན་པ་ཡིས། །སྦྲུལ་གྱི་དུག་ནི་སེལ་བར་བྱེད། །ཡང་ན་གཞན་གྱིས་སྦྱོར་བ་ཡི། །ལུས་ཅན་སྐྱོན་ནི་སེལ་བར་བྱེད། །སངས་རྒྱས་རྐང་གཉིས་མཆོག་དག་གིས།།  
འདི་ནི་ཕྱག་རྒྱ་མཆོག་ཏུ་གསུངས། །ལག་པ་དེ་བཞིན་སྦྱར་བྱས་ནས། །སོར་མོ་རྣམས་ནི་སྦྱར་བ་ལས། །དེ་ཚེ་ད་པུས་འདྲ་བྱ་བ་།རྩ་བར་ཡང་ནི་བཅིང་བ་སྟེ། །  
མཐེ་བོང་གཉིས་ཀྱི་དབུས་སུ་ནི། །མཐེའུ་ཆུང་དག་གིས་ལེགས་པར་དཀྲི། །སོར་མོ་དྲུག་གི་བྱ་བ་ནི། །རྩེ་མོ་སྦྱར་ཏེ་ལེགས་མཛེས་བྱ། །འདི་ནི་ད་པུས་ཕྱག་རྒྱས་  
གསུངས། །ལྷ་མིན་ཐམས་ཅད་འཇོམས་པར་བྱེད། །ལྷ་མ་ཡིན་དང་གདུག་སེམས་ལྡན། །མཐོང་བས་སེམས་ནི་ཞི་འགྱུར་ཞིང། །ཕྱག་རྒྱ་བརྗོད་ན་འཇིག་  
པར་འགྱུར། །ད་བུས་ཕྱག་རྒྱ་ལེགས་མཆོད་པ། །རྩ་བའི་སྔགས་ནི་རབ་སྦྱར་ན། །མྱུར་དུ་དོན་རྣམས་བྱེད་ཅིང་ཞི། །དེ་བཞིན་རལ་གྲི་བསྟན་པ་ཡང། །སྲིན་ལག་  
  
  
༄༅། །མཛུབ་མོ་བཀུག་པས་སོ། །དེ་བཞིན་ལག་གཉིས་བྱས་ནས་ནི་།རབ་བརྐྱང་དང་བོ་དགུག་པར་བྱ། །སོར་མོ་དག་གིས་ཁོར་ཡུག་ཏུ་།ཁམ་  
ཕོར་མཉམ་པའི་དབྱིབས་སུ་བྱ། །དྲིལ་བུར་སངས་རྒྱས་ཀྱིས་མཁྱེན་ཅིང། །ལུས་ཅན་རྣམས་ལ་ཡང་དག་བསྟན། །ལག་གཉིས་དེ་བཞིན་སྦྱར་ནས་ནི། །གཉིས་  
ཀ་ཁ་སྦྱར་རབ་བཅིངས་ནས། །ཕན་ཚུན་བསྲེ་བ་བྱས་ནས་ནི། །དེ་བཞིན་གུང་མོའི་སོར་མོ་གཉིས། །དཀྱིལ་འཁོར་འདྲ་བར་བྱས་པ་ཡིས་།ཞགས་པ་འདྲ་བར་  
འབྱུང་བ་ནི། །དེ་ནས་མཛུབ་མོ་གཉིས་པོ་དག་དབུ་མའི་ཚིགས་སུ་བཅིང་བྱ་བ། །འདི་ནི་ཞགས་པ་ཞེས་བྱ་སྟེ། །རྒྱ་འདི་སངས་རྒྱས་ཀྱིས་སྤྲུལ་པའོ། །སེམས་  
ཅན་རྣམས་ནི་གདུལ་དོན་དུ། །མི་བཟད་འཆིང་བ་བྱེད་པར་གསུངས་།གང་ཡང་མ་རུངས་གདུག་པའི་གཟའ། །གང་ཡང་གནོད་སྦྱིན་སྲིན་པོ་རྣམས། །འདི་ནི་  
ཅུང་ཟད་རབ་བསྐུལ་བས། །འདིར་ནི་མ་མོར་བཅས་པ་འཆིང། །ཆིངས་ཤིག་ཆིངས་ཤིག་ཅེས་བརྗོད་པས། །བརྒྱ་བྱིན་བཅས་པའང་འདིར་འཆིང་ན། །  
ཤ་ཟ་ཤ་ནི་ཟ་བ་དང། །མི་ཡི་འཇིག་རྟེན་སྨོས་ཅི་དགོས། །ལག་གཉིས་དེ་བཞིན་བྱས་ནས་ནི། །དེ་ནི་གཉིས་ཀ་མཉམ་བྱས་ནས། །དེ་བཞིན་ལག་པ་གཡས་  
  
  
།གཡོན་པའི་སྟེང་དུ་ཡོངས་སུ་གཞག་གུང་མོ་དང་ནི་མཛུབ་མོ་དང། །དེ་ཉིད་ལྕགས་ཀྱུ་འདྲ་བར་བྱ། །ཚིགས་ནི་བར་མ་ལ་བརྟེན་ནས། །མཛུབ་མོ་གཉིས་ནི་ལྕགས་  
ཀྱུར་བྱ། །རྩ་བའི་སྔགས་ལ་འདི་རབ་སྦྱར། །ལྕགས་ཀྱུར་འདི་ནི་རབ་ཏུ་བྱ། །ཡིད་ལ་གང་ཞིག་ཟློས་པར་འདོད། །མྱུར་དུ་ལས་ནི་རབ་ཏུ་བྱེད། །མྱུར་དུ་ལྷ་དབང་ཚངས་  
པ་སོགས། །བརྒྱ་བྱིན་བཅས་པའང་འགུགས་པར་བྱེད། །ཕྱག་རྒྱ་གཙོ་མཆོག་རབ་སྦྱར་བ། །ལྕགས་ཀྱུ་འགུགས་པ་དགེ་བ་ཡིན། །ལག་གཉིས་དེ་བཞིན་རབ་སྦྱར་ནས་  
བཟློག་པའི་རྣམ་པས་ནང་བཅིངས་ལ། །གཡོན་པའི་ལག་པའི་སོར་མོ་ནི། །གུང་མོ་སྲིན་ལག་དགུག་པར་བྱ། །གཡས་པའི་ལག་པའི་སོར་མོ་ནི། །གུང་མོ་སྲིན་ལག་  
རྣམ་པར་དགུག་མཛུབ་མོ་མཐེའུ་ཆུང་དག་ཀྱང་ནི། །གཉིས་ཀ་སྡིགས་མཛུབ་བྱ་བ་ནི། །དེ་ནས་རྣམ་བཟློག་བཞག་པ་ལ། །མཐེ་བོང་གཉིས་ནི་དགུག་ཅིང་སྦྱར། །དེ་  
ཉིད་བཟང་པོའི་གདན་གསུངས་པ། །ཕྱག་རྒྱ་མཆོག་ནི་དགེ་བ་ཡིན་།སངས་རྒྱས་ཀུན་གྱི་གདན་ཡིན་ཏེ། །ཁྲོ་ལྡན་སེམས་ཅན་ཟློག་པ་ཡིན། །རྒྱལ་བ་མཆོག་གི་རིགས་  
ལས་བྱུང། །སྔགས་རྣམས་ཀུན་ལ་རབ་ཏུ་སྦྱར། །སངས་རྒྱས་བྱང་ཆུབ་སེམས་དཔའ་ཀུན། །རྫུ་འཕྲུལ་ཆེན་པོ་འཇོམས་བྱེད་ཅིང། །ལྷ་དང་བཅས་པའི་འཇིག་རྟེན་  
  
  
༄༅། །དག་ཐམས་ཅད་གཡོ་བྱེད་མེད་པ་འོ། །བཟང་པོའི་སྟན་ནི་དེ་ཉིད་ལ། །གུང་མོ་ལ་ནི་ཡང་དག་བརྟེན། །སྟེང་དུ་རྣམ་པར་དགོད་པ་ནི། །གུང་  
མོ་སྲིན་ལག་རབ་བརྐྱང་བའོ། །དེ་ཉིད་གདན་དུ་གསུངས་པ་ནི་།ཐུབ་པ་དགྲ་རྒྱལ་སེང་གེས་སོ། །དེ་བཞིན་ལག་གཉིས་སྦྱར་ནས་ནི། །སོར་མོ་རྣམས་ནི་བཅིང་  
བར་བྱ། །དེ་ནས་ཡལ་ག་འདྲ་བར་ནི། །འོག་ཏུ་མཐེའུ་ཆུང་རྩེ་མོར་སྦྱར། །གུང་མོ་ཡང་དག་དགུག་བྱ་ཞིང། །པདྨའི་འདབ་ལྟར་ཡངས་པ་བྱ། །མཐེ་བོང་གཉིས་  
ཀ་སྦྱར་བཞག་ནས། །རྟག་ཏུ་བསྒྲེང་སྟེ་བཞག་པ་ཡིན། །ཞེ་སྡང་བྲལ་བའི་སངས་རྒྱས་ཀྱིས། །འདི་ནི་རྨ་བྱའི་གདན་དུ་གསུངས་།འདི་ནི་བློ་ལྡན་འཇམ་པའི་  
དབྱངས། །བྱང་ཆུབ་སེམས་དཔའ་འདི་ཡི་ནི། །བྱིས་པ་རྟག་ཏུ་རྩེ་བྱེད་པའི། །གདན་དུ་ཐུབ་པ་མཆོག་གིས་གསུངས། །མཐུ་ཆེན་ཕྱག་རྒྱ་ཆེན་པོ་འདི།།  
རང་བྱུང་རྣམས་ཀྱིས་སྔོན་བཤད་པའོ། །འཇམ་དབྱངས་སྔགས་ཀྱི་རབ་བསྐུལ་ན། །རྣམ་པ་སྣ་ཚོགས་ལས་རྣམས་བྱེད། །ཤ་ཟ་ཤ་ནི་ཟ་བ་རྣམས། །  
གདུག་པ་རྣམས་ནི་འཇིག་པར་བྱེད། །ཉི་ཤུ་དེ་བཞིན་ཚང་བར་ནི་།དེ་དག་ཕྱག་རྒྱར་འདོད་པ་སྟེ། །རྫོགས་སངས་རྒྱས་པ་རྐང་གཉིས་མཆོག་འཇིག་རྟེན་  
  
  
།དེ་ནས་གཞན་ཡང་བཤད་བྱ་བ་།ཕྱག་རྒྱ་རྣམས་ཀྱི་ཆོ་ག་རྣམས། །ལག་པ་དགེ་ཞིང་དག་པ་དང། །དྲི་མེད་ཆུ་ཡིས་བཀྲུས་པ་དང། །ཙནྡན་  
དཀར་དང་ག་པུར་དང། །གུར་གུམ་ཆུ་དང་ལྡན་པ་ཡི། །དྲི་ཡི་ཁྱད་པར་མང་པོ་ཡིས། །བྱུགས་ཤིང་མེ་ལ་བསྐམས་པ་ཡི། །ལག་ཕ་མ་ཉམས་གཙང་བ་དང། །  
མ་སྨད་ཤུ་བ་མེད་པ་ཡིས། །དང་པོར་ཕྱག་རྒྱ་རྐང་གཉིས་མཆོག་།དེ་ཡི་ཕྱག་རྒྱ་བཅིང་བར་བྱ། །ས་ལ་མེ་ཏོག་ཀུན་སྐྱེས་དང་།འོད་དཔག་མེད་དང་རིན་ཆེན་ཏོག་  
དཔག་མེད་ཚེ་ཞེས་མི་གཡོ་དབང། །འཇིག་རྟེན་མགོན་པོ་ཉིན་བྱེད་དང། །བདེ་བྱེད་འཇིག་རྟེན་མགོན་པོ་དང། །སྤྱན་བཟང་ཆོས་ཀྱི་ཏོག་དང་ནི། །འོད་ཀྱི་ཕྲེང་བ་ཞེས་  
གྲགས་པ། །གཙོ་བོ་མཆོག་ནི་དམ་པ་དག་འདི་དག་ག་བུར་སངས་རྒྱས་ནི། །རྐང་གཉིས་མཆོག་ལ་ཕྱག་བྱས་ནས། །གཙང་བའི་གནས་སུ་གཙང་བྱས་ནས། །  
ཟློས་པའི་དུས་སུ་ཕྱག་རྒྱ་བཅིང། །སློབ་དཔོན་ལ་ནི་ཡང་དག་དྲིས། །ཐེ་ཚོམ་དོན་ལས་རྣམ་པར་གྲོལ། །དེ་འདྲའི་སྤྱོད་པ་དེ་ལྡན་ན། །ཇི་ལྟར་བདེ་བར་ཕྱག་རྒྱ་  
བཅིང། །རྣམ་སྦྱངས་རྣམ་པར་དབེན་པ་དང། །གནས་ཀྱང་མངོན་པར་བསྔགས་བྱས་པ། །ཁྲོས་མིན་ཟན་ཟས་ལྷག་བཅས་མིན། །གཞན་དག་གིས་ནི་སེམས་གཡེངས་  
  
  
༄༅། །མིན༑ ༑སོལ་བ་ཐལ་བའི་ནང་དག་ཏུ། །ནམ་ཡང་ཕྱག་རྒྱ་བཤད་མི་བྱ། །གཞན་གྱི་བུད་མེད་ལ་ཆགས་དང། །གཞན་ནོར་ཆགས་ལའང་བཤད་  
མི་བྱ༑ ༑ལངས་དང་ཉལ་བ་དག་ལ་ནི། །ཕྱག་རྒྱ་བདེ་འབྱུང་བཤད་མི་བྱ། །ལྷོར་ལྟས་འདུག་ལའང་མ་ཡིན་ཏེ། །ནུབ་ཏུ་བལྟས་ཏེ་འདུག་ལའང་མིན། །སྟེང་དང་འོག་  
གི་ཕྱོགས་དག་ཏུའང། །ཕྱག་རྒྱ་བཅིང་བར་མི་བྱ་འོ། །བྱང་དང་ཤར་དུ་བལྟས་པ་དང། །ཕྱོགས་མཚམས་དག་ནི་དེ་དག་ཏུ་།དཀྱིལ་འཁོར་བདག་པོའི་སྔགས་  
དྲན་ནས། །སྔགས་ཤེས་པས་ནི་ཕྱག་རྒྱ་བཅིང། །ཕྱག་རྒྱ་མ་ལུས་བཅིང་བ་ལ། །ཆོ་ག་མཆོག་འདི་འདོད་པ་ཡིན། །དེ་ཡི་འོག་ཏུ་བརྗོད་བྱ་བ། །ཕྱག་རྒྱ་ཉི་ཤུ་  
གཅིག་པ་ཡིན། །ལག་གཉིས་མཉམ་པར་བྱས་ནས་ནི། །སོར་མོ་རྣམས་ནི་སྦྱར་བར་བྱ། །དེ་ནས་སོར་མོ་གུང་མོ་ནི། །རྩེ་མོ་སྦྱར་བར་བྱ་བ་ཡིན། །མཛུབ་མོ་  
དང་ནི་མཐེའུ་ཆུང་གི་རྩེ་མོ་ཚིགས་ནི་བར་མར་གཞག་ཕྱག་རྒྱ་ཤེས་པས་རྟག་བྱ་བ། །མཐེ་བོང་གཉིས་ནི་བཀུག་རྟེན་ཅིང་།རྩེ་མོ་གསུམ་སྦྱར་ཡང་དག་ལྡན།།  
པཊྚི་སཾ་དུ་མཁས་པས་ཤེས། །ཕྱག་རྒྱ་འདི་ནི་མཆོག་ཡིན་ཏེ་།མྱུར་དུ་གཞན་གྱི་སྔགས་རྣམས་གཅོད། །དེ་ནས་གཞན་གྱི་ཕྱག་རྒྱ་གཅོད། །མ་རུངས་སེམས་ཅན་  
  
  
།གཟའ་དང་མ་མོ་སྲུལ་པོ་ཡི། །འབྱུང་པོ་ཀུན་ནི་སྐྲག་པར་བྱེད། །ལས་རྣམས་སྣ་ཚོགས་བྱེད་པ་སྟེ། །ཞི་བའང་མྱུར་དུ་འགུགས་པར་བྱེད། །དྲག་པོ་ཁྱབ་  
འཇུག་ཚངས་པ་དག་གང་དག་རང་གིས་སྨྲས་པའི་སྔགས། །ཆོ་ག་མཐོང་བའི་ལས་ཀྱིས་ནི། །སྔགས་ཤེས་པས་ནི་དེ་དག་གཅོད། །བདག་ཉིད་ཆེན་པོ་པཊྚི་སའི། །  
ཕྱག་རྒྱ་དང་ནི་ལྡན་པ་དང། །རྒྱལ་བའི་ཞལ་ནས་བྱུང་བ་ཡི། །སྔགས་ཉིད་དང་ཡང་ལྡན་གནས་ན། །རྣམ་པ་སྣ་ཚོགས་ལས་བྱེད་དེ། །དེ་བཞིན་གཅོད་དང་དྲལ་བའི་  
ལས༑ ༑སེམས་ཅན་གཞན་གྱིས་བྱས་པའི་སྐྱོན། །མ་ལུས་མཐའ་དག་འཇིག་པར་བྱེད། །ལག་གཉིས་དེ་བཞིན་སྦྱར་ནས་ནི། །གུང་མོ་སྲིན་ལག་བསྲེང་བྱ་སྟེ། །ལག་  
གཉིས་ཡང་དག་ལྡན་པ་ནི། །མཚན་དང་འདྲ་བར་ཡང་དག་འབྱུང་།སོར་མོ་བཞི་ནི་ཡང་དག་ལྡན། །མཚན་གྱི་ཕྱག་རྒྱ་ཞེས་འདོད་དོ། །ལྷ་ཡི་བུ་ན་དབང་ཕྱུག་ཆེ།།  
རང་གི་རྒྱས་ནི་ཕྱག་རྒྱ་བཏབ། །ཐུབ་པས་སྔོན་ནི་བཀུག་པ་ལ་།རྒྱུད་འདི་ལས་ནི་གསུངས་པ་ཡིན། །ཆོ་ག་མཆོག་འདིར་དམ་ཚིག་དང། །བདག་ཉིད་སྔགས་འདི་མ་  
ལུས་དག་དེ་བཞིན་ཕྱག་རྒྱ་རྒྱ་ཆེར་བཅས། །བཀུག་ནས་རབ་ཏུ་བསྟན་པ་ཡིན། །ཕྱག་རྒྱ་ཡི་ནི་རབ་མཆོག་འདི། །འཇིག་རྟེན་དག་ལ་རབ་ཏུ་བསྟན། །ཕྱག་རྒྱ་དག་ནི་  
  
  
༄༅། །གང་ཇི་སྙེད། །དྲག་པོས་ས་སྟེང་རབ་བསྟན་པ། །དེ་དག་གི་ནི་བདག་པོ་མཆོག་ཕྱག་རྒྱ་འདི་ནི་རྟགས་ཅིག་ཡིན། །འཇམ་པའི་དབྱངས་  
ནི་བློ་ལྡན་པ། །བྱང་ཆུབ་སེམས་དཔའི་མཐུ་ཡིས་ནི། །དཀྱིལ་འཁོར་འདིར་ནི་བསྡུས་པ་སྟེ། །སྦྱིན་སྲེག་ལས་ནི་རབ་སྒྲུབ་པའོ། །གང་དག་ཇི་སྙེད་གདུག་པ་པ།།  
ས་ཡི་སྟེང་ན་རྒྱུ་བ་ཡི། །གདོན་དང་ཤ་རྗེན་ཤ་ཟ་དང། །མ་མོ་དང་ནི་ལུས་སྲུལ་པོ། །དྲག་པོས་བགེགས་ནི་བྱས་པ་དག་དེ་དག་བཟློག་པའི་དོན་ཆེད་དུ། །  
མཚན་མོ་གཏོར་མའི་ལས་དག་ལ། །ཕྱག་རྒྱ་མཆོག་འདི་གསུངས་པ་ཡིན། །སངས་རྒྱས་བྱིན་རླབས་རྫུ་འཕྲུལ་གྱིས། །ལས་རྣམས་མ་ལུས་བྱེད་པར་འགྱུར།།  
དེ་བཞིན་དེ་ནི་རྣམ་གཉིས་བྱས། །རྟགས་ནི་གཉིས་སུ་ཡང་དག་བསྟན། །དེ་བཞིན་སོར་མོ་ཕྲེང་བར་བྱས། །ཕྲེང་བ་ཞེས་ནི་ཡོངས་སུ་བསྒྲགས། །དེ་ཉིད་ཕྲེང་  
བ་ཡང་དག་བསྡུས། །ཁ་སྦྱར་འདྲ་བར་ཡང་དག་འབྱུང། །མཛུབ་མོ་གཉིས་ཀྱི་རྩེ་སྤྲད་པ། །གཞུ་དང་འདྲ་བར་བྱ་བ་ཡིན། །མཐེ་བོང་གཉིས་ནི་ཆང་བར་  
མནན། །དེ་ནི་གཞུ་ཡི་ཕྱག་རྒྱར་མཚོན། །དེ་བཞིན་སོར་མོ་བྱས་ནས་ནི། །གཡས་པའི་མཛུབ་མོ་ངེས་པར་བརྐྱང། །གཡོན་པའི་མཛུབ་མོའང་བརྐྱང་བྱས་  
  
  
༑མཐེ་བོའི་ཚིགས་ནི་ཆང་པར་མནན། །ལྕགས་མདའི་ཕྱག་རྒྱ་ཞེས་བསྟན་ཏེ། །མཚན་མོ་མཉམ་པར་ཡང་བརྗོད་དོ། །དེ་བཞིན་ལག་གཉིས་བྱས་ནས་ནི། །སོར་  
མོ་རྣམས་ནི་ཕན་ཚུན་བཅིང། །མཛུབ་གཉིས་བསླང་བར་ཡང་དག་སྦྱར། །མདུང་དང་འདྲ་བར་བྱས་པ་ཡང། །མ་རུངས་ཐམས་ཅད་རྗེས་སྐྲག་པ། །འདི་ནི་མདུང་ཞེས་  
རབ་ཏུ་གསུངས། །དེ་བཞིན་ལག་གཉིས་བྱས་ནས་ནི། །གཉི་གའང་ཁུ་ཚུར་བཅིང་བྱ་ཞིང། །མཐེ་བོང་གཉིས་ནི་བསྒྲེང་བྱས་པ། །ཐོ་བའི་ཕྱག་རྒྱར་བསྟན་པ་ཡིན། །  
ཁ་སྦྱར་ཐོ་བ་དེ་ཉིད་ལས། །ཅུང་ཟད་རབ་ཏུ་བསྐྱོད་པ་ནི་།མདའ་ཆེན་མཆོག་ཏུ་གསུངས་པ་སྟེ། །ཕྱག་རྒྱ་དགྲ་ནི་འཇིག་བྱེད་པའོ། །དེ་ནས་ཨུཏྤལ་བཅིངས་བྱས་ཏེ། །  
དེ་བཞིན་མཐེའུ་ཆུང་སོར་མོ་གཉིས། །མཐེ་བོའི་འོག་གི་ནང་དག་ཏུ། །དགོད་ཅིང་མཛུབ་མོ་བསྟན་པར་བྱ། །འདི་ནི་མཆེ་བ་ཞེས་གསུངས་ཏེ། །རྣམ་པར་ཕྱེ་བ་ཞལ་  
ཞེས་བརྗོད། །སོར་མོ་དག་ནི་ཀུན་ནས་ཀྱང། །དེ་དག་མཉམ་པར་བྱས་ནས་སུ། །གཡས་པའི་ལག་པའི་དཀྱིལ་དག་ཏུ། །གཡོན་པའི་ལག་བཞག་བ་དན་བརྗོད། །  
ལག་པ་དག་ནི་གཉིས་ཀ་ཡང། །ཁ་སྦྱར་དག་ནི་མཛེས་པར་གཞག་།སོར་དང་སོར་མོ་དག་ཀྱང་ནི། །ཕན་ཚུན་རྩེ་མོ་དག་སྦྱར་བྱ་།དེ་ནས་སྲིན་ལག་རྩེ་གཉིས་  
  
  
༄༅། །དགུག་བུམ་པའི་ཕྱག་རྒྱར་ཡང་དག་བསྟན། །དེ་ཉིད་ཁུ་ཚུར་སྦྱར་ནས་ནི། །མཛུབ་མོ་གཉིས་ནི་སྔོན་དུ་བསྒྲེང། །རྩེ་མོ་དགུག་པའི་  
རྣམ་པར་བྱ། །འཁར་གསིལ་འདྲ་བར་འགྱུར་བ་ཡིན། །ཕྱག་རྒྱ་འདི་ནི་ཡང་དག་བསྟན། །འཁར་གསིལ་དགྲ་ནི་སེལ་བར་བྱེད། །འཁར་གསིལ་དེ་ཉིད་ཅུང་ཟད་  
ཙམ༑ ༑ལེགས་པར་རབ་ཏུ་བཏུད་པ་ནི། །མཐེ་བོ་གཉིས་ལ་རྣམ་པར་སྦྱར། །དེ་འདིར་བྱ་མ་བུམ་དུ་བརྗོད། །མཛུབ་མོ་དང་ནི་སྲིན་ལག་གཉིས། །བསྒྲེང་བར་ཡང་  
ནི་བྱ་བ་སྟེ། །དེ་དག་གི་ནི་རྩེ་བཞི་སྤྲད། །གཏུན་ཤིང་འདྲ་བར་ཡང་དག་འགྱུར། །སྔགས་ཤེས་ཡང་དག་ལྡན་པ་ཡིས། །གཏུན་ཤིང་གི་ནི་ཕྱག་རྒྱར་བཤད། །  
ལག་གཉིས་དེ་བཞིན་སྦྱར་ནས་ནི། །གུང་མོ་སྲིན་ལག་འོག་དང་ནི་།སྟེང་དུ་དེ་དག་རྣམ་པར་དགོད། །གཡས་པས་གཡོན་པ་བཅིང་བར་བྱ། །དེ་བཞིན་མཐེ་བོང་  
སྦྱར་ནས་ནི། །གུང་མོ་སྲིན་ལག་འོག་དང་ནི། །སྟེང་དུ་དེ་དག་རྣམ་པར་དགོད། །གཡས་པས་གཡོན་པ་བཅིང་བར་བྱ། །སོར་མོ་མཛུབ་མོ་མཐེའུ་ཆུང་དག་  
ཕན་ཚུན་དུ་ནི་ཡང་དག་སྦྱར། །ཁོར་ཡུག་སྐྱིལ་ཀྲུང་འདྲ་བ་ཡི་།ཕྱག་རྒྱར་དེ་བཞིན་གཤེགས་པས་གསུངས། །འདི་ནི་སྐྱིལ་ཀྲུང་ཕྱག་རྒྱ་ཞེས། །འཇིག་རྟེན་  
  
  
།ཕྱག་རྒྱ་འདི་དག་ལྡན་པ་དང། །དེ་བཞིན་སྔགས་དང་རབ་ལྡན་པ། །རྒྱལ་བ་ཀུན་གྱིས་གསུངས་པ་དང་།རྡོ་རྗེ་པདྨའི་རིགས་ལས་བྱུང། །  
འདི་དག་གི་ནི་སྔགས་ལྡན་འདི། །ཞི་བའི་ལས་ཀུན་བྱེད་པ་ཡིན་།གཏུན་ཤིང་ལ་སོགས་མདུང་གི་བར། །གང་ཡང་ཕྱག་རྒྱ་དེ་བཞིན་གསུངས། །ཐམས་ཅད་ཁྲོ་བོའི་  
རྒྱལ་པོ་ནི། །གཤིན་རྗེ་གཤེད་འདིའི་བསྟན་པ་ཡིན། །མཚོན་ཆ་དྲག་པོ་འདི་དག་ནི། །ཐམས་ཅད་གདུལ་ཕྱིར་སྦྲུལ་པ་ཡིན། །བྱང་ཆུབ་སེམས་དཔའི་མཐུ་ཡིས་ནི། །  
དེ་ཚེ་བསྒྲུབ་བྱ་སྒྲུབ་པ་ཡིན། །གདུལ་བྱ་གདུག་པ་ཐམས་ཅད་ལ་།བུམ་པ་ལ་སོགས་ཕྱག་རྒྱ་གསུངས། །ལག་གཉིས་དེ་བཞིན་བྱས་ནས་ནི། །པ་ཊ་ཧ་ཡི་རྔ་འདྲ་བྱ། །  
སོར་མོ་རྣམས་ནི་མཉམ་པར་སྦྱར། །ཐམས་ཅད་ཀྱིས་ཀྱང་རིམ་པར་བསྣོལ། །མཐེ་བོང་ཡང་ནི་རིམ་པར་བྱ། །དེ་ནས་ལག་པའི་ནང་དུ་གཞུག་གུང་མོ་མཛུབ་མོ་  
གཉིས་པོ་ནི། །གྱེན་དུ་བསྒྲེང་པ་དག་ཏུ་བྱ། །འདི་ནི་པ་ཊ་ཧ་ཞེས་བསྟན། །ཕྱག་རྒྱ་མ་རུངས་ཟློག་བྱེད་པའོ། །ལག་གཉིས་དེ་བཞིན་བྱས་ནས་ནི། །སོར་མོ་རྣམས་ནི་  
ལེགས་རབ་སྦྱར། །གདུབ་ཀོར་འདྲ་བར་མཛེས་པ་ཡི། །མཛུབ་མོ་གཉིས་ནི་རྣམ་བཀུག་ལ། །མཐེ་བོང་གཉིས་ནི་འོག་མཐར་བྱ། །མཐེ་བོང་གཉིས་ཀྱང་སྨད་པར་  
  
  
༄༅། །བྱ༑ ༑གུང་མོ་སྦྱར་ལ་རབ་གཞུག་བཞག་དུང་ནི་མཛེས་པར་འགྱུར་བ་ཡིན། །འདི་ནི་ཆོས་ཀྱི་དུང་ཞེས་བའི། །ལག་པའི་ཕྱག་རྒྱ་  
རབ་ཏུ་བསྟན། །ཐུབ་མཆོག་གསུངས་པའི་སྔགས་ལྡན་ན། །ལས་ནི་ཐམས་ཅད་བྱེད་པ་ཡིན། །རྣམ་པ་སྣ་ཚོགས་ལས་བྱེད་པ། །རྩ་བའི་སྔགས་དང་རབ་སྦྱར་  
ན༑ ༑མཆེ་བའི་དུག་ཅན་ཐམས་ཅད་དང། །སྦྲུལ་གྱི་དུག་རྣམས་ཐམས་ཅད་སེལ། །རིག་པའི་རྒྱལ་པོ་རྫུ་འཕྲུལ་ཆེ། །ཕྱག་རྒྱ་མཆོག་ནི་རྫུ་འཕྲུལ་ཆེ། །ཕྱག་རྒྱ་དུང་ནི་འབུད་བཞིན་བཟླས། །  
དུག་གིས་བརྒྱལ་བའི་སྐྱེ་བོ་ནི། །མྱུར་དུ་དུག་ནི་མེད་པར་འགྱུར་།ཕྱག་རྒྱ་མཆོག་ནི་རྫུ་འཕྲུལ་ཆེ། །བཞི་བཅུ་དག་ནི་ཡང་དག་བསྟན། །དེ་ནས་གཞན་  
ཡང་ཕྱག་རྒྱ་ཡི། །མཚན་ཉིད་ཡང་དག་བཤད་བྱ་བ། །ལག་གཉིས་དེ་བཞིན་རྣམ་བཀོད་པ། །སོར་མོའི་རྩེ་མོ་ལེགས་པར་སྦྱར། །གཡོན་མིན་ལག་  
པའི་ནང་དུ་ནི། །འབད་པས་ལག་གཡོན་གཞུག་པར་བྱ། །ཐམས་ཅད་འོག་ཏུ་བྱས་པ་ཡི། །ལུ་གུ་རྒྱུད་དུ་བསྟན་པ་ཡིན། །འདི་ནི་ཕྱག་རྒྱ་རབ་མཆོག་སྟེ། །  
གདུག་པ་མ་ལུས་འཆིང་བར་བྱེད། །ཐུབ་པ་མཆོག་གིས་གསུངས་པ་ཡི་།སྔགས་འདི་དག་དང་ལྡན་བྱས་ན། །གཟའ་དང་མ་མོ་སྡིག་ལྡན་རྣམས། །  
  
  
།ལག་གཉིས་དེ་བཞིན་ཀུན་བསྡུས་ནས། །བཀྲོལ་ཞིང་རིམ་པར་ཡང་དག་བསྒྲེང། །གུང་མོའི་ཚིགས་སུ་མཐེ་བོང་ནི། །འདི་  
ཉིད་ཆོ་གས་གཞག་པར་བྱ། །མཐེ་བོང་གཉིས་ཀྱི་རྩེ་མོ་ཡང་།གུང་མོའི་བར་ཚིགས་ཡང་དག་སྦྱར། །མེ་ལ་མངོན་ཕྱོགས་བསྟན་བྱས་ནས། །མེ་ཡི་སྔགས་དང་  
ལེགས་པར་སྦྱར། །མེ་ཡི་ལས་ལ་ཐམས་ཅད་དུ། །མེ་ལྷ་སྤྱན་ནི་དྲང་བྱ་སྟེ། །མེ་ཡི་ཕྱག་རྒྱ་རབ་སྦྱར་ན། །མྱུར་དུ་མེ་ནི་སྤྱན་དྲང་འགྱུར། །ཕྱག་རྒྱ་སྔགས་ཀྱིས་གཤེགས་  
སུ་གསོལ། །མཛུབ་མོའི་རྩེ་མོ་ཉིད་ལ་ནི། །མཐེ་བོང་རྩེ་མོ་རབ་སྦྱར་བས། །མེ་ཡི་ལྷ་ནི་གཤེགས་གསོལ་བའི། །ཕྱག་རྒྱ་འདི་ནི་ཀུན་གྱིས་བཞེད། །མེ་ཡི་ལྷ་ནི་རབ་  
སྒྲུབ་པའོ། །ཟློས་པ་སྔགས་ནི་གང་འདོད་པའི། །ལྷ་རྣམས་དག་ནི་སྤྱན་དྲང་འགྱུར། །ཕྱག་རྒྱ་ཀུན་གྱི་བཞེད་པ་འདི། །སངས་རྒྱས་བྱིན་བརླབ་གསུངས་པ་ཡིན། །སྔགས་  
མཆོག་དང་ནི་ལྡན་པ་ཡིས། །ལས་རྣམས་རྣམ་པ་སྣ་ཚོགས་བྱེད་།ལག་གཉིས་དེ་བཞིན་བྱས་ནས་ནི། །སོར་མོ་ཚང་བར་སྦྱར་ནས་ནི་།སོར་མོའི་རྩེ་མོ་མཐོང་  
དབྱེ་ཞིང། །ལྷོད་ཅིང་ཟླུམ་པར་ཡང་དག་བྱ། །དེ་ནས་པདྨ་ཡོངས་རྫོགས་པ། །ཁ་ནི་བྱེ་བར་མ་གྱུར་བྱ། །འདི་ནི་རེ་བ་རྫོགས་བྱེད་པའི། །ཕྱག་རྒྱ་དོན་ཀུན་སྒྲུབ་  
  
  
༄༅། །བྱེད་ཅེས། །ཕྱག་རྒྱ་འདི་ནི་རབ་མཆོག་སྟེ། །སྔོན་གྱི་དེ་བཞིན་གཤེགས་པས་གསུངས། །སེམས་ཅན་རྣམས་ལ་ཕན་འདོད་ནས་།འཇམ་དཔལ་  
དབྱངས་ཀྱིས་སྦྱར་བ་ཡིན། །སེམས་ཅན་ཡིད་ལ་འདོད་པ་དག་ཡིད་ལ་རེ་བའི་ཕན་འདོད་གང། །རྫུ་འཕྲུལ་ཆེན་པོ་སྔགས་ལྡན་པས་།མྱུར་དུ་དེ་དག་སྒྲུབ་པར་  
བྱེད༑ ༑ཕྱག་རྒྱ་འདི་ནི་རབ་མཆོག་སྟེ། །ཡིད་ལ་རེ་བ་རྫོགས་ཞེས་བརྗོད། །འདི་ནི་ཕྱག་རྒྱ་རབ་མཆོག་སྟེ། །ལས་ཀུན་རབ་ཏུ་སྒྲུབ་བྱེད་པའོ། །མྱུར་དུ་སྔགས་རྣམས་  
སྒྲུབ་བྱེད་ཅིང། །རྒྱ་ཆེ་ཉིད་ཀྱི་རྫས་དང་བཅས། །ཐུབ་པའི་ཟླ་བ་དེ་ཡིས་ནི། །ཟླ་བའི་འོད་ལ་རབ་ཏུ་བསྟན། །ཟླ་བས་པདྨའི་རིགས་དག་ལ། །དེས་ནི་ཕྱག་རྒྱ་འདི་ལ་  
སྦྱར༑ ༑སྔགས་མཁན་ཇི་ལྟར་འདོད་པ་བཞིན། །རྣམ་པ་སྣ་ཚོགས་ལས་རྣམས་བྱེད། །ལག་གཉིས་དེ་བཞིན་བསྡུ་བྱས་ནས། །མཛུབ་མོ་གཉིས་ནི་བསྒྲེང་བར་བྱ། །  
གུང་མོའི་སོར་མོའི་རྩེ་མོ་གཉིས། །ཅུང་ཟད་སྨད་པ་རྟ་བབས་ཡིན་།དེ་ཉིད་ཡང་དག་བསྒྲེང་བྱས་ནས། །རྟ་བབས་བཟང་པོར་གསུངས་པ་ཡིན། །དེ་ཉིད་ཕན་ཚུན་  
སྦྱར་བྱས་པ། །སངས་རྒྱས་རུ་དུང་སྒྲ་རུ་བསྟན། །མཐེ་བོའི་གཙོ་བོ་བསྒྲེང་བྱས་པ། །མཁས་པས་རྒྱལ་བའི་སྒྲ་རུ་ཤེས། །ལག་གཉིས་དེ་བཞིན་ཡང་དག་སྦྱར།།  
  
  
སོར་མོ་ཐམས་ཅད་སྦྱར་བྱས་ལ། །ཅུང་ཟད་ཡངས་པར་འབྱུང་བ་ནི། །དེ་ནི་སངས་རྒྱས་རྔ་ཆེན་མཁྱེན། །ཆོས་ཀྱི་རྔ་ནི་བསྒྲེང་བྱས་  
པའོ། །དེ་ནས་ལག་གཅིག་ཐལ་མོ་ནི། །གཡས་པ་གཡོན་པའི་སྟེང་དུ་བསྒྲེང། །འོག་ཏུ་རབ་ཏུ་སྦྱར་བ་ནི། །གླང་པོའི་རྣམ་པར་ཡང་དག་སྦྱར། །གཡས་པའི་གུང་  
མོའི་སོར་མོ་ནི། །གླང་པོའི་སྣ་འདྲར་རབ་ཏུ་བྱ། །འཁོར་བའི་ཕ་རོལ་ཕྱིན་པ་ཡིས། །ཕྱག་རྒྱ་དེ་ནི་གླང་པོར་བསྟན། །ཕྱག་རྒྱ་འདི་ནི་ཕྱག་རྒྱ་ཆེ། །རྫོགས་སངས་  
རྒྱས་ཀྱིས་རབ་ཏུ་བསྟན། །ལས་རྣམས་མཐའ་དག་བྱེད་པ་སྟེ། །འཇིག་རྟེན་ཀུན་གྱིས་མཆོད་པ་ཡིན། །ལག་གཡས་བརྐྱང་ཞིང་རབ་བསྒྲེང་བ། །དེ་ནི་མི་འཇིགས་  
སྦྱིན་པར་བརྟགས་ལག་པ་གཡོན་པ་བརྐྱང་བྱས་པའི། །མཁྲིག་མའི་ཚིགས་ལ་རབ་བཞག་པའོ། །གུང་མོ་མཛུབ་མོ་སྦྱར་བྱས་ལ། །མཐེ་བོང་གཉིས་ནི་རབ་  
ཏུ་གཞུག་གུང་མོ་གཉིས་ནི་བསྒྲེང་བར་བྱ། །འཁྲུལ་པ་མེད་པའི་རྒྱ་དེ་ཡིན། །དེ་ཉིད་སོར་མོ་རྣམ་སྦྱར་ཞིང། །མཐེ་བོང་སྟེང་དུ་གནས་བྱས་ཏེ། །ཚིགས་ཀྱི་འོག་ཏུ་  
རབ་བཞག་པ། །མཇུག་རིངས་ཀྱི་ནི་རྒྱ་ཞེས་བསྟན། །དེ་ཉིད་མཛུབ་རྩེ་རབ་བསྒྲེང་བ། །མདའ་ཡི་ཕྱག་རྒྱར་བསྟན་པ་ཡིན། །མཛུབ་རྩེ་གཉིས་ནི་ཡང་དག་ལྡན། །  
  
  
༄༅། །ཕན་ཚུན་རྩེ་མོ་རྣམ་སྤྲད་ཅིང། །དེ་གཉིས་ཚིགས་སུ་མཐེ་བ་གཉིས་སྦྱར། །མཐེའུ་ཆུང་གཉིས་ནི་ཡང་དག་བརྐྱང། །དེ་ཉིད་དགྲ་སྟར་བསྟན་པ་  
སྟེ༑ ༑ཕྱག་རྒྱ་དོན་ཀུན་སྒྲུབ་བྱེད་པའོ། །ཐམས་ཅད་ཡང་དག་བསྡུ་བ་ཡང། །ཕྱག་རྒྱ་ཀུན་གྱིས་མཆོད་པ་ཡིན། །དེ་བཞིན་དུ་ནི་རབ་བསྒྲེང་བ། །མཛུབ་གཉིས་  
རྩེ་མོ་སྦྱར་བྱས་པ། །དེ་ནི་མཚོན་ཆ་རྩེ་གཅིག་རྒྱ། །དེ་བཞིན་འཁོར་ལོ་མདའ་ཆེན་གཤོལ། །མཛུབ་མོ་འཁོར་ལོ་བཞིན་བྱ་དང་།ཕྱག་རྒྱ་དམ་པ་གཤོལ་ཡང་  
བྱ༑ ༑ཕྱག་རྒྱ་དྲུག་ཅུ་འདི་དག་ནི། །ཆོ་ག་དང་བཅས་གསུངས་པའང་ཡིན། །འདི་དག་མ་ལུས་མཚོན་ཆའི་རྒྱ། །སྔགས་དང་ཡང་དག་ལྡན་པར་གསུངས། །དམན་  
པ་ཀུན་གྱིས་བྱས་པའི་སྐྱོན། །གཟའ་དང་གྲུལ་བུམ་མ་མོ་དང་།སྲིན་པོ་ཀུན་གྱི་གཙོ་བོ་རྣམས། །བྱིས་པའི་སེམས་ཅན་འཇིགས་བྱེད་པ། །ཕྱག་རྒྱའི་མཚོན་  
ཆ་ལས་བྱུང་བས། །དེ་དག་ཐམས་ཅད་དེས་འཇིག་འགྱུར། །ཕྱག་རྒྱ་དྲུག་ཅུ་འདི་དག་གི་མཚན་ཉིད་ཉེ་བར་བསྟན་པ་ཡིན། །དེ་ནས་གཞན་ཡང་བཤད་བྱ་བ།།  
ཕྱག་རྒྱའི་ཆོ་ག་ཡང་དག་འབྱུང། །ལག་གཉིས་དེ་བཞིན་རྣམ་བཀོད་པ། །པདྨ་འདྲ་བར་ཡང་དག་བསྒྲེང། །སོར་མོ་ཐམས་ཅད་ཀྱིས་བསྒྲུབས་པ། །ཕྱག་རྒྱ་པདྨ་  
  
  
།ཕྱག་རྒྱ་འདི་ནི་མཆོག་ཅེས་བྱ། །པདྨའི་རིགས་ལ་ཡང་དག་སྦྱར། །པདྨའི་རིགས་ནི་ཇི་སྙེད་པའི། །སྔགས་དང་ལྡན་པས་དགེ་པར་འགྱུར། །སངས་རྒྱས་བྱིན་  
རླབས་ལས་བྱུང་བ། །མྱུར་དུ་ལམ་རྣམས་བྱེད་པར་བརྗོད། །ཇི་སྙེད་པདྨའི་རིགས་གསུངས་པ། །སྔགས་རྣམས་མ་ལུས་སྒྲུབ་པར་བྱེད་།པདྨ་རྣམས་ཀྱི་ཕྱག་རྒྱ་འདི། །  
ཕྱག་རྒྱའི་པདྨ་ཞེས་སུ་བརྗོད། །ལག་གཉིས་ཡང་དག་སྦྱར་ནས་ནི། །མཛུབ་མོ་གཉིས་ནི་ཡང་དག་བསྒྲེང། །གུང་མོའི་རྩེ་མོ་སྦྱར་བྱས་ནས། །རྡོ་རྗེ་རྩེ་གསུམ་ཡང་དག་  
འགྱུར། །གུང་མོའི་སོར་མོའི་ཚིགས་དབུས་སུ། །མཐེ་བོང་གཉིས་ཀྱི་རྩེ་མོར་སྦྱར། །དེ་ཉིད་རྡོ་རྗེ་ཞེས་གསུངས་ཏེ། །ཕྱག་རྒྱ་དམ་པ་ཐ་མ་ཡིན། །ཇི་སྙེད་རྡོ་རྗེའི་རིགས་ཀྱི་  
སྔགས། །དེ་དག་ཕྱག་རྒྱ་འདིས་སྒྲུབ་འགྱུར། །ཆོ་ག་ལྡན་པར་རབ་ཞུགས་ན། །མྱུར་བ་ཉིད་དུ་འགྲུབ་པར་འགྱུར། །སྒྲུབ་པ་ལས་ངང་ཡང་དག་ལྡན། །བསྒྲུབ་བྱ་རྟག་ཏུ་  
སྒྲུབ་པ་ན། །སྒྲུབ་མཆོག་ཐ་མ་བར་མ་ནི། །དེ་ལ་རྟག་ཏུ་འགྲུབ་པར་འགྱུར། །འཇིག་རྟེན་སྔགས་རྣམས་མ་ལུས་པའང། །ཐེ་ཚོམ་མེད་པར་འགྲུབ་པར་འགྱུར། །  
ལག་གཉིས་ཡང་དག་སྦྱར་བྱས་ནས། །གུང་མོ་གཉིས་ནི་ཡང་དག་བསྒྲེང། །སྲིན་ལག་མཐེ་བོང་དག་ཀྱང་དགུག་མཐེའུ་ཆུང་གཉིས་ནི་སྦྱར་བྱས་ལ། །མཛུབ་གཉིས་  
  
  
༄༅། །རྩེ་མོ་སྤྲད་ནས་ནི། །མཛུབ་མོའི་དབུས་ཚིགས་གཉིས་དགུག་བྱ། །གུང་མོ་གཉིས་ཀྱི་རྩེ་མོ་སྦྱར། །འཁོར་ལོ་འདྲ་བར་ཡང་དག་འབྱུང། །འདི་  
ནི་ཆོས་ཀྱི་འཁོར་ལོ་སྟེ། །འདི་ནི་ཕྱག་རྒྱའི་རྒྱལ་པོར་བསྟན་།དེ་ཚེ་ཆོས་རྒྱལ་གྱིས་གསུངས་ཏེ། །ཆོས་ཀྱི་འཁོར་ལོ་རབ་ཏུ་བསྐོར། །ཐུབ་པའི་ཟླ་བ་བདུན་པ་  
ཡིས༑ ༑དེ་ཚེ་ཞི་བའི་འཁོར་ལོར་གསུངས། །ཕྱག་རྒྱའི་རྒྱལ་པོ་རབ་སྦྱར་ནས། །དུས་གསུམ་རྒྱུན་མི་ཆད་བཟླས་ན། །འཇིག་རྟེན་པ་ཡི་སྔགས་ཀུན་དང། །ཁྱབ་  
འཇུག་དབང་ལྡན་གྱིས་བཤད་པ། །ཟློས་པ་ཕྱག་རྒྱར་ཡང་དག་ལྡན། །མཐོང་བ་ཙམ་གྱིས་དེ་དག་གཅོད། །འདི་ནི་ཕྱག་རྒྱ་རབ་མཆོག་སྟེ། །ཆོས་ཀྱི་དབྱིངས་ལས་  
རྣམ་པར་བྱུང། །སེམས་ཅན་རྣམས་ནི་ཅི་འདོད་པ། །ཐམས་ཅད་ལས་ནི་བྱེད་པར་འགྱུར། །ཆོས་ཀྱི་རྒྱལ་པོས་ཞི་དོན་དུ། །ཕྱག་རྒྱ་འདི་ནི་ཡང་དག་བསྟན། །ཆོ་  
གའི་རྒྱལ་པོའི་མཆོག་འདི་ནི། །ལས་རྣམས་མ་ལུས་རབ་ཏུ་སྒྲུབ་།འཇམ་པའི་དབྱངས་ཀྱིས་བསྟན་པ་ལ། །ཆོས་ཀྱི་འཁོར་ལོའི་ཕྱག་རྒྱ་འདིའོ། །མ་ཞི་བ་ཡི་  
ཕྱག་རྒྱ་ཀུན། །ཞི་བའི་ལས་ལ་རབ་ཏུ་སྦྱར། །སྔགས་པས་རྟག་ཏུ་མགོ་བོར་ནི། །འཁོར་ལོའི་ཕྱག་རྒྱ་བརྟག་པར་བྱ། །ལག་གཉིས་དེ་བཞིན་བྱས་ནས་ནི། །ཁ་  
  
  
།སོར་མོ་ལྷོད་ཅིང་ཡངས་པར་བྱ་།ལག་གཉིས་སོར་མོའི་རྩེ་དགུག་པ། །འདི་ནི་པདྨ་དཀར་པོ་ཡིན་།ཕྱག་རྒྱ་སེམས་ཅན་  
དོན་སྒྲུབ་ཤེས། །དེ་ལས་ལག་པ་གཅིག་བཏང་ནས། །ཁུ་ཚུར་ཕྱེ་ཞིང་སོར་མོ་བསྲིངས། །ལག་པ་བརྐྱང་བ་ལྟ་བ་ནི། །མཆོག་སྦྱིན་གྱི་ནི་ཕྱག་རྒྱར་བརྗོད། །  
ལག་གཉིས་ཀྱང་ནི་དེ་བཞིན་བྱས། །ཀུན་ནས་སོར་མོ་རྣམས་ཀྱིས་ནི་།ཕྲེང་བ་བཞིན་དུ་གཤིབས་བྱས་པ། །རྒྱལ་བའི་ཕྱག་རྒྱར་འདི་བརྗོད་དོ། །དེ་བཞིན་ལག་  
གཉིས་སྦྱར་ནས་ནི། །གུང་མོ་མཛུབ་མོ་གཉིས་དག་ནི། །ཁབ་ཀྱི་རྣམ་པར་བྱ་བ་ཡིན། །དེ་ལས་གཞན་པའི་སོར་མོ་ནི། །ཅུང་ཟད་དགུག་པར་བྱ་བ་ཡིན། །དེ་ལ་མཛུབ་  
མོ་གཉིས་དག་ནི། །གནས་པའི་རྣམ་པར་ལེགས་དགོད་བྱ། །དེ་ཡང་ཡང་དག་སྦྱར་བྱས་ཏེ། །སྲིན་ལག་གི་ནི་ཚིགས་སུ་བརྟེན། །འཇིག་རྟེན་མང་པོའི་འདྲེན་པས་ནི། །  
རུས་སྦལ་ཕྱག་རྒྱར་འདི་བསྟན་ཏེ། །དེ་བཞིན་ལག་གཉིས་རྣམ་པར་དགོད། །སོར་མོ་དག་ནི་ཀུན་ནས་ཀྱང། །གཉིས་ཀ་ཁུ་ཚུར་མཉམ་བྱས་ནས། །མཛུབ་མོ་གཉིས་  
ནི་སྦྱར་བྱ་བ། །མཁས་པས་ཕྱག་རྒྱ་དེ་ཉིད་ནི། །རྡོ་རྗེ་དབྱུག་པར་ཡང་དག་བརྗོད། །ལག་གཉིས་དེ་བཞིན་ཡང་དག་པར། །ཁ་སྦྱར་འདྲ་བར་བྱས་ནས་ནི། །ཕན་ཚུན་  
  
  
༄༅། །སྦྱར་བ་ལ་བརྟེན་ནས། །སོར་མོའི་ཐལ་མོར་རྣམ་པར་དགོད། །མཐེ་བོང་གཉིས་ནི་ནང་གཞུག་པ། །དགྲ་འཇིགས་ཕྱག་རྒྱར་བརྗོད་པ་  
ཡིན༑ ༑དེ་ནས་ལག་གཉིས་མཉམ་བྱས་ཏེ། །དེ་ནས་ཐལ་མོ་སྦྱར་ནས་ནི། །ཀུན་ནས་གཞོལ་བར་རབ་ཏུ་བྱ། །གྲུ་ཡི་བཞོན་བར་རབ་ཏུ་འབྱུང། །འཇིག་རྟེན་གསུམ་  
གྱི་སྐྱོབ་པ་ཡིས། །གྲུ་ཡི་ཕྱག་རྒྱར་འདི་རབ་བསྟན། །འཁོར་བའི་རྒྱ་མཚོ་ཆེན་པོ་ལས། །འབྱུང་པོ་རྣམས་ནི་ཡང་དག་སྒྲོལ། །སོར་མོ་དེ་ཉིད་བསྒྲེང་ནས་ནི། །དེ་ཚེ་  
ལག་གཉིས་སྣ་ཚོགས་བྱ། །ཕྱག་རྒྱ་གཞལ་མེད་ཁང་ཞེས་བྱ་།སེམས་ཅན་སྟེང་དུ་རྗེས་སུ་འཛུད། །དེ་བཞིན་ལས་གཉིས་ཡང་དག་བསྡུས། །ཤིང་རྟ་ཞེས་ནི་  
དེ་ལ་བརྗོད། །ཐེག་གསུམ་འགྲོ་བའི་གཙོ་བོ་སྟེ། །སྐྱོབ་པ་རྣམས་ཀྱིས་ཤིང་རྟར་གསུངས། །ཟློས་པ་སྔགས་ནི་འདོད་པ་དང། །འབྱུང་པོ་ཀུན་ནི་འདྲེན་པར་  
བྱེད༑ ༑ཐེག་པ་མཆོག་ལ་བརྟེན་ནས་ནི། །སངས་རྒྱས་གོ་འཕང་ཐོབ་པར་བྱེད། །དེ་ཉིད་ལག་གཉིས་རབ་བསྒྲེང་ནས། །གཉི་ག་ཡང་ནི་ཁ་སྦྱར་བྱ། །ལག་མཐིལ་  
གཉིས་ནི་མཉམ་བྱས་བརྐྱང། །ལན་ཀ་ན་འདྲ་བར་ཡང་དག་འབྱུང་།འདི་ནི་ཕྱག་རྒྱ་རབ་མཆོག་སྟེ། །འཇིག་རྟེན་མགོན་གྱིས་ལེགས་མཆོད་པའོ། །སངས་རྒྱས་  
  
  
།ཐུབ་པའི་ཟླ་བས་ཡང་དག་གསུངས་།གང་དུ་འདས་པའི་སངས་རྒྱས་དང། །མ་འོང་ས་དེ་ལྟར་བཞུགས་པ་དང། །མྱ་ངན་འདས་པའི་དབྱིངས་  
ལ་བཞུགས། །གུང་དུ་གནས་མལ་ལ་བཞུགས་པ། །ཕྱག་རྒྱ་གནས་མལ་ཞེས་བྱ་བར། །འཇིག་རྟེན་འདྲེན་པས་དེ་འདིར་མཁྱེན། །ལག་གཉིས་དེ་བཞིན་བྱས་ནས་ནི། །  
སོར་མོ་རྣམས་ནི་ཡང་དག་སྦྱར། །ཁ་སྦྱར་དུ་ནི་རྣམ་པར་དགོད་།གཡས་པའི་མཛུབ་མོ་གཅིག་གིས་ནི། །གཡོན་པའི་རྩེ་མོར་གཏུག་བྱ་བ། །དེ་ནི་ཟླ་བ་ཕྱེད་དུ་བརྗོད།།  
ལག་གཉིས་དེ་བཞིན་བྱས་ནས་ནི། །གཡས་པའི་སོར་མོས་ཁུ་ཚུར་བྱ་།ལག་པ་གཡོན་ལ་ཡོད་པ་ཡི། །སོར་མོ་ཀུན་ནི་མཉམ་བསྒྲེང་སྟེ་།སོར་མོའི་རྩེ་མོས་ཁུ་ཚུར་  
བཅིང། །གཡས་དང་གཡོན་པ་ལྡན་པ་ཡི། །སོར་མོ་རྣམས་ནི་སྦྱར་བྱས་ནས། །མཐེའུ་ཆུང་གཉིས་ནི་བརྐྱང་བྱས་པ། །པི་ཝང་ཕྱག་རྒྱར་ཉེ་བར་བསྟན། །ལག་གཉིས་  
དེ་བཞིན་བྱས་ནས་ནི། །སོར་མོ་ཅུང་ཟད་ཁ་བྱེ་ཡང། །མཐེ་བོང་གཉིས་ཀྱི་བར་དུ་ནི། །མཛུབ་མོ་གཉིས་ནི་བརྟེན་པར་བྱ། །འདི་ནི་པད་མཚོའི་ཕྱག་རྒྱ་སྟེ། །རྫོགས་  
སངས་རྒྱས་ཀྱིས་འགྲོ་ལ་གསུངས། །རྟག་ཏུ་མཐེ་བོང་གཉིས་བརྐྱང་བ། །ཨུཏྤལ་ཡི་ཕྱག་རྒྱ་ཞེས། །རྐང་གཉིས་དམ་པ་སངས་རྒྱས་ཀྱིས། །འཇིག་རྟེན་དུ་ནི་གསུངས་  
  
  
༄༅། །པ་ཡིན། །དེ་ཉིད་ཐལ་མོ་སྦྱར་བྱས་པ། །འགྲོ་པ་ཕྱག་འཚལ་འདྲ་བ་སྟེ། །བླ་མ་ཕྱག་འཚལ་རྒྱ་འདི་ཞེས། །འཇིག་རྟེན་ཀུན་ཏུ་རྣམ་པར་  
གྲགས། །རྒྱ་དེ་ཉིད་ནི་བསྡམ་བྱས་ན། །ལག་གཉིས་ཟུང་དུ་ཡང་དག་འབྱུང། །རྒྱ་འདི་ལག་པ་གཉིས་ཟུང་ཞེས། །འཇིག་རྟེན་གསུམ་དུ་རྣམ་པར་གྲགས། །ཅུང་  
ཟད་མཐེ་བོང་རྩར་བཞག་སྟེ། །མཐེ་རྩར་ཕན་ཚུན་ལེགས་གནོན་པ། །དེ་ནི་ཁ་སྦྱར་རྒྱ་རུ་འགྱུར། །མྱ་ངན་འཁྲུག་པ་རྣམ་པར་འཇིག་གང་དག་མཚོན་ཆ་ལས་བྱུང་  
རྣམས། །ཕྱག་རྒྱ་འདི་དག་གསུངས་པ་ཡིན། །མེ་ཏོག་གདན་དང་བཞོན་པ་དང། །གཞན་ཡང་གདོན་ནི་འཇིགས་བྱེད་པ། །ཐམས་ཅད་ལས་ཀུན་བྱེད་ལྡན་པ། །སྐྱོ་བ་  
པའི་སྔགས་ཀུན་ཐམས་ཅད་ཡིན། །ཆོས་གྲངས་དང་ནི་རྒྱུ་སྐར་དང། །སྨྱུང་བ་དག་ཀྱང་མི་བྱ་སྟེ། །ཕྱག་རྒྱ་སྔགས་སུ་རབ་ལྡན་པ། །ལས་རྣམས་མྱུར་དུ་གྲུབ་  
པར་བྱེད། །ཟློས་པ་དཀའ་ཐུབ་ལྡན་པ་དང། །སྔགས་ཟློས་པ་ལ་མཁས་པ་དང། །ཕྱག་རྒྱ་སྔགས་སུ་རབ་ལྡན་ན། །བསྒྲུབ་བྱ་མིན་པའང་ཅུང་ཟད་མེད། །ལག་  
པ་གཉིས་པོ་བྱ་བ་ཡིན། །ཕན་ཚུན་ཐལ་མོ་ཡང་དག་སྦྱར་།མཐེའུ་ཆུང་སྲིན་ལག་མཐེ་བོ་ཡི། །ཚིགས་ནི་པར་མ་སྦྱར་བྱ་བ་།གུང་མོ་སྦྱར་བའི་ཚིགས་གསུམ་  
  
  
༑མཛུབ་མོ་བཀུག་སྟེ་སྦྱར་བར་བྱ། །རིགས་གསུམ་གྱི་ནི་སྤྱི་ལ་ཡང། །མཆོད་ཡོན་གྱི་ནི་ཕྱག་རྒྱར་བསྟན། །སོར་མོ་ཟུང་ནི་གསུམ་པོ་དག་དེ་བཞིན་ཕན་ཚུན་  
ཡང་དག་སྦྱར། །མཛུབ་མོའི་རྩེ་གཉིས་ཡང་དག་སྤྲད། །མཐེ་བོང་གཉིས་ཀྱི་འགྲམ་དུ་བསྐུམ། །ཐལ་མོ་འདྲ་བར་ཡང་དག་ལྡན། །མེ་ཏོག་ཕྱག་རྒྱར་བསྟན་པ་ཡིན། །  
ལག་པའི་ཐལ་མོ་བཀན་བྱས་ནས། །མཐེའུ་ཆུང་སྦྱར་བྱས་རྒྱབ་ཏུ་ནི། །སྲིན་ལག་ཡང་དག་སྦྱར་བར་བྱ། །དེ་ཡི་རྒྱབ་ཏུ་གུང་མོ་སྦྱར། །མཛུབ་མོ་གཉིས་ནི་སྦྱར་བར་  
བྱ༑ ༑ས་ལ་ཐལ་སྦྱར་བྱ་བ་ཡིན། །མཐེ་བོང་གཉིས་ནི་འགྲམ་བཞག་པ། །ཆོས་ཀྱི་ཕྱག་རྒྱ་རྒྱར་བསྟན་པ་ཡིན། །ཐལ་མོ་གཞན་གྱི་སྦྱོར་བ་ཡིས། །མཛུབ་གཉིས་ཅུང་  
ཟད་བཀུག་པ་ནི། །གཏོར་མའི་སྤྱི་ཡི་ཕྱག་རྒྱ་རུ། །འཇིག་རྟེན་སྐྱོབ་པས་དེ་གསུངས་སོ། །ཇི་ལྟར་ཆོ་ག་བཞིན་དུ་ནི། །ནང་དུ་མེ་ཏོག་གཞུག་བྱས་ན། །གཏོར་མ་ཀུན་གྱི་  
ལས་ལ་ནི། །གསང་སྔགས་ཀུན་ལ་བྱིན་པར་འགྱུར། །གཡས་པ་མི་འཇིགས་སྦྱིན་པའི་ལག་གཡོན་པའང་དེ་བཞིན་བྱ་བ་ཡིན། །མཁྲིག་མར་སྦྱོར་བའི་བྱ་བ་ཡིས།།  
གཡས་གཡོན་དག་ནི་བསྣོལ་བར་བྱ། །འདི་ནི་སྔགས་རྣམས་མ་ལུས་པའི། །དྲི་ཡི་ཕྱག་རྒྱར་བརྗོད་པ་ཡིན། །ལག་གཡས་ཁུ་ཚུར་བཅིངས་ནས་ནི། །མཐེ་བོ་དང་ནི་  
  
  
༄༅། །གུང་མོ་གཉིས། །དེ་ནས་རབ་ཏུ་སྦྱར་བར་བྱ། །མར་མེའི་ཕྱག་རྒྱར་བརྗོད་པ་ཡིན། །སྲིན་ལག་དང་ནི་མཐེ་བོ་ཉིད། །བགྲང་ཕྲེང་དག་ཏུ་ཡང་  
དག་གནས། །རྟག་ཏུ་མཐེའུ་ཆུང་རྣམ་པར་བརྐྱང། །དེ་འོག་གུང་མོའང་བརྐྱང་བར་བྱ། །མཛུབ་མོ་བསྐུམས་ཏེ་བཞག་པ་ལ། །བགྲང་ཕྲེང་གི་ནི་ཕྱག་རྒྱར་བརྗོད། །  
དེ་ནས་ཐལ་སྦྱར་ནང་དུ་ནི། །སྔགས་རིག་པས་ནི་ཕྲེང་བ་གཞུག་།ཅི་འདོད་སྔགས་ནི་བཟླ་བྱས་ན། །མྱུར་དུ་གྲུབ་པའི་མཆོག་རབ་སྟེར། །ཆོ་ག་འདི་ནི་རྟག་མཐོང་  
ན༑ ༑སྔགས་རྣམས་ཀུན་ནི་སྤྱོད་པར་བྱེད། །མེ་ལ་ལག་པ་གཡས་པ་ནི། །མི་འཇིགས་སྦྱིན་པའི་ཕྱག་རྒྱར་བྱ། །མེ་ལ་སྔོན་དུ་བལྟས་བཞག་ནས། །མཛུབ་མོ་  
རྟག་ཏུ་དགུག་པར་བྱ། །མཐེ་བོང་ལག་པའི་དབུས་སུ་ནི། །བཀུག་ནས་ཡང་དག་རབ་ཏུ་དགོད། །མེ་ནི་ཡོངས་སུ་སྤྱན་དྲང་བའི། །ཕྱག་རྒྱར་འདི་ནི་བསྟན་པ་ཡིན།།  
མཛུབ་མོ་ཡི་ནི་རྩེ་མོ་དང། །མཐེ་བོང་གཅིག་ཏུ་སྦྱར་བྱ་བ། །མེ་དང་ལས་རྣམས་ཀུན་ལ་ནི། །གཤེགས་སུ་གསོལ་བར་རབ་ཏུ་སྣང་།སྔགས་རྣམས་ཀུན་ལ་  
མཁས་པ་ཡིས། །སྦྱིན་སྲེག་ལས་ལ་བྱ་བ་ཡིན། །ཕྱག་རྒྱ་འདི་དག་ལྡན་པ་ཡིས། །སྔགས་ནི་མེ་ལ་ལེགས་པར་སྦྱར། །ཕྱག་འཚལ་ཐལ་མོ་བྱས་པ་ལས། །  
  
  
དེ་ཉིད་རྣམ་པར་བཟློག་བྱས་ནས། །མཐེ་བོང་གཉིས་ཀྱང་གཤིབ་པར་བྱ། །མཛུབ་མོ་ཕྱི་རོལ་ཡང་དག་བཀུག་གུང་མོ་དག་ལ་ཡང་  
དག་བརྟེན། །ཕྱག་རྒྱ་འདི་ནི་མཆོག་ཏུ་གསུངས། །མཆོད་པའི་ལས་ལ་སྦྱར་བར་བྱ། །སྔགས་རྣམས་ཀུན་ལ་ཕྱག་འཚལ་དང། །སྔགས་ཀྱི་མགོན་པོ་  
རྒྱལ་སྲས་སྦྱར། །སྔགས་རྣམས་ཀུན་ལ་སྦྱང་བ་དང། །གདན་དག་ལ་ཡང་རབ་ཏུ་སྦྱར། །མེ་ཏོག་མེད་བར་གྱུར་ན་ཡང། །ཕྱག་རྒྱ་བཅིངས་ལ་མཆོད་  
པར་བྱ། །ཆོ་ག་འདི་ཡིས་མཆོད་ན་ནི། །སྔགས་རྣམས་དོན་ཀུན་སྒྲུབ་པར་བྱེད། །མཆོད་ཡོན་ཕྱག་རྒྱ་བྱས་པས་ནི། །མཆོད་པ་བཟང་པོ་བྱས་པར་འགྱུར། །གཉིས་  
པ་སེམས་ཀྱི་མཆོད་པ་སྟེ། །མེ་ཏོག་ཅི་འདྲ་ཡོད་པས་སོ། །རྫོགས་སངས་རྐང་གཉིས་དམ་པ་ཡིས། །མཆོད་པའི་ཆོ་ག་འདི་གསུངས་སོ་།མེ་ཏོག་མེད་པར་གྱུར་ན་  
ཡང༑ ༑མཆོད་པ་རྣམ་པ་གཉིས་སུ་བརྗོད། །སྔགས་རྣམས་རབ་ཏུ་འགྲུབ་བྱའི་ཕྱིར། །ལས་རྣམས་ཀུན་ལ་སྦྱར་བར་བྱ། །སྔགས་ཀུན་བྱེད་པའི་ཕྱག་རྒྱ་ནི། །སངས་  
རྒྱས་ཀུན་གྱིས་གསུངས་པའང་ཡིན། །གནས་དང་མལ་དང་བཞོན་པ་དང། །ཁྲུས་དང་བཏུང་དང་བཟའ་བ་དང། །མར་མེ་སྤོས་དང་སྔགས་ཁྲུས་དང། །དཀྱིལ་འཁོར་  
  
  
༄༅། །དག་ནི་བྱེད་པ་ལ། །སྔགས་རྣམས་ཀུན་གྱི་དམ་ཚིག་དང་།སྔགས་པ་རྣམས་ཀྱིས་བྱིན་རླབས་བྱེད། །འཇིག་རྟེན་མགོན་གྱིས་གསུངས་པ་  
ཡི༑ ༑ཕྱག་རྒྱ་འདི་ནི་ལས་ཀུན་བྱེད། །ཕྱག་རྒྱ་རྣམས་ཀྱིས་ངེས་བྱུང་བ། །ཡོངས་རྫོགས་བརྒྱར་ནི་གསུངས་པ་ཡིན། །དེ་ནས་གཞན་ཡང་བཤད་བྱ་བ། །ཕྱག་རྒྱ་  
དག་ནི་བརྒྱད་པོ་སྟེ། །ལག་གཉིས་དེ་བཞིན་སྦྱར་ནས་ནི། །གཉི་ག་ཀུན་ནས་མཉམ་བྱས་ལ། །དེ་དག་ཉིད་ལ་མཛུབ་མོ་དང། །གུང་མོ་གཉིས་ནི་སྦྱར་བར་བྱ། །  
མཐེ་བོང་གཉིས་ཀྱི་སེན་མོ་ནི། །གསུམ་པའི་ཚིགས་ཆར་སྦྱར་བར་བྱ། །ཅུང་ཟད་ནང་དུ་བཀུག་ནས་ནི། །རབ་ཏུ་སྦྱར་བ་དག་ཏུ་བྱ་།བདག་ཉིད་ཆེན་པོ་འཁོར་ལོ་  
ཅན༑ ༑སྔགས་ཀྱི་བདག་པོའི་ཕྱག་རྒྱ་ཡིན། །འདི་ཉིད་ལས་ནི་མཛུབ་མོ་དགུག་གུང་མོ་དག་ནི་མཉམ་པར་སྦྱར། །སྲིན་ལག་གཉིས་ཀྱི་སེན་མོ་ནི། །སྦྱར་བའི་  
རྣམ་པར་དགོད་པར་བྱ། །འདི་ནི་གཙུག་ཏོར་ཕྱག་རྒྱར་ནི། །རྒྱལ་བའི་དབང་པོས་གསུངས་པ་ཡིན། །ལག་གཉིས་དེ་བཞིན་བཀོད་ནས་ནི་།གུང་མོའི་སོར་མོའི་  
བཅིང་བྱས་པ། །མཐེའུ་ཆུང་སོར་དང་ཡང་དག་ལྡན། །གདུགས་དཀར་པོ་[?]ལས་རྒྱ་འདི་བྱུང། །གུང་མོ་མཉམ་པར་བྱས་ནས་ནི། །སོར་མོ་གཉིས་ནི་ཡང་དག་  
  
  
༑གདུབ་ཀོར་ཟླུམ་པོ་འདྲ་བ་ནི། །ཕྱག་རྒྱ་ཆེན་པོ་དེ་ལ་བརྗོད། །དེ་ཉིད་ལས་ནི་མཛུབ་མོ་ཡི། །ཚིགས་ནི་སྐམ་ཁ་ལྟ་བུར་བྱ། །དེ་ནས་གུང་མོ་སྦྱར་ཏེ་དགོད། །ལག་པའི་  
འོག་གི་ཆེར་སྦྱར་ནས། །དེ་ལས་གསུམ་པའི་ཚིགས་དག་ཏུ། །མཐེ་བོའི་སོར་མོས་གནོན་པར་བྱ། །འཇམ་དཔལ་དབྱངས་ནི་བློ་ལྡན་གྱིས། །འདི་ནི་ཕྱག་རྒྱ་མཆོག་ཏུ་  
གསུངས། །ལག་གཉིས་དེ་བཞིན་བཀོད་ནས་ནི། །ཆོ་ག་མཐོང་ལ་ཡང་དག་གནས། །སོར་མོ་དེ་ཉིད་ཀུན་གྱིས་ནི། །ཀུན་ནས་གང་བའི་མཛོད་ལྟར་གནས། །ལག་པ་  
གཉིས་ནི་རྣམ་བསྐྱེད་ནས། །ལག་སོར་བརྒྱད་ནི་རབ་ཏུ་བརྐྱང་།སྐྱེས་བུ་བརྒྱད་པོ་དེ་ཉིད་ཤེས། །ཟུང་བཞི་དག་ཏུ་གྱུར་པ་ནི་།རྫོགས་སངས་རྐང་གཉིས་དམ་པ་ཡིས། །  
དེ་ཉིད་དགེ་འདུན་ཞེས་ཀྱང་གསུངས། །དེ་ཉིད་འཕགས་པའི་དགེ་འདུན་རྒྱར། །སྲིད་པའི་གནས་འདིར་གསུངས་པ་ཡིན། །ཕྱག་རྒྱ་འདི་ནི་རབ་མཆོག་སྟེ། །ཕྱག་རྒྱ་  
མ་ལུས་རབ་ཏུ་སྒྲུབ། །ལག་གཉིས་དེ་བཞིན་ཁ་སྦྱར་ཏེ། །ཐལ་མོ་སྦྱར་བའི་རྣམ་པར་གནས། །མཛུབ་མོ་གཅིག་ནི་རབ་བརྐྱང་བ། །ལག་པ་གཡས་པ་ཡང་དག་  
བརྐྱང། །དེ་འདི་འབྱུང་པོ་ཞི་བྱེད་པར། །དེ་ཉིད་གཟིགས་པ་རྣམས་ཀྱིས་བསྟན། །ཕྱག་རྒྱ་འདི་ནི་མཆོག་ཅེས་བྱ། །ལས་རྣམས་ཀུན་གྱི་དོན་སྒྲུབ་བྱེད། །ལག་གཉིས་  
  
  
༄༅། །དེ་བཞིན་སྦྱར་ནས་ནི། །སོར་རྩེ་རིམ་བཞིན་མཚན་པ་ཡི་།བསྡུས་ནས་ཁ་སྦྱར་དག་ཏུ་བྱ། །མཐེ་བོང་གཉིས་ནི་བསྒྲེང་ནས་བསྐུམ། །  
དེ་འདི་པདྨའི་ཕྲེང་བ་ཞེས། །དང་པོའི་སངས་རྒྱས་དག་གིས་གསུངས། །ལག་པ་དག་ནི་དེ་གཉིས་ཀྱིས། །སོར་མོ་ཀུན་ནས་བཀན་ལ་བརྐྱང། །སོར་མོ་གསུམ་  
གཉིས་བསྒྲེང་ནས་ནི། །མེ་ཏོག་ཁ་བྱེའི་རྣམ་པར་བྱ། །གཉིས་པའི་ཚིགས་ལ་བཞག་པ་ནི། །མཐེ་བོ་དང་ནི་མཛུབ་མོ་གཉིས། །དེ་འདིར་སྲིད་པ་གསུམ་གནས་  
ཀྱི༑ ༑ཕྱག་རྒྱར་རྫོགས་སངས་རྒྱས་ཀྱིས་གསུངས། །ཕྱག་རྒྱ་འདི་ནི་ཕྱག་རྒྱ་ཆེ། །ལས་ཀུན་བྱེད་པའི་ཕྱག་རྒྱ་བརྒྱད། །མཐུ་མཉམ་བརྩོན་འགྲུས་ཆེན་པོར་ནི། །  
རྫོགས་སངས་རྒྱས་ཀྱིས་ཡང་དག་གསུངས། །མུཥྚི་གཏམས་ཕྲད་བྱེ་བ་ནི། །སྟོང་ཕྲག་བརྒྱད་དུ་ཡང་དག་འབྱུང། །ཐུབ་མཆོག་གྲངས་མེད་འདས་པ་ཡིས། །  
ཕྱག་རྒྱ་འདི་དག་རབ་ཏུ་གསུངས། །ཕྱག་རྒྱ་ཆོ་ག་ཡང་དག་འབྱུང། །རྩ་བརྒྱད་བརྒྱ་ནི་རབ་ཏུ་གསུངས། །འདི་དག་ཀུན་གྱི་སྔགས་ཀུན་དང། །ལས་རྣམས་དག་  
ཀྱང་གྲུབ་པ་ཡིན། །སངས་རྒྱས་རྫུ་འཕྲུལ་ཆེ་ཀུན་གྱི། །ཕྱག་རྒྱ་འདི་ནི་བཞེད་ཅིང་གསུངས། །ཆོ་ག་འདི་དག་སྦྱར་བ་ཡིས། །དོན་རྣམས་མྱུར་དུ་སྒྲུབ་པར་བྱེད། །  
  
  
ཐུབ་པ་མཆོག་གིས་དེ་གསུངས་ནས། །བྱང་ཆུབ་སེམས་དཔའ་རྫུ་འཕྲུལ་ཆེ། །འཇམ་པའི་དབྱངས་ལ་དེ་བཞིན་གསུངས། །འཇམ་དཔལ་གྱི་  
ནི་ཆོ་ག་འདི། །ཕྱག་རྒྱ་དག་ནི་ཡང་དག་བྱུང། །ས་སྟེང་བསྟན་པ་བསྲུང་དོན་དུ། །ཕྱག་རྒྱ་འདི་ནི་རབ་ཏུ་གཏད། །དུས་མཐའ་ཉེ་བར་འོང་འགྱུར་ཞིང། །དུས་མཐར་མྱ་  
ངན་འདས་པ་ན། །ང་ཡི་བསྟན་པ་བསྲུང་དོན་དུ། །ང་ཡིས་འདི་དག་ཐམས་ཅད་བཤད། །སྔགས་རྣམས་དག་ནི་རྒྱ་ཆེར་བཅས། །ཕྱག་རྒྱ་རྣམས་ཀྱི་མཚན་ཉིད་བཤད།།  
འཇིག་རྟེན་ཀུན་ལ་གསང་བ་དང། །ཤིན་ཏུ་གསང་བའང་བརྗོད་པ་ཡིན། །མདོ་འདིར་ཆོ་ག་ལྷག་པ་སྟེ། །ཡོན་ཏན་རྒྱ་ཆེན་གསལ་བར་བྱས། །སྔགས་རྣམས་དུ་མའི་  
ཚིག་དང་ནི། །ཡོན་ཏན་བརྗོད་པ་ཡང་དག་འབྱུང། །ཕྱག་རྒྱ་རྣམ་པ་མང་པོར་ལྡན། །རིགས་པའི་རྒྱུད་ནི་རབ་ཏུ་བསྟན། །མཐུ་དང་ཡོན་ཏན་གྲུབ་མཐའ་དང། །ཟློས་  
པའི་རྒྱུ་ནི་ཡང་དག་འབྱུང། །འགྲོ་བའི་སྐྱེ་གནས་སེམས་ཅན་གྱི་།དགེ་བའི་འབྲས་བུ་འབྱུང་བའང་གསུངས། །གཞོན་ནུ་ཁྱོད་ཀྱི་སྔགས་རྣམས་ཀྱི། །གྲུབ་པའི་གཏན་  
ཚིགས་རབ་ཏུ་སྦྱར། །དེ་སྐད་གསུངས་ནས་འཇམ་དཔལ་ནི། །གཞོན་ནུ་ནམ་མཁར་གནས་པ་ཡིས། །འཇིག་རྟེན་མགོན་པོ་འོད་བྱེད་པ། །རྫོགས་སངས་རྒྱས་ལ་  
  
  
༄༅། །མགོས་ཕྱག་འཚལ། །དབུགས་རིང་བྱུང་ནས་སྙིང་རྗེས་བརླན། །མཆི་མ་དེ་ནས་ཕྱིས་ནས་ཀྱང། །སངས་རྒྱས་ཞབས་དྲུང་གནས་ནས་ཀྱང།།  
དེ་ལ་མྱུར་དུ་ཞུས་པ་ནི། །བཅོམ་ལྡན་འཇིག་རྟེན་འདས་པ་ན་།སྔགས་ཀྱི་མཛོད་འདིས་སྟེང་དུ། །བདག་ཉིད་ཆེན་པོའི་སེམས་ཅན་ལ། །དེ་ཚེ་ཇི་ལྟར་འབྱུང་བར་འགྱུར།།  
དེ་སྐད་གསུངས་ནས་སངས་རྒྱས་ཀྱིས། །དེ་ཚེ་འཇམ་པའི་དབྱངས་ལ་གསུངས། །གཞོན་ནུ་ཁྱོད་ཀྱིས་ཡོངས་ཞུས་པ། །བུ་ཁྱོད་འཇམ་དཔལ་རབ་ཏུ་ཉོན། །ང་ནི་འཇིག་  
རྟེན་མྱ་ངན་འདས། །ས་སྟེང་སྟོངས་པར་གྱུར་པ་དང། །ཆོས་ཀྱི་མཛོད་ཀྱང་འཇིག་པ་དང། །ཉན་ཐོས་རྣམས་ཀྱང་འདས་པ་ན་།རྐང་གཉིས་དམ་པ་སྟོན་པ་ཡི། །  
གཟུགས་བརྙན་མཆོད་རྟེན་དག་ཀྱང་བྱ། །སྤོས་དང་དྲི་དང་བྱུག་པ་ཡིས། །མཆོད་དང་བསྙེན་བཀུར་བྱ་བ་དང། །རྣམ་པ་སྣ་ཚོགས་གོས་མཆོག་དང། །གཞན་ཡང་  
ནོར་བུའི་གདུབ་ཀོར་རྒྱན། །རྣམ་པ་སྣ་ཚོགས་བཟའ་དང་བཅའ། །ཡང་དག་སྦྱོར་བ་དབུལ་བར་བྱ། །རྣམ་པ་སྣ་ཚོགས་ཕུན་སུམ་ཚོགས། །ཅི་འདོང་ཁ་ཟས་བྱས་པ་  
ལ༑ ༑དེ་བཞིན་སྔགས་ནི་བཟླས་བྱས་དབུལ། །སེམས་ཅན་དགེ་བའི་སྐྱེ་གནས་འགྱུར། །དམ་པའི་འགྲོ་བའི་སྐྱེ་གནས་སུ། །གྲོང་མཆོག་དག་ཏུ་སྐྱེ་བར་འགྱུར། །  
  
  
།ཕྱི་ནས་ཞི་བར་དེ་དག་འགྲོ། །དེ་སྐད་གསུངས་ནས་འཇམ་དཔལ་ནི། །སངས་རྒྱས་ཀྱིས་ནི་གསུངས་ལ་དགའ། །བྱང་ཆུབ་སེམས་  
དཔའ་རྫུ་འཕྲུལ་ཆེ། །བློ་ལྡན་དེ་ནས་ཅང་མི་སྨྲ། །ཆོས་ཀྱི་འཁོར་ལོ་སྐོར་བྱེད་པའི། །སངས་རྒྱས་འདུས་པར་སངས་རྒྱས་ཀྱི་།གསང་བའི་གནས་ཀྱི་སྟེང་གནས་ནས།།  
འདི་དག་སངས་རྒྱས་སྔ་མ་གསུངས། །དེ་ཚེ་ཆོས་ཀྱི་འཁོར་ལོ་བསྐོར། །ཡུན་རིང་དུས་སུ་འདས་པ་ཡིན། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་  
དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཕྱག་རྒྱའི་ཆོ་གའི་ལེའུ་རབ་འབྱམས་ལས་ཉི་ཤུ་རྩ་དགུ་པ་རྫོགས་སོ།། །།དེ་ནས་  
བཅོམ་ལྡན་འདས་ཤཱཀྱ་ཐུབ་པས། །གཞན་ཡང། གནས་གཙང་མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་  
དཔལ། མཆོག་ཏུ་རབ་ཏུ་གསང་བའི་ཁྱོད་ཀྱི་ཕྱག་རྒྱ་དང་ལྡན་པའི་ཕྱག་རྒྱའི་མཚན་ཉིད་འཁོར་དང་བཅས་པ་ཡོད་དེ། ལས་ཐམས་ཅད་ལ་ཉེ་བར་སྦྱར་བ། ཕུན་སུམ་  
ཚོགས་པ་ཐམས་ཅད་སྦྱིན་པར་བྱེད་པ། འབྲས་བུ་དང་བཅས་པ་སྔགས་ཐམས་ཅད་ཀྱི་རྗེས་སུ་འགྲོ་བ། ལས་ཐམས་ཅད་སྒྲུབ་པ་མདོར་ན། འཇམ་དཔལ་ཉོན་ཅིག་  
  
  
༄༅། །དང་པོ་རེ་ཞིག་ཐལ་མོ་རབ་ཏུ་བརྐྱང་ལ་མཛུབ་མོ་དང། མཐེའུ་ཆུང་གཉིས་རྩེ་སྤྲད་དེ་ཚིགས་བར་མ་བཏུད་ནས་སོ་སོ་སོ་སོར་རྗེས་སུ་བཅུག་པ་ཡིན་  
ཏེ༑ དེ་ལ་འདི་ནི། འཇམ་དཔལ། ཁྱོད་ཀྱི་རྩ་བའི་ཕྱག་རྒྱ་ཞེས་བྱ་བ་ལས་ཐམས་ཅད་བྱེད་པར་འགྱུར་པའོ། །ལག་པ་གཉིས་དེ་བཞིན་དུ་བྱས་ལ་སྲིན་ལག་གཉིས་སྦྱར་  
ལ༑ དེ་བཞིན་དུ་གུང་མོ་དང། མཛུབ་མོ་ཡང་བྱ་ཞིང་མཐེའུ་ཆུང་གཉིས་ཀྱི་རི་མོ་གོང་མ་ལ་མཐེ་བོའི་རྩེ་མོ་བཞག་པ་སྟེ་འཇམ་དཔལ། འདི་ནི་ཁྱོད་ཀྱི་གདོང་གི་ཕྱག་  
རྒྱ་ཞེས་བྱ་བ་སྟེ་གཉིས་པའོ། །ཕན་ཚུན་དུ་སོར་མོ་བསྣོལ་བ་ཁུ་ཚུར་དུ་བྱས་ལ་གུང་མོའི་སོར་མོ་གཉིས་རྣམ་པར་བཀྲོལ་ལ་རྩེ་མོ་སྦྱར་ཏེ། དེའི་འགྲམ་གཉིས་སུ་མཛུབ་  
མོ་གཉིས་དཀྲི་ཞིང་མཐར་གཞག་པར་བྱའོ། །དེ་ལ་འདི་ནི། འཇམ་དཔལ། ཁྱོད་ཀྱི་མཆེ་བའི་ཕྱག་རྒྱ་ཞེས་བྱ་བ་གཞན་ཡིན་ནོ་།མཆེ་བའི་ཕྱག་རྒྱའི་འགྲམ་དུ་  
མཐེ་བོང་གཉིས་བཞག་པའི་ཕྱག་རྒྱ་འདི་ནི་མངོན་སུམ་དུ་འཇམ་དཔལ་གཞོན་ནུ་ཁྱོད་ཉིད་ཡིན་ནོ། །གནས་དེ་དང། ལག་པའི་ཁ་སྦྱར་དེར་ཉེ་བར་བཞུགས་  
ཤིང་དམ་ཚིག་གི་བྱིན་གྱིས་རློབ་པར་བྱེད་དོ། །ལག་པའི་སོར་མོ་ཕན་ཚུན་ཁུ་ཚུར་བྱས་ལ་མཛུབ་མོ་གཉིས་བཀྲོལ་ཏེ་མཐེ་བོང་གཉིས་གུང་མོའི་ནང་དུ་ཆུད་  
  
  
འཇམ་དཔལ། ཁྱོད་ཀྱི་གཙུག་ཕུད་ཀྱི་ཕྱག་རྒྱ་ཞེས་བྱ་སྟེ་གཞན་ཡིན་ནོ། །ཐལ་མོའི་ཚིགས་རྣམས་བརྐྱང་བ་བྱས་ལ་སྲིན་ལག་དང། མཛུབ་མོ་གཉིས་  
ཀྱི་རྩེ་མོ་གུང་མོའི་ནང་དུ་རྩེ་སྤྲད་དེ་བཞག་པ་འདི་ནི། འཇམ་དཔལ། མངོན་སུམ་ཁྱོད་ཉིད་ཀྱི་རྩ་བའི་སྔགས་སུ་བསྟན་པ་ཡིན་ནོ། །འདི་ཉིད་ཀྱི་ཕྱག་རྒྱ་ལ་མཛུབ་མོ་གཉིས་  
བརྐྱང་བར་བྱས་པ་སྟེ། དེ་ལ་འདི་ནི། འཇམ་དཔལ། ཁྱོད་ཀྱི་ཕྱག་རྒྱར་འགྱུར་རོ། །མཐེའུ་ཆུང་དང། སྲིན་ལག་གཉིས་བསྣོལ་བ་བྱས་ནས་ལག་པ་ཁ་སྦྱར་གྱི་ནང་དུ་  
བཞག་ལ། གུང་མོའི་ཕྱི་རོལ་དུ་མཛུབ་མོའི་རྩེ་མོ་ཡོངས་སུ་བཀུག་ལ་མཐེ་བོང་གཉིས་ཀྱི་རྩེ་མོ་ཡང་དག་པར་བཅར་བའོ། །གཞན་འདི་ཡང། འཇམ་དཔལ། ཁྱོད་ཀྱི་  
ཞལ་གྱི་ཕྱག་རྒྱ་ཡིན་ནོ། །ལས་ཐམས་ཅད་པ་ཡང་ཡིན་ཏེ། འདི་ཉིད་ཀྱི་རིམ་གྱིས་སོར་མོ་རེ་རེ་བཀྲོལ་བ་མཐེ་བོང་དང་བཅས་པ་བྱས་ན་མ་རུངས་པའི་གདོན་ཐམས་  
ཅད་རབ་ཏུ་འབྱེར་བར་འགྱུར་རོ། །དེ་བཞིན་དུ་རྣ་བ་དང། མགྲིན་པ་དང། ལག་ངར་དང། སྙིང་དང། ལག་པ་དང། ལྐོག་མ་དང། རྐེད་པ་དང། ལྟེ་བ་དང། བརླ་  
དང༑ བྱིན་པ་དང། རྐང་པ་དང། མིག་དང། ཁ་དང། ལྕེ་རྣམས་ཏེ། དེ་ལྟར་སོར་མོ་བཅུ་རྣམས་མཐར་གྱིས་བརྐྱང་ན་རིམས་བཞིན་དུ་ཕྱག་རྒྱའི་མཚན་ཉིད་དུ་འགྱུར་  
  
  
༄༅། །ཏེ༑ མཐར་གྱིས་ཀྱང་ལས་བྱེད་དོ། །ཞལ་གྱི་ཕྱག་རྒྱས་ནི་ཁ་འཆིང་བར་བྱེད་དོ། །མཆེ་བའི་ཕྱག་རྒྱས་ནི་གདོན་མ་རུངས་བ་ལས་གྲོལ་ལོ། །ལྕེའི་ཕྱག་  
རྒྱས་ནི་ཚིག་ངན་བཟློག་པར་བྱེད་དོ། །སྙིང་གི་ཕྱག་རྒྱས་ནི་མིའི་བདག་པོའི་ཁོར་བ་སེལ་བར་བྱེད་པའམ། སེམས་ཅན་གཞན་ལྷ་དང། ལྷ་མ་ཡིན་དང། མི་དང། མི་  
མ་ཡིན་དང། འགྲོ་བ་རྣམ་པ་སྣ་ཚོགས་ལ་བརྟེན་པའི་ཁྲོས་པ་རྣམས་ཀྱི་ཁྲོ་བ་འཇིག་པར་འགྱུར་ཏེ། དེ་བཞིན་དུ་མཐར་གྱིས་ཐམས་ཅད་དུ་ལས་ཐམས་ཅད་བྱེད་པར་འགྱུར་རོ།།  
དེ་ལྟར་རིམ་པ་འདིས་ཕྱག་རྒྱ་གྲངས་མེད་པར་འགྱུར་ཏེ། ལས་གྲངས་མེད་པ་དག་ཀྱང་བྱེད་པར་འགྱུར་རོ། །འཇམ་དཔལ། ཁྱོད་ཀྱིས་རྣམ་པ་ཐམས་ཅད་དུ་ཕྱག་  
རྒྱ་ཐམས་ཅད་ཁོ་ན་ལས་ཐམས་ཅད་བྱེད་པར་འགྱུར་རོ། །དཔའ་བོ་ཆེན་པོ་དེ་བཞིན་གཤེགས་པ་གྲངས་ལས་འདས་པ་དག་གིས་ཕྱག་རྒྱ་འདི་དག་བཅིངས་སོ།།  
ཕྱག་རྒྱ་ཆེན་པོ་དཔའ་པོ་ཆེན་པོས་ཆེན་པོ་ལ་གནས་པས་བཅིངས་སོ། །གང་དུ་གཏམས་པ་ཕྲག་བྱེ་བ་སུམ་ཅུ་རྩ་གསུམ་མམ། བརྒྱད་ཅུའམ། དགུ་བཅུ་རྩ་ལྔའམ་  
ཁྲི་དྲག་དྲུག་ཅུའི་གྲངས་ལ་སོགས་པ་འཇིག་རྟེན་ལས་འདས་པའི་ཡང་དག་འདས་པས་ཕྱག་རྒྱ་བཅིངས་སོ། །འཇིག་རྟེན་བྱ་བ་གང་གཞན་ནི། །ཀུན་ཀྱང་ཕྱག་  
  
  
།འདི་དག་གང་ཡང་རུང་བ་ཡི། །ཕྱག་རྒྱས་དོན་ཀུན་སྒྲུབ་བྱེད་པའོ། །དཀྱིལ་འཁོར་བསྒྲུབ་པའི་དུས་དག་ཏུ། །ལག་པ་གཉིས་ཀྱིས་བཅིང་བར་བྱ། །  
སྔོན་དུ་བསྙོན་བ་ལ་བརྩོན་པས། །སྦྱིན་སྲེག་བཟླས་པ་དག་ལའང་བྱ། །འདུག་པའམ་འགྲེང་བ་དག་གིས་ཀྱང། །ཟློས་པས་ཅི་འདོད་པར་དུ་བཟླ། །སྲུང་བ་ཆེན་པོའི་ཆོ་གས་  
ཀྱང༑ ༑མྱུར་དུ་གྲུབ་པ་ཐོབ་པར་འགྱུར། །དུས་ཀུན་ཕྱག་རྒྱ་ཀུན་གྱིས་ནི། །ལས་རྣམས་ཀུན་ནི་བྱ་བ་ཡིན། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་  
དཔའི་སྡེ་སྣོད་ཕལ་[?]པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཕྱག་རྒྱའི་ཆོ་གའི་ལེའུ་རབ་འབྱམས་གཉིས་པ་ལས་སུམ་ཅུ་པ་རྫོགས་སོ།། །།དེ་ནས་  
བཅོམ་ལྡན་འདས་ཤཱཀྱ་ཐུབ་པ་ལ། གཞན་ཡང། གནས་གཙང་མའི་གཞན་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་  
དཔལ། ཁྱོད་ཀྱི་རྩ་བའི་ཆོ་ག་ལ་ཕྱག་རྒྱ་མཆོག་ཏུ་ཤིན་ཏུ་གསང་བ་གཞན་ཡང་[?]དེ། ཕྱག་རྒྱ་དང། རྒྱུད་ཐམས་ཅད་ཀྱི་ཆོ་ག་སྔགས་ཐམས་ཅད་ཀྱི་མངོན་པར་  
འདོད་པ། སྔགས་ཐམས་ཅད་དང་ལྷན་ཅིག་ཡང་དག་པར་སྦྱར་བ་[?]ལས་ཐམས་ཅད་[?]སྒྲུབ་པར་བྱེད་པ། ཡང་དག་པར་རྫོགས་པའི་བྱང་ཆུབ་ཀྱི་ལམ་རྣམ་པར་  
  
  
༄༅། །སྦྱོར་བར་བྱེད་པ། སེམས་ཅན་ཐམས་ཅད་ཀྱི་ལམ་དུ་འཇུག་པ་ཡིན་ནོ། །མཛུབ་མོ་གཉིས་ཀྱི་རྩེ་མོ་དང། གུང་མོ་གཉིས་ཀྱི་རྩེ་མོ་དག་ཡོངས་  
སུ་སྦྱར་བ་ནི་གཙུག་ཏོར་འཕགས་པ་ཞེས་བྱ་བའི་ཕྱག་རྒྱ་ཡིན་ཏེ། འདིར་སྔགས་ནི། ཨོཾ་ཛཱ་ལ་ཛཱ་ལ་འདི་གཏོད་ག་ཏོཥྞཱི་ཥཱ་དའུ་ར་ཧཱུཾ་ཧཾ། སྲིན་ལག་དེ་ཉིད་བཀུག་པ་དང་  
གུང་མོ་སྦྱར་བ་དེ་ཉིད་ཀྱི་སོར་མོའི་རྩེ་མོའི་སེན་མོ་གཤིབས་ལ་རྣ་ཆ་གདུབ་ཀོར་ཟླུམ་པོ་ལྟར་བྱ་བ་ནི་གཙུག་ཏོར་གདུགས་དཀར་པོའི་ཕྱག་རྒྱ་ཡིན་ཏེ། འདིར་ཡང་  
སྔགས་སུ་འགྱུར་བ་ནི། ཨོཾ་མ་མ་མ་མ་ཧཱུཾ་ནི། མཛུབ་མོ་དེ་ཉིད་ཕན་ཚུན་མཉམ་པར་སྦྱར་ལ་གུང་མོ་གཉིས་སྦྱར་བ་ནི་གཟི་བརྗིད་ཕུང་པོའི་ཕྱག་རྒྱའོ། །འདིར་  
སྔགས་ནི། ཨོཾ་ཏ་ཐཱ་ག་ཏོཥྞཱི་ཥཱ་ཨ་བ་ལོ་ཀི་ཏེ། མཱུརྟི་ཏེ་ཛོ་རཱ་ཤི་ཧཱུཾ་ཛྭ་ལ་ཛྭ་ལ། དྷ་ཀ་དྷ་ཀ་ད་ར་བི་ད་ར་ཚིན་དྷ་ཚིན་དྷ། ཧཱུཾ་ཧཱུཾ་ཕཊ་ཕཊ་སཱཧཱ། མཛུབ་མོ་དེ་ཉིད་  
ཡང་དག་པར་སྦྱར་བ་དཀྱིལ་འཁོར་ལྟ་བུར་བྱ་བ་ནི་རྒྱལ་བའི་གཙུག་ཏོར་གྱི་ཕྱག་རྒྱའོ། །འདིར་སྔགས་སུ་འགྱུར་བ་ནི། ཨོཾ་ཛ་ཡ་ཛ་ཡོཥྞི་ཥ་ཛཱ་ལ་ཛཱ་ལ་བནྡྷ་བནྡྷ་ད་  
མ་ད་མ་ཧཱུཾ་ཧཱུཾ་ཧཱུཾ་ཧོ་ཧ་ན་ཧཱུཾ། རྒྱལ་བའི་གཙུག་ཏོར་གྱི་སྔགས་སོ། །མཛུབ་མོ་དེ་གཉིས་ཀྱི་རྩེ་མོ་བཏུད་པ་བྱས་པ་ཁ་གུང་མོ་སྲུང་[?]བ་ལ་མཛུབ་མོའི་སེན་མོ་གུང་མོའི་ཚིགས་གསུམ་  
  
  
།ཨོཾ་ན་མོ་ཨ་བྲ་ཏི་ཧ་ཏ་ཏ་ཐཱ་ག་ཏོ་ཥྞཱི་ཥ་ཡ། ཨ་ན་ཨ་བ་ལོ་ཀེ་ཏེ་མའུ་རྡྷ་ན་ཛཀྲ་[?]བརྟི་ཧཱུཾ་ཛཱ་ལ་ཛཱ་ལ། དྷ་ཀ་དྷ་ཀ། དཧུ་ན་དཧུ་ན་  
བི་དཧུ་ན་ཏྲཱ་ས་ཡ་མཱ་ར་ཡོད་སཱ་དཧི་ཡ། ཧ་ན་ཧ་ན། ཨཱཾ་ཨཱཾ་ཨཱ། ཀ་ཀ་དྲོ་ཁི་ནི། དྲོ་ཁི་ནི། ཀུཎྜ་ལི་ནི། ཨཱ་བ་རཱ་ཛི་ཏཱ་ཏྲ་པ་རི་ཎི་ཧཱུཾ་ཕཊ། འཁོར་ལོས་བསྒྱུར་བའི་སྔགས་སོ།།  
མཛུབ་མོ་དེ་ཉིད་ཀྱི་རྩེ་མོ་མདུད་པ་བྱས་ལ་གུང་མོ་སྦྱང་བ་བྱས་པ་ལ་མཛུབ་མོ་སེན་མོའི་འོག་གི་གསུམ་པའི་ཆལ་སྦྱར་བ་ནི་སྔགས་ཀྱི་བདག་པོ་འཁོར་ལོས་བསྒྱུར་བའི་ཕྱག་  
རྒྱའོ༑ ༑མཛུབ་མོ་དེ་ཉིད་ཀྱི་རྩེ་མོ་ཡང་དག་པར་བཀུག་པ་གུང་མོར་སྦྱར་བའི་འོག་ཏུ་ཡང་དག་པར་བཅར་བ་ནི་སྔགས་ཀྱི་བདག་པོའི་ཕྱག་རྒྱའོ། །མཛུབ་མོ་དེ་ཉིད་ཀྱི་རྩེ་མོ་ཡང་དག་  
པར་བཀུག་ལ་གུང་མོ་སྦྱར་བའི་སེན་མོ་དང། ཚིགས་ནང་དུ་ཡང་དག་པར་སྦྱར་བ་ནི་འཁོར་ལོས་བསྒྱུར་བ་ཆེན་པོའི་ཕྱག་རྒྱའོ་།མཛུབ་མོ་དེ་ཉིད་ཀྱི་རྩེ་མོ་གཉིས་ཡང་དག་པར་བཀུག་  
ལ་གུང་མོ་སྦྱར་ཞིང་འོག་ཏུ་ཡང་དག་པར་སྦྱར་ཏེ། གདུབ་ཀོར་ལྟར་བྱས་པ་ནི་འཁོར་ལོས་བསྒྱུར་བ་ཆེན་པོའི་ཕྱག་རྒྱའོ་།མཛུབ་མོ་དེ་ཉིད་ཀྱི་རྩེ་མོ་ཡང་དག་པར་བཀུག་ལ་  
གུང་མོའི་ཚིགས་གསུམ་པའི་ནང་དུ་ཡང་དག་བར་སྦྱར་བ་ནི་སྔགས་ཀྱི་བདག་པོ་འཁོར་ལོས་བསྒྱུར་བ་ཆེན་པོའི་ཕྱག་རྒྱ་སྟེ་སྲིད་པའི་ལས་ཐམས་ཅད་རྣམ་པར་  
  
  
༄༅། །འཇིག་པར་བྱེད་པ། སེམས་ཅན་ཐམས་ཅད་ཀྱི་ཉེ་བར་འཚོ་བ། ཚེ་དང། ནད་མེད་པ་དང། དབང་ཕྱུག་དང། བསམ་པ་ཐམས་ཅད་ཡོངས་  
སུ་རྫོགས་པར་བྱེད་པ། བྱང་ཆུབ་ཀྱི་ཕྱོགས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱེད་པ། སེམས་ཅན་ཐམས་ཅད་ཡོངས་སུ་དགའ་བར་བྱེད་ལ། སེམས་ཅན་  
ཐམས་ཅད་ཀྱི་ཡིད་ལ་མངོན་པར་འདོད་པ་འབྲས་བུ་དང་བཅས་པར་བྱེད་པ། ལས་ཐམས་ཅད་བྱེད་པ། སྔགས་ཐམས་ཅད་རབ་ཏུ་སྒྲུབ་པར་བྱེད་པ། ཕྱག་རྒྱ་དང་  
སྔགས་ཐམས་ཅད་དང་ལྡན་པ་ཡིན་ཏེ། འཇམ་དཔལ་གཞོན་ནུར་གྱུར་པ། ཁྱོད་དེ་ཉོན་ཅིག་དབང་པོ་རེ་ཞིག་གཙུག་ཏོར་གྱི་མཚན་ཉིད་དུ་གྱུར་པ་ནི་ལག་པ་གཉིས་  
མཉམ་པོ་བཀན་ཞིང་བརྐྱང་བར་བྱའོ། །མཐེ་བོང་དང། སྲིན་ལག་གཉིས་ལག་པའི་དཀྱིལ་དུ་སེན་མོས་གཟུང་ཞིང་མཐེ་བོའི་རྩེ་མོས་སྦྱར་བར་བྱའོ། །མཐེའུ་  
ཆུང་གཉིས་ཀྱི་རྩེ་མོ་གཏུག་ཅིང་སྦྱར་བར་བྱའོ། །དེ་བཞིན་དུ་གུང་མོ་གཉིས་ཀྱི་སེན་མོ་དང་རྩེ་མོ་གཉིས་སྦྱར་བར་བྱ་ཞིང་མཛུབ་མོ་དང། མཛུབ་མོ་ཡང་སྦྱར་  
བར་བྱའོ། །ཀུན་ཏུ་སྣང་བའི་གཙུག་ཏོར་གྱི་མཚན་ཉིད་ཆེན་པོ་ཞེས་བྱ་བའི་ཕྱག་རྒྱ་ཡིན་ཏེ། འདིར་སྔགས་ནི་ཨཾ་མུ་ཧཾ། མཛུབ་མོ་དེ་ཉིད་ཡང་དག་པར་བཀུག་སྟེ། སེན་  
  
  
སེན་མོའི་རྩེ་མོ་དཀྱིལ་འཁོར་ལྟར་སྦྱར་བས་ནི་ལྟ་བ་ངན་པའི་ཟུག་རྔུའི་ཕྱིན་ཅི་ལག་སེལ་བ་ཞེས་བྱ་བ་ཆོས་ཀྱི་འཁོར་ལོ་ཆེན་པོའི་ཕྱག་རྒྱའོ། །འདིར་སྔགས་སུ་  
འགྱུར་བ་ནི། ཨོཾ་བཛྲཱ་ཤ་ནི་ཧཱུཾ་ཕཊ། འདི་ནི་སྐྱིལ་ཀྲུང་གི་ཕྱག་རྒྱ་སྟེ། སྔགས་དང་ཡང་དག་པར་ལྡན་ན་ལས་ཐམས་ཅད་བྱེད་པ། ཇི་ལྟར་སྟོན་ཀའི་སྦྲིན་བཞིན་དུ་བགེགས་  
ཐམས་ཅད་འཇིགས་པར་བྱེད་པ། གང་ཡང་བདུད་བཞིས་བྱས་པ་དང་གང་ཡང་ལྷ་དང། ལྷ་མ་ཡིན་གྱི་བགེགས་རྣམས་ནི་སྐྱིལ་ཀྲུང་གི་ཕྱག་རྒྱ་དམ་པ་མཐོང་བ་ཙམ་གྱིས་  
འཇིགས་པར་འགྱུར་རོ། །འོག་མ་གཉིས་ཀྱང་རྩེ་མོ་མཉམ་པར་གཤིབས་ན་ཁུ་ཚུར་གྱི་ཕྱག་རྒྱར་འགྱུར་རོ། །སྔགས་ཀྱང་འདི་དག་གང་ཡང་རུང་བ་དང། ཕྱག་རྒྱ་ལག་པ་  
གཉིས་ཀྱིས་བཅིངས་ཏེ། སྒྲུབ་པའི་དུས་སམ། སྔོན་དུ་བསྙེན་པའི་དུས་སུ་འདུག་པའམ། ལངས་ཏེ་ལན་གཅིག་གམ། ཇི་སྲིད་འདོད་ཀྱི་བར་དུ་བཟླས་པའོ། །དེ་ལྟར་བྱས་  
ན་བགེགས་དང། ལོག་འདྲེན་ཐམས་ཅད་ཀྱིས་གླགས་རྙེད་པར་མི་འགྱུར་ཞིང་གྲུབ་པ་ཡང་མངོན་དུ་འགྱུར་རོ། །མཛུབ་མོ་དེ་ཉིད་ཀྱི་རྩེ་མོ་གཉིས་སྦྱར་ལ། ཀུན་ནས་ཟླུམ་  
པོར་བྱ་ཞིང། གུང་མོ་གཉིས་སྦྱར་ཏེ་གུང་མོའི་ཚིག་[?]པོའི་འོག་ཏུ་སྦྱར་བ་ནི་གཞན་གྱིས་མི་ཐུབ་པ་གཙུག་ཏོར་འཁོར་ལོས་བསྒྱུར་པའི་སྙིང་པོའི་ཕྱག་རྒྱའོ། །འདིར་སྙིང་པོ་ནི་  
  
  
༄༅། །ཨོཾ་ཨ་པ་རཱ་ཛི་ཏེ་དཧི་ཀ་གཙུག་ཏོར་གྱི་རྩ་བའི་ཕྱག་རྒྱ་དེ་ཉིད་ལ་གཞན་གང་ཡང་རུང་བ་དང། ལྷན་ཅིག་གིས་སྤྱོད་པས་བཀོད་  
ན་ལས་ཐམས་ཅད་བྱེད་པར་འགྱུར་རོ། །དེ་ལས་མཐེ་བོའི་རྩེ་མོ་བཏེག་ལ་སྲིན་ལག་གི་རྩེ་མོར་གཏུགས་ནས་ཡང་དང་ཡང་བཏེག་པ་ནི་བོད་པའི་ཕྱག་  
རྒྱའོ༑ ༑འདིར་སྔགས་ནི། ན་མོ་བྷ་ག་ཝ་ཏེ་ཨ་པྲ་ཏི་ཧ་ཏོཥྞཱི་ཥ་ཡ། ཨེ་ཧྱེ་ཧི་བྷ་ག་ཝཱན་དྷརྨ་རཱ་ཛ་པྲ་ཏཱིརྩེཚེ་ད་ཨརྒྷཾ། གནྡྷཾ། པུཥྤཾ། དཧུ་པཾ། བ་ལིཾ། དའི་པཾ། མའ ་  
ཙཱ་བི་རཱཀྵ། ཨ་པྲ་ཏི་ཧ་ཏ། བ་ལ་པ་རཱ་ཀྲ་མ་ཡ་སཱཧཱ་མེ་ཏོག་དཀར་པོས་སྤྱན་དྲང་བར་བྱའོ། །རང་གི་གཟུགས་ཀྱི་མཆོད་ཡོན་དང། ཞབས་བསིལ་བ་  
དབུལ་བར་བྱའོ། །གདན་དང། བཞུགས་སུ་གསོལ་བ་ཡང་བྱའོ། །དེ་ལ་འདི་ཉིད་ཀྱི་ཕྱག་རྒྱ་དང། སྔགས་ཀྱིས་ཕྱོགས་དང། ཕྱོགས་མཚམས་དང་  
སྟེང་འོག་བཅིང་བར་བྱའོ། །དེ་ཉིད་ཀྱི་སྲིན་ལག་དང། མཐེ་བོའི་རྩེ་མོ་གཏུགས་ཤིང་སྨད་པ་བྱས་ལ། ཚིགས་བར་མ་ལ་མཐེ་བོས་གཏུགས་ཤིང་ཡང་  
དང་ཡང་བཏེག་པར་བྱས་ནས་མཆོད་ཡོན་ཕུལ་ན་རང་གིས་ལྷ་གཤེགས་སུ་གསོལ་བར་འགྱུར་རོ། །ཕྱག་རྒྱ་གཡོན་ཕྱོགས་སུ་བསྐོར་ན་ཕྱོགས་བཅིངས་  
  
  
།འདིར་སྔགས་ནི། ན་མོ་ཨ་པྲ་ཏི་ཧ་ཏོཥྞཱི་ཥ་ཡ། གཙྪ་གཙྪ་བྷ་ག་བཱ་ན་དྷརྨ་རཱ་ཛ་པྲ་ཙཱི་ཙྪེ་དཾ་ཨརྒྷཾ། གནྡྷཾ། པུཥྤཾ། དཧུ་པཾ་མཱཾ་ཙ་ཨ་བཧི་རཀྵ། ཨ་པྲ་ཏི་  
ཧ་ཏ་བ་ལ་པ་རཱ་ཀྲ་མཱ་ཡ། ཕྱག་རྒྱ་དང། སྔགས་གཤེགས་སུ་གསོལ་བ་ནི་མཆོད་ཡོན་གྱིས་སོ། །མཛུབ་མོ་དེ་ཉིད་གུང་མོའི་ཚིགས་གསུམ་པའི་འོག་ཏུ་བཞག་  
སྟེ༑ གུང་མོ་ཡང་དག་པར་སྦྱར་ལ་མཐེ་བོང་གཉིས་དང། མཐེའུ་ཆུང་གཉིས་ཕན་ཚུན་མནན་ཅིང་ཁུ་ཚུར་དུ་བྱའོ། །འདིར་སྔགས་ནི། ན་མོ་བྷ་ག་བ་ཏེ་ཨ་པྲ་ཏི་  
ཧ་ཏོཥྞཱི་ཥ་ཡ། ཨོཾ་དྲཱ་བནྡྷ་ཧཱུཾ་ཕཊ། ཨ་པྲ་ཏི་ཧ་ཏོ་ཥྞཱི་ཥ་ཡ། བི་ཀི་རི་ཎི། བི་ཀི་རི་ཎི། དཧུ་ན་དཧུ་ན་དཧུ། རྣམ་པར་འཇིག་པར་བྱེད་པ། བཅོམ་ལྡན་འདས་རིག་པའི་རྒྱལ་  
པོའི་གཙུག་ཏོར་གྱི་སྔགས་བགེགས་དང། ལོག་འདྲེན་ཐམས་ཅད་ཀྱིས་ཟིན་པ་དག་དང། དབང་བསྐུར་བ་དང། བདག་སྲུང་བ་དང། ཕྱོགས་བཅིང་བ་དང།།  
དཀྱིལ་འཁོར་བཅིང་བ་ལ་སོགས་ཏེ། ལས་ཐམས་ཅད་རབ་ཏུ་སྦྱར་རོ་།མཛུབ་མོ་དེ་གཉིས་ཀྱི་རྩེ་མོ་གཉིས་བསྐུག་ཅིང། ཡང་དང། ཡང་བརྐྱང་བ་ནི་མེ་ལྷ་སྤྱན་  
དྲང་བའོ། །དེ་ནས་སྦྱིན་སྲེག་གི་ལས་བྱ་སྟེ། འདི་ཉིད་ཀྱིས་སླར་གཤེགས་སུ་གསོལ་བ་ནི་བཟློག་པའོ། །མཛུབ་མོ་གཉིས་ཀྱང་འབར་བའི་ཕྲེང་བར་བསམ་མོ་  
  
  
༄༅། །གཙུག་ཏོར་གྱི་ཕྱག་རྒྱ་འདི་ནི་ལས་ཐམས་ཅད་ལ་ཐོགས་པ་མེད་པའོ། །འདིར་སྔགས་ནི། ན་མོ་བྷ་ག་བ་ཏེ། ཨ་པྲ་ཏི་ཧ་ཏོཥྞཱི་ཥ་ཡ་  
ཨི་ཧྱེ་ཧི་ཏེ་ཛོ་མཱ་ལི་ནི་ཨགྷ་ཡེ་སཱཧཱ། མཛུབ་མོ་དེ་ཉིད་ཀྱི་རྩེ་མོ་གཉིས་ཅུང་ཟད་བཀུག་པར་བྱ་ཞིང། གུང་མོ་སྦྱར་ལ་གུང་མོའི་ཚིགས་གསུམ་པའི་ནང་དུ་  
སྦྱར་བར་བྱའོ། །གཙུག་ཏོར་གྱི་སྟོབས་ཤིན་ཏུ་དྲག་པོའི་ཕྱག་རྒྱ་ཡིན་ནོ། །འདིར་སྔགས་ནི། ན་མོ་བྷ་ག་བ་ཏེ། ཨ་པྲ་ཏི་ཧ་ཏོཥྞཱི་ཥ་ཡ། ཨི་མཾ། གྷནྡྷཾ། དཧུ་  
པཾ༑ པུཥྤཾ་བ་ལིཾ་དའི་པཾ་ཙ་པྲ་ཏཱིཙྪཾ་ཧ་ར་སརྦ་ཨ་དཧི་ཥྛི་ཏེ། དྷརྨ་རཱ་ཛ་ཨ་པྲ་ཏི་ཧ་ཏཱ་ཡ་སཱཧཱ། དྲི་ལ་སོགས་པའི་སྔགས་སོ། །སྲིན་ལག་གཉིས་བཟློག་སྟེ་ཚིགས་  
གསུམ་པ་ལ་མཐེ་བོང་གཉིས་ཡང་དག་པར་སྦྱར་ཞིང། མཛུབ་མོ་གཉིས་ཀྱང་སྦྱར་བ་ནི་གཟི་བརྗིད་གཙུག་ཏོར་གྱི་ཕྱག་རྒྱ་སྟེ་ལོག་འདྲེན་ཐམས་ཅད་  
ཀྱིས་འཇོམས་པར་མི་ནུས་སོ། །ཕྱག་རྒྱ་འདི་ནི་བསྲུང་བ་དང་བཟླས་པའི་དུས་དང། སྒྲུབ་པའི་དུས་དང། དཀྱིལ་འཁོར་དང། ལས་ཐམས་ཅད་ལ་  
ཡང་བྱ་བ་ཡིན་ནོ། །འདིར་སྔགས་ནི། ན་མོ་བྷ་ག་བ་ཏེ། ཨ་པྲ་ཏི་ཧ་ཏོཥྣཱི་ཥ་ཡ། སརྦ་བིགྷྣཾ་བི་དཧྭཾ་ས་ན་ཀ་རཱ་ཡ་ཀྲོ་དྷ་ཡ་སཱཧཱ། སྲིན་ལག་གཉིས་ཀྱི་རྩ་བར་མཐེ་བོང་  
  
  
དེ་བཞིན་དུ་གདུབ་ཀོར་ལྟར་བྱ་ཞིང་མཛུབ་མོ་གཉིས་ཀྱིས་ནང་སྟོང་པའི་རྣམ་པར་བྱའོ། །འདི་ནི་ཐམས་ཅད་དུ་ཐོགས་པ་མེད་ཅིང་གཞན་གྱིས་  
མི་ཐུབ་པའི་གཙུག་ཏོར་གྱི་ཕྱག་རྒྱ་ཡིན་ནོ། །འདིར་སྔགས་ནི། ན་མོ་བྷ་ག་བ་ཏེ། ཨ་པྲ་ཏི་ཧ་ཏོཥྞཱི་ཥ་ཡ། སརྦ་ཏྲ་ཨ་པ་རཱ་ཛི་ཏཱ་ཡ། ཤ་མ་ཡ་ཤ་མ་ཡ། ཤཱནྟེ་དཱནྟེ་  
དྷརྨ་རཱ་ཛ་བ་ཤི་ཏེ། མཧཱ་བིདྱེ་སརྦཱརྠ་ས་དྷ་ནི་སཱཧཱ། མར་གྱི་སྦྱིན་སྲེག་ལ་སོགས་པས་ཞི་བ་དང། རྒྱས་པ་ལ་སོགས་པའི་ལས་བྱའོ། །སྲིན་ལག་གཉིས་ཀྱིས་གདུབ་  
ཀོར་ལྟར་བྱ་ཞིང་མཛུབ་མོའི་རྩེ་མོ་གཉིས་བཀུག་པ་ནི་ཐོགས་པ་མེད་པའི་བདེ་བྱེད་ཀྱི་གཙུག་ཏོར་གྱི་ཕྱག་རྒྱའོ། །འདིར་སྔགས་ནི། ན་མོ་བྷ་ག་བ་ཏེ། ཨ་པྲ་ཏི་ཧ་ཏོཥྞཱི་  
ཥ་ཡ༑ ཨོཾ་ཤང་ཀ་རེ་སཱཧཱ། ལས་ཐམས་ཅད་སྲུང་བར་བྱེད་པའོ། །མཐེ་བོང་གཉིས་ཀྱི་རྩེ་མོས་སྲིན་ལག་གཉིས་ཀྱི་གསུམ་པའི་ཚིགས་ལ་མནན་ལ། དེ་བཞིན་  
དུ་མཛུབ་མོ་གཉིས་ཀྱི་རྩེ་མོ་ཡང་རྡོ་རྗེའི་རྩེ་དང་འདྲ་བར་བྱའོ། །འདི་ནི་དམ་ཚིག་ཐོགས་པ་མེད་པའི་སྤྱི་གཙུག་གི་ཕྱག་རྒྱ་སྟེ། དམ་ཚིག་ཐམས་ཅད་ཀྱི་ཐུན་མོང་  
ངོ༑ ༑འདིར་སྔགས་ནི། ན་མོ་བྷ་ག་བ་ཏེ། ཨ་པྲ་ཏི་ཧ་ཏོཥྞཱི་ཥ་ཡ། ཨོཾ་ཤང་ཀ་རེ་ས་མ་ཡཾ་སཱཧཱ། མཐེ་བོང་གཉིས་ཀྱི་རྩེ་མོས་སྲིན་ལག་གཉིས་ཀྱི་བར་མའི་ཚིགས་ལ་  
  
  
༄༅། །བཅར་ལ། མཛུབ་མོ་གཉིས་ཀྱི་རྩེ་མོ་དགུག་པར་བྱ་ཞིང་གུང་མོ་གཉིས་ཀྱི་རྩེ་མོ་དང། ཚིགས་བར་མ་སྦྱར་བ་ནི་དམ་ཚིག་ཐོགས་པ་མེད་པ་  
གཙུག་ཏོར་གྱི་ཕྱག་རྒྱ་ཡིན་ཏེ། ལྷ་དང། ལྷ་མ་ཡིན་ལ་སྦྱར་ན་དམ་ཚིག་ལ་འཇོག་པར་བྱེད་དོ། །འདིར་སྔགས་ནི། ན་མོ་བྷ་ག་བ་ཏེ། ཨ་པྲ་ཏི་ཧ་ཏོཥྞཱི་ཥ་ཡ། ཨོཾ་ཤང་  
ཀ་རེ་མཧཱ་ས་མ་ཡཾ་སཱཧཱ། འདིས་དཀྱིལ་འཁྲོ་བཅིང་བ་བྱས་ནས་བཟླས་ན་འཁོར་ལོས་བསྒྱུར་བ་ཡང་དམ་ཚིག་ལ་གནས་པར་འགྱུར་ཞིང། འཁོར་ལོས་  
བསྒྱུར་བ་གཞན་ཡང་ཟིལ་གྱིས་གནོན་པར་འགྱུར་རོ། །གནས་དེ་ཉིད་དུ་བཟླས་པ་བྱས་ན་རིག་པའི་མཐུ་སྟོབས་ཀྱིས་འཇིགས་རྟེན་དང། འཇིག་རྟེན་ལས་འདས་  
པ་ཐམས་ཅད་ཀྱི་སྔགས་རྣམས་ཀྱིས་ཕན་ཚུན་གནོད་པ་བྱེད་པར་ནུས་པ་མ་ཡིན་ནོ། །བཟླས་པ་ནི་གནས་གཅིག་ཏུ་རྣམ་པ་ཐམས་ཅད་དུ་བྱའོ། །དེ་ལ་སོགས་  
པ་གཙུག་ཏོར་གྱི་རྒྱལ་པོ་གྲངས་མེད་པ་ཡོད་དེ། དེ་བཞིན་གཤེགས་པ་ཐམས་ཅད་ཀྱི་རིགས་ལ་རྒྱ་ཆེར་བྱའོ། །འཇམ་དཔལ་ཆོ་གའི་རྒྱལ་པོ་འདི་ལ་ནི་སྔགས་  
ཚད་མེད་པ་ཡོད་དེ། ཕྱག་རྒྱ་ཡང་རྣམ་པ་སྣ་ཚོགས་ཉིད་དེ་ངས་འདི་མདོར་བསྡུས་ནས་བཤད་པ་ཡིན་ནོ། །ངས་གལ་ཏེ་རྒྱ་ཆེར་བཤད་ན་ནི་མི་དང། མི་  
  
  
འཛིན་པའམ། འཆང་བར་ནུས་པ་མ་ཡིན་ནོ། །འཇམ་དཔལ། དེ་ལྟ་བས་ན་མདོར་བསྡུས་ནས་བཤད་  
པར་བྱ་ཡི། མདོར་ན་ཡད་ལ་ཉེ་བར་གཟུང་བར་གྱིས་ཤིག་དང་པོ་ཐུབ་པའི་ཕྱག་རྒྱ་མཆོག་འདིར་ནི་རབ་ཏུ་གསུངས་པ་ཡིན། །ལྷ་ཡི་ལྷ་ནི་དེ་ནས་ཀྱང། །  
འཁོར་ལོས་བསྒྱུར་བའི་ཕྱག་རྒྱ་དང། །བྱང་ཆུབ་སེམས་དཔའ་བློ་ལྡན་ནི། །སྤྱན་རས་གཟིགས་ནི་ཟླ་བ་དང། །དེ་ནས་ཕྱག་ན་རྡོ་རྗེའི་རྒྱ། །གནོད་སྦྱིན་དབང་པོའི་བསྟན་པ་  
ཡིན༑ ༑དེ་ནས་གཞན་ཡང་ཕྱག་རྒྱ་ནི། །དཔག་མེད་ཆེན་པོའི་གཟི་བརྗིད་ལྡན། །ཕོ་ཉ་ཕོ་ཉ་མོ་ཚོགས་ཀུན། །བྲན་ཕོ་དྲན་མོ་དེ་བཞིན་གཞན། །དེ་བཞིན་གནོད་སྦྱིན་གནོད་སྦྱིན་  
མོ༑ ༑ཀླུ་དང་ཀླུ་མོ་དེ་བཞིན་གཞན། །མངག་གཞུག་མངག་གཞུག་མོ་དག་དང། །རྫུ་འཕྲུལ་ཆེན་པོ་ཤ་ཟ་མོ། །དེ་བཞིན་གཞན་ཡང་སྲིན་མོ་དང། །ལྷ་དང་ལྷ་མིན་བུ་  
མོ་དང། །གྲུབ་དང་རིག་པ་འཛིན་རྣམས་དང། །མི་རྣམས་མ་ལུས་པ་དག་དང། །སྐྱེ་བོ་ཐམས་ཅད་དག་གི་ནི། །སོ་སོ་སོ་སོར་ཕྱག་རྒྱ་བསྟན། །སྔགས་ཀྱང་རྣམ་པ་སྣ་ཚོགས་  
དང༑ ༑ལས་དང་ཏིང་འཛིན་སྣ་ཚོགས་དང། །གླང་པོ་ནོར་བུའི་རིགས་དག་དང། །དེ་དག་སོ་སོའི་ཕྱག་རྒྱ་དང། །དགྲ་བཅོམ་དང་ནི་རང་རྒྱལ་དང། །ལེགས་འབྱུང་ཕྱག་རྒྱ་  
  
  
༄༅། །དེ་ཉིད་དང། །ས་བཅུ་ལ་ནི་རབ་གནས་པའི། །བྱང་ཆུབ་སེམས་དཔའ་ཐམས་ཅད་ཀྱི། །ཕྱག་རྒྱ་སྙིང་པོ་སྔགས་དག་ནི་།གཅིག་པ་ཉིད་དུ་ཡོངས་སུ་བསྒྲགས། །ལྷ་  
དང་གནོད་སྦྱིན་རིགས་དང་ནི། །དྲང་སྲོང་དྲི་ཟས་མཆོད་པ་དང་།ཕྱག་རྒྱ་དྲི་ཟས་བསྟན་པ་དང། །བདུན་པའི་རིགས་ཀྱིས་གསུངས་པ་དང། །དེ་བཞིན་བརྒྱད་པའི་ཕྱག་རྒྱ་ནི། །གནོད་སྦྱིན་  
རིགས་སུ་ཡོངས་སུ་བསྟན། །ཕྱག་རྒྱ་ཐམས་ཅད་ཡང་དག་བསྟན་།གཞན་ཡང་བདེ་གཤེགས་བཀའ་དག་གིས། །རྒྱུད་རྣམས་དག་ནི་སོ་སོ་དང། །འཇིག་རྟེན་པ་ཡི་ཡང་འདིར་གཟུང།།  
ཕྱག་རྒྱ་ལྡན་པའི་སྔགས་དག་ནི། །ལས་རྣམས་ལ་ནི་གསལ་བར་འགྱུར། །ཕྱག་རྒྱ་འཆིང་ལ་སོགས་མཁས་ན། །ལོག་འདྲེན་དག་གིས་གནོད་མི་འགྱུར། །དེ་ནས་ཕྱག་རྒྱ་ཆེན་པོ་ལ་སོགས་  
པའི་མཚན་ཉིད་བཤད་པར་བྱ་སྟེ། སངས་རྒྱས་བཅོམ་ལྡན་འདས་ཀྱི་སྙིང་པོའི་ཕྱག་རྒྱའི་མཚན་ཉིད་དུ་འགྱུར་བ་ནི་ལག་པ་གཉིས་ཀྱི་སོར་མོ་ཕན་ཚུན་བསྡམས་ལ་མཐེ་བོང་གཉིས་  
བསྟན་པར་བྱའོ། །འདི་ནི་དེ་བཞིན་གཤེགས་པ་རྣམས་ཀྱིས་ཐགས་ཀྱི་ཕྱག་རྒྱའོ། །འདི་ཉིད་ལ་ནི་མཐེ་བོང་གཡས་པ་གཅིག་བསྟན་པ་ནི་པདྨ་འཛིན་པའི་ཕྱག་རྒྱར་འགྱུར་རོ། །  
ལག་པ་གཡས་གཡོན་སྔ་མ་བཞིན་དུ་ཁུ་ཚུར་བཅངས་ཏེ་གུང་མོའི་སོར་མོ་གཉིས་རབ་ཏུ་ཕྱུང་ཞིང་བརྐྱང་བར་བྱས་ལ་གཅིག་ཏུ་བྱས་ཤིང་རྡོ་རྗེའི་རྩེ་མོ་འདྲ་བ་འདི་ནི་རྡོ་རྗེ་  
  
  
།དེ་ལས་གཅིག་བཀུག་པ་འདི་ནི་བྱང་ཆུབ་སེམས་དཔའ་སྤོས་ཀྱི་གླང་པོའི་ཕྱག་རྒྱའོ། །ཡང་དེ་ཉིད་བརྐྱང་ནས་གུང་མོ་གཉིས་གདུབ་ཀོར་ལྟར་བྱས་པ་འདི་ནི་བྱང་ཆུབ་  
སེམས་དཔའ་གླང་པོའི་སྤོས་ཀྱི་ཕྱག་རྒྱའོ། །ལག་པ་གཉིས་པོ་ཐམས་ཅད་བསྡུས་ཏེ་ཁུ་ཚུར་དུ་བྱས་པ་འདི་ནི་རིན་པོ་ཆེའི་རིགས་ཀྱི་ཕྱག་རྒྱའོ། །ནོར་བུ་ལ་སྤྱོད་པ་ཐམས་ཅད་དང། ཛམྦྷ་ལ་ཆུ་  
དབང་ལ་སོགས་པའི་སྔགས་དང། ཕྱག་རྒྱ་འདི་ཉིད་སྦྱར་བར་བྱའོ། །མཛུབ་མོ་གཉིས་ཀྱི་ཚིགས་གཉིས་བཀུག་ནས་སེན་མོ་གཉིས་ཕན་ཚུན་སྤྲད་པ་འདི་ནི་གནོད་སྦྱིན་གྱི་རིགས་ལྔས་རྩེན་  
ལ་སོགས་པའི་གནོད་སྦྱིན་རྫུ་འཕྲུལ་ཆེན་པོའི་ཕྱག་རྒྱའོ། །ལག་པ་གཉིས་སྔ་མ་བཞིན་དུ་ཁུ་ཚུར་བཅིང་བ་བྱས་ལ་མཐེ་བོའི་སེན་མོ་གཉིས་ཕན་ཚུན་སྤྲད་ཅིང་སྟེང་དུ་བཞག་ལ། གུང་མོ་  
གཉིས་ཀའི་རྩེ་མོ་རྡོ་རྗེའི་རྩེ་མོ་དང་འདྲ་བར་བྱས་པ་འདི་ནི་ལྷ་ཐམས་ཅད་དེ། ལྷའི་རིགས་འོག་མིན་ལ་སོགས་པའི་ཕྱག་རྒྱ་ཡིན་ནོ། །ལག་པ་གཉིས་དེ་བཞིན་དུ་བསྡམས་ལ་ཁུ་ཚུར་བཅངས་ནས་  
མཐེ་བོ་གཉིས་བསྟན་པ་འདི་ནི་རང་སངས་རྒྱས་རྣམས་དང། འཕགས་པ་ཉན་ཐོས་ཀྱི་ཕྱག་རྒྱའོ། །ཁུ་ཚུར་བཅང་བར་བྱས་པ་འདི་དག་ནི་འཕགས་པའི་གང་ཟག་བརྒྱད་ཀྱི་ཕྱག་རྒྱའོ། །རྒྱལ་  
བའི་སྲས་ཐམས་ཅད་ཀྱི་ཕྱག་རྒྱ་ནི་གཅིག་ཏུ་བརྗོད་པར་བྱ་སྟེ་ཐལ་མོ་བརྐྱང་བ་སྦྱར་ནས་ཅུང་ཟད་རྩེ་མོ་བསྐུམ་པར་བྱས་པ་འདི་ནི་བྱང་ཆུབ་སེམས་དཔང་གྲགས་པའི་ཕྱག་རྒྱར་བསྟན་པ་ཡིན་  
  
  
༄༅། །ནོ༑ ༑ནོར་བུ་རིན་པོ་ཆེ་དང། འཁར་གསིལ་དང། སྣམ་སྦྱར་དང། ལྷུང་བཟེད་དང། ཆོས་གོས་དང། མཆེ་བ་དང། མི་འཇིགས་པའི་ལག་པ་སྟེ་བདུན་པོ་དེ་དག་ནི་ཐུབ་  
པའི་ཕྱག་རྒྱའོ། །སྤྱན་དང། བྱམས་པ་དང། འོད་ཀྱི་དྲ་བ་དང། ཆོས་སྟོན་པ་དང། མཛོད་སྤུའི་ནོར་བུ་དང། གནས་པ་དང་ཕྱག་རྒྱ་བདུན་པོ་འདི་དག་ཀྱང་རྒྱལ་བའི་སྐུ་ཉིད་ལས་སྐྱེས་པའོ།།  
བདུན་གཉིས་ཀྱི་ཚོགས་གཉིས་པ་འདི་དག་དང། ཕྱག་རྒྱ་ལྔ་ངས་བཤད་པ་དང། ཐུབ་པའི་སྙིང་པོ་དང་ལྡན་པ་ཉི་ཤུ་ནི་དང་པོའི་རང་བྱུང་གིས་ཀྱང་བསྟན་པ་ཡིན་ཏེ། འཁོར་ལོས་བསྒྱུར་  
བ་ཉི་ཤུའི་འཁོར་གྱི་ཕྱག་རྒྱ་ཡང་བསྟན་ཏོ། །ཕྱག་རྒྱ་དང། སྔགས་བྱུང་བ་འདི་གྲངས་ཀྱི་མཐར་ཡང་བྱས་པ་ཡིན་ནོ་།ཐལ་མོ་སྦྱར་བ་བྱས་ནས་གདུབ་ཀོར་ལྟར་བྱས་པ་ནི་ནོར་བུ་རིན་པོ་ཆེའི་  
ཕྱག་རྒྱའོ། །སྐྱིལ་མོ་ཀྲུང་གི་གཡས་གཡོན་བརླའི་ཉའི་ཕྱོགས་སུ་ཁུ་ཚུར་རྒྱལ་མཚན་དུ་འཛིན་པ་ནི་འཁར་གསིལ་གྱི་ཕྱག་རྒྱར་འགྱུར་རོ། །ལག་པ་ཐལ་མོ་སྦྱར་ལ་ཕན་ཚུན་དུ་མངོན་  
པར་ཕྱོགས་པ་ནི་སྣམ་སྦྱར་གྱི་ཕྱག་རྒྱར་འགྱུར་རོ། །ལག་པ་ཐལ་མོ་སྦྱར་བ་ལས་བཟེད་པ་ལྟར་བྱས་པ་ནི་ལྷུང་བཟེད་ཀྱི་ཕྱག་རྒྱའོ། །ཆོས་གེས་ནི་ལག་པ་གཡོན་པས་སོ། །ཐུགས་ཀྱི་ཕྱག་རྒྱ་  
བཞིན་དུ་གཡོན་པའི་མཐེ་བོང་བཏེག་པ་ནི་མཆེ་བའི་ཕྱག་རྒྱའོ་།ལག་པ་གཡས་པས་མི་འཇིགས་པ་སྦྱིན་པ་དང། གཡོན་པས་ཆོས་གོས་ལ་འཛིན་པ་ནི་མི་འཇིགས་པའི་ལག་པའོ། །ཐལ་  
  
  
ལ་དེའི་རྒྱབ་ཏུ་མཛུབ་མོ་གཉིས་ཅུང་ཟད་བཀུག་ཅིང་བཞག་ལ་མཐེ་བོང་གཉིས་ནང་དུ་བཅུག་པ་འདི་ནི་སངས་རྒྱས་སྤྱན་གྱི་ཕྱག་རྒྱར་འགྱུར་  
རོ༑ ༑འདི་ཉིད་ཀྱི་གུང་མོའི་ཚིགས་བཀུག་ལ་མཛུབ་མོ་གཉིས་གཅིག་ཏུ་བྱས་པ་འདི་ནི་སངས་རྒྱས་བྱམས་པའི་ཕྱག་རྒྱའོ། །ཐལ་མོ་སྦྱར་བ་ཡངས་པར་བྱས་ལ་མཛུབ་མོ་དང། སྲིན་ལག་  
གཉིས་བཀུག་ལ་རྡོ་རྗེ་རྩེ་གསུམ་དུ་བྱས་པ་འདི་ནི་མཱ་མ་ཀཱིའི་ཕྱག་རྒྱར་འགྱུར་རོ། །ཐལ་མོ་སྦྱར་བར་བྱས་ནས་མཛུབ་མོ་གཉིས་གུང་མོ་གཉིས་ཀྱི་ཚིགས་གསུམ་པ་ལ་བཀུག་ནས་བཞག་ལ་  
མཐེ་བོང་གཉིས་སོ་སོར་བཀྱེད་ནས། ཐལ་མོའི་རྣམ་པར་བྱ་བ་འདི་ནི་ལོངས་སྤྱོད་ལྡན་པ་ཞེས་བྱ་བའི་ཕྱག་རྒྱ་ཡིན་ནོ། །ལག་པ་གཉིས་ཐལ་མོ་སྦྱར་ནས་མཛུབ་མོ་གཉིས་དང། གུང་མོ་  
གཉིས་སྦྱར་བ་ནི་རྣམ་པར་རྒྱལ་བའི་ཕྱག་རྒྱའོ། །གཡས་པའི་སོར་མོ་གསུམ་རྡོ་རྗེའི་རྩེ་མོ་ལྟར་བྱས་ལ། རྐེད་པའི་ཕྱོགས་སུ་བརྟེན་པ་འདི་ནི་གནས་པའི་ཕྱག་རྒྱའོ། །དེ་ལྟར་བདག་ཉིད་  
ཀྱི་མགོ་བོར་རིག་པའི་རྒྱལ་པོའི་ཕྱག་རྒྱ་དང། ཕྱག་རྒྱ་ཆེན་པོ་བརྒྱད་བཅིངས་ལ་ལས་ཐམས་ཅད་བྱ་ཞིང་དམ་ཚིག་གཟུང་བའམ་དཀྱིལ་འཁོར་བྱ་བ་དག་ལའང་མེ་ཏོག་གཏོར་བར་བྱའོ།།  
ཡང་ན་སྔར་བསྟན་པའི་ཆོ་ག་ཇི་ལྟ་བ་བཞིན་དུ་བྱས་ན་ཅི་འདོད་པའི་ལས་ཐམས་ཅད་བྱེད་པར་འགྱུར་རོ། །སྔགས་དང། ཕྱག་རྒྱ་དང། རིག་པ་བརྗོད་པས་ནི། དམ་ཚིག་ཐམས་ཅད་དུ་  
  
  
༄༅། །འགྱུར་རོ། །ལེགས་པར་ཕྱག་རྒྱ་བཅིངས་ན་ནི་ཕྱག་རྒྱའི་མཐུ་འབྱུང་བར་འགྱུར་གྱི། གང་ཕྱག་རྒྱ་བབ་ཅོལ་དུ་བྱས་པ་དང། གནས་མ་ཡིན་པར་བཅས་པ་དེས་ནི་འདིའི་  
དམ་ཚིག་ཉམས་པར་འགྱུར་རོ། །གང་རྡོ་རྗེའི་ཕྱག་རྒྱ་དེ་ཉིད་ནི་མདུང་རྩེའི་ཕྱག་རྒྱ་ཡིན་མོད་ཀྱི། རྩེ་གསུམ་དང། རྡོ་རྗེ་ནི་ཁྱད་པར་ཡོད་དེ། གང་གྱེན་དུ་བསྟན་པ་དེ་ནི་རྡོ་རྗེ་འཛིན་གྱི་ཕྱག་རྒྱར་  
འགྱུར་ལ། འོག་ཏུ་བལྟས་བ་ནི་དབང་ཕྱུག་ཆེན་པོའི་ཕྱག་རྒྱ་ཡིན་ནོ། །བར་དུ་བཞག་པ་ནི་སྦྱིན་གནས་སུ་འོས་པའི་སློབ་དཔོན་དང་བླ་མ་ལ་ནི་ཕྱག་རྒྱ་དབུས་སུ་གཟུང་བར་བྱའོ། །མི་  
ཐམས་ཅད་ལ་ནི་སོར་མོ་གཅིག་གདེག་པར་བྱའོ། །མི་མ་ཡིན་པ་ཐམས་ཅད་དང། རྐང་གཉིས་དང། རྐང་བཞི་དང། རྐང་མང་དང་སྲིད་པ་གསུམ་ལ་གནས་པའི་སེམས་ཅན་  
རྣམས་ཀྱི་ཕྱག་རྒྱར་འགྱུར་བ་ནི་སོར་མོ་གཉིས་བསྒྲེང་བའོ་།གནོད་སྦྱིན་དང། གནོད་སྦྱིན་མོ་ཐམས་ཅད་ཀྱི་ཕྱག་རྒྱར་འགྱུར་བ་ནི་གསུམ་བསྒྲེང་བའོ། །རིག་པ་འཛིན་པ་དང། རིག་  
པ་འཛིན་མ་ཐམས་ཅད་ཀྱི་ཕྱག་རྒྱར་འགྱུར་བ་ནི་སོར་མོ་བཞི་བསྒྲེང་བའོ། །ལྷ་དང། ལྷ་མ་ཡན་ཐམས་ཅད་ཀྱི་བུ་མོའི་ཕྱག་རྒྱར་འགྱུར་བ་ནི་ལག་པའི་མཐིལ་མཉམ་པོར་བཞག་  
པའོ༑ ༑ཐལ་མོ་སྦྱར་བ་ལེགས་པར་བྱས་ཏེ་བཞག་པ་ནི་གཟུགས་ན་སྤྱོད་པའི་ལྷ་ཐམས་ཅད་ཀྱི་ཕྱག་རྒྱའོ། །ཐལ་མོ་དེ་ཉིད་ལེགས་པར་བྱས་པ་ལས་ཁུ་ཚུར་བཅིང་བ་བྱས་པ་ནི་འདོད་  
  
  
གནས་པ་ཐམས་ཅད་ཀྱི་ཡིན་ནོ། །དམྱལ་བ་དང། དུད་འགྲོ་དང། ཡི་དྭགས་དང། གཤིན་རྗེའི་འཇིག་རྟེན་གྱི་སེམས་ཅན་  
ཐམས་ཅད་ཀྱི་ཕྱག་རྒྱར་འགྱུར་བ་ནི་དེ་ཉིད་ལས་སོར་མོ་གཅིག་ཡང་དག་པར་བསྒྲེང་བའོ། །ཤ་ཟ་དང། ཤ་ཟ་མོ་ལ་སོགས་པ་ཐམས་ཅད་ཀྱི་ཕྱག་རྒྱར་འགྱུར་བ་ནི་སོར་མོ་གཉིས་  
བསྒྲེང་བའོ། །སྲིན་པོ་དང། སྲིན་མོ་རྣམས་ཀྱི་ནི་གསུམ་བསྒྲེང་བའོ། །ཤ་རྗེན་ཟ་བ་ཐམས་ཅད་དང། གདོན་དང། མ་མོ་དང། གྲུལ་བུམ་ལ་སོགས་པ་དང། ཤ་ཟ་རྣམས་དང་  
མཁའ་འགྲོ་མ་ཐམས་ཅད་དང། སྡིག་པའི་སེམས་དང་ལྡན་པ་ཐམས་ཅད་ལ་ནི་སོར་མོ་བཞི་བསྒྲེང་བའོ། །སྡིག་པ་ཐམས་ཅད་ཀྱི་ཕྱག་རྒྱར་འགྱུར་བ་ནི་སོར་མོ་ཐམས་ཅད་  
བསྡུས་པའོ། །ལག་སོར་བསྡུས་པའི་ཕྱག་རྒྱ་ནི་དགུག་པའོ། །ལག་སོར་བརྐྱང་བ་ནི་སླར་བཏང་བའི་ཕྱག་རྒྱའོ། །ལས་ཐམས་ཅད་ནི་རང་གི་སེམས་ཀྱིས་བྱའོ། །ཅི་འདོད་  
པའི་ཕྱག་རྒྱ་འདི་དག་ལ་རང་རང་གི་སྔགས་སྦྱར་བར་བྱའོ་།གཞན་གྱི་ཕྱག་རྒྱར་གཞན་གྱི་ལས་ནི་མི་བྱའོ། །གང་གི་སྔགས་གང་ལ་ཡོད་པ་དེ་དང། དེའི་ཕྱག་རྒྱ་སྦྱར་བར་བྱའོ། །ཕྱག་རྒྱ་འདི་དག་  
ནི་རིང་ཐུང་མཉམ་པ་མེད་པ་ཡིན་ཏེ། སངས་རྒྱས་ཐམས་ཅད་ཀྱི་བྱིན་གྱིས་བརླབས་པ། སེམས་ཅན་ཐམས་ཅད་ཀྱིས་ཕྱག་རྒྱ་མཐོང་ནས་ཁྲོ་བར་བྱེད་མི་ནུས་སོ། །ཕྱག་རྒྱ་ལས་འདའ་བར་བྱེད་  
  
  
༄༅། །པ་ནི་རྣམ་པར་ཉམས་པ་ཐོབ་པར་འགྱུར་རོ། །ཕྱག་རྒྱ་ཉམས་པ་ལས་ནི་དམ་ཚིག་ཉམས་པ་དང། རིག་པ་ཐམས་ཅད་ལས་རྣམ་པར་འདས་པར་འགྱུར་རོ། །མཐར་ཡང་  
ངུ་འབོད་ཀྱི་འགྲོ་བ་ཐོབ་པར་འགྱུར་རོ། །དམྱལ་བ་ཆེན་པོ་མནར་མེད་པར་ཡང་ཤིན་ཏུ་བརྟན་པའི་སྐྱེ་བ་ཐོབ་པར་འགྱུར་བ་ནི་ཕྱག་རྒྱ་ལ་བགེགས་བྱེད་པས་སོ། །གང་ཡང་ཕྱག་རྒྱ་  
དང༑ དམ་ཚིག་ལ་གནས་པ་དེ་དག་ནི་ཡུན་རིང་པོ་མི་ཉུང་བར་བདེ་བར་འགྱུར་ཏེ། ལྷའི་གནས་ཆེན་པོའི་འགྲོ་བར་སྐྱེ་བར་འགྱུར་རོ་།མཐར་ཡང་ངེས་པར་བྱང་ཆུབ་ལ་གཞོལ་བར་  
འགྱུར་རོ། །མདོར་ན། དང་པོའི་སངས་རྒྱས་དང། བྱང་ཆུབ་སེམས་དཔའ་རྫུ་འཕྲུལ་ཆེན་པོ་དག་གིས་ཕྱག་རྒྱ་རྣམ་པ་མང་པོ་རྣམས་རབ་ཏུ་གསུངས་སོ། །སེམས་ཅན་ཐམས་ཅད་ཀྱིས་ཀྱང་  
འདིའི་མཐའ་རྟོགས་པར་རམ། གཟུང་བར་རམ། གྲངས་རྩི་བར་བྱེད་པར་མི་ནུས་སོ། །མདོར་ན། རྒྱལ་བའི་རིགས་ཀྱི་རིག་པའི་རྒྱལ་པོ་འཁོར་ལོས་བསྒྱུར་བའི་ཡི་གེ་གཅིག་པ་དེའི་ཕྱག་རྒྱར་  
འགྱུར་བ་ནི་ལག་པ་གཡས་གཡོན་སྔ་མ་བཞིན་དུ་ཁུ་ཚུར་དུ་བྱས་ལ། གུང་མོ་གཉིས་ཕྱིར་ཕྱུང་ལ་བརྐྱང་སྟེ་གཅིག་ཏུ་རྩེ་སྤྲད་ལ། གཉི་གའི་ཡང་རྩེ་མོའི་ཚིགས་བཀུག་ལ་མཛུབ་མོ་  
གཉིས་ཀྱི་ཚིགས་གཉིས་བཀུག་ཅིང་སེན་མོ་གཉིས་ཕན་ཚུན་རྩེ་སྤྲད་དེ་མཐེ་བོང་གཉིས་ཀྱི་སེན་མོའི་སྟེང་དུ་བཞག་པ་འདི་ནི་འཁོར་ལོས་བསྒྱུར་བའི་ཕྱག་རྒྱ་སྟེ། ལས་ཐམས་ཅད་བྱེད་  
  
  
ཕྱག་རྒྱ་ཐམས་ཅད་ཀྱི་རབ་མཆོག་འཇིག་རྟེན་གྱི་སྐྱོབ་པ་རྣམས་ཀྱིས་གསུངས་པ། འཁོར་ལོས་བསྒྱུར་བའི་ཡི་གེ་གཅིག་པ་དང་ཡང་དག་པར་ལྡན་ན་ལས་ཐམས་ཅད་བྱེད་པར་འགྱུར་རོ། །འདིས་  
བསྒྲུབས་ན་དེ་བཞིན་གཤེགས་པ་ཐམས་ཅད་ཀྱི་རིགས་དང། འཇིག་རྟེན་དང། འཇིག་རྟེན་ལས་འདས་པ་ཐམས་ཅད་ཀྱི་སྔགས་གྲུབ་པར་འགྱུར་རོ། །འདིས་བཟླས་པ་བྱས་ན་སྔགས་ཐམས་ཅད་བཟླས་པར་འགྱུར་  
རོ༑ ༑སྒྲུབ་པ་པོས་ངེས་པར་སྔོན་དུ་ཆོ་གའི་རྒྱལ་པོ་འདིར་གསུངས་པའི་སྔགས་ཀྱིས་མཆོག་བརྒྱད་སྟོང་བཟླས་པར་བྱའོ། །དེ་ལྟར་བྱས་ན་རིག་པ་འདི་ཐམས་ཅད་མངོན་དུ་འགྱུར་ཞིང་མྱུར་དུ་གྲུབ་པ་  
རབ་ཏུ་སྟེར་བར་འགྱུར་རོ། །མྱུར་དུ་མཆོག་ཀྱང་སྟེར་བར་འགྱུར་རོ་།ངེས་པར་བྱང་ཆུབ་ལ་གཞོལ་བར་འགྱུར་རོ། །པདྨ་འཛིན་པའི་ཕྱག་རྒྱས་དང། སྤྱན་རས་གཟིགས་ཀྱི་སྙིང་པོ་ཡི་གེ་གཅིག་པ་  
དང་ལྡན་པར་བྱས་ན་ལས་ཐམས་ཅད་བྱེད་པར་འགྱུར་རོ། །ཡང་ན་གོས་དཀར་མོའི་རིག་པ་ཕྱག་རྒྱ་དང་ལྡན་པར་བྱས་ནའང་དེ་བཞིན་དུ་ལས་ཐམས་ཅད་བྱེད་པར་འགྱུར་རོ། །རྡོ་རྗེ་འཆང་གི་ཕྱག་རྒྱ་  
དང༑ དེ་ཉིད་ཀྱི་སྙིང་པོ་ཡི་གེ་གཅིག་པ་དང་ལྡན་པར་བྱས་ནའང་དེ་བཞིན་དུ་ལས་ཐམས་ཅད་བྱེད་པར་འགྱུར་རོ། །ཡང་ན་མཱ་མ་ཀཱིའི་རིག་པ་ཆེན་མོ་དང་ལྡན་པར་བྱས་ནའང་ལས་ཐམས་  
ཅད་བྱེད་པར་འགྱུར་རོ། །དེ་བཞིན་དུ་གླང་པོའི་རིགས་ཀྱི་ཡི་གེ་གཅིག་པ་བྱང་ཆུབ་སེམས་དཔའ་གླང་པོའི་སྤོས་ཀྱི་སྙིང་པོ་དང་དེ་བཞིན་དུ་དེ་ཉིད་ཀྱི་ཕྱག་རྒྱ་དང། རིན་པོ་ཆེའི་རིགས་དང་  
  
  
༄༅། །གནོད་སྦྱིན་གྱི་རིགས་དང། ལྷ་དང། འཕགས་པ་དང་འདི་དག་ལ་ཡང་འདིར་སྙིང་པོ་ཡི་གེ་གཅིག་པ་ཉིད་ལ་ཕྱག་རྒྱ་དང་སྔགས་ཐམས་ཅད་དང་  
ལྡན་པར་བྱས་ན་ལས་ཐམས་ཅད་བྱ་བ་ཡིན་ནོ། །ཇི་ལྟར་རིགས་པར་རིག་པ་དང། སྔགས་ཀྱི་སྟོབས་བསྐྱེད་པ་མཐའ་དག་བྱའོ། །དེ་བཞིན་དུ་དྲང་སྲོང་རྣམས་ལ་ནི་དམོད་  
པ་འདེབས་པའི་ལག་པའི་ཕྱག་རྒྱའོ། །དེ་བཞིན་དུ་དྲི་ཟ་དང་ལྷ་དང། ལྷ་མ་ཡིན་དང་བཅས་པ་རྣམས་ལ་ནི་ལག་པ་གཡོན་པའི་མཐེ་བོང་ནང་དུ་བཅུག་པ་བྱས་  
པའོ༑ ༑གྲུབ་པ་བསྟན་པའི་ཁུ་ཚུར་དུ་གནས་པའི་རྒྱ་ནི་གཞོན་ནུ་མ་བཞིའི་ཕྱག་རྒྱ་དང། དེ་ཉིད་ཀྱི་སྔགས་སོ། །དེ་བཞིན་དུ་སྨིན་དྲུག་གི་བུ་ལ་ནི་མདུང་གི་ཕྱག་རྒྱས་  
སོ༑ ༑དེ་བཞིན་དུ་གཤིན་རྗེ་དང། ཆུ་ལྷ་དང། ལུས་ངན་དང་གནོད་སྦྱིན་དང། སྲིན་པོ་དང། ཤ་ཟ་དང། ལྟོ་འཕྱེ་ཆེན་པོ་ལ་སོགས་པ་སེམས་ཅན་སྲིད་པ་གསུམ་ལ་  
ཡང་དག་པར་གནས་པ་ཐམས་ཅད་དང། འགྲོ་བ་ཐམས་ཅད་དུ་གཏོགས་པ་དང། ཁམས་ཐམས་ཅད་ན་གནས་པ་དང། སེམས་ཅན་ཐམས་ཅད་ཀྱི་གདོན་དང། མ་མོ་  
དང༑ ཤ་རྗེན་ཟ་བ་དང། སྡིག་པ་ཅན་གྱི་སེམས་ཅན་ཐམས་ཅད་དང། ཐམས་ཅད་ཀྱི་ཕྱག་རྒྱ་དང། སྔགས་ཀྱང་ཐམས་ཅད་དུ་གསུངས་པ་ཡིན་ནོ། །རིམ་གྱིས་  
  
  
གཞན་དུ་ནི་མ་ཡིན་ནོ། །དང་པོ་རེ་ཞིག་སྒྲུབ་པ་པོས་ཆོ་གའི་རྒྱལ་པོ་འདི་ལ་དེ་བཞིན་གཤེགས་པ་ལས་བྱུང་བའི་  
ཕྱག་རྒྱ་ཆེན་པོ་དང། ཕྱག་རྒྱ་དེའི་ཡན་ལག་ཏུ་གྱུར་པ་ལས་བྱུང་བ་དང། འཕགས་པ་ཀུན་ཏུ་བཟང་པོ་དང། མཐུ་ཆེན་ཐོབ་དང། དྲི་མ་མེད་པར་གྲགས་པ་དང། འཇམ་དཔལ་  
ཁྱོད་ཀྱི་ཨུཏྤ་ལའི་ཕྱག་རྒྱ་དང། བྱང་ཆུབ་སེམས་དཔའི་འདི་དག་གི་ཕྱག་རྒྱ་ཤར་དུ་མངོན་པར་བལྟས་ཏེ་གནས་པ་དང། ཉི་མ་ལ་མངོན་དུ་བལྟས་ཏེ་གནས་ནས་ཐོ་རངས་  
ལངས་ལ་གཙང་ཞིང་གཙང་བའི་གནས་ལ་གནས་ནས་སྒྲུབ་པ་པོས་ངེས་པར་འདི་དག་གི་ཕྱག་རྒྱ་གང་ཡང་རུང་བ་བཅིངས་ལ་རང་གི་སྤྱི་བོའི་སྟེང་དུ་གཞག་པར་བྱའོ། །འདི་དག་  
གང་ཡང་རུང་བའི་སྔགས་བརྒྱ་རྩ་བརྒྱད་བཟླས་པ་བྱས་ན་ནད་ཐམས་ཅད་ལས་རྣམ་པར་གྲོལ་བར་འགྱུར་རོ། །ཚེ་རིང་བ་དང་བགེགས་ཐམས་ཅད་ཀྱིས་ཟིལ་གྱིས་གནོན་པར་མི་  
འགྱུར་རོ། །སེམས་ཅན་ཐམས་ཅད་ཀྱིས་མི་ཚུགས་པར་འགྱུར་རོ། །མྱུར་དུ་གྲུབ་པ་སྟེར་བར་འགྱུར་རོ། །སངས་རྒྱས་ཐམས་ཅད་ཀྱིས་བྱིན་གྱིས་བརླབས་པར་འགྱུར་རོ། །ངེས་  
པར་བྱང་ཆུབ་ལ་གཞོལ་བར་འགྱུར་རོ། །བྱང་ཆུབ་ཀྱི་སྙིང་པོའི་བར་དུ་འཇམ་དཔལ་གཞོན་ནུར་གྱུར་བ་འདིའི་དགེ་བའི་བཤེས་གཉེན་དུ་འགྱུར་རོ། །སྙིང་པོ་དང། ཕྱག་རྒྱར་  
  
  
༄༅། །འགྱུར་བ་དེ་ཡང་གང་ཞེ་ན། དང་པོ་རེ་ཞིག་དཔའ་བོ་ཆེན་པོའི་ཕྱག་རྒྱ་བཅའ་བར་བྱ་སྟེ། ལག་པ་གཉིས་སྦྱར་བར་བྱས་ལ་སོར་མོ་རྣམས་ནང་དུ་  
བསྡུས་ཏེ༑ མཐེ་བོང་གཉིས་བཏེག་ལ་ཚིགས་གསུམ་པའི་ཆ་བཀུག་པ་འདི་ནི་དཔའ་བོ་ཆེན་པོའི་ཕྱག་རྒྱར་དེ་བཞིན་གཤེགས་པ་རྣམས་ཀྱིས་གསུངས་སོ། །འདིར་སྔགས་  
ནི༑ ཨ་བའི་ར་ཧཱུཾ་བཾ། སྔགས་འདི་དང། ཡང་དག་པར་ལྡན་ན་ཕྱག་རྒྱ་འདི་ནི་ལས་ཐམས་ཅད་བྱེད་པ་ཡིན་ནོ། །ལག་པ་གཉིས་དེ་བཞིན་དུ་ཡང་དག་པར་སྦྱར་བ་བྱས་  
ལ༑ ཕྱིར་ཡང་རྣམ་པར་ཕྱེ་ཞིང་ཀུན་ནས་སོར་མོ་རྣམས་པདྨ་ཁ་བྱེ་བ་ལྟར་བྱས་པ་འདི་ནི་ཁ་བྱེ་བ་ཞེས་བྱ་བའི་ཕྱག་རྒྱ་མཆོག་ཡིན་ཏེ། དང་པོའི་སངས་རྒྱས་ཀྱིས་རབ་ཏུ་  
བསྟན་ཏོ། །འདིར་སྔགས་ནི། ཨོཾ་ག་ག་ན་སམྦྷ་བེ་དཱིཔྟ་དཱིཔྟ་ཛཱ་ལ་ཡ་ཛཱ་ལ་ཡ། བུད་དྷ་ཨ་དྷིཥྛི་ཏེ་བི་ཀཱ་སཱ་ཡ་སརྦ་བཧུ་ཏཱ་ནཱཾ། ཧཱུཾ་ཧཱུཾ་བི་ཀཱ་སི་ནི་ཕཊ་ཕཊ་སཱཧཱ། འདི་ནི་པདྨ་ཁ་  
བྱེ་བའི་སྔགས་ཏེ། ཕྱག་རྒྱ་འདི་དང་ཡང་དག་པར་ལྡན་ན་ལས་ཐམས་ཅད་བྱེད་པར་འགྱུར་རོ། །གདོན་ཞུགས་པ་ལ་སོགས་པ་ཡང་རབ་ཏུ་ཤེས་པ་ཡིན་ནོ། །སྨྲ་བར་  
བྱེད་པར་འགྱུར་རོ། །གདོན་གྱིས་ཟིན་པ་རྣམས་དང། ཤ་ཟ་སྡིག་པ་དང་ལྡན་པས་ཟིན་པ་དང། དུག་གིས་བརྒྱལ་བ་རྣམས་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་  
  
  
།འདི་ནི་མདོར་ན་རིག་པ་མེ་ཏོག་ཁ་བྱེ་བའི་ཕྱག་རྒྱ་དང་ལྡན་པར་བྱས་ན་གདོན་ཐམས་ཅད་སྒྲུབ་པར་བྱེད་དོ། །མ་གྲུབ་པ་ཉིད་ཀྱང་མྱུར་དུ་གྲུབ་པར་  
འགྱུར་རོ། །ལག་པ་གཉིས་སྦྱར་བ་བྱས་ལ་སོར་མོ་རྣམས་ནང་དུ་མཉམ་པོར་བྱས་ཏེ་བཅུག་པ་ནི་སྙིང་པོའི་ཕྱག་རྒྱ་སྟེ། སྙིང་པོ་ལན་བདུན་མངོན་པར་སྔགས་ལ་བཀྲོལ་བར་བྱ་སྟེ་  
དེ་བཞིན་དུ་ཐམས་ཅད་དུ་ཡང་བྱའོ། །འདིར་སྔགས་ནི། ཨོཾ་གོ་ད་རོ་བའི་ར་སཱཧཱ། དེ་བཞིན་གཤེགས་པའི་སྙིང་པོའོ། །ལག་པ་དེ་ཉིད་ཁུ་ཚུར་དུ་བྱ་སྟེ་སོར་མོ་རྣམས་བརྐྱང་ལ་  
སོར་མོའི་རྩེ་མོ་ཕན་ཚུན་སྤྲད་ཅིང་ནང་དུ་སྟོང་པ་ནི་གཙུག་ཏོར་གྱི་ཕྱག་རྒྱའོ། །འདིར་སྔགས་ནི། ཨོཾ་ཨོཾ་བནྡྷ་སཱཧཱ་འདི་ནི་ལས་ཐམས་ཅད་བྱེད་པ་སྟེ། ལག་པ་གཡས་པའི་  
མཐེ་བོང་བཏེག་ལ་ཁུ་ཚུར་བཅངས་པ་ནི་འཁར་གསིལ་གྱི་ཕྱག་རྒྱའོ། །འདིར་སྔགས་ནི། ཨོཾ་དཧུ་ན་ཛི་ཏ་ར་ཎཱི་ནཱཾ་ཧཱུཾ་ཕཊ་འཁར་གསིལ་གྱི་སྔགས་ནི་ལས་ཐམས་ཅད་པའོ། །  
འདི་ཉིད་ཀྱི་ཕྱག་རྒྱ་དང་ལྡན་པས་ལག་པ་གཡོན་པ་ཆོས་གོས་ལ་འཛིན་པར་བྱས་པ་ནི་ཆོས་གོས་ཀྱི་ཕྱག་རྒྱའོ། །འདིར་སྔགས་ནི་ཨོཾ་རཀྵ་རཀྵ་སརྦ་བུད་དྷ་ཨ་དྷིཥྛི་ཏ་ད་མ་ཙཱི་  
བ་ར་སཱཧཱ། དེ་བཞིན་གཤེགས་པའི་ཆོས་གོས་ཀྱི་སྔགས་སོ། །འདི་ཉིད་ཀྱི་ཕྱག་རྒྱ་དང་ལྡན་པར་བྱས་ན་ལས་ཐམས་ཅད་བྱེད་པར་འགྱུར་རོ། །གོས་ལ་མངོན་པར་སྔགས་  
  
  
༄༅། །ནས་གོས་བགོས་ན། བསྲུང་བ་ཆེན་པོ་བྱས་པར་འགྱུར་རོ་།གདོན་ཐམས་ཅད་དང། མ་མོ་དང། ཤ་ཟ་དང། ཤ་རློན་ཟ་བ་དང། སྡིག་པ་ཅན་རྣམས་  
དང༑ བགེགས་ཐམས་ཅད་ཀྱང་མཐོང་བ་ཙམ་གྱིས་རབ་ཏུ་འབྱེར་རོ་།མཐེ་བོང་གཡས་གཡོན་དང། མཐེའུ་ཆུང་ཕན་ཚུན་སྤྲད་པ་བྱས་ལ་ལག་པའི་ཁ་སྦྱར་ཐུར་དུ་  
བསྟན་པ་ནི་ལྷུང་བཟེད་ཀྱི་ཕྱག་རྒྱའོ། །འདིར་སྔགས་ནི། ཨོཾ་ལོ་ཀ་བཱ་ལ་ཨ་དྷིཥྛི་ཏཾ་བ་ར་དཧྭ་རཱ་ཡ། མཧཱ་ནུ་བྷ་བ་ནུ་ཏཱ་པཱ་ཏྲཱ་སཱཧཱ། ཕྱག་རྒྱ་འདི་དང། སྔགས་འདི་དང་ཡང་  
དག་པར་ལྡན་པར་བྱས་ན་ལས་ཐམས་ཅད་བྱེད་དོ། །ཁ་ཟས་ཟ་བའི་དུས་སུ་དྲན་པར་བྱས་ན་སྦྱར་བའི་དུག་ཐམས་ཅད་ནུས་པ་མེད་པར་འགྱུར་རོ། །ལག་པ་གཉིས་ཁུ་ཚུར་  
བཅངས་ལ་མཛུབ་མོ་གཉིས་དང། གུང་མོ་བཀུག་པ་འདི་ནི་ཡིད་བཞིན་གྱི་ནོར་བུའི་ཕྱག་རྒྱའོ། །འདིར་སྔགས་ནི། ཨོཾ་ཏེ་ཛོ་ཛཱ་ལ་སརྦ་ཨརྠ་ས་དྷ་ཀ་སིདྡྷྱ་ཙི་ན་ཏཱ་མ་ཎི་  
རཏྣ་ཧཱུཾ། ནོར་བུ་རིན་པོ་ཆེའི་སྔགས་སོ། །ཕྱག་རྒྱ་འདི་ཉིད་དང་ཡང་དག་པར་ལྡན་ན་ལས་ཐམས་ཅད་བྱེད་ཅིང་དགེ་བ་ཡིན་ནོ་།རྒྱན་གྱི་ཁྱད་བར་ཐམས་ཅད་ལ་འདི་  
ཉིད་ཀྱིས་མངོན་པར་སྔགས་ཏེ་རྒྱན་དུ་བྱས་ན་བདག་ཉིད་ལ་བསྲུང་བ་ཆེན་པོ་བྱས་པར་འགྱུར་རོ། །མཆོག་ཏུ་སྐལ་བ་བཟང་པོ་དང་ལྡན་པར་འགྱུར་རོ། །གོ་ཆ་ལ་མངོན་  
  
  
རང་ཉིད་ཀྱིས་བགོ་བར་བྱས་ནས་གཡུལ་དུ་འཇུག་ན་འདི་ནི་ལུས་མཚོན་གྱི་མི་ཕོག་ཅིང་མི་ཚུགས་པར་འགྱུར་རོ་།དགྲ་ཐམས་ཅད་ཀྱི་རང་གི་དཔུང་འབྱེད་  
བར་བྱེད་ཅིང་ཕ་རོལ་གྱི་སྡེ་ཡང་རབ་ཏུ་གནོན་པར་བྱེད་དེ། དེ་ལ་སོགས་པ་ཚད་མེད་པའི་ལས་མ་གྲུབ་པ་ཉིད་ཀྱང་གྲུབ་པར་བྱེད་དོ་།རིན་པོ་ཆེ་པདྨ་རཱ་ག་དང། མ་རྒད་ཏ་ལ་སོགས་པ་  
གང་ཡང་རུང་བའི་རིན་ཆེའི་ཁྱད་པར་བླངས་ལ། བརྒྱ་རྩ་བརྒྱད་མངོན་པར་སྡགས་པ་བྱས་ནས་རྒྱལ་མཚན་གྱི་རྩེ་མོ་འམ་རང་གི་མགོ་བོའམ། གླང་པོ་ཆེའི་མཚོག་མར་བཅིང་  
བ་བྱས་ནས་གཡུལ་གྱི་ཐོག་མར་ཞུགས་ན་ངེས་པར་ཕ་རོལ་གྱི་དཔུང་དང་འཐབ་པ་མེད་པར་ཁོ་ནར་མཐོང་བས་འཇིགས་པར་འགྱུར་བ་འམ། རྨུགས་པ་ཆེན་པོ་ཉིད་དུ་འགྱུར་བ་  
འམ༑ བདག་པོ་དཔུང་དང་བཅས་པ་དེ་དག་རབ་ཏུ་འབྱེར་བར་འགྱུར་རོ་།སོར་མོ་རྣམས་ཕན་ཚུན་བསྡུས་ནས་ཁུ་ཚུར་དུ་བྱས་ལ་སོར་མོ་གུང་མོའི་གནས་གྱི་གསུམ་པའི་ཚིགས་  
ཀྱི་ཆ་ལ་མཛུབ་མོའི་ཙེ་མོ་བཀུག་པ་འདི་ནི་ཀྱི་འཁོར་ལོའི་ཕྱག་རྒྱའོ། །འདིར་སྡགས་ནི། ཨོཾ་ཙྪིནྡྷ་ཙྪིདྷ་ཧ་ན་ད་ཧ་ཙཀྲ་ཌཱི་པ་ཧཱུཾ། ཆོས་ཀྱི་འཁོར་ལོའི་སྔགས་སོ། །རྐང་  
པ་གཡོན་པ་བཏེག་ལ་རྐང་གཡས་པས་ལ་བཞག་སྟེ། གཡོན་པའི་རྐང་བའི་བློ་གིས་གཡས་པ་བརྐྱང་བའི་བརླ་ལ་བཞག་ལ། ལག་པ་གཡས་པས་བསྣུན་པའི་  
  
  
༄༅། །ཚུལ་དུ་ང་རྒྱལ་གྱིས་བསྟན་པར་བྱ་བ་འདི་ནི་གཞན་གྱིས་མི་ཐུབ་པའི་ཕྱག་རྒྱའོ། །འདིར་སྔགས་ནི། །ཨོཾ་ཧུ་ལུ་ཧུ་ལུ་ཙཎྜ་ལེ་མ་ཏངྒི་སཱཧཱ། གཞན་གྱིས་མི་  
ཐུབ་པའི་སྔགས་སོ། །ཆོས་ཀྱི་འཁོར་ལོ་དང། གཞན་གྱིས་མི་ཐུབ་པའི་སྔགས་འདི་དག་ཉིད་དང་ཡང་དག་པར་ལྡན་པས་སྔགས་ཐམས་ཅད་པར་འགྱུར་རོ། །མདོར་ན་  
སྡུག་བསྔལ་ཐམས་ཅད་ངེས་པར་གཅོད་པར་བྱེད་དོ། །ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་ཐམས་ཅད་བྱེད་པར་འགྱུར་རོ་།ལག་པ་གཡོན་པ་བརླའི་སྟེང་དུ་  
དཀུར་བསྟན་ལ་ལག་པ་གཡས་པས་ཆོས་སྟོན་པའི་ཕྱག་རྒྱ་ནི་དེ་བཞིན་གཤེགས་པའི་མདུང་གི་ཕྱག་རྒྱ་ཡིན་ནོ། །འདིར་སྔགས་ནི་།ཨོཾ་བི་ཛ་ཡེ་མཧཱ་ཤཀྟི་དཧུ་ར་ཕ་  
རི་ཧཱུཾ་ཕཊ། བི་ཛ་ཡི་ནི་ཕཌ། མངྒ་ལཱ་ཡ་ཕཌ། དེ་བཞིན་གཤེགས་པའི་མདུང་གི་ཕྱག་རྒྱའོ། །འདི་ཉིད་ཀྱི་ཕྱག་རྒྱ་དང་ཡང་དག་པར་ལྡན་ན་ལས་ཐམས་ཅད་པར་  
འགྱུར་རོ། །བགེགས་ཐམས་ཅད་དང། མ་རུངས་པ་ཐམས་ཅད་དང། དགྲ་ཐམས་ཅད་དང། ལྷ་དང་བཅས་པ་ཡང་རེངས་བར་བྱེད་དོ། །འདིའི་ཡོན་ཏན་ནི་མཐའ་ཡས་  
ཏེ༑ ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་ཐམས་ཅད་བྱེད་པར་འགྱུར་རོ། །ལག་པའི་སོར་མོ་རྣམས་ཕན་ཚུན་དེ་བཞིན་དུ་བྱས་ལ་ལག་པ་གཉིས་བཀན་ཏེ་  
  
  
བསྟན་ཏེ་དབྲལ་བར་བཞག་པ་འདྲི་ནི་སངས་རྒྱས་བཅོམ་ལྡན་འདས་དང་མོའི་སངས་རྒྱས་ཀྱི་མཛོད་སྤུའི་ཕྱག་རྒྱར་གསུངས་  
སོ༑ ༑འདིར་སྔགས་ནི། ན་མསརྦ་ཐཱ་ག་ཏེ་བྷྱ། ཨརྷ་ཏེ་བྷྱ། སམྱ་ཀྶཾ་བུད་དཧེ་བྷྱ། ཧ་ཧེ་བནྡྷ་བནྡྷ་ཏིཥྛ་ཏིཥྛ་དྷ་ར་ཡ་དཧེ་ར་ཡ། ནི་རུནྡྷ་ནི་ནི་རུནྡྷ། ཨུརྞ་མ་ཎི་སཱཧཱ། དེ་བཞིན་  
གཤེགས་པའི་མཛོད་སྤུའི་སྔགས་སོ། །འདི་ཉིད་ཀྱི་ཕྱག་རྒྱ་དང་ཡང་དག་པར་ལྡན་ན་ལས་ཐམས་ཅད་པར་འགྱུར་རོ། །གི་ཝང་གི་ལྡེ་གུས་དབྲལ་བ་ལ་ཐིག་ལེར་བྱས་ལ་  
སྔགས་བཟླས་ན་དགྲའི་ནང་དུ་ཞུགས་ཀྱང་མི་ཚུགས་པར་འགྱུར་རོ་།མ་རུངས་པ་ཐམས་ཅད་ཀྱིས་ཀྱང་མི་འཚེ་བར་འགྱུར་རོ། །གཡུལ་གྱི་ནང་དུ་ཞུགས་ན་ཡང་མཐོང་བ་  
ཙམ་གྱིས་གཞན་གྱི་སྡེ་འཇིག་པར་བྱེད་དོ། །མ་མཐོང་ཡང་ལས་ཚད་མེད་པ་བྱེད་པར་འགྱུར་རོ། །སངས་རྒྱས་བཅོམ་ལྡན་འདས་ཚད་མེད་པས་ཀྱང་གསུངས་སོ། །རྒྱུན་མི་  
འཆད་པར་ཕན་ཚུན་ཐལ་མོ་སྦྱར་བ་བྱས་ལ་མཛུབ་མོ་གཉིས་ཕན་ཚུན་རྩེ་སྤྲད་ལ་ཚིགས་པར་མ་བཀུག་ཅིང་མཐེ་བོང་གཉིས་ཀྱང་བཀུག་པ་འདི་ནི་དེ་བཞིན་གཤེགས་པའི་  
སྤྱན་གྱི་ཕྱག་རྒྱའོ། །འདིར་སྔགས་ནི། ཨོཾ་དུ་བུ་སྥུ་རུ་ཛྭ་ལ་[?]སིདྡྷི་ལོ་ཙ་ནེ་སརྦྦ་རྠས་དྷ་ནི་སཱཧཱ། འདི་ནི་དེ་བཞིན་གཤེགས་པའི་སྤྱན་རྩི་སྔགས་སོ། །འདི་ཉིད་ཀྱི་མྱང་[?]  
  
  
༄༅། །རྒྱ་དང་ཡང་དག་པར་ལྡན་པས་ལས་ཐམས་ཅད་བྱེད་པར་འགྱུར་རོ། །མིག་གཉིས་ལ་མངོན་པར་སྔགས་ཏེ། དགྲའི་ནང་དུ་ཞུགས་ན་དགྲ་རྣམས་  
མཐོང་བ་ཙམ་གྱིས་བྱམས་པའི་སེམས་དང། ཕན་པའི་བསམ་པ་དང་ལྡན་པར་འགྱུར་རོ། །བཤེས་གཉེན་ཉིད་དུའང་ལྡོག་པར་འགྱུར་ཏེ་གྲོགས་ཉིད་དུའང་རབ་ཏུ་  
སྒྲུབ་པར་བྱེད་དོ། །ཡང་ན་གཡུལ་གྱི་ཐོག་མར་མིག་གཉིས་ལ་མངོན་པར་སྔགས་ནས་ཕ་རོལ་གྱི་དཔུང་ལ་བལྟས་ན་ཞི་བའི་སེམས་དང་ལྡན་པར་འགྱུར་ཞིང་མཚོན་བརྡེག་  
པར་རབ་ཏུ་ནུས་པ་མ་ཡིན་ནོ། །འཐབ་པ་མེད་པ་ཉིད་དུའང་ལྡོག་པར་འགྱུར་ཏེ། གྲོགས་ཉིད་དུའང་རབ་ཏུ་སྒྲུབ་པར་བྱེད་དོ། །ལག་པ་གཉིས་ཀྱི་སོར་མོ་དེ་བཞིན་དུ་གླེགས་  
བམ་ལྟ་བུར་ཕན་ཚུན་གྱི་རྩེ་མོ་སྦྱར་ལ་ཐད་ཀར་བཞག་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱག་རྒྱའོ། །འདིར་སྔགས་ནི། ན་མོ་བྷ་ག་བ་ཏེ་ཙུ་རུ་དརཤ་ནེ་ཨོཾ་ཐཱ། འདི་  
ནི་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་སོ། །འདི་ཉིད་ཀྱི་ཕྱག་རྒྱ་དང་ཡང་དག་པར་ལྡན་ན་ལས་ཐམས་ཅད་བྱེད་པར་འགྱུར་རོ། །སྔགས་འདི་  
བཟླས་ནས་སྙིང་ལ་བྱུགས་ཤིང་མྱངས་ན་དྲན་པ་དང་ལྡན་པར་འགྱུར་རོ། །དགྲ་མ་རུངས་བའི་ནང་དུ་བཟླས་པར་བྱས་ན་དེ་དག་གི་སེམས་འཕྲོག་པར་འགྱུར་རོ། །ཡང་ན་  
  
  
རྐང་བཞི་ལ་སོགས་ཕྱིར་རྒོལ་བ་ཐམས་ཅད་རྣམ་པར་རྨོངས་པར་བྱེད་པའམ། སེམས་རྣམ་པར་གཡེངས་པར་བྱེད་པར་འགྱུར་རོ། །མདོར་ན་  
བཅོམ་ལྡན་འདས་མ་འདི་ནི་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་ཐམས་ཅད་བྱེད་པར་འགྱུར་རོ། །མདོར་ན། ཡོན་ཏན་མཐའ་ཡས་པ་དང། འདིའི་ལས་མཐའ་ཡས་  
པར་འགྱུར་རོ། །དེ་བཞིན་གཤེགས་པ་རྣམས་ཀྱི་ཕྱག་རྒྱ་དང་སྔགས་ནི་མཐའ་ཡས་པར་འགྱུར་ཏེ། ཇི་ལྟར་དེ་བཞིན་གཤེགས་པ་རྣམས་ཀྱིས་འཁོར་འདུས་པའི་ལེའུ་  
གསུངས་པ་དེ་བཞིན་དུ་སྔགས་དང། ཕྱག་རྒྱ་ཐམས་ཅད་ལ་ཡང་རབ་ཏུ་སྦྱར་བར་བྱའོ། །ཡང་ན་གཞན་དག་ཏུ་སྔགས་དང། ཕྱག་རྒྱའི་ཆོ་ག་གྲངས་མེད་པར་འགྱུར་བ་  
དེ་དག་ཀྱང་ཆོ་གའི་རྒྱལ་པོ་འདིར་ངེས་པར་སྦྱར་བར་བྱའོ། །དེ་བཞིན་དུ་པདྨའི་རིགས་ལ་པདྨའི་ཕྱག་རྒྱ་དང་ལྡན་པའི་སྔགས་སུ་འགྱུར་ཏེ། ཨོཾ་ཛི་ཛི་ཛི་ནཱཾ་ག་ཏཾ་ཡ་ཏེ་དེ་ནི་  
སཱཧཱ། སྔགས་འདི་ནི་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་པདྨའི་ཕྱག་རྒྱ་དང་ཡང་དག་པར་ལྡན་ན་ལས་ཐམས་ཅད་བར་འགྱུར་རོ། །འདི་བཟླས་ན་  
པདྨའི་རིགས་ཐམས་ཅད་བཟླས་པ་ཡིན་ནོ། །འདི་གྲུབ་ན་པདྨའི་རིགས་ཐམས་ཅད་གྲུབ་པར་འགྱུར་རོ། །དེ་ནས་གོས་དཀར་མོའི་རིགས་པ་ཆེན་པོ་གང་ཡིན་པ་དེའི་སྔགས་ནི་  
  
  
༄༅། །ཨོཾ་ཨ་ཀ་ཊེ་བི་ཀ་ཊེ་ནི་ཀ་ཊེ་ཀ་ཏཾ་ཀ་ཊེ་སཱཧཱ་རང་གི་ཕྱག་རྒྱའམ། པདྨའི་ཕྱག་རྒྱ་སྦྱར་ན་ལས་ཐམས་ཅད་པར་འགྱུར་རོ། །དུར་ཁྲོད་ཐམས་ཅད་དུ་སོང་  
ནས་བསྲུང་བར་བྱའོ། །དེ་བཞིན་དུ་སྒྲོལ་མ་དང། ཁྲོ་གཉེར་ཅན་དང། སྐུལ་བྱེད་མ་དང། སྐུལ་བྱེད་མ་དང། རྟ་མགྲིན་ལ་ཡང་སྦྱར་བར་བྱའོ། །རིག་པ་འདུས་པའི་ལེའུ་གང་གསུངས་པའི་  
པདྨའི་རིགས་གྲངས་མེད་པ་ཐམས་ཅད་ཀྱང་འདིར་སྦྱར་བར་བྱའོ་།ཕྱག་རྒྱ་དང། སྔགས་ཀྱི་ཆོ་ག་རྒྱ་ཆེར་པདྨ་དག་ཀྱང་སྦྱར་བར་བྱའོ། །དེ་བཞིན་དུ་རྡོ་རྗེའི་རིགས་  
ཀྱི་རྡོ་རྗེའི་ཕྱག་རྒྱ་དང་བཅས་པ་ཡིན་ནོ། །འདིར་ཡང་སྔགས་ནི། ཨོཾ་ཀུ་ལཾ་བ་རི་བནྡྷ་བནྡྷ་ཧཱུཾ་ཕཊ། འདི་ནི་མཱ་མ་ཀཱི་ཞེས་བྱ་བའི་རིག་པ་ཆེན་མོ་ལས་ཐམས་ཅད་བྱེད་  
པར་སངས་རྒྱས་ཐམས་ཅད་ཀྱིས་བསྟན་ཏོ། །སྔར་རབ་ཏུ་སྦྱར་བའི་ཕྱག་རྒྱ་དང། རིག་པ་ཆེན་མོ་མཱ་མ་ཀཱི་དང་ཡང་དག་པར་ལྡན་ན་སྒྲུབ་པ་པོ་འདོད་པ་བཞིན་དུ་ལས་  
ཐམས་ཅད་བྱེད་པར་འགྱུར་རོ། །གླེང་གཞིའི་ལེའུ་སྔར་བསྟན་པའི་ཕྱག་ན་རྡོ་རྗེའི་འཁོར་རྡོ་རྗེའི་རིགས་མ་ལུས་པ་ཐམས་ཅད་ཀྱི་ཕྱག་རྒྱ་དང། སྔགས་དང་ལྡན་པ་  
ཡང་འདིར་རབ་ཏུ་སྦྱར་བར་བྱའོ། །དེ་བཞིན་དུ་གླང་པོའི་རིགས་ལ་གླང་པོའི་སྤོས་ཀྱི་བྱང་ཆུབ་སེམས་དཔའི་སྔགས་སུ་འགྱུར་བ་ནི་ཨོཾ་ག་ཛ་ཨཧཱ་ཡེ་ཧཱུཾ་ཁེ་ཙ་ར་སཱཧཱ་  
  
  
ཐམས་ཅད་པར་འགྱུར་ཏེ། སྔ་མ་དེ་བཞིན་དུ་ཐམས་ཅད་གླང་པོའི་རིགས་ལ་གྲུབ་པར་འགྱུར་རོ། །དེ་བཞིན་དུ་ཀུན་ཏུ་བཟང་  
པོའི་སྔགས་ནི། ཨོཾ་ས་མ་ཡེ་ས་མཱ་ཛི་ན་སུ་ར་ཏ་མཱ་པི་ལཾ་བ་ཧཱུཾ་ཕཊ། མཐུ་ཆེན་ཐོབ་ཀྱི་སྔགས་ནི། ཨོཾ་ཏིཥྛ་ཏིཥྛ་མཧཱ་སྠཱ་མ་ག་ཏ་བོ་དཧི་ས་མ་ཡ་མ་ནུ་སྨར་ཧཱུཾ་ཕཌ་ཕཌ་སཱཧཱ། དྲི་མ་མེད་པར་  
གྲགས་པའི་སྔགས་ནི། ཨོཾ་བི་མ་ལེ་བི་མ་ལེ་བི་མ་ལ་མའུ་ཏེ། ཨོཾ་དྷ་ཀ་དྷ་ཀ་ས་མ་ཡ་མ་ནུ་སྨ་ར་སཱཧཱ། ནམ་མཁའ་མཛོད་ཀྱི་སྔགས་ནི། བྱང་ཆུབ་སེམས་དཔའ་ཐམས་ཅད་ཀྱི་ཕྱག་རྒྱ་  
དང་ཡང་དག་པར་ལྡན་ན་ལས་ཐམས་ཅད་པར་འགྱུར་རོ། །དེ་བཞིན་དུ་ངན་སོང་ཀུན་སྤོང་དང། རྟག་ཏུ་ངུ་དང། སའི་སྙིང་པོ་དང། རིན་ཆེན་ལག་པ་དང། བྱམས་པ་ལ་སོགས་པས་  
བཅུ་རབ་ཏུ་ཐོབ་པར་རྣམས་དང། བྱང་ཆུབ་སེམས་དཔའ་ཆེན་པོ་རྣམས་དང། བྱང་ཆུབ་སེམས་དཔའ་རྣམས་ཀྱང་གྲངས་མེད་ཅིང་ཕྱག་རྒྱ་དང། སྔགས་ཀྱང་གྲངས་མེད་པར་  
འགྱུར་ཏེ། དེ་དག་ཀྱང་ཆོ་གའི་རྒྱལ་པོ་འདི་ལ་རབ་ཏུ་སྦྱར་བར་བྱ་བར་འགྱུར་རོ། །འཇིག་རྟེན་དང། འཇིག་རྟེན་ལས་འདས་པ་ཐམས་ཅད་ཀྱི་ཤིན་ཏུ་རྒྱ་ཆེ་དར་བཅས་པའི་སྔགས་  
དང། ཕྱག་རྒྱ་ཐམས་ཅད་ཀྱི་ཆོ་ག་རྒྱ་ཆེན་པོ་དང། དམ་ཚིག་ཆེན་པོ་དང། དམ་ཚིག་ལ་རབ་ཏུ་ཞུགས་པ་ཆོ་ག་དང། ཆོ་གའི་རྣམ་པ་ཐམས་ཅད་ཀྱི་བྱེ་བྲག་ཆོ་གའི་རྒྱལ་པོ་  
  
  
༄༅། །འདིར་གསུངས་ཏེ། སྔགས་ཐམས་ཅད་ཀྱང་འདི་ལ་བསྒྲུབ་པ་བྱར་རུང་བ་ཡིན་ནོ། །དེ་བཞིན་དུ་རིན་པོ་ཆེའི་རིགས་དང། གནོད་སྦྱིན་གྱི་ལེགས་དང། ལྷའི་  
རིགས་དག་ལ་ཡང་སྔགས་དང། རྒྱུད་དང། ཕྱག་རྒྱ་ཐམས་ཅད་རབ་ཏུ་སྦྱར་བ་འདིར་བསྟན་པ་ཡིན་ནོ། །རིགས་གཅིག་ཁོ་ནར་འགྱུར་ཞིང་གཞན་དུ་མ་ཡིན་ནོ། །རིགས་གཅིག་ཁོ་ནར་འགྱུར་ཞིང་གཞན་དུ་མ་ཡིན་པ་ནི། འདི་ལྟ་སྟེ་  
དེ་བཞིན་གཤེགས་པའི་རིགས་ཏེ། དེ་ཡང་འཇམ་དཔལ་གཞོན་ནུ་དེ་བཞིན་གཤེགས་པའི་རིགས་སུ་བལྟ་བར་བྱ་སྟེ། སངས་རྒྱས་དང། བྱང་ཆུབ་སེམས་དཔའ་ཐམས་  
ཅད་དང། འཕགས་པ་ཉན་ཐོས་དང། རང་སངས་རྒྱས་དང། འཇིག་རྟེན་དང། འཇིག་རྟེན་ལས་འདས་པ་ཐམས་ཅད་དང། ཟག་པ་དང་བཅས་པ་དང། ཟག་པ་མེད་པའི་  
ཕྱག་རྒྱ་དང། ཆོག་ག་དང། ཆོ་གའི་རྣམ་པ་རྣམས་ནི་དེ་བཞིན་གཤེགས་པའི་རིགས་ཀྱི་ནང་དུ་གཏོགས་སོ་ཞེས་གཟུང་བར་གྱིས་ཤིག་།འཇམ་དཔལ། རིག་པ་དང་  
རྒྱུད་ཐམས་ཅད་དང། སྔགས་ཀྱི་གསང་བ་གང་དེ་བཞིན་གཤེགས་པའི་དམ་ཚིག་ལ་མ་ཆུད་པ་དེ་ནི་གང་ཡང་མེད་དེ། འཇམ་དཔལ་གཞོན་ནུ། དེ་རབ་ཏུ་གཏོགས་པ་  
ཉིད་དུ་ཟུངས་ཤིག་གང་གི་ཕྱིར་དེ་བཞིན་གཤེགས་པ་མཆོག་ཏུ་གསུང་སྟེ། དེ་བས་ན་དེ་བཞིན་གཤེགས་པའི་རིགས་ཀྱང་མཆོག་ཉིད་དུ་བརྗོད་དོ། །འཇམ་དཔལ་  
  
  
།དེ་ལྟར་ན་ཆོ་གའི་རྒྱལ་པོ་འདི་ཡང་རིགས་ཀྱི་མཆོག་རིན་པོ་ཆེ་དང་བོ་དང་པོའི་སངས་རྒྱས་ཀྱིས་རབ་ཏུ་བསྟན་པ་དང། སྟོན་པ་དང། རབ་ཏུ་གཞག་པ་དང། རྣམ་པར་  
འགྲེལ་བར་མཛད་པ་ནི་བཅོམ་ལྡན་འདས་མེ་ཏོག་ཀུན་ཏུ་སྐྱེས་པའི་རྒྱལ་པོ་དང། བཅོམ་ལྡན་འདས་སཱ་ལའི་དབང་པོའི་རྒྱལ་པོ་དང་བཅོམ་ལྡན་འདས་མེ་ཏོག་ཀུན་ནས་སྐྱེས་  
པའི་དྲི་མཆོག་རྒྱལ་པོ་དང། བཅོམ་ལྡན་འདས་རིན་ཆེན་ཏོག་དང་བཅོམ་ལྡན་འདས་འོད་དཔག་ཏུ་མེད་པ་དང། བཅོམ་ལྡན་འདས་བསོད་ནམས་ཀྱི་འོད་དང། མེ་ཏོག་དམ་  
པ་དང། ཡང་དག་པའི་མེ་ཏོག་དང། མེ་ཏོག་བཟང་པོ་དང། ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་རྒྱལ་པོའི་དབང་པོ་དང། གསེར་ཐུབ་དང། འོད་སྲུང་དང་  
འཁོར་བ་འཇིག་དང། གཙུག་ཏོར་ཅན་དང། ཐམས་ཅད་སྐྱོབ་དང། ད་ལྟར་ཤཱཀྱ་ཐུབ་པ་ངས་ཀྱང་རབ་ཏུ་བསྟན་ཏེ། དེ་བཞིན་དུ་དེ་ལྟར་སངས་རྒྱས་གཅིག་ནས་གཅིག་ཏུ་བརྒྱུད་  
དེ་འོངས་པ་འདི་ནི། འཇམ་དཔལ་གཞོན་ནུ། ཆོ་གའི་རྒྱལ་པོའོ། །དེ་བཞིན་གཤེགས་པའི་རིགས་ཀྱི་མཆོག་རིན་པོ་ཆེར་གྱུར་པ། ཕན་ཡོན་ཆེ་བ། ངེས་པར་ཆོས་ཀྱི་དབྱིངས་  
ལ་བརྟེན་པ། བསྐལ་བ་སྟོང་དུའང་འདིའི་ཕན་ཡོན་བསྟན་པར་ནི་མི་ནུས་སོ། །ཡོན་ཏན་ཆེན་པོ། །རྒྱ་ཆེ་བའི་ཡོན་ཏན་འབྱུང་བ་ནི་མཐོང་བའི་ཆོས་དང། འཇིག་རྟེན་ཕ་རོལ་དུ་  
  
  
༄༅། །ཡང་ཡིན་ནོ། །དད་པ་ཅན་གང་ཞིག་གིས་ཐེ་ཚོམ་མེད་པར་འཆང་བ་དང། ཀློག་པ་དང། ཐེ་ཚོམ་མེད་པར་རྒྱུད་འདི་ལ་བརྩོན་པ་བྱེད་ཅིང་སྔགས་སྒྲུབ་  
པ་དང། ཟློས་པ་དང། ཕྱག་རྒྱ་འཆིང་བ་དང། རྟག་ཏུ་མངོན་པར་བརྩོན་པར་བྱེད་པ་དེ་ལ་ནི་མཐོང་བའི་ཆོས་ཁོ་ན་ལ་ཡོན་ཏན་གྱི་ཕན་ཡོན་བརྒྱད་རབ་ཏུ་འཐོབ་སྟེ། འཁྲུལ་པ་  
མེད་པར་འགྱུར་བ་དང། ཕྱིར་རྒོལ་བ་ཐམས་ཅད་དང། དགྲའི་འཇིགས་པ་འདི་ལ་མི་འབྱུང་བ་དང། འདིའི་ལུས་ལ་དུག་མི་འབྱུང་བ་དང་སངས་རྒྱས་དང། བྱང་ཆུབ་  
སེམས་དཔས་ཀྱང་འདི་ལ་བྱིན་གྱིས་བརླབས་པར་འགྱུར་བ་དང། ཚེ་རིང་བ་དང། བདེ་བ་སྟེན་པར་འགྱུར་བ་དང། འཇམ་དཔལ་གཞོན་ནུར་གྱུར་པ་ཡང་འདིའི་དགེ་བའི་  
བཤེས་གཉེན་དུ་འགྱུར་བ་དང། མཚན་མོའང་འདི་ལ་ཉིན་རེ་ཞིང་རྨི་ལམ་དུ་མཐོང་བ་སྩོལ་བ་དང། སྔགས་ཐམས་ཅད་ཀྱང་འདི་ལ་བསྲུང་བར་འགྱུར་རོ། །ཕྱག་  
རྒྱའང་འདི་ལ་རྨི་ལམ་དུ་སྟོན་པར་འགྱུར་རོ། །རྒྱལ་པོ་མ་རུངས་པ་དང། སེམས་ཅན་མ་རུངས་པ་དང། མི་ཕན་པ་འདོད་པ་རྣམས་ཀྱིས་ཀྱང་གནོད་པ་མེད་པར་འགྱུར་  
རོ༑ ༑ངེས་པར་བྱང་ཆུབ་ལ་གཞོལ་བར་འགྱུར་རོ། །དད་ཅིང་ཐེ་ཚོམ་མེད་ལ་མངོན་པར་བརྩོན་པའི་ཕན་ཡོན་ནི་བརྒྱད་པོ་འདི་དག་ཡིན་ཏེ། ཁྱིམ་པའམ། རབ་ཏུ་  
  
  
བུད་མེད་དམ། སྐྱེས་པའམ། སེམས་ཅན་ཆེན་པོ་བསྟན་པ་ལ་ཕན་པར་བྱེད་པ་རྣམས་ཀྱི་ཡིན་གྱི། སྡིག་པ་ལ་ཞུགས་པ་གཞན་གྱི་ནི་མ་ཡིན་ཏེ། དེ་ལས་བཟློག་པ་དེའི་  
འགྲོ་བ་ནི་དུ་འབོད་ལ་སོགས་པར་སྐྱེ་བར་འགྱུར་རོ། །ཕྱག་རྒྱ་སྔ་དྲོ་བཅིང་བར་བྱས་ནས་ཚེ་རིང་བར་འགྱུར་རོ། །ཞེས་བྱ་བ་ནི་དེ་བཞིན་གཤེགས་པའི་སྔགས་དང། འཁོར་གྱི་སྙིང་པོ་  
དང༑ གཙུག་ཏོར་ལ་སོགས་པའི་སྔགས་དང། སྤྱན་ལ་སོགས་པ་གཞན་གྱི་ཕྱག་རྒྱ་དེ་བཅིང་བར་བྱའོ། །ཡང་ན་འཇམ་དཔལ་གཞོན་ནུ་ཁྱོད་ཀྱི་ཕྱག་རྒྱ་བྱ་སྟེ། འདི་དག་ནི་  
བརྩོན་འགྲུས་དང། སྟོབས་མཉམ་པ་ཡིན་ནོ། །གཙང་ཞིང་གཙང་མའི་གནས་སུ་འདུག་སྟེ་ཞེས་བྱ་བ་ནི་གནས་གཙང་མའི་ཕྱོགས་སུ་ཟུག་རྡུ་མེད་པའི་གནས་ལ་བའི་ལྕི་བས་  
ལ་མ་ལྷུང་བས་བྱུགས་ལ་མེ་ཏོག་དཀར་པོ་དྲི་ཞིམ་པོ་དག་གིས་གཅལ་བཀྲམ་པ་དེར་འདུག་ལ་སྔགས་བཟླས་ཤིང་ཕྱག་རྒྱ་བཅིང་བར་བྱ་ཡི། གཞན་དུ་ནི་མ་ཡིན་ནོ། །  
གཞན་དག་ཏུ་ནི་ཕྱག་རྒྱ་དང་ལྷན་ཅིག་བཟླས་པ་གཅིག་ཀྱང་མི་བྱའོ། །གཙང་ཞིང་གཙང་བ་ཞེས་གང་གསུངས་པ་ནི་ཉི་མ་ནུབ་པ་ན། སྲོག་ཆགས་མེད་པའི་ཆུ་གཙང་མས་ཁྲུས་  
བྱས་ཏེ། གོས་གསར་པ་བགོས་ལ་གཙུག་ཏོར་གྱི་སྔགས་ཀྱིས་བསྲུང་བ་བྱས་ལ་གྲོང་གི་ཆོས་རྣམ་པར་སྤངས་ཤིང་གཙང་སྤྲ་ལ་དགའ་ཞིང་དགེ་བ། སྐེ་རགས་དཀར་པོ་  
  
  
༄༅། །བཅིངས་པ། དེ་བཞིན་གཤེགས་པ་བསྒོམས་ལ་ཐུན་གཅིག་འདས་པ་དང་དེར་ཉལ་བར་བྱའོ། །བྲམ་ཟེའི་བུ་མོ་གཙང་མས་བཀལ་བའི་སྐུད་པ་བླངས་  
ལ་སྔགས་འདིས་བརྒྱ་རྩ་བརྒྱད་མངོན་པར་སྔགས་བར་བྱའོ། །ཨོཾ་ཧ་ར་ཧ་ར་བནྡྷ་ནེ་ཤུཀྲ་དྷཱ་ར་ཎཱི་སིདྡྷཱ་རྠེ་སཱཧཱ་མཱ་མ་ཀཱིའི་ཕྱག་རྒྱ་དང། བཟླས་པ་བྱའོ། །དེ་ནས་སྐུད་པ་རྐེད་  
པ་ལ་ལན་གསུམ་དཀྲིས་ནས་བཅིང་བ་བྱས་ན་ས་བོན་བཅིང་བ་བྱས་པར་འགྱུར་ཏེ། འདོད་པའི་དབང་ཕྱུག་གིས་ཀྱང་རྨི་ལམ་དུ་ཡིད་ལ་གནོད་པ་བྱེད་པར་མི་ནུས་ན་རྨི་ལམ་དུ་  
ལོག་འདྲེན་རྣམ་པ་སྣ་ཚོགས་ཀྱིས་ལྟ་སྨོས་ཀྱང་ཅི་དགོས། དེ་བཞིན་དུ་ཆོ་ག་འདིས་འདོད་ཆགས་དང་ལྡན་པས་ཀྱང་མི་ནུས་ན་འདོད་ཆགས་དང་བྲལ་བས་ལྟ་སྨོས་ཀྱང་ཅི་  
དགོས། འདོད་པའི་དབང་ཕྱུག་དགའ་ལྡན་གྱི་བུ་མོ་གཟུགས་རྣམ་པ་སྣ་ཚོགས་འཆང་བའི་འདོད་ཆགས་ཅན་གྱིས་ཀྱང་ཡིད་ལ་གནོད་པ་སྐྱེད་པར་མི་ནུས་ན། དེ་ལས་  
གཞན་པའི་མི་དང། མི་མ་ཡིན་པའི་བུད་མེད་ཀྱིས་ཀྱང་ལྟ་སྨོས་ཀྱང་ཅི་དགོས། དེ་ལྟ་བུའི་ཆོ་གས་ནང་བར་ལངས་ལ་སོ་ཤིང་བཅས་ཤིང་གདོང་རབ་ཏུ་བཀྲུས་ལ། ཆོ་ག་  
སྔ་མ་བཞིན་དུ་སྲོག་ཆགས་མེད་ཅིང་དྲི་མ་མེད་པའི་ཆུས་ཁྲུས་བྱས་ཏེ། ཤར་ཕྱོགས་སུ་བལྟས་ལ་ཕྱག་རྒྱ་བཅིང་ཞིང་སྔགས་བཟླ་བ་བྱས་ན་ཚེ་རིང་བར་འགྱུར་ཞིང་ལས་  
  
  
ནད་ཆེན་པོ་ལས་གྲོལ་ཏེ་སྐྱེ་བོ་ཐམས་ཅད་དགའ་བར་འགྱུར་རོ། །དགྲ་རྣམས་ཀྱང་བཤེས་གཉེན་ཉིད་དུ་འབྱུང་བར་འགྱུར་རོ། །མཐོང་བ་ཙམ་གྱིས་  
གདོན་ཐམས་ཅད་དང། ཤ་རྗེན་ཟ་བ་དང། སྡིག་ཅན་ལ་སོགས་པ་རབ་ཏུ་འབྱེར་བར་འགྱུར་རོ། །དགྲ་རྣམས་རེངས་པར་འགྱུར་རོ། །མཐོང་བ་ཙམ་གྱིས་གཙང་བ་འམ། མི་གཙང་  
བའི་ཆོགས་ལས་ཐམས་ཅད་བྱེད་པར་འགྱུར་རོ། །དེ་བཞིན་དུ་ཆོ་གའི་རྒྱལ་པོ་འདིའི་ཕྱག་རྒྱ་དང། སྔགས་ཀྱི་ཚོགས་ཀྱི་འཁོར་འདི་ཡང་གྲངས་མེད་པ་ཡིན་ཏེ། སངས་རྒྱས་བཅོམ་  
ལྡན་འདས་གྲངས་མེད་པས་གསུངས་པ་དང། གསུང་བ་ཡིན་ཏེ། ཤཱཀྱ་ཐུབ་པ་ངས་ཀྱང་ད་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཀྱང་  
འཁོར་གྱི་དཀྱིལ་འཁོར་གྱི་ནང་དུ་གསུངས་ཏེ། འཇམ་དཔལ་གཞོན་ནུ་ཁྱོད་ལ་ཡང་བསྟན་པ་ཡོངས་སུ་བསྲུང་བའི་ཕྱིར་དང། ཆོས་ཀྱི་དབྱིངས་ཡུན་རིང་དུ་ཡང་དག་པར་བསྲུང་  
བའི་ཕྱིར་འདི་ཁྱོད་ལ་ཡོངས་སུ་གཏད་ཏེ། །ང་ཡོངས་སུ་མྱ་ངན་ལས་འདས་ཏེ་ཆོས་ཀྱི་དེ་ཉིད་ལ་བརྟེན་ཅིང་ཡང་དག་པའི་མཐའི་ཐ་མར་གྱུར་ཏེ་ཞི་བར་གྱུར་པ་ན། སེམས་ཅན་  
སྙིང་རྗེ་ཆེན་པོ་དང་བྲལ་བའི་སེམས་དང་ལྡན་པ་ལ་ཕན་པའི་ཕྱིར་གསུངས་ཤིང། དུས་ཀྱི་མཐའ་འཇིགས་པ་ཆེན་པོའི་དུས་ལ་བབ་པ་ན། དཀོན་མཆོག་གསུམ་ལ་གནོད་  
  
  
༄༅། །པ་བྱེད་པའི་སེམས་ཅན་རྣམས་ཀྱང་བཟློག་པའི་དོན་དང་གདུལ་བའི་དོན་གྱི་ཕྱིར་ཆོ་གའི་རྒྱལ་པོ་འདི་ངས་གསུངས་ལ་རྒྱ་ཆེར་རྣམ་པར་དབྱེ་བར་  
བྱས་ན་སེམས་ཅན་ཐམས་ཅད་ཀྱི་དོན་གྱི་ཕྱིར་ཡིན་ནོ། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་  
པའི་མདོ་ལས། སྔགས་དང། ཕྱག་རྒྱ་དང། ངེས་པར་སྡོམ་པ་དང། ལས་དང། ཆོ་གའི་ལེའུ་རབ་འབྱམས་ལས། སུམ་ཅུ་རྩ་གཅིག་པ་རྫོགས་སོ།། །།  
དེ་ནས་བཅོམ་ལྡན་འདས་ཤཱཀྱ་ཐུབ་པས། གཞན་ཡང། ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་  
བ་ལ་བཀའ་སྩལ་བ། འཇམ་དཔལ། མདོར་ན་ཉོན་ཅིག་ཕྱག་རྒྱའི་མཚན་ཉིད་དང། སྔགས་རྣམས་ཀྱི་རྒྱ་ཆེ་བ་དང། དཀྱིལ་འཁོར་གྱི་ཆོ་གའི་མདོར་བསྡུས་པ་  
དང༑ དམ་ཚིག་ལ་རྗེས་སུ་འཇུག་ཅིང་ཕྱག་རྒྱའི་གནས་དང་སྔགས་ཐམས་ཅད་དང། རྒྱུད་དེ་དག་ཐམས་ཅད་ལ་གསང་བ་དང་བཅས་པའི་དཀྱིལ་འཁོར་ནི། རྫུ་  
འཕྲུལ་ཆེ་ཀུན་སངས་རྒྱས་ཀྱིས། །འདི་ཀུན་སྔར་ནི་གསུངས་པ་ཡིན་།སྔགས་ཤེས་བདག་ཉིད་ཆེན་པོ་དང། །ཡོན་ཏན་ཀུན་ཀྱང་བསྟན་པ་ཡིན། །དང་པོའི་སངས་རྒྱས་  
  
  
།སེམས་ཅན་རྣམས་ལ་ཕན་པའི་ཕྱིར། །སྔགས་ཀྱི་འཁོར་ལོ་དག་དང་ནི། །ཆོས་ཀྱི་འཁོར་ལོ་བླ་མེད་བསྐོར། །ཡང་དག་མཐའ་ལ་བརྟེན་ནས་ནི། །ཞི་བའི་  
འཁོར་ལོའི་རྗེས་སུ་སོང། །འཇིག་རྟེན་སངས་རྒྱས་རྫུ་འཕྲུལ་ཆེ་།སངས་རྒྱས་དེ་ཀུན་ཞི་བར་གཤེགས། །དང་པོའི་དེ་བཞིན་གཤེགས་རྣམས་ཀྱིས། །འདི་ཀུན་སྔོན་ནི་བསྟན་པ་  
ཡིན༑ ༑ངས་ཀྱང་ཕྱི་མའི་དུས་དག་ཏུ། །འཇམ་པའི་བློ་ལྡན་ཁྱོད་ལ་བསྟན། །སངས་རྒྱས་འོད་ཅན་དེ་ཡི་བཀའ། །དེ་ཚེ་འདི་ནི་ཐོས་ནས་ཀྱང། །འཇམ་པའི་དབྱངས་ནི་གཞོན་  
ནུ་དང། །ཐལ་མོ་སྦྱར་བྱས་སྤྱན་སྔར་འདུག་རྐང་གཉིས་རྫོགས་སངས་རྒྱས་པ་ལ། །སྨྲ་བའི་མཆོག་གིས་ཡོངས་སུ་ཞུས། །འཇིག་རྟེན་རྣམས་ལ་ཕན་པའི་ཕྱིར། །ཤེས་  
རབ་ཆེན་པོས་ཆོས་གསུངས་ཤིག་མདོར་བསྡུས་རྒྱ་ནི་མི་ཆེ་བར་།ཡོན་ཏན་བདག་ཉིད་ཆེ་འབྲས་འབྱུང། །འཇམ་དཔལ་གྱིས་ནི་དེ་སྐད་གསོལ། །དེ་ནས་ཅང་མི་སྨྲ་བར་  
གནས། །དེ་ནས་དཔལ་ལྡན་ཚངས་པའི་དབྱངས། །ཀ་ལ་པིངྐའི་སྒྲ་སྐད་ཀྱིས། །དཀྱིལ་འཁོར་དགོད་པའི་ཕྱག་རྒྱ་ནི། །དེ་དག་ཀུན་ནི་སྟོན་པ་ཡིན། །གནས་གཙང་སྟེང་དུ་  
གནས་པའི་དུས། །དེ་ཚེ་སྔགས་དང་རྒྱུད་དག་ནི། །ཤཱཀྱ་སེངྒེ་མི་མཆོག་ནི། །རྫོགས་སངས་རྒྱས་ཀྱིས་ཡང་དག་གསུངས། །ཕྱག་རྒྱའི་ཆོ་ག་འབྱུང་བ་དང། །ཕྱག་རྒྱ་རྒྱུད་དང་  
  
  
༄༅། །ལྡན་པ་ནི། །ཡོན་ཏན་བདག་ཉིད་རྒྱ་ཆེ་བ། །འཇམ་དཔལ་གཞོན་ནུ་ཁྱོད་ཉོན་ཅིག་སེམས་ཅན་སེམས་ཅན་མ་ཡིན་པའང། །དང་པོ་རྟགས་  
མཚན་བཞིན་དུ་བྱ། །རྣམ་པ་སྤྱད་དང་སྤྱོད་པ་དང། །ཟུར་གྱིས་ཐམས་ཅད་སྨྲ་བ་དང། །ལག་གཉིས་རྐང་གཉིས་སྤྱི་བོ་དང། །ལག་གཅིག་སོར་མོའི་སྦྱོར་བ་དག་སྔོན་གྱི་  
སངས་རྒྱས་དེ་དག་གིས། །དེ་ཀུན་ཕྱག་རྒྱ་ཞེས་སུ་གསུངས། །བྱ་བུམ་གདུགས་དང་དེ་བཞིན་དུ། །པདྨ་རྒྱལ་མཚན་བ་དན་དང། །ཉ་དང་རྡོ་རྗེ་དུང་དང་ནི། །དེ་བཞིན་བུམ་པ་  
འཁོར་ལོ་དང། །འཇིག་རྟེན་སྣ་ཚོགས་མཚོན་ཆ་ནི། །ཇི་སྲིད་ཡོངས་སུ་བསྟན་པ་དང། །ཨུཏྤལ་འདྲ་བའི་ཕྱག་རྒྱ་དང། །དེ་ཀུན་ཕྱག་རྒྱ་དཀྱིལ་འཁོར་དགོད། །དེ་དག་གོ་  
རིམས་གནས་པ་དང། །ཆོ་ག་ལྡན་པར་བསྟན་པ་ཡིན། །རྟག་ཏུ་དེ་དག་ཉིད་ལ་ནི། །རང་གཟུགས་འདྲ་བར་བྲི་བར་བྱ། །དཀྱིལ་འཁོར་ཕྱག་རྒྱར་གསུངས་པ་ནི། །ཐམས་  
ཅད་དུ་ནི་སྤྱིར་གསུངས་པའོ། །དེ་དག་ཕྱག་རྒྱར་ཡོངས་བསྟན་པ་།གནས་ནི་ཇི་བཞིན་དག་ལ་དགོད། །དཀྱིལ་འཁོར་དག་ནི་ཀུན་ལ་ཡང་།རང་དང་འདྲ་བ་ཉིད་དུ་སྦྱར་  
འཁོར་ལོས་བསྒྱུར་ལ་འཁོར་ལོ་དང། །གཙུག་ཏོར་གདུགས་དཀར་ཉིད་ལ་ནི། །གཙོ་བོར་གདུགས་ནི་དཀར་པོ་ཡིན། །དཀྱིལ་འཁོར་ལ་ནི་རྟག་ཏུ་བྲི། །ཆོས་ཀྱི་འཁོར་  
  
  
།པདྨ་པདྨའི་རིགས་དག་ལ། །རྡོ་རྗེ་རྡོ་རྗེའི་རིགས་ལ་གསུངས། །གླང་པོ་གླང་པོའི་རིགས་ཞེས་བྱ། །ནོར་བུའི་རིགས་ལ་བུམ་པ་སྟེ། །དཀྱིལ་འཁོར་ཀུན་ལ་རབ་  
ཏུ་སྦྱར། །ལྷ་གཞན་གྱི་ནི་རིགས་དག་ལ། །དཔལ་བེའུ་བཀྲ་ཤིས་ལྡན་པ་བྲི། །ཚངས་པ་ཆེ་ལ་ངང་པ་བྲི། །བརྒྱ་བྱིན་ལ་ཡང་རྡོ་རྗེ་དང། །དབང་ཕྱུག་ཆེ་ལ་བྲི་བ་ནི། །རྩེ་གསུམ་ཁྱུ་  
མཆོག་ཡང་དག་བྱ། །སྐེ་མ་བྱེད་རྩེ་གསུམ་པཊྚི་ལ། །མདུང་དང་བཅས་པ་ཉིད་ཀྱང་ཡིན། །ཁྱབ་འཇུག་འཁོར་ལོ་བྲི་བ་སྟེ། །ལྷ་མ་ཡིན་ལ་དཔུས་དང། །རྣམ་པ་སྣ་ཚོགས་བརྒྱ་  
ཕྲག་ནི། །ལྷ་ཡི་མཚོན་ཆ་སྣ་ཚོགས་དང། །དེ་དག་གཞན་ཡང་བཞོན་པ་ནི། །རྣམ་པ་སྣ་ཚོགས་དེ་ཚེ་བྲི། །གཟུགས་བརྙན་ཇི་ལྟར་གནས་པ་ནི། །རང་གཟུགས་འཕོས་པ་བཞིན་  
དུ་བྲི། །དཀྱིལ་འཁོར་དག་ནི་ཐམས་ཅད་དུ། །གང་ཡང་རུང་བ་འདི་གཅིག་བྲི་གཅིག་དང་གཉིས་དང་ཡང་དག་ལྡན། །གྲངས་མེད་གསུམ་ལ་སོགས་པ་བྱ། །དཀྱིལ་འཁོར་རྒྱལ་  
བ་མཆོག་གསུངས་པ། །ལན་ཀན་ཕྲེང་ནི་དེ་དང་མཉམ། །གང་གི་ཆེད་དུ་དཀྱིལ་འཁོར་གསུངས། །དེ་ནི་དབུས་སུ་ངེས་པར་སྦྱར། །རྒྱལ་བའི་རིགས་ནི་ནང་དུ་བྲི། །ནང་གི་དབུས་  
སུའང་སངས་རྒྱས་ཏེ། །དེ་ཚེ་ནང་དུའང་གཟུགས་བརྙན་ནི། །སྟོན་པ་ཡི་ནི་ཀུན་ཏུ་བྲི། །གཉིས་པར་པདྨའི་རིགས་དགོད་ཅིང། །གསུམ་པར་རྡོ་རྗེའི་རིགས་ཀྱང་བྲི། །མཐར་གྱིས་ལྷ་དང་  
  
  
༄༅། །ལྷ་མོ་ཡིན། །དེ་བཞིན་དེ་ཚེ་ཐམས་ཅད་ནི། །དེ་ནས་ས་ཀུན་ལ་གནས་པའི། །གནོད་སྦྱིན་སྲིན་པོ་མི་དང་བཅས། །མཐར་གྱིས་ཇི་ལྟར་གནས་པ་  
ཡི༑ ༑མུ་སྟེགས་རྣམས་ཀྱང་དེ་ནས་བྲི། །ཆོ་ག་བཞིན་དུ་ཐམས་ཅད་ཀྱང། །ཕྱོགས་སྐྱོང་དེ་བཞིན་བྲི་བར་བྱ། །མདོར་ན་གཟུགས་བརྙན་གཅིག་དང་ནི། །གཉིས་དང་གསུམ་  
སོགས་གྲངས་མེད་པ། །མཐའ་ཡས་ཕྱོགས་ལ་གནས་པ་ཡི། །དཀྱིལ་འཁོར་ཇི་སྲིད་ཀུན་ཏུ་བྲི། །མ་མོའི་དཀྱིལ་འཁོར་ཉིད་དག་ནི། །ཚད་མེད་དེ་ཚེ་བྲི་བར་བྱ། །གཟུགས་བརྙན་  
གཅིག་ལ་སོགས་པ་ནི། །མཐའ་ཡས་ས་ཡི་སྟེང་དག་ཏུ། །དཀྱིལ་འཁོར་ཆོག་གསུངས་པ་ནི། །རྣམ་པ་གསུམ་དུ་ངེས་བསྟན་པ། །མཆོག་དང་བར་མ་དེ་བཞིན་དུ། །ཐ་  
མ་ཉིད་དུའང་བསྟན་པ་ཡིན། །མཆོག་ལ་མཆོག་དག་གྲུབ་པ་དང་།འབྲིང་ལ་འབྲིང་དུ་ཉེ་བར་བསྟན། །ཐ་མས་ཕྲན་ཚེགས་གྲུབ་པར་ནི། །རྒྱལ་བ་མཆོག་གིས་སྔོན་  
གསུངས་སོ། །སེམས་ཅན་ཡིད་ནི་རྣམ་གསུམ་གྱིས། །རྒྱལ་བའི་མཆོག་གིས་གྲུབ་པར་གསུངས། །སེམས་ཅན་ཆེན་པོས་ཆེན་པོར་འགྲུབ། །སེམས་ཅན་འབྲིང་གིས་  
འབྲིང་དང་ནི། །གསུམ་པ་སྐྱེ་བོ་ཕྲ་མོ་ནི། །ལས་ནི་ཕྲ་མོར་ཉི་བར་བསྟེན། །སངས་རྒྱས་ཉིད་དུ་སེམས་དང་ལ། །ཕུན་སུམ་ཚོགས་པ་དམ་པ་ནི། །ངེས་པར་ཐོབ་པར་  
  
  
།སེམས་ཅན་དཀྱིལ་འཁོར་མཐོང་བས་སོ། །དེ་དུས་སེམས་ནི་བར་མ་ཡིན། །རང་རྒྱལ་བྱང་ཆུབ་ཐོབ་པར་བྱེད། །གུས་པ་མེད་པས་ཉན་ཐོས་ཉིད། །ཐ་མས་  
ངེས་པར་ཐོབ་པར་བྱེད། བདག་ཉིད་ཆེན་པོ་དོན་བཅས་འབྲས། །ཞི་བའི་འགྲོ་བ་ཉེ་བར་བསྟན། །དཀྱིལ་འཁོར་མཐོང་བས་མཐོ་རིས་སུ་།ངེས་པར་དེ་ནི་འགྲོ་བར་འགྱུར། །དེ་  
བཞིན་ཕྱག་རྒྱ་མཆོག་ཀུན་དང། །སྔགས་རྣམས་དང་ནི་རྒྱ་ཆེར་བཅས། །རྣམ་གསུམ་ཉིད་ཀྱང་རབ་སྦྱར་བ། །རྣམ་གསུམ་བདེ་བ་རབ་ཏུ་བྱེད། །ཕྱག་རྒྱ་དཀྱིལ་འཁོར་གསུངས་  
པ་དང། །སྔགས་རྣམས་བསྟན་པའང་ཕན་པའི་དོན། །དེ་དག་རྣམ་པ་གསུམ་དུ་འགྱུར། །སྔགས་ཀྱང་རྣམ་གསུམ་མཉམ་པར་བསྟན། །ཇི་ལྟར་དཀྱིལ་འཁོར་བསྟན་པ་  
བཞིན། །ཕྱག་རྒྱ་སྔགས་ཀྱང་དེ་བཞིན་དུ། །འདི་དག་ཆོ་གར་ཡང་དག་ལྡན། །འཇིག་རྟེན་འདྲེན་པས་ངེས་པར་བསྟན། །དེ་བཞིན་དེ་ཡང་རྣམ་གསུམ་འགྲོ། །སྟོང་ཕྲག་དག་  
ནི་དུ་མ་ཡི། །རྣམ་གསུམ་རྣམ་པ་གསུམ་དག་ཀྱང། །རྣམ་པ་གཉིས་དང་གྲངས་མེད་པའོ། །གང་ཕྱིར་སྔགས་ནི་སེམས་ལ་ལྟོས། །སྔགས་ནི་སེམས་ཅན་སྤང་མི་བྱ། །  
སེམས་དང་སྔགས་ནི་ཡང་དག་ལྡན། །ལྷན་ཅིག་ཏུ་ནི་བསྒྲུབ་པར་བྱ། །དེ་བཞིན་གཤེགས་ཀྱི་རིག་སྔགས་དང། །གང་ཡང་པདྨའི་རིགས་དག་དང། །གང་ཡང་རྡོ་རྗེའི་  
  
  
༄༅། །རིགས་གསུངས་དང། །མི་ཡི་རིགས་ནི་ཉིད་དག་དང། །འཇིག་རྟེན་པ་ཡི་སྔགས་རྣམས་ཀུན། །དེ་དག་མ་ལུས་འདི་ལས་བྱུང། །གང་ཞིག་  
རྒྱལ་དང་རྒྱལ་སྲས་སྔགས། །སེམས་ཅན་ཕྱིར་ནི་གསུངས་པ་རྣམས་།གང་ཞིག་དེ་ཟློས་མངོན་བརྩོན་པའང། །དེ་ནི་ངེས་པར་སངས་རྒྱས་འགྱུར། །གང་ཡང་སྔགས་  
ནི་བར་མ་དག་གང་ཞིག་ཟློས་པ་དེ་ཟློ་བྱེད། །རང་སངས་རྒྱས་སུ་ཡང་དག་བསྟན། །ངེས་པར་དེ་ཡི་རིགས་ཀྱང་ཡིན། །སྔགས་ནི་ཐ་མར་རབ་ཞུགས་པ། །ཉན་ཐོས་དགྲ་  
བཅོམ་གྱིས་བཤད་དང། །འཇིག་རྟེན་མ་ལུས་ཀུན་ལ་ཡང། །སྔགས་ཟློས་པ་ལ་མངོན་བརྩོན་པ། །ཉན་ཐོས་རྫུ་འཕྲུལ་ཆེན་པོ་ཡི། །ངེས་པར་རིགས་སུ་དེ་གནས་ཡིན་  
མཆོག་དང་ཐ་མ་བར་མ་ནི། །དེར་ཡང་ལས་ནི་རབ་སྦྱར་བྱ། །ཞི་བས་སངས་རྒྱས་བྱང་ཆུབ་འགྱུར། །རྒྱས་པ་ཡིས་ནི་རང་རྒྱལ་འགྱུར། །གཞན་པ་ཕྲན་ཚེགས་ལས་ཀྱིས་  
ནི༑ ༑ཉན་ཐོས་ཀྱི་ནི་བྱང་ཆུབ་བརྗོད། །དེ་ནི་རྣམ་གསུམ་དབྱེ་བ་སྟེ། །དེར་ཡང་སེམས་ནི་བལྟ་བར་བྱ། །མང་པོར་ཡང་ནི་དབྱེ་བྱ་སྟེ། །གྲངས་མེད་པར་ཡང་དབྱེ་བས་སོ། །  
འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས་ཕྱག་རྒྱ་དང། སྔགས་དང། ལས་ཐམས་  
  
  
ངེས་པར་སྡོམ་པའི་ལེའུ་རབ་འབྱམས་ལས་སུམ་ཅུ་རྩ་གཉིས་པ་རྫོགས་སོ།། །།དེ་ནས་གནོད་སྦྱིན་གྱི་སྡེ་དཔོན་ཕྱག་ན་རྡོ་རྗེ་འཁོར་དེར་འདུས་པར་གྱུར་ཏེ་  
འདུག་པ་དེ་སྟན་ལས་ཡངས་ནས་བླ་གོས་ཕྲག་པ་གཅིག་ཏུ་གར་ཏེ་པུས་མོ་གཡས་པའི་ལྷ་ངས་ལ་བཙུགས་ནས། བཅོམ་ལྡན་འདས་གལ་བ་དེ་ལོགས་སུ་ཐལ་མོ་སྦྱར་ཏེ། བཅོམ་  
ལྡན་འདས་ལ་འདི་སྐད་ཅེས་གསོལ་ཏོ། །གང་བཅོམ་ལྡན་འདས་ཀྱིས་འཇམ་དཔལ་གཞོན་ནུར་གྱུར་པའི་ཁྲོ་བོའི་རྒྱལ་པོ་གཤིན་རྗེའི་གཤེད་ཅེས་བྱ་བ་བཤད་པ་དེའི་ཆོ་ག་རྒྱ་  
ཆེ་བ་བཅོམ་ལྡན་འདས་ཀྱིས་བཀའ་སྩལ་བ། འཇམ་དཔལ་གཞོན་ནུར་གྱུར་པ་ལའང་བཀའ་མ་སྩལ་བས། བཅོམ་ལྡན་འདས། བདག་དང། ཕྱི་མའི་སྐྱེ་བོ་ལ་གཟིགས་ནས་  
བཅོམ་ལྡན་འདས་ཡོངས་སུ་མྱ་ངན་ལས་འདས་ཏེ། བསྟན་པ་ནུབ་པའི་དུས་ལ་བབ་ཏེ། འཇིགས་པ་ཆེན་པོ་རྩོད་པའི་དུས་ཐ་མ་ལ་ཉན་ཐོས་དང། རང་སངས་རྒྱས་དག་མེད་པ་ན་  
སངས་རྒྱས་ཀྱི་ཞིང་དུ་དེ་བཞིན་གཤེགས་པའི་བསྙན་པ་མང་དག་པར་བསྲུང་བའི་ཕྱིར་དང། ཆོས་ཀྱི་ཁམས་ཡུན་རིང་དུ་གནས་པར་བྱ་བའི་ཕྱིར་དང། རྒྱལ་བོ་མ་རུངས་པ་  
ཐམས་ཅད་བཟློག་པའི་ཕྱིར་དང། དཀོན་མཆོག་གསུམ་ལ་གནོད་པ་བྱེད་པ་དག་ཚར་གཅད་པའི་ཕྱིར་དང། གདུལ་བྱའི་སེམས་ཅན་ལ་བསམ་གྱིས་མི་ཁྱབ་པའི་ཐབས་མཁས་  
  
  
༄༅། །པ་བསྟན་པའི་ཕྱིར་དང། བྱང་ཆུབ་སེམས་དཔའི་སྤྱོད་པ་ཡོངས་སུ་རྫོགས་པར་བྱ་བའི་ཕྱིར་དང། བསམ་གྱིས་མི་ཁྱབ་པའི་སེམས་ཅན་ཡོངས་སུ་  
སྨིན་པ་མངོན་པར་བསྒྲུབ་པའི་ཕྱིར་དང། བཅོམ་ལྡན་འདས། ཕྱི་མའི་དུས་དང། ཕྱི་མའི་དུས་སུ་བསྟན་པ་རྣམ་པར་འཇིག་པར་འགྱུར་བ་ན། གང་འདི་ཁྲོ་བོའི་རྒྱལ་པོ་  
གཤིན་རྗེ་གཤེད་ཀྱི་ཆོ་ག་ཇི་ལྟ་བ་བཞིན་གསུངས་པ་རབ་ཏུ་སྦྱར་ན་དེ་ལ་གྲུབ་པར་འགྱུར་ཏེ། ངེས་པར་རྒྱལ་པོ་མ་རུངས་པ་བསྟན་པ་ལ་གནོད་པ་བྱེད་པ་དང། སེམས་  
ཅན་ཕྱོགས་ཆེན་པོ་དང་ལྡན་པ་དང། སྤྲོ་བ་ཆེན་པོ་དང་ལྡན་པ་རྣམས་ཚར་གཅད་པ་དང། རྗེས་སུ་གཟུང་བ་ལ་རབ་ཏུ་ཞུགས་པ་དང། སྙིང་རྗེ་ཆེན་པོ་དང་བྲལ་བ་དེ་དག་  
ལ་ཁྲོ་བོའི་རྒྱལ་པོ་འདི་རབ་ཏུ་སྦྱར་བར་བྱ་ཡི། གཞན་དག་ལ་ནི་མ་ཡིན་ནོ། །དེ་ནས་བཅོམ་ལྡན་འདས་ཅང་མི་གསུང་བར་གྱུར་ཏེ་སངས་རྒྱས་ཀྱི་རྣམ་པར་སྤྲུལ་པའི་བྱིན་  
གྱིས་རླབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ་།འཇམ་དཔལ་གཞོན་ནུར་གྱུར་པ་ཡང་ཅང་མི་སྨྲ་བར་གནས་པར་གྱུར་ཏོ། །ཐམས་ཅད་དང་ལྡན་པའི་  
འཁྲོ་གྱི་དཀྱིལ་འཁོར་ཡང་རྣམ་པ་དྲུག་ཏུ་འགུལ་བར་གྱུར་ཏོ། །ལྷ་ཚོགས་དག་ཀྱང་འཇིགས་པར་གྱུར། །བྱིས་བ་ཀུན་ཀྱང་རབ་ཏུ་དངགས་།ལྷ་རྣམས་ཀུན་དང་ཀླུ་  
  
  
།ལྷ་མིན་དབང་དང་མ་མོར་བཅས། །གཟའ་རྣམས་ཀུན་གྱི་གཙོ་བོ་དང། །ལྷ་ཚོགས་མི་དང་བཅས་པ་དང། །མ་རུངས་སེམས་ལྡན་སྲུལ་པོ་དང། །རབ་འགུལ་ཡིད་  
ནི་མི་བརྟན་འགྱུར། །མི་ཡི་བདག་པོ་གདུག་ལྡན་སེམས། །དེ་དག་ཉམ་ཐག་འཇིགས་པར་འགྱུར། །ཆོས་ཀྱི་རྒྱལ་པོའི་བསྟན་པ་ལ། །དེ་ཚེ་དེ་དག་སྐྱབས་སུ་སོང། །གནོད་སྦྱིན་  
གསང་བའི་བདག་པོ་ནི། །འོད་ཆེན་ཕྱག་ན་རྡོ་རྗེ་དང། །གཞོན་ནུར་གྱུར་པའི་སྔགས་རྒྱལ་དང། །འཇམ་པའི་དབྱངས་ལའང་དེ་འཇིགས་ནས། །འཇམ་པའི་དབྱངས་ཀྱི་དྲུང་དུ་  
ནི༑ ༑དེ་ཚེ་དེ་དག་དམ་ཚིག་བླངས། །མ་རུངས་སྔགས་ནི་མི་བཟད་པས། །ཀྱེ་མ་བདག་ཅག་ངེས་བསྲེག་ཅིང། །དེ་རིང་ཁྲོ་བོས་བརྒྱལ་འགྱུར་ཞིང། །ས་ཡི་སྟེང་དུ་འགྱེལ་འགྱུར་  
བས༑ ༑སེམས་ཅན་ཐུགས་ལ་ཐུགས་བརྩེ་བས། །ཡོངས་སུ་བསྐྱབ་ཅིང་བསྲུང་དུ་གསོལ། །དེ་ནས་འོད་ཆེན་བྱིས་པའི་གཟུགས། །བྱང་ཆུབ་སེམས་དཔའ་དེས་སྨྲས་པ། །ལྷ་དང་  
གནོད་སྦྱིན་སྲིན་པོ་དང། །ལྷ་མིན་ཐམས་ཅད་མ་འཇིགས་ཤིག་མི་དང་མི་མ་ཡིན་པ་དང། །འབྱུང་པོ་མ་ལུས་ལྷ་རྣམས་ཀུན། །ཁྱེད་ཀྱིས་དམ་ཚིག་ངས་བཤད་བསྲུང། །  
རྟག་ཏུ་བྱམས་སེམས་གྱུར་ནས་ནི། །རྟག་ཏུ་རང་གི་སྔགས་ཀྱང་དྲན། །ཤཱཀྱ་སེངྒེ་མི་ཡི་མཆོག་རྐང་གཉིས་མཆོག་ནི་རྫོགས་སངས་རྒྱས། །དེ་ཉིད་ཀྱིས་གསུངས་སྔགས་  
  
  
༄༅། །དང་ནི། །གཙུག་ཏོར་སྤྱན་ལ་སོགས་པའོ། །འཇིག་རྟེན་གསུམ་ལས་འཁོར་ལོ་རྒྱལ། །གཟི་བརྗིད་ཕུང་པོ་དམ་བརྒྱ་ལ། །རྣམ་སྦྱོར་གཙུག་ཉོར་  
གསང་སྔགས་དང། །ཕྱག་ན་པདྨ་རྣམ་གཟིགས་དང། །ཀུན་ཏུ་གཟིགས་པའི་མགོན་པོ་དང། །ཁྲོ་གཉེར་སྒྲོལ་མ་གྲགས་ལྡན་མ། །ལྷ་མོ་གོས་དཀར་མོ་དང་ནི། །དཀར་  
[?]མ་དང་སྙན་ལྡན་མ། །རིག་མ་ལོངས་སྤྱོད་ལྡན་མ་དང། །རྟ་མགྲིན་སྔགས་ཀྱི་རྒྱལ་པོ་དང། །འདི་དག་པདྨའི་རིགས་སྔགས་དང། །གཙོར་ནི་རྒྱལ་བས་གསུངས་པ་  
དང༑ ༑ཡི་གེ་གཅིག་དང་འཁོར་ལོས་བསྒྱུར། །སྔགས་རྣམས་བདག་པོ་མངའ་བདག་དང། །འོད་ཆེན་སྔགས་ཀྱི་མགོན་པོ་ནི། །འདི་དག་དེ་བཞིན་དྲན་པར་གྱིས། །གཤིན་  
རྗེ་གཤེད་ཅེས་བྱ་བ་ཡི། །ཁྲོ་བོའི་གཙོ་བོ་དེ་ཡང་དྲན། །མགོན་པོ་སྤྱན་རས་གཟིགས་པ་ཡི། །ཐུགས་ནི་ཐུགས་རྗེ་འབྱུང་བ་དང་།ཐུགས་རྗེ་ཆེན་པོས་ཐུགས་བརླན་པར། །སངས་  
རྒྱས་སྔ་མས་གསུངས་བའང་དྲན། །སྒྲོལ་མ་སྐྱེ་བོ་སྒྲོལ་བར་ནི། །སྤྱན་རས་གཟིགས་ཀྱིས་གསུངས་པ་དང། །རྟག་དང་ཏིང་འཛིན་སྐྱེས་འཕགས་མ། །མིང་གི་གཟུགས་  
ནི་བརྟན་པའང་ཡིན། །བྱང་ཆུབ་སེམས་བཞིན་སྤྱོད་པ་སྟེ། །བྱང་ཆུབ་སྤྱོད་བྱེད་དམ་པའང་ཡིན། །འཇིག་རྟེན་ཁམས་ནི་སྟོང་དག་ཏུ་།གྲངས་མེད་རྣམ་པ་མང་པོར་ཡང།།  
  
  
།དེ་ཚེ་ལྷ་མོ་རྒྱུ་བར་བྱེད། །བུད་མེད་གཟུགས་ནི་གཟུང་ནས་ཀྱང། །སྔགས་ཀྱི་ཚུལ་གྱིས་ལུས་ཅན་ལ། །དེ་ཚེ་སེམས་ཅན་འདུས་བྱེད་  
ཅིང། །བྱང་ཆུབ་ཐེག་པར་སྦྱོར་བར་བྱེད། །བྱང་ཆུབ་སེམས་དཔའི་སྤྱོད་པ་ནི། །བསམ་ཞིང་བརྟན་པར་མི་ནུས་སོ། །ཕྱག་ན་རྡོ་རྗེ་དཔའ་བོ་ནི། །སྔགས་རྣམས་ཀུན་གྱི་བདག་པོའང་  
དྲན༑ །བདག་མ་རིག་འཛིན་ལྷ་མོ་ནི། །འཇིག་རྟེན་གསུམ་གྱིས་རབ་མཆོད་དང། །ལུ་གུ་རྒྱུད་དང་འོད་དཔག་མ། །རྡོ་རྗེ་ཁུ་ཚུར་སྙན་ལྡན་མ། །ཁྲོ་དབང་ཐིག་ལེ་དཀར་མོ་དང། །  
དབྱིག་སྔོན་འཇིགས་པར་བྱེད་དང་བཅས། །འདི་དག་ཁྲོ་མོ་ཕོ་ཉའི་ཚོགས། །རིག་མའི་སྤྱན་དུ་རབ་ཏུ་བསྟན། །རྡོ་རྗེའི་རིགས་ལ་གཙོ་བོ་སྟེ། །གང་ཞིག་དྲན་ན་ཕན་ཞིང་སྲུང། །  
བྱང་ཆུབ་སེམས་དཔའ་རྫུ་འཕྲུལ་ཆེ། །འཇིག་རྟེན་དག་ནི་སྤོས་གླང་དང། །བྱང་ཆུབ་སེམས་དཔའ་རྫུ་འཕྲུལ་ཆེ། །བློ་དང་མཐུ་ཆེན་ཐོབ་དང་ནི། །སྲས་ཀྱི་ཐུ་བོ་གཙོ་བོ་ནི། །ཀུན་  
ཏུ་བཟང་པོ་དགེ་བ་སྟེ། །དེ་ཚེ་གང་གིས་དྲན་གྱུར་པ། །དེ་ལ་འཇིགས་པ་ཡོད་མ་ཡིན། །རྟག་ཏུ་དེ་ཚེ་ནོར་བཟང་དང། །གནོད་སྦྱིན་དམ་པ་ཛམྦྷ་ལ། །ཉན་ཐོས་རང་རྒྱལ་མ་ལུས་  
པ༑ ༑དྲན་ན་འཇིགས་པ་ག་ལ་ཡོད། །ཀུན་ནས་དེ་དག་མཆོད་བྱས་ན་།སྲུང་བ་ཆེན་པོར་རབ་ཏུ་བསྟན། །དེ་ཚེ་འབྲས་བུ་ཆེ་ལྷ་དང་།བསོད་ནམས་སྐྱེས་དང་འདུ་ཤེས་མེད།།  
  
  
༄༅། །གཟུགས་མེད་གཟུགས་ཅན་ལྷ་དག་དང། །རྫུ་འཕྲུལ་ཆེན་པོ་འདོད་ཆགས་བྲལ། །དཀོན་མཆོག་གསུམ་ལ་མཆོད་བྱེད་དང། །རྒྱལ་བའི་  
བསྟན་ལ་རབ་དང་བ། །སྔགས་དང་དགྲ་ལ་རྟག་འཇིགས་པ། །དེ་དག་ལ་ནི་ཅུང་ཟད་མེད། །དེ་ལྟར་དམ་ཚིག་རྗེས་གསུངས་པ། །སྔགས་པ་ཀུན་གྱིས་བསྒོམས་མིན་ཏེ། །  
འདི་ནི་ཁྲོ་རྒྱལ་མཆོག་ཅེས་པ། །གཤིན་རྗེ་གཤེད་ཀྱིས་བརྗོད་པ་ཡིན། །སེམས་ཅན་དམ་ཚིག་ལ་གནས་ན། །མི་ནི་མ་ལུས་གནོད་མི་ནུས་།ལྷ་དང་ལྷ་མིན་ཐམས་  
ཅད་དག་དེ་ནས་ཡིད་ནི་དག་འགྱུར་ནས། །རྒྱལ་བའི་སྲས་ཀྱིས་རབ་བསྐུལ་ནས། །ཐམས་ཅད་དམ་ཚིག་བསྟན་གནས་འགྱུར། །གནོད་སྦྱིན་བདག་པོ་ཁྲོ་ལྡན་པས། །  
ཁྱད་དུ་གསོད་ཚིག་བརྗོད་པར་བྱེད། །འཇིག་རྟེན་ཁམས་ནི་གྲང་མེད་པ། །དེ་ཚེ་ཐམས་ཅད་རབ་ཏུ་འགུལ། །དོན་མེད་ཁྲོ་བོའི་རྒྱལ་པོ་ཡིས། །ཅི་ཡི་ཕྱིར་ན་འདི་བསྟན་  
བྱས༑ ༑སེམས་ཅན་རྣམས་ནི་གདུལ་དོན་དུ། །དེ་ཚེ་སྔོན་གྱི་རྒྱལ་བའི་སྲས། །ཁྲོ་བོའི་རྒྱལ་པོའི་ནུས་པ་ནི། །སྔོན་ཆད་བསྟན་པ་མ་ཡིན་ནམ། །རྡོ་རྗེ་ཅན་གྱིས་དེ་སྨྲས་  
ནས༑ ༑རྡོ་རྗེ་ས་ལ་དོར་ཞིང་གནས། །རྫུ་འཕྲུལ་ཆེན་པོ་བྱིས་པའི་གཟུགས། །བློ་དང་ལྡན་པ་འཇམ་པའི་དབྱངས། །གཞོན་ནུ་རབ་ཏུ་བཞད་གྱུར་ནས། །ཚིག་འདི་དག་