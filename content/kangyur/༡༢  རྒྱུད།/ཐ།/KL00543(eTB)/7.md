  
།ལག་ན་རྡོ་རྗེ་རྫུ་འཕྲུལ་ཆེ། །གནོད་སྦྱིན་ཆེན་པོ་སྡང་མ་བྱེད། །ཁྲོ་བོའི་རྒྱལ་པོ་རྫུ་འཕྲུལ་ཆེ་།འདི་ནི་ང་ཡིས་རབ་ཏུ་བསྟན། །དེ་བཞིན་རྗེས་སུ་སྦྱིན་པར་བྱ་།ཇི་ལྟར་  
འདོད་བཞིན་རབ་ཏུ་སྟོན། །ཁྱོད་ཀྱིས་ཁྲོ་བོའི་མཐུ་དག་ནི། །ཡོངས་སུ་བསྟན་པར་མི་ནུས་ཏེ། །ལུས་འདི་གནས་ཤིང་སྣང་བ་ཡིན། །དེ་ཉིད་ཁྱོད་ཀྱིས་དྲངས་པ་སྟེ། །ཁྱོད་ཉིད་ཀྱི་ནི་  
སྙིང་ལ་དྲིས། །ཁྲོ་བོའི་མཐུ་ནི་ཁུགས་པ་དག་འདིར་ནི་བཟློག་པར་ནུས་པ་མིན། །ཇི་ལྟར་འདོད་བཞིན་ཁྱོད་ལ་བསྟན། །གཞན་དུ་དམ་ཚིག་བཏང་བ་ཡིན། །ཁྲུས་མེད་རབ་ཏུ་  
ཉལ་བ་དང། །གྲོང་གི་ཆོས་ལ་རྗེས་འཇུག་དང། །ཏིལ་མར་གྱིས་བྱུགས་སྲུང་མེད་དང། །རྟག་ཏུ་གདུག་པའི་སེམས་ལྡན་དང། །སྔགས་མཆོག་ཐམས་ཅད་སྤངས་པ་དང། །  
བསྟན་པ་ལ་ནི་མ་ཞུགས་དང། །དེ་བཞིན་མི་ནི་ཐེ་ཚོམ་ལྡན། །དད་པ་མེད་ཅིང་འགྱོད་པར་གནས། །དམ་ཆོས་ཐེ་ཚོམ་ཐོབ་པ་དང། །དེ་སྤོང་མཉམ་པར་མ་བཞག་དང། །  
གཅེར་བུ་རྟག་པར་ལྷག་མར་ལྡན། །མི་གཙང་སྤྱོད་པའི་སྤྱོད་ཡུལ་དང། །མི་བརྩོན་སྔགས་དང་མི་ལྡན་དང། །རྟག་ཏུ་བརྩེ་མེད་ལྷག་མར་ལྡན། །ལྷ་ཡི་གནས་དང་མཆོད་  
རྟེན་དང། །ལྷ་གང་འཁོར་ས་དཀྱིལ་འཁོར་དུ། །འཁྲིག་པ་ལ་ནི་མངོན་དགའ་བ། །ཁྲོ་བོས་དེ་དག་རྣམ་པར་འཇིག་དམ་ཚིག་ཉམས་དང་དད་མེད་དང། །སྔགས་ཀྱི་  
  
  
༄༅། །རིགས་པ་མི་ཤེས་དང། །ཅུང་ཟད་ཤེས་པ་འཁྲུལ་པ་དང་།སྤྱོད་པ་འཁྲུལ་པ་དེ་དག་ལ། །ཁྲོ་བོས་རྣམ་པར་འཇིག་པར་བྱེད་།མི་ཡི་འཇིག་རྟེན་  
རྣམ་ཀུན་ཏུ། །བག་ཡོད་པ་ནི་མེད་པ་དང། །བག་མེད་ཤིན་ཏུ་འདོད་ཆགས་ཅན། །དམ་ཚིག་ཉམས་ཤིང་སྐྱོན་ལྡན་ལ། །སྔགས་རྣམས་ལེགས་པར་སྦྱར་བ་ཡིས། །ཁྲོ་བོའི་  
རྒྱལ་པོར་འཇོམས་པར་བྱེད། །བག་མེད་རིགས་མིན་འགྲོ་བ་ཡི། །བྱིས་པས་རྣམ་ཀུན་ཐམས་ཅད་དང། །རྟག་ཏུ་འདོད་ཆགས་བྲལ་གྱུར་པའི་།རང་རྒྱལ་དགྲ་བཅོམ་ཉན་ཐོས་  
ཀུན༑ ༑ཁྲོ་བོ་ཡི་ནི་རྒྱལ་པོ་ཡིས། །ཐམས་ཅད་དུ་ནི་འཆིང་དང་གཅོད། །དེ་སྐད་སྨྲས་ནས་འཇམ་དཔལ་ནི། །སྙིང་རྗེ་ཡི་ནི་བརླན་སེམས་ཀྱིས། །སངས་རྒྱས་བྱང་ཆུབ་སེམས་  
དཔའ་ཡི། །རྫུ་འཕྲུལ་སྤྱོད་པ་བསམ་མི་ཁྱབ། །དེ་སྐད་སྨྲས་ནས་དེ་དག་ཀུན། །ཅང་མི་སྨྲ་བར་གྱུར་ནས་གནས། །དེ་ནས་དཔལ་ལྡན་རྡོ་རྗེ་འཆང། །ཕྱིར་ཡང་རྡོ་རྗེ་རབ་ཏུ་  
བླངས། །དེ་ཚེ་རྡོ་རྗེ་བླངས་ནས་ཀྱང། །ཁྲོ་རྒྱལ་མཐུ་ནི་ཤེས་ནས་དགའ། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་  
པོ་ཤིན་ཏུ་རྒྱས་པའི་མདོ་ལས། གཤིན་རྗེ་གཤེད་ཀྱི་ཡོངས་སུ་བསྔགས་པ་དང། །སྔགས་ཀྱི་བདག་ཉིད་ཆེན་པོའི་ངེས་པར་སྡོམ་པའི་ལེའུ་རབ་འབྱམས་ལས། སུམ་ཅུ་  
  
  
། །།དེ་ནས་གསང་བའི་བདག་པོ་ལག་ན་རྡོ་རྗེས་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ཆེན་པོ་ལ་བལྟས་ཏེ་གནས་གཙང་མའི་  
སྟེང་ན་འདུག་པར་གྱུར་བའི་ཚོགས་དེ་དག་ལ་སྨྲས་པ། དང་པོ་རེ་ཞིག་གྲོགས་པོ་ཁྱེད་ཅག། ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྟོབས་དང། ཕ་རོལ་གནོན་པ་དཔག་ཏུ་མེད་པ་  
གདུལ་དཀའ་འདུལ་བར་བྱེད་པ། །གཤིན་རྗེའི་འཚོ་བ་མཐར་བྱེད་པ་།སེམས་ཅན་མ་རུངས་པ་ཚར་གཅོད་པ་དེ་གཙོར་བྱེད་པ། བྱང་ཆུབ་སེམས་དཔའ་འཇམ་དཔལ་གྱིས་སྨྲས་པ། དེའི་  
རས་རིས་ཀྱི་ཆོ་ག་ཡོད་དེ་ཉོན་ཅིག་ཆོས་གྲངས་དང་ནི་རྒྱུ་སྐར་དང། །སྨྱུང་བ་དག་ཀྱང་མི་བྱ་སྟེ། །དགྲ་ཡི་འཇིགས་པ་བྱུང་བ་ན། །རས་རིས་འདི་ནི་བྲི་བར་བྱ། །མར་ངོའི་ཟླས་ཕྱེད་དག་  
གནས་ཏེ། །ཚེས་གྲངས་བཅུ་བྮིའམ་བརྒྱད་དག་ལ། །བྲམ་ཟེ་དམ་པ་མཆོག་དག་གི་དུར་ཁྲོད་ཤི་བའི་རོ་སྙེད་ན། །དེ་ནི་མཚན་མོ་མུན་པར་བླངས། །དེ་ཡི་ཁྲག་གིས་ཚོན་  
རྩི་བྱ། །རས་ནི་ཆུ་ཡིས་ལན་གསུམ་བཀྲུ། །དེ་ནས་དེ་ནི་བསྐམ་བར་བྱ། །འདི་བྱེད་གདུག་སེམས་ཁྲོ་ལྡན་ཞིང། །འཇིགས་པར་བྱེད་པས་པྲི་བར་བྱ། །མར་ངོའི་ཟླ་ཕྱེད་དུར་ཁྲོད་དུ། །ཞག་  
ནི་གསུམ་མམ་བདུན་དུ་བྲི། །ཚེས་བརྒྱད་བཅུ་བཞིའི་ནུབ་མོར་ནི་།ཞག་ཆེན་མར་མེས་སྦར་བ་ལ། །དེར་གནས་རི་མོར་བྱེད་པ་ནི། །རྟག་ཏུ་གཡས་ཀྱི་ཕྱོགས་སུ་བལྟ། །མི་ཡི་ཐོད་  
  
  
༄༅། །པས་གདན་བྱས་ཤིང། །མཉམ་པར་བཞག་སྟེ་བསྲུང་བ་བྱ། །དགྲ་ཡི་སྡུག་བསྔལ་གྱིས་ཉེན་ན། །ཡང་ན་སྔགས་པ་རང་གིས་བྲི། །དང་པོའི་མཚན་[?]མོར་  
རྩོམ་པ་ན། །དགྲ་རྣམས་ལུས་ལ་ཚ་བ་འབྱུང། །གཉིས་པར་ཚ་བ་ཆེན་པོ་ཡིས། །དགྲ་རྣམས་བརྒྱལ་བས་གནོན་པར་འགྱུར། །གསུམ་པའི་མཚན་མོར་སྲོག་འདོར་ཞིང། །འཇིག་  
རྟེན་ཕ་རོལ་འགྲོ་བར་འགྱུར། །སྔགས་པ་རབ་ཏུ་མ་དད་ན། །དེ་ལ་ཞི་བ་ག་ལ་ཡོད། །དགྲ་ཡི་ལུས་ནི་སྐམས་འགྱུར་ཞིང། །ཁྱིམ་ལ་འཇིགས་པའང་འབྱུང་བར་འགྱུར། །གཤིན་  
རྗེ་གཤེད་ནི་འཇིགས་ཆེན་གྱི། །རས་རིས་འདི་ནི་བྲིས་ཙམ་གྱིས་།ཞལ་དྲུག་ཞབས་དྲུག་ཕྱག་དྲུག་བྲི། །ཁ་དོག་སྔོ་ཞིང་གསུས་པ་འཕྱང། །ཁྲོ་ལྡན་ཐོད་པའི་ཕྲེང་བ་  
འཆང། །སྟག་གི་པགས་པ་རབ་ཏུ་མནབས། །མཚོན་ཆ་སྣ་ཚོགས་མི་བཟད་ལྡན། །ལག་ན་དབྱུག་ཏོ་འཇིགས་པར་བྱེད། །སྤྱན་ནི་དམར་ཞིང་ཁྲོ་དང་བཅས། །སྤྱན་གསུམ་  
དག་གི་རྣམ་པར་མཚན། །སྐྲ་འབར་གྱེན་དུ་བརྫེས་པ་ནི། །དེ་བཞིན་ལ་ལར་དུ་བའི་མདོག་མིག་སྨན་ནག་པོ་མི་བཟད་དང། །དབྱར་གྱི་སྤྲིན་དང་འདྲ་བའི་མདོག་  
གཤིན་རྗེའི་གཟུགས་དང་འདྲ་བ་ཡི། །མ་ཧེ་ལ་ཞོན་ཡང་དག་བྲི་།གདུག་པའི་ལས་ཅན་འཇིགས་པ་ཆེ། །དྲག་ཅིང་དྲག་པོ་འཇོམས་བྱེད་པ། །སེམས་ཅན་འཇིགས་པར་  
  
  
།གཤིན་རྗེའི་འཚོ་བ་འཇིགས་བྱེད་བརྗོད། །ཤིན་ཏུ་གདུག་པའི་ལས་ཅན་དང། །འཇིགས་ཤིང་ཤིན་ཏུ་མི་བཟད་པ། །ལུས་ཅན་ཐམས་ཅད་གསོད་བྱེད་པ། །འཇིགས་  
པའང་འཇིགས་ཤིང་དངྔས་[?]བྱེད་པ། །བདག་གི་ཁྲག་གི་ཚོགས་དག་གིས། །ཁྲོ་བོ་མཆོག་འདི་བྲི་བར་བྱ། །ཞག་ཆེན་པོ་ཡི་ཞག་དང་ནི། །ཤིན་ཏུ་དམར་བའི་ཚོན་བསྲེས་བྲིས། །  
ཚོན་རྩིའི་སྣོད་དུ་ཐོད་པ་བྱ། །མི་ཡི་རུས་པས་པར་ཤིང་བྱ་།ཤི་བའི་སྐྲ་ལས་བྱས་པ་ཡིས། །པིར་དང་པིར་ནི་བཅིང་བའང་བྱ། །རང་ངམ་རི་མོ་མཁན་གྱིས་ཀྱང། །དེ་ནས་ཟས་མི་བཟའ་  
བར་བྲི། །གཏོར་མ་མེ་ཏོག་མང་པོ་སོགས། །ཕྲེང་བ་དམར་དང་ཙནྡན་དམར། །ཤ་ཆེན་ཚིལ་གྱི་སྤོས་དང་ནི། །ཞག་གི་སྤོས་ཀྱིས་མཆོད་པ་བྱ། །རས་རིས་དམ་པ་དེ་ལ་ནི། །དང་པོ་  
བར་མཐར་མཆོད་པར་བྱ། །རས་རིས་ཡོངས་སུ་རྫོགས་བྱས་ནས། །རི་མོ་མཁན་ལ་སྦྱིན་པའང་བྱ། །ནོར་ནི་རབ་ཏུ་མང་པོའམ། །ཡང་ན་གང་གིས་དགེ་བའང་སྦྱིན། །ལས་ཀྱང་  
འཇིགས་པ་ཆེན་པོ་བས། །དེ་ཡི་དོན་མེད་མི་བྱའོ། །མདོར་ན་དཔའ་བོའི་རིན་དུ་ནི། །ཇི་ལྟར་འདོད་པ་དེ་ལ་བྱ། །བཟོ་བོའི་ལས་ནི་འབྲས་བཅས་བྱ། །ཁ་ཟས་མེད་པའང་རྣམ་པར་  
སྤང༑ །ཇི་ལྟར་དེ་ནི་ཡང་དག་དགའ། །དེ་ལྟ་དེ་ལྟར་རབ་ཏུ་སྦྱར། །སྲུང་པ་ཆེན་པོའང་རབ་ཏུ་བྱ། །གཞན་དུ་དེ་ནི་འཆི་འགྱུར་ཞིང། །གཟོ་བོ་བཟའ་དང་བཅས་འཇིགས་པས། །བདག་  
  
  
༄༅། །གིས་ཀྱང་ནི་མངོན་པར་བསྲུང། །རིག་པ་བཟླས་ནས་བྱ་བ་སྟེ། །གཞན་དུ་ཆོ་གར་བརྗོད་པ་མིན། །རས་རིས་ཡོངས་སུ་གསལ་བྱས་པའམ། །ཡིད་ལ་འདོད་  
པ་བྱས་མཐོང་ན། །གདུག་པའི་དགྲ་རྣམས་འཇོམས་བྱེད་པའི། །ལས་ནི་ཐམས་ཅད་བྱེད་པར་འགྱུར། །རས་རིས་མཆོག་བླངས་འགྲོ་བ་ནི། །ཇི་ལྟར་འདོད་པའམ་གར་འདོད་པའོ།།  
ཕྱོགས་ཆེན་རྒྱལ་པོ་ཆེན་པོ་དང། །སེམས་ཅན་དེ་ནི་དྲེགས་བཅས་དང། །མངོན་པའི་ང་རྒྱལ་ང་རྒྱལ་ཆེ། །གདུག་དང་གདུག་པའི་ལས་རྣམས་དང། །དཀོན་མཆོག་  
གསུམ་ལ་གནོད་བྱེད་དང། །ཆད་པར་སྨྲ་དང་སྔགས་སྤངས་དང་།སྔགས་རྣམས་མཆོད་པར་མི་བྱེད་དང། །དེ་ལ་དད་རྟེན་སྨོད་པ་དང། །གང་ཡང་ཟློས་པ་སྨོད་བྱེད་དང། །དེ་  
བཞིན་མཆོད་རྟེན་ཁྱད་དུ་གསོད། །ཆོ་ག་མཐོང་བའི་ལས་ཀྱིས་ནི་།དེ་དག་ལ་ནི་སྦྱོར་བར་བྱ། །སེམས་ཅན་ཀུན་དང་སྐྱོབ་པ་ལ་།རྟག་ཏུ་དེ་བཞིན་ཆོས་མི་ལྡན། །དེ་དག་  
ལ་ནི་ལས་རབ་སྦྱར། །འཕྲལ་དུ་སྲོག་ནི་འགག་པར་བྱེད། །ལུང་ཏང་འབྲས་བུ་སྔགས་བཟླས་བླངས། །རྩ་བ་དང་ནི་ཤུན་པའང་བླང་།འབྲས་བུའི་རང་སྐྱུར་ཡང་དག་  
ལྡན། །མི་ཡི་རུས་ཕྱེ་ལེགས་བཏགས་དང། །ཡུངས་མར་དང་ནི་དུག་ཉིད་དང། །སྟར་བུ་དང་ནི་ལང་ཏང་ཚེ། །སྐེ་ཚེ་དང་ཡང་ཁྲག་ཉིད་ཀྱང། །མི་ལས་ཡང་དག་བྱུང་བ་  
  
  
ཐམས་ཅད་བླངས་ནས་ཡང་དག་ལྡན། །རས་རིས་དབེན་པའི་ཕྱོགས་སུ་བཞག་སྒྲུབ་པོ་ལྷོ་ཕྱོགས་མངོན་བལྟས་ནས། །རས་རིས་ཀྱང་ནི་བྱང་དུ་བསྟན། །མེ་ཐབ་ཇི་འདོད་  
བྱས་ནས་ནི། །ཚ་ཞིང་སྐམ་པའི་ཤིང་དག་གིས། །མེ་ཐབ་དེ་ལ་མཉམ་གཞག་ནས། །དུར་ཁྲོད་མེ་ཡིས་སྦར་བར་བྱ། །ཐམས་ཅད་ལྡན་པས་བསྲེག་བྱས་ན། །ཆོ་གར་བསྟན་པའི་  
སྦྱིན་སྲེག་ཡིན། །ཁྲོ་བོའི་རྒྱལ་པོའི་སྔགས་ཀྱིས་ནི། །མེ་ལྷ་དག་ནི་སྤྱན་དྲང་བྱ། །ལས་རྣམས་དག་ནི་ཀུན་ལའང་འདིར། །མདུང་གི་ཕྱག་རྒྱ་བཅིང་བར་བྱ། །མེ་ཐབ་ལ་ནི་ཁྲོར་བཅས་  
པས༑ ༑རྩ་བརྒྱད་སྟོང་གི་སྲེག་བླུགས་སྦྱིན། །དང་པོར་བུ་དག་འཆི་བ་ནི། །སེམས་ཅན་ཞུགས་ནས་དེ་བཞིན་འགྱུར། །གཉིས་པ་ལ་ནི་ཆུང་མ་དང། །འཁོར་དང་གཙོ་བོར་  
བཅས་པའང་ཡིན། །དེ་ལ་གསུམ་པར་འཆི་བ་ནི། །གང་གི་ཆེད་དུ་བྱས་པའོ། །གང་ཚེ་མཚན་ཕྱེད་བཟླས་པ་ནི། །རས་རིས་མདུན་དུ་བྱེད་པའང། །དགྲ་རྣམས་གསད་པར་  
བྱ་ཕྱིར་ཏེ། །དེ་ནི་དེ་དང་མཐུན་པར་འགྱུར། །དེ་ཡི་ཡུལ་འཁོར་འཇིག་པར་འགྱུར། །དཔུང་དང་འཆི་བར་འགྱུར་བ་སྟེ། །མེས་ཚིག་རླུང་ནི་ཆེན་པོ་དང། །ཆར་ཆེན་དག་ཀྱང་  
འབྱུང་བར་འགྱུར། །ཐམས་ཅད་བསྡུས་པའི་ཚོགས་དག་ནི། །ཕ་རོལ་ཚོགས་ཀྱིས་གནོད་པར་འགྱུར། །དེ་ལ་གནོད་པ་སྣ་ཚོགས་དང། །ནད་ཆེན་དག་གིས་ཡང་དག་  
  
  
༄༅། །ཁྱབ༑ ༑རྒྱལ་པོ་དེ་ཡི་ལུས་ཀུན་ཀྱང། །སྐམ་པར་འདི་ལ་ཐེ་ཚོམ་མེད། །དེ་ཡི་ཁྱིམ་ནི་ཐམས་ཅད་ཀྱང། །མི་མ་ཡིན་པས་ཡང་དག་དཀྲུགས། །མལ་  
དུ་བརྟན་པ་མི་རྙེད་ཅིང། །ས་ཡི་སྟེང་དུའང་འཁྱོར་བར་འགྱུར་།སྲིན་པོ་ཡི་དྭགས་ཤ་རྗེན་ཟས། །དེ་ཡི་ཁྱིམ་ནི་ཡོངས་སུ་བསྐོར་།ཐམས་ཅད་དུ་ནི་ཉམ་ཐག་འཇིགས། །སྡུག་  
བསྔལ་དྲག་པོས་སྡུག་བསྔལ་འགྱུར། །ས་སྟེང་ལྷ་ཡི་དབང་ཕྱུག་སོགས། །དེ་ཡི་སྲུང་བ་བྱེད་མི་ནུས། །འཇིག་རྟེན་སྐྱོང་བ་ཚངས་སོགས་དང། །བརྒྱ་བྱིན་སོགས་པ་སུམ་  
ཅུའི་དབང། །སྔགས་ཀུན་ལྷ་དང་བཅས་པ་དང། །འཇིག་རྟེན་ཀུན་ལས་བྱུང་བའང་རུང། །ང་རྒྱལ་གྱིས་འཁྲུགས་མ་རུངས་དགྲ། །དེ་ཡི་འཚོ་བ་དེ་མཐར་བྱེད། །མཚན་  
ཕྱེད་ཉི་མ་གུང་དག་ལ། །གང་དུ་ཁྲོས་ནས་ཟློས་བྱེད་པ། །གཤིན་རྗེ་ཁྲོས་པ་མངོན་སུམ་ལྟར། །བསྲུང་བར་ཡང་ནི་ནུས་མ་ཡིན། །མར་ངོའི་ཟླ་ཕྱེད་ཅི་འདོད་པར། །ས་  
སྟེང་རས་རིས་བཞག་ནས་ནི། །གཏོར་མ་མཆོད་པ་ཆེ་བྱ་བ། །དུར་ཁྲོད་དགོན་པའི་གནས་དང་ནི། །ཤིང་གཅིག་དེ་བཞིན་རྟགས་དང་ནི་།བྲག་དང་བས་མཐའ་ཕུག་  
ཀྱང་རུང། །གཅིག་པུ་གཉིས་སུ་མེད་པར་ཡང། །རྟག་ཏུ་ལས་རྣམས་ཡང་དག་བརྩམས། །དགོན་བ་ཆེན་པོ་དབེན་པ་དང། །ལྷ་ཡི་ཁང་པ་སྟོང་པ་དང། །ཁང་སྟོང་དང་  
  
  
།རྒྱ་མཚོའི་འགྲམ་ལ་བརྟེན་པ་དང། །གྲོང་ཁྱེར་དེ་དང་ཉེ་བ་དང། །དེར་གནས་ཡང་ན་ཅི་འདོད་པར། །དཔག་ཚད་བརྒྱ་ཡི་ཚད་ཙམ་ནས། །རྟག་ཏུ་ལས་རྣམས་བྱ་བ་ཡིན།།  
གཙང་བའི་ཡུལ་ནི་བརྒྱ་དག་དང། །ཚད་མེད་ཡུལ་དུ་གནས་པའང་རུང། །སྔགས་ཀྱི་རྫུ་འཕྲུལ་བསམ་མི་ཁྱབ། །ཟློས་པའི་གྲུབ་པ་བསམ་མི་ཁྱབ། །ལས་ནི་བསམ་མི་ཁྱབ་པར་སྣང། །འབྲས་བུའང་  
བསམ་མི་ཁྱབ་པའོ། །གཤིན་རྗེ་གཤེད་ནི་བདག་ཉིད་ཆེ། །ཁྲོ་བོའི་རྒྱལ་པོ་བསམ་མི་ཁྱབ། །ལས་དང་རྫུ་འཕྲུལ་ཡུལ་དང་ནི། །རྣམ་པར་  
འཕྲུལ་པ་ཆེ་འབྱུང་བ། །བསམ་གྱིས་མི་ཁྱབ་ཟློས་པ་ཡིས། །ས་སྟེང་འདི་ལ་གྲུབ་པ་སྣང། །བྱང་ཆུབ་སེམས་དཔའ་རྫུ་འཕྲུལ་ཆེ། །ཀུན་གྱིས་བསྲུང་བར་ཡོང་མི་ནུས། །འཇིག་  
རྟེན་པ་ཡི་སྔགས་རྣམས་དང། །གཟའ་དང་མ་མོ་སྨོས་ཅི་དགོས་།དབང་ལྡན་དང་ནི་ཁྱབ་འཇུག་གམ། །སྐེམ་བྱེད་དང་ནི་བརྒྱ་བྱིན་དང། །རྒྱལ་དང་རྒྱལ་བའི་སྲས་དག་  
ནི༑ ༑དམ་ཚིག་འཛིན་པར་བྱེད་པ་དང། །ས་བཅུ་ལ་ནི་ཡང་དག་གནས། །བྱང་ཆུབ་སེམས་དཔའ་བདག་ཉིད་ཆེ། །གང་ཞིག་དགྲ་བཅོམ་རང་རྒྱལ་དང། །རྫུ་འཕྲུལ་  
ཆེན་པོ་ཆགས་བྲལ་བ། །དམ་ཚིག་སྔོན་བྱས་དེ་དག་གིས། །བསྲུང་བར་ཡང་ནི་མི་ནུས་སོ། །མདོར་བསྡུས་ནས་ནི་བཤད་པར་བྱ། །འབྱོར་པ་འདོད་པས་མཉན་པར་  
  
  
༄༅། །གྱིས༑ ༑ཟློས་པ་སེམས་ནི་མ་དད་ན། །གཞན་གྱིས་ནུས་པར་མི་འགྱུར་རོ། །སྔགས་བ་མཆོག་ནི་མི་དགའ་ན། །དེ་འདིར་ཞི་བ་ག་ལ་ཡོད། །  
བདག་ཉིད་ཆེན་པོ་གཤིན་རྗེ་གཤེད། །ཁྲོ་བོའི་རྒྱལ་པོ་ཟློས་པ་པོ། །གང་ཚེ་ཡིད་ནི་དང་བ་དང། །གང་ཚེ་སྙིང་རྗེས་བརླན་གྱུར་པ། །དེ་ཚེ་དེ་ནི་ཞི་ཐོབ་པའམ། །བརྟན་  
པའམ་འཚོ་བ་འཛིན་པར་འགྱུར། །བིརྩུ་མརྡ་ཡུངས་མར་དང་།རང་སྐྱུར་དུག་དང་ལྡན་པ་ནི། །ཁྲག་དང་མི་ཡི་ཤ་དང་ནི་།ལན་ཚྭ་ཚ་བ་གསུམ་དང་ནི། །སྐེ་ཚེ་དུང་  
གི་ཕྱེ་མ་དང། །སྟར་བུ་དང་ནི་སྲ་མ་གྱི་ཤ་ལང་ཏང་ཚེ་ཡི་རྩ་བ་དང། །དེ་བཞིན་ཀོ་ཤ་ཏ་ཀའི་དང། །ཨེ་རནྡ་རྩ་ནས་ཚིག་ཐལ། །ལེབ་རྒན་རྩི་དང་གཟེ་མ་དང། །  
པོ་སོན་ཆ་ཡི་རྩ་བ་དང། །དེ་བཞིན་སྒོག་སྐྱ་ཀེའུ་དང། །གཞན་གྱི་ཞག་དང་ཆུ་དང་ནི། །ཀུན་དོང་ཆང་ནི་བཏུང་བར་བཅས་།འདི་ཀུན་ཆ་མཉམ་བྱས་ནས་ནི། །རས་  
རིས་ཉེ་བར་སྦྱིན་སྲེག་བྱ། །སྦྱིན་སྲེག་སྟོང་རྩ་བརྒྱད་བྱས་ན། །ཟླ་བ་ཕྱེད་ཀྱི་ནང་དུ་ནི། །བུ་དང་གཉེན་སྡུག་བཅས་པ་ཡི་།དགྲ་རྣམས་རྩད་ནས་འཇིག་འགྱུར་ཏེ། །འཁོར་  
ཀུན་མ་ལུས་འཇོམས་པར་བྱེད། །གཉིས་པའི་ནང་དུ་སྦྱིན་སྲེག་བྱ་།དེ་ཡི་རྩད་ནས་འབྱིན་པར་བྱེད། །ཟློས་པས་མེ་ནང་སྦྱིན་སྲེག་བྱས། །གསུམ་པའི་དུས་སུ་ཕྱིན་  
  
  
༑དེ་ཡི་གྲོང་རྡལ་བཅས་དེ་ལ། །མུ་གེ་དག་ནི་འབྱུང་བ་དང། །ཆར་མི་འབབ་ཅིང་འཆི་བ་མང། །སྲིན་པོས་ཀུན་ཏུ་ཁྱབ་པ་དང། །མེས་ཚིག་རྡོ་ཡི་ཆར་འབབ་དང། །རྡོ་རྗེ་  
དང་ནི་ཐོག་ཀྱང་འབབ། །ལྗོངས་དང་ཕྱོགས་དང་ཡུལ་དང་ནི་།ཇི་སྙེད་རྒྱལ་པོ་དེ་ལ་ཡོད། །འཚེ་བ་མང་པོར་རབ་འབྱུང་ཞིང་།དེ་བཞིན་གཞན་གྱི་དམག་ཚོགས་འབྱུང། །  
དེ་ཡི་ཡུལ་དུ་འཚེ་བ་ནི། །དུ་མ་མང་པོ་དག་ཀྱང་འབྱུང། །དཔལ་མིན་མང་པོ་རབ་སྟོན་པ། །རྣམ་པ་སྣ་ཚོགས་འབྱུང་བར་འགྱུར་།ལང་ཏང་རྩ་བས་སྦྱིན་སྲེག་བྱས། །དེ་ལ་རིམས་  
ནི་འབྱུང་བར་འགྱུར། །ཚ་བས་རྟག་ཏུ་སྦྱིན་སྲེག་བྱས། །ཚ་བ་ཆེན་པོ་སྐྱེ་བར་འགྱུར། །ཤིན་ཏུ་སྐྱུར་བས་སྦྱིན་སྲེག་བྱས་།གྲང་བའི་རིམས་ནི་ཡང་དག་འབྱུང། །མ་རུངས་རྒྱལ་  
པོ་སྟོབས་ཀྱིས་དྲེགས། །དེ་ཡི་ལུས་ལ་དེ་དག་འགྱུར། །ཕྱོགས་ཆེན་ནོར་དང་ལྡན་པ་དང། །གདུག་ཅིང་དཔུང་ཚེ་ཡང་དག་གནས། །དེ་ཡི་འཚོ་བ་ཐ་མ་ནི། །ནུབ་གཉིས་ཡང་ན་  
བདུན་གྱིས་སོ། །གང་ཞིག་གང་ལ་དད་ལྷ་འམ། །སྐྱེས་པའི་སྐར་མ་མིང་ཡང་རུང། །རས་རིས་མདུན་དུ་གཟུགས་བྱ་བ། །དུར་ཁྲོད་སོལ་བས་བྲིས་པ་ལ། །མགྲོ་ལ་རྡོག་པས་  
མནན་ནས་ནི། །ཁྲོ་བས་བཟླས་པ་བརྩམ་པར་བྱ། །གློ་བུར་རྣམ་པ་སྣ་ཚོགས་པའི། །མི་ཡི་བདག་པོ་ཟུག་གཟེར་འབྱུང། །ནད་ཆེན་པོས་ནི་ཐེབས་འགྱུར་ཏེ། །དེ་ཡི་མོད་  
  
  
༄༅། །ལའང་འཆི་བར་འགྱུར། །ཡང་ན་དགྲ་སྟས་གཅོད་པ་འམ་།ཡན་ལག་དག་ཀྱང་མི་ཚང་འགྱུར། །སྡིག་ཅན་མི་མ་ཡིན་པ་ཡི་།སྲིན་པོ་གདུག་  
པས་ཟ་བར་འགྱུར། །བདག་གི་འཁོར་དང་བཅས་པ་དག་ཤ་རྗེན་ཟ་དང་སྲུལ་པོ་དང། །ཤ་ཟ་ཡི་དྭགས་མ་མོ་ཡིས། །དེ་ཡི་མོད་ལའང་གསོད་པར་བྱེད། །དེ་ནས་དཔལ་  
ལྡན་རྡོ་རྗེ་འཆང། །དེ་ཚེ་འཁོར་ལ་འདི་སྐད་སྨྲས། །སངས་རྒྱས་ཀུན་ལ་ཕྱག་བཙལ་ནས། །དེ་ནས་ཅང་མི་སྨྲ་བར་གནས་།འཇིག་རྟེན་རྣམས་ལ་ཕན་འདོད་ཕྱིར། །འདི་  
སྐད་དུ་ནི་ཡང་སྨྲས་པ། །གནོད་སྦྱིན་མོ་ནི་ཐམས་ཅད་དང། །གནོད་སྦྱིན་ཀུན་ཚོགས་བོས་ནས་ནི། །དེ་ཚེ་གནོད་སྦྱིན་བདག་པོ་སྟེ་།བྱང་ཆུབ་སེམས་དཔས་སྨྲས་པ་ནི།།  
གནོད་སྦྱིན་རྣམས་ཀྱིས་རས་རིས་སྨྲས། །འདོད་པ་ཀུན་དང་ཉེ་བར་ལྡན། །འགུགས་པར་བྱེད་དང་དབང་བྱེད་ཀུན། །ཟུག་རྡུ་མ་ལུས་ཡང་དག་འབྱིན། །སྔགས་པ་གང་ཚེ་  
འཁྲིག་པ་འདོད། །འདོད་ཆགས་ལྡོངས་པའམ་རྨོངས་པའི་བློས། །བདེ་གཤེགས་བཀས་ཀྱང་བཟློག་པ་དང། །གཉེན་པོས་ཀྱང་ནི་མི་ནུས་སོ་།ཐོག་མེད་པ་ཡི་འཁོར་བ་  
ནས༑ ༑ཤིན་ཏུ་སྡུག་བསྔལ་རྒྱུ་སྔོན་བྱས། །དེ་དག་སྡུག་བསྔལ་སྡུག་བསྔལ་བར། །སྙིང་རྗེ་ཆེན་པོས་འགྲོ་བ་གདུངས། །ཚངས་སྤྱོད་དབང་པོ་དུལ་བས་ནི། །བདེ་འགྲོ་  
  
  
།བཟས་པོ་ཤིས་པར་བསྟན་པ་དང་།མཐར་ནི་ཞི་བའང་ཐོབ་པར་འགྱུར། །ཐེག་པ་གསུམ་ལ་བརྟེན་ནས་ནི། །མྱ་ངན་འདས་པ་ལེགས་པར་ཐོབ། །  
བཟློག་པ་བློ་ངན་གྱིས་ཟིན་པ། །འདོད་ཆགས་ཀྱིས་ལྡོངས་དཀའ་ཐུབ་མེད། །འཁོར་བ་མི་བཟད་ཚང་ཚིང་གི་འགྲོ་བ་ལྡར་ནི་འཁོར་བར་འགྱུར། །དེ་དག་སྡུག་བསྔལ་ལྡན་དོན་  
དུ༑ ༑འདོད་པའི་ལོངས་སྤྱོད་རྗོད་པར་བྱེད། །ཁྲོ་བོ་འདི་ནི་མཉེས་བྱས་ན། །སྡིག་པ་ཀུན་ལས་ལྡོག་པར་འགྱུར། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་  
དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་མངོན་སྤྱོད་དང་ལེགས་པར་སྡོམ་པའི་ལེའུ་རབ་འབྱམས་  
ལས་སུམ་ཅུ་རྩ་བཞི་པ་རྫོགས་སོ།། །།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཞི་བའི་བློ་གྲོས་ཞེས་བྱ་བ་འཁོར་དེ་ཉིད་དུ་འདུས་ཤིང་འདུག་པར་  
གྱུར་པ་དེ་སྟན་ལས་ལངས་ཏེ་སངས་རྒྱས་ཐམས་ཅད་ལ་ཕྱག་འཙལ་ནས་འཁོར་གྱི་དཀྱིལ་འཁོར་གྱི་དབུས་སུ་འདུག་སྟེ། བཅོམ་ལྡན་འདས་ཤཱཀྱ་ཐུབ་པ་ལ་ལན་གསུམ་  
བསྐོར་བ་བྱས་ནས་ཞབས་གཉིས་ལ་བཏུད་དོ། །གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་ལ་བལྟས་ནས་ཚིག་འདི་སྨྲས་སོ་།ཕྱག་ན་རྡོ་རྗེ། །ཞེང་ཁྱོད་སེམས་ཅན་ཐམས་  
  
  
༄༅། །ཅད་ལ་གནོད་པར་བྱེད་པ་དང། འདོད་པ་དང་ལྡན་པའི་སྔགས་དང་རྒྱུད་བཤད་ན། ཀྱེ་རྒྱལ་བའི་སྲས། བྱང་ཆུབ་སེམས་དཔའ་སེམས་དཔའ་ཆེན་  
པོ་རྣམས་ཀྱིས་ངེས་པར་ཆོས་འདི་ནི་མ་ཡིན་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་ནི་གང་གི་ཕྱིར་སྙིང་རྗེ་ཆེན་པོས་རབ་ཏུ་ཕྱེ་ཞིང། བྱང་ཆུབ་སེམས་དཔའི་  
སྤྱད་པ་སྤྱོད་ཅིང་སེམས་ཅན་ཐམས་ཅད་ཀྱི་དོན་གྱི་ཕྱིར་ཕན་པའི་ལྷག་པའི་བསམ་པ་ལ་རབ་ཏུ་ཞུགས་ན་འཁོར་བའི་འཆིང་བ་ལས་གྲོལ་བར་འགྱུར་རོ། །ཀྱེ་རྒྱལ་  
བའི་སྲས། གཞན་ཡང། སེམས་ཅན་ལ་གནོད་པར་བྱེད་པའི་ཆོས་སྟོན་པ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང་  
བྱང་ཆུབ་སེམས་དཔའ་རྣམས་ཀྱིས་ནི་སེམས་ཅན་ཐམས་ཅད་ཀྱི་ཆེད་དུ་གསུངས་པ་མ་ཡིན་ཏེ། སྙིང་རྗེ་ཆེན་པོ་དང་ལྡན་པའི་ཕྱིར་སེམས་ཅན་ཐམས་ཅད་ལ་ཕན་  
པའི་ལྷག་པའི་བསམ་པ་ལ་རབ་ཏུ་ཞུགས་པ་ཡིན་ནོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེས་བྱང་ཆུབ་སེམས་དཔའ་ཞི་བའི་བློ་གྲོས་  
ལ་སྨྲས་པ། །ཇི་ལྟར་ཁྱོད་སྨྲ་བ་དང། ཇི་ལྟར་ཁྱོད་རབ་ཏུ་སྟོན་པ་དེ་བཞིན་དུ། ཞི་བའི་བློ་གྲོས། བྱང་ཆུབ་སེམས་དཔས་བསླབ་པར་བྱ། །དེ་བཞིན་དུ་བསྒྲུབ་པར་  
  
  
༑ཇི་ལྟར་སངས་རྒྱས་དང། བྱང་ཆུབ་སེམས་དཔའ་རྫུ་འཕྲུལ་ཆེན་པོ་དང་ལྡན་པ་དེ་བཞིན་དུ་བདག་གིས་ཀྱང་བསྟན་པར་བགྱིའོ། །དོན་དམ་པར་ནི་ཡང་དག་པའི་མཐའ་ལས་  
ཡང་དག་པའི་མཐའ་ལ་ཡང་དག་པར་བརྟེན་ནས་ཆོས་ཀྱི་མཐའ་ལས་གྲོལ་བ་ཐོབ་པར་འགྱུར་རོ། །སེམས་ཅན་མཐའ་ནི་བསམ་མི་ཁྱབ་།རྣམ་པར་སྨིན་པའང་བསམ་མི་ཁྱབ་  
སངས་རྒྱས་ཆོས་ཀྱང་བསམ་མི་ཁྱབ། །བྱང་ཆུབ་སྤྱོད་པའང་བསམ་མི་ཁྱབ། །གདུལ་བའི་སེམས་ཅན་ལ་བརྟེན་ནས། །ཕན་པའི་སྤྱོད་པ་བསམ་མི་ཁྱབ། །བྱང་ཆུབ་སེམས་  
དཔའི་སྤྱོད་པ་རྣམས། །བསམ་མི་ཁྱབ་པར་ཡོངས་སུ་བསྟན། །རྒྱུད་རྣམས་ཀུན་ལ་རྒྱུད་འདི་ཡི། །མཐུ་ནི་བསམ་མི་ཁྱབ་པ་ཡིན། །གཤིན་རྗེ་གཤེད་ནི་བདག་ཉིད་ཆེ། །ཁྲོ་  
བོའི་རྒྱལ་པོའི་སྔགས་དག་དང། །ཡུལ་གསུམ་དག་ཀྱང་བསམ་མི་ཁྱབ། །རྟོགས་པའི་བདག་ཉིད་བསམ་མི་ཁྱབ། །ཞི་བའི་བློ་གྲོས་།བྱང་ཆུབ་སེམས་དཔའ་སེམས་དཔའ་  
ཆེན་པོའི་སྤྱོད་པ་ནི་བསམ་གྱིས་མི་ཁྱབ་སྟེ། ཆོས་ཀྱི་དབྱིངས་ཀྱི་རྒྱུ་མཐུན་པ་ལས་བྱུང་བའི་སྒྲུབ་པ་ཡང་བསམ་གྱིས་མི་ཁྱབ་བོ། །ཞི་བའི་བློ་གྲོས། བྱང་ཆུབ་སེམས་དཔའ་  
སྔགས་ཟློས་བ་ན་འདི་ལྟར་སེམས་བསྐྱེད་པར་བྱ་སྟེ། འཕགས་པ་མ་ཡིན་པའི་སེམས་ཅན་འདོད་པ་ལ་ལྷག་པར་ཆགས་པས་བསོད་ནམས་མ་ཡིན་པ་ཤིན་ཏུ་རབ་ཏུ་  
  
  
༄༅། །མང་པོ་འཕེལ་བས་དམྱལ་བ་ཆེན་པོར་སྐྱེ་ཞིང་སེམས་ཅན་འདི་དག་ནི་བསོད་ནམས་ཀྱི་ཕུང་པོ་ཤིན་ཏུ་མང་པོ་འདི་འཕེལ་བར་མི་འགྱུར་རོ། །སེམས་  
ཅན་འདི་དག་བྱང་ཆུབ་རྣམ་པ་གསུམ་གྱིས་སྐལ་བ་མེད་པར་མི་འགྱུར་བར་བྱ་བའི་ཕྱིར། ཞི་བའི་བློ་གྲོས། དེ་ལྟར་ན་བྱང་ཆུབ་སེམས་དཔའ་སྔགས་ཟློས་པས་སེམས་  
ཉེ་བར་གཞག་པར་བྱ་ཞིང་ཐབས་མཁས་པ་འདི་ལ་མངོན་སྤྱོད་ཀྱིས་ལས་རབ་ཏུ་སྦྱར་བར་བྱའོ། །ལས་ཐམས་ཅད་ལ་ཡང་མཚན་མར་འཛིན་པར་མི་བྱའོ། །མི་  
དགེ་བར་འཛིན་པར་མི་བྱ་ཞིང་སྙིང་རྗེས་བརླན་པའི་སེམས་ཀྱིས་སེམས་ཅན་གདུལ་བའི་ཐབས་ལ་ཡང་བསླབ་པར་བྱའོ། །ཀྱེ་རྒྱལ་བའི་སྲས། གཞན་ཡང། ཆོས་དང་  
ཆོས་མ་ཡིན་པ་དང། དཀར་པོ་དང། ནག་པོ་དང། དགེ་བ་དང། མི་དགེ་བ་དང། འགྲོ་བའི་བདག་ཉིད་ཆེན་པོ་སེམས་ཅན་གདུལ་བའི་ཐབས་སྒྲུབ་པ་དང། །ཆོས་ཀྱི་དབྱིངས་  
སྒྲུབ་པ་སངས་རྒྱས་བཅོམ་ལྡན་འདས་ཀྱིས་རབ་ཏུ་རྟོགས་པར་འགྱུར་ཏེ། དེ་ཉིད་ཆོས་སྟོན་བས་སེམས་ཅན་སྨིན་པའི་ཐབས་ཀྱང་རབ་ཏུ་སྒྲུབ་པར་བྱེད་དོ། །ཀྱེ་རྒྱལ་བའི་སྲས་  
དེ་བཞིན་དུ་བདག་ཅག་གིས་བསླབ་པར་བྱ་ཞིང། འདི་ལྟ་སྟེ། སེམས་ཅན་གདུལ་བ་དང། སེམས་ཅན་སྨིན་པ་དང། བསྟན་པར་བྱ་བའི་ཕྱིར་དང། དེ་ལ། རྒྱལ་བའི་  
  
  
གང་འཁོར་གྱི་དཀྱིལ་འཁོར་འདིར་དམ་ཚིག་ཆེན་པོ་ལ་ཞུགས་པ་དེ་ཐམས་ཅད་ཀྱིས་མཉན་པར་བྱ། །དད་པར་བྱ། དེ་ཉིད་དགེ་བ་དང། མི་དགེ་བ་འཚོལ་བ་  
ཉིད་དུ་བྱ་སྟེ། འདི་ལྟ་སྟེ། དེ་བཞིན་གཤེགས་པ་ཆོས་སྟོན་པ་ལ་མངོན་པར་དགའ་བར་བྱའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཞི་བའི་བློ་གྲོས་ཀྱིས་  
གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་ལ་རྣམ་པར་བལྟས་ནས་ཅང་མི་སྨྲ་བར་གྱུར་ཏེ། སངས་རྒྱས་ཀྱི་ཆོས་རྣམས་ནི་བསམ་གྱིས་མི་ཁྱབ་བོ་ཞེས་ཡིད་ལ་བྱས་ནས་  
སངས་རྒྱས་ལ་རྣམ་པར་ལྟ་བཞིན་དུ་རང་གི་སྟན་ལ་འདུག་པར་གྱུར་ཏོ། །དེ་ནས་གསང་བ་བའི་བདག་པོ་ཕྱག་ན་རྡོ་རྗེས་ཐམས་ཅད་དང་ལྡན་པའི་འཁོར་དེ་ལ་རྣམ་པར་བལྟས་  
ནས་ཁྲོ་བོའི་རྒྱལ་པོའི་ཆོ་ག་ཡང་སྨྲས་པ། གང་དག་ལྷའི་ཚོགས་དང། སེམས་ཅན་གྱི་ཁམས་ལ་བརྟེན་པའི་འབྱུང་པོའི་ཚོགས་ཁྱེད་ཅག་ཉོན་ཅིག་དང་པོ་རེ་ཞིག་  
བསྲུང་བ་བྱས་ལ་ཁྲོ་བོའི་རྒྱལ་པོའི་རས་རིས་དེ་ཡོངས་སུ་བླངས་ལ། གནས་དབེན་པར་སོང་ནས་དབང་ཕྱུག་ཆེན་པོའི་རྟགས་གཅིག་པའི་གནས་སུ་རྟགས་དེ་ལ་དུག་དང་  
ཁྲག་དང། སྐེ་ཚེ་དང། རང་སྐྱུར་གྱིས་གཏོར་ལ། ཤིང་པི་ཙུ་མར་དའི་མེ་ཏོག་གིས་མཆོད་ཅིང་མིའི་རྒྱུ་མ་རློན་པ་དག་གིས་བདག་ཉིད་ལ་མཆོད་ཕྱིར་ཐོགས་བྱས་ལ། མིའི་  
  
  
༄༅། །མགོ་བོའི་ཐོད་པ་གཡས་པའི་ལག་ན་ཐོགས་པས་བརྡེགས་པ་ལྟ་བུར་བྱས་ལ་ལག་པ་གཡོན་པའི་སྡིགས་མཛུབ་ཀྱིས་མཚན་གཅིག་པོ་ལ་སྡིགས་  
བ་བཞིན་དུ་བྱེད་ཅིང། གཙོར་ཁྲོ་བའི་དབང་དུ་གྱུར་པ་དང་རྒྱལ་པོ་མ་རུངས་པས་བརྙས་པ་ཆེན་པོའི་སེམས་ཀྱིས་བྱས་པ་འམ་གཞན་སྐྱོན་ཅན་གྱི་སྐྱེས་བུ་ཕྱོགས་  
ཆེན་པོ་དང་ལྡན་པ་དང། ནོར་ཆེན་པོ་དང་ལྡན་པ་དང། རབ་ཏུ་གཏུམ་པ་ཆེན་པོ་དང། གཙོ་བོ་ཆེན་པོ་དག་གིས་ཁྱད་དུ་གསོད་པར་འགྱུར་ན་སྒོ་བཅད་པ་བྱས་ལ་གཅེར་  
བུར་བྱས་ཤིང་སྐྲ་བཤིག་པས་དབང་ཕྱུག་ཆེན་པོའི་མཚན་ལ་ཁྲོ་བོའི་སྔགས་ཇི་སྲིད་དབང་ཕྱུག་ཆེན་པོའི་མཚན་དཀྱིལ་དུ་གས་པར་གྱུར་བ་དེ་སྲིད་དུ་བཟླས་པ་བྱའོ། །  
དུམ་བུ་གཉིས་སུ་གྱུར་ན་ཡི་གེ་ཧཱུཾ་གི་སྒྲ་ཆེན་པོ་ཡང་ཐོས་པར་གྱུར་ཏེ། དེ་ལ་འཇིགས་པར་ཡང་མི་བྱའོ། །དེ་ཐོས་པའི་དབང་གིས་རྒྱལ་པོ་མ་རུངས་པའམ། གཞན་གང་  
ལ་ལ་དབུང་ཆེན་པོ་དང་ལྡན་པའི་དག་དེའི་མོད་ལ་རིམས་ཆེན་པོས་ཟིན་པར་འགྱུར་བའམ། སྲིན་པོ་ལ་སོགས་པ་མི་མ་ཡིན་པས་ཟིན་པར་འགྱུར་རོ། །དེ་ཉིད་ཇི་སྲིད་ཡུད་  
ཙམ་དུ་བཟླས་པ་བྱས་ན་དེའི་མོད་ལ་དགྲ་རྣམས་ཀྱིས་འཚོ་བ་ནི་མཐའ་མར་འཆི་བར་འགྱུར་རོ། །གལ་ཏེ་མཚན་མོ་བཟླས་ན་ནི་གཟའ་འཁོར་དང་བཅས་པ་འཇིག་པར་  
  
  
།གཞན་ཡང། ལས་སུ་འགྱུར་བ་ནི་དེ་བཞིན་དུ་དབང་ཕྱུག་ཆེན་པོའི་གནས་སུ་ཉི་མ་ཕྱེད་ལ་སོང་སྟེ། ནིམ་པའི་ལོ་མས་མཆོད་ཅིང་ཤ་ཆེན་པོའི་སྤོས་ཀྱིས་བདུགས་  
ལ༑ ཇི་སྲིད་དགྲའི་ཁྱིམ་དུ་མེས་ཚིག་པའི་བར་དུ་བཟླས་པ་བྱས་ན་དགྲ་ཡང་འདར་བའི་རིམས་ཆེན་པོས་ཐེབས་པར་འགྱུར་རོ། །ཡང་ན་ཁྲོས་པས་བཟླས་པ་མ་བཏང་ཞིང་  
གཡས་ཕྱོགས་སུ་རྟགས་ཀྱང་ཡོད་ན་དགྲ་དེ་འཆི་བར་འགྱུར་ཞིང་རིགས་རྒྱུད་འཇིགས་པར་འགྱུར་རོ། །ཅི་སྟེ་སླར་གསོ་བར་བྱེད་ན་ནི་རྟགས་དེ་ཆུས་ཕྱིར་ཡང་རབ་ཏུ་བཀྲུས་  
ལ་ཤིན་ཏུ་བསིལ་བའི་འོ་མས་ཁྲུས་བྱས་ན་སླར་ཡང་སོས་པར་འགྱུར་རོ། །ལས་གཞན་ཡང་ཡོད་དེ། དབང་ཕྱུག་ཆེན་པོའི་མཚན་གཡས་ཕྱོགས་སུ་བཞག་ལ། པོ་སོན་ཆའི་  
ཤིང་དང། ཚེར་མ་ཅན་གྱི་ཤིང་གིས་མེ་རབ་ཏུ་སྦར་ལ། ཤིང་པཱ་ཀང་ཏ་ཀའི་ཡམ་ཤིང་ལ་དུག་དང། ཁྲག་དང། སྐེ་ཚེ་ལ་མངོན་པར་བཏགས་ལ་སྟོང་རྩ་བརྒྱད་ཀྱི་སྦྱིན་  
སྲེག་བྱས་ན་དགྲ་ཐམས་ཅད་ནད་ཆེན་པོས་ཐེབས་པར་འགྱུར་ཏེ། ལས་ཐམས་ཅད་ཀྱིས་ཀྱང་ནུས་པ་མེད་པར་འགྱུར་རོ། །ཞག་གཉིས་པ་ལ་ནི་རིམས་ནད་ཆེན་པོ་དང་  
ཟུག་གཟེར་ཆེན་པོས་ཐེབས་པ་འམ། ནད་རྣམ་པ་སྣ་ཚོགས་སམ། མི་མ་ཡིན་པས་ཟིན་ཅིང་མཐར་འཆི་བར་འགྱུར་རོ། །ཞག་གསུམ་པ་ལ་གྲངས་གསུམ་གྱིས་  
  
  
༄༅། །བྱས་ན་ནི་འཚོ་བ་ཐམས་ཅད་ཀྱིས་ཐམས་ཅད་དུ་འདོར་བར་འགྱུར་རོ། །སླར་གསོ་བར་བྱེད་ན་ནིའོ་མའི་སྦྱིན་སྲེག་བྱས་ན་ཞི་བར་འགྱུར་ཞིང་  
ཡུལ་མི་ཐམས་ཅད་དང། དགྲ་ཐམས་ཅད་ཀྱང་སོས་པར་འགྱུར་རོ། །དེ་བཞིན་དུ་ལྷ་ཐམས་ཅད་དམ། མ་མོ་ཐམས་ཅད་དམ། འབྱུང་པོ་ཐམས་ཅད་གང་ཞིག་གང་  
གི་ལྷ་ལ་དད་པ་དེ་རྐང་པས་མནན་པའི་ལས་བྱ་བ་འམ། ཡང་ན་དེའི་རྒྱུ་སྐར་རམ། སྔགས་སམ། མིང་དག་ལ་རྐང་པས་མནན་ལ་ལས་བྱས་ཏེ། དེ་བཞིན་གཤེགས་  
པའི་རིག་པ་ནི་མ་གཏོགས་ཏེ། ཐམས་ཅད་ཀྱིས་ཀྱང་ཞབས་ཀྱི་མཐེ་བོང་གཡོན་པ་བཟུང་སྟེ་ལས་བྱ་ཡི། མནན་པར་ཡང་མི་བྱ། །འགོམ་པར་ཡང་མི་བྱའོ། །གང་  
ཡང་འཇིག་རྟེན་པ་ཐམས་ཅད་ཀྱི་སྔགས་ནི་མནན་ནས་ལས་བྱའོ་།ཁྲོ་བོའི་རྒྱལ་པོའི་བཟླས་པ་མ་གྲུབ་པ་ཉིད་ཀྱང་བཟླས་པ་ཙམ་ཁོ་ནས་ལས་རྣམས་བྱེད་པར་འགྱུར།།  
སྔགས་ཐམས་ཅད་རྣམ་པར་འཇིག་པར་འགྱུར། །དགྲ་ཐམས་ཅད་འཇོམས་པར་འགྱུར། །སྔགས་ཐམས་ཅད་ནུས་པ་མེད་པར་འགྱུར་རོ། །མདོར་ན་འཇིག་རྟེན་  
དང། འཇིག་རྟེན་ལས་འདས་པའི་སྔགས་ཀྱི་ཆོགས་ཀྱང་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ཐམས་ཅད་སྒྲུབ་པར་འགྱུར་བཟླས་པ་ཙམ་གྱིས་རེ་བ་ཐམས་  
  
  
།ཁྲོ་བོའི་རྒྱལ་པོའི་སྔགས་འདི་བཟླས་པ་ཙམ་ཁོ་ནས་གྲུབ་པ་ཉིད་དེ་གྲུབ་པ་དམ་པའང་རྗེས་སུ་རབ་ཏུ་སྦྱིན་ནོ། །ཡིད་ལ་འདོད་པས་དགྲ་རྣམས་  
འཇོམས་པར་བྱེད་དོ། །མདུང་རྩེ་ཆེན་བོའི་ཕྱག་རྒྱ་དང་ལྡན་པར་བྱས་ན་ལས་ཐམས་ཅད་བྱེད་པར་འགྱུར་རོ། །ལས་གཞན་དུའང་འགྱུར་པ་ནི་ཉི་མ་ཕྱག་ལ་དུར་ཁྱོད་དུ་སོང་སྟེ་  
སྲེག་པའི་སར་མཚན་གཅིག་སྨྱུང་བ་བྱས་ཏེ། མར་ངོའི་བཅུ་བཞི་ལ་དུར་ཁྲོད་ཀྱི་ཤིང་གིས་མེ་རབ་ཏུ་སྦར་ལ། དུག་དང། ཁྲག་གིས་བཏགས་པའི་སྐེ་ཚེས་སྦྱིན་སྲེག་བྱས་ན་དེ་ལས་  
ཧ་ཧ་ཞེས་པའི་སྒྲ་སྒྲོགས་ཤིན་གྱི་དྭགས་ཐམས་ཅད་འོང་པར་འགྱུར་ན་འཇིགས་པར་མི་བྱ་ཞིང། དགྲ་ལ་གནོད་པ་གྱིས་ཤིག་ཅེས་བྱས་ན་དེ་བཞིན་དུ་བྱའོ་ཞེས་སྨྲས་ནས་མི་  
སྣང་བར་འགྱུར་རོ། །དེ་ནས་ཡུད་ཙམ་གྱིས་དཔག་ཚད་སྟོང་དུ་ཡང་སོང་ནས་དགྲ་རྣམས་འཇོམ་པར་བྱེད་ཅིང་རིགས་རྒྱུད་ཀྱང་བརླག་པར་བྱེད་དོ། །དེ་ལ་སོགས་པའི་ལས་མང་  
པོ་བྱེད་པར་འགྱུར་རོ། །གཞན་ཡང། ལས་སུ་འགྱུར་བ་ནི་དབེན་པའི་ཕྱོགས་གཙང་མར་གོས་གཙང་མ་བགོས་ཏེ་ཁང་སྟོང་དུ་རབ་ཏུ་ཞུགས་ནས་མིའི་རུས་པའི་སྲེག་བླུགས་  
ཀྱིས་སྟོང་རྩ་བརྒྱད་སྦྱིན་བསྲེག་བྱ་སྟེ། དེ་ནས་ཐལ་བ་དེ་ལག་པ་གཉི་གས་བླངས་ལ་གོས་གཙང་མའི་དུམ་བུ་ལ་སོ་སོར་བཅིངས་ཏེ་ཐུམ་པོ་གཉིས་སུ་བྱས་ལ། ཁམ་ཕོར་  
  
  
༄༅། །ཁ་སྦྱར་གཉིས་ཀྱི་ནང་དུ་སོ་སོར་བཞག་ལ་བདག་ཉིད་སྲུང་བ་ཆེན་པོ་བྱས་ནས་རྫས་དེ་བླངས་ལ། ཁྱིམ་དུ་སླར་ཞུགས་ནས་མཚན་མོ་དུར་ཁྲོད་  
ཆེན་པོར་སོང་ནས་མར་ངོའི་བཅུ་བཞི་འམ། ཚེས་བརྒྱད་ལ་མི་སྲེག་པའི་སར་བཞག་ཅིང་ལྷོ་ཕྱོགས་སུ་བལྟས་ནས་ཁམ་ཕོར་ཁ་སྦྱར་གཉིས་བླངས་ལ། ལངས་ཤིང་  
གཅེར་བུར་བྱས་ཏེ་སྐྲ་བཤིག་པ་དང། ཁྲོ་བ་དང་བཅས་པས་འཇིགས་པར་བྱས་ཏེ་རིག་པ་སྟོང་ཕྲག་བཅུ་བཟླས་པ་བྱས་ན་ཐལ་བ་དེ་གྲུབ་པར་འགྱུར་རོ། །མི་གང་སུ་  
དག་རྫས་དེ་སློང་པར་གྱུར་ན་སྦྱིན་པར་མི་བྱའོ། །གལ་ཏེ་ཚན་ཁར་སློང་བར་བྱེད་ན་ནི་ཁྲོ་བོའི་རྒྱལ་པོ་དྲན་ནས་ཡི་གེ་ཧཱུཾ་རབ་ཏུ་སྦྱར་བ་བྱས་ན་དེའི་མོད་ལ་འབྱེར་པར་འགྱུར་  
རོ༑ ༑བགེགས་ཐམས་ཅད་རྣམ་པར་འཇོམས་པར་ཡང་ཆོ་ག་འདི་ཉིད་དོ་།ལག་པ་གཡོན་པ་དང། གཡས་པས་བླངས་པའི་ཐལ་བས་ནི་རྟགས་མཚན་བྱ་ཞིང། བག་  
ཡོད་པས་བསྲུང་བའང་བྱས་ལ། ཐོ་རངས་ཉི་མ་འཆར་བའི་དུས་སུ་སླར་འོང་བར་བྱ་བ་ན་ཁྲུས་བྱས་ཤིང་གཙང་ཞིང་གཙང་བའི་གོས་བགོས་ཏེ་རང་གི་ཁྱིམ་དུ་འཇུག་  
པར་བྱ་སྟེ། རང་གི་གནས་ས་མ། ཇི་ལྟར་འདོད་པར་འགྲོ་བར་བྱའོ་།དེ་ནས་ལག་པ་གཡས་པ་གང་གིས་བླངས་པའི་ཐལ་བ་དེས་མི་དང་རྐང་གཉིས་དང་  
  
  
སྲོག་ཆགས་འབྱུང་པོ་ཐམས་ཅད་དང། ལྷ་དང་བཅས་པའི་ཀླུ་དང། གནོད་སྦྱིན་རྣམས་ཀྱིས་སྤྱི་བོར་གཏོར་ན་དབང་དུ་འགྱུར་རོ། །གང་ལག་པ་གཡོན་པས་  
བླངས་པའི་ཐལ་བ་དེས་ནི་མིའི་བུད་མེད་ཐམས་ཅད་ཀྱི་སྤྱི་བོར་གཏོར་ན་དབང་དུ་འགྱུར་རོ། །ལག་པ་གཡས་པས་བླངས་པའི་ཐལ་བ་གང་ཡིན་པ་དེས་མི་རྣམས་ཀྱི་ལྟེ་བའི་ཕྱོགས་  
སམ༑ ཕོ་མཚན་གྱི་ཕྱོགས་སུ་གཏོར་ན་གྲོང་བའི་ཆོས་བསྟེན་པ་ལ་ནུས་པ་མེད་པར་འགྱུར་རོ། །གང་ཞིག་བུད་མད་ལ་མངོན་པར་ཆགས་པ་དེའི་གསང་བའི་གནས་སུ་ཐལ་  
བའི་ཕྱེ་མས་གཏོར་ན་སྐྱེས་པ་གཞན་བརྟེན་པ་ལ་ནུས་པ་མེད་པར་འགྱུར་རོ། །སྐྱེས་བུ་གཞན་བརྟེན་པ་ལ་རྨ་མེད་པར་ཡང་འགྱུར་རོ་།ཇི་སྲིད་རང་གི་སྐྱེས་པ་ཉིད་ཐོབ་ན་ནི་ཕྱིར་  
ཡང་དེའི་རྨའི་སྒོ་དེ་རབ་ཏུ་འབྱུང་བར་འགྱུར་རོ། །འདོད་པས་ལོག་པར་གཡེམ་བསྟེན་པ་ལ་ཡང་ནུས་པ་མེད་པར་འགྱུར་རོ། །དེ་བཞིན་དུ་སྐྱེས་པ་ལ་ཡང་སྐྱེས་པའི་དབང་པོ་  
ལ་ལག་པ་གཡས་པས་ཐལ་བའི་ཕྱེ་མས་གཏོར་ན་དེ་ཡང་གཞན་གྱི་བུད་མེད་ལ་འགྲོ་བའི་ནུས་པ་མེད་པར་འགྱུར་ཏེ། ཡོངས་སུ་རྙིད་པ་བཞིན་དུ་དེ་ཉིད་འབྱུང་ཞིང་གནས་པར་  
འགྱུར་རོ། །ཇི་སྲིད་དུ་རང་གི་ཆུང་མ་དེ་ཉིད་དང་ཡང་ཕྲད་ན་ཕྱིར་ཡང་རྙིད་པ་མེད་པར་འགྱུར་རོ། །སྐྱེས་པ་འམ། བུད་མེད་གང་ལ་ཐལ་བ་གཏོར་བར་འགྱུར་བ་དེ་མེད་པར་  
  
  
༄༅། །འགྱུར་བ་འམ་མེད་པར་མི་འགྱུར་བའོ། །ཡང་ན་ནི་ཇི་ལྟར་འདོད་པ་བཞིན་དུ་བྱེད་དོ། །གལ་ཏེ་ནན་གྱིས་བྱེད་ན་ནི་གསང་བའི་ཕྱོགས་སུ་  
སྲིན་བུ་རྣམས་རབ་ཏུ་འབྱུང་བར་འགྱུར་ཞིང། དེ་དག་གིས་ཟོས་པ་ན་འཚོ་བ་ཡང་འགག་པར་འགྱུར་ལ། ཟླ་བ་གཅིག་གི་ནང་དུ་རུལ་བར་འགྱུར་ཏེ། དྲི་མི་ཞིམ་ཞིང་  
རོ་མྱངས་པར་འདྲ་བར་འགྱུར་རོ། །གཅིན་སྲི་བའི་ནད་ལ་སོགས་པས་སྐྱེས་བུ་ཟིན་པར་འགྱུར་ལ། སྐྲངས་ནད་ཆེན་པོའང་འབྱུང་བར་འགྱུར་ཏེ། གང་དེ་དག་གི་ནད་  
ཀྱིས་དུས་བྱེད་པར་འགྱུར་རོ། །ཡང་ན་གཞན་གྱིས་བུད་མེད་༑ཨ་བསྟེན་པར་འདོད་ན་ཡང་ནུས་པ་མེད་པར་འགྱུར་རོ། །ཇི་ལྟར་ཇི་ལྟར་མངོན་པར་འདོད་པ་དེ་དག་ཐམས་  
ཅད་བྱེད་པར་འགྱུར་རོ། །གལ་ཏེ་གཏོར་བ་ཙམ་གྱིས་ཐལ་བ་དང་ཕྲད་པར་མ་གྱུར་ན་མཐོང་བ་འམ། མ་མཐོང་བ་ལ་ཡང་མཐུན་པའི་རླུང་དང་སྦྱར་ཏེ། ཐལ་པ་གཏོར་  
ཏེ༑ དེ་ལ་ཐལ་བ་ཅུང་ཟད་ཀྱང་བབས་པར་འགྱུར་བ་འམ། གཏོར་བར་བྱེད་པས་ཡིད་ཀྱིས་བསམས་ཏེ་ཐལ་བ་གཏོར་ན། གང་བརྩམས་པར་འགྱུར་བ་དེ་དག་ཐམས་  
ཅད་ཀྱིས་ལས་རྣམས་བྱེད་པར་འགྱུར་རོ། །བདག་ཉིད་དམ། གཞན་གྱིས་ལག་པས། གཏོར་ན་ཇི་ལྟར་འདོད་པ་དེ་ཐམས་ཅད་ཀྱི་ལས་བྱེད་པར་འགྱུར་གྱི་གཞན་  
  
  
།ཅི་སྟེ་གནས་མལ་ལ་སོགས་པ་དང། སྟན་དང། གོས་ལ་སོགས་པ་རྣམ་པ་སྣ་ཚོགས་སམ། བཞོན་པ་དང། ཐེག་པ་དང། ལྷམ་དང། གདུགས་ལ་  
སོགས་པ་ཡོ་བྱད་ཐམས་ཅད་དང། ལྷག་མ་ནི་བཟའ་བ་དང། བཏུང་བ་དང། བཅའ་བ་ལ་སོགས་པ་དང། ལུས་ཐམས་ཅད་ལ་དགོས་པའི་ཆ་བྱས་ཐམས་ཅད་དང། མེ་  
ཏོག་དང། སོ་རྩི་དང། འབྲས་བུ་དང། སྤོས་ལ་སོགས་པ་འདི་དག་ཐམས་ཅད་ལ་ཐལ་བའི་ཕྱེ་མས་གཏོར་ན་དགྲ་དེ་དག་ལུས་ལ་ཤིག་དང། མ་ཀུན་ཏའི་སྲིན་བུ་རྣམས་  
ཀྱིས་ཀུན་ནས་ཁྱབ་པར་འགྱུར་ཏེ། ཤིང་ཇི་ལྟར་བ་བཞིན་དུ་ཟ་བར་འགྱུར་རོ། །རྨི་ལམ་ངན་པ་ཡང་མཐོང་བར་འགྱུར་རོ། །ཞག་བདུན་གྱིས་ཀྱང་འཆི་བར་འགྱུར་ཏེ། སྨན་པ་  
ཐམས་ཅད་དང། ལྷ་ཐམས་ཅད་ཀྱིས་ཀྱང་བཟློག་པར་མི་ནུས་སོ་།སྔགས་ཐམས་ཅད་ཀྱིས་ཀྱང་བསྲུང་བར་མི་ནུས་ཏེ། གྲང་གིས་ཐལ་བ་གཏོང་བར་བྱེད་པ་ནི་མ་གཏོགས་  
སོ༑ ༑ཅི་སྟེ་སླར་གསོ་བར་བྱེད་ན་ནི་ཤིང་མངར་དང། ཨུཏྤ་ལ་སྔོན་པོ་དང། ཙནྡན་དཀར་པོ་གཅིག་ཏུ་བྱས་ལ་ཆུ་གྲང་མོ་ལ་བཏགས་ཏེ། དེ་ནས་སྤྱི་བོ་ནས་བཟུང་སྟེ་  
རྐང་བའི་མཐིལ་གྱི་བར་དུ་དེའི་ལུས་ལ་བྱུགས་ཤིང་འཕགས་པ་འཇམ་དཔལ་གྱི་རྩ་བའི་སྔགས་བཟླས་ན་སོས་པར་འགྱུར་རོ། །གཞན་ཡང། བུད་མེད་རྣམས་ལ་  
  
  
༄༅། །ལུས་སུ་བྱ་བ་ནི་མཐུན་པའི་རླུང་གི་ཕྱོགས་གང་དུ་འདོད་པ་དེར་སོང་ནས་བུད་མེད་མཁའ་འགྲོ་མ་མ་རུངས་པ་ང་རྒྱལ་ཅན་ཐམས་ཅད་ལ་ཡང་སྦྱོར་  
བ་བྱ་སྟེ་གཞན་ལ་ནི་མ་ཡིན་ནོ། །མཐུན་པའི་རླུང་ཡོད་པ་དེ་ཉིད་ལ་གནས་ནས། བཅོམ་ལྡན་འདས་ཡིད་ལ་བསམས་ཏེ་ཐལ་བ་གཏོར་ན་མོ་མཚན་དང། ནུ་མ་ཐམས་  
ཅད་མི་སྣང་བར་འགྱུར་རོ། །སྐྱེས་པ་ལ་ཡང་ཁ་སྤུ་དང། བ་སྤུ་མེད་པ་དང། མོ་མཚན་དང། ནུ་མ་ཡང་རབ་ཏུ་འབྱུང་བར་འགྱུར་རོ། །དེ་ལྟ་བུར་རྣམ་པ་མང་པོ་དུ་མའི་  
ལས་ཀྱང་བྱེད་པ་འམ། གཞན་བྱེད་དུ་གཞུག་པར་འགྱུར་རོ། །ཡང་ན་གང་དགའ་བ་སྐྱེ་བ་དེ་བྱེད་དུ་གཞུག་པར་འགྱུར་རོ། །བུད་མེད་དམ་སྐྱེས་པ་གང་ལ་སེམས་དགའ་  
བ་སྐྱེ་བ་དེ་ལ་ཐལ་བ་དེ་བྱིན་ན་ཇི་ལྟར་འདོད་པའི་ལས་བྱེད་དུ་འཇུག་པར་འགྱུར་རོ། །སྦྱོར་བའང་བསླབ་པར་བྱའོ། །དེ་ལྟར་ནད་ཆེན་པོ་དག་གིས་ཀྱང་འདེབས་སུ་གཞུག་  
པར་བྱའོ། །བཅོམ་ལྡན་འདས་ཡིད་ལ་བསམས་ནས། །ཐལ་བའི་ལག་པས་སྤྱི་བོ་ལ་རེག་ན་ཀླད་པ་ཟུག་གཟེར་སྐྱེ་བར་འགྱུར་རོ། །ཁ་ལ་རེག་པར་བྱས་ན་ཁའི་  
ནད་འབྱུང་བར་འགྱུར་རོ། །དེ་བཞིན་དུ་མཐར་གྱིས་སྙིང་གི་བར་དུ་རེག་པར་བྱས་ན་སྙིང་གི་ནད་དམ། ལྟོ་བའི་ནད་འབྱུང་བར་འགྱུར་རོ། །དེ་བཞིན་དུ་རྐང་པ་  
  
  
རྗེ་ངར་གཉིས་ལ་རེག་པར་བྱས་ན་ཡང་ཁྲག་ལས་བྱུང་བའི་ནད་ཁྲག་འཁྲུག་པ་ལ་སོགས་པའི་ནད་ཀྱིས་འདེབས་པར་བྱེད་པར་འགྱུར་རོ། །མདོར་ན། འཆི་བར་  
བྱེད་པ་དང། དབང་དུ་བྱེད་པར་ཡང་འགྱུར་ཏེ། ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་དེ་ཐམས་ཅད་བྱེད་པར་འགྱུར་ཞིང་གསད་པ་དང། དགུག་པ་དང། དབང་དུ་  
བྱེད་པར་ཡང་འགྱུར་རོ། །ཤིན་ཏུ་ཐག་རིང་པོ་ན་གནས་ཀྱང་ལས་ཐམས་ཅད་བྱེད་དོ། །མཁར་ཤིན་ཏུ་བགྲོད་དཀའ་བ་དང། ཉེ་བ་མཐུན་པའི་རླུང་ཡོད་པར་གནས་པར་  
བྱས་ལ། ལག་པ་གཉིས་ཀས་ཐལ་བ་དེ་ཉིད་བླངས་ལ་ཡང་དག་པར་གཏོར་ན་ར་བ་དང། སྒོ་ཁང་དང། ཡང་ཐོག་ཀྱང་རབ་ཏུ་ལྟུང་བར་འགྱུར་ཏེ། མཁར་སྲུང་བ་ཡང་  
ལྟུང་བར་འགྱུར་ཞིང། མེས་ཚིག་པ་ཆེན་པོ་ཡང་འབྱུང་བར་འགྱུར་།དཔུང་རྣམས་ཀྱང་འཇིག་པར་འགྱུར། རྣམ་པར་འཚེ་བ་ཆེན་པོས་ཀྱང་ཉེ་བར་འཚོ་བར་འགྱུར་  
ཐམས་ཅད་བོར་ནས་རབ་ཏུ་འབྱེར་བར་ཡང་འགྱུར། །ཡང་ན་སྐྱབས་སུ་མངོན་པར་འགྲོ་བར་འགྱུར། །དེ་ལྟར་གཞན་གྱི་དཔུང་ལ་ཡང་མཐུན་པའི་རླུང་ཡོད་པའི་ཕྱོགས་  
སུ་ཐལ་བ་གཏོར་ན། དཔུང་དང། སྡེ་ཆེན་པོ་ཡང་འཇིག་པར་འགྱུར་ཞིང། ཚིག་པ་ཆེན་པོ་འམ། ནད་ཀྱིས་འདེབས་པར་འགྱུར་བའམ། གླང་པོ་དང། རྟ་དང་  
  
  
༄༅། །ཤིང་རྟ་དང། རྐང་ཐང་ལ་སོགས་པའི་སྡེ་དཔོན་ཡང་འཇིག་པར་འགྱུར་བའམ། སྐྱབས་སུ་མངོན་པར་འགྲོ་བར་འགྱུར་ཏེ། དེ་ལྟར་རྣམ་པ་དུ་མ་  
ཅི་འདོད་པ་རྣམས་ཀྱིས་དགྲ་རྣམས་འཇིག་པར་བྱ་བའི་ཕྱིར་ལས་བྱེད་པར་འགྱུར་རོ། །བདག་ཉིད་དང། རང་གི་དཔུང་ངམ། གྲོགས་པོ་དག་ལ་ཡང་སྲུང་བ་ཆེན་པོའི་  
དོན་དུ་འགྱུར་རོ། །ཅི་སྟེ་སླར་གསོ་བ་བྱེད་ན་ནི་ཐམས་ཅད་དུ་འོ་མའི་ཟས་ཀྱིས་འཚོ་ཞིང་ཐམས་ཅད་ལ་རས་རིས་ཀྱི་མདུན་དུ་འོ་མའི་སྲེག་བླུགས་སྟོང་གིས་སྦྱིན་སྲེག་  
བྱས་ན་སོས་པར་འགྱུར་ཞིང་མི་སྣང་བར་ཡང་འགྱུར་རོ། །ཅི་སྟེ་གནོད་སྦྱིན་མོ་བསྒྲུབ་པར་འདོད་ན། །གར་བྱེད་འདུད་མ་རྗེ་བཙུན་མ་།ནམ་གྲུ་མར་ཡང་རྣམ་པར་གྲགས་  
མཛེས་མ་མུན་པ་སྣང་བྱེད་མ། །འོག་པག་མ་དང་འགོ་པག་བཟང་།བརྒྱད་པོ་འདི་དག་གནོད་སྦྱིན་མོ། །འདོད་པ་ཐམས་ཅད་རབ་སྒྲུབ་པའོ། །གར་བྱེད་མའི་སྔགས་  
ནི༑ ༑ཨོཾ་ན་ཊི་མཧཱ་ན་ཊི་ཨཱ་གཙྪ་ཨཱ་གཙྪ། དི་བྱ་རཱུ་པ་ཎཱི་སཱཧཱ། འདིའི་ཆོ་ག་ནི་སྤང་ལེབ་བམ། རས་ལ་མངོན་པར་བྲིས་ལ་ཤ་འམ། འོ་མའི་ཟས་ཟ་ཞིང་རིག་པ་  
སྟོང་རྩ་བརྒྱད་བཟླས་པ་བྱ་ཞིང། ཨ་མྲའི་ཤིང་གི་རྩ་བར་གནས་ཤིང་རྒྱན་ཐམས་ཅད་ཀྱིས་བརྒྱན་པ། སྔོ་བསངས་སུ་གནས་པ་བྲི་བར་བྱའོ། །རོ་སྨད་གོས་གཅིག་  
  
  
སྐྲ་བཤིག་པ། མིག་གཉི་ག་དམར་པ། ཅུང་ཟད་བཞིན་འཛུམ་པ། ལག་པ་གཡས་པས་སྒྲུབ་པ་པོ་ལ་སྡིགས་མཛུབ་བྱེད་པ་ལག་པ་གཡོན་བས་ཤིང་གི་ཡལ་ག་  
འཛིན་པ། ཡན་ལག་ཐམས་ཅད་མཛེས་པ། དར་ལ་རྣམ་པ་སྣ་ཚོགས་ཀྱིས་གོས་བགོས་པ། ཁྲོ་བོའི་རྒྱལ་པོ་དེ་ཉིད་ཀྱི་རས་རིས་ཀྱི་མདུན་དུ་བདག་བྱང་དུ་མངོན་པར་  
བལྟས་ཏེ་འདུག་ལ་ཤིང་པ་ལ་ཤས་མེ་རབ་ཏུ་སྦར་ལ་གུ་གུལ་གྱི་རིལ་བུ་དག་ལ་ཞོ་དང། སྦྲང་རྩི་དང། མར་དག་གིས་བཏགས་ལ་དུས་གསུམ་དུ་ཞག་བདུན་གྱི་བར་དུ་  
སྦྱིན་སྲེག་སྟོང་རྩ་བརྒྱད་བྱས་ལ། དེ་ནས་ཞག་བདུན་པ་ལ་གཏོར་མ་རྒྱ་ཆེན་པོ་བྱས་ལ། མར་གྱི་མར་མེ་ཡང་རབ་ཏུ་སྦར་ལ། ཇི་སྲིད་ནམ་ཕྱེད་པ་དེའི་བར་དུ་བཟླས་པ་  
བྱས་ཏེ་འདུག་ན། དེའི་འོག་ཏུ་གནོད་སྦྱིན་མོ་དེ་རང་ཉིད་སྣང་བ་ཆེན་པོར་བྱས་ཏེ། རང་གི་གཟུགས་ཀྱིས་འོང་བར་འགྱུར་རོ། །འོངས་ནས་ཀྱང་སྨྲ་བར་བྱ་བ་ནི། ངས་ཅི་  
ཞིག་བྱ་ཞེས་སོ། །དེ་ནས་སྒྲུབ་པ་པོས་བརྗོད་པར་བྱ་བ་ནི་ཁྱོད་ངའི་ཆུང་མར་གྱིས་ཤིག་ཅེས་བྱའོ། །དེ་ལྟར་བགྱིའོ་ཞེས་བྱས་ནས་མི་སྣང་བར་འགྱུར་ཏེ། དེ་ནས་  
བཟུང་ནས་ཆུང་མར་གྱུར་ཏེ་རང་གི་གནས་སུ་ཁྱེར་ནས་འདོད་པ་ཐམས་ཅད་སྟེར་བར་བྱེད་ཅིང་བཅུད་ཀྱིས་ལེན་ཡང་རབ་ཏུ་སྟེར་བར་བྱེད་དེ། གང་འཐུངས་པས་  
  
  
༄༅། །ལྷའི་གཟུགས་སུ་འགྱུར་ཞིང། གནོད་སྦྱིན་ཆེན་པོ་དང་རབ་ཏུ་འགྲན་པར་འགྱུར་རོ། །གལ་ཏེ་མ་འོངས་ན་ནི་ལན་གཉིས་པ་ལ་ཁྲོ་བོའི་  
སྔགས་དང་ལྷན་ཅིག་བཟླས་པ་བྱས་ན་ངེས་པར་འོང་བར་འགྱུར་རོ་།གལ་ཏེ་མ་འོངས་ན་ནི་ཁྲོ་བོ་འཆོལ་པའི་རྒྱལ་པོས་འཆི་བར་འགྱུར་རོ། །འདུད་མའི་སྔགས་ནི་འདི་  
ཡིན་ཏེ། ཨོཾ་ན་ཊྚེ་ཤུ་ཀླཱ་མཱ་བ་ར་མཱ་ལྱ་དྷཱ་རི་ཎེ་མཻ་ཐུ་ན་པྲི་ཡེ་སཱཧཱ། འདིའི་ཆོ་གའང་འདི་ཉིད་དོ། །རྗེ་བཙུན་མའི་སྔགས་ནི་འདི་ཡིན་ཏེ། ཨོཾ་བྷ་ཊྚེ་བྷཊྚེ་ཨཾ་བ་ལོ་ཀི་ནི་ཀི་ཉྩི་རཱ་  
ཡ་སི། ཨེ་ཧྱེ་ཧི་འ་གྩྪ་ཨཱ་ག་ཙྪ་ཨཱ་ག་ཙྪ་མའ་མ་ཀཱ་རྱཾ་ཀུ་རུ་སཱ་ཧ། དེ་ཉིད་ཀྱིས་ནི་རས་རིས་མེད་ཀྱང་འགྲུབ་པར་འགྱུར་ཏེ། རིའི་རྩེ་མོར་དཀྱིལ་འཁོར་བྱས་ལ་གུ་གུལ་གྱི་དུ་བས་  
བདུགས་ཏེ། གཅིག་པུ་མི་སྨྲ་བར་གནས་ཤིང་གཙང་སྤྲ་བྱས་ཏེ་སྒོ་བཅད་ལ། རིག་པ་སྟོང་རྩ་བརྒྱད་བཟླས་པ་བྱས་ན་ཟླ་བ་གཅིག་གི་མཚན་མོ་ངེས་པར་འོང་བར་  
འགྱུར་ཞིང་འོངས་ནས་ཀྱང་འདོད་པ་སྤྱད་པ་བྱས་ན་ཆུང་མར་འགྱུར་ཞིང་འདོད་པ་ཐམས་ཅད་སྟེར་བར་འགྱུར་རོ། །གལ་ཏེ་དེ་ཁྱིམ་དུ་ཞུགས་ན་ནི་ལོ་སྟོང་ཕྲག་ལྔའི་བར་  
དུ་འཚོ་བར་འགྱུར་རོ། །གལ་ཏེ་མ་ཞུགས་ན་ནི་ཛམ་བུའི་གླིང་གི་ལོ་ལྔ་བརྒྱ་འཚོ་བར་འགྱུར་ཞིང་རྣམ་པར་སྤྱོད་པར་འགྱུར་རོ་།དེ་དང་ལྷན་ཅིག་རྩེ་བར་བྱེད་ཅིང་ལུང་  
  
  
།དེ་དང་ལྷན་ཅིག་གང་དུ་འདོད་པ་དེར་འགྲོ་ཞིང་བཅུད་ཀྱིས་ལེན་རབ་ཏུ་སྦྱིན་པར་བྱེད་ལ། སྡུག་པའི་ཆུང་མ་བཞིན་དུ་ཕན་པའི་  
ལྷག་པའི་བསམ་པ་ཡང་རབ་ཏུ་བྱེད་དོ། །ནམ་གྲུ་མའི་སྔགས་ནི་ན་མཿ་སརྦ་ཡཀྵི་ཎཱཾ། ཨོཾ་རཀྟེ་རཀ་ཏཱ་བ་བྷཱ་སི་རཀྟ་རཀྟ་ལེ་བ་ནི་སཱཧཱ། གནོད་སྦྱིན་མཆོག་ནི་ནམ་གྲུ་མ་  
སྦྱོར་བ་ལ་དགའ་རྗོད་པར་བྱེད། །ཅུང་ཟད་དམར་བའི་གོས་གྱོན་ཞིང། །སྔོ་ཞིང་འཁྱིལ་བའི་སྐྲ་ཡང་ཡོད། །ཡན་ལག་ཀུན་མཛེས་གནོད་སྦྱིན་མོ། །འདོད་པ་སྤྱོད་ལ་རྟག་ཏུ་  
དགའ། འདོད་དང་ལོངས་སྤྱོད་རྟག་ཏུ་སྦྱིན། །མཆོག་སྦྱིན་པར་ནི་རྟག་ཏུ་སྟོན། །སྔ་མ་བཞིན་དུ་རས་ལ་མངོན་པར་བྲིས་ལ་འདིའི་ཁྱད་པར་ནི་འདི་ཡིན་ཏེ། དར་ལ་དམར་  
པོ་གྱོན་ཞིང་དར་ལ་དམར་པོས་སྟོད་གཡོགས་བྱས་ཤིང། །ཁ་དོག་དམར་བར་ཡང་སྣང་བ་ཡིན་ནོ། །འོག་དཔག་མའི་སྔགས་ནི། །ཨོཾ་མེ་ཁ་ལེ་མ་ཧཱ་ཡཀྀ་ནཱི་མ་མ་ཀཱ་རྱཾ་སཾ་  
པཱ་ད་ཡ་སཱཧཱ། འོག་པག་མ་བཟང་མོའི་སྔགས་ནི། ཨོཾ་མེ་ཁ་ལེ་སུ་མ་ཁ་ལེ་མ་ཧཱ་ཡཀྵ་ཎཱི་སརྦ་ཨརྠ། སཱ་དྷ་ནི་ཧཱུཾ། ས་མ་ཡ་མ་ནུ་སྨ་ར་ཎེ་སཱཧཱ། སྣང་བ་མའི་སྔགས་ནི་  
ཨོཾ་ཨཱ་ལོ་ཀ་ནི་ལོ་ཀ་བ་ཏེ་སཱཧཱ། འདི་དག་གི་ཆོ་ག་ཡང་དེ་ཉིད་དོ། །མུན་པ་མཛེས་མའི་སྔགས་ནི། ཨོཾ་ཤྲཱི་ཎུ་གུ་ཧྱ་ཀེ་ཤྲཱི་ཎུ་གུ་ཧྱ་ཀེ་ཧྱེ་ཧི་གུ་ཧྱ་ཧི་གུ་ཧྱ་ཀེ་སཱཧཱ། འདིའི་  
  
  
༄༅། །ཆོ་ག་ལ་ནི་རས་རིས་ཀྱི་ཆོ་ག་ནི་འདི་ལ་མེད་དོ། དང་པོར་རེ་ཞིག་གཙང་ཞིང་གོས་གཙང་མ་བགོས་ཏེ། ཟླ་བ་ཉ་བ་ལ་གནས་དབེན་བར་འདུག་  
ནས་སྒོ་བཅད་དེ་སྣང་བ་མེད་པར་མུན་པའི་གནས་སུ་རིག་པ་སྟོང་ཕྲག་བཅུ་བཟླས་ན་སྔོན་དུ་བསྙེན་པ་བྱས་པར་འགྱུར་རོ། །དེ་ནས་སྒྲུབ་པ་པོས་བརྩམ་པར་བྱ་བ་ནི་ཟླ་བ་  
ཉ་ནས་བརྩམས་ནས་ཟླ་བ་ཉ་གཉིས་པའི་བར་འདིར་ལས་སུ་བྱ་བ་ནི། མཚན་མོ་ཉལ་བའི་དུས་སུ་མལ་དུ་འདུག་ནས་མི་སྣང་ཞིང་དབེན་པའི་ས་ཕྱོགས་སུ་གཅིག་པུ་  
སྒོ་བཅད་ལ། དོང་ཀ་དང། བཱ་ན་ཀའི་མེ་ཏོག་ལེགས་པར་ཁ་འབུས་པ་ཡུངས་མར་དང་བསྲེས་པས་ལག་པ་དང། རྐང་པར་བྱུགས་ལ། ལག་པ་གཡས་པ་ལ་བརྒྱ་  
རྩ་བརྒྱད་མངོན་པར་སྔགས་པ་བྱས་ཏེ། མི་སྨྲ་བའི་དཀའ་ཐུབ་ཀྱིས་བཟླས་པ་བྱའོ། །དེ་བཞིན་དུ་ཉིན་རེ་ཞིང་མ་ཆད་པར་ཟླ་བ་ཉ་བའི་བར་དུ་བྱས་ན། དེ་ནས་མཚན་  
ཕྱེད་ཙམ་ན་ངེས་པར་འོང་བར་འགྱུར་རོ། །འོངས་ནས་ཀྱང་མི་སྨྲ་བར་བྱ་ཞིང་ཅང་མི་སྨྲ་བར་གྱུར་པས་འདོད་པ་བསྟེན་པར་བྱའོ། །གང་གི་ཚེ་ཟླ་བ་དྲུག་ན་སྨྲ་བ་དེའི་ཚེ་སྨྲ་  
བར་བྱ་སྟེ། དེ་ནས་བཟུང་ནས་ཆུང་མར་འགྲུབ་པར་འགྱུར་ཏེ། འདོད་པ་ཐམས་ཅད་སྟེར་བ་དང། འདི་ལ་ལྷའི་རེག་པ་བཟང་པོ་ཡང་སྦྱིན་པར་བྱེད་དོ། །ཉིན་པར་མ་  
  
  
།རོ་དང། བཅུད་ཀྱིས་ལེན་པ་རྣམས་ཀྱང་རབ་ཏུ་སྟེར་བར་བྱེད་དོ་།རྒྱབ་ཏུ་ཞོན་ན་ནི་རི་རབ་ཏུ་ཡང་ཁྱེར་བར་བྱེད་དོ། །  
མཚན་མོ་ཛམ་བུའི་གླིང་ཀུན་ཏུ་ཡང་འཁོར་བར་བྱེད་དོ། །དཔག་ཚད་བརྒྱ་ན་ཡོད་པའི་དགྲ་དེ་དག་ཀྱང་འཇོམས་པར་བྱེད་དོ། །ཇི་སྐད་བསྟན་པ་དེ་ཐམས་ཅད་སྒྲུབ་པར་བྱེད་  
དོ༑ ༑གཞན་གྱི་བུད་མེད་ལ་འགྲོ་བ་ནི་མ་གཏོགས་སོ། །གཞན་གྱི་བུད་མེད་ལ་འགྲོ་བར་བྱེད་པའི་ཆོ་ག་ནི་འདི་དག་ཐམས་ཅད་ལ་ཡང་སྦྱར་ཏེ། དེ་ཉིད་དང། ལྷན་ཅིག་  
ཡང་དག་པར་བསྟེན་པར་བྱའོ། །གལ་ཏེ་གཞན་གྱི་བུད་མེད་ལ་འགྲོ་བར་གྱུར་ན་ནི་འཆི་བ་སྐྱེད་པར་ཡང་འགྱུར་རོ། །འདི་ནི་མུན་ནག་མཛེས་མ་ཞེས་བྱ་བ་གནོད་སྦྱིན་མོ་  
སྟོང་ཕྲག་དུ་མས་ཡོངས་སུ་བསྐོར་བསད་སྒྲུབ་པ་པོས་འགྲུབ་པར་གྱུར་ན་ཉིན་ཏེ་ཞིང་གནོད་སྦྱིན་མོའི་བྲན་མོ་རེ་རེ་གཏོང་བར་བྱེད་དོ། །བློན་པོའི་འཁོར་དུ་མ་དང་ལྡན་པ་  
དང༑ གནོད་སྦྱིན་མོ་ཐམས་ཅད་ནའང་རྫུ་འཕྲུལ་ཆེ་བ་དང། མུན་པས་བསྐོར་བ་འདི་དག་ཐམས་ཅད་ཀྱང་ཆོ་ག་ཐ་དད་མ་ཡིན་མོད་ཀྱི་འོན་ཀྱང་ཀྱང་གཞན་དེ་དག་ནི་  
མཐོང་བར་འགྱུར་རོ། །མུན་ནག་ཆེན་པོ་ན་གནས་པ་ཞེས་བྱ་པའི་གནོད་སྦྱིན་མོ་རྫུ་འཕྲུལ་ཆེ་བ་དང། ཕུག་གནས་མ་དང། མིའི་དཔའ་མོ་དང། གཞོན་ནུ་མ་  
  
  
༄༅། །འཇིག་རྟེན་རྣམ་པར་གྲགས་པ་དང། མནའ་མ་གནོད་སྦྱིན་མོ་དང། ཡིད་དུ་འོང་བ་དང། བདུན་པ་ལྷ་མཛེས་མ་དང། འདི་དག་ནི་གནོད་  
སྦྱིན་མོ་བདུན་དག་སྟེ། སེམས་ཅན་རྣམས་རྗེས་སུ་འཛིན་པར་བྱེད་པའོ། །ས་རྣམས་མ་ལུས་དག་ཏུ་ནི། །འཇིག་རྟེན་འདིར་ནི་ཡོངས་སུ་རྒྱུ། །ཅུང་ཟད་ཀྱི་ནི་དུས་དག་ཏུའང།།  
ལྷ་ཡི་གནས་སུའང་འགྲོ་བར་བྱེད། །ལྷ་དང་ལྷ་མིན་གཡུལ་དག་ཏུའང། །རྫུ་འཕྲུལ་ཆེན་པོས་འཐོབ་པར་བྱེད། །ཆོས་ལྡན་སྙིང་ནི་བརྩེ་བ་དང། །སེམས་ཅན་འདོད་ཅིང་  
མཉེས་གཤིན་བཟང། །སེམས་ཅན་ཕན་པའི་འདོད་དོན་དུ། །ས་སྟེང་དག་ཏུ་ཡོངས་སུ་རྒྱུ། །དེ་ལ་བསྒྲུབ་དཀའ་ཅུང་ཟད་མེད། །དགེ་བའི་ལས་རྣམས་མ་ལུས་བྱེད། །སེམས་  
ཅན་ལོངས་སྤྱོད་དོན་དུ་ནི། །བྱང་ཆུབ་སེམས་དཔས་བཤད་པ་ཡིན་།ཕུག་གནས་མའི་སྔགས་ནི། །ཨོཾ་གུ་ཧི་ལི་གུ་ཧ་པ་ཏི་གུ་ཧ་བཱ་སི་ནི་ཨཱ་ན་ཡ་བྷ་ག་བ་ཏི་མ་མཱ་ཏི་ཀཾ་  
ས་མ་ཡ་མ་ནུ་སྨ་ར་སཱཧཱ། སེང་ལྡེང་གིས་མེ་རབ་ཏུ་སྦར་ལ་པྲི་ཡང་ཀུའི་མེ་ཏོག་ལ་མར་གྱིས་བཏགས་ཏེ་ཟླ་བ་གཅིག་གི་བར་དུ་དུས་གསུམ་དུ་སྦྱིན་སྲེག་སྟོང་རྩ་བརྒྱད་བྱས་  
ན་སྔོན་དུ་བསྙེན་པ་བྱས་པར་འགྱུར་རོ། །དེ་ནས་དེའི་འོག་ཏུ་སྒྲུབ་པ་བརྩམ་པར་བྱས་ཏེ། དང་པོར་རེ་ཞིག་བྱང་བུ་འམ། རས་སམ། རྩིག་པ་ལ་ཚོན་མ་འདྲེས་པ་སྣོད་  
  
  
རི་རབ་ཟུག་ཞི་དང། རྩེ་མོ་གཞི་དང་ལྡན་པ་རི་བདུན་གྱི་ཕྲེང་བས་ཡོངས་སུ་བསྐོར་བ། རི་དེ་དག་གི་མཐའ་མར་རི་བོ་  
དག་ལ་བརྟེན་པའི་ཕུག་ཀུན་ཏུ་བྲི་བར་བྱའོ། །དེར་གནས་པ་ལྷའི་གཟུགས་དང་ལྡན་པ། །རྒྱན་ཐམས་ཅད་ཀྱིས་བརྒྱན་ག། གིག་བུ་གནོད་སྦྱིན་མ་ཕུག་གནས་མ་ཞེས་བྱ་བ་རོ་  
སྨད་དར་ལ་གོན་པ། སྟོད་གཡོག་དར་ལ་གྱོན་པ་གསེར་གྱི་མདོག་ཅན་རྣམ་པ་སྣ་ཚོགས་གཟུགས་མཛེས་པ་བྲི་བར་བྱ་སྟེ། དེ་ལྟ་བུའི་རས་རིས་བྲི་བར་བྱའོ། །གཙང་བའི་གནས་  
སུ་གཙང་བས་འོ་མའི་ཟས་ཀྱིས་འཚོ་ཞིང། རིག་པ་སྟོང་ཕྲག་བཅུ་བཟླས་པ་བྱ་སྟེ། ཅི་ནུས་པའི་མཆོད་པ་ཆེན་པོ་བྱས་ན་བཟླས་པའི་ཐ་མར་ལྷའི་གཟུགས་དང་ལྡན་པའི་གནོད་  
སྦྱིན་མོ་སྣང་བ་ཆེན་པོ་དང། ལྡན་པར་བྱས་ནས་རང་ཉིད་འོང་བར་འགྱུར་རོ། །འོངས་པ་ན་སྣ་མའི་མེ་ཏོག་དང། ཙནྡན་དཀར་པོ་བསྲེས་ནས་མཆོད་ཡོན་དབུལ་བར་བྱའོ། །དེ་ནས་  
དེས༑ བུ། ཅི་ཞིག་བྱ་ཞེས་སྨྲ་བར་བྱེད་དོ། །དེས་སྨྲ་བར་བྱ་བ་ནི་བདག་གི་མར་མཛོད་ཅིག་ཅེས་སོ། །དེ་བཞིན་དུ་བྱའོ་ཞེས་བྱས་ནས་མི་སྣང་བར་འགྱུར་རོ། །དེ་ལ་སེམས་འགྱོད་པར་  
ན་མི་བྱ་སྟེ། དེ་ལ་འདོད་པ་དང་ལྡན་པ་ཡང་དོན་དུ་གཉེར་པར་ཡང་མི་བྱའོ། །དེ་ལ་འཕགས་མ་རྫུ་འཕྲུལ་ཆེ་བ་དོན་དུ་གཉེར་ན་འགྲུབ་པར་འགྱུར་ཏེ། དེ་ཕན་ཆད་དེ་ལ་མ་  
  
  
༄༅། །དང་འདྲ་བར་བྱ་བ་ཐམས་ཅད་བྱེད་པར་འགྱུར་རོ་།འཁོར་བརྒྱད་བརྒྱ་དང་བཅས་པ་ལ་ཟས་དང། གོས་རབ་ཏུ་སྟེར་བར་འགྱུར་རོ། །གནས་ཡ་  
ང་བ་ལས་ཀྱང་སྐྱོབ་པར་བྱེད་དོ། །དགོན་པ་ཆེན་པོ་དང། རིའི་སྟེང་དུ་གནས་ན་ཡང་ལས་ཐམས་ཅད་ཡང་དག་པར་སྒྲུབ་པར་བྱེད་དོ། །བཟའ་བ་ཅི་འདོད་པ་ཡང་རབ་ཏུ་སྦྱིན་ནོ། །  
རོ་དང། བཅུད་ཀྱིས་ལེན་ལ་སོགས་པ་ཐམས་ཅད་ཀྱང། རབ་ཏུ་སྦྱིན་ཞིང་ཅི་འདོད་པ་ཡང་རྗེས་སུ་སྒྲུབ་པར་བྱེད་དོ། ཁང་པ་དང་ཁང་པ་རྩེག་མ་ཡང་མངོན་པར་སྤྲུལ་པར་  
བྱེད་དོ། །གསེར་སྟོང་ཕྲག་ཀྱང་ཉིན་རེ་ཞིང་རབ་ཏུ་སྦྱིན་པར་བྱེད་དོ། །དེ་ཉིད་ཀྱི་ཉིན་པར་ཐམས་ཅད་ཟད་པར་བྱས་ཏེ། གལ་ཏེ་མི་བྱེད་ན་རྣམ་པར་ཆད་པར་འགྱུར་རོ། །ཐམས་  
ཅད་ཀྱི་ཐམས་ཅད་དུ་མེད་པར་འགྱུར་རོ། །གཞན་ཡང། འདིའི་ལས་ནི་རས་རིས་འདི་ཉིད་ཀྱི་མདུན་དུ་སེང་ལྡེང་གི་མེ་རབ་ཏུ་སྦར་ལ་འབར་བ་དང། དུ་བ་དང་བྲལ་བའི་  
མདག་མ་ལ་ལག་པ་གཡས་པའི་མཐིལ་དུ་ལྡོང་རོས་ཀྱིས་གཟུགས་བརྙན་དུ་བྲིས་ཏེ། སྐྱེས་པ་འམ། བུད་མེད་ཀྱི་མིང་ལག་པ་གཡོན་པའི་མཐིལ་དུ་བྲིས་ལ། མེ་མདག་  
གི་ཕུང་པོ་དེ་ལ་བདུགས་ཤིང་སྔགས་བཟླས་པ་བྱས་ན་དཔག་ཚད་བརྒྱན་གནས་ཀྱང་འོང་བར་འགྱུར་ཏེ། གང་སྨྲས་པ་དེ་ཐམས་ཅད་བྱེད་དུ་འཇུག་པར་འགྱུར་རོ། །ཐོ་  
  
  
།ལས་འདི་ཉིད་[?]ནི་མཚན་མོ་བྱ་བ་ཡིན་གྱི་ཉིན་པར་ནི་མ་ཡིན་ནོ། །མི་དཔའ་མོའི་སྔགས་ནི། ཨོཾ་ན་ར་བའི་རེ་སཱཧཱ། དེ་བཞིན་དུ་འདིའི་རས་  
རིས་ཀྱང་བྲི་བར་བྱ་སྟེ། ཕུག་གི་གནས་ནི་མ་གཏོགས་ཏེ། ཤིང་མྱ་ངན་མེད་ལ་བརྟེན་པ་བྲི་བར་བྱ་ལ། འདིའི་ཁྱད་པར་ནི་འདིའོ་།ལས་གཞན་ཐམས་ཅད་ནི་ཕུག་གནས་མ་  
དེ་བཞིན་དུ་བྱའོ། །འདི་ལ་སྲིང་མོ་ཞེས་ཀྱང་བརྗོད་པར་བྱའོ་།འདི་ལ་ལས་གཞན་ཡང་ཡོད་དེ། ཟླ་བ་གཟས་ཟིན་པ་ལ་བཙག་ཡུག་སྣམ་གྲོ་བ་ལ་གཏུམས་ཏེ་ཁར་བཅུག་ནས་  
ཇི་སྲིད་ཟླ་བ་གཟས་བཏང་གི་བར་དུ་བཟླས་ན། དེ་ནས་བཙག་ཡུག་སྣམ་གྱི་བུད་མེད་དམ། སྐྱེས་པ་གང་གི་མིང་བྲིས་པ་དེ་དཔག་ཚད་བརྒྱན་གནས་ཀྱང་དེ་ནས་འོང་བར་བྱེད་དོ། །ཐོ་  
རངས་ནི་དེ་ཉིད་དུ་ཁྱེར་བར་བྱེད་དོ། །སྲིང་མོ་བཞིན་དུ་བྱ་བ་རྣམས་ཀྱང་བྱེད་དོ། །ཕོངས་པའི་དུས་སུ་ཡང་སྲུང་བ་ཆེན་པོ་བྱེད་དོ། །བཟླས་པ་ཙམ་གྱིས་བུད་མེད་ཐམས་ཅད་དབང་དུ་  
བྱེད་པར་འགྱུར་རོ། །མིའི་དཔའ་མོའི་ཆོ་ག་ནི་འདིའོ། །གནོད་སྦྱིན་གཞོན་ནུ་མའི་སྔགས་ནི། ཨོཾ་ཡཀྵ་ཀུ་མཱ་རི་ཀེ་སཱཧཱ། འདིའི་ཆོ་ག་ནི་གྲོ་བ་ལ་གི་ཝང་གིས་བྲི་བར་བྱ་སྟེ། གཞོན་  
ནུ་མ་མགོའི་སྐྲ་ཕྱེད་བཅིངས་པ། རྒྱན་ཐམས་ཅད་ཀྱིས་བརྒྱན་པ་གོས་གཅིག་པ། ལག་པ་གཡས་པ་ན་མ་དུ་ལུང་གའི་འབྲས་བུ་འཛིན་པ། ལག་པ་གཡོན་པས་ཤིང་མྱ་ངན་  
  
  
༄༅། །མེད་ལ་འཛིན་པ། དེ་ལྟ་བུ་གྲོ་བའི་འདབ་མ་མགོའི་གནས་ཀྱི་སྟེང་དུ་གཞག་པར་བྱས་ནས་དགོན་པའི་ཕྱོགས་སུ་གཅིག་པུ་ཉལ་བར་བྱས་ཏེ། ཙནྡན་  
དཀར་པོའི་ལྡེ་གུས་དཀྱིལ་འཁོར་བྱས་ལ་དུས་གསུམ་དུ་སྣ་མའི་མེ་ཏོག་གིས་གཅལ་བཀྲམ་པར་བྱས་ལ། གུ་གུལ་གྱི་བདུགས་པས་བདུགས་ནས་རིག་པ་སྟོང་རྩ་བརྒྱད་ཟླ་བ་  
གཅིག་གི་བར་དུ་བཟླས་ཏེ། དེ་ནས་ཟླ་བ་ཉ་བ་ལ་སྣ་མའི་མེ་ཏོག་གིས་མཆོད་པ་ཆེན་པོ་བྱས་ལ། མར་གྱི་མར་མེ་དང། ལྷ་བཤོས་ཀྱང་ཕུལ་ནས་ཀུ་ཤའི་ཁྲེས་ལ་ཉེ་བར་  
འདུག་ནས། ཇི་སྲིད་དུ་རྣམ་ཐོས་སྲས་ཀྱི་བུ་མོ་རང་གི་གཟུགས་ཉིད་ཀྱིས་གཞོན་ནུ་མ་ལྔ་བརྒྱས་ཡོངས་སུ་བསྐོར་བ་འོང་ཞིང་ཕྱོགས་དེ་ཐམས་ཅད་སྣང་བར་བྱས་ནས་རང་གི་  
གཟུགས་ཀྱིས་ནམ་མཁའ་ལ་འདུག་པར་འགྱུར་ཞིང། དེ་ཡང་འདི་སྐད་དུ་བདག་གིས་ཅི་ཞིག་བྱ་ཞེས་སྨྲས་པ་དང། དེ་ནས་སྒྲུབ་པ་པོས་སྨྲ་བར་བྱ་བ་ནི་མཆོག་གསུམ་ལས་  
གང་ཡང་རུང་བ་གཅིག་དོན་དུ་གཉེར་བར་བྱ་བ་ནི་མ་ཉིད་དང་སྲིང་མོ་ཉིད་དང། ཆུང་མ་ཉིད་དོ། །གལ་ཏེ་མར་གྱུར་ན་ནི་སེམས་ལ་འགྱོད་པར་མི་བྱ་སྟེ། འགྱོད་ན་ནི་རྣམ་པར་  
འཇིག་པ་འབྱུང་བར་འགྱུར་བསམ་བཞིན་དུ་བསྒྲུབ་པར་བྱའོ། །མ་དེས་ཀྱང་བསམས་པ་ཙམ་གྱིས་འཁོར་ལྔ་བརྒྱ་དང་བཅས་པའི་ཟས་དང། གོས་དང། རྒྱན་གྱི་ཁྱད་པར་  
  
  
།ཉིན་རེ་ཞིང་ཡང་ཏི་ན་ར་སྟོང་སྟེར་བར་འགྱུར་ཞིང། གལ་ཏེ་འཛམ་བུའི་གླིང་ཐམས་ཅད་དུ་རྣམ་པར་རྒྱུན་ཡང་ཐམས་ཅད་ཡང་དག་  
པར་སྒྲུབ་པར་བྱེད་དོ། །གང་གི་ཚེ་སྲིང་མོར་གྱུར་ན་ཡང་དེའི་ཚེ་དཔག་ཚད་བརྒྱ་ལས་ཀྱང་བུད་མེད་འགུགས་པར་བྱེད་ཅིང་དེ་ཉིད་དུ་ཡང་ཁྱེར་བར་བྱེད་དེ། སྲིང་མོའི་ལས་ཐམས་  
ཅད་ཀྱང་ཡང་དག་པར་སྒྲུབ་པར་བྱེད་དོ། །ཅི་སྟེ་ཆུང་མར་གྱུར་ན་རང་གི་ཁྱིམ་དུ་ཁྱེར་ཞིང་ལོ་སྟོང་དུ་འཚོ་བར་ཡང་བྱེད་དོ། །གང་གི་ཚེ་འཆི་བར་གྱུར་པ་དེའི་ཚེ་ཡང་རིགས་བཟང་པོར་  
སྐྱེ་བར་འགྱུར་ཏེ། ངག་ཐམས་ཅད་ཀྱང་ཆུང་མ་བཞིན་དུ་ཡང་དག་པར་སྒྲུབ་པར་བྱེད་དོ། །ཆུང་མ་གནོད་སྦྱིན་མའི་སྔགས་ནི་ཨོཾ་ནིཿ། ཆུང་མ་གནོད་སྦྱིན་མོ་འདིའི་ཆོ་ག་ནི་  
ཙནྡན་དཀར་པོའི་ལྡེ་གུས་ལག་པ་གཡས་པ་དང། གཡོན་པ་གུར་གུམ་གྱི་ལྡེ་གུས་ཉེ་བར་བྱུགས་ལ་ལན་སྟོང་དུ་མངོན་པར་སྔགས་པ་བྱས་ནས་མཚན་མོ་གཅིག་པུ་མི་སྨྲ་བའི་  
དཀའ་ཐུབ་དང། དབེན་པའི་ས་ཕྱོགས་སུ་སྒོ་གཅད་ལ། བ་རུ་རའི་འབྲས་བུ་ལྔ་འམ། བརྒྱད་ཏིལ་མར་གྱི་ནང་དུ་བཅུག་ལ་བཅས་ཏེ་ཏིལ་མར་དེ་ལས་བ་རུ་རའི་འབྲས་བུ་བླངས་  
ནས་དེ་ལ་ཡོངས་སུ་བཟླས་ཏེ། གསེར་དང། དངུལ་དང། ཟངས་མ་དང། ས་ལས་བྱས་པའི་སྣོད་སར་པ་ལ་བཅུག་ནས་ཉལ་བའི་རྐང་པའི་མཐར་བཞག་ལ་གནོད་སྦྱིན་འདི་  
  
  
༄༅། །ཉིད་ཀྱི་སྔགས་ཡི་གེ་གཅིག་པ་སྟོང་གིས་མངོན་པར་སྔགས་པ་བྱས་ནས། གནས་དབེན་ཞིང་མུན་པའི་ཕྱོགས་སུ་མེ་ཏོག་གིས་གཅལ་བཀྲམ་པ་  
ལ་ཉལ་བར་བྱས་ན། མི་མ་ཡིན་པ་འོངས་ནས་རྐང་པ་གཉིས་ལ་ལྷའི་བདེ་བའི་རེག་པ་འཇམ་པའི་ལག་པའི་མཐིལ་གྱིས་བསྐུ་ཞིང་བྱུག་པར་བྱེད་དོ། །གང་གིས་རེག་པ་ཙམ་  
གྱི་ལྷའི་བདེ་བའི་རེག་པས་གཉིད་འབྱུང་བར་འགྱུར་རོ། །གང་གི་ཉི་མ་ཤར་ན་ཡང་མཚན་མོའི་མཐར་དཀའ་བས་གཉིད་སད་པར་འགྱུར་ཏེ། རབ་ཏུ་སད་ན་ཡང་དེ་ཉིད་སེམས་  
པར་འགྱུར་ཏེ། དེ་དང། ལྷན་ཅིག་འདོད་པ་སྤྱད་པར་ཡང་མི་བྱ་སྨྲ་བར་ཡང་མ་བྱས་ན་ཟླ་བ་དྲུག་གིས་འགྲུབ་པར་འགྱུར་རོ། །དེ་ནས་དེ་ལྷའི་གཟུགས་དང་ལྡན་པའི་བག་  
མ་སར་པ་འདྲ་བ། གཡོག་འཁོར་གྱིས་ཡོངས་སུ་བསྐོར་བ། ལག་ན་མར་མེ་ཐོགས་པ། འཇིག་རྟེན་རྣམས་འོད་བཟང་པོ་དག་གིས་གསལ་བར་བྱས་པ། མལ་སྟན་ཡོངས་  
སུ་འཛིན་པ། རྒྱན་སྣ་ཚོགས་འབར་བ་དང་ལྡན་པ་འོངས་ནས་ཀྱང་ཚིག་རྗོད་པར་བྱེད་ལ། འདོད་པ་ལ་ལོངས་སྤྱོད་པའི་ཡོ་བྱད་ཡོངས་སུ་འཛིན་པ་འོངས་ནས་ཀྱང་སྒྲུབ་པ་པོ་  
ལ་མགུལ་པ་ནས་འཁྱུད་པར་བྱེད་དོ། །དེ་ནས་བཟུང་ནས་ཆུང་མ་སྡུག་པ་བཞིན་དུ་རྗེས་སུ་མཐུན་པར་བྱེད་དོ། །འོངས་ན་ཡང་འདོད་པ་ལ་བརྟེན་པར་བྱའོ། །མཚན་མོ་  
  
  
གསེར་སྲང་སྟོང་རི་བའི་མུ་ཏིག་གི་ཕྲེང་བ་མལ་དུ་ཉིན་རེ་ཞིང་ཡོངས་སུ་བོར་ནས་འགྲོ་བར་ཡང་བྱེད་དོ། །ལྷག་མ་མ་ལུས་པར་ཐམས་  
ཅད་ཉིན་རེ་ཞིང་ཟད་པར་བྱས་ཏེ། གལ་ཏེ་ཅུང་ཟད་འཇོག་པར་བྱེད་ན་ཡང་ཡོད་པར་མི་འགྱུར་རོ། །སུ་ལ་ཡང་བརྗོད་པར་མི་བྱ་སྟེ་གལ་ཏེ་བརྗོད་པར་བྱེད་ན་ཕྱིར་འོང་བར་མི་འགྱུར་  
རོ༑ ༑ཡང་ན་འཆི་བའི་མཐའི་བར་དུ་ཕུང་ཁྲོལ་བྱེད་པར་འགྱུར་རོ། །འདི་དག་ནི་མཆོག་ཏུ་གསང་ཞིང་མཆོག་ཏུ་སྦ་བར་བྱ་བ་སྟེ་སེམས་ཅན་གཉིས་པ་ལ་བརྗོད་པ་ནི་བཟོད་པ་མ་  
ཡིན་ཏེ། ཐ་ན་མ་དང། ཕ་དང། གཉེན་གཤེས་དང། བདག་པོ་ལ་ཡང་སྨྲ་བར་མི་བྱའོ། །དུད་འགྲོའི་སྐྱེ་གནས་སུ་སོང་བའི་ཕྱུགས་ཀྱི་སྲོག་ཆགས་ལ་ཡང་བརྗོད་པར་མི་བྱ་སྟེ་  
འདི་ནི་མཆོག་ཏུ་གསང་བ་ཡིན་ཏེ། གསང་བ་པ་ཐམས་ཅད་དང། གནོད་སྦྱིན་མོ་ཐམས་ཅད་ཀྱི་ཡང་ཆོ་ག་འདི་ཉིད་དོ། །གལ་ཏེ་གཞན་ལ་བརྗོད་ན་ནི་གྲུབ་པ་ཡང་མི་འགྲུབ་  
པར་འགྱུར་རོ། །བུད་མེད་གཞན་དང། རང་གི་ཆུང་མ་ལ་ཡང་རྟག་ཏུ་འགྲོ་བ་ཡང་རབ་ཏུ་སྤང་བར་བྱའོ། །ཡིད་དུ་འོང་མའི་སྔགས་ནི། ཨོཾ་མ་ནོ་ཧ་རེ་མ་དོད་ས་བ་ཀ་རི་བི་ཙིཏྲ་རུ་  
པི་ཎཻ་མཻ་ཐུན་པྲ་ཡེ་སཱཧཱ། དེའི་ཆོ་ག་ནི་སྐྱེད་མོས་ཚལ་ཤིང་མྱ་ངན་མེད་པའི་རྩར་ཤིན་ཏུ་དབེན་པར་ཁང་པ་བྱེད་དུ་བཅུག་ལ་ཤིན་ཏུ་རབ་ཏུ་དབེན་པར་བྱ་ཞིང། རབ་ཤིན་ཏུ་  
  
  
༄༅། །མཐོ་བ་ལ་གསེར་གྱི་སྒོ་འཕར་བྱ་ཞིང་གཙང་མར་བྱས་ལ་བཟླས་པ་འབུམ་ཕྲག་གཅིག་བྱས་ནས། དེ་ནས་ལས་བརྩམ་པར་བྱས་ཏེ། ཞག་ཆེན་པོ་བླངས་  
ལ་དུར་ཁྲོད་ཀྱི་སྐྲས་སྙིང་པོ་བྱ་ཞིང་སྒོ་བཅད་ལ་མར་མེ་སྦར་བར་བྱའོ། །རས་ཁ་ཚར་དང་བཅས་ཤིང་སྐྲ་དང་བྲལ་བ་རབ་ཏུ་གསར་པ་སྒོའི་ཕྱི་རོལ་ཏུ་བཞག་ན་མཚན་མོ་དེ་གཅེར་པུར་  
འོངས་ནས་གོས་དེ་བགོས་ནས་ནང་དུ་འཇུག་ཅིང་མིའི་བུད་མེད་ཀྱི་གཟུགས་སུ་བྱས་ཤིང་དེ་ནས་སྒྲུབ་པ་པོ་དེ་དང་ཇི་སྲིད་མར་མེ་འབར་གྱི་བར་དུ་དགའ་བར་བྱེད་དོ། །མར་མེ་ཟད་  
ནས་ནི་མི་སྣང་བར་འགྱུར་རོ། །གོས་དེ་ལ་གོས་གཅིག་བཅིངས་ཏེ་གོས་ཡོངས་སུ་བཞག་ནས་མལ་སྣ་ནས་འགྲོ་བར་བྱེད་དོ། །ཡང་ན་སྒྲུབ་པ་པོས་ལག་པའི་སོར་གདུབ་བཞག་  
པ་ལས་སོར་གདུབ་གཉིས་པ་ཡང་བཞག་ནས་འགྲོ་བར་བྱེད་དོ། །ཡང་ན་གདུ་བུ་དང། རྐེད་པའི་འོག་པག་དང། རྐང་པ་གཉིས་ཀྱི་རྐང་གདུབ་དང། མགོ་བོའི་ནོར་བུ་དང་  
དེ་བཞིན་དུ་གཞན་དང། གཞན་ལྷའི་རྒྱན་གཅིག་ཅིག་གང་དེ་ཁྱེར་བ་དེ་དང་དེ་རྗེས་སུ་སྟེར་བར་བྱེད་དོ། །འགྲོ་བ་དང། འོང་བ་ཡང་དོན་མེད་པར་མི་བྱེད་དོ། །དེ་བཞིན་དུ་  
ཉིན་རེ་ཞིང་ཡང་མ་ལུས་པར་ཐམས་ཅད་ཟད་པར་བྱའོ། །དེ་བཞིན་དུ་ཟླ་བ་དྲུག་ན་སྨྲ་བར་བྱེད་ན་དེའི་ཚེ་སྨྲ་བར་བྱས་ནས་ཆུང་མར་འགྱུར་རོ། །རྟག་ཏུ་གནས་ན་བཅུད་ཀྱིས་  
  
  
འཚོ་བར་འགྱུར་རོ། །ཡིད་ཀྱིས་བསྒོམས་ནས་སེང་ལྡེང་གི་ཕུར་བུས་ས་བརྐོས་ན་ལྷའི་གཞལ་མེད་ཁང་འབྱུང་བར་འགྱུར་  
ལ༑ ཕྱུང་ན་ནི་མི་སྣང་བར་འགྱུར་རོ། །འདིའི་སྔགས་གཉིས་པ་ཡོད་པ་ནི། ཨོཾ་མ་ཧཱ་ན་གནི་ན་གནི་ཛཻ་སཱཧཱ། དེ་ཉིད་ཀྱིས་མར་མེ་རབ་ཏུ་སྤར་ལ་སྔགས་འདིས་ལན་བརྒྱ་རྩ་བརྒྱད་མངོན་  
པར་སྔགས་པ་བྱས་ན་ངེས་པར་འོང་བར་འགྱུར་རོ། །ཕུར་བུས་མངོན་པར་སྔགས་པ་བྱས་ནས་བརྐོ་བར་བྱའོ། །ཕུར་བུ་ཕྱུང་ཞིང་མར་མེ་ཟད་ན་མི་སྣང་བར་འགྱུར་རོ། །ཕུར་བུ་དང་  
མིའི་ཞག་གི་མར་དང། བའི་རྭ་འམ། མ་ཧེ་ནག་པོའི་རྭ་དང། དུར་ཁྲོད་ཀྱི་རས་ཀྱི་སྙིང་པོ་འཆང་ན་ཡུལ་གཞན་དུ་གང་ཅི་འདོད་པ་དེ་ཡང་སྟེར་བར་བྱེད་དོ། །ཡང་ན་རང་ཉིད་བྱ་སྟེ་  
སྔགས་ཀྱང་གཞན་ལ་མིས་བྱིན་ནོ། །ཅི་སྟེ་བྱིན་ན་ནི་རིག་པ་ཆད་པར་འགྱུར། གང་འབྱིན་པ་དེའི་ཕུན་སུམ་ཚོགས་པར་འགྱུར་ཏེ། གང་འདོད་པ་དེ་ཡང་གནས་དབེན་པར་བྱེད་ན་  
འདིའི་གྲུབ་པ་དོན་མེད་པར་མི་འགྱུར་རོ། །ཡང་ན་གཞན་དང་རྩེ་བར་ནི་བྱེད་དེ་འོན་ཀྱང་དེ་དང་ལྷན་ཅིག་སྨྲ་བར་ནི་མི་བྱེད་དེ་བུད་མེད་གཞན་དང་ཕྲད་པར་མངོན་པར་འདོད་  
པའམ། ཡིད་དེ་ལ་སེམས་ན་ཡང་དེའི་ཚེ་ཟློས་པ་དེའི་གན་དུ་འོང་བར་མི་འགྱུར་ཏེ། བུད་མེད་གཞན་དང་ཕྲད་པ་དེའི་དབང་དུ་འགྱུར་བ་ཡིན་ནོ། །ལྷ་མཛེས་མའི་སྔགས་ནི། ཨོཾ་  
  
  
༄༅། །སུ་ར་སུ་ན་ད་རི་སཱཧཱ། འདིའི་ཆོ་ག་ནི་སེང་ལྡེང་གི་ཤིང་གིས་མེ་རབ་ཏུ་སྦར་ལ་མར་གྱི་སྲེག་བླུགས་ཀྱིས་ཟླ་བ་གཅིག་ལ་དུས་གསུམ་དུ་སྦྱིན་སྲེག་སྟོང་  
རྩ་བརྒྱད་བྱ་ཞིང། དེ་ནས་ཡར་ངོའི་ཟླ་བ་ཉ་ལ་བསང་བྱེད་ཀྱིས་ཁྲེས་ལ་འདུག་སྟེ། གཙང་ཞིང་གཙང་པའི་ས་ཕྱོགས་དབེན་པར་ཇི་སྲིད་ན་མ་ཕྱེད་པ་དེ་སྲིད་དུ་སྔགས་  
བཟླས་པ་བྱས་ན་ངེས་པར་འོང་བར་འགྱུར་ཞིང་དེ་ནས་མ་དང་སྲིང་མོ་དང། ཆུང་མ་སྔར་ཇི་ལྟ་བ་དེ་ཐམས་ཅད་བྱེད་པར་འགྱུར་ཏེ། ཐམས་ཅད་ཀྱང་རྒྱ་ཆེར་བརྗོད་པར་བྱའོ། །བདུན་  
པོ་འདི་དག་གནོད་སྦྱིན་མ། །ཕྱག་ན་རྡོ་རྗེའི་བཀའ་ཡིས་ཀྱང་།ལྷ་དང་ལྷ་མིན་ཁམས་གསུམ་དུ། །ས་རྣམས་ཀུན་ཏུ་ཡོངས་སུ་རྒྱུ་།མི་ཡུལ་དག་ན་སྦྱོར་བར་དགའ། །སྙིང་རྗེར་  
ལྡན་ཞིང་རྣམ་པར་རྒྱུ། །ཁ་ཅིག་འཕགས་མ་བྱིས་པ་དང། །གནོད་སྦྱིན་མ་གཞན་བླུན་པའོ། །གཞན་དག་ཕན་བྱེད་འཚེ་བ་ཡང། །དེ་བཞིན་མཚན་མ་ཡོངས་སུ་རྒྱུ། །བྱིས་  
པའི་འཚོ་བ་འཕྲོག་པའི་ཕྱིར། །བརྐམ་ཞིང་ཤ་ནི་ཟ་བྱེད་གཞན། །གང་ཕྱིར་འཛམ་གླིང་འོངས་པ་ནི། །དེ་བཞིན་ཁྲག་ལ་ཆགས་བྱེད་པའོ། །རྟག་ཏུ་སྲོག་ལ་གནོད་བྱེད་པའི།།  
ཁྲག་ལ་དགའ་བའི་གནོད་སྦྱིན་མོ། །སྲུང་བྱེད་འཆི་དང་བཅས་གྱུར་པའི། །ཁྱིམ་ནི་ཀུན་ཏུ་ཡོངས་སུ་རྒྱུ། །དེ་དག་ཚར་བཅད་བསྒྲུབ་དོན་དུ། །དམ་ཚིག་འདི་ནི་རབ་ཏུ་  
  
  
།ཇི་ལྟར་འདོད་ཆགས་འཆིང་བ་ལ། །བྱིས་པ་རྣམས་ནི་བསྡུས་པའི་དོན། །སེམས་ཅན་རྣམས་ལ་ཕན་པའི་ཕྱིར། །དེ་ལྟར་འདི་ཀུན་གསུངས་པ་ཡིན། །འདོད་ཆགས་ཀྱིས་མདོངས་  
སེམས་རྨོངས་པའི། །གང་ཚེ་སྔགས་པ་འཁྲིག་དོན་གཉེར། །སྔགས་ཀྱིས་བཀུག་བྱས་ལོངས་སྤྱོད་པ། །གནོད་སྦྱིན་མོ་འམ་སྲིན་མོ་འམ་།ཀླུ་མོ་འམ་ཡང་ན་དྲི་ཟ་མ། །མིའམ་  
ཅི་འམ་ལྷ་མིན་ནམ། །ལྷ་མིན་ལྷ་བས་མཆོག་གྱུར་པའི། །ས་འོག་གནས་ནི་ཉམས་དགའ་བར། །གང་དུ་བུད་མེད་གྲངས་མེད་པ། །སྔགས་ཤེས་དེ་ནི་རབ་ཏུ་འཇུག་སྔགས་  
ཤེས་སྔགས་ནི་ཟློས་པ་དག་དེར་སོང་བསྐལ་པར་གནས་པར་འགྱུར་།བྱམས་པ་ཞེས་བྱའི་རྫོགས་སངས་རྒྱས། །སངས་རྒྱས་ཆེན་པོ་འབྱུང་འགྱུར་ཏེ། །དེ་ཚེ་དེས་ནི་དམ་ཆོས་ཐོས། །  
ཐོས་ནས་རབ་ཏུ་གྲོལ་བར་འགྱུར། །ལྷ་དང་ལྷ་མིན་བུ་མོ་དང་།རིག་འཛིན་བུ་མོ་དམ་པ་དག་སྔགས་ཀྱིས་བཀུག་ནས་སྤྱོད་བྱེད་ཅིང། །དེ་ཚེ་ལྷ་ཡི་བདེ་བས་དགའ། །སྔགས་པ་  
ཛམྦུའི་གླིང་གནས་པས། །དེ་ཉིད་དུ་ནི་རྟག་འདྲེན་པ། །གང་ཚེ་གཙང་གནས་གསང་བ་དང། །གཙང་སྤྲ་སྤྱོད་པ་རྟག་དགའ་བའོ་།གྲུབ་པ་དམ་པ་རྨོངས་རྣམས་ལ་རྣམ་ཡང་སེམས་  
ལ་འབྱུང་མི་འགྱུར། །བཤད་གཅི་མི་གཙང་གནས་དང་ནི། །རྟག་ཏུ་དྲི་ང་རུལ་པ་དང། །ནད་ཀྱི་སྡུག་བསྔལ་མྱ་ངན་དང། །ཐ་མར་འཆི་ཞིང་སྡུག་བསྔལ་སྣོད། །བྲལ་བའི་  
  
  
༄༅། །རྣམ་པར་ཡང་དག་ལྡན། །མི་ཡི་བུད་མེད་རེག་མི་བྱ། །མི་རྟག་སྡུག་བསྔལ་སྟོང་པ་དང། །སྟོང་པ་གསོག་དང་ཐེར་ཟུག་མེད་།བྱིས་པ་རྣམས་ནི་རྗེ་  
བྲིད་དང། །ཀུན་ཏུ་རྟོག་ལས་བྱུང་བ་ལ། །ཐོག་མ་མེད་ནས་འདོད་ཀུན་འབྱུང། །སྔགས་པས་འདོད་ཀུན་བསྟེན་མི་བྱ། །དེ་དག་ཆགས་བྲལ་ཞེས་གསུངས་ཏེ། །རྣམ་གྲོལ་དེ་  
དག་གྲུབ་པ་ཉིད། །གང་ཞིག་འདོད་ལ་ཆགས་བྲལ་བ། །འདི་ཡི་སྔགས་ནི་འགྲུབ་པར་འགྱུར། །བཤང་གཅི་ཁྲག་གིས་བརླན་པ་དང་།རུལ་པས་ཀུན་ཏུ་ཁྱབ་པ་དང། །རྒ་  
དང་འཆི་དང་མྱ་ངན་བཅས། །མི་ཡི་ལུས་ལ་རེག་མི་བྱ། །རྨོངས་པའམ་ཆགས་པའི་སེམས་ཀྱིས་ནི། །དེར་ནི་འཁྲིག་པ་བརྟེན་མི་བྱ་།དེ་དག་རྟག་ཏུ་མི་གཙང་བརྟེན། །སྔགས་ཀྱི་  
གྲུབ་པ་རྙེད་མི་འགྱུར། །སྔགས་ཤེས་སྔགས་ཀྱི་གཟུགས་ཅན་དང་།ཤེས་ལྡན་དབང་པོ་ཐུལ་བ་དང། །དཔའ་བོ་གཙང་བའི་སྤྱོད་ལ་དགའ། །རྟག་ཏུ་དེ་ཡི་སྔགས་ཀྱང་འགྲུབ། །  
པདྨ་མཐོ་མ་རབ་དགའ་མ། །མི་ཕམ་མ་དང་རྟག་རྒྱལ་དང་།སྔོ་བསངས་ལྡན་པའི་གནོད་སྦྱིན་མོ། །རྫུ་འཕྲུལ་ཆེ་འདི་གནོད་སྦྱིན་མོ། །པདྨ་མཐོ་མའི་སྔགས་ནི། ཨོཾ་པདྨ་ཨུཙྪེ་  
སཱཧཱ། འདིའི་ཆོ་ག་ནི་གང་གའའི་ངོགས་སམ། རྒྱ་མཚོའི་ངོགས་སམ། སྐྱེད་མོས་ཚལ་གྱི་མེ་ཏོག་གི་ལྡུམ་རའི་ནང་དུ་ལོ་མའི་སྤྱིལ་པོ་བྱས་ཏེ། རབ་ཏུ་གཙང་ཞིང་བདག་  
  
  
རྡོའམ། སའི་སྒོ་གླེགས་བྱས་ལ། དེ་ཉིད་དུ་མཚན་མོ་སྒོ་བཅད་ནས་འདོད་པའི་ཡོ་བྱད་ཀྱི་ལོངས་སྤྱོད་རྣམས་བསོགས་ཏེ། དེ་ཉིད་དུ་བདག་ཉིད་དང་ཉེ་  
བར་གནོད་སྦྱིན་མོའི་མལ་ཡང་བཤམ་པར་བྱ་སྟེ། རིག་པ་སྟོང་ཕྲག་བཅུ་བཟླས་པ་བྱས་ལ། དེ་བཞིན་དུ་ཟླ་བ་གཅིག་བྱས་ན་ངེས་པར་འོང་བར་འགྱུར་རོ། །འོངས་ནས་ཀྱང་འདོད་པ་  
ལ་ལོངས་སྤྱོད་པར་བྱས་ན། མུ་ཏིག་གི་ཕྲེང་བ་བཟང་པོ་མལ་དུ་ཡོངས་སུ་བོར་ནས་ཐོ་རངས་འགྲོ་བར་འགྱུར་ཏེ། ཇི་སྲིད་ཟླ་བ་དྲུག་གི་བར་དུ་ཉིན་རེ་ཞིང་རྟག་ཏུ་གནས་པར་འགྱུར་  
རོ༑ ༑གལ་ཏེ་མུ་ཏིག་གི་ཕྲེང་བ་དེ་ལེན་ན་ནི་དེ་ཙམ་ཁོ་ན་ཡོད་པར་འགྱུར་ལ། ཕྲེང་བ་རིན་པོ་ཆེ་ཆེན་པོས་ཉེ་བར་མཛེས་པར་བྱས་པ་དེ་ནི་ཏི་ན་ར་འབུམ་རི་བ་ཡིན་ནོ། །ཟླ་བ་  
དྲུག་འདས་ནས་ནི་རྟག་ཏུ་གནས་པར་འགྱུར་རོ། །ཆུང་མ་འདོད་པ་ཐམས་ཅད་སྟེར་བར་བྱེད་པ་ཇི་ལྟར་རྗེས་སུ་མཐུན་པ་བྱས་ཏེ་ཉེ་བར་གནས་པར་བྱེད་དོ། །སྒྲུབ་པ་པོ་འདོད་པ་བཞིན་  
དུ་ཇི་ལྟར་འདོད་པ་བདག་ཉིད་ཀྱིས་མངོན་པར་སྤྲུལ་པར་བྱེད་དོ་།གནོད་སྦྱིན་མོ་ཐམས་ཅད་ཀྱི་ཆོ་ག་ཡང་འདི་ཡིན་ནོ། །ཇི་ལྟར་བསྟན་པ་འདི་དང། གཞན་དུ་ཡང་སྦྱར་བར་བྱའོ། །  
རྒྱལ་བ་མའི་སྔགས་ནི། ཨོཾ་ཛ་ཡེ་སུ་ཛ་ཡེ་ཛ་ཡ་མ་ཏི་སརྦ་ཀརྱཱ་ཎི་མེ་ཀུ་རུ་སཱཧཱ། །གསེར་མདོག་ལུས་ནི་སྣ་ཚོགས་ལུས་།སྔོ་ཞིང་འཁྱིལ་བའི་སྐྲ་དང་ལྡན། །ལྷ་མོ་ཡན་ལག་  
  
  
༄༅། །ཀུན་མཛེས་མ། །ཞི་བའི་འོད་ལྡན་སྐལ་ལྡན་དགེ་སྙན་སྨྲ་སྒེག་ལྡན་གཙོ་མོ་སྟེ། །མུ་ཏིག་འོད་ལྡན་མཐོང་ན་མཛེས་།རབ་བསྔགས་གཟུགས་  
ལྡན་སྨིན་མ་མཛེས། །འཇིག་རྟེན་ཀུན་གྱིས་ལེགས་པར་མཆོད། །ཅུང་ཟད་དམར་བའི་གོས་གྱོན་པ། །དེ་ནི་རྒྱལ་མར་མངོན་པར་སྟོན། །འདི་ཡིས་ཆོ་ག་ནི་དང་པོ་འབུམ་ཕྲག་  
གཅིག་བཟླས་པ་བྱས་ན་སྔོན་དུ་བསྙེན་པ་བྱས་པར་འགྱུར་རོ། །དེ་ནས་དགོན་པ་ཆེན་པོར་རབ་ཏུ་ཞུགས་ནས་འབྲས་བུའི་ཟས་ཟ་ཞིང། ཇི་སྲིད་དུ་རང་ཉིད་ཀྱི་གཟུགས་ཀྱིས་འོང་  
བ་དེའི་བར་དུ་བཟླས་པ་བྱའོ། །འོངས་ནས་ཀྱང་སྨྲ་བ་ནི་ཅི་ཞིག་བྱ་ཞེས་སོ། །གལ་ཏེ་མར་གྱུར་ན་ནི་མར་བཞིན་དུ་རེ་བ་ཐམས་ཅད་ཡོངས་སུ་རྫོགས་པར་བྱེད་ཅིང་རྒྱལ་ཐབས་  
སྟེར་བར་བྱེད་ལ། །ནོར་གྱི་བདག་པོ་ཆེན་པོ་ཡང་བྱེད་ལ་ཚེ་རིང་བ་ཉིད་དུ་ཡང་གནས་པར་འགྱུར་རོ། །ཅི་སྟེ་སྲིང་མོར་འགྱུར་ན་ནི་དཔག་ཚད་སྟོང་དུ་གནས་ཀྱང་ཇི་ལྟར་འདོད་  
བའི་བུད་མེད་འགུགས་པར་བྱེད་དོ། །ཉིན་རེ་ཞིང་ཡང་ཏི་ནར་འབུམ་སྦྱིན་པར་བྱེད་དེ། དེ་ཡང་ཟད་པར་བྱའོ། །ཅི་སྟེ་ཆུང་མར་གྱུར་ན་ནི་རང་གི་གནས་སུ་ཁྱེར་ཏེ། ལྷའི་  
གཞལ་མེད་ཁང་དུ་འཛོགས་ནས་དེ་དང་ལྷན་ཅིག་དགའ་བར་བྱེད་ཅིང། དུས་རིང་པོར་ལོ་སྟོང་ཕྲག་སུམ་ཅུའི་བར་དུ་ཇི་ལྟར་འདོད་པ་རྣམ་པར་སྤྱོད་དེ། གནོད་སྦྱིན་ཆེན་  
  
  
།རབ་ཏུ་དགའ་མའི་སྔགས་ནི། ཨོཾ་ཧྲྀཥྚཱི་མ་ཧཱ་ན་གནི་ཧཱུཾ་ཕཊ། འདིའི་ཆོ་ག་ནི་མཚན་ཕྱེད་ཀྱི་བར་དུ་བཟླས་པ་གྲངས་མེད་པ་བྱས་ཏེ། ཕྱིར་ཡང་གཉིད་ལོག་པར་མ་བྱས་ན་ཟླ་བ་གཅིག་  
གི་ནང་དུ་ངེས་པར་འོང་བར་འགྱུར་རོ། །ཆུང་མར་གྱུར་ན་ནི་འདོད་པ་ཐམས་ཅད་སྦྱིན་པར་བྱེད་དེ། ཉིན་རེ་ཞིང་ཏི་ན་ར་ཉི་ཤུ་རྩ་ལྔ་རབ་ཏུ་སྦྱིན་པར་བྱེད་དེ། །རང་གི་མཛོད་ཉིད་ཀྱང་  
སྟོན་པར་བྱེད་དོ། །དུས་རིང་པོ་ཡང་འཚོ་བར་བྱེད་དོ། །དེ་བཞིན་དུ་གནོད་སྦྱིན་མོ་བརྒྱ་སྟོང་ཕྲག་དུ་མ་ཡང་ཡོད་དོ། །དེ་བཞིན་དུ་ཤ་ཟ་མོ་དང། ཤ་ཟ་མོ་རྫུ་འཕྲུལ་ཆེ་བ་དང། ཀླུའི་  
བུ་མོ་དང། ལྷ་མ་ཡིན་གྱི་བུ་མོ་དང། ལྷའི་བུད་མེད་དང། ལྷ་མ་ཡིན་གྱི་བུད་མེད་དང། དེ་བཞིན་དུ་རིག་པ་འཛིན་པ་ཐམས་ཅད་ཀྱི་བུད་མེད་དང། མི་དང། མི་མ་ཡིན་པ་ཐམས་  
ཅད་ཀྱི་སྔགས་གྲངས་མེད་པ་དག་ཀྱང་ཡོད་དོ། །དེ་བཞིན་དུ་གནོད་སྦྱིན་རྣམས་དང། ལྷ་རྣམས་དང། ཀླུ་རྣམས་དང། དྲང་སྲོང་རྣམས་དང། དྲི་ཟ་རྣམས་དང། ལྷ་མ་ཡིན་  
རྣམས་དང། ཡི་དྭགས་རྣམས་དང། སྲིན་པོ་རྣམས་དང། ཚངས་པ་ཆེན་པོ་དང། དབང་ཕྱུག་ཆེན་པོ་དང། ཁྱབ་འཇུག་དང། མ་མོ་རྣམས་དང། དབང་མོ་དང། རྒན་  
བྱེད་མ་དང། ཕག་མོ་ལ་སོགས་པའི་སྔགས་རྣམས་ཀྱང་ཡོད་དེ། སོ་སོ་སོ་སོར་ཐམས་ཅད་དམ་ཚིག་གིས་འདིར་བཀུག་ནས་ཁྲོ་བོའི་རྒྱལ་པོ་གཤིན་རྗེ་གཤེད་ཀྱིས་ཟོས་  
  
  
༄༅། །པ་དང། དམ་ཚིག་ལ་བཞག་ཅིང་འཇམ་པའི་དབྱངས་ལ་ཉེ་བར་གཏད་ནས་རྗེས་སུ་འབྲང་བར་འགྱུར་ཏེ། གོ་རིམས་བཞིན་དུ་གནས་ཤིང་བསྙེན་  
བཀུར་ཡང་བྱེད་དོ། །ཐམས་ཅད་ཀྱི་ཡང་མདོར་བསྡུ་ན་འཁྲུལ་འཁོར་གྱི་གཟུགས་སམ། དེ་ཉིད་ཀྱི་གཟུགས་བརྙན་བྱས་ནས། ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་རིག་པ་  
ཇི་སྲིད་གཟུགས་བརྙན་རབ་ཏུ་འགུལ་བའམ། རབ་ཏུ་གཡོས་པའམ། རྡུལ་འབྱུང་བའི་བར་དུ་བཟླས་པ་བྱས་ན་རང་ཉིད་ཀྱི་གཟུགས་ཀྱིས་འོང་བར་འགྱུར་ཏེ། གང་སྨྲས་པ་དེ་  
ཐམས་ཅད་ཡང་དག་པར་སྒྲུབ་པར་བྱེད་དོ། །དེ་བཞིན་དུ་གང་གཞན་ཡང། གཞོན་ནུ་མ་བཞི་གནོད་སྦྱིན་མ་ཆེན་མོའི་མིང་པོ་ཏུམ་པུ་རུ་ཞེས་བྱ་བ་ཡང་དག་པར་རྟེན་པ། གྲུའི་  
ཐེག་པ་ལ་ཡང་དག་པར་ཞོན་པ། འཇིག་རྟེན་ཐམས་ཅད་ཀྱིས་རབ་ཏུ་མཆོད་པ། སེམས་ཅན་རྣམས་རྗེས་སུ་འཛིན་པར་བྱེད་པ་དེ་དག་ཀྱང་ཆོ་ག་འདི་བཞིན་དུ་བྱའོ། །དཔེར་ན་  
རས་སམ། རྩིག་པའམ། སྤང་ལེབ་ལ་མཚོའི་དཀྱིལ་དུ་བྲི་བར་བྱ་སྟེ། གྲུའི་ཐེག་པ་ལ་ཞོན་པ། ཕུ་བོ་མིང་པོའི་རྗེས་སུ་འགྲོ་བ་བུ་མོ་བཞི་པོ་ཉིད་ཀྱང་རྒྱ་མཚོའི་ནང་དུ་ཞུགས་  
ཤིང་མཉམ་པར་འདུག་པའོ། །དེ་དག་མི་སྣང་གནས་གཞན་ནས། །ཁྲོ་བོའི་བཟླས་པ་ཡང་དག་བརྩམ། །དེ་ཚེ་གཡོ་འགུལ་རྡུལ་འབྱུང་བར་།དེ་དག་ཀུན་ནི་སྐྱེ་འགྱུར་བ། །  
  
  
།སྔགས་ཀྱི་བཟླས་པ་ཡོངས་སུ་བཏང། །མཚན་མོའི་ཐ་མར་རང་ཚུལ་ཉིད། །དགེ་དང་མི་དགེ་སྟོན་པར་འགྱུར། །སྐད་ཅིག་གིས་ནི་ཟློས་བ་ཡི། །དོན་རྣམས་  
ཐམས་ཅད་སྒྲུབ་པར་འགྱུར། །ཁྲོ་བོས་བཀུག་ཅིང་རྒྱས་བྱས་ནས་།སྨྲས་པ་ཐམས་ཅད་བྱེད་པར་འགྱུར། །རྟག་ཏུ་ཉི་མ་སོགས་ཀྱི་གཟའ། །དེ་བཞིན་དྲང་སྲོང་སྲིན་པོ་དང། །ནམ་མཁའ་  
ལྡིང་དང་ཤ་ཟས་ཀྱང། །རྫུ་འཕྲུལ་ཆེན་པོ་དེ་དག་མཆོད་།དབང་ཕྱུག་ཆེ་སོགས་འབྱུང་པོས་ཀྱང། །རྫུ་འཕྲུལ་ཆེན་པོ་དེ་དག་མཆོད། །དེ་དག་གིས་བཤད་ཆོ་ག་དང། །སྔགས་རྒྱུད་རྒྱ་  
ཆེ་བཅས་པ་ཡི། །ཐམས་ཅད་དེ་དག་ཁྲོ་རྒྱལ་གྱིས། །འབད་པ་མེད་པར་དབང་དུ་འགྱུར། །གང་དག་སྔགས་ནི་ཅི་ཡོད་པ། །ཁྲོ་བོ་འཚོལ་བ་རྙོག་འབྱུང་བ། །དེ་ཀུན་ཁྲོ་བོའི་རྒྱལ་པོ་ཡི། །  
དེ་དག་བསྒོ་བ་མཉམ་པར་བསྟན། །གང་ཡང་འཕགས་པའི་སྔགས་དག་ནི། །ཐམས་ཅད་ཀུན་འགྲོའི་ཁྱད་པར་ཅན། །མཆོག་དང་རབ་མཆོག་དྲག་པོ་དང། །གང་ཡང་དེ་བཞིན་  
རྒྱལ་བས་གསུངས། །དེ་བཞིན་པདྨ་འཛིན་སྔགས་དང། །བདག་ཉིད་ཀྱིས་ཀྱང་རབ་བཤད་དང། །གང་ཡང་གཞན་གྱིས་སྔགས་མཆོག་ནི་།རིགས་ལྔ་དག་གིས་གསུངས་པ་  
དང། །རྫུ་འཕྲུལ་ཆེན་པོ་འཇིག་རྟེན་པའི། །རྒྱལ་བའི་སྲས་ཀྱིས་གསུངས་བ་དག་ཁྲོ་བོའི་རྒྱལ་པོ་རྫུ་འཕྲུལ་ཆེས། །ཐམས་ཅད་དེ་དག་ཡང་དག་འགུགས། །སྔགས་དང་རྒྱུད་  
  
  
༄༅། །ནི་ཐམས་ཅད་ཀུན། །བསྟན་པ་འདི་ལ་ངེས་པར་འབྲེལ་།གང་ཞིག་གང་དག་ཆོ་གར་བསྟན། །དེ་ཉིད་འདིར་ནི་ངེས་པར་སྦྱར། །གཤིན་རྗེ་  
གཤེད་ནི་ཁྲོ་རྒྱལ་གྱི། །ལས་ཀུན་བྱེད་པའི་མཆོག་ཡིན་ནོ། །སྒྲོལ་མ་ཁྲོ་གཉེར་ཅན་ཉིད་དང། །དེ་བཞིན་གོས་དཀར་མོ་དང་ནི། །དེ་བཞིན་དཀར་ཆེན་རིག་མ་དང། །རྡོ་རྗེའི་  
རིགས་འབྱུང་མཱ་མ་ཀི་གཙུག་ཏོར་འབྱུང་བ་ཐམས་ཅད་དང། །ལྷ་མོ་སྤྱན་ནི་ཉིད་དག་དང། །དེ་བཞིན་གཤེགས་ཀུན་རིག་པ་དང་།མཐུ་ཆེན་ཐོབ་དང་ཀུན་བཟང་  
དང། །པདྨ་འཛིན་པའི་མངའ་བདག་དང། །བདག་ཀྱང་འཇིག་རྟེན་གནོད་སྦྱིན་བདག་བྱང་ཆུབ་སེམས་དཔའ་རྫུ་འཕྲུལ་ཆེ། །རྒྱལ་སྲས་རྨད་དུ་བྱུང་བ་དང། །དཔུང་  
བཟང་འཇིག་རྟེན་རྣམ་པར་གྲགས། །རྡོ་རྗེའི་སྡེ་དང་སྡེ་བཟང་དང། །བློ་བཟང་ཆོས་ཀྱིས་འཕགས་པ་དང། །བདག་གིས་ཀྱང་ནི་བཤད་པའི་སྔགས། །ཟློས་པས་བརྙས་པར་  
མི་བྱའོ། །སྔོན་དུ་རྟག་ཏུ་མཆོད་བྱ་ཞིང། །ལེགས་གསུངས་དེ་དག་བསྒོམ་མི་བྱ། །ཁྲོ་བོའི་རྒྱལ་པོ་ལེགས་མཆོད་ཅིང། །དེར་ནི་ཟློས་པས་སྦྱར་མི་བྱ། །དུས་རྣམས་  
རབ་ཏུ་སྔགས་དག་ལ། །དེ་དག་རིག་པ་བཅད་མི་བྱ། །ཇི་བཞིན་ལས་ནི་ཀུན་ལ་ཡང། །འཇིག་རྟེན་སྔགས་ཀྱི་ལྷ་དག་ནི། །དཀའ་ཟློག་བདེ་བྱེད་ཚངས་སོགས་དང། །  
  
  
།ཇི་ལྟར་རྒྱུད་ལ་སྔགས་རྣམས་ནི། །དེ་བཞིན་ཉིད་དུའང་ཀུན་ལ་བྱ། །ཐམས་ཅད་སྔགས་ནི་ཀུན་ལ་ཡང། །ཐམས་ཅད་ཉིད་དུའང་ཡང་དག་  
བསྟན། །སྔགས་ཀུན་རབ་ཏུ་འཇུག་པ་ཡང། །ཁྲོ་བོ་ལས་ནི་ཡང་དག་འབྱུང། །སྔགས་འདི་ཁྲོ་བོ་ཆེན་པོ་ནི། །གཤིན་རྗེ་གཤེད་ཅེས་བྱ་མིང་གིས། །བདག་ཉིད་ཆེན་པོ་གཤིན་  
རྗེ་ཡང། །མྱུར་དུ་བཀུག་ནས་འཇོམས་པར་བྱེད། །ཉི་མའི་བུ་ནི་གཤིན་རྗེ་དང། །བརྒྱ་བྱིན་བདག་ཉིད་ཆེན་པོ་ཡང། །བཀུག་ནས་དབང་མེད་མི་བཟད་པ། །གདུལ་དཀའ་འདུལ་ཕྱེད་  
མངའ་བདག་ཡིན། །སྔགས་འདི་སྔགས་ནི་ཆེན་པོ་སྟེ། །འཇམ་པའི་དབྱངས་ཀྱིས་བཤད་པ་ཡིན། །མ་རུངས་ལས་རྣམས་ཐམས་ཅད་བྱེད་།སྔགས་ཀུན་རབ་ཏུ་སྒྲུབ་པར་བྱེད། །དེ་  
སྐད་སྨྲས་ནས་དཔལ་ལྡན་ནི། །ལག་ན་རྡོ་རྗེ་རྫུ་འཕྲུལ་ཆེས་།ཤཱཀྱ་སེངྒེ་མི་ཡི་མཆོག་དཔའ་ཆེན་སངས་རྒྱས་ལ་བཏུད་ནས་།སྔགས་འཁོར་རྟེན་པའི་རྡོ་རྗེ་ཅན། །རྫུ་འཕྲུལ་ཅན་  
གྱིས་སྔགས་རྣམས་གསུངས། །འབྱུང་པོ་ཀུན་ཚོགས་དགེ་བ་ནི། །སེམས་ཅན་ཀུན་གྱིས་མཉན་པ་མིན། །སྔགས་རྣམས་ཀུན་ཚོགས་ལྟ་བྱེད་པ་།སྔགས་ཀྱི་མཆོག་ནི་བདག་གིས་  
བཤད། །བློ་དང་ལྡན་པ་འཇམ་པའི་དབྱངས། །བྱང་ཆུབ་སེམས་དཔས་བཤད་པ་ཡིན། །མི་བཟད་གདུལ་དཀའ་འདུལ་བྱེད་པ། །མ་རུངས་ཐམས་ཅད་ཟློག་པར་བྱེད། །འཕགས་  
  
  
༄༅། །པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས་གནོད་སྦྱིན་མོ་སྒྲུབ་པའི་  
ཆོ་ག་རབ་འབྱམས་ལས་ལེའུ་སུམ་ཅུ་རྩ་ལྔ་པ་རྫོགས་སོ།། །།དེ་ནས་གཞན་ཡང་བཤད་བྱ་བ། །སྡུག་བསྔལ་སྤང་ཞིང་བདེ་བྱ་བ་།སྡུག་བསྔལ་སྤང་ཞེས་  
བསྟན་པ་ནི། །མདོར་བསྡུས་ན་ནི་བཟློག་པ་ཡིན། །དེ་ཉིད་ཐེག་པ་རྣམ་གསུམ་དུ། །ང་ཡི་འདི་ནི་བསྟན་པ་ཡིན། །མི་རྟག་སྡུག་བསྔལ་བདག་མེད་དང། །འདུས་བྱས་ཐམས་  
ཅད་སྐད་ཅིག་ཉིད། །གསོབ་དང་རྟག་ཏུ་ཀུན་སྟོང་པར། །འཁོར་བའི་འཆིང་བ་ངེས་པར་བསྟན། །དེ་ལས་ཆགས་བྲལ་རྣམ་གསུམ་འགྲོ་སེམས་ཅན་རིགས་ལ་བརྟེན་པ་  
ཡིན༑ ༑བྱང་ཆུབ་སེམས་དང་སངས་རྒྱས་དང། །རང་རྒྱལ་བྱང་ཆུབ་ལ་བརྟེན་དང། །འདོད་ཆགས་བྲལ་བ་རྫུ་འཕྲུལ་ཆེ། །དེ་བཞིན་གཞན་དག་དགྲ་བཅོམ་ཉིད། །ཉན་  
ཐོས་བྱང་ཆུབ་ལ་བརྟེན་ནས། །རྣམ་གསུམ་ཞི་བ་ཐོབ་པར་བྱེད་།ཆོས་འདི་དག་ནི་མདོར་བསྡུ་ན། །དགེ་དང་མི་དགེ་བསྟན་པ་ཡིན་།རྟག་ཏུ་མི་དགེ་སྤང་བྱ་སྟེ། །དུས་རྣམས་  
ཀུན་ཏུ་དགེ་བ་སྤྱད། །འབྱུང་པོ་ཀུན་ལ་མི་འཚེ་བར། །ངས་ནི་ཆོས་ཀྱང་རབ་ཏུ་བརྟན། །འགྲོ་བ་ལྔ་པོའི་ལམ་ཉིད་དུ། །ཆོས་འདི་ཉིད་ནི་འགྱུར་བ་ཡིན། །གང་ཞིག་ཟག་  
  
  
།ཡང་དག་མཐའ་ལ་ཡང་དག་བརྟེན། །དང་པོའི་སངས་རྒྱས་སྔ་མ་ཡིས། །འདི་ཉིད་ལམ་དུ་གསུངས་པ་ཡིན་།ཞི་བ་མྱ་ངན་འདས་འགྲོ་བར། །ངས་ཀྱང་ཐམས་  
ཅད་བསྟན་པ་ཡིན། །ཆོས་ཀྱི་མཐའ་ལ་བརྟེན་ནས་ནི། །ཡང་དག་མཐའ་ལ་བརྟེན་ནས་ནི། །ཡང་དག་མཐའ་ནི་ཐོབ་པ་ཡིན། །ཆོས་རྣམས་ཀུན་གྱི་མཐའ་མེད་པ། །ཡང་དག་མཐའ་  
ཞེས་བརྗོད་པ་ཡིན། །ཆོས་འདི་དག་ནི་མདོར་བསྡུས་ནས། །ཉོན་ཅིག་ལྷ་ནི་ཐམས་ཅད་དང། །བྱང་ཆུབ་སེམས་དཔའ་རྫུ་འཕྲུལ་ཆེ། །དགྲ་བཅོམ་ཉན་ཐོས་དག་ཀྱང་ཉོན། །ང་  
ནི་ས་སྟེང་མྱ་ངན་འདའ། །ཁ་བ་ཅན་གྱི་ནང་དག་ཏུ། །སཱ་ལའི་ནགས་ནི་ཡང་དག་འབྱུང། །གསེར་དང་ལྡན་པའི་ཆུ་བོ་དང། །གྱད་རྣམས་ཀྱི་ནི་ཉེན་ཀོར་དུ། །སཱ་ལ་ཟུང་གི་ནགས་  
ནང་དུ། །ང་ནི་མྱ་ངན་འདའ་བར་འགྱུར། །གྲོང་ཁྱེར་མིང་ནི་སྡིག་པ་ཅན། །ཅོད་པན་བཅིངས་པའི་མཆོད་རྟེན་དང། །ཆུ་བོའི་འགྲམ་ནི་རྟག་ཉམས་དགའ། །དེར་ནི་ས་སྟེང་མྱ་ངན་  
འདའ། །བྱང་ཆུབ་སེམས་དཔའ་ཐམས་ཅད་དང། །རྫུ་འཕྲུལ་ཆེ་ལྡན་ཉན་ཐོས་དང། །ལྷ་དང་ཀླུ་དང་གནོད་སྦྱིན་དང། །འཇིག་རྟེན་སྐྱོང་བ་རྫུ་འཕྲུལ་ཆེ། །བརྒྱ་བྱིན་ཚངས་བཅས་  
འདབ་བཟང་དང། །གཞན་ཡང་འོག་མིན་ལ་སོགས་ལྷ། །དེར་ནི་ཐམས་ཅད་འདུས་པར་ནི། །རབ་ཏུ་འབྱུང་བར་འགྱུར་བ་ཡིན། །དེར་ནི་གྱད་ཀྱི་ཉེ་འཁོར་དང། །གངྒའི་བྱང་ཕྱོག་  
  
  
༄༅། །འགྲམ་དག་ནི། །ཆུ་བོ་ཆེན་པོ་དེ་ལས་གཞན། །ཁ་བ་ཅན་རིའི་ལྷོ་ཕྱོགས་ཆར། །སཱ་ལའི་ནགས་ཞེས་བྱ་བ་འབྱུང། །དེ་ཚེ་ནུབ་ཕྱོགས་བལྟས་  
བའི་མལ། །དེ་ཡི་གནས་སུ་འབྱུང་བར་འགྱུར། །དེ་ཚེ་ཆུ་བོ་རབ་དགའ་བ། །བཟང་པོ་གསེར་ལྡན་འགྲམ་དག་ཏུ། །ལྷ་རྣམས་ཀུན་གྱི་ཚོགས་ལ་སོགས། །འདུས་པ་དག་ནི་  
འབྱུང་བར་འགྱུར། །མི་དང་རྒྱལ་པོའི་མཆོག་རྣམས་དང། །མི་དང་མི་མ་ཡིན་པར་འབྱུང། །དེ་ཚེ་མི་དང་འབྱུང་པོ་ཀུན། །དེ་ཚེ་བྱིས་པ་འཕགས་པ་དང། །དགའ་སྟོན་ཆེན་  
པོ་དགའ་ཆེན་ལྟར། །གནས་དེ་ལ་ནི་ཡང་དག་འདུས། །རང་ལུས་ཟང་ཟིང་བཅས་པར་ནི། །བཟང་པོ་ཆེན་པོའི་བཀོད་པའང་བྱས། །ཆོས་ཀྱི་མཐའ་ནི་ཡོངས་སྤངས་ནས། །  
ཡང་དག་མཐར་ནི་ཡང་དག་ཞུགས། །དེ་ཚེ་སྔོན་གྱི་སྐྱེ་བ་ནི་།སེར་སྐྱའི་གྲོང་ཁྱེར་གཞི་དག་ཏུ། །ཤཱཀྱ་རིགས་ཀྱི་གཙོ་བོ་ནི། །ང་ནི་འཁོར་བའི་བཙོན་རར་སྐྱེས། །བདག་གི་སྡུག་  
བསྔལ་བདག་ཉིད་ཀྱིས། །ཁྱིམ་ལས་ངེས་འབྱུང་ཡོངས་སུ་སྤངས་།དེ་ཚེ་མུ་སྟེགས་མང་པོ་བསྟེན། །བདུད་རྩི་དག་ཀྱང་ཐོབ་མ་གྱུར། །དཀའ་བ་དག་ཀྱང་བདག་གིས་  
སྤྱད། །ལུས་ཀྱི་གདུང་པའང་ཡུན་རིང་བ། །ལོ་དྲུག་ཏུ་ནི་བསྟེན་པ་ཡིས། །ལུས་ཀྱང་ཞིག་ཅིང་རྣམ་པར་སྐམས། །ཤེས་དང་ཤེས་བྱ་གསལ་བ་ནི། །ངས་ནི་ཅུང་ཟད་  
  
  
།དེ་ནས་ང་ནི་ལངས་ནས་ཀྱང། །འབྲས་ཚན་དཀར་བའི་ཟས་ཀྱང་ཟོས། །ལྷ་རྣམས་ཀྱིས་མཆོད་ལམ་དག་ནི། །དེར་ནི་ས་སྟེང་ང་ཡིས་བགྲོད། །ཆུ་བོ་ནཻ་རཉྫ་ནའི་འགྲམ། །  
ཤིང་གི་རྒྱལ་པོ་ལེགས་མཛེས་པ། །མེ་ཏོག་རྣམ་པ་དུ་མས་ཁྱབ་།དེ་འགྲམ་ས་ནི་ཉམས་དགའ་བ། །ནགས་ཆེན་འབྲས་བུ་ལྡན་པ་དང་།རྣམ་པ་སྣ་ཚོགས་ཤིང་དག་འབྱུང། །  
ཆུ་བོ་ཆེན་པོས་ཡོངས་བསྐོར་བའི། །ཤིང་གི་རྩར་ནི་ང་ཡིས་ཕྱིན། །ས་ཡི་ཆ་ནི་མཐོང་ཙམ་གྱིས། །བདག་གིས་སེམས་ནི་བརྟན་པ་ཐོབ། །དེ་ལྟའི་ཤིང་ནི་བདག་གིས་མཐོང། །  
ཡལ་ག་ལོ་མ་ཉེར་མཛེས་པའི། །ཤིང་ཆེན་གྲིབ་མ་ཆེན་པོ་ནི་།རྩ་བ་མི་མངོན་ཉེར་སྤྱད་འོས། །ཤིང་རྩ་ཨ་ཤྭད་ཐར་འདུག་ནས། །སེམས་ནི་ཤིན་ཏུ་དང་བར་གྱུར། །བསམ་གཏན་  
དང་ནི་ཏིང་འཛིན་དང། །དེར་ནི་བརྟན་བའང་མངོན་པར་ཐོབ་།མཚན་མོའི་མཐར་ནི་སྐྱེ་མཐར་བྱེད། །དེར་ནི་སྣང་བ་མེད་བའང་ཐོབ། །བདུད་ཀྱི་བགེགས་ནི་རྣམ་མང་པོ། །རྣམ་པ་དུ་མ་  
རབ་ཏུ་སྦྱར། །སྡེ་རྣམས་བཅོམ་ནས་སླར་ལྡོག་ཅིང། །རང་གི་གནས་སུའང་དེ་དག་སོང། །སྔགས་དང་རྒྱུད་ནི་འདི་དོན་དུ། །རྣམ་པ་མང་པོའང་གསུངས་པ་ཡིན། །རྣམ་པ་དུ་མའི་  
སྦྱོར་བ་དང། །བསམ་གཏན་ཤེས་པའང་བསྟན་པ་ཡིན། །དེར་ནི་ཐེག་པ་གསུམ་ཡང་སྤྱད། །གཞན་དག་སེམས་ཅན་རྟེན་ལ་འཛུད། །ཉེས་པ་རྣམ་པ་གསུམ་ཉིད་ཀྱི། །གཉེན་  
  
  
༄༅། །པོ་དག་ཀྱང་རབ་ཏུ་བསྟན། །དེ་ནས་ལངས་ནས་ཡང་སོང་ནས། །གྲོང་ཁྱེར་ལྟེང་རྒྱས་ཆུ་བཟང་གིས། །ཁྲུས་བྱས་དེར་གནས་དྲང་སྲོང་རྣམས། །སློབ་མར་  
བཅས་པའང་རབ་ཏུ་བྱུང། །སེམས་ཅན་རྣམ་མང་དོན་བྱས་ནས། །དེ་ནས་ང་ནི་ཡང་དག་འདས། །ཀ་ཤིའི་གྲོང་ནི་ཉམས་དགའ་བར་།མཐར་གྱིས་སུ་ནི་ཡང་དག་ཞུགས། །རྫུ་  
འཕྲུལ་ཆེན་པོ་སྔར་སངས་རྒྱས། །དེ་ཡི་གནས་སུའང་ཞུགས་པ་ཡིན། །ཀ་ཤི་སྐྱེ་བོའི་ཡུལ་དག་ཏུ། །དེར་ནི་རང་བདག་ཉིད་གནས་གྱུར། །ཞི་བ་མྱ་ངན་འདས་བྱེད་པའི། །  
དམ་ཆོས་ཆོས་ཀྱི་འཁོར་ལོ་བསྐོར། །འཇིག་རྟེན་ལྷ་དང་ལྷ་མིན་བཅས། །འགྲོ་བ་ལྔ་ལ་ཡང་དག་བརྟེན། །འབྱུང་པོ་ཀུན་ལ་བདེ་བའི་ཕྱིར། །དེར་ནི་ཆོས་ཀྱང་རབ་ཏུ་བསྟན། །  
དེར་ནི་སྔ་མའི་སངས་རྒྱས་ཀྱིས། །ཆོས་ཀྱི་འཁོར་ལོ་རབ་ཏུ་བསྐོར། །ཆོས་ཀྱི་འཁོར་ལོ་བླ་ན་མེད། །དེ་ནི་ང་ཡིས་རབ་ཏུ་བསྟན། །སྲིད་ལས་གྲོལ་ཞིང་བདེ་དོན་དང། །  
སེམས་ཅན་ཉེས་པ་བཟློག་པའི་ཕྱིར། །བདེ་ཞིང་ཞི་བར་གཞོལ་བ་འོ། །ཚངས་བའི་འཁོར་ལོ་རབ་ཏུ་བསྐོར། །སྲིད་པའི་ལམ་ནི་གཞིག་དོན་དུ། །བདེ་བའི་ཏིང་  
འཛིན་ལས་བྱུང་བའི། །འཕགས་ལམ་ཡན་ལག་བརྒྱད་པ་ནི། །ཚངས་བའི་གནས་བཞིས་རྣམ་པར་བརྒྱན། །རྟེན་ཅིང་འབྲེལ་བར་འབྱུང་དང་བཅས། །རྣམ་པ་བཅུ་  
  
  
།མ་རིག་འགག་པར་ཡང་དག་ལྡན། །རིག་པ་བསྐྱེད་པའི་རིམ་ལས་བྱུང། །ཡང་དག་མཐའ་ཡི་ལེགས་མཐར་སྐྱེས་།དེ་ཉིད་མཐར་ནི་བསྟན་པ་ཡིན། །ལུགས་  
སུ་འབྱུང་དང་བཟློག་བ་དག་ཐ་མར་བདག་ཉིད་རྟོགས་ཆེན་སྐྱེས་།སེམས་ཅན་མང་པོ་ཐར་དོན་དུ། །ཞི་བའི་འཁོར་ལོ་ཡང་དག་ལྡན་།ཉམས་དགའ་ཀ་ཤིའི་གྲོང་སྤངས་ནས། །  
དེ་ཚེ་བདག་ནི་མཉན་ཡོད་སོང། །དེ་ཚེ་མུ་སྟེགས་གདུལ་བྱའི་ཕྱིར་།ཆོ་འཕྲུལ་ཆེན་པོའང་བྱས་པ་ཡིན། །མི་ཡུལ་དག་ཏུ་རྫུ་འཕྲུལ་ནི། །དེ་ཚེ་ཡང་དག་བསྟན་པ་བྱས། །མུ་  
སྟེགས་མང་པོའི་གནས་དག་ཏུའང། །དེ་ཚེའང་རབ་ཏུ་དགའ་བར་བྱས། །ཡུལ་མིང་མེ་ཐབ་ཅེས་བྱ་བར། །ལྷ་ལས་བབས་བ་བཟང་བོ་བྱས། །སུམ་ཅུ་རྩ་གསུམ་དག་ཏུ་ཡང། །  
ཆོས་ཉིད་ལ་ནི་བརྒྱ་བྱིན་སྤྱར། །དེ་ནས་འོག་མིན་ལྷ་སོགས་དང་།ཚངས་སོགས་བརྒྱ་བྱིན་བཅས་པ་དང། །རྣམ་ཐོས་གནོད་སྦྱིན་དབང་དང་བཅས། །རྒྱལ་ཆེན་བཞི་ཡི་  
རིས་དག་དང། །རྟག་ཏུ་མྱོས་དང་གཞོང་ཐོགས་དང། །པི་ཝང་གསུམ་པ་ཕྲེང་ཐོགས་དང། །ལྷ་དང་གནོད་སྦྱིན་ཚོགས་རྣམས་ཀུན། །ས་བླ་ལྷ་དང་བར་སྣང་གནས། །  
འཕགས་པ་གནོད་སྦྱིན་ཚོགས་བདག་དང། །ལྷ་དང་ལྷ་མིན་ཐམས་ཅད་དང། །ཆོས་ཀྱི་འབྲས་བུ་ལྡན་བར་བྱས། །མྱ་ངན་འདས་གསུམ་རྗེས་འགྲོ་བྱས། །སེམས་ཅན་  
  
  
༄༅། །བསམ་གྱིས་མི་ཁྱབ་པའང། །དེ་ཚེ་ལེགས་པ་ཉིད་ལ་བཙུད། །དེ་དག་རྩིས་ཀྱིས་གྲངས་མེད་པ། །འཁོར་བའི་མཐའ་བཞིན་དེ་མཐའ་མེད། །སྟོང་  
ཆེན་པོ་ཡི་འཇིག་རྟེན་གྱི། །ཁམས་དང་འདྲ་བར་བསམ་མི་ཁྱབ་།རྟག་ཏུ་སེམས་ཅན་མང་པོ་ནི། །བདེན་པའི་དོན་ལ་ཡང་དག་སྦྱར་།དེ་ཚེ་དེར་ནི་ང་འོངས་ནས། །གནས་  
གཙང་སྟེང་དུ་གནས་ནས་ཀྱང། །ཐེག་པ་གསུམ་ལ་རྗེས་འཇུག་པའི་།དམ་ཆོས་སྔགས་ནི་རབ་ཏུ་བསྐོར། །སེམས་ཅན་གདུལ་བྱ་ལ་བརྟེན་ནས། །ང་ཡིས་ཆོ་གའི་རྒྱལ་པོ་  
འདི༑ ༑འཇིག་རྟེན་མང་ལ་རབ་བསྟན་ནས། །འཇམ་པའི་དབྱངས་ལའང་གཏད་པ་ཡིན། །ང་ནི་འཇིག་རྟེན་མྱ་ངན་འདས། །ས་སྟེང་སྟོབས་པར་གྱུར་པ་ན། །དེ་ནས་འཇམ་  
དཔལ་སེམས་ཅན་ལ། །སངས་རྒྱས་མཛད་པ་བྱེད་པར་འགྱུར། །ཐུབ་དབང་ཡོངས་སུ་མྱ་ངན་འདས། །དམ་པའི་ཆོས་ནི་བསྲུང་བའི་ཕྱིར། །དེ་ཚེ་རྟག་ཏུ་སྲུང་བར་ནི། །  
འཇམ་པའི་དབྱངས་ནི་འགྱུར་བ་ཡིན། །སྔགས་ནི་རབ་ཏུ་དབྱེ་དོན་དུ་།ཆོ་ག་རྒྱ་ཆེན་བསྟན་པ་ཡིན། །དེ་ཚེ་དུས་ཀྱི་ཐ་མ་ལ། །མ་རུངས་མི་བཟད་ཆེན་པོ་ཡི། །མི་བདག་གདུགས་  
པ་ཆེན་པོ་ནི། །ཕན་ཚུན་གསོད་པ་དག་ལ་དགའ། །སྡིག་པའི་ལས་ཅན་སྤྱོད་པ་ངན། །དེ་ཚེ་ལོངས་སྤྱོད་ཆུང་བ་དང། །དེ་ཚེ་དུས་ཀྱི་ཐ་མ་ལ། །འབྱུང་བར་འགྱུར་བར་ཐེ་  
  
  
།སཱ་ལ་ཞེས་བྱའི་ནགས་སུ་ནི། །དེ་དག་མཆོད་དོན་རྩོམ་པར་བྱེད། །ཆུ་བོ་གསེར་ལྡན་འགྲམ་དང་ནི། །ཅོད་པན་འཆིང་བའི་མཆོད་རྟེན་དུ། །ཞི་བའི་དབྱིངས་ལ་བརྟེན་  
བའི་ཕྱིར། །ང་ནི་མྱ་ངན་འདས་མལ་འཆའ། །ལུས་ནི་སྲེག་པའི་ཤིང་ལ་བཞག་རྫོགས་ལོངས་སྤྱོད་པ་ལོངས་སྤྱོད་སྤངས། །དེའི་སྔོན་མཛད་པ་ཉིད་དང་ནི། །ང་ཡི་རྨད་བྱུང་སྤྱོད་  
མཐོང་ནས། །ང་ཡི་གདུལ་བྱའི་སྤྱོད་ཡུལ་དང། །སངས་རྒྱས་གདུལ་བྱའི་མཛད་པ་དང། །སྤྱོད་པ་དགེ་བ་སྣ་ཚོགས་ཏེ། །མི་ཡི་བདག་པོར་ཀུན་དྲན་ནས། །ཐམས་ཅད་མཆོད་པར་  
བྱེད་པར་འགྱུར། །ལྷ་དང་ལྷ་མིན་མིར་བཅས་པ། །དེ་ནས་ས་བདག་ཀུན་འདུས་ནས། །དེ་ཚེ་ང་ཡི་དྲུང་དུ་ནི། །དགའ་སྟོན་ཆེན་པོ་མཆོད་པ་ཀུན། །བྱེད་པར་འགྱུར་བར་ཐེ་ཚོམ་མེད། །  
སྐུ་ནི་ཤིང་ལ་རབ་བཏེག་ནས། །ཟང་ཟིང་ཡོན་ཏན་འབྱུང་བའི་གནས། །དགེ་བ་དང་ནི་མི་དགེ་དང། །བསོད་ནམས་བསོད་ནམས་མ་ཡིན་སྤངས། །ཡང་དག་མཐའ་དོན་སྟོང་ཉིད་མཐའ། །ཕུང་པོ་ལྔ་ནི་འབྱུང་བ་ཆེ།།  
སེམས་ཅན་མང་པོས་དེ་རྗེས་མཐོང། །བསོད་ནམས་ཆེ་བའི་དོན་དུ་སྦྱར། །རྫུ་འཕྲུལ་ཆེན་པོ་འདོད་ཆགས་བྲལ། །ཉན་ཐོས་ཆེན་པོ་བདག་ཉིད་ཆེ། །བྱང་ཆུབ་སེམས་དཔའ་ཐམས་  
ཅད་ཀྱང། །ས་བཅུ་ལ་ནི་ཡང་དག་གནས། །ཡང་དག་མཐའ་ནི་རྟོགས་ནས་ཀྱང། །ཆོས་ཀྱི་མཐའ་ལ་ཡང་དག་གནས། །སེམས་ཅན་ཀུན་ལ་སྙིང་བརྩེ་བར། །ཀུན་གྱིས་ཡོངས་  
  
  
༄༅། །སུ་བསྐོར་ནས་གནས། །ལྷ་ཡི་ཚོགས་ནི་ཐམས་ཅད་དང་།འཕགས་དང་སོ་སོའི་སྐྱེ་བོ་དང། །འདི་ཀུན་བསོད་ནམས་ཆེན་པོའི་གནས། །མཆོད་རྟེན་ལ་ནི་  
འདུས་པར་འགྱུར། །མི་རྟག་སྡུག་བསྔལ་དོན་གནས་ནས། །དང་བའི་སེམས་ནི་རབ་ཏུ་ཐོབ། །མཆོད་རྟེན་མཐའ་ཡི་ཉེན་ཀོར་དུ། །འབྱུང་པོའི་ཚོགས་ཀྱང་འདུག་པ་ཡིན། །མཆོད་  
པ་ཆེན་པོ་བྱས་ནས་ནི། །སྨྲེ་སྔགས་འདོན་ཅིང་དུ་བར་བྱེད་།དབུགས་འབྱིན་སྙིང་རྗེས་བརླན་ནས་ནི། །མཆི་མའི་ཐིགས་པའང་རབ་ཏུ་འཛག་སྨྲེ་སྔགས་འདི་ལྟར་ཀུན་འདོན་པ། །མི་  
རྟག་སྡུག་བསྔལ་སྟོང་པ་ཡི། །སངས་རྒྱས་ཆོས་ནི་སྔར་སྟོན་མཛད། །དེ་ལྟར་ས་སྟེང་འདི་ལ་ནི། །དེ་འདིར་ཐུབ་མཆོག་དམ་པ་ནི། །དྲང་སྲོང་མཆོག་གྱུར་བདུན་པ་དང། །སེམས་ཅན་  
ཀུན་མཆོག་ཤཱཀྱའི་རྒྱལ། །དེ་མཐོང་བ་ཡི་ཐ་མ་ཡིན། །སྡུག་བསྔལ་མི་རྟག་སྟོན་པ་ཡི། །བཅོམ་ལྡན་དེ་འདི་གཟིམས་པ་ཡི། །མཐོང་བ་ཡི་ནི་ཐ་མ་འམ། །སྟོང་ཉིད་དོན་དམ་  
སྟོན་བྱེད་དང། །ཐོག་མ་ནས་ཞི་དོན་སྟོན་པ། །ལྷ་ཡི་ཚོགས་དག་ཅི་ཡི་ཕྱིར། །ཀྱེ་མ་མངའ་བདག་སད་མི་བྱེད། །རྫུ་འཕྲུལ་ཆེན་པོ་ལྷ་ཡི་བུ། །ཐམས་ཅད་འདིར་ནི་ལྷགས་  
པར་གྱུར། །དཔའ་བོ་ཆེན་པོ་ཆོས་དོན་གཉེར། །རྫུ་འཕྲུལ་ཆེན་པོ་ཉན་ཐོས་དང། །སེམས་ཅན་ཀུན་ནི་སྡུག་བསྔལ་བའི། །མི་དང་ལྷ་དང་ལྷ་མ་ཡིན། །ཆོས་ཀྱི་འཁོར་ལོ་  
  
  
།དེ་ཡི་དུས་ནི་འདི་དག་ཡིན། །བཅོམ་ལྡན་ཁྱོད་ནི་མྱུར་དུ་བཞེངས། །སངས་རྒྱས་དུས་ཀྱི་རྗེས་འགྲོ་བ་།རྒྱ་མཚོ་ཆེན་པོའི་དུས་བཞིན་དུ། །ཐུབ་པས་དེ་འདྲར་མི་  
འདའ་མཛོད། །ཡུན་རིང་དུས་ནས་བརྟེན་མཛད་པའི། །སེམས་ཅན་མང་པོའི་དོན་མཛད་སྩོལ། །ཞི་བ་མྱ་ངན་འདས་ལམ་མམ། །བསམ་གཏན་རྣམ་ཐར་བསྟན་དུ་གསོལ། །དེ་  
ལྟར་རྣམ་པ་དུ་མ་ཡི། །སྨྲ་བ་མང་པོའི་ཚིག་བརྗོད་ནས། །རྫུ་འཕྲུལ་ཆེན་པོའི་ལྷ་ཡི་ཚོགས། །དེ་ནས་ཐམས་ཅད་ཅང་མི་སྨྲ་།མཚུངས་མེད་སྨྲེ་སྔགས་བྱས་ནས་ནི། །བདུད་དང་  
བཅས་པས་རབ་ཏུ་འདུག་ཡུན་རིང་དུ་ཞིང་སྨྲེ་བྱས་ནས། །འགུལ་ནས་འཆི་བཅས་སྒྲ་འཛེར་བཅས། །མྱ་ངན་ཡིད་མི་བདེ་དང་བཅས་།ཚངས་ཚོགས་ལྷ་དང་ལྷ་མིན་བཅས། །མི་  
དང་མི་ཡི་བདག་པོ་ཀུན། །ས་སྟེང་དེ་ལ་གནས་པར་འགྱུར། །གཞན་ཡང་ཤཱཀྱའི་རིགས་སྐྱེས་པ། །རྫུ་འཕྲུལ་ཆེན་པོ་འདོད་ཆགས་བྲལ། །བདག་ཉིད་ཆེན་པོ་སངས་རྒྱས་ནི། །ལྷ་  
ཡི་ལྷ་ཡི་གཉེན་གྱུར་པ། །དགེ་སློང་མ་འགགས་པ་ཞེས་བྱ། །དེ་གཅུང་མི་ཡི་ནང་ན་དགེ་ཤིན་ཏུ་ཕྲ་ལ་མཁས་ཤིང་གསལ། །ཆགས་བྲལ་ལུགས་ལ་མཁས་པ་དང། །དགྲ་  
བཅོམ་གཙོ་བོ་རྒྱལ་པོ་ནི། །དུ་མའི་འཁོར་གྱིས་ཡོངས་སུ་བསྐོར་།མྱ་ངན་གྱིས་བསྐྱེད་དབུགས་ཕྱུང་ནས། །ཤིན་ཏུ་ཡུན་རིང་ཚིག་ཀྱང་སྨྲས། །སྙིང་རྗེ་ཡིད་མི་བདེས་དྲངས་  
  
  
༄༅། །པས༑ ༑རྒྱལ་པོ་དང་བཅས་གྱད་རྣམས་ལ། །གྲོགས་པོ་རེ་ཞིག་ཤིང་ལ་ནི། །མེ་ནི་འཇུག་པར་མ་བྱེད་ཅིག་ཇི་སྲིད་བཅོམ་ལྡན་སྲས་བོ་ནི། །མཆོག་  
གྱུར་ཆོས་ཉིད་ལས་བྱུང་བ། །དེ་ནི་ཉན་ཐོས་རྫུ་འཕྲུལ་ཆེ་།འོད་སྲུང་ཆེན་པོ་ཞེས་བྱ་བ། །ཐུབ་པ་ཆེན་པོ་བློ་ཡི་མཆོག་།བྲམ་ཟེའི་རིགས་སྐྱེས་ཟང་ཟིང་མེད། །མ་ག་དྷ་ཡི་མི་  
ནང་སྐྱེས། །རི་བོ་དེར་ནི་མཉམ་པར་བཞག་གྲོང་ཁྱེར་རྒྱལ་པོའི་ཁབ་མཆོག་ཏུ། །བི་པ་ལི་ཡི་ཁྱིམ་དུ་གནས། །དེར་ནི་མྱུར་དུ་འདིར་འོང་བར། །བྱེད་ཀྱི་གཞན་དུ་མ་ཡིན་  
ནོ༑ ༑ལྷ་ནི་གང་ཞིག་དེར་དད་པ། །སྐུ་ལ་མེ་འབར་དེས་བཟློག་པས་།དེ་བར་སྐུ་ལ་མ་གཏོང་བ། །དལ་བ་དོན་མེད་མ་བྱེད་ཅིག་ཇི་སྲིད་རྫུ་འཕྲུལ་ཆེ་བའི་མཆོག་  
ཉན་ཐོས་ཐུབ་པ་ཐུགས་དགྱེས་དེས། །འཇིག་རྟེན་གསུམ་མཆོད་སངས་རྒྱས་དང། །སྟོན་པ་འཇིག་རྟེན་གྱིས་མཆོད་ལ། །ཞབས་ལ་སྤྱི་བོས་ཕྱག་བཙལ་ནས། །བླ་མ་  
གཡས་སུ་བསྐོར་བྱས་པ། །དེ་ཚེ་སྐུ་འདི་སྦར་དོན་དུ། །དེར་ནི་ཀུན་གྱིས་རབ་བྱོས་ཤིག་གང་ཚེ་སྔར་ནི་སྦར་འགྱུར་ན། །ཀུན་ཏུ་འབར་བའང་དོན་མེད་གྱུར། །ཐམས་  
ཅད་དོན་མེད་མ་བྱེད་ཅིག་འདིར་ནི་ངལ་བ་ཁོ་ན་འབྱུང། །བློ་དང་ལྡན་པ་མ་འགགས་པས། །ཀུན་ལ་དེ་སྐད་སྨྲས་ནས་ནི། །མི་དང་མི་ཡི་བདག་པོ་དང། །གྱད་  
  
  
།མི་ཡི་རིགས་སུ་ང་སྐྱེས་ཤིང། །མི་རྣམས་ཀྱིས་ཀྱང་རབ་ཏུ་སྐྱེས། །ལོངས་སྤྱོད་རྣམས་མང་གཞན་དང་ནི། །བཟོ་དང་སྒྱུ་རྩལ་དགེ་བའང་བསྐྱེད། །  
ས་སྟེང་ཤིང་གི་རྩ་དག་ཏུ། །མི་ཡི་གཟུགས་ཀྱིས་བྱང་ཆུབ་ཐོབ་།སངས་རྒྱས་ཀུན་གྱི་མཛད་པ་ནི། །མི་རྣམས་ལ་ནི་ཆོས་ཀྱང་བསྟན། །དེ་ཉིད་ཕྱིར་ན་མི་རྣམས་ཀྱིས། །སྐུ་སྦྱོང་དོན་  
ཕྱིར་མེ་ཡང་སྤར། །ང་མིང་འབྱུང་པོ་ཀུན་གྱི་ནི། །མཆོག་ཉིད་དུ་ནི་གྱུར་པ་ཡིན། །མི་ཡི་འཇིག་རྟེན་ཞི་བ་དང། །ང་ནི་མྱ་ངན་འདས་པར་བརྟགས། །གང་དག་སངས་རྒྱས་ཐམས་  
ཅད་ནི། །འདས་དང་མ་འོངས་ད་ལྟར་གྱི། །ཐམས་ཅད་མི་ཡི་འཇིག་རྟེན་དུ། །མི་ཡི་ལུས་སུ་ཡང་དག་འབྱུང། །སྐྱེ་དང་བྱང་ཆུབ་དེ་བཞིན་དུ། །དམ་ཆོས་འཁོར་ལོ་དགེ་བ་སྤྱོད།།  
ཞི་བ་ཡང་དག་ཀུན་གཤེགས་པར། །དེ་བཞིན་རང་རྒྱལ་དགྲ་བཅོམ་པ། །མི་ཡི་ལུས་ལ་བརྟེན་ནས་ནི། །བླ་མེད་ཞི་བར་གཤེགས་པ་ཡིན་།བསྐལ་པ་བསམ་གྱིས་མི་ཁྱབ་  
བར༑ ༑དེ་དག་ལ་ནི་ངས་ཕན་བྱས། །ང་ནི་ཕྱི་མར་ཞི་བ་དང་།བསིལ་བར་གྱུར་ཅིང་འགོག་པར་གྱུར། །ས་སྟེང་སྟོང་བར་གྱུར་པ་ན། །དེ་ན་སྐུ་གདུང་རབ་བཞག་པ། །མི་རྣམས་  
ལ་ནི་ཕན་དོན་དུ། །མཆོད་པ་རྗེས་སུ་གཟུང་འདོད་བས། །འཇིག་རྟེན་ལྟ་དང་ལྷ་མིན་བཅས། །མི་དང་གནོད་སྦྱི་མཁའ་ལྡིང་བདག་སྲིན་པོ་ཡི་དྭགས་གྲུལ་བུམ་  
  
  
༄༅། །བདག་རྫུ་འཕྲུལ་ཆེན་པོ་ཤ་ཟ་རྣམས། །འབྱུང་པོ་དག་ནི་ཐམས་ཅད་དང། །གཟར་བཅས་མ་མོ་རྣམས་དང་ནི། །དེ་བཞིན་འཇིག་རྟེན་ཐམས་ཅད་  
ནི༑ ༑གྲངས་མེད་བསམ་གྱིས་མི་ཁྱབ་ཁམས། །སྲོག་ཆགས་ཐམས་ཅད་ཉིད་དག་ནི། །མཆོད་པའི་དོན་ཕྱིར་སྐུ་གདུང་དག་ས་སྟེང་སྟོང་པར་གྱུར་པ་ན། །དེ་ཡི་ཚེ་ན་ཡང་  
དག་བཞག་ཁ་ཅིག་ས་སྟེང་མི་དག་དང། །ལྷ་ཡི་རྒྱལ་པོ་དེ་བཞིན་གཞན། །ལྷ་མིན་དབང་པོ་རྫུ་འཕྲུལ་ཆེ། །ས་འོག་གནས་པ་གཞན་དག་དང། །དེ་བཞིན་ཀླུ་རྒྱལ་  
ལྷ་མིན་དག་སྐུ་གདུང་སོ་སོ་སོ་སོར་ནི། །ཡོན་ཏན་ལྡན་པ་རྫུ་འཕྲུལ་ཆེས། །ཕྱོགས་གནས་ཐམས་ཅད་བདག་གིར་བྱས། །རང་གི་གནས་སུ་ཁྱེར་ནས་ནི། །དེ་ཚེ་མཆོད་  
པ་བྱེད་འགྱུར་ཞིང། །རྫུ་འཕྲུལ་ཆེན་པོ་སངས་རྒྱས་སུ། །ཐམས་ཅད་ཐེ་ཚོམ་མེད་པར་འགྱུར། །མཆོག་དང་ཐ་མ་བར་གནས་པའི་།སེམས་ནི་དད་པ་རྣམ་གསུམ་གྱིས།།  
འཇིག་རྟེན་རྣམ་གསུམ་འགྱུར་བ་ནི། །སངས་རྒྱས་བསེ་རུ་དགྲ་བཅོམ་ཐོབ། །ཐེག་པ་རྣམ་གསུམ་འཇིག་རྟེན་གསུམ། །རྣམ་གསུམ་ཡང་དག་བསྟན་པ་ཡིན། །ཐེག་ཆེན་  
ལ་འཇུག་ལམ་གྱིས་ནི། །དེ་ལ་བརྟེན་ནས་ངེས་པར་འབྱུང། །རང་རྒྱལ་བྱང་ཆུབ་ལ་བརྟེན་པ། །དེ་བཞིན་འཇིག་རྟེན་འགྱུར་བ་ཡིན་།དེ་ལས་གཞན་པ་ཉན་ཐོས་ཀྱང།།  
  
  
།དེ་བཞིན་འཇིག་རྟེན་འགྱུར་བ་ཡིན། །རྣམ་གསུམ་རིགས་ཀྱིས་རྣམ་པར་བརྒྱན། །ས་བདག་ལོངས་སྤྱོད་ཆེན་པོ་དང། །བདེ་ཆེན་དོན་དུ་འཁོར་  
ལོས་བསྒྱུར། །ལྷ་དང་མི་ཡི་ཕུན་སུམ་ཚོགས། །ཡུན་རིང་དེ་ཚེ་རྗེས་མྱོང་ནས། །མཐར་ནི་འཆི་བ་ལ་བརྟེན་ནས། །དེ་དག་ཞི་བ་རྣམ་གསུམ་འགྲོ་དང་པོར་སྔར་ནི་སངས་རྒྱས་དང། །  
ད་ལྟར་མ་འོངས་པ་དག་ཀྱང། །ཐམས་ཅད་ལ་ནི་འདི་ཉིད་དེ། །འདི་ནི་ཡང་དག་ཇི་བཞིན་བསྟན། །མྱ་ངན་འདས་པའི་ས་དེ་ལ། །ལྷ་རྣམས་ཐམས་ཅད་འདུག་ནས་ནི། །ཡིད་འབྱུང་  
སེམས་ནི་སྐྱོ་ནས་ཀྱང། །སྐད་འཛེར་བཅས་པས་སྨྲ་བ་ནི། །དེ་ཚེ་ཐམས་ཅད་འདི་སྐད་སྨྲ། །ཀྱེ་མའོ་ཀྱི་ཧུད་མི་རྟག་པ། །འཇིག་རྟེན་སངས་རྒྱས་རྫུ་འཕྲུལ་ཆེ། །དེ་འདིར་ཡོངས་སུ་  
མྱ་ངན་འདས། །ལྷ་ཡི་རྒྱལ་པོ་རྫུ་འཕྲུལ་ཆེ། །དེ་དག་ཀུན་གྱིས་དེ་སྨྲས་ནས། །སྙིང་ནི་མྱ་ངན་བཅས་གྱུར་ནས། །དེ་ནས་ཅང་མི་སྨྲ་བར་གནས། །མ་ག་དྷཱ་ཡི་སྐྱེ་བོ་མཆོག་ཀུ་  
ཤའི་མཆོག་གི་གྲོང་གནས་པ། །དེ་དང་ཉེ་བའི་རི་བོ་ནི། །ཕག་རྒོད་ཅེས་བྱའི་མིང་དུ་གྲགས། །དགེ་སློང་བསམ་གཏན་དེར་བྱེད་པ་།པི་པ་ལི་ཡི་ཕུག་ཞུགས་པ། །འདི་ནི་ཉན་  
ཐོས་ང་ཡི་བུ། །ཐུགས་སྐྱེས་ཆོས་ལས་བྱུང་བ་གང། །དེ་ནི་འོད་སྲུང་ཆེན་པོ་ཡིན། །དེ་ཚེ་ཕུག་མཆོག་ལ་འདུག་ནས། །དེ་ནས་བསོད་སྙོམས་ལ་སྤྱད་དེ། །འདུག་ནས་རང་ཉིད་  
  
  
༄༅། །སེམས་པར་བྱེད། །དུས་རིང་བདག་གི་སངས་རྒྱས་ལ། །བདག་གིས་ཀྱང་ནི་དེ་ཕྱག་བྱས། །རང་བྱུང་གྱུར་པ་མི་ཡི་མཆོག་བདག་གིས་ད་ལྟར་དེ་བལྟ་  
བྱ༑ ༑ཤཱཀྱའི་རིགས་སྐྱེས་ཐུབ་པ་མཆོག་བཅོམ་ལྡན་དེ་ནི་ག་ལ་བཞུགས། །བྲམ་ཟེའི་རྒྱལ་པོ་འོད་སྲུང་ཆེ། །དེར་ནི་ཡང་དག་དགོངས་པར་གྱུར། །ཐུབ་པའི་ཐུབ་པ་ཁོ་ན་ནི། །  
སེམས་ཀྱིས་དེ་ལྟར་བསམས་པར་གྱུར། །ལྷ་ཡི་མིག་གིས་འཇིག་རྟེན་ལ་།འཇིག་རྟེན་མ་ལུས་ལྟ་བར་བྱེད། །འོག་མིན་དེ་བཞིན་འཇིག་རྟེན་མཐའ། །སྲིད་རྩེའི་འཇིག་རྟེན་  
ཁམས་ཀྱི་བར། །འཇིག་རྟེན་མ་ལུས་ཐམས་ཅད་དང། །སྟོང་ཆེན་སྲིད་པ་ལས་བྱུང་བ། །ཉན་ཐོས་སྤྱོད་ཡུལ་ཇི་ཙམ་པར། །ལྷ་ཡི་མིག་གིས་བལྟ་བྱས་ནས། །མྱ་ངན་འདས་  
གཟིམས་ཞི་བ་དང། །བསིལ་བར་གྱུར་ཞིང་ནད་མེད་པ། །རྫུ་འཕྲུལ་ཆེན་པོ་ལྷ་ཚོགས་ཀྱིས། །ཀུན་ནས་ཡོངས་སུ་བསྐོར་བ་དང། །མི་དང་མི་ཡི་བདག་པོ་དང། །ལྷ་མིན་  
གནོད་སྦྱིན་སྲིན་པོ་དང། །འབྱུང་པོའི་ཚོགས་ནི་ཐམས་ཅད་དང་།བྱང་ཆུབ་སེམས་དཔའ་རྫུ་འཕྲུལ་ཆེ། །གྲགས་ཆེན་ཉན་ཐོས་ཆེན་པོ་ཡང། །ཤེས་རབ་གཙོར་ནི་གྱུར་  
པ་དང། །འདོད་ཆགས་བཅས་དང་འདོད་ཆགས་བྲལ། །ལྷ་དང་བཅས་པ་མི་རྣམས་ཀྱིས། །དཔའ་བོ་ཤིང་ལ་བཏེག་པ་ནི། །སངས་རྒྱས་ཉི་མའི་རིགས་ལས་བྱུང། །དེ་  
  
  
།ཐུབ་པ་དམ་པའི་མངའ་བདག་ནི། །ས་བདག་གླིང་ལ་གནས་རྣམས་ཀྱིས། །ཀུན་ནས་ཡོངས་སུ་བསྐོར་གྱུར་ནས། །མི་ཡི་དབང་མཆོག་གྱད་དག་གིས། །  
ལག་ན་རྩྭ་སྒྲོན་ཡང་དག་ཐོགས། །དེ་དག་མེ་སྦར་མི་ནུས་པར་།ལྷ་རྣམས་ཀྱིས་ནི་བཟློག་འགྱུར་ཞེས། །དགེ་སློང་མ་འགགས་པ་ཡང་ནི། །བརྟུལ་ཞུགས་ཅན་གྱིས་དེ་སྐད་སྨྲས། །  
མཆི་མས་བརྣངས་ཤིང་སྨྲེ་སྔགས་འདོན། །ས་རྣམས་སྒྲ་ནི་ཆེན་པོས་གང། །ཧ་ཧ་ཞེས་བྱའི་སྒྲ་ཉིད་དང། །རྔ་བོ་ཆེ་ཡི་སྒྲ་ཡང་ཐོས། །ལྷ་དང་དྲང་སྲོང་ཚོགས་ཀྱིས་ཁྱབ། །ལྷ་ཡི་བུ་  
མོའི་ཚོགས་ཀྱིས་བསྟོད། །གྲུབ་པ་རིག་འཛིན་ཀླུ་དང་ནི། །མི་འམ་ཅི་ཀླུ་རྒྱ་ཆེ་བ། །སྙན་པའི་སྒྲ་ནི་སྒྲོགས་པར་བྱེད། །བྱ་ཡི་སྐད་ནི་དགེ་བ་དང། །ཡིད་འོང་སྣ་ཚོགས་རོལ་མོ་དང། །ལྷ་དང་  
མི་ཡིས་རྗེད་པ་དང། །ལྷ་ཡི་བུ་མོའི་ཚོགས་ཀྱིས་གང། །གྲུབ་པ་རིག་འཛིན་[?]དག་དང་ལྡན། །དེ་ཚེ་སཱ་ལའི་ནགས་དག་ཏུ། །རྣལ་འབྱོར་དག་གིས་ཀུན་ཏུ་ཁྱབ། །ཐུབ་མཆོག་གཟིམས་  
མལ་དམ་པ་ནི། །ཀུན་ནས་ཡོངས་སུ་བསྐོར་བར་མཐོང། །རྫུ་འཕྲུལ་ཆེན་པོ་མྱ་ངན་བྲལ། །དེ་ནས་དབུགས་འབྱིན་མྱ་ངན་བཅས། །དེ་ཚེ་བྲམ་ཟེ་འོད་སྲུང་ནི། །མཆི་མའི་ཐིགས་  
པའང་རབ་ཏུ་འདོན། །ང་ཡི་ཉན་ཐོས་མཆོག་གྱུར་པ། །དེ་ཚེ་ས་ཡི་སྟེང་དུ་འགྱེལ། །ཚིག་ཀྱང་མྱུར་དུ་བརྗོད་པ་ནི། །ཀྱེ་མའོ་དགའ་བ་རབ་ཏུ་བྱུང། །གང་དུ་སངས་རྒྱས་ཞེས་བྱ་བ། །  
  
  
༄༅། །ཟག་མེད་མྱ་ངན་འདས་གྱུར་ཏམ། །མི་རྟག་སྡུག་བསྔལ་སྟོང་པ་ཞེས། །དེ་ཉིད་ཀྱིས་ནི་འདིར་གསུངས་པ། །སྐྱེ་བ་གཞན་གྱི་རྗེས་འགྲོ་བ། །བདག་  
གིས་སྟོན་པའི་སྐུ་མི་མཐོང། །དེ་ནས་ལངས་ནས་མྱུར་དུ་ནི། །མ་ག་དྷཱ་ཡི་རྒྱལ་པོར་སོང། །སྡུག་བསྔལ་ཉམས་ཐག་མ་སྐྱེས་དགྲ་།ཕ་ཡི་མྱ་ངན་གྱིས་ནོན་པའི། །དེ་ཚེ་དེ་ཡི་  
ཕུག་འོངས་ནས། །མི་ཡི་བདག་པོ་དེ་ལ་སྨྲས། །རྐང་གཉིས་དམ་པ་རྫོགས་སངས་རྒྱས། །རྒྱལ་པོ་ཆེན་པོ་མྱ་ངན་འདས། །བཞོན་པ་མྱུར་དུ་སྦྱོར་མཛོད་དང། །ང་ནི་སྟོན་པའི་  
དྲུང་འགྲོ་བ། །སཱ་ལར་གཟིམས་མལ་བཞུགས་པ་ནི། །ནད་མེད་སེམས་དང་རྣམ་པར་བྲལ། །བསྟན་པ་ཐམས་ཅད་ལས་འདས་ཤིང། །སྐུ་ཡི་དམ་པ་ལོངས་སྤྱོད་རྫོགས།།  
མ་རུངས་དེ་ཚིག་ཐོས་ནས་ནི། །རྒྱལ་པོ་དེ་ཡང་སྡུག་བསྔལ་ཞིང། །ཉམ་ཐག་སྨྲེ་བར་གྱུར་བ་ཡི། །དེ་ཚེ་ཚིག་ནི་རྒྱལ་པོ་འདོན། །སྟོན་པ་དང་ནི་ཕ་དག་དང། །གཉི་ག་  
ལས་ཀྱང་བདག་ཉམས་གྱུར། །གཉེན་རྣམས་ཀུན་གྱིས་སྤངས་པ་སྟེ་།དེ་ཚེ་སྐྱེ་བོ་ཡིད་ཆེས་མེད། །དམྱལ་བ་མི་བཟད་ལྟུང་འགྱུར་ན་།བདག་ནི་སུ་ཡི་སྐྱབས་ལ་  
བརྟན། །ཉན་ཐོས་སྟོན་པའི་མཆོག་གྱུར་པ། །དཔའ་བོ་ཆེན་པོ་སྐྱབས་མཛོད་ཅིག་ཉན་ཐོས་ཆེན་པོ་གཟི་བརྗིད་ཆེ། །བདག་གི་འཚོ་བ་འདི་ན་མེད། །མ་ག་དྷཱ་ཡི་མི་  
  
  
དེ་ནས་དེ་སྐད་སྨྲས་པ་དང། །ཉན་ཐོས་མཆོག་གི་རྐང་གཉིས་ལ། །དེ་ཡི་མོད་ལ་སྤྱི་བོས་གཏུགས། །དེར་ནི་སེམས་མེད་བརྒྱལ་གྱུར་བ། །དེ་ཡི་ཚེ་ན་གཞོན་ནུ་ནི། །རྫུ་  
འཕྲུལ་ཆེན་པོ་འཇམ་པའི་དབྱངས། །དབུགས་འབྱིན་པ་ནི་བྱེད་པར་འགྱུར། །སེམས་ཅན་རྗེས་སུ་གཟུང་འདོད་པས། །འཇིག་རྟེན་ཀུན་ཏུ་རྒྱུ་བར་གྱིས། །གང་ཚེ་སཱ་ལའི་ནགས་སུ་  
ནི༑ ༑ང་ལུས་ཤིང་གི་སྟེང་བཞག་པ། །བྱང་ཆུབ་སེམས་དཔའི་ཚོགས་བསྐོར་ནས། །དེ་ཚེ་ཁྱོད་ནི་འདུག་པར་འགྱུར། །གང་ཕྱིར་ང་ལུས་མཆོད་པའི་ཕྱིར། །ས་སྟེང་འདིར་ནི་  
ཁྱོད་ཀྱིས་བྱས། །འཇིག་རྟེན་ཀུན་ཏུ་བལྟས་ནས་ནི། །སུ་ཞིག་སྡུག་བསྔལ་གང་ལས་དྲང། །གཞོན་ནུ་ཟབ་པའི་བློ་ལྡན་པ། །དེ་ལྟར་ས་ལ་འགྱེལ་བར་འགྱུར། །འཇམ་དཔལ་  
གྱིས་ནི་དེ་ཡི་ཚེ། །ས་བདག་དེ་ནི་སྡུག་བསྔལ་བ། །དེར་གནས་པ་ལ་ཁྱོད་ཀྱིས་ནི། །ཁྱོད་ཉིད་ཀྱིས་ནི་དེ་འདུལ་གྱུར། །བྱང་ཆུབ་སེམས་དཔས་རྟོགས་འགྱུར་གྱི། །ལྷ་དང་དྲང་  
སྲོང་རྣམས་དང་ནི། །ཉན་ཐོས་རང་རྒྱལ་གཞན་དག་དང། །རྫུ་འཕྲུལ་ཆེན་པོས་མི་ནུས་སོ། །འཇམ་པའི་དབྱངས་ཀྱིས་མི་བདག་ནི་།རྨི་ལམ་གནས་པ་བཞིན་དུ་མཐོང། །  
ཁྱོད་ཀྱི་རྫུ་འཕྲུལ་བྱིན་རླབས་ཀྱིས། །རྒྱལ་པོ་མྱ་ངན་གྱིས་བརྒྱལ་དེས། །དེ་ཚེ་དེ་ནི་རྨི་ལམ་དུ། །མངོན་སུམ་བྱིས་པ་ལྟ་བུར་མཐོང། །རྫུ་འཕྲུལ་ཆེན་པོ་འཇམ་པའི་  
  
  
༄༅། །དབྱངས། །གཞོན་ནུ་བདག་ཉིད་སྣ་ཚོགས་པ། །དེ་བཞིན་ཆོས་ནི་རྣམ་པར་འཕྲུལ། །བྱང་ཆུབ་སེམས་དཔའ་བྱིས་པའི་གཟུགས་།སྣ་ཚོགས་  
རྫུ་འཕྲུལ་བསམ་མི་ཁྱབ། །འཇམ་དཔལ་གྱིས་བསྟན་སེམས་དད་བྱས་།རྒྱལ་པོ་མནར་མེད་འགྲོ་བ་ལས། །མྱུར་དུ་དེ་ལས་ལྡང་བར་འགྱུར་།རྣམ་པ་སྣ་ཚོགས་ལས་དང་  
ནི། །ངན་སོང་མཐོ་རིས་བཟང་པོ་དང། །འགྲོ་བ་བདག་ཉིད་ཆེ་ཡོན་ཏན། །ཉན་ཐོས་ཐམས་ཅད་རྣམ་སྤངས་པ། །དེ་ནས་རྒྱ་ཆེར་བྱས་པ་ནི། །མདོ་སྡེ་འགྱོད་པ་སེལ་བ་སྟེ། །  
རྒྱལ་པོ་མ་སྐྱེས་དགྲ་ཡི་ནི། །ཤིན་ཏུ་རྒྱ་ཆེར་བསལ་བ་འོ་།རྒྱ་ཆེ་དོན་གྱིས་བརྒྱན་པ་ཡི། །མདོར་བསྡུས་ནས་ནི་འདི་གསུངས་སོ། །དང་པོ་བར་མ་ཐ་མ་ཡི། །སངས་རྒྱས་  
ཀུན་གྱི་གསུང་དག་ནི། །སེམས་ཅན་ཀུན་ལ་ཕན་པའི་ཕྱིར། །ཆོ་ག་རྒྱ་ཆེར་གསུངས་པ་ཡིན། །དེ་ནས་འཇམ་དཔལ་དུས་ཀུན་ཏུ། །གཞོན་ནུ་ཁྱོད་ནི་དེ་ཡི་ཚེ། །  
སྡིག་པའི་ལས་ལ་རྗེས་འཇུག་པའི། །ས་བདག་རྣམས་ནི་འདུལ་བར་འགྱུར། །ཁྱོད་ནི་རྫུ་འཕྲུལ་བསམ་མི་ཁྱབ། །གདུལ་བྱ་དག་ཀྱང་བསམ་མི་ཁྱབ། །འབྱུང་པོའི་  
ཚོགས་རྣམས་མ་ལུས་པ། །ཁྱེད་ནི་འདུལ་བྱེད་ཉིད་དུ་འགྱུར། །སངས་རྒྱས་དཔའ་བོས་དེ་གསུངས་ནས། །འོད་ཆེན་ལྡན་པས་འཇམ་དབྱངས་ལ་།གནས་གཙང་  
  
  
།རྐང་གཉིས་དམ་པ་རྫོགས་སངས་རྒྱས། །སྨྲ་བའི་མཆོག་གིས་དེ་ལ་གསུངས། །བསྐལ་བ་མང་པོ་འདས་པ་ན། །ཁྱོད་ནི་རྫོགས་སངས་རྒྱས་པར་འགྱུར།།  
གྲངས་ཀྱིས་མཉམ་མེད་བསམ་མི་ཁྱབ། །མི་ཡི་གྲངས་དང་མཉམ་མེད་པར། །འཇམ་པའི་རྒྱལ་མཚན་ཞེས་བྱ་བ། །སངས་རྒྱས་འཇིག་རྟེན་འབྱུང་བར་འགྱུར། །རྟག་ཏུ་ཡང་ནི་མཐར་  
གྱིས་ཀྱང། །སངས་རྒྱས་མཛད་པ་དེ་ཚེ་བྱེད། །སེམས་ཅན་མང་པོ་རྣམ་བཀྲོལ་ནས། །མྱ་ངན་འདས་པ་ཉིད་དུ་འགྱུར། །གཞོན་ནུའི་གཟུགས་ཅན་རྫུ་འཕྲུལ་ཆེ། །གཞོན་ནུ་ལ་ནི་དེ་  
གསུངས་ནས། །བརྩེ་བས་བརླན་པའི་སེམས་ཀྱིས་ནི། །ཡུན་རིང་དབུགས་ཕྱུང་རྣམ་པར་སྐྱོ། །ཡུན་རིང་རྫོགས་སངས་རྒྱས་བལྟས་ནས་།མཆི་མའི་ཐོགས་[?]པའང་རྣམ་འཛག་ཅིང། །  
ཐལ་མོ་སྦྱར་དང་བཅས་ནས་ནི། །དེ་ནས་ཀྱང་ནི་འདུག་པར་འགྱུར་།དེ་ནས་དེ་ནི་ས་གནས་པ། །མི་ཡི་དམ་པ་མ་སྐྱེས་དགྲས། །རྨད་བྱུང་འོད་སྲུང་ཆེན་པོ་ནི། །བྲམ་ཟེ་ལ་ནི་མགོས་  
བཏུད་ནས། །དྲན་པ་རྙེད་ཅིང་སེམས་སད་ནས། །རྐང་གཉིས་སྐྱིལ་ཀྲུང་བཅས་ནས་འདུག་དེ་ནི་ཡུན་རིང་དབུགས་ཕྱུང་ལ། །དོན་ནི་རྒྱ་ཆེར་ངེས་བསྟན་བྱས། །དབང་ཕྱུག་ཆེན་  
པོ་མ་སྐྱེས་དགྲ། །རྒྱལ་པོའི་བུ་ནི་འདུག་བར་འགྱུར། །དེ་ནས་འོད་སྲུང་ཆེས་སྨྲས་པ། །ང་ནི་སྤུར་སྦྱོང་གནས་སུ་འགྲོ་མི་རྣམས་ལ་ནི་ཕན་ཕྱིར་དང། །མཆོད་རྟེན་གཟུགས་  
  
  
༄༅། །གནས་མཆོད་དོན་དུའོ། །ཉན་ཐོས་མཆོག་ནི་གནས་དེ་རུ་།རྫུ་འཕྲུལ་ཉིད་ཀྱིས་ཉེ་བར་ལྷགས། །དེ་དང་འབྲེལ་བར་སེམས་སྐྱེ་བ། །བདག་གི་རྫུ་  
འཕྲུལ་རིགས་པ་མིན། །མཆོད་རྟེན་ཆེན་པོ་མཐོང་བར་ནི། །རྐང་གཉིས་བདག་ནི་འགྲོ་བར་འཚལ། །དེ་ནས་ལམ་གྱི་བར་འདུག་ནས་།འཁོར་བའི་སྟེགས་ནི་རབ་ཏུ་  
བསྟན། །ཇི་ཙམ་དེར་ནི་འོངས་གྱུར་པ། །དགེ་འདུན་ཀུན་དགའ་རར་གནས་པའི། །དགེ་སློང་རྒན་ཞུགས་གསར་བུ་ནི། །སྡིག་པ་ཉིད་ཀྱིས་རྣམ་རྨོངས་པས། །མཐོང་  
ནས་རྒན་ཞུགས་རྣམ་འཁྲུགས་ཏེ། །གང་ཕྱིར་དེ་དང་ཉེ་བར་འོངས། །གྲགས་པ་ཆེ་ཞིང་སྐལ་བ་ཆེ། །སེམས་ཅན་དག་པ་རིམས་ནད་མེད། །བྲམ་ཟེ་དེ་ཡི་དྲུང་ལྷགས་  
ནས༑ ༑དེ་ཚེ་རྐང་གཉིས་ཕྱག་བྱས་ནས། །དེ་ལ་སྨྲས་པ་སྐལ་བ་ཆེ། །ལེགས་འོངས་ཁྱོད་ནི་ཅི་ཕྱིར་བྱོན། །མྱུར་དུ་ཁྱོད་ནི་གང་དུ་འགྲོ། །ཡིད་བྱུང་ཅི་ཕྱིར་རབ་ཏུ་འདུག་དེ་  
སྨྲས་ཁྲོ་ལྡན་བྱིས་པ་ལ། །ཚེ་ལྡན་ཁྱོད་ཀྱིས་མ་ཐོས་སམ་།རྐང་གཉིས་དམ་པ་རྫོགས་སངས་རྒྱས། །འཇིག་རྟེན་ཀུན་གྱི་སྟོན་པ་ནི། །སངས་རྒྱས་བདག་གི་ཕ་ཞེས་  
སྨྲས༑ ༑མར་མེ་འབར་བཞིན་མྱ་ངན་འདས། །དཔའ་བོ་ཆེན་པོ་ནུབ་པར་འགྱུར། །ས་ཡི་སྟེང་ནི་སྟོངས་པར་གྱུར། །དེ་བཞིན་འཇིག་རྟེན་མ་ལུས་སྟོངས། །བདག་གི་ཕྱོགས་  
  
  
།བྱིས་དེ་ཕྱིན་ཅི་ལོག་སེམས་ཀྱིས་།དེར་ནི་རྒན་ཞུགས་རབ་དགའ་ནས། །རབ་དགོད་ཚིག་ཏུ་སྨྲས་པ་ནི་།རབ་ཏུ་རིང་དེ་འདས་གྱུར་ཏམ། །ཕྱག་རིང་  
ལུས་ཆེ་ཆེ་བ་དང། །མགོ་ནི་གདུགས་ཀྱི་རྣམ་པ་འདྲ། །བདག་ཅག་རྣམས་ཀྱི་གཙོ་བོ་མཆོག་བསླབ་དང་བསླབ་མིན་རྗེས་སུ་སྟོན། །ད་ལྟར་དེ་ནི་མྱ་ངན་འདས། །ཅི་འདོད་བཞིན་དུ་  
བདག་ཅག་སྤྱོད། །རྒན་ཞུགས་ཀྱིས་ནི་དེ་སྨྲས་ནས། །རྫུ་འཕྲུལ་ཆེན་པོ་རབ་ཏུ་འཁྲུགས། །གདོང་ལ་ཁྲོ་གཉེར་བྱས་ནས་ནི། །ཡི་གེ་ཧཱུཾ་ནི་རབ་ཏུ་སྦྱར། །སྡོམ་བརྩོན་བག་  
ཆགས་བསླང་ནས་ནི། །བྲམ་ཟེ་དེ་མོད་རབ་འཁྲུགས་ནས། །རྐང་བའི་མཐེ་བོས་དེ་མ་ཐག་ས་ཡི་སྟེང་དུ་རབ་བསྣུན་པས། །ས་རྣམས་དང་ནི་རི་རབ་ཀྱང། །རབ་ཏུ་འགུལ་བར་གྱུར་པ་  
དང༑ ༑རྒྱ་མཚོ་རྣམས་དང་ཤིང་རྣམས་དང། །རི་རབ་རྣམས་ཀྱང་འཁྲུགས་པར་གྱུར། །ཀླུ་རྒྱལ་དང་ནི་ལྷ་རྣམས་དང། །རི་སུལ་ཕུག་ཀྱང་རྣམ་པར་འགྱེལ། །ཟླ་བ་དང་ནི་ཉི་མ་  
དང། །ས་སྟེང་དེ་ཚེ་སྣང་བ་ཉམས། །རླུང་ཡང་རྒྱུ་བ་མེད་པར་གནས། །སྐར་མདའ་དག་ཀྱང་ས་ལ་ལྷུང། །དེ་ནས་དེ་ནི་སྔགས་ཞེས་བརྗོད། །ཉན་ཐོས་རྣམས་ཀྱི་རིགས་ལས་  
བྱུང། །ཡི་གེ་ཧཱུཾ་དེ་ཡི་གེ་གཅིག་ལས་རྣམས་མ་ལུས་བྱེད་ཅིང་དགེ་།སྔགས་ཀྱི་རྒྱལ་པོ་བཟླས་ཙམ་གྱིས། །འདི་ནི་བཟླས་པ་ཙམ་གྱིས་བྱེད། །འགྲོ་དང་གནས་པའི་དུག་  
  
  
༄༅། །དང་ནི། །དེ་བཞིན་དགྲ་ཀུན་རེངས་པར་བྱེད། །སེམས་ཅན་གདུག་པ་ཐམས་ཅད་ལ། །བཟླས་པ་ཙམ་གྱིས་རེངས་པར་བྱེད། །རྣམ་པ་སྣ་ཚོགས་ལས་  
བྱེད་ཅིང། །ཁྱད་པར་དུ་ཡང་གཞན་ཉིད་བྱེད། །རྒན་ཞུགས་ཚིག་ཀྱལ་རབ་སྨྲས་པ། །དེར་ནི་མི་སྨྲ་ཐུར་བལྟས་འདུག་དེ་ཡི་རྫུ་འཕྲུལ་ལ་དད་ནས། །དེ་ཡི་མོད་ལ་རྣམ་པར་  
བཏུལ། །དེ་ཚེ་ཉན་ཐོས་མཆོག་གི་ནི། །གདུང་སྦྱོར་ཤིང་གི་དྲུང་དུ་ཁྱེར། །རྫུ་འཕྲུལ་ཆེན་པོ་འདོད་ཆགས་བྲལ། །དགེ་སློང་དེ་ནི་རྐང་གིས་སོང། །དེར་སོང་དེས་ནི་ཐུབ་  
པའི་སྐུ། །ཤིང་ལ་ཡོད་པར་རབ་ཏུ་མཐོང། །ལྷ་ཡི་ཚོགས་ནི་དུ་མས་ཀྱང། །མཆོད་པ་ཆེན་པོ་བྱེད་པ་དང། །གཽ་ཏ་མ་ནི་ཐུབ་པ་ཡི། །སྐུ་ནི་ཤིང་གི་སྟེང་བཞག་མཐོང།།  
འོད་སྲུང་ཆེན་པོ་རྨད་བྱུང་བ། །སྐལ་པ་ཆེན་པོ་དེ་མཐོང་ནས་།རྫུ་འཕྲུལ་ཆེན་པོའི་དགེ་སློང་རྣམས། །ཐམས་ཅད་སྨྲེ་སྔགས་འདོན་པར་བྱེད། །ལྷ་དང་བཅས་པའི་ཚོགས་ཀུན་  
ནི༑ ༑ཧ་ཧའི་རྣམ་པ་རབ་འདོན་ཅིང། །དེ་ལྟར་མྱ་ངན་ལས་སྐྱེས་པའི། །ཉམ་ཐག་སྒྲ་ནི་ཤིན་ཏུ་ཆེ། །རྫུ་འཕྲུལ་ཆེན་པོ་ལྷ་དང་ཀླུ། །དེ་ནས་ཀུན་གྱི་རབ་བསུ་ནས། །རྐང་  
གཉིས་མཆོག་ལ་ཕྱག་བྱོས་ཞེས། །སྐལ་པ་ཆེ་ལའང་རབ་ཏུ་སྨྲས་།ལྷ་ཚོགས་མི་དང་བཅས་པ་དང། །འབྱུང་པོ་ཀུན་གྱི་ཚོགས་དག་དང། །མི་བདག་དྲང་སྲོང་གནོད་  
  
  
ཁྱོད་ལ་སྡོད་ཅིང་གཞོལ་བ་ཡིན། །ཤིང་ལ་མེ་གཏོང་འབད་གྱུར་ཀྱང། །སྐུ་སྦྱོང་ཤིང་ནི་སྤར་མི་ནུས། །དེ་ནས་དེ་ནི་སྐྱོན་བྲལ་བ། །རྫུ་འཕྲུལ་ཆེན་པོ་སྐལ་བ་ཆེས། །  
གདུང་སྦྱོང་ཤིང་གི་སྨད་ཆ་ལ། །རྫུ་འཕྲུལ་ཆེན་པོ་དེས་ཕྱག་བྱས། །དེ་བཞིན་གཤེགས་པ་རྗེས་དྲན་ནས། །བསྐོར་བ་དག་ཀྱང་མང་དུ་བྱས། །དེ་ཚེ་ལྕགས་ཀྱི་སྒྲོམ་ཕྲལ་ནས།།  
ཞབས་གཉིས་དག་ཀྱང་རྣམ་བརྐྱང་ལ། །ཡང་དང་ཡང་དུ་ཞབས་བྱུགས་ནས། །ཞབས་གཉིས་སྤྱི་བོས་ཕྱག་བྱས་ནས། །ཐུབ་པ་མཆོག་གི་ཞབས་གཉིས་ལ། །ལན་མང་དག་  
ཏུ་རྣམ་པར་བལྟས། །དེར་ནི་ཞབས་གཉིས་ཡང་ཞུགས་ཏེ། །ལྕགས་ཀྱི་སྒྲོམ་ལ་ཡང་དག་གནས། །རྫུ་འཕྲུལ་ཆེན་པོ་འདོད་ཆགས་བྲལ། །དེ་ནི་དེ་ནས་ལངས་འདུག་པ། །རྫུ་འཕྲུལ་  
ཆེན་པོ་འདོད་ཆགས་བྲལ། །དགྲ་བཅོམ་རྣམས་ཀྱིས་ཡོངས་སུ་བསྐོར་།མ་ག་དྷ་གཙོ་རྒྱལ་པོ་ཡང། །སྐུ་སྦྱོང་ཤིང་གི་ཐད་འོངས་པ། །གླང་པོ་ཤིང་རྟ་བཞོན་རྟ་དང། །མཐར་གྱིས་དེ་  
ནས་ཐེག་པ་ཡིས། །དེ་ནས་དཔུང་ཆེན་ས་ཡི་བདག་ཀུན་ཀྱང་སྟོབས་དང་བཞོན་པར་བཅས། །དེ་ཚེ་ཐུབ་པ་ཤཱཀ་ཐུབ་ལ། །དེར་ནི་ཕྱག་འཚལ་དོན་དུ་ལྷགས། །ས་སྟེང་ཞི་བའི་  
གཟིམས་མལ་དུ། །བས་མཐའ་དགོན་པར་མྱ་ངན་འདས། །ཆུ་བོ་གསེར་ལྡན་འགྲམ་དང་ནི། །ཅོད་པན་བཅིངས་པའི་མཆོད་རྟེན་དུ། །ཞི་བའི་དབྱིངས་ལ་ཡང་དག་ཞུགས། །  
  
  
༄༅། །ཡང་དག་མཐའ་ལ་ཡོངས་སུ་བརྟེན། །མ་ག་དྷཱ་ཡི་རྒྱལ་པོ་དེར། །དཔུང་ཆེན་ལྡན་པས་ཡང་དག་ལྷགས། །རྣམ་པ་སྣ་ཚོགས་སྤྱོད་པ་ཡིས། །དེ་ཡང་ང་ལ་  
སྟོད་པར་བྱེད། །ཕན་ཡོན་ཆེ་ཞིང་སྟོབས་དང་ལྡན། །ངོ་མཚར་ས་ཡི་རྒྱན་གྱུར་པ། །ཐུབ་པའི་སྐུ་སྦྱངས་ལས་བྱུང་བའི། །དེར་ནི་སྐུ་གདུང་མཆོད་རྟེན་བྱས། །དགེ་སློང་ཀུན་དགའ་བོ་  
ཞེས་བྱ༑ ༑སློབ་པ་ང་ཡི་བསྙེན་བཀུར་བ། །མི་ཡི་དམ་པ་མཉེས་གཤིན་པ། །ང་ལ་རྟག་ཏུ་ཡོངས་སུ་དད། །ཡིད་ནི་ཞུམ་ཞིང་མྱ་ངན་གདུངས། །དེ་ཡི་ཚེ་ན་འབྱུང་བར་འགྱུར། །དེ་  
ནས་འོད་སྲུང་ཐད་སོང་ནས། །རྐང་པ་གཉིས་ལ་རབ་བཏུད་ནས་།སྡུག་བསྔལ་ཉམ་ཐག་འདར་བ་ཡིས། །འདི་སྐད་སྒྲ་ནི་འཛེར་བས་སྨྲས། །དེང་འདིར་ང་ཡི་སྟོན་པ་འདས། །དེ་  
ལྟ་བདག་ནི་མགོན་མེད་གྱུར། །ང་ཡི་རྟེན་དང་གནས་དང་སྐྱབས་།ཁྱོད་ཉིད་དུ་ནི་རབ་ཏུ་བསྟན། །ཐུབ་པའི་ཟླ་བ་དེ་ཉིད་ཀྱིས་།ཉེ་གནས་ཁྱོད་ཀྱིར་ལུང་ཡང་བསྟན། །ཉོན་མོངས་  
ཀུན་ནི་རྣམ་སྤངས་པ། །ཁྱོད་ཀྱི་ཉེ་གནས་དགྲ་བཅོམ་པ། །ཐུན་གྱི་ཕྱི་མ་མཚན་མཐའ་ལ། །རྒྱལ་བ་དེས་ནི་བསྟན་པ་ཡིན། །ང་ཉིད་མྱ་ངན་འདས་པ་ན། །རྟག་ཏུ་ཁྱོད་ནི་  
ཡོད་པར་འགྱུར། །སངས་རྒྱས་མཛད་པའི་དོན་དུ་ནི། །ཕན་པར་འདོད་པར་ཁྱོད་བྱེད་འགྱུར། །སྡུག་བསྔལ་ཅན་བདག་སྤངས་ནས་ཀྱང་།ཐུབ་པ་ཆེན་པོ་ཞི་བར་གཤེགས་  
  
  
།སྡོམ་ཆེན་དེ་ནི་དབུགས་འབྱིན་བྱེད། །ཁྱོད་ནི་མྱ་ངན་དུ་མ་བྱེད། །མྱ་ངན་དག་ཀྱང་མ་བྱེད་ཅིག་གནས་ནི་གང་དུའང་འགྲོ་མི་བྱེད། །འདི་ཉིད་དུ་  
ནི་གནས་པར་གྱིས། །འཇིག་རྟེན་མིག་ནི་འདས་གྱུར་ནས། །འདི་ཉིད་སྟོན་པར་འགྱུར་བ་ཡིན། །འདིར་ནི་སྟོན་པས་ལུང་བསྟན་ནས། །སངས་རྒྱས་མཛད་པ་བྱེད་པར་འགྱུར། །ང་ཡང་བཅོམ་  
ལྡན་ལྷན་ཅིག་ཏུ། །འོད་སྲུང་རྗེས་སུ་འགྲོ་བར་བྱ། །སྟོན་པ་གཉིས་པོ་དག་གི་ཡང། །ས་ཡི་སྟེང་ན་གཟུགས་བརྙན་ཡིན། །རྫུ་འཕྲུལ་ཆེན་པོའི་ཉན་ཐོས་ནི། །འོད་སྲུང་ཆེན་པོ་གཙོ་  
བོ་ནི༑ ༑འཚོ་ཞིང་ཡོངས་སུ་གཞེས་པས་ན། །ཁྱོད་ནི་མྱ་ངན་མ་བྱེད་ཅིག་རྫུ་འཕྲུལ་ཆེན་པོ་སྙིང་རྗེས་ནོན། །རྣལ་འབྱོར་ཆེན་པོ་འདོད་ཆགས་བྲལ། །རྫུ་འཕྲུལ་ཆེན་པོ་ཐུབ་  
པའི་སྲས། །ཐམས་ཅད་དེ་བཞིན་སྨྲ་བར་བྱེད། །གྱད་དང་རྒྱལ་པོ་དག་གིས་ནི། །སྤུར་སྦྱོང་ཤིང་ལ་མེ་བཏང་བས། །ཁོར་ཡུག་ཀུན་ནས་མེ་འབར་ནས། །སྤུར་སྦྱོང་ཤིང་དེ་ཐལ་བར་  
གྱུར༑ ༑དེ་མཐོང་ལྷ་ཡི་ཚོགས་དག་དང། །གདེངས་ཅན་བྲང་འགྲོ་རྣམས་ཀྱིས་ནི། །སྤུར་སྦྱོར་ཤིང་གནས་ཞི་བའི་ཕྱིར། །ཙནྡན་ཆུ་ཡི་རྒྱུན་དག་གིས། །ཆར་ཆེན་རབ་ཏུ་གཏོང་ཞིང་  
གནས། །དེ་ནས་དེ་ཡི་མོད་ལ་ཡང། །ས་སྟེང་དུ་ཡང་དེ་བཞིན་དུ་།མེ་ཏོག་ཚོགས་ཀྱི་ཆར་ཡང་བཏང། །རྒྱལ་བའི་རིང་བསྲེལ་མཆོད་པའི་ཕྱིར། །དེ་ཡི་མོད་ལ་ཀུན་དེར་  
  
  
༄༅། །ལྷགས། །ཐམས་ཅད་ཕན་ཚུན་འཐབ་པའི་ཕྱིར། །དེ་ཡི་མོད་ལ་བྱ་བ་རྩོམ། །ཚངས་སོགས་བརྒྱ་བྱིན་འཐབ་བྲལ་དང་།ལྷ་ཚོགས་ཀུན་ཀྱང་དེ་  
བཞིན་ནོ། །ཉན་ཐོས་ཆེན་པོ་འདོད་ཆགས་བྲལ། །རྫུ་འཕྲུལ་ཆེན་པོས་བཟློག་པར་བྱས། །སྐུ་གདུང་རྒྱལ་བའི་རིང་བསྲེལ་ནི། །འོད་སྲུང་ཆེན་པོས་རྣམ་བགོས་པ། །མཆོད་  
པའི་དོན་དུ་ཐམས་ཅད་ལ། །ཅུང་ཟད་ཅུང་ཟད་ངེས་པར་བྱིན། །ཐེག་པ་གསུམ་ལས་མི་ལྡོག་དང། །ཞི་བའི་མཐར་ཕྱིན་བྱ་ཕྱིར་རོ་།རྣལ་འབྱོར་དེ་ཚེ་འོད་སྲུང་ཆེ། །རྫུ་འཕྲུལ་  
ཆེན་པོ་འདོད་ཆགས་བྲལ། །རྒན་ཞུགས་ཀྱིས་ནི་སྨྲས་པའི་ཚིག་དེ་ནི་ཡོངས་སུ་སེམས་པར་བྱེད། །འདིར་ནི་གསུངས་རབ་མ་ལུས་པ། །ཡན་ལག་བཅུ་གཉིས་བདེ་  
འབྱུང་གནས། །མདོ་དང་འདུལ་བ་མངོན་པའི་ཆོས། །ནམ་མཁའི་དུད་བཞིན་མ་གྱུར་ཏམ། །དཔའ་བོ་ཆེན་པོ་ནུབ་གྱུར་ནས། །བསྟན་པ་འཇིག་པར་འགྱུར་བས་ནི། །སངས་  
རྒྱས་གསུངས་པའི་བཀའ་འདི་ནི། །མ་ལུས་བདག་གིས་བསྡུ་བར་བྱ་།རྫུ་འཕྲུལ་ཆེན་པོ་འདོད་ཆགས་བྲལ། །མ་ལུས་ལྷན་ཅིག་བགྲོ་བར་བྱ། །མ་ག་དྷཱ་ཡི་གྲོང་  
མཆོག་ཏུ། །གྲོང་ཁྱེར་བཟང་པོ་རྒྱལ་པོའི་ཁབ། །ཀུ་ཤའི་གྲོང་ཁྱེར་ཉམས་དགའ་དང། །རི་བོ་རྡོ་འཇོག་མཐོ་བ་དང། །ཡུལ་བཟང་ཡངས་པ་ཅན་དང་ནི། །མཆོད་  
  
  
།དེ་བཞིན་རྣམ་པ་དུ་མའི་གནས་།བསྟན་པ་བསྡུ་བའི་ཆེད་དག་ཏུ། །འདུས་ནས་སྨྲ་བ་ཀུན་སྨྲ་བ་།རྫུ་འཕྲུལ་ཆེན་པོ་བྱེད་པར་འགྱུར། །ང་ཡང་འདིར་  
ནི་ནུབ་པ་དང། །དེ་ཚེ་དུས་ཀྱི་མཐའ་མ་ལ། །ཕན་ཚུན་གསོད་པར་དགའ་བ་ཡི། །ས་བདག་རྣམས་ནི་འབྱུང་བར་འགྱུར། །ལས་ཀྱི་མཐའ་མང་དགེ་སློང་རྣམས། །སེམས་ཅན་  
རྣམས་ནི་ཆགས་པས་རྨོངས། །དེ་བཞིན་དགེ་བསྙེན་དགེ་བསྙེན་མ་།དུས་ཀྱི་མཐའ་ལ་མ་ཞིར་འགྱུར། །ཕན་ཚུན་སྐྱོན་ནི་ཚོལ་བྱེད་ཅིང། །ཕན་ཚུན་གསོད་ལ་མངོན་པར་ཞེན།།  
རྨ་ལྡན་སྐྱོན་ནི་མ་རུངས་ལྟར། །སྐྱོན་ལ་རྟག་ཏུ་རྟོག་པར་བྱེད་།ཐུབ་པ་དེ་དུས་ནུབ་པ་ནི། །དགེ་སློང་རྣམས་ནི་མ་བསྡམས་འགྱུར་།དེ་ཚེས་སྟེང་བསྟན་པ་ནི། །བསྲུང་བའི་དོན་དུ་  
བཞག་གྱུར་པ། །ཆགས་བྲལ་ཟག་མེད་འཇིག་རྟེན་དུ། །རྫུ་འཕྲུལ་ཆེན་པོ་རྣམ་པ་བརྒྱད། །དེ་ཚེ་དགྲ་བཅོམ་ཐུ་བོ་ཡང། །སྒྲ་གཅན་འཛིན་སོགས་རབ་ཏུ་བསྒྲགས། །དེ་ཚེ་དུས་ཀྱི་  
ཐ་མ་ལ། །དེ་དག་ཀྱང་ནི་སྣང་བ་མེད། །སྔགས་པ་གྲུབ་པའི་དུས་སུ་ནི། །དེ་དག་མཐོང་བ་དོན་ཡོད་འགྱུར། །རྫུ་འཕྲུལ་ལྡན་ཞིང་རྫུ་འཕྲུལ་ཆེ། །སངས་རྒྱས་ཐམས་ཅད་བཞག་པ་  
ཡིན༑ ༑གྲགས་པ་ཆེན་པོ་ཆད་པའི་ལས། །དེ་དག་ལ་ནི་ངས་བསྟན་པ། །དེ་དག་བཀའ་ལས་འདས་པ་འམ། །ཅུད་ཟད་བསླབ་ལས་འདས་ནའོ་།ཇི་སྲིད་དམ་ཆོས་ཡང་དག་  
  
  
༄༅། །མཐའ། །ཟང་ཟིང་མེད་པར་གནས་པར་གྱིས། །ང་ཡི་གསུང་གི་བསོད་ནམས་འདི། །ཇི་སྲིད་བསྟན་པ་སྟོབས་དང་ལྡན། །དེས་ན་བདག་ཉིད་ཞིར་འགྱུར་  
ཞིང༑ ༑ཟག་མེད་མྱ་ངན་འདའ་བར་འགྱུར། །དེ་ཚེ་ཐུབ་པའི་བསྟན་པ་ནི། །ཡོངས་སུ་ནུབ་པར་འགྱུར་བ་ན། །དགེ་སློང་རྣམས་དང་དགེ་ཚུལ་རྣམས། །དགེ་སློང་མ་རྣམས་སེར་  
སྣར་བཅས། །རྟག་ཏུ་ངན་སྤྱོད་གཡོ་སྒྱུ་ཅན། །དེ་ཚེ་ཡོངས་སུ་མ་དག་པའོ། །ང་ཡི་བསྟན་ལ་མི་གནས་ཤིང། །ཁྱིམ་དང་ཆུང་མ་ཚོལ་བར་བྱེད། །དེ་ཡི་ཚེ་ན་དགེ་བསྙེན་རྣམས། །  
གཞན་གྱི་བུད་མེད་ལ་རྟག་དང། །ལྷག་མ་རྣམ་པ་བཞི་པོ་ཉིད་།དེ་ཚེ་རྟགས་དང་མིང་ཙམ་ཡོད། །འཁོན་འཛིན་ཐམས་ཅད་གོམས་བྱེད་ཅིང། གཅིག་ལ་གཅིག་ནི་རྣམ་  
འཚེ་བྱེད། །ཕལ་ཆེར་མུ་སྟེགས་ཀྱིས་ནོན་ཅིང། །ལྷ་རྣམས་ཀུན་ཀྱང་གནོད་པར་འགྱུར། །དེ་ཚེ་བྲམ་ཟེའི་རིགས་ལ་ནི། །སྐྱེ་བོ་རྣམས་ནི་དགའ་བར་འགྱུར། །དེ་བཞིན་ལོག་  
སྤྱོད་རྨོངས་པ་དང། །མི་རྣམས་སྲོག་ཆགས་འཚེ་བར་དགའ། །ང་ནི་ཡོངས་སུ་མྱ་ངན་འདས། །རྩོད་དུས་འདི་ལ་ལུང་བསྟན་ཡིན། །མི་ནི་རྣམ་མང་གཞན་དག་ཀྱང། །  
རྟག་ཏུ་གཞན་གྱི་བུད་མེད་དགའ། །མི་དགེ་ཀུན་ལ་དགའ་བ་དང། །དགེ་བའི་དོན་ནི་རྣམ་སྤངས་པ། །ང་ནི་ས་སྟེང་ཞིར་གཤེགས་ནས་།སེམས་ཅན་མང་པོ་འབྱུང་བར་  
  
  
།ང་ཡི་སྐུ་ནི་མཆོད་པའི་ཕྱིར། །གཟི་བརྗིད་ཆེན་པོ་ལྷ་ཚོགས་དང། །བདག་ཉིད་ཆེན་པོ་མི་རྣམས་དང། །དེ་བཞིན་གནོད་སྦྱིན་འབྱུང་པོའི་ཚོགས། །ལྷ་མིན་དང་ནི་དྲི་ཟ་  
དང༑ ༑རྫུ་འཕྲུལ་ཆེན་པོ་མི་འམ་ཅི། །དེ་ནས་མཁའ་ལྡིང་ཀླུ་དང་ནི། །དེ་བཞིན་སྲིན་པོ་དྲང་སྲོང་རྣམས། །རྣལ་འབྱོར་བ་དང་གྲུབ་པ་དང། །གཟི་བརྗིད་ཆེན་པོ་གཟའ་རྣམས་དང།།  
རྣམ་པ་སྣ་ཚོགས་སྐྱེ་གནས་དང། །རྣམ་པ་སྣ་ཚོགས་སེམས་ཅན་རྣམས། །སྲིད་པའི་འཆིང་བས་བཅིངས་པ་དང། །བློ་ལྡན་འཆིང་བ་བཅད་པ་དང། །སྐུ་གདུང་ནད་བྲལ་འདི་  
ལ་ནི༑ ༑དེ་ཚེ་མཆོད་པ་བྱེད་པར་འགྱུར། །ཆུ་བོ་གསེར་ལྡན་འགྲམ་དང་ནི། །སཱ་ལའི་ཟུང་གི་ཚལ་དང་ནི། །ཅོད་པན་བཅིངས་པའི་མཆོད་རྟེན་དང། །གྱད་རྣམས་ཀྱི་ནི་ཉེ་འཁོར་  
དུ༑ ༑ང་ནི་དེར་ཡང་མྱ་ངན་འདའ། །འཇིག་མེད་ཞི་བར་ཡོངས་སུ་འགྲོ། །ང་ཡི་སྐུ་གདུང་དེ་བླངས་ནས། །དེ་བཞིན་གཞན་གྱིས་འཕྲོག་པར་བྱེད། །ལྷ་དང་ལྷ་མ་ཡིན་རྣམས་དང།།  
དེ་ཚེ་འབྱུང་པོའི་ཚོགས་ཀུན་གྱིས། །སོ་སོར་ཆ་ནི་རྣམ་ཕྱེ་ནས་།རྣམ་པར་གཞག་པ་བྱས་པར་འགྱུར། །མི་ཡི་རྒྱལ་པོ་དཔུང་ཆེན་ལྡན། །མ་ག་དྷཱ་ཡི་མ་སྐྱེས་དགྲ་རྫུ་འཕྲུལ་ཆེ་  
ལྡན་ཉན་ཐོས་ནི། །ཀུན་ལའང་གསོལ་བར་རབ་འདེབས་པ། །བསོད་ནམས་བདག་གིས་མ་བྱས་པས། །བདག་གི་ཕ་ཡང་ཤི་བར་གྱུར། །བདག་ནི་སྡུག་བསྔལ་ལྟུང་  
  
  
༄༅། །གྱུར་པས། །བདག་ཉིད་ཆེན་པོས་དྲང་དུ་གསོལ། །དེ་ནས་བློ་ལྡན་ཉན་ཐོས་མཆོག་སངས་རྒྱས་ཐུགས་ལས་སྐྱེས་པའི་སྲས་།འོད་སྲུང་ཆེན་པོ་ཞེས་  
གྲགས་པ། །སྐྱེ་དགུ་རྣམས་ལ་ཕན་བྱེད་པས། །མ་སྐྱེས་དགྲ་ནི་ངོ་ཚ་ལྡན། །སེམས་ཞུམ་གྱུར་ཏེ་མཐོང་ནས་ནི། །རྫུ་འཕྲུལ་ཉིད་ལ་རབ་གནས་ནས། །དེ་ཡི་དུས་སུ་ཡང་དག་  
དགོངས། །རྒྱལ་བའི་རིང་བསྲེལ་སྐུ་གདུང་ནི། །ཆ་གཅིག་ཁྱོད་ཀྱིས་བླང་བར་གྱིས། །རྒྱལ་པོ་གཞན་ནི་སྟོབས་ལྡན་གྱིས། །གཞན་དག་རབ་ཏུ་ཁྱེར་བར་གྱུར། །ཕན་  
ཚུན་བ་བཅོལ་འཁྲུགས་ནས་ནི། །གཅིག་ལ་གཅིག་ནི་འཁོན་བྱས་ནས། །དེ་ཚེ་ནམ་མཁའ་སྐུ་གདུང་ཁྱེར། །རང་གི་གནས་སུའང་བཞག་པར་འགྱུར། །དེ་ཚེ་ཐུབ་པའི་  
ཉན་ཐོས་མཆོག་དགེ་སློང་འོད་སྲུང་ཆེན་པོ་དེ། །ཀྱེ་མའོ་ཀྱི་ཧུད་སེམས་པ་ནི། །ས་སྟེང་འདིར་ནི་རབ་སྟོངས་པ། །སངས་རྒྱས་དང་ནི་རང་རྒྱལ་དང། །རྫུ་འཕྲུལ་ཆེན་པོའི་  
ཉན་ཐོས་ཀྱིས། །སེམས་ཅན་འཇིགས་པར་སྣང་བ་སྟེ། །སྲིད་པའི་བཙོན་རར་སྤྱོད་པ་ཡིན། །རྣམ་པ་སྣ་ཚོགས་སྡུག་བསྔལ་དྲག་ཡུན་རིང་རྗེས་སུ་མྱོང་བར་འགྱུར། །  
འཇིག་རྟེན་མགོན་པོ་སྐྱོབ་པ་ཡི། །རིང་སྲེལ་ཡང་དག་མཆོད་བྱས་ནས། །དེ་དག་ལྷ་ཡི་འཇིག་རྟེན་དུ། །ཡུན་མི་ཐུང་བར་བདེ་བ་མྱོང་།རྒྱལ་སྲིད་དེ་ནས་ལོངས་  
  
  
།རྙེད་པར་དཀའ་བའི་སྔགས་རྣམས་ནི། །འགྲོ་བ་སྣ་ཚོགས་སྤྱོད་པ་ཡིས། །རྣམ་པ་སྣ་ཚོགས་ཐོབ་པར་འགྱུར། །ཕུན་ཚོགས་འདོད་པ་འཇིག་རྟེན་མཆོག་རྣམ་ཐར་  
གསུམ་གྱིས་རྣམ་པར་བརྒྱན། །སྐུ་གདུང་རྣམས་ནི་མཆོད་བྱས་ན་།གྲུབ་པ་མཆོག་ནི་ཐོབ་པར་འགྱུར། །འཇིག་རྟེན་རྣམ་གྲངས་བྲམ་ཟེ་ཞེས། །ཐུབ་པ་མཆོག་ནི་ཉན་ཐོས་གཙོ།།  
འོད་སྲུང་ཞེས་ནི་བྱ་བ་ཡིས། །འདི་ལྟར་དེ་ནི་བསམས་ནས་ནི། །དེ་ཚེ་ས་ལས་མ་ཕྱེ་བར། །དེ་ཡི་སྐུ་གདུང་བླངས་ནས་ནི། །མ་ག་དྷཱ་བདག་མ་སྐྱེས་དགྲས། །འབད་ནས་ཅུང་ཟད་  
ཡོངས་སུ་སྦྱིན། །དེ་བཞིན་རྒྱལ་པོ་ཀུན་ལ་ཡང། །འོད་ཆེན་པོ་ནི་མ་མཐོང་ཡང། །ཉན་ཐོས་བདག་ཉིད་ཆེན་པོ་དེས། །ཀུན་ལའང་ཐམས་ཅད་རབ་ཏུ་བྱིན། །ཀུན་ལའང་མི་  
རྟག་འདུ་ཤེས་ཀྱིས། །དེ་ནི་ཡང་ནི་གནས་པར་གྱུར། །སྙིང་རྗེས་བརླན་པའི་སེམས་ཀྱིས་ནི། །སེམས་ཅན་རྣམས་ལ་མྱ་ངན་བྱེད་།ཤཱཀྱའི་སྐྱེས་མཆོག་བསྟན་པ་ནི། །འཇིག་  
རྟེན་དམ་ཆོས་ནུབ་པ་ན། །བསྐལ་པ་རྣམ་པ་མང་པོར་ནི། །ཡུན་རིང་སེམས་ཅན་དུབ་པར་འགྱུར། །འདི་དག་དུད་བཞིན་མི་འགྱུར་བར། །འདི་དག་གསུང་ནི་བསྡུ་བར་བྱ། །  
དཔའ་བོ་དེ་ལས་ལངས་ནས་ནི། །སེམས་ཀྱི་སྟོབས་ནི་ཉམས་པ་མེད་།རྒྱལ་པོ་མ་སྐྱེས་དགྲར་གྱུར་པའི། །མི་ཡི་དབང་པོས་མགྲོན་དུ་རྦོས་བསྟོན་པའི་བསྟན་པ་བྱ་བའི་ཕྱིར།།  
  
  
༄༅། །རྒྱལ་པོའི་ཁབ་ཀྱི་གྲོང་ཁྱེར་འདིར། །འབད་པས་སྐུ་གདུང་མྱུར་དུ་ནི། །གསེར་གྱི་སྣོད་ཀྱི་ནང་དུ་བཅུག་དེ་དག་སྔོན་དུ་ཡང་དག་བཏང། །དེ་ཚེ་རྒྱལ་པོའི་  
ཁབ་མྱུར་འགྲོ། འོད་མའི་ཚལ་དུ་ཕྱིན་ནས་ནི། །སྐུ་གདུང་དག་ནི་ཡང་དག་བཞག་འཇིག་རྟེན་མགོན་པོ་སྐྱོབ་པ་ཡི། །མཆོད་རྟེན་རྨད་བྱུང་ཆེན་པོ་བྱས། །མཆོད་རྟེན་དེ་ནི་  
མཆོད་བྱེད་པ། །རྣམ་པ་སྣ་ཚོགས་རྒྱན་དང་ནི། །ཕྲེང་བ་གོས་དང་གདུགས་དང་ནི། །དར་ལ་རོལ་མོ་བྱུག་པ་དང། །དར་ལ་རོལ་མོ་བྱུག་པ་དང། །རྣམ་པ་སྣ་ཚོགས་དུ་མ་དང། མར་མེ་མེ་ཏོག་ཕྲེང་བ་  
ཡིས༑ ༑ཕྱག་འཚལ་རྗེས་སོང་སེམས་ཀྱིས་ནི། །རྒྱལ་པོ་རབ་ཏུ་མཆོད་པ་བྱེད། །མཆོད་རྟེན་དེ་ལ་མགོས་བཏུད་ནས། །དེ་ཡི་ཚེ་ན་སྨོན་ལམ་བཏབ། །འཇིག་རྟེན་མཆོག་ལ་  
མཆོད་པ་ཡིས། །བདག་གི་དགེ་བ་མང་པོ་གང། །དེ་བཞིན་གཤེགས་ལ་མཆོད་པ་འདིས། །བསམ་གྱིས་མི་ཁྱབ་མཆོག་ཐོབ་ཤོག་དེ་ནས་རྒྱལ་པོ་ལངས་ནས་ནི། །འོད་སྲུང་  
ཆེ་ལ་རབ་ཏུ་སྨྲས། །མིག་ནི་མཆི་མས་ཀུན་ཁྱབ་ནས། །མིག་གི་མཆི་མ་ཕྱིས་ནས་ནི། །སྙིང་ནི་བརྩེ་བས་རབ་བརླན་ནས། །དེ་ཚེ་ཕ་ནི་ཡང་དག་དྲན། །ཤེས་རབ་ཆེན་པོ་འཕགས་  
པ་ཁྱོད། །ཁྱོད་ནི་བདག་གི་དབང་གྱུར་མཛོད། །བདག་གིས་སྡིག་པ་གང་བྱས་པ། །ངེས་པར་མནར་མེད་རབ་ཏུ་གཞོལ། །སྟོན་པ་བཀའ་ཡི་ལམ་གནས་པ། །དེ་འདྲའི་  
  
  
།ཕ་ཡི་སྲོག་ལ་གནོད་བཅས་པའི། །མྱ་ངན་བསལ་བར་མི་ནུས་པས། །འཕགས་པ་དགེ་བའི་བཤེས་གཉེན་གྱིས་།བདག་ལ་ཆོས་དོན་བསྟན་པར་རིགས། །  
དེ་སྐད་སྨྲས་ནས་བདག་ཉིད་ཆེ། །རྒྱལ་བའི་ཉན་ཐོས་མཆོག་གྱུར་པ། །བློ་ལྡན་འོད་སྲུང་ཞེས་བྱ་བས། །འདི་དག་ཚིག་ནི་རབ་ཏུ་སྨྲས། །རྒྱལ་པོ་ཆེན་པོ་མ་འཇིགས་ཤིག་ཁྱོད་ཀྱིས་  
དགེ་བ་མང་དུ་བྱས། །སྐྱེ་བ་བརྒྱ་ཕྲག་དུ་མར་ཡང། །ཁྱོད་ལ་གོམས་པ་རབ་ཏུ་ཡོད། །སངས་རྒྱས་འབྱུང་བ་མེད་པ་ན། །རང་རྒྱལ་གཅིག་ནི་ཡང་དག་བྱུང། །གྲོང་ཁྱེར་བཱ་ར་ན་སཱི་རུ། །དེ་  
ཚེ་ཚོང་དཔོན་བུ་ཞིག་བྱུང། །མི་ཤེས་བྱིས་པ་གཡོ་བ་ཡིས། །དེ་ཚེ་ཤིང་རྟ་ཞོན་ནས་བྱུང། །བཅོམ་ལྡན་དེ་ཉིད་དེ་རུ་ནི། །རང་རྒྱལ་ཡོངས་སུ་བྱུང་བ་ནི། །འཇིག་རྟེན་རྗེས་སུ་གཟུང་འདོད་  
པས༑ ༑དེ་ནི་སློངས་མོའི་དོན་དུ་རྒྱུ། །བྱིས་པ་དེས་ནི་དེ་མཐོང་ནས། །སེམས་ནི་ཡང་དག་དད་གྱུར་ནས། །རྐང་གཉིས་ལ་གཏུགས་དྲིས་པ་ནི། །དགེ་སློང་ཁྱོད་ནི་ཅི་ཞིག་བྱེད། །བསེ་རུ་  
ལྟ་བུར་སྐྱེ་བ་མེད། །བཅོམ་ལྡན་དེ་ནི་མི་སྨྲར་འདུག་དེ་ཚེ་བྱིས་པ་དེ་ཡི་ནི། །གོས་ལ་བཟུང་ནས་ཡང་དག་གནས། །འདེང་ངོ་འདེང་ངོ་ཁྱིམ་བཟང་འདིར། །རྒྱལ་མཚན་གྱིས་ནི་  
རབ་མཚན་པ། །འདི་ནི་བདག་གི་ཁྱིམ་ཡིན་ཏེ། །ཞབས་བཀྲུས་ནས་ནི་བཤོས་གསོལ་ཏེ། །ཇི་ལྟར་དུས་བཞིན་མྱུར་གསོལ་ནས། །ཅི་འདོད་པར་ནི་རྩེ་བར་བགྱིའོ། །དེ་ནས་ཉེས་  
  
  
༄༅། །དང་བྲལ་བ་དེ། །ཉེས་གསུམ་མཐར་བྱེད་འཇོམས་པ་པོ་།གཞན་དག་རྗེས་གཟུང་དེ་དག་གཙོར། །མཐར་གྱིས་ཀྱང་ནི་རབ་འགྲོ་ཞིང། །སོང་ནས་སྒོ་ཡི་  
རྩ་བ་ལ། །འོད་ཆེན་དེར་ནི་འདུག་པར་གྱུར། །དེ་ནས་བྱིས་པ་ནང་ཞུགས་ནས། །མ་ལ་ཡང་ནི་འདི་སྐད་སྨྲས། །མ་ནི་བདག་ལ་འབྲས་ཆན་སྩོལ། །བཟའ་བ་རྣམ་མང་དག་ཀྱང་  
སྩོལ། །ཡུན་རིང་ས་རྡུལ་ལ་རྩེ་བའི། །བདག་གི་གྲོགས་པོ་འདིར་འོངས་གྱུར། །ཡུན་རིང་བདག་ནི་དགར་འགྱུར་བ། །སྒོར་ནི་འོངས་ནས་འདུག་པ་ཡིན། །དེ་ཚེ་དེ་ནི་རབ་རིངས་  
པར༑ ༑དེ་མི་མོད་ལ་སྒེར་ཡང་བྱུང། །རྫུ་འཕྲུལ་ཆེན་པོ་ཞི་བའི་གཟུགས། །བདག་ཉིད་ཆེན་པོ་དེ་ཡང་མཐོང། །དེ་ཚེ་དེ་ནི་མྱུར་འོངས་ནས། །སྣོད་ནི་བཟང་པོ་བླངས་ནས་ཀྱང། །  
ལག་པ་ལེགས་པར་རབ་བཀྲུས་ནས། །མེ་ཏོག་སྤོས་སོགས་སྔོན་འགྲོ་བས་།འབྲས་ཆན་གཙང་མ་བླངས་ནས་ནི། །དུ་མའི་རོ་ཡིས་རྣམ་བརྒྱན་པའི། །རྣམ་པ་སྣ་ཚོགས་བཟའ་  
བ་དང། །དངུལ་གྱི་སྣོད་དུ་རབ་ཏུ་[?]ཨུག། དེ་ཆེ་མྱུར་དུ་ཕྱིར་བྱུང་སྟེ། །དེ་ཡི་ལྷུང་བཟེད་ལ་བླུགས་ནས། །ཁྱོར་བཅས་ཆོས་ལ་དད་པ་ཡིས། །དེ་ཡི་རྐང་པ་གཉིས་ལ་གཏུགས། །དེ་  
ཡིས་བསོད་སྙོམས་བླངས་ནས་ནི། །ནམ་མཁའ་ལ་ནི་མངོན་པར་སོང་།དེ་ནས་དེ་ནི་རབ་འབར་ཞིང། །མར་མེའི་ཕྲེང་བ་བཞིན་དུ་སྣང་།བསེ་རུ་ལྟར་སྤྱོད་གང་ཡིན་པ། །དེ་  
  
  
།རྫུ་འཕྲུལ་འོད་ཀྱིས་སེམས་ཅན་ལ། །བདག་ཉིད་ཆེན་པོ་སྟོན་པར་བྱེད། །དེ་ཡང་ལྷག་པར་སྙིང་རྗེ་ཅན། །སེམས་ཅན་འགྲོ་བ་སེར་སྣར་ལྡན། །ཕ་  
རོལ་དོན་དུ་སེམས་ཅན་ལ། །དེ་ནི་རྫུ་འཕྲུལ་སྟོན་པར་བྱེད། །དེ་ཡི་རྣམ་སྨིན་ལས་ཀྱིས་ནི། །མ་དང་ལྷན་ཅིག་བྱས་པ་ཡང། །སྟོང་ཕྲག་ལྔ་ཡི་སྐྱེ་བར་ནི། །ལྷ་ཉིད་ཀྱང་ནི་བྱས་པར་འགྱུར། །  
ལྷ་རྣམས་ཀྱི་ནི་ལྷ་རྒྱལ་དེར། །མ་དེ་ཉིད་ནི་ཡང་དག་གྱུར་།འཁོར་ལོས་བསྒྱུར་ཉིད་མི་རྣམས་ཀྱི། །མི་ཡི་བདག་པོར་དེ་ཚེ་གྱུར་།ཡུན་རིང་བདེ་བ་རྗེས་མྱོང་ནས། །གཟུགས་ཅན་  
སྙིང་པོའི་བུར་འདི་གྱུར། །གང་གིས་བཅོམ་ལྡན་དེ་སྨྲས་དང། །གོས་ཀྱི་ཐ་མ་ལ་བཟུང་དང། །ཚིག་ངན་སྨྲ་བས་སྨྲས་པ་ནི། །དགེ་སློང་སྨྲ་བས་སྨྲས་པ་དང། །ས་རྡུལ་བདག་དང་  
རྩེ་བ་ཞེས། །དེ་ཚེ་སྔོན་ནི་ཁྱོད་ཅེས་སྨྲས། །ཚིག་གི་ལས་ནི་དེ་ཡིས་ནི། །མ་འདོད་པ་ཡི་ཚ་བ་ཡི། །དྲག་ཅིང་རབ་ཚའི་སྡུག་བསྔལ་བ། །ཡུན་རིང་མང་པོ་རྗེས་མྱོང་བ། །མི་འདོད་  
སྡུག་བསྔལ་བཟོད་དཀའ་བ། །མི་ཟད་དམྱལ་བར་ལྷུང་བར་གྱུར། །ལས་ཀྱི་ཞགས་པས་རབ་བཅིངས་ནས། །སེམས་ཅན་ངན་འགྲོར་འགྲོ་བར་གྱུར་།རྒོད་པས་ལས་ནི་བྱེད་པ་  
ཡིས༑ ༑ངུ་བས་རྗེས་སུ་མྱོང་བར་གྱུར། །དེ་བཞིན་བྱིས་པའི་རང་བཞིན་གྱིས། །ཉན་ཐོས་རྒྱལ་བ་སྐྱོབ་པ་ལ། །ཚིག་ནི་མ་རུངས་རྒྱ་ཆེ་བ། །དེ་ཡི་ལས་ནི་འདི་འདྲའོ། །དམྱལ་  
  
  
༄༅། །བ་ལས་ནི་ཐར་ནས་ཀྱང། །མི་ཉིད་དུ་ནི་འདིར་ཡང་འོངས། །རྣམ་སྨིན་སྐྱེས་པ་མི་ཡི་བདག་དམྱལ་བ་ཡང་ནི་དྲན་པར་གྱུར། །དེ་ཡི་ཁྲོ་བ་བདོ་བ་ཡིས། །  
ཁྱོད་ཀྱིས་ཕ་ཡི་སྲོག་ཀྱང་བཅད། །རང་རྒྱལ་དག་གི་སྤྱོད་པ་ཡང། །སྔོན་གྱི་བག་ཆགས་ཀྱིས་དྲན་པས། །སངས་རྒྱས་མངོན་སུམ་མཐོང་ནས་ནི། །སྐྱེ་དགུ་དག་ཀྱང་དེ་བཞིན་  
བྱས། །དེ་ཉིད་རྒྱུ་ནི་དྲན་བྱས་པས། །འདིར་ནི་རྒྱལ་ཐབས་ཉིད་ཀྱང་བྱས། །དེ་ལྟར་འོད་མའི་ཚལ་དུ་ནི། །ཕན་ཚུན་དེ་དག་ས་སྟེང་སྨྲ། །ང་ཡི་སློབ་མ་མཆོག་འདི་དང། །  
གཉིས་པ་མི་ཡི་བདག་པོ་ཡིས། །མཆོད་རྟེན་ལན་བརྒྱར་ཕྱག་བཙལ་ནས། །དེ་ཚེ་རང་གི་ཁྱིམ་དུ་སོང། །དེ་ནས་སློབ་མའི་མཆོག་གྱུར་པ། །པི་པལ་ཕུག་ན་གནས་པ་  
དེ༑ ༑རྫུ་འཕྲུལ་ཆེན་པོ་འདོད་ཆགས་བྲལ། །ཐུབ་པ་མ་ལུས་འདུས་ནས་ནི། །གསུང་རབ་ཡན་ལག་བཅུ་གཉིས་དང། །འདུལ་བ་མ་ལུས་སྡུང་པར་བྱེད། །གང་ཞིག་ཆོས་  
ནི་ངས་བསྟན་དང། །དེ་བཞིན་སྔོན་གྱི་རྒྱལ་བ་མཆོག་དེ་ནི་སློབ་མའི་མཆོག་དེས་ཀྱང། །རྣམ་པ་གསུམ་དུ་ཡང་དག་བསྟན། །འདུལ་བ་དང་ནི་མངོན་པ་དང། །མདོ་  
སྡེའི་དབྱེ་བས་གཞུང་དུ་བྱས། །སེམས་ཅན་འཆིང་བ་གསུམ་ལས་བགྲོལ། །ཉེས་པ་གསུམ་ཡང་སྒེམ་པར་བྱེད། །དཔའ་བོ་སྡུག་བསྔལ་གསུམ་ལས་འགྲོལ། །རྟག་  
  
  
།སངས་རྒྱས་རྣམས་ཀྱིས་བསྟན་པའི་དོན། །བློ་ཡི་མཆོག་ནི་བྱེད་པར་འགྱུར། །རྒྱལ་ཆེན་མ་སྐྱེས་དགྲ་ཞེས་པའི། །མ་ག་དྷཱ་པ་མི་ཡི་བདག་ཨངྒ་མ་  
ག་དྷཱ་དང་ནི། །བཱ་ར་ཎ་སཱི་དེ་ལས་གཞན། །བྱང་དུ་ཡངས་པ་ཅན་དང་ནི། །རྒྱལ་ཆེན་སྟོབས་པོ་ཆེ་བར་ནི། །ཐེ་ཚོམ་མེད་པར་འགྱུར་བ་ཡིན། །བསྟན་པའི་དོན་ནི་བྱེད་པར་འགྱུར། །  
གཞོན་ནུ་ཁྱོད་ནི་འདུལ་བྱེད་ཅིང། །ཞི་བ་དམ་པ་སྟོན་པར་འགྱུར་།དེ་ཡི་བུ་ཡང་རྒྱལ་པོ་ནི། །ཡི་གེ་ཨུ་ཞེས་བྱ་བར་བསྒྲགས། །དེ་ནི་འབྱུང་བར་འགྱུར་བ་ནི། །མྱུར་དུ་བསྟན་པ་  
པའི་དོན་ལ་བརྩོན། །དེས་ནི་སྟོན་པའི་གསུང་རབ་འདིར། །རྒྱ་ཆེར་འདྲི་བར་བྱེད་འཇུག་འགྱུར། །མཆོད་པ་ཆེན་པོའང་བྱས་ནས་ནི་།ཕྱོགས་རྣམས་ཀུན་ཏུ་རྒྱས་པར་བྱེད། །ཕྱིར་  
ཡང་ངན་སོང་འདི་མི་འགྲོ། །ལྟར་སྐྱེ་བར་ནི་དེ་འགྱུར་རོ། །ལོ་ནི་ཉི་ཤུ་སུམ་ཅུར་ནི། །ཕ་དང་ལྷན་ཅིག་འགྲོགས་པར་འགྱུར། །གྲོང་ཁྱེར་སྟོབས་ལྡན་མཚན་ཕྱེད་དུ། །རིགས་  
ལས་སྐྱེས་པའི་ནད་ཀྱིས་ནི། །མངོན་པར་ཟིལ་གྱིས་ནོན་བར་འགྱུར་།ཉིན་ཞག་སུམ་ཅུ་རྩ་དྲུག་ཏུ། །ནད་ཆེན་དག་གིས་ཉམ་ཐག་འགྱུར། །ནད་རྣམས་ཀུན་གྱིས་བཏབ་ནས་  
དེ༑ ༑རྣམ་པ་སྣ་ཚོགས་བརྒྱལ་ནས་ནི། །རྒྱལ་པོ་དེ་མྱུར་ཤི་འཕོས་ནས། །ལྷ་རྣམས་སུ་ནི་སྐྱེ་བར་འགྱུར། །དེ་ནི་མཐར་གྱིས་འབད་ནས་ནི། །ངེས་པར་བྱང་ཆུབ་ཐོབ་པར་  
  
  
༄༅། །འགྱུར། །འདི་དག་གཞན་ཡང་མང་པོ་ནི། །འདས་པ་དང་ནི་མ་འོངས་པར། །རང་རྒྱལ་སྐྱོབ་པ་དག་ལ་ནི། །རྣམ་པ་སྣ་ཚོགས་བྱས་པ་ཡིས། །དེ་བཞིན་  
ལྷ་དང་མི་རྣམས་ཀྱིས། །འདོད་དང་ཁྱད་པར་ཕུན་ཚོགས་འཐོབ་།དེ་དག་མཐར་གྱིས་འགྲོ་འགྱུར་བ། །ཞི་བ་ནད་མེད་གོ་འཕང་འཐོབ། །རྒྱལ་པོ་མཆོག་དང་དམན་པ་དང།།  
མི་ཡི་བདག་པོ་བར་མ་རྣམས། །རྒྱལ་པོ་ན་ཧུ་ཤ་ལ་སོགས། །དང་པོའི་དུས་སུ་བསྟན་པ་དག་དེས་ཀྱང་དེ་བཞིན་གཤེགས་མཆོག་དང་།རྗེས་ཡི་རང་བས་མཐོ་རིས་  
སོང། །ངེས་པར་དེ་དག་སངས་རྒྱས་གྱུར། །ཁ་ཅིག་ཉན་ཐོས་ཐེག་པ་ལ། །ངེས་པར་ཁ་ཅིག་ཉན་ཐོས་ཉིད། །དེ་ཀུན་ཐར་ལ་མངོན་པར་གཞོལ། །དུས་ཀྱི་རྣམ་གཞག་རྗེས་  
མཐུན་པར། །ཚེ་ཡང་རྣམ་པར་བརྟག་པ་ཡིན། །དམ་པ་ཚེ་ཡང་རིང་བ་སྟེ། །དེ་བཞིན་བར་མ་བར་མ་ཡིན། །ཤིན་ཏུ་དཀའ་བའི་དུས་མཐའ་ལ། །དུས་ཀྱི་ཐ་མ་རྩོད་དུས་  
ལ༑ ༑རྒྱལ་པོ་རྩོད་པ་ལ་དགའ་བས། །གཞན་ནི་ཐ་མར་བསྟན་པ་ཡིན། །ཕན་ཚུན་འཁོན་དུ་འཛིན་ཆགས་པས། །གཅིག་ལ་གཅིག་ནི་རྣམ་འཚེ་བྱེད། །དམན་པའི་སྐྱེ་བ་  
ཐོབ་པ་དང། །མཚོན་གྱི་རེག་པས་འཆི་བར་འགྱུར། །མཚོན་གྱིས་འཚོ་བས་ཡང་དག་དགའ། །དེ་བཞིན་གཞན་གྱི་བུད་མེད་ཆགས། །རྒྱལ་པོ་འཇིག་རྟེན་སྨོད་པར་  
  
  
༑ཐེ་ཚོམ་མེད་པར་འགྱུར་བ་ཡིན། །གཡོན་ཅན་ལས་ངན་ཅན་དང་ནི། །དེ་བཞིན་འཕགས་མིན་སེར་སྣ་ཅན། །དེ་ཡི་ཚེན་འབྱུང་བར་འགྱུར། །ཆ་གཉིས་ལྡན་དང་རྩོད་  
དུས་བར། །མདོར་བསྡུས་ནས་ནི་བཤད་པར་བྱ། །གཞོན་ནུ་དེ་ནི་རྟོགས་པར་གྱིས། །དུས་གང་འབྱུང་བར་འགྱུར་བ་ན། །ས་སྟེང་རྒྱལ་པོ་འབྱུང་བ་ཡི། །དེ་དག་གཟུགས་དང་མཚན་  
མ་དང། །ཁ་དོག་ཀྱང་ནི་རྟོགས་པར་གྱིས། །ཀོ་སའི་རྒྱལ་པོ་གསལ་རྒྱལ་དང། །གཟུགས་ཅན་སྙིང་པོ་དེ་བཞིན་གཞན། །རྒྱལ་རིགས་གཙོ་བོ་འཆར་བ་དང། །དམག་བརྒྱ་  
པ་ནི་ཡང་དག་འབྱུང། །ལག་བཟང་གཞུ་བཟང་ཞེས་བྱ་དང། །དེ་བཞིན་དབང་ཆེན་ཙམ་ཤ་དེ་བཞིན་ལིཙྪ་བིར་སྐྱེས་པའི་།ཤཱཀྱའི་རིགས་སྐྱེས་སེངྒེ་དང། །ཆེར་ལྡན་  
གསལ་དང་རབ་གསལ་དང། །སྡེ་ཆེན་དུ་ཡང་བསྟན་པའོ། །དེ་བཞིན་འཕགས་རྒྱལ་གཏུམ་པོ་དང། །སེར་སྐྱའི་གྲོང་གི་རྒྱལ་པོ་ནི། །ཟས་གཙང་ཞེས་ནི་བྱ་བ་དང། །དཔའ་  
པོ་ཞེས་བྱ་སྟོབས་ཆེན་དག་འདི་དག་རྒྱལ་པོའི་རིགས་སུ་གསུངས་།ས་སྲུང་སྟོན་པ་མཆོད་བྱེད་པའོ། །ཤཱཀྱ་སེངྒེ་མི་ཡི་མཆོག་།སངས་རྒྱས་མངོན་དུ་ལྟ་བར་འགྱུར། །  
དེ་ཡང་དེ་ནས་ཆོས་ཐོས་ནས། །ཡུན་རིང་ཕུན་སུམ་ཚོགས་པ་འཐོབ་།ངེས་པར་བྱང་ཆུབ་འདོད་ནས་ཀྱང། །ཤི་ནས་ཞི་བ་ཐོབ་པར་འགྱུར། །ས་བདག་ས་ཡི་དཀྱིལ་འཁོར་  
  
  
༄༅། །དུ༑ ༑འདི་དག་འཇིག་རྟེན་རྣམ་པར་གྲགས། །རིགས་ནི་རྒྱལ་རིགས་དག་ཏུ་བསྟན། །འདུ་ཤེས་མིང་གིས་མཚོན་པ་ཡིན། །ས་སྟེང་ང་ཡིས་བསྟན་  
པའི་ཚིག་དེ་དག་མཆོད་པ་བྱེད་པར་འགྱུར། །གཞོན་ནུ་བྱིས་པའི་གཟུགས་ཅན་གྱིས། །ཁྱོད་ཀྱིས་འཇིག་རྟེན་ལུང་བསྟན་པ། །མ་སྐྱེས་ཞེས་བྱའི་རྒྱལ་པོ་དེ། །ངེས་པར་  
བྱང་ཆུབ་གཞོལ་བར་འགྱུར། །ང་ནི་ས་སྟེང་མྱ་ངན་འདས། །ལོ་བརྒྱ་དག་ནི་འདས་པ་ན། །སྣང་བ་མེད་ཅིང་ཉེས་པར་བཅས། །མི་ཤེས་མུན་པས་རབ་ཏུ་བསྒྲིབས། །དེ་ཚེ་  
ས་ནི་སྟོངས་པ་ཞེས། །རྒྱལ་བ་རྣམས་ཀྱིས་སྤངས་པ་ཡིན། །དེ་ཚེ་མི་བཟད་ཆེན་པོ་ཡི། །གྲོང་ཁྱེར་མེ་ཏོག་ཅན་དུ་ནི། །མྱ་ངན་མེད་ཅིང་བྱ་བ་ཡི། །རྒྱལ་པོ་ས་ནི་སྐྱོང་  
བྱེད་པ། །ཁྲོ་བཅས་ལས་ནི་དྲག་པོ་བྱེད། །དེ་ཚེ་དེ་ནི་སྙིང་རྗེ་མེད། །རྫུ་འཕྲུལ་ཆེན་པོ་འདོད་ཆགས་བྲལ། །ནད་མེད་སེར་སྣ་བྲལ་བ་དང། །དགེ་སློང་ཚུལ་ཁྲིམས་  
ལྡན་པ་ཡི། །དགེ་བའི་བཤེས་གཉེན་ཐང་དུ་ལྷགས། །སྔོན་གྱི་བག་ཆགས་རྒྱུ་དང་ནི། །ས་རྡུལ་བྱིན་པའི་བྱིན་རླབས་ཀྱིས། །རིགས་ནི་ངེས་པར་འགྱུར་བ་དང། །རྒྱལ་  
བོ་ནོར་ཆེན་ལྡན་པར་འགྱུར། །ཆོས་དང་ཆོས་མིན་རྣམ་སྤྱོད་ཅིང་།བརྩེ་དང་སྙིང་རྗེ་ལྡན་པ་དང། །ཆགས་བྲལ་རྫུ་འཕྲུལ་ཆེན་པོ་དེས། །རྒྱུ་ནི་ཕྱེ་ཞིང་བསྟན་པར་  
  
  
༑སྔོན་ནི་ཁྱོད་ཀྱང་རྒྱལ་པོ་སྟེ། །མི་ཤེས་བྱིས་པ་གཡོ་བ་ཡི། །རྒྱལ་པ་ཤཱཀྱ་སེངྒེ་ལ། །ས་ཡི་རྡུལ་ནི་སྙིམ་གང་ཕུལ། །ཞིང་དེ་ལ་ནི་རབ་ཕུལ་བས། །ལྷ་ཡུལ་ཕུན་སུམ་  
ཚོགས་པ་ཐོབ། །ལྷ་ཡི་འཇིག་རྟེན་ཤི་འཕོས་ནས། །ས་ཡི་འཇིག་རྟེན་འདིར་འོངས་གྱུར། །འཛམ་གླིང་ནགས་ཚལ་ཕུན་སུམ་ཚོགས། །རྒྱལ་པོའི་རྒྱལ་ཐབས་སྤྱོད་པར་བྱེད།།  
བདག་ཉིད་ཆེན་པོ་ཛམྦྷ་ལ། །གནོད་སྦྱིན་གྱི་ནི་སྔགས་ཀྱང་བསྒྲུབས། །བདག་ཉིད་ཆེན་པོ་ས་ཡི་བདག་དེ་ནས་གནོད་སྦྱིན་ཤིང་རྟ་གྲུབ། །དེ་ལ་གནོད་སྦྱིན་འདུག་པ་ནི། །བཀའ་  
དང་མཐུན་པར་ཡིད་ཀྱང་འཇུག་ཀླུ་རྣམས་ཀྱང་ནི་འདུག་པ་སྟེ་།བྲན་དང་བཀའ་བཞིན་བྱེད་པའི་རྒྱུ། །དེ་ལྟར་རྫུ་འཕྲུལ་ཆེ་བདག་ཉིད། །དེ་ཚེ་སྟོབས་ཀྱིས་འཁོར་སྒྱུར་འབྱུང། །  
ཅི་འདོད་དེ་ནི་འགྲོ་བ་ན། །གང་དུའང་འགོག་པ་མེད་པར་འགྱུར་།རྒྱལ་བའི་སྐུ་གདུང་མཆོག་ས་ལ། །གང་ཡང་སྔོན་ནི་རབ་བཞག་པ། །རྒྱལ་པོའི་ཁབ་ཀྱི་གྲོང་ཁྱེར་གྱི། །དེ་ཚེ་  
འོང་མའི་ཚལ་དུའོ། །སྐུ་གདུང་མཆོག་ནི་བླངས་ནས་ཀྱང། །དགེ་བ་ལ་དམིགས་ཡིད་ཅན་གྱིས། །ཇི་ལྟར་སྔོན་ནི་བྱས་པ་བཞིན། །མཆོད་རྟེན་དེ་ལ་མཆོད་པ་བྱས། །སྐུ་གདུང་  
བུམ་པ་དེ་བླངས་ནས། །དེ་ནི་དེ་བཞིན་རྣམ་བགོས་ནས། །བློ་ལྡན་དེས་ནི་སྐད་ཅིག་གིས། །དེ་ནས་གནོད་སྦྱིན་ལ་ཡང་སྨྲས། །ཛམ་བུའི་གླིང་འདི་མ་ལུས་པའི། །མཆོད་རྟེན་རྒྱ་  
  
  
༄༅། །གྱིས་བརྒྱན་པ་དང། །ས་རྣམས་སྐུ་གདུང་སྙིང་པོར་ནི་།ཁྱོད་ཀྱིས་ཀྱང་ནི་རབ་ཏུ་བྱ། །འབད་པ་ཡིས་ནི་མཚན་ཕྱེད་དུ་།གནོད་སྦྱིན་གྱིས་ནི་བཀའ་ཡང་  
བླངས། །མི་མ་ཡིན་པའི་བྱ་བས་བྱས། །ས་སྟེང་རྡོ་ཡི་སྲོག་ཤིང་བསྒྲེང། །ཀ་བ་སྟོང་ཕྲག་དུ་མ་ནི། །དེ་ཚེ་ཡོངས་སུ་བཙུགས་པར་གྱུར། །མཆོད་རྟེན་རྣམས་ལ་མཆོད་དོན་དུ། །  
ལུས་ཅན་རྣམས་ལ་མཚོན་པར་གྱུར། །འཇིག་རྟེན་མགོན་པོ་སྐྱོབ་པ་ཡིས་།མཆོད་རྟེན་སྣ་ཚོགས་བྱས་ནས་ནི། །སྐད་ཅིག་གཅིག་གིས་གནོད་སྦྱིན་རྣམས། །རྒྱལ་པོ་ཡི་ནི་  
དྲུང་དུ་ལྷགས། །དེ་ནས་གནོད་སྦྱིན་རབ་བཏུད་ནས། །དབེན་པར་ཚིག་ནི་རབ་ཏུ་སྨྲས། །ཇི་སྐད་བཀའ་སྩལ་མ་ལུས་བྱས། །ས་བདག་ཅི་སྟེ་གཟིགས་མི་མཛད། །དེ་ནས་མྱུར་  
དུས་བདག་དེ། །དེ་ཚེ་ཤིང་རྟ་དེ་ལ་ཞོན། །རྣམ་པ་སྣ་ཚོགས་མཆོད་དོན་དུ། །རྣམ་པ་སྣ་ཚོགས་མཛེས་པའི་ཕྱིར། །གསེར་དང་དེ་བཞིན་དངུལ་དག་དང། །རྣམ་པ་སྣ་  
ཆོགས་མཆོད་རྟེན་བརྒྱན། །དེ་ནས་གནོད་སྦྱིན་ཤིང་རྟ་དང། །མྱུར་དུ་རྒྱལ་པོ་རབ་ཏུ་སོང། །གང་ནི་རྒྱལ་བའི་མཆོད་རྟེན་ཡོད་།སྐད་ཅིག་གིས་ནི་དེ་ཡུལ་དུའོ། །རྣམ་  
པ་སྣ་ཚོགས་མཆོད་པ་ཡིས། །རྒྱལ་པོ་དེས་ནི་དེ་ལ་མཆོད། །དེ་ཚེ་རྒྱལ་བའི་མཆོད་རྟེན་གྱིས། །ས་རྣམས་མ་ལུས་མཛེས་པར་བྱས་།བདག་ཉིད་ཆོས་རྒྱལ་མྱ་ངན་  
  
  
༑སྨོན་ལམ་དག་ནི་འདེབས་པར་བརྩོན། །དགེ་བའི་རྩ་བ་འདི་དོན་གྱིས། །བླ་ན་མེད་པའི་སངས་རྒྱས་ཤོག་དེ་བཞིན་དེས་ཀྱང་རིགས་ནས་ནི། །རྒྱལ་པོ་ཆོས་ནི་སྟོན་པར་བྱེད། །  
དེ་ནི་ཤི་ནས་ལྷ་རུ་འགྲོ། །ངེས་པར་བྱང་ཆུབ་གཞོལ་བར་འགྱུར་།ལོ་ནི་བརྒྱད་ཅུ་རྩ་བདུན་དུ། །ས་སྟེང་མཆོད་རྟེན་མཆོད་པར་འགྱུར། །ལོ་ནི་བརྒྱ་དང་ལྔ་བཅུར་འཚོ། །གནོད་པ་མེད་  
པའི་རྒྱལ་ཐབས་བྱེད། །དེ་རང་ལས་ལས་བྱུང་བ་ཡི། །ལུས་ལ་ནད་ནི་ཡོངས་སུ་འབྱུང། །ནད་དེས་གནོད་ཅིང་སྡུག་བསྔལ་ནས། །ཤི་ནས་མཐོ་རིས་འགྲོ་བར་འགྱུར། །ལྷ་ཡི་  
ཕུན་སུམ་ཚོགས་པ་ཆེ། །ཐོབ་ནས་རྗེས་སུ་མྱོང་བར་བྱེད། །དེ་ནི་ཡིད་གཞུངས་རིམ་གྱིས་སུ། །རྙེད་པར་དཀའ་བའི་བྱང་ཆུབ་ཐོབ་།རྡོ་རྗེ་པདྨའི་རིགས་དག་ནི། །སྔགས་ཀྱང་  
དེ་ཚེ་འགྲུབ་པར་འགྱུར། །ཛམྦྷ་ལ་སོགས་གནོད་སྦྱིན་ཡང། །འདི་ཡི་བསྟན་པའི་རྗེས་སུ་འཇུག་རྫུ་འཕྲུལ་ཆེན་པོ་འཕྲོག་མ་སོགས་།གནོད་སྦྱིན་མོ་ཡང་ཡང་དག་འགྲུབ། །  
འཁོར་ལོས་བསྒྱུར་བས་བསྐྱེད་པ་ཡི། །འཁོར་ལོས་བསྒྱུར་བའི་སྔགས་ཀྱང་འགྲུབ། །གང་དག་རྒྱལ་བས་བསྟན་པའི་སྔགས། །རིག་པའི་རྒྱལ་པོ་རྫུ་འཕྲུལ་ཆེ། །གཙུག་ཏོར་  
ལ་སོགས་ཐམས་ཅད་དང། །གང་གཞན་རྒྱལ་བས་གསུང་པའང་ཡིན་།དེ་ཡི་དུས་ནི་རབ་བཟང་ལ། །སྒྲུབ་པ་དམ་པ་དག་ཀྱང་བྱ། །དམ་པས་ཐ་མ་བསྒྲུབ་མི་བྱ། །དམ་པ་  
  
  
༄༅། །ཐོབ་པར་བྱ་ཕྱིར་རོ། །དི་ལཱི་པ་དང་ན་ཧུ་ཤ་ང་ལས་ནུ་དང་དུག་ཆེན་མཚོ། །རྒྱལ་བས་བཤད་པའི་འཁོར་ལོས་བསྒྱུར། །སྔགས་ནི་དེ་དག་སྒྲུབ་པར་  
བྱེད༑ ༑བདག་ཉིད་ཆེན་པོ་ན་ཧུ་ཤ་དེ་ཚེ་གཟི་བརྗིད་ཕུང་པོ་འགྲུབ། །རྒྱལ་པོ་ཆེན་པོ་དུག་ཆེན་པ། །གདུགས་དཀར་པོ་ཡང་འགྲུབ་པ་ཡིན། །དེ་བཞིན་རྒྱལ་པོ་དི་ལཱི་པ། །ཡི་གེ་  
གཅིག་པའི་སྔགས་ཀྱང་འགྲུབ། །ང་ལས་ནུ་ནི་འཇིག་རྟེན་དང། །དེ་བཞིན་གཙུག་ཏོར་དམ་པ་འགྲུབ། །རྒྱལ་མཆོག་དཧུ་མར་ནི། །དེ་བཞིན་རྒྱལ་བའི་གཙུག་ཏོར་འགྲུབ།།  
དེ་བཞིན་འདམ་གྱི་རྒྱལ་པོ་ནི། །རྣམ་རྒྱལ་གཙུག་ཏོར་འགྲུབ་པ་འོ་།དེ་བུ་སྐྱེ་དགུའི་བདག་པོ་སྟེ། །དེ་ཡང་ས་སྟེང་སྤྱན་སྔགས་གྲུབ། །སྐྱེ་དགུའི་བདག་པོ་སྐྱེ་བ་སྟེ། །དེ་  
ཡང་མཛོད་སྤུའི་སྔགས་ཀྱང་འགྲུབ། །ལྟེ་བའི་བུ་ནི་ཁྱུ་མཆོག་སྟེ། །དེ་ནི་ལས་གྲུབ་བརྟུལ་ཞུགས་བརྟན། །ཁ་བ་ཅན་གྱི་རི་དག་ཏུ། །དེ་ཡང་ནོར་སྦྱོད་གནོད་སྦྱིན་འགྲུབ། །  
ཁྱུ་མཆོག་བུ་ནི་རྒྱས་པ་སྟེ། །དེ་ཡང་དེ་ཚེ་སྔགས་བཟླས་བྱེད་།དེ་ཚེ་ས་སྟེང་དེར་མཐར་གྱིས། །དཔའ་བོ་ཆེན་པོའང་རབ་ཏུ་འགྲུབ། །འདི་དག་གཞན་ཡང་མང་བ་ཡིས། །  
རྒྱལ་པོ་འཇིག་རྟེན་རྣམ་གྲགས་པས། །སྔགས་རྣམས་རབ་ཏུ་བསྒྲུབས་ནས་ནི། །རྒྱལ་སྲིད་བྱས་ནས་ལྷ་ཡུལ་འགྲོ། །རིག་པའི་རྒྱལ་པོ་རྫུ་འཕྲུལ་ཆེ། །རྒྱལ་བའི་དབང་  
  
  
།དེ་ཀུན་དུས་ནི་བཟང་པོ་སྟེ། །ལོ་ནི་སྟོང་ཕྲག་བརྒྱད་ཅུ་བ། །སྔགས་དང་རྒྱུད་ཀྱི་དོན་མཁས་པས་།གྲུབ་པ་དག་ནི་སྒྲུབ་པར་འགྱུར། །འདི་དག་གཞན་  
ཡང་རབ་མང་བའི། །ས་བདག་འཇིག་རྟེན་རྣམས་གྲགས་པ། །དེ་ནས་སྟོང་ཕྲག་བརྒྱད་ཅུའི་སྔགས། །དེ་བཞིན་ཡང་དག་བསྒྲུབས་ནས་ནི། །རྒྱལ་སྲིད་བྱས་ནས་མཐོ་རིས་  
འགྲོ། །ངེས་པར་བྱང་ཆུབ་གཞོལ་བར་འགྱུར། །དེ་ཚེ་བར་མའི་དུས་དག་ཏུ། །ལྷ་མོ་རྫུ་འཕྲུལ་ཆེན་མོ་དང། །ལྷ་རྣམས་ཀྱི་ནི་སྔགས་དང་ནི། །པདྨའི་རིགས་ཀྱི་སྔགས་དང་  
ནི༑ ༑བློན་པོ་མི་ཡི་གཙོ་བོ་དང། །ས་བདག་ས་ཀུན་བདག་པོ་འོ། །བཱ་ར་ཎ་སཱིའི་གྲོང་ཁྱེར་དུ། །རྒྱལ་པོ་ཚངས་པས་བྱིན་པ་ཡང་།འཇིག་རྟེན་འཇིག་རྟེན་དབང་ཕྱུག་གྲགས།།  
ཕྱག་ན་པདྨ་རབ་ཏུ་འགྲུབ། །བདག་ཉིད་ཆེན་པོ་བརྩོན་འགྲུས་ཆེ་།ལྷག་པར་སྙིང་རྗེ་ཆེན་པོ་དེ། །སེམས་ཅན་རྣམས་ལ་སྔགས་ཚུལ་གྱིས། །ཆོས་རྣམས་སྟོན་པ་བྱིན་པ་  
ཡིན༑ ༑རྒྱལ་པོ་ཡང་ནི་ཚངས་བྱིན་གྱིས། །མི་ཡི་བདེ་བ་རྗེས་མྱོང་ནས། །དེ་ནས་དེ་ནི་སྔགས་གྲུབ་སྟེ། །ལུས་དང་བཅས་པས་མཐོ་རིས་སོང། །དེ་ཡི་བུ་ཡང་བློ་ལྡན་ནི། །བསོད་  
ནམས་ལས་ནི་བརྟུལ་ཞུགས་བརྟན། །བརྩོན་འགྲུས་ཆེན་པོ་རྟ་མགྲིན་ཞེས། །རྣམ་པར་གྲགས་པ་དེ་ཡང་འགྲུབ། །དེ་ཡི་སྔགས་ཀྱི་མཐུ་ཡིས་ནི། །དེ་ཚེ་བརྒྱ་བྱིན་ལས་རྒྱལ་  
  
  
༄༅། །འགྱུར། །དེ་བུ་དཀར་པོ་ཞེས་བྱ་བའི། །རྒྱལ་པོ་ཐམས་ཅད་གཏོང་པ་འབྱུང། །དེ་ཡང་ནོར་ནི་སྦྱིན་པའི་སྔགས། །དཀར་མོ་ཆེ་ཞེས་བྱ་བ་ཡི། །སྔགས་ནི་  
རབ་ཏུ་བསྒྲུབས་པས་ནི། །ལོ་ནི་སུམ་བརྒྱ་དག་ཏུ་འཚོ། །དེ་ཡི་སྔགས་ཀྱི་མཐུ་ཡིས་ནི། །བདེ་བ་ཅན་དུ་ཡང་དག་འགྲོ། །ངེས་པར་བྱང་ཆུབ་འདིས་ངེས་འཐོབ། །དེ་བཞིན་  
གཞན་ཡང་ངས་ལུང་བསྟན། །དེ་ཚེ་བར་མའི་དུས་དག་ཏུ། །བར་མའི་སྔགས་ནི་རབ་ཏུ་འགྲུབ། །དཀའ་བ་ཐ་མའི་དུས་དག་ཏུ། །ང་ནི་སངས་རྒྱས་ཉིད་ཐོབ་ནས། །རྡོ་རྗེ་པདྨའི་  
རིགས་དག་གི་སྔགས་ཀྱང་རབ་ཏུ་འགྲུབ་པར་གྱུར། །གཞོན་ནུ་ཁྱོད་ཀྱི་སྔགས་དག་ནི། །གང་ཞིག་ས་སྟེང་སྔོན་བསྟན་པ། །སྔགས་ནི་ལོངས་སྤྱོད་རྒྱུ་ཉིད་དུ། །དེ་ཡང་  
རབ་ཏུ་གྲུབ་པར་འགྲོ། །འཇིག་རྟེན་རྣམ་པ་སྣ་ཚོགས་པའི། །ཕལ་པ་དག་གི་སྔགས་དག་ནི། །མི་སྡུག་གཟུགས་ཅན་རྙོག་པར་ལྡན། །བར་སྣང་དང་མི་[?]ནམ་མཁར་སྦྱོད།།  
ས་བླར་གནས་པའི་གནོད་སྦྱིན་མོ། །དེ་བཞིན་སྣ་ཚོགས་ཤ་ཟ་མོ་།མི་འམ་ཅི་དང་མཁའ་ལྡིང་དང། །ཡི་དྭགས་སྲིན་པོས་བཤད་པ་རྣམས། །ཤ་ཟ་ལྟོ་འཕྱེ་གནོད་སྦྱིན་  
དང། །རྫུ་འཕྲུལ་ཆེན་པོ་ཀླུ་རྣམས་ཀྱིས། །དུས་ངན་དེ་ཚེ་ཐ་མ་ལ། །སྔགས་ནི་རབ་ཏུ་གྲུབ་པར་འགྱུར། །གཞོན་ནུའི་གཟུགས་ཀྱི་སྔགས་དང་ནི། །གཞོན་ནུ་མ་ཡི་གཟུགས་