  
ངེས་པར་འོང་པར་འགྱུར་རོ། །མངོན་སུམ་དུ་བཟླས་ན་ཡང་འོང་བར་འགྱུར་རོ། །གལ་ཏེ་འོང་བར་མི་བྱེད་ན་དེའི་མགོ་འགས་  
པའམ། སྐེམ་པར་འགྱུར་རོ། །ཡི་གེ་གཅིག་པ་འདི་ནི་གཞན་ཅི་ཞིག་ཡིན་ཏེ། གཙུག་ཏོར་འཁོར་ལོས་བསྒྱུར་པ་དེ་བཞིན་གཤེགས་པ་འདི་ཉིད་མངོན་སུམ་ཡིན་ཏེ། ལྷ་དང་བཅས་  
པའི་འཇིག་རྟེན་ན་སྔགས་དང། རིག་པ་ཐམས་ཅད་ཀྱི་རྒྱལ་པོ་དེ་བཞིན་གཤེགས་པ་ཉིད་དོ། །གདུགས་དཀར་པོ་དང། གཟི་བརྗིད་ཕུང་པོ་ལ་སོགས་པ་ནི་འདིའི་གཡོག་འཁོར་  
ཡིན་ཏེ། གཙུག་ཏོར་གྱི་རྒྱལ་པོ་ཐམས་ཅད་ཀྱིས་ཀྱང་བསྒྲུབ་པར་བྱ་བ་ཡིན་ཏེ། ཆོ་ག་ཐམས་ཅད་འདི་ཉིད་ལ་སྦྱར་བར་བྱ་ཞིང་གཙུག་ཏོར་གྱི་རྒྱལ་པོ་ཐམས་ཅད་ཀྱིས་ཀྱང་འདི་  
བསྒྲུབ་པར་བྱའོ། །ཆོ་ག་ཐམས་ཅད་ཀྱིས་ཀྱང་འདི་བསྒྲུབ་པར་བྱའོ། །དངོས་གྲུབ་དམ་པ་འདོད་པས་ཀྱང་གནས་མ་ཡིན་པར་སྦྱར་བར་མི་བྱའོ། །གལ་ཏེ་སྦྱོར་བར་བྱེད་ན་གྲུབ་པ་  
དམ་པར་འགྱུར་བ་མ་ཡིན་ཞིང། མདོར་ན་ལྷ་ཐམས་ཅད་ཀྱང་འདིས་འགུགས་པར་བྱེད་དོ། །དེ་ནས་གཏེར་འབྱིན་པར་འདོད་ན་གང་དུ་གཏེར་ཡོད་པ་དེར་སོང་ལ་རྩ་བ་མི་གནག་  
བའི་བུམ་པ་བླངས་ནས་དྲི་ཞིམ་པོ་ཐམས་ཅད་ཀྱི་ལྡེ་གུས་བྱུགས་ཏེ། ཙནྡན་དཀར་པོ་དང། ཆུའི་ནང་དུ་བཅུག་སྟེ། སྟོང་རྩ་བརྒྱད་མངོན་པར་སྔགས་པ་བྱས་ནས་གལ་ཏེ་གཏེར་  
  
  
༄༅། །ཡོད་ན་ས་དེ་རང་བྱེ་བར་འགྱུར་རོ། །གལ་ཏེ་གཏེར་དེ་མི་གང་ཙམ་ན་ཡོད་ན་ཆུས་གཏོར་ལ་ཁྲུ་གང་ཙམ་བརྐོས་ལ་བླང་བར་བྱའོ། །ཅི་སྟེ་སེང་གེ་བསྒྲུབ་  
པར་འདོད་ན་གྲོག་མཁར་གྱི་ས་དང། གི་ཝང་གི་ལྡེ་གུས་བསྲེས་པའི་གོང་བུ་ལས་བྱས་ནས་བཞག་སྟེ་མཆོད་པ་རྒྱ་ཆེན་པོ་བྱས་ལ་ཇི་སྲིད་འགུལ་བ་དེ་སྲིད་ཀྱི་བར་དུ་བཟླས་  
པ་བྱས་ན་འགྲུབ་པར་འགྱུར་ཏེ། འགུལ་བ་ན་འགྲུབ་པར་འགྱུར་རོ་།རྒྱབ་ཏུ་ཞོན་ན་རྣ་ཆ་གདུབ་ཀོར་དང་འདྲ་ཞིང་འཁྱིལ་པའི་སྐྲ་དང། བདག་དང་བཅས་པའི་འཁོར་ལྔ་བཅུ་  
དང་ནམ་མཁའ་ལ་འགྲོ་བར་འགྱུར་རོ། །ཚངས་པ་ཇི་ལྟ་བར་ལོ་སྟོང་ཕྲག་དགུར་འཚོ་བར་འགྱུར། རིག་པ་འཛིན་པ་ཐམས་ཅད་ཀྱིས་མི་ཐུབ་པར་འགྱུར་རོ། །དེ་བཞིན་དུ་གླང་  
པོ་ཆེ་དང། མ་ཧེ་བསྒྲུབ་པར་བྱའོ། །གང་གི་ཚེ་སེང་གེ་སེང་གེའི་སྒྲ་སྒྲོགས་པ་དེའི་ཚེ་ལྷ་རྣམས་སྟན་ལས་ས་ལ་ལྟུང་བར་འགྱུར་རོ། །པདྨའི་མཚོར་ཕྱིན་ནས་པདྨ་འབུམ་  
གྱིས་མཆོད་ནས་ཀུན་གྱི་རྒྱལ་ཐབས་ཐོབ་པར་འགྱུར་རོ། །ཤིང་ཀ་ར་བའི་རའི་མེ་ཏོག་ཁ་མ་འབུས་པའི་སྦྱིན་སྲེག་འབུམ་བྱས་ན་རྒྱལ་པོའི་བུ་མོ་ཐོབ་པར་འགྱུར་རོ། །སྣ་  
མའི་མེ་ཏོག་འབུམ་གྱིས་རྒྱ་མཚོར་འགྲོ་བའི་ཆུ་བོ་ལ་སྔགས་དང་བཅས་པས་གཏོར་ན་གང་འདོད་བའི་བུ་མོ་ཐོབ་པར་འགྱུར་ཞིང་གྲུབ་པ་མཆོག་ཐམས་ཅད་ཀྱང་འགྲུབ་  
  
  
།གཙུག་ཏོར་འཁོར་ལོས་བསྒྱུར་བ་འདིའི་སྔགས་ཀྱིས་ནི་དེ་གང་དུ་འོངས་པ་དེར་དབང་བོ་ཡང་དེ་ལ་སྟན་སྟོབས་པར་འགྱུར་རོ། །ལྷའི་རྒྱལ་པོ་ཐམས་ཅད་ཀྱིས་ཀྱང་  
རིང་པོ་ནས་མཐོང་ན་འཇིགས་པས་དགའ་བར་འགྱུར་རོ། །ལྷ་རྣམས་ཀྱི་རྒྱལ་པོ་ཐམས་ཅད་དུ་ཡང་འགྱུར་རོ། །དེ་ལྟར་རྒྱ་ཆེར་བཅོམ་ལྡན་འདས་ཤཱཀྱ་སེང་གེ་མི་མཆོག་གིས་  
གསུངས་པ་ཡིན་ནོ།། །།འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ཡི་གེ་  
གཅིག་པའི་འཁོར་ལོས་བསྒྱུར་བའི་ལས་ཀྱི་ཆོ་ག་དང། རས་རིས་བསྟན་པའི་ལེའུ་རབ་འབྱམས་ལས་ཉི་ཤུ་པ་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་  
ཐུབ་པས། གཞན་ཡང། གནས་གཙང་མའི་གཞལ་མེད་ཁང་ལ་གཟིགས་ནས། དེ་ན་གནས་པའི་ལྷའི་ཚོགས་ཐམས་ཅད་དང། སངས་རྒྱས་དང། བྱང་ཆུབ་སེམས་དཔའ་  
དང། རང་སངས་རྒྱས་དང། ཉན་ཐོས་དང། འཇམ་དཔལ་གཞོན་ནུར་གྱུར་བ་ལ་བཀའ་སྩལ་པ། འཇམ་དཔལ། བསྟན་པ་འདི་ནི་དེ་བཞིན་གཤེགས་པ་ཐམས་ཅད་ཀྱི་ནོར་  
དུ་གྱུར་པ། ཆོས་ཀྱི་མཛོད་དང། འཇིག་རྟེན་པ་རྣམས་ཀྱིས་བསམ་པ་འབྲས་བུ་དང་བཅས་པ་བྱེད་པའི་ཕྱིར་ནོར་བུ་རིན་པོ་ཆེ་ལྟ་བུར་གྱུར་པའོ། །དུས་ཀྱི་ཐ་མའི་དུས་དེའི་ཚེ་  
  
  
༄༅། །དེ་བཞིན་གཤེགས་པ་རྣམས་ཡོངས་སུ་མྱ་ངན་ལས་འདས་ཤིང། སངས་རྒྱས་ཀྱི་ཞིང་དག་སྟོངས་བ་ན་དམ་པའི་ཆོས་ཀྱི་ཚུལ་ནུབ་པའི་དུས་ཚོད་ན་དེ་  
བཞིན་གཤེགས་པ་ཐམས་ཅད་ཀྱི་སྔགས་ཀྱི་མཛེད་ཡང་དག་པར་བསྲུང་བའི་ཕྱིར། གཞོན་ནུ། ཁྱོད་ཀྱི་སྔགས་དང། རྒྱུད་རྣམས་ཀྱི་ཆོ་གའི་རྒྱལ་པོ་ནི་ཐུན་མོང་དུ་གྱུར་ཅིང་གཏེར་  
དུ་གྱུར་པར་འགྱུར་བ་ཡིན་ཏེ། སེམས་ཅན་ཐམས་ཅད་ཀྱི་བསམས་པ་ཡོངས་སུ་རྫོགས་པར་བྱ་བའི་ཕྱིར་ཆོ་ག་བཞིན་དུ་བཟླས་པ་བྱས་ན་ཐོབ་པ་ཡིན་ནོ། །འཇམ་དཔལ་  
དེ་བཞིན་གཤེགས་པ་ཐམས་ཅད་ཀྱི་སྔགས་དང། རྒྱུད་རྣམས་ཀྱི་འདི་ནི་སྙིང་པོར་གྱུར་བ་ཡིན་ཏེ། གཞོན་ནུ། ཁྱོད་ཀྱི་ཆོ་གའི་རྒྱལ་པོ་འདི་ནི་མཆོག་ཏུ་གྱུར་བ་ཡིན་  
ནོ༑ ༑ཡི་གེ་གཅིག་བའི་འཁོར་ལོས་བསྒྱུར་བ་འདི་བཟླས་པས་ནི་དེ་བཞིན་གཤེགས་པ་ཐམས་ཅད་ཀྱི་རིག་པའི་རྒྱལ་པོ་བཟླས་པར་འགྱུར་རོ། །འཇམ་དཔལ། གཞན་  
ཡང། ཁྱོད་ཀྱི་ཆོ་གའི་རྒྱལ་པོ་གཏེར་དུ་གྱུར་པ། སྙིང་པོར་གྱུར་པ། མཆོག་ཏུ་གྱུར་པ། གཙོ་བོར་གྱུར་པ། ཡི་གེ་གཅིག་པ་སྔོན་བྱུང་བ་འགྱུར་རོ། །འདས་པའི་དུས་  
དང། འདས་པའི་དུས་ཚོད་དུ་གང་གའའི་ཀླུང་གི་བྱེ་མ་དྲུག་ཅུ་རྩ་གཉིས་སྙེད་ཀྱི་དེ་བཞིན་གཤེགས་པ་དང། ཚེ་དང། ཡེ་ཤེས་དཔག་ཏུ་མེད་པ་རྣམ་པར་ངེས་པའི་  
  
  
དགྲ་བཅོམ་པ། ཡང་དག་བར་རྫོགས་བའི་སངས་རྒྱས། རིག་པ་དང། ཞབས་སུ་ལྡན་པ། བདེ་བར་གཤེགས་པ། འཇིག་  
རྟེན་མཁྱེན་པ། བླ་ན་མེད་པ། སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང། མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་གང་གིས་དྲན་བ་ཙམ་མམ། མཚན་འཛིན་  
པས་ཀྱང་མཚམས་མེད་པ་ལྔའི་ལས་ཀྱང་ཟད་པར་འགྱུར་རོ། །གང་གིས་མཚན་ཐོས་པ་ཙམ་གྱིས་ཀྱང་སེམས་ཅན་མང་པོ་ངེས་པར་བྱང་ཆུབ་ལ་གཞོལ་བར་འགྱུར་ན་སྔགས་  
འགྲུབ་པ་ལྟ་སྨོས་ཀྱང་ཅི་དགོས། སྔགས་ཟློས་པ་ཐམས་ཅད་ཀྱིས་ཀྱང་ངེས་པར་ཚེ་དང། ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་བཅོམ་ལྡན་འདས་དེ་  
བཞིན་གཤེགས་པ་འདི་ལ་དང་པོར་དག་གིས་ཀྱང་ཕྱག་བྱས་ཏེ། བཅོམ་ལྡན་འདས་ཚེ་དང། ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་དེ་བཞིན་  
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་ཕྱག་འཚལ་ལོ། །དེ་བཞིན་དུ་དེ་ནས་འོད་དཔག་མེད་དང། རིན་ཆེན་ཏོག་ལ་ཕྱག་བྱའོ། །དེ་ནས་  
སངས་རྒྱས་ཐམས་ཅད་ལ་ཕྱག་བྱས་ནས་ཅི་འདོད་བའི་སྔགས་བཟླས་བ་བྱས་ན་མྱུར་དུ་གྲུབ་པ་སྩོལ་བར་འགྱུར་ཏེ་གང་གི་ཕྱིར་ཞེ་ན། དེ་བཞིན་གཤེགས་པ་གསུམ་གྱི་  
  
  
༄༅། །མཚན་ཡོངས་སུ་བསྒྲགས་པ་དང། ཕྱག་འཚལ་བས་ནི་བསོད་ནམས་ཆེན་པོ་འཕེལ་བའི་ཕྱིར་དང། དེ་བཞིན་གཤེགས་བ་ཐམས་ཅད་ལ་ཡང་ཕྱག་  
འཚལ་བས་ན་ངེས་པར་བྱང་ཆུབ་ལ་གཞོལ་བ་དང། དགེ་བའི་ཚོགས་འདི་ཡོངས་སུ་རྫོགས་པར་འགྱུར་ཏེ། བྱང་ཆུབ་སེམས་དཔའི་གྲངས་སུ་འགྲོ་ཞིང་དེའི་སྔགས་ཀྱང་  
མྱུར་དུ་འགྲུབ་པ་སྩོལ་པར་འགྱུར་རོ། །ཚེ་དང། ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་བོའི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་  
པའི་སངས་རྒྱས་ཀྱིས་ཡི་གེ་གཅིག་པའི་སྔགས་འདི་གསུངས་ཏེ། དེ་བཞིན་གཤེགས་པ་ཐམས་ཅད་ཀྱི་སྙིང་པོ་དང། སྔགས་དང། རྒྱུད་ཐམས་ཅད་ཀྱི་མངོན་པར་འདོད་  
པ༑ སྔགས་ཐམས་ཅད་ཀྱི་དོན་སྒྲུབ་པར་བྱེད་པ། འཇམ་པའི་དབྱངས་ཁྱོད་ཀྱི་ཆོ་གའི་རྒྱལ་པོ་མཆོག་ཏུ་གཙང་བ་དང། གཙང་བ་དམ་པ་དང། འཇིག་རྟེན་རྣམས་ལ་  
ཕན་པའི་ཕྱིར་རབ་ཏུ་སྦྱར་བར་བྱའོ། །སློབ་མ་མ་ཡིན་པ་དང་ཆོས་དང་མི་ལྡན་པ་དང། དེ་བཞིན་དུ་སྟོན་པ་དང། བསྟན་པ་ལ་མ་དད་པ་དང། གཞན་གྱིས་ཕམ་པ་  
དང། མ་རུངས་པ་དང། ང་རྒྱལ་ཅན་དང། སྟོན་པ་དང། །བསྟན་པ་ལ་ཉེས་བ་ཚོལ་བ་ལ་ནི་ནམ་ཡང་རབ་ཏུ་སྦྱར་བར་མི་བྱའོ་།རྒྱལ་བའི་སྲས་ལ་རབ་ཏུ་མི་དང་པ་དང་  
  
  
རང་སངས་རྒྱས་རྣམས་ལ་ཡང་མཆོད་པ་དང། རྗེས་སུ་གཟུང་བ་མི་བཟོད་པ་དེ་ལ་ནི་ངས་སྦྱིན་པར་མི་བྱའོ། །དེ་ལ་ནི་སྔགས་གྲུབ་པ་མི་སྣང་སྟེ། དད་ཅིང་ཞི་བའི་  
སེམས་ལྡན་དང། །སངས་རྒྱས་བསྟན་ལ་རབ་ཏུ་དད། །བྱང་ཆུབ་སེམས་ལ་རྟག་ཏུ་ནི། །མཆོད་དང་རྗེས་གཟུང་དེ་གཙོར་བྱེད། །དེ་ལ་སྔགས་འདི་འགྲུབ་འགྱུར་ཞེས། །ཆོ་ག་འདིར་  
ནི་ཡང་དག་བསྟན། །སྔགས་ཆེན་ཡི་གེ་གཅིག་པ་ནི། །འཇམ་པའི་དབྱངས་ཀྱིས་ངེས་པར་སྦྱར། །འཇིག་རྟེན་མགོན་འདིས་སྔགས་འདི་ནི་།རེ་བ་སྐྱེད་བྱེད་སྩོལ་བ་ཡིན། །སངས་  
རྒྱ་ཀུན་གྱི་སྙིང་པོ་ཡིན། །སྔགས་རྣམས་མ་ལུས་འབྱུང་བའི་གནས། །བདུན་ཅུ་རྩ་དྲུག་བྱེ་བ་ནི། །རང་བྱུང་ཉིད་ཀྱིས་སྔོན་གསུངས་པ། །ལུས་ཅན་སྡིག་པས་རྨོངས་རྣམས་ལ།།  
སྔགས་རྣམས་དགེ་བའི་དོན་དུ་ཡིན། །དེ་བཞིན་གཤེགས་རྣམས་ཀུན་གྱི་སྔགས། །སྟོན་པའི་གཟུགས་སུ་ཡང་དག་གནས། །དེ་དག་ལ་འདི་སྙིང་པོར་གྱུར། །རིག་པའི་རྒྱལ་པོ་རྫུ་  
འཕྲུལ་ཆེ། །ཡི་གེ་གཅིག་བོར་རྟག་པར་གནས། །ཐེར་ཟུག་ཏུ་ཡང་འདི་རབ་འཇུག། འདིར་ནི་ཆོས་ཀྱི་མཐར་གནས་ཏེ། །འགྲོ་ལ་ཕན་ཕྱིར་སངས་རྒྱས་ཡིན། །ཆོས་ཀྱི་ཚུལ་ལ་  
ཡང་དག་གནས། །འདི་ནི་ཡི་གེ་གཅིག་པ་ཡིན། །སྔགས་ནི་དོན་རྣམས་མ་ལུས་སྒྲུབ། །རྒྱལ་པོ་མ་རུངས་ཟློག་བྱེད་ཡིན། །ལས་ནི་སྣ་ཚོགས་བྱེད་པ་ཡིན། །ལས་ཀུན་མ་ལུས་  
  
  
༄༅། །སྒྲུབ་པའོ། །ལས་ནི་རྩ་བརྒྱད་སྟོང་པོ་རྣམས། །ངེས་པར་ཡང་ནི་བྱེད་པར་འགྱུར། །ཆོ་ག་མཐོང་བའི་ལས་ཀྱིས་ནི་།ཕུན་སུམ་ཚོགས་པ་སྣ་ཚོགས་སྟེར།།  
འཇམ་དཔལ་གྱི་ནི་སྙིང་པོ་ནི། །ཡི་གེ་མ་དང་ཡང་དག་ལྡན། །ཡི་གེ་ཨུ་དང་རྟག་འགྲོ་ཞེས། །འཇིག་རྟེན་ན་ནི་རྟག་འཇུག་འགྱུར། །ཚེ་དང་ཡེ་ཤེས་དཔག་མེད་རྒྱལ། །དཔང་པོས་  
ངེས་པའི་དོན་དུ་གསུངས། །འཇམ་པའི་དབྱངས་ལ་སངས་རྒྱས་ཀྱིས་།དབང་གི་དོན་དུ་འདི་རབ་སྦྱིན། །དེས་ན་དུས་མཐའི་འཇིག་རྟེན་འདིར། །སྟོན་པ་མྱ་ངན་འདས་པ་ན། །ཆོ་  
ག་མཐོང་བའི་རྒྱུ་ཡིས་ནི། །མྱུར་དུ་གྲུབ་པར་འགྲོ་བར་འགྱུར་།ཚེ་ནི་དཔག་མེད་ཅེས་བྱ་བས། །རྣམ་པར་བརྟགས་པར་གྱུར་པ་ཡིན་།དེར་ནི་བཅོམ་ལྡན་སངས་རྒྱས་ཏེ། །  
ཆོས་ཀྱི་འཁོར་ལོ་སྐོར་བྱེད་པ། །དཔག་མེད་བསྐལ་པར་གནས་པ་དང་།ཚེ་ལ་དབང་བར་བྱིན་གྱིས་བརླབས། །དེ་ཉིད་ཕྱིར་ན་དེ་མཚན་གྱུར། །དཔག་མེད་ཚེ་དང་ཡེ་ཤེས་  
དེས། །འཇིག་རྟེན་ཀུན་གྱི་རྒྱལ་པོའི་དབང། །རྫུ་འཕྲུལ་ཆེ་འདི་དེ་བཞིན་གཤེགས། །དེས་ནི་སྔགས་མཆོག་གཙོ་འདི་བྱིན། །སངས་རྒྱས་སྲས་པོ་བློ་དང་ལྡན། །སྲས་ཀྱི་  
གཙོ་བོ་དམ་པ་ནི། །རྫུ་འཕྲུལ་ཆེ་ཞིང་སྟོབས་ཀྱང་ཆེ། །དེ་ནས་སྲས་པོ་དེ་ཉིད་ཀྱིས། །འདི་ནི་ཀུན་ཏུ་བཟང་ལ་སྦྱོར། །དེ་ནས་སངས་རྒྱས་སྲས་རྣམས་ལ། །དེ་ནི་དེ་བཞིན་  
  
  
།སྔགས་རྣམས་ཀྱིས་ནི་མཆོག་གྱུར་པ། །ཆོས་ཀྱི་རྒྱལ་པོས་གསུངས་པ་ནི། །འབྱུང་པོ་རྣམས་ལ་ཕན་དོན་དུ་།སྔགས་རྣམས་མ་ལུས་གསུངས་པ་ཡིན། །  
ཚེ་དང་ཡེ་ཤེས་དཔག་ཏུ་མེད་པ་རྣམ་པར་ངེས་པའི་དབང་པོའི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། །ས་  
ལའི་དབང་པོའི་རྒྱལ་པོ་ཚེ་དཔག་ཏུ་མེད་པ་དང། འོད་དཔག་ཏུ་མེད་པ་དང། རིན་ཆེན་ཏོག་ལ་སོགས་པ་སངས་རྒྱས་ཐམས་ཅད་ལ་ཕྱག་འཚལ་ལོ། །དེ་རྣམས་ལ་ཕྱག་འཚལ་  
ནས་ལན་གསུམ་སྔགས་བཟླས་པར་བྱའོ། །ཡི་གེ་གཅིག་པོ་དེ་གང་ཞེ་ན། མུ། གྲོགས་པ་དག། འདི་ནི་ཚེ་དང། ཡེ་ཤེས་དཔག་ཏུ་མེད་པ་རྣམ་པར་གདོན་མི་ཟ་བའི་དབང་པོའི་  
རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཀོད་པ་དཔག་ཏུ་མེད་པ་དང་ལྡན་པའི་འཇིག་རྟེན་གྱི་ཁམས་སུ་བཞུགས་ཏེ། གསུངས་  
བ་ནི་སེམས་ཅན་ཐམས་ཅད་ཀྱི་དོན་དང། ཕན་པ་དང། བདེ་བ་དང་འཇིག་རྟེན་ལ་སྙིང་བརྩེ་བའི་ཕྱིར་དང། སྐྱེ་བོའི་ཚོགས་ཆེན་པོའི་དོན་དང། མ་འོངས་པའི་སྐྱེ་བོ་དག་ལ་  
གཟིགས་ནས། བསྟན་པ་ནུབ་པའི་དུས་ཚོད་དུ་མཁྱེན་ནས་དུས་ཀྱི་ཐ་མ་ལ་དཀོན་མཆོག་གསུམ་ལ་གནོད་པ་བྱེད་བའི་མ་རུངས་པའི་རྒྱལ་པོ་བཟློག་པའི་ཕྱིར་དང། དེ་  
  
  
༄༅། །བཞིན་གཤེགས་པ་ཐམས་ཅད་ཀྱི་ཐུགས་ཀྱི་སྲས་ཀྱི་གཙོ་བོ་མཐུ་ཆེན་པོ་ཐོབ་པའི་བྱང་ཆུབ་སེམས་དཔའི་སེམས་དཔའ་ཆེན་པོ་ལ་སྦྱིན་པའི་ཕྱིར་  
དང། སངས་རྒྱས་ཀྱི་བྱིན་གྱིས་བརླབས་ཀྱིས་ཀུན་ཏུ་བཟང་པོ་ལ་བྱིན་ནོ། །བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་དེས་ཀྱང་འཇམ་དཔལ་གཞོན་  
ནུར་གྱུར་པ་ལ་བྱིན་ནོ། །འཇམ་དཔལ་གཞོན་ནུར་གྱུར་པ་དེས་ཀྱང་སེམས་ཅན་ཐམས་ཅད་རྗེས་སུ་གཟུང་བའི་ཕྱིར་སྙིང་རྗེ་ཆེན་པོའི་དབང་གིས་སྙིང་གི་གནས་སུ་  
རང་གི་ལུས་ལ་བཞག་གོ། མ་འོངས་པའི་དུས་ལ་བལྟོས་ནས་དུས་ཀྱི་ཐ་མ་བསྟན་པ་ནུབ་པའི་དུས་ཚོད་ལ་དེ་བཞིན་གཤེགས་པའི་ཐ་མ་བདག་གིས་ཀྱང་བསྟན་ཏེ། རྩོད་  
པའི་དུས་དང། བསྟན་པ་འཇིག་པའི་དུས་སུ་ངའི་བསྟན་པ་ཡང་དག་པར་བསྲུང་བའི་དོན་བྱེད་པར་འགྱུར་རོ། །འདིའི་ཆོ་ག་གཞན་ཡང་མདོར་བསྡུས་ནས་བརྗོད་པར་བྱ་  
བ་ནི། འཇམ་པའི་དབྱངས་གཞོན་ནུ་ཉོན་ཅིག། བདག་ཉིད་ཆེན་པོའི་ཆོ་ག་རྒྱ་ཆེ་བ་འདིའི་ཆོ་གའི་རྒྱལ་པོའི་དབང་པོ་བརྗོད་པར་བྱ་སྟེ། དང་པོར་རེ་ཞིག་རིའི་རྩེ་མོར་  
འཛེགས་ཏེ་འབུམ་ཕྲག་སུམ་ཅུ་བཟླས་པ་བྱས་ན་སྔར་བསྙེན་པ་བྱས་པར་འགྱུར་རོ། །འོ་མས་འཚོ་ཞིང་མི་སྨྲས་བའི་བརྟུལ་ཞུགས་དང་སྔགས་གཞན་ལ་མི་རྟེན་པ་  
  
  
གཞན་ལ་མི་སེམས་པ་དང། སྐྱབས་གསུམ་ཡོངས་སུ་བླངས་པ་དང། བྱང་ཆུབ་ཏུ་སེམས་བསྐྱེད་བ་དང། ཁྲིམས་ལྔའི་སྡོམ་པ་ཡང་དག་པར་བླངས་བ་དང། བྱང་ཆུབ་སེམས་  
དཔའི་སྡོམ་པ་ཡང་དག་པར་བླངས་པས་བཟླས་པ་བྱས་ལ། དེས་ལས་རྣམས་བྱ་བ་སྟེ། དང་པོར་རེ་ཞིག་རས་ལ་རི་མོ་བྱ་བ་ནི་རི་མོ་མཁན་གསོ་སྦྱོང་བྱས་ལ་ཚོན་མ་འདྲེས་པ་དག་གིས་  
བྲིའོ། །གཙང་མའི་རས་ཀྱི་དུམ་བུ་གང་ཡང་རུང་བའམ། དེར་ལ་ཙནྡན་དང། ག་བུར་དང། གུར་གུམ་གྱིས་ཆུས་གཏོར་ལ། གཙང་བའི་ས་ཕྱོགས་སུ་གཙང་བའི་རི་མོ་བྱེད་པ་དཀར་  
གསུམ་ཟ་ཞིང་གོས་དཀར་པོ་གྱོན་པས་ཟླ་བ་ཉ་བའི་བཅོ་ལྔ་ལ་ཉི་མ་འཆར་བའི་དུས་སུ་རྣམ་པར་དག་པའི་རྒྱུ་སྐར་ལ་ཉི་མ་ཕྱེད་པའི་བར་དུ་བྱ་སྟེ། དེ་ནས་བྲི་བ་སྤངས་པར་  
བྱའོ། །དེ་བཞིན་དུ་ཉིན་རེ་ཞིང་ཡང་ཡོངས་སུ་རྫོགས་ཀྱི་བར་དུ་བྱའོ། །དང་པོར་རེ་ཞིག་རས་ལ་ཚེ་དཔག་ཏུ་མེད་པའི་འཇིག་རྟེན་གྱི་ཁམས་བྲི་བར་བྱའོ། །རས་ཁྲུ་གང་ཙམ་མམ་  
བདེ་བར་གཤེགས་པའི་མཐོ་གང་གི་ཚད་དམ། རས་ཁྲུ་བཞིང་ཁོར་ཡུག་ཏུ་ཚེ་དཔག་ཏུ་མེད་བའི་འཇིག་རྟེན་གྱི་ཁམས་བྲིའོ། །པདྨ་རཱ་ག་དང། ཨིནྡྲ་ནཱི་ལ་དང། ཤེལ་  
དང། རིན་པོ་ཆེ་མརྒད་ཀྱིས་རས་རིས་ཀྱི་འོག་གི་ཕྱོགས་སུ་མཛེས་བར་བྱའོ། །དེ་དག་གི་ཕྱོགས་སུ་རིན་པོ་ཆེའི་ཞལ་མེད་ཁང་མཛེས་བའི་རྣམ་བ་དང། རྒྱལ་མཚན་དང་  
  
  
༄༅། །བ་དན་མཛེས་པའི་རྣམ་པར་བསྒྲེང་བ་དང། དེའི་དབུས་སུ་ཚེ་དཔག་ཏུ་མེད་པ་རྣམ་པར་གདོན་མི་ཟ་བའི་དབང་པོའི་རྒྱལ་པོ་དེ་བཞིན་གཤེགས་པ་  
ཆོས་འཆད་པ་སེང་གེའི་ཁྲི་ལ་བཞུགས་པ་ཀུན་ནས་འོད་ཀྱི་ཕྲེང་བ་རབ་ཏུ་འབར་བ། ཁ་དོག་ཅུང་ཟད་དམར་ཞིང་དཀར་བ། གཡོན་ཕྱོགས་སུ་མཐིང་ཤིང་གི་རྡོ་ལ་བཞུགས་  
པ་བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་ཐོབ་ཕྱག་གཡས་ན་རྔ་ཡབ་ཐོགས་ཤིང་དེ་བཞིན་གཤེགས་པ་ལ་གཏོད་པའི་ལྟ་བ་དང། ལག་པ་གཡོན་ན་སྐྱུར་  
རྩི་ཆེན་པོའི་ཤིང་ཐོག་ཐོགས་པ། མེ་ཏོག་པྲི་ཡང་ཀུ་ལྟར་སྔོ་བསངས། གཞོན་ནུའི་རྒྱན་གྱིས་ལུས་བརྒྱན་པ། ཀུན་ནས་འཁོར་ཡུག་ཏུ་འོད་འཕྲོ་བ། གཡས་ངོས་སུ་བྱང་ཆུབ་  
སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་རིན་པོ་ཆེའི་རི་ལ་བཞུགས་པ། ལག་པ་གཡས་པ་ན་རྔ་ཡབ་ཐོགས་ཤིང་གཡོབ་པ། ལག་པ་གཡོན་པ་ན་རིན་པོ་ཆེ་  
ཐོགས་པ། རྒྱན་ཐམས་ཅད་ཀྱིས་བརྒྱན་པ། རིན་པོ་ཆེའི་ཅོད་པན་གྱིས་བརྒྱན་པ། མེ་ཏོག་པྲི་ཡང་ཀུ་ལྟར་ཅུང་ཟད་དཀར་བ། རས་སྔོན་པོ་གཡོ་བ་དང་ལྡན་པས་གཡོགས་  
པ༑ མུ་ཏིག་གི་ཕྲེང་བ་དང། རིན་པོ་ཆེས་མཆོད་ཕྱིར་ཐོགས་བྱས་པ། ཁོར་ཡུག་རབ་ཏུ་འབར་བས་འབྲེལ་བ། དེའི་གཡས་ངོས་སུ་འཕགས་པ་འཇམ་དཔལ་རིན་པོ་ཆེའི་  
  
  
གཞོན་ནུར་གྱུར་པ། ཟུར་ཕུད་ལྔས་མགོ་ལེགས་པར་མཛེས་པར་བྱས་པ། བྱིས་པ་གཞོན་ནུའི་རྒྱན་གྱིས་བརྒྱན་པ། གསེར་གྱི་མདོག་དང་འདྲ་བ། དར་སྔོན་པོ་གཡོ་བ་ཅན་  
མནབས་པ། མུ་ཏིག་གི་ཕྲེང་བ་དང། རིན་པོ་ཆེ་འཛིན་ཅིང་འདྲེས་པའི་མཆོད་ཕྱིར་ཐོགས་བྱས་པ། དེ་བཞིན་གཤེགས་པར་སོང་བའི་ལྟ་བ། ཅུང་ཟད་བཞིན་འཛུམ་པ་དང་ལྡན་པ། ཞི་  
བའི་རྣམ་པ། གཟུགས་མཛེས་པ་དང། ཐལ་མོ་སྦྱར་བ། རྣམ་པ་ཐམས་ཅད་ཀྱི་མཆོག་དང་ལྡན་པ་བྲི་བར་བྱའོ། །དེའི་འོག་ཏུ་རྟགས་དང། ཆ་བྱད་དང། དབྱིབས་འཛིན་པའི་སྒྲུབ་པ་  
པོ་མེ་ཏོག་གི་ཕྲེང་བ་འཛིན་ཅིང། པུས་མོའི་ལྷ་ང་ས་ལ་བཙུགས་ནས་ཡང་དག་པར་འདུག་པ་དང། མགོ་མངོན་པར་བཏུད་པ་རས་རིས་ཀྱི་ཟུར་ཀྱི་མཐའ་མའི་ཕྱོགས་སུ་བྲི་བར་བྱའོ།།  
བཅོམ་ལྡན་འདས་ཀྱི་སྟེང་དུ་སངས་རྒྱས་བཅོམ་ལྡན་འདས་བཞི་བྲི་བར་བྱའོ། །གཡས་ཕྱོགས་སུ་དེ་བཞིན་གཤེགས་པ་གཉིས་བྲི་བར་བྱ་བ་ལ་སཱ་ལའི་དབང་པོའི་རྒྱལ་པོ་དང། རིན་  
ཆེན་ཏོག་ཁོར་ཡུག་ཏུ་ཀུན་ནས་འབར་བའི་འོད་དང་ལྡན་པ། གཡོན་ཕྱོགས་སུ་གསེར་ཐབ་དང། འོད་སྲུང་རྣམ་པ་ཐམས་ཅད་ཀྱི་མཆོག་དང་དན་པ། མེ་ཏོག་ཐམས་ཅད་ཀྱིས་གཅའ་  
བཀྲམ་[?]བཞུགས་པ། ཧ་ཅང་མི་རིང་བ་ན་ཆོ་ག་འཆད་ཅིང་སྐྱིལ་མོ་ཀྲུང་གིས་བཞུགས་བ། ཞི་བའི་རྣམ་པ་དང་ལྡན་པ། བཅོམ་ལྡན་འདས་ཀྱི་སྟེང་ནས་  
  
  
༄༅། །མེ་ཏོག་གི་ཆར་རབ་ཏུ་འབེབས་པ། སྤྲིན་གྱི་ནང་ནས་རོ་སྟོང་བྱུང་བ་དེ་བཞིན་གཤེགས་པའི་སྐུ་ནམ་མཁའ་ལ་ལྡིང་བ་སྤྱན་མཛེས་ཞེས་བྱ་བ་མངོན་  
པར་བྲི་བར་བྱ་བ་ནི་རྣམ་པ་ཐམས་ཅད་ཀྱི་མཆོག་དང་ལྡན་བ་ཀུན་ནས་འབར་བའི་འོད་ཀྱི་ཕྲེང་བ་དག་ལྡན་པ། ཕྱག་གཡས་པས་མཆོག་སྦྱིན་པ། ཕྱག་གཡོན་པས་ཆོས་གོས་  
ཀྱི་མཐའ་མ་ལ་འཛིན་པ་འདི་ནི་ཚེ་དང། ཡེ་ཤེས་དཔག་ཏུ་མེད་པ་རྣམ་པར་གདོན་མི་ཟ་བའི་རྒྱལ་བོའི་དབང་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་  
པའི་སངས་རྒྱས་ཀྱི་རས་རིས་ཆོ་ག་བཅོམ་ལྡན་འདས་འདི་ཉིད་ཡི་གེ་གཅིག་པའི་སྔགས་ཀྱི་མཆོག་འདི་ཡིན་ཏེ། འདི་ནི་གཙུག་ཏོར་གྱི་རྒྱལ་པོ་གཙུག་ཏོར་འཁོར་ལོས་  
བསྒྱུར་བ་དང་རབ་ཏུ་འགྲན་པ། བརྩོན་འགྲུས་མཚུངས་པ། སྟོབས་མཚུངས་པ་འདིའི་ཡོན་ཏན་རྒྱ་ཆེ་བའི་མཐུ་ནི་བསམ་གྱི་མི་ཁྱབ་སྟེ། རྫུ་འཕྲུལ་ཆེ་ཞིང་སྟོབས་ཆེ་  
བ༑ མདོར་ན་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་གྱི་རྒྱལ་པོ་འཁོར་ལོས་བསྒྱུར་བ་ཡིན་ནོ། །ཡི་གེ་གཅིག་པ་ལ་ཆོ་ག་རྒྱ་ཆེར་བསྟན་པ་གང་ཡིན་པ་དེ་  
ཐམས་ཅད་ཀྱང་བྱེད་དོ། །མ་བསྒྲུབས་ཀྱང་བཟླས་པ་ཙམ་གྱིས་ཀྱང་ལས་བྱེད་ན་བསྒྲུབས་པས་ལྟ་སྨོས་ཀྱང་ཅི་དགོས། ཇི་ལྟར་འདོད་པའི་འབྲས་བུ་ཕུན་སུམ་  
  
  
འདོད་པ་ཡང་ཐོབ་པར་འགྱུར་རོ། །ཡིད་ཀྱིས་གང་མངོན་པར་འདོད་པ་དེ་རས་རིས་མཐོང་བ་ཙམ་གྱིས་འགྲུབ་པར་འགྱུར་རོ། །ངེས་པར་བྱང་ཆུབ་ལ་གཞོལ་བར་  
འགྱུར་རོ། །དེ་ཉིད་བཅོམ་ལྡན་འདས་ཚེ་དང། ཡེ་ཤེས་དཔག་ཏུ་མེད་པ་རྣམ་པར་གདོན་མི་ཟ་བའི་རྒྱལ་པོའི་དབང་པོས་བྱིན་གྱིས་བརླབས་པ་ནི་དེ་བཞིན་གཤེགས་པ་ཐམས་  
ཅད་ཀྱི་སྙིང་པོ་ཞེས་བརྗོད་དོ། །དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་གྱི་རྒྱལ་པོ་ཞེས་བརྗོད་དོ། །འཁོར་ལོས་བསྒྱུར་བ་ཞེས་བརྗོད་དོ། །འཁོར་ལོས་བསྒྱུར་བའི་རྒྱལ་  
པོ་ཆེན་པོ་ཞེས་བརྗོད་དོ། །འཇམ་དཔལ་གཞོན་ནུར་གྱུར་བའི་སྙིང་པོ་ཞེས་བརྗོད་དོ། །ཡི་གེ་གཅིག་པ་ཞེས་བརྗོད་དོ། །མདོར་ན་འདིའི་མཐུ་ནི་བསམ་གྱིས་མི་ཁྱབ་སྟེ། གང་གི་  
ཕྱིར་སངས་རྒྱས་རྣམས་ཀྱི་བྱིན་གྱིས་བརླབས་པ་ནི་བསམ་གྱིས་མི་ཁྱབ་བོ། །སངས་རྒྱས་ཀྱི་རྣམ་པར་འཕྲུལ་པ་ནི་བསམ་གྱིས་མི་ཁྱབ་བོ། །སྒྲུབ་པ་མོད་པ་དང། སྔོན་དུ་སྤྱོད་  
པ་མ་བྱས་པ་དང། ཁྱིམ་གྱི་རྩོམ་པ་ཐམས་ཅད་ལ་རབ་ཏུ་གནས་པ་དང། བཟའ་བ་ཐམས་ཅད་ཤ་དང། ཆང་དང། གྲོང་གི་ཆོས་ལ་རབ་ཏུ་ཞུགས་པ་དག་ལའང་འགྲུབ་སྟེ་  
དད་པ་མེད་བ་དང། བྱང་ཆུབ་ཏུ་སེམས་བསྐྱེད་བ་མེད་པ་ནི་མ་གཏོགས་ཏེ། འདི་དག་ལ་ནི་གྲུབ་པ་མེད་དོ། །དཀོན་མཆོག་གསུམ་ལ་གནོད་པ་བྱེད་པ་དང། དེ་ལ་ཞུགས་པ་  
  
  
༄༅། །ལ་གནོད་བྱེད་པ་དང། འདི་དག་ལ་ཡང་ལས་ཕྲ་མོ་ཡང་གྲུབ་པ་མེད་ན་གྲུབ་པ་འབྲིང་དང། རབ་ལ་ནི་ལྟ་སྨོས་ཀྱང་ཅི་དགོས། འདོད་པ་ཐམས་ཅད་  
དང། བཟའ་བ་དང། སྤྱོད་པ་གཙོར་བྱེད་པའི་སྒྲུབ་པ་པོ་ལ་ནི་ལས་སྟོང་རྩ་བརྒྱད་ཀྱི་ལས་ཕྲན་ཚོགས་ལ་རབ་ཏུ་སྦྱར་བས་འགྲུབ་པར་འགྱུར་རོ། །དེ་དག་ཀྱང་གང་ཞེ་ན། དང་པོར་  
རེ་ཞིག་ལན་གཅིག་བཟླས་པས་བདག་བསྲུང་ངོ། །ལན་གཉིས་བཟླས་པས་གཞན་བསྲུང་བར་འགྱུར་རོ། །ལན་གསུམ་བཟླས་པས་སྲུང་བ་དམ་པར་འགྱུར་རོ། །བྱང་ཆུབ་སེམས་  
དཔའ་ཆེན་པོ་ས་བཅུ་ལ་རབ་ཏུ་གནས་པས་ཀྱང་ཡང་དག་པར་བསྐྱོད་པར་མི་ནུས་ན། དེ་ལས་གཞན་པའི་སེམས་ཅན་གྱིས་ལྟ་སྨོས་ཀྱང་ཅི་དགོས། ཚོན་སྣ་ལྔའི་སྐུད་པ་ལ་  
ལན་བཞི་བཟླས་ནས་རྐེད་པར་བཅིངས་ན་ས་བོན་བསྡམས་པར་འགྱུར་བ་ཡིན་ཏེ། རྨི་ལམ་ན་ཡང་འདི་ལ་ས་བོན་འབྱུང་བར་མི་འགྱུར་རོ་།རང་འདོད་པ་ནི་མ་གཏོགས་ཏེ་  
དེ་ཉིན་བར་རམ། མཚན་མོ་གཅིག་ལ་གལ་ཏེ་འདོད་པ་ན་ཉི་མ་རེ་རེ་ཞིང་བྱའོ། །ཅི་སྟེ་མི་འདོད་ན་ཐལ་བ་ལ་ལན་བདུན་སྔགས་པ་བྱས་ནས་ལྟེ་བའི་ཕྱོགས་སུ་བསྐུས་ན་ཞག་  
བདུན་ཕྲག་གསུམ་དུ་ས་བོན་བསྡམས་པ་བྱས་པར་འགྱུར་རོ། །ལན་ལྔ་བཟླས་ཏེ་སངས་རྒྱས་བཅོམ་ལྡན་འདས་བསྒོམས་ན་གང་ལ་རེག་པ་དེ་དབང་དུ་འགྱུར་རོ། །ཟླ་བ་གཟས་  
  
  
ཨར་ཀའི་མེ་རབ་ཏུ་སྦར་ལ། རས་རིས་མད་ཀྱང་ཤར་དུ་མངོན་པར་བལྟས་ཏེ་མར་གྱི་སྲེག་བླུགས་སྟོང་ཕྲག་བཅུས་སྦྱིན་  
སྲེག་བྱའོ། །རྒྱལ་པོའི་ཕོ་བྲང་དང་ཉེ་བ་ཆུ་བོས་བར་མ་བཅད་པ། ལྷའི་གནས་སུ་མ་བྱས་པ། ཕྱོགས་གང་དུ་རྒྱལ་པོ་གནས་པ་དེ་དང་ཉེ་བར་སྦྱིན་སྲེག་རབ་ཏུ་སྦྱར་ན་ཐོ་རངས་རྒྱལ་པོ་  
དབང་དུ་འགྱུར་རོ། །གང་སྨྲས་པ་དེ་ཐམས་ཅད་བྱེད་པར་འགྱུར་རོ་།གལ་ཏེ་དབང་དུ་མ་གྱུར་པ་དེའི་ཚེ་དེའི་སེམས་ཕྱིན་ཅི་ལོག་ཏུ་འགྱུར་བའམ། སེམས་གཡེང་བ་ཐོབ་པར་འགྱུར་  
ན་ཕྱིར་ཡང་བཟློག་པར་བྱ་སྟེ། འོ་མའི་སྲེག་བླུགས་སྟོང་རྩ་བརྒྱད་ཀྱིས་སྦྱིན་སྲེག་བྱས་ན། གང་དེའི་དུས་དེ་ནས་བརྩམས་ནས་རང་བཞིན་དུ་གནས་པར་འགྱུར་རོ། །ལས་དེ་དག་ནི་དད་  
པ་དང་ལྡན་པ་དང། དཀོན་མཆོག་གསུམ་ལ་དད་པ་དང། བྱང་ཆུབ་ཏུ་སེམས་བསྐྱེད་པ་རྣམས་ལ་ནི་མི་བྱ་སྟེ། གལ་ཏེ་བྱེད་ན་ཤིན་ཏུ་བསོད་ནམས་མ་ཡིན་པའི་ཕུང་པོ་ཆེན་པོ་  
འབྱུང་བར་འགྱུར་རོ། །གཞན་དག་ལ་གནོད་པ་བྱེད་པ་མ་རུངས་པའི་སེམས་དང། དྲག་པོའི་སེམས་དང་ལྡན་པ་རྣམས་ལ་ནི་བྱ་བ་ཡིན་ནོ་།ཉིན་རེ་ཞིང་ཡང་མཐོང་བ་སྦྱིན་པར་  
བྱས་ན་སེམས་ཞི་བར་འགྱུར་རོ། །གལ་ཏེ་ཞི་བར་མ་གྱུར་ན་ཕུང་ཁྲོལ་ཆེན་པོ་དང་ལྡན་པར་འགྱུར་རོ། །སྲོག་ནི་ལྷག་མ་ཙམ་ལུས་པར་འགྱུར་རོ། །གཞན་ཡང་ལས་སུ་འགྱུར་  
  
  
༄༅། །བ་ནི་ཟླ་བ་གཟས་ཟིན་གྱི་དུས་སུ་ཤིང་པ་ལ་ཤའི་ཡམ་ཤིང་གིས་མེ་རབ་ཏུ་སྦར་ཏེ་མར་གྱི་སྲེག་བླུགས་སྟོང་རྩ་བརྒྱད་བྱས་ན་ཐོ་རངས་ཡུལ་གྱི་བདག་  
པོའི་རྒྱལ་པོ་སྤྱན་དྲངས་པར་འགྱུར་རོ། །དེ་དང་ལྷན་ཅིག་གྲོས་བྱས་ན་བསམ་པ་བདེན་པ་ཉེ་བར་སྟོན་པར་འགྱུར་ཏེ། དེ་ལ་བསྟན་དག་བྱས་ན་ཟླ་བ་དྲུག་གི་ནང་དུ་བསོད་ནམས་སྟོང་  
ཡོད་པའི་གྲོང་སྟེར་བར་འགྱུར་རོ། །གལ་ཏེ་མཚན་ཕྱེད་དུ་སྦྱིན་སྲེག་བྱས་ན་ཟླ་བ་གསུམ་གྱིས་སྟེར་བར་འགྱུར་རོ། །གལ་ཏེ་ཐུན་ཐམས་ཅད་ཀྱི་མཚན་མོ་སྦྱིན་སྲེག་བྱས་ན་ཟླ་བ་  
གཅིག་གིས་ཐོབ་པར་འགྱུར་རོ། །གལ་ཏེ་ཟླ་གཅིག་གི་མཚན་མོ་རེ་རེ་ལ་སྦྱིན་སྲེག་བྱས་ན་ཡུལ་ཐོབ་པར་འགྱུར་རོ། །ཡང་ན་ཡུལ་དང་འདྲ་བའི་གྲོང་ངམ། ཡང་ན་གཞན་ཅུང་  
ཟད་ནོར་ཡོད་པ་ལའང་དགྲ་ཡོད་པར་མི་འགྱུར་ཏེ། གལ་ཏེ་དགྲ་ཡོད་ནའང་ལས་རྣམ་བྱས་པ་ཡིན་ཏེ་ཟླ་བ་གཟས་ཟིན་པ་ན་ཤིང་ཨ་པ་མརྒས་མེ་རབ་ཏུ་སྦྱར་ལ། ཤིང་པ་ལ་ཤའི་  
ཡམ་ཤིང་ལ་ཞོ་དང། སྦྲང་རྩི་དང། མར་གྱིས་བཏགས་པས་བྲམ་ཟེའི་སྐྲ་ལ་སྦྱིན་སྲེག་སྟོང་རྩ་བརྒྱད་བྱའོ། །དེའི་ཐ་མར་ཤིང་བི་ཙུ་མ་རྡའི་ལོ་མ་ལ་སྐེ་ཚེའི་འབྲུ་མར་གྱིས་བརྟགས་  
པའི་སྲེག་བླུགས་ཀྱིས་སྦྱིན་སྲེག་སྟོང་རྩ་བརྒྱད་བྱས་ན་ཐོ་རངས་བྲམ་ཟེའི་དགྲ་ཞི་བར་འགྱུར་རོ། །གལ་ཏེ་རྒྱལ་པོ་སྡང་བར་གྱུར་ན་ལས་གཞན་ཡང་ཡོད་དེ། ཟླ་བ་གཟས་ཟིན་པ་  
  
  
ཀྱིས་སྦྱིན་སྲེག་སྟོང་རྩ་བརྒྱད་བྱས་ལ། སྦྱིན་སྲེག་གི་ཐ་མར་ཕྱོགས་གང་ན་རྒྱལ་པོ་ཡོད་པ་དེ་ཕྱོགས་སུ་ཐལ་བ་དེ་གཏོར་ན་དེ་  
དབང་དུ་འགྱུར་རོ། །དུས་གང་ལ་ལོངས་སྤྱོད་གང་འདོད་པ་རྒྱ་ཆེ་བ་དེ་དག་གི་གྲོགས་ཀྱང་བྱེད་པར་འགྱུར་རོ། །གྲོང་ཉུང་བའམ་།མང་པོ་རབ་ཏུ་སྟེར་བར་འགྱུར་ཏེ། ངེས་པར་ཟླ་བ་དྲུག་གིས་  
དོན་ཡོད་པར་འགྲུབ་པར་འགྱུར་རོ། །དེ་ནས་རིགས་བཞི་ལས་གང་ཡང་རུང་བ་རྟགས་གཙོ་བོ་དང་ལྡན་པའམ། ལྷ་གཞན་ནམ། འཇིག་རྟེན་པ་ལ་དད་པ་དག་སེམས་འཁྲུག་པར་གྱུར་ན་  
ཕྱོགས་གང་ན་གནས་པ་དེར་ཐལ་བ་དེ་གཏོར་ན་ཡུལ་གཞན་དུ་འགྲོ་བར་འགྱུར་བའམ། སྐྱོ་བར་འགྱུར་བའམ། མཚན་མོ་གླལ་བར་འགྱུར་བ་འམ། ཉེ་དུ་ལ་གནོད་པར་འགྱུར་རོ། །དེའི་  
ཕྱིར་གསོ་བ་ནི་འོ་མའི་སྲེག་བླུགས་སྟོང་རྩ་བརྒྱད་ཀྱིས་སྦྱིན་སྲེག་བྱས་ན་སོས་པར་འགྱུར་རོ། །ཡང་ན་གཟའ་བཞི་པོ་ཉིད་ཀྱི་ཚོགས་སངས་རྒྱས་དང། བྱང་ཆུབ་སེམས་དཔའི་སྐུ་གཟུགས་  
དང། རས་རིས་སམ། དམ་པའི་ཆོས་ཀྱི་གླེགས་བམ་མམ། སྐུ་གདུང་དང་བཅས་པའི་མཆོད་རྟེན་ལ་གོས་གཙང་མ་བགོས་ཤིང་ཉིན་ཞག་གཅིག་སྨྱུང་པ་བྱས་ཏེ། སྲོག་ཆགས་མེད་པའི་  
ཆུས་ལས་བྱ་ཞིང། མེ་ཏོག་དཀར་པོ་དྲི་ཞིམ་པོ་དང། གུར་གུམ་དང་ལྡན་པ་དང། ག་བུར་གྱི་དུད་པས་བདུག་པར་བྱའོ། །གང་དུ་ལས་ལ་སྦྱར་བ་ནི་བྲམ་ཟེའི་དགྲ་ལ་ནི་ཤིང་པ་ལ་ཤས་  
  
  
༄༅། །བྱའོ། །རྒྱལ་རིགས་ཀྱི་དགྲ་ལ་ནི་ཤིང་ཨ་ཤཏས་བྱའོ། །རྗེའུ་རིགས་ཀྱི་དགྲ་ལ་ནི་ཤིང་སེང་ལྡེང་གིས་བྱའོ་།དམངས་རིགས་ཀྱི་དགྲ་ལ་ནི་དེ་ལས་གཞན་པའི་  
ཤིང་གིས་མེ་རབ་ཏུ་སྦར་ལ་དེ་ཉིད་ཀྱི་ལས་བྱའོ། །བྲམ་ཟེ་ལ་ནི་ཤིང་པ་ལ་ཤའི་ཡམ་ཤིང་དང། རྒྱལ་རིགས་ལ་ནི་ཨ་ཤཏྠའི་ཡམ་ཤིང་དང། རྗེའུ་རིགས་ལ་ནི་སེང་ལྡེང་གི་ཡམ་  
ཤིང་དང། དམངས་རིགས་ལ་ནི་ཨ་པ་མརྒའི་ཡམ་ཤིང་ངམ། དེ་ལས་གཞན་ཇི་སྙེད་པས་མར་གྱི་སྦྱིན་སྲེག་བྱའོ། །དེ་བཞིན་དུ་ལས་གཞན་ཡང་བྱ་བ་ནི་རྒྱལ་པོ་ཆེན་པོ་ལ་ནི་ཤིང་  
ཨ་པ་རི་ཛི་ཏའི་རྩ་བའི་ཡམ་ཤིང་དང། མར་གྱི་སྲེག་བླུགས་སྟོང་རྩ་བརྒྱད་ཀྱིས་སྦྱིན་སྲེག་བྱའོ། །ཐ་མར་ཡང་དེ་ཉིད་ཀྱི་ཐལ་བས་གཏོར་བར་བྱའོ། །གང་གི་ཕྱོགས་ནས་སྡང་བའི་སེམས་  
དང་ལྡན་པ་འོང་བ་དེའི་ཕྱོགས་སུ་གཙུག་ཏོར་འཁོར་ལོས་བསྒྱུར་བའི་ཡི་གེ་གཅིག་པའི་ཕྱག་རྒྱ་བཅིངས་ནས་གཏོར་རོ། །ཡང་ན་ཨུཏྤ་ལའི་ཕྱག་རྒྱ་བཅིངས་ན་དེ་འཇིགས་ན་ལྡོག་  
པའམ། དམག་གི་ཚོགས་ཉམས་པར་འགྱུར་བའམ། གཞན་གང་ཅུང་ཟད་རྣམ་པར་ལྟུང་བ་ཆེན་པོར་འགྱུར་བའམ། འགྲོ་བའི་ནད་ཆེན་པོའམ་སེམས་སྡུག་བསྔལ་བར་གནས་  
པའམ། གང་གིས་འདིའི་ངག་ལྡོག་པར་འགྱུར་བའམ། འདི་དག་དང་གཞན་ཡང། ཇི་ལྟར་འདོད་པའི་ལས་རྣམས་བྱེད་པར་འགྱུར་རོ། །གོས་ལ་མངོན་པར་སྔགས་ཏེ་བགོས་  
  
  
།མིག་སྨན་ལ་མངོན་པར་སྔགས་ཏེ་མིག་ལ་བསྐུས་ན་སྐྱེ་བོ་ཐམས་ཅད་དགའ་བར་འགྱུར་རོ་།མིག་དང། གདོང་ལ་ལན་བདུན་བསྔགས་པ་བྱས་ལ་ཁྲོས་པའི་  
གདོང་ལ་བལྟས་ན་ཞི་བ་དང། དབང་དུ་འགྱུར་རོ། །མེ་ཏོག་དང་འབྲས་བུའམ། གཞན་གང་ཅུང་ཟད་དྲི་ཞིམ་པ་ལ་ལན་བདུན་མངོན་པར་སྔགས་པ་བྱས་ལ་རྒྱལ་པོ་ལ་བྱིན་ན་དེ་བསྣམས་  
པ་ཙམ་གྱིས་དབང་དུ་འགྱུར་རོ། །གཞན་སེམས་ཅན་གང་ལ་ལ་མཐོང་བ་ཙམ་གྱིས་དེ་དབང་དུ་འགྱུར་རོ། །ཡན་ལག་ཐམས་ཅད་ན་བ་ལ་བརྒྱ་རྩ་བརྒྱད་མངོན་པར་བཟླས་པ་བྱས་ལ་ཆུ་  
དྲོན་མོས་ཁྲུས་བྱས་ན་བདེ་ལེགས་སུ་གནས་པར་འགྱུར་ཏེ། ལས་འདི་རྣམས་ནི་བྱ་བ་ཡིན་ནོ། །སེམས་ཅན་སྡུག་བསྔལ་བ་ཐམས་ཅད་དང་མགོན་མེད་པར་གྱུར་པ་དང། བཀྲེན་པ་  
དང། བསྟན་པ་འདིའི་བརྟུལ་ཞུགས་ཅན་དང། དཀོན་མཆོག་གསུམ་ལ་དད་པ་ལ་ནི་འདི་ལྟ་བུའི་ལས་མི་བྱའོ། །བུད་མེད་ལ་ཡང་ལས་མི་བྱའོ། །དེ་བཞིན་དུ་བྱིས་པ་དང། རྒན་པོ་དང་  
ནད་པ་དང། དབུལ་པོ་དང། སྡུག་བསྔལ་བ་དང། སེམས་ཅན་ཕྲ་མོ་དང། སྐྱེ་གནས་ཕན་པར་སྐྱེས་པ་འདི་དག་ལའང་མི་བྱ་སྟེ། ལས་འདི་དག་ནི་སེམས་ཅན་ཆེན་པོ་དག་ལ་རབ་  
ཏུ་སྦྱར་བར་བྱའོ། །དཔའ་ཞིང་བརྐམ་ཆགས་བབ་ཚོལ་མེད། །ཕྱོགས་ཆེན་པོར་ནི་ཆེ་བ་དང། །མངོན་པའི་ང་རྒྱལ་རབ་གཏུམ་ལ་ལས་ནི་འདི་འདྲ་བྱ་བ་ཡིན། །བསྟན་ལ་ཞེ་སྡང་ཁྲོ་  
  
  
༄༅། །བ་དང། །གཞན་གྱི་ནོར་ནི་འཕྲོག་བྱེད་དང། །སྔགས་རྣམས་ཀུན་དང་སྨན་རྣམས་དང། །རྣལ་འབྱོར་ལྡན་ལ་མ་དད་པ་།སྤྱོས་བརྩམ་གདུག་པའི་སེམས་ལྡན་  
དང། །འཇིག་རྟེན་གྱིས་སྨད་རྒྱལ་པོ་སྟེ། །འདི་དག་ལ་ནི་ལས་སྦྱར་བ། །ཆོས་དང་ལྡན་ལ་རྣམ་པར་སྤངས། །ལས་རྣམས་གཞན་ཡང་འདི་སྐད་བརྗོད། །བློ་ཡིས་དེ་ནི་ཡོངས་སུ་  
སྤང། །དེ་ཉིད་ཁྲོས་པས་ཐལ་བ་ནི། །བཟླས་པས་ཕྱོགས་སུ་གཏོར་བྱས་ན། །དེ་རྣམས་དགྲ་ནི་རབ་ཁྲོས་དང། །རྒྱལ་པོ་དག་ཀྱང་རྣམ་འཇིག་འགྱུར། །ངེས་པར་སྐྱེ་བོ་དེ་དག་ཀྱང།།  
ཡུན་རིང་ནད་ཀྱིས་ཐེབས་པར་འགྱུར། །དེ་དག་ཕྱོགས་སུ་འཆི་བ་མང། །འགོ་བའི་ནད་ཀྱང་རབ་ཏུ་སྣང། །ཤིན་ཏུ་ཉོན་མོངས་ཆེར་གྱུར་ཀྱང། །ལས་རྣམས་འདི་དག་བྱ་མིན་ཏེ། །  
དེར་ནི་སྐྱེ་བོའི་བདག་པོ་ཀུན། །ཞག་བདུན་གསུམ་གྱིས་ཉམས་པར་འགྱུར། །ལས་རྣམས་བརྩམས་ནས་སྔོན་དུ་ནི། །བདུན་ཕྲག་གཉིས་ལ་ཡང་དག་བརྟུལ། །བདུན་པ་དང་པོས་  
སེམས་རྣམས་གཡེང། །ཞག་བདུན་གཉིས་པས་ནད་ཀྱིས་འདེབས། །བདུན་པ་གསུམ་གྱིས་འཆི་བར་འགྱུར། །དེ་བས་དེ་ནི་ཡོངས་སུ་སྤངས། །དང་པོ་འདི་དག་རྣམ་པར་འབྱེར།།  
གཉིས་པར་ཕྱོགས་སུ་རྣམ་པར་འཁྱམ། །ཞག་བདུན་གསུམ་པར་རྣམ་པར་འཇིག། དེ་བས་ལས་འདི་བྱ་བ་མིན། །སེམས་ཅན་གདུལ་བྱའི་དོན་ཉིད་ལ། །འཇིག་རྟེན་འདྲེན་  
  
  
།སངས་རྒྱས་ཐུགས་ནི་དག་པ་ཡིས། །གདུག་པའི་ལས་འདི་གསུང་མི་འགྱུར། །སྲོག་ལ་གནོད་པར་བྱེད་པའི་ལས་།སངས་རྒྱས་ཀུན་གྱིས་སྨད་པ་ཡིན། །གྲུབ་པ་  
མཆོག་ནི་རབ་འདོད་པའི། །ཟློས་པས་དེ་དག་བྱ་བ་མིན། །དམྱལ་བ་དག་ཏུ་སྐྱེ་བའི་ལས། །འདི་དག་ཉིད་ལ་རབ་ཏུ་སྣང། །དཀར་ནག་འབྲས་བུར་འབྱུང་བྱེད་པ། །འདི་དག་ཁོ་ན་བསྟན་པ་  
ཡིན༑ ༑ལས་རྣམས་སྣ་ཚོགས་བདག་ཉིད་ཆེ། །རྐང་གཉིས་མཆོག་གིས་ཇི་བཞིན་གཟིགས། །རྟག་ཏུ་དཀར་ལས་དཀར་བ་འབྱུང། །ནག་ལས་ནག་པ་རབ་ཏུ་སྨིན། །འདྲེས་ལས་འདྲེས་  
བའི་ལས་རྣམས་ནི། །འདྲེས་པ་དག་ཏུ་རྣམ་པར་སྨིན། །དེ་བཞིན་ལས་འདི་སྣ་ཚོགས་སུ། །དེ་ཉིད་སངས་རྒྱས་གཟིགས་པ་ཡི། །ཐུགས་རྗེ་ཅན་གྱིས་གསུངས་པའོ། །དེ་ལས་ཟློས་པ་སྤང་  
བྱ་བ། །ནག་དང་འདྲེས་པའི་ལས་ཉིད་དོ། །དགེ་བྱེད་དཀར་པོ་བསྟེན་པར་བྱ། །དགེ་བའི་ལས་ཀྱི་འབྲས་བུ་འབྱུང། །སྲོག་གཅོད་པས་ནི་ཟློས་པ་དག། ཡང་དང་ཡང་དུ་དམྱལ་བར་འགྲོ་  
དེ་བཞིན་དེ་ལས་ལོག་པའི་ཆོས། །འཚེ་མེད་ལས་ནི་དམ་པ་ཡིན། །དགེ་བའི་བློས་ནི་སྔགས་རྣམས་དང། །དེ་བཞིན་མཐོ་རིས་ཐར་པ་འགྲུབ་།ལེགས་བྱས་ལས་ཀྱིས་ཐོབ་པ་ཡིན། །  
འགལ་བའི་ལས་ཀྱིས་འགལ་བར་གསུངས། །ཇི་ལྟར་ཆོས་དང་ཆོས་མིན་གསུངས། །ཐམས་ཅད་མཁྱེན་ཉིད་སྤྱོད་པ་ཡིན། །ཟློས་པ་གྲུབ་པ་འདོད་པ་ཡིས། །དགེ་བའི་ལས་ནི་བརྩམ་  
  
  
༄༅། །པར་བྱ། །ཟློས་པ་དགེ་ལ་གནས་པ་ལ། །དེ་ཡི་སྔགས་ནི་འགྲུབ་པར་འགྱུར། །དཀར་པོའི་ལས་ལ་གཞོལ་བྱེད་ལ། །དེ་ཡི་ཐར་བ་མི་ལྡོག་འགྱུར། །སྔགས་ཀྱིས་  
དགེ་བ་འགྲུབ་འགྱུར་ཞེས། །དེ་བཞིན་གཤེགས་པས་རབ་ཏུ་གསུངས། །ལས་རྣམས་སྣ་ཚོགས་གསུངས་པ་ནི། །སྒྲུབ་པ་རྣམས་ལ་བསྡུས་དོན་ཡིན་།ཅི་འདོད་ལས་ནི་སྟོང་ཕྲག་  
བརྒྱད། །ཕྲ་མོའི་ལས་ནི་བྱེད་པ་ནི། །སྒྲུབ་པ་པོ་ནི་མི་འགྲུབ་སྟེ། །གྲུབ་པ་མཆོག་ནི་མི་འཐོབ་བོ། །འཕད་པས་བཟླས་དང་སྦྱིན་སྲེག་བྱ། །གྲུབ་པའི་འབྲིང་ནི་  
གྲུབ་པར་འགྱུར། །ཆོ་ག་མཐོང་བའི་ལས་ཀྱི་ནི། །ཐ་མ་མྱུར་དུ་འགྲུབ་པར་འགྱུར། །མཆོག་དང་ཐ་མ་པར་མ་ཡི། ལས་ནི་རྣམ་པ་གསུམ་དུ་བསྟན། །དཀའ་ཐུབ་ཅན་ནི་ཟློས་མཆོག་  
གིས༑ ༑དེ་བཞིན་གྲུབ་པ་མཆོག་ཐོབ་འགྱུར། །དེ་བཞིན་བཟླས་པ་བར་མ་ཡིས། །པར་མའི་ལས་གྲུབ་ཐོབ་པ་ཡིན། །དེ་བཞིན་ཟློས་པ་ཐ་མས་ནི། །ཐ་མའི་ལས་ལ་ཡང་དག་བརྟེན།།  
གྲུབ་པ་ཕྲ་མོ་ཐོབ་པར་ཡང། །གཞན་གྱི་གྲུབ་པ་ཐོབ་མ་ཡིན་།དུས་དང་ཚོད་དང་བཟླས་པ་དང། །སྦྱིན་སྲེག་མཐོང་བས་བཞིན་གྲུབ་པ། །མཆོག་གིས་མཆོག་ནི་གྲུབ་པ་དང།།  
བར་མས་བར་མའི་གྲུབ་པ་སྣང། །ཐ་མས་ཐ་མའི་ལས་དག་ལ་།ཕྲན་ཚེགས་གྲུབ་པ་ཐོབ་པ་ཡིན། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་  
  
  
ལས། ཡི་གེ་གཅིག་པ་རྩ་བའི་རྒྱུད་འཕགས་པ་འཇམ་དཔལ་གྱི་སྙིང་པོའི་ཆོ་ག་རབ་འབྱམས་ལས་ལོ་འུ་ཉི་ཤུ་རྩ་གཅིག་པ་རྫོགས་  
སོ༑༑ །།དེ་ནས་བཅོམ་ལྡན་འདས་ཤཱཀྱ་ཐུབ་པས། གཞན་ཡང། གནས་གཙང་མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ་  
འཇམ་དཔལ། གཞན་ཡང། ཁྱོད་ཀྱི་རས་རིས་ཀྱི་ཆོ་ག་སྒྲུབ་པའི་ཐབས་ལ་ལས་ཐམས་ཅད་དོན་སྒྲུབ་པ་ཉོན་ཅིག། འདི་ཉིད་ཀྱི་ཡི་གེ་གཅིག་པའི་སྙིང་པོའི་སྔགས་སམ། ཡི་གེ་དྲུག་པོ་མའི་  
མཐའ་ཅན་ཁྱོད་ཀྱིས་སྔར་བསྟན་པའི་ཡི་གེ་དྲུག་པའི་སྙིང་པོའམ། དང་པོ་ན་ཨོཾ་ཡོད་པའི་ཡི་གེ་གཅིག་པའི་རས་རིས་དང་པོ་འདི་ཉིད་ཀྱི་ཆོ་གར་འགྱུར་བ་ནི་ཕྱི་མའི་དུས་ཕྱི་མའི་ཚེ་ན་  
དེ་བཞིན་གཤེགས་པ་ང་ཡོངས་སུ་མྱ་ངན་ལས་འདས་ཏེ། སངས་རྒྱས་ཀྱི་ཞིང་སྟོངས་ཤིང་རྩོད་པའི་དུས་ཐ་མར་ཕྱིན་པ་ན། འཇིག་རྟེན་སྐྱོབ་པ་མེད་པ་དང། སྐྱབས་མེད་པ་དང། གནས་  
མེད་པ་དང། དཔུང་གཉེན་མེད་པ་ན་ཆོ་གའི་རྒྱལ་པོ་འདི་ཉིད་སྐྱོབ་པར་གྱུར་པ་དང། སྐྱབས་སུ་གྱུར་པ་དང། གནས་སུ་གྱུར་པ་དང། དཔུང་གཉེན་དུ་གྱུར་པར་འགྱུར་རོ། །དང་པོར་  
དེ་ཞིག་སྔ་མ་བཞིན་དུ་རས་མ་ཉམས་པ་སྐྲ་ཤད་དང་བྲལ་བ་ཞག་བདུན་ནམ། ཞག་བདུན་གསུམ་གྱི་བར་དུ་ཐ་ག་པས་བཏགས་པ་ཁ་ཚར་དང་བཅས་པ། གུར་གུམ་དང། ཙནྡ་  
  
  
༄༅། །གྱི་ཆུས་བསང་གཏོར་བྱས་ཏེ། སངས་རྒྱས་བཅོམ་ལྡན་འདས་ཤཱཀྱ་ཐུབ་པ་པདྨའི་གདན་ལ་བཞུགས་ཤིང་ཆོས་འཆད་པ། འཇམ་དཔལ་གཞོན་ནུར་གྱུར་པ་ལ་  
གཟིགས་པ་བྲི་བར་བྱའོ། །གཡས་ཕྱོགས་སུ་ནོར་བཟང་དང། འཕགས་པ་བློ་གྲོས་མི་ཟད་པ་དང། འཇམ་དཔལ་ཡང་བཅོམ་ལྡན་འདས་ལ་ཕྱག་འཚལ་བར་བྱེད་པ། གཞོན་  
ནུའི་གཟུགས་ཅན། ལུས་རྒྱན་ཐམས་ཅད་ཀྱིས་བརྒྱན་པ་བྲི་བར་བྱའོ་།གཡོན་ཕྱོགས་སུ་ཀུན་ཏུ་བཟང་པོ་དང། འཕགས་པ་སྤྱན་རས་གཟིགས་དབང་ཕྱུག་དང། བཟང་སྐྱོང་དང་  
ལེགས་སྐྱེས་ཀྱང་བྲི་བར་བྱའོ། །བཅོམ་ལྡན་འདས་ཀྱི་སྐུ་ལས་ཤིན་ཏུ་ཆུང་བར་འདྲིར་གཞུག་པར་བྱའོ། །འཕགས་པ་སྤྱན་རས་གཟིགས་དབང་ཕྱུག་དང། ནོར་བཟང་ནི་ལག་ན་རྔ་  
ཡབ་ཐོགས་པར་བྱའོ། །འོག་ཏུ་ནི་སའི་ལྷ་མོ་རིན་པོ་ཆེའི་ཟ་མ་ཏོག་ལག་ན་ཐོགས་པ། རོ་སྟོད་ས་ལས་བྱུང་བ་འདྲིར་བཞུག་པར་བྱའོ། །སྟེང་དུ་ནི་རིག་པ་འཛིན་པ་གཞོན་ནུ་  
གཉིས་ཕྲེང་བ་འཛིན་པ། སྤྲིན་གྱི་ནང་ནས་ཆར་གཏོང་བ། རིག་པ་དང་བཅས་པ་བྲི་བར་བྱའོ། །བྱང་ཆུབ་སེམས་དཔའ་ཐམས་ཅད་ཀྱང་ལག་ན་མེ་ཏོག་ཐོགས་པ། བཅོམ་ལྡན་  
འདས་ཀྱི་ཞལ་ལ་རྣམ་པར་ལྟ་བ་དང། རྒྱན་དང་ལྡན་པ། དང་བའི་ལྟ་བ་དང། རོ་སྟོད་བཅོམ་ལྡན་འདས་ཀྱིས་ཞབས་ལ་འདུད་པ་དང་བཅས་པ་འདྲིར་གཞུག་པར་བྱའོ། །དེ་འདི་  
  
  
དྲུང་དུ་ནུབ་ཏུ་བསྟན་ཏེ་བཞག་ལ། འཇམ་དཔལ་འདིའི་ཡི་གེ་གཅིག་པ་བཟླས་པ་འབུམ་བྱའོ། །ཤིང་བཞིན་དུ་མི་སྨྲ་བའི་  
དཀའ་ཐུབ་དང། དུས་གསུམ་དུ་ཁྲུས་བྱེད་པ་དང། གོས་ལན་གསུམ་བརྗེ་བ་དང། རྟག་ཏུ་གསོ་སྦྱོང་བྱེད་པ་དང། ཚོད་རྔད་དང། ནས་ཆན་ཁྱོར་གང་ཙམ་དང། འོ་མ་དང། སློང་མོའི་  
ཟས་ཀྱིས་འཚོ་བའོ། །ཟས་ཀྱང་ཆ་རྣམ་པ་བཞིར་བྱས་ཏེ། ཆ་གཅིག་ནི་དཀོན་མཆོག་གསུམ་ལའོ། །གཉིས་པ་ནི་འཇམ་དཔལ་ལའོ། །གསུམ་པ་ནི་སེམས་ཅན་ཐམས་ཅད་ལའོ། །བཞི་  
པ་ནི་བདག་ཉིད་ཉེ་བར་སྤྱད་པར་བྱའོ། །མི་དུབ་པའི་ལུས་ཀྱིས་བཅོམ་ལྡན་འདས་ཡིད་ལ་བྱ་སྟེ། སེམས་ཅན་ཐམས་ཅད་ལ་དམིགས་པའི་ཡིད་དང། བདག་ཉིད་ཀྱི་དོན་ཅི་ཡང་མི་  
བྱེད་ཅིང། གཞན་སེམས་ཅན་ཐམས་ཅད་ཀྱི་དོན་འདིར་བྱའོ་ཞེས་བསྒོམས་ནས་བཟླས་པར་བྱའོ། །ཁྲུས་དང། དྲི་དང། མེ་ཏོག་དང་སྤོས་དང། བཤོས་དང། མར་མེ་དག་ཀྱང་དབུལ་  
བར་བྱའོ། །ཁྲུས་ནི་རས་རིས་ཀྱི་གྲིབ་མར་མོ་[?]གཟུགས་བརྟན་ལ་བྱའོ། །དྲི་ནི་འོག་ཏུ་གཏོར་བར་བྱའོ། །མེ་ཏོག་དང། བཤོས་ཀྱང་རྟག་ཏུ་དབུལ་ལོ། །དེ་ཉིད་དུ་འདི་དག་ལ་སྔར་  
མཆོད་པར་བྱ་སྟེ། དང་པོ་དཀོན་མཆོག་གསུམ་དང། དེའི་འོག་ཏུ་སྤྱན་རས་གཟིགས་དབང་ཕྱུག་དང། འཕགས་པ་ཀུན་ཏུ་བཟང་པོ་དང་ནམ་མཁའི་སྙིང་པོ་དང། འཕགས་པ་  
  
  
༄༅། །བློ་གྲོས་མི་ཟད་པ་དང། ཟླ་འོད་གཞོན་ནུ་དང། སྒྲིབ་པ་ཐམས་ཅད་རྣམ་པར་སེལ་བ་དང། འཕགས་པ་རྡོ་རྗེ་འཛིན་དང་འཕགས་མ་སྒྲོལ་མ་དང། འཕགས་  
མ་རྨ་བྱ་ཆེན་པོ་དང། འཕགས་མ་གཞན་གྱིས་མི་ཐུབ་མ་དང་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་ལ་དྲི་དང་མེ་ཏོག་དང། སྤོས་དང། གཏོར་མ་དང། མར་མེ་འདི་  
དག་ཐམས་ཅད་ལ་སྔར་མཆོད་ནས། ཕྱིས་རས་རིས་ལ་མཆོད་པར་བྱ་སྟེ། དེ་ནས་ཕྱི་རོལ་གྱི་ཕྱོགས་འགའ་ཞིག་ཏུ་སྦྲུལ་དང། རྔ་མོ་དང། བོང་བུ་དང། གླང་པོ་ཆེ་དང། ལོག་འདྲེན་  
གྱི་གཟུགས་གྲོག་མཁར་གྱིས་ལས་བྱས་ཏེ། དེ་དག་གི་ལྷག་མ་སྦྱིན་པར་བྱའོ། །སེམས་ཀྱིས་དྲན་པར་བྱ་བ་ནི་ཏིལ་གྱི་ཚིགས་མ་དང་གུ་གུལ་གྱི་ཚིགས་མ་དང། ཏིལ་ལས་བྱས་  
པའི་བཟའ་བ་དང། རྒྱ་སྲན་དང། ཉ་དང། ཤ་དང། སྐྱུ་རུ་ར་དང་བཅས་པ་དང། བརྟ་ཀའི་བཟའ་བ་དང། པདྨའི་ལོ་མ་དང་འཁར་བའི་སྣོད་རྣམས་ཀྱང་ཡོངས་སུ་སྤང་བར་བྱའོ།།  
ཀུ་ཤའི་ཁྲེས་ལ་འདུག་ཅིང་དེ་ཉིད་དུ་གནས་ནས་སངས་རྒྱས་རྗེས་སུ་དྲན་པ་བསྒོམ་པར་བྱ་སྟེ། ཡིད་ཀྱིས་བཟླས་པར་བྱའོ། །དབེན་པའི་གནས་གཞན་དུ་ཀུ་ཤ་སྟན་དུ་གདིང་  
བར་བྱའོ། །ཧ་ཅང་བཏུང་བ་མང་བ་དང། ཧ་ཅང་བཟའ་བ་མང་བ་དང། ཧ་ཅང་འགྲོ་བ་མང་བ་དང། ཧ་ཅང་ལྟ་བ་དང། ཧ་ཅང་ཉལ་བ་སྤང་བར་བྱའོ། །དུས་གསུམ་དུ་སངས་རྒྱས་  
  
  
།ས་བོན་བསྡམ་པར་ཡང་བྱའོ། །རྨི་ལམ་བཟང་པོ་རྣམས་གཞན་ལ་རབ་ཏུ་བསྟན་པར་མི་བྱ་སྟེ། བཅོམ་ལྡན་འདས་ཀྱི་སྤྱན་སྔར་བརྗོད་པར་བྱའོ། །དེ་བཞིན་དུ་མཐར་  
གྱིས་ཧ་ཅང་མི་མྱུར་བར་ཡི་གེ་གཅིག་པའི་བཟླས་པ་འབུམ་བྱའོ་།ཐ་མར་ཡང་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་བཀླག་པར་བྱའོ། །བཟླས་པའི་དུས་སུ་བཅོམ་ལྡན་  
འདས་སམ། ཡང་ན་འཇམ་དཔལ་གཞོན་ནུར་གྱུར་པའི་ཞལ་དུ་བལྟས་ལ་ཚིག་དང། ཡི་གེ་མ་འཁྲུགས་པས་བཟླས་བརྗོད་བྱ་ཞིང། བགྲང་ཕྲེང་ལ་ཕྱག་བྱས་ཏེ་དབུལ་བར་བྱའོ། །ཆོ་  
ག་འདིས་སྔོན་དུ་བསྙེན་པ་བྱས་ཏེ། གང་དུ་ཡིད་དགེ་བ་ཡོད་པའི་གནས་དག་ཏུ་རས་རིས་དེ་གཞག་པར་བྱའོ། །རས་རིས་ཀྱི་ཆོ་ག་དང་པོ་རྫོགས་སོ།། །།དེ་ནས་བཅོམ་ལྡན་འདས་  
འཇམ་དཔལ་ཙནྡན་དཀར་པོ་ལས་བྱས་པ། པདྨའི་གདན་ལ་བཞུགས་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་ཕྱག་གཅིག་ན་འཛིན་པ། ཕྱག་གཡས་པ་མ་དུ་ལུང་  
གའི་འབྲས་བུ་འཛིན་པ་བྱའོ། །དེ་གཙང་བའི་ཕྱོགས་གཅིག་ཏུ་ནུབ་ཕྱོགས་སུ་བསྟན་ལ་གཞག་པར་བྱས་ལ། །དེའི་མདུན་དུ་མེ་ཐབ་བྱས་ཏེ། ལས་ཐམས་ཅད་ལ་ཟུར་བཞི་པ། མཐོ་དོ་  
ཙམ་གྱི་ཚད་དུ་བྱ་ཞིང། འོག་ཏུ་འབྲུ་ཐམས་ཅད་གཞུག་པར་བྱའོ། །དེ་ནས་དེའི་སྟེང་དུ་བྱ་པ་ནི་ཆོ་ག་འདིས་མི་གསར་པ་བསྐྱེ་དང། ཤིང་ཤཏྠའམ། མྱ་ངན་མེད་ཀྱི་ཡམ་ཤིང་དང་  
  
  
༄༅། །མར་དང། འབྲས་ཐུག་པོ་ཆེའི་ཆན་དང། འོ་མ་དང་ཞོ་དང། སྦྲང་རྩི་ཐམས་ཅད་བླངས་ཏེ། ཟངས་མའི་སྣོད་དུ་གཞག་པར་བྱས་ལ་སྟོང་རྩ་བརྒྱད་ཡོངས་སུ་  
བཟླས་ཤིང་བླུགས་གཟར་གྱིས་སྦྱིན་པར་བྱའོ། །ཕྱི་ནས་ཉིན་ཞག་གཞན་ལ་ཡར་ངོའི་ཚེས་ནས་བརྩམས་ཏེ་ལས་བྱའོ། །ཤིང་ཨ་ཤཏྠའི་ཡམ་ཤིང་གིས་མེ་རབ་ཏུ་སྦར་ལ་དུ་བ་མེད་  
པར་མཐོང་ན་མེ་སྤྱན་དྲང་བར་བྱ་སྟེ། ཨཱ་གཙྪ་ཧ་རི་བིཾ་ག་ལེ། དཱིཔྟ་ཛི་ཧྭ་ལོ་ཧི་ཏཱཀྵ། དེ་ཧི་ད་དཱ་པ་ཡ་སཱཧཱ་སྔགས་འདིས་སྲེག་བླུགས་གསུམ་དབུལ་ལོ། །དེ་ནས་བཅོམ་ལྡན་འདས་འཇམ་  
དཔལ་གཞོན་ནུར་གྱུར་པ་སྤྱན་དྲང་བར་བྱ་སྟེ། ཨཱ་གཙྪ། ཨཱ་གཙྪ། ཀུ་མཱ་ར་བཧུ་ཏ་སརྦ་སཏཱརྠ་མུ་དྱ་དོཉཧཾ། སཱ་ཧཱ་ཡྱོཾ་ཀལྤ་ཡ། གནྡྷཾ་བྷཱུ་པཉྩ་པྲ་ཏི་གྲྀཧྞ་སཱཧཱ་གང་སྦྱིན་པར་བྱེད་པ་དེ་སྔགས་  
འདིས་སྦྱིན་པར་བྱའོ། །བྱོན་ན་མཆོད་ཡོན་དྲི་ཞིམ་པོའི་མེ་ཏོག་དང། ཆུ་དབུལ་བར་བྱས་ཏེ། དེ་ནས་སྦྱིན་སྲེག་བྱའོ། །སྲེག་བླུགས་ལ་ལན་བདུན་བཟླས་ཏེ་ལན་གཅིག་གཏོར་རོ།།  
དེ་བཞིན་དུ་ཉི་མ་བདུན་གྱི་བར་དུ་མར་དང། འབྲས་ཐུག་པོ་ཆེའི་ཆན་གྱིས་ཚིམ་པར་བྱའོ། །སྐབས་འདིར་ངེས་པར་འཇམ་དཔལ་གཞོན་ནུའི་གཟུགས་མཐོང་བར་འགྱུར་རོ། །ཙནྡན་  
གྱི་ཡམ་ཤིང་སོར་གཉིས་ཙམ་གྱི་ཚད་ཀྱིས་སྟོང་རྩ་བརྒྱད་བྱས་ན་རྒྱལ་པོ་དབང་དུ་འགྱུར་རོ། །མེ་ཏོག་པདྨ་ལ་ཞོ་དང། སྦྲང་རྩི་དང། མར་གྱིས་བཏགས་ནས་སྦྱིན་སྲེག་སྟོང་རྩ་  
  
  
།ཤིང་ཤྲི་ཤའི་མེའི་ཡམ་ཤིང་གིས་མེ་རབ་ཏུ་སྦར་ལ་ཏིལ་གྱི་སྦྱིན་སྲེག་བྱས་ན་ནོར་གྱི་བདག་པོར་འགྱུར་རོ། །རྟག་ཏུ་ཆུས་ཆུ་ལ་སྦྱིན་སྲེག་བྱས་ཏེ་  
ནང་པར་ལངས་ན་སྐྱེ་བོ་ཐམས་ཅད་དགའ་བར་འགྱུར་རོ། །ཤིང་ཨྲྒའི་ཡམ་ཤིང་དང། ཞོ་དང། སྦྲང་རྩི་དང། མར་གྱིས་བཏགས་ལ་སྦྱིན་སྲེག་འབུམ་བྱས་ན་གྲོང་བསོད་སྙོམས་སྟོང་  
དང་ལྡན་པ་ཐོབ་བོ། །ཤིང་བ་ཧུ་པུ་ཏྲིཀ་ཞེས་བྱ་བས་སྦྱིན་སྲེག་བྱས་ན་བུ་མོ་གང་འདོད་པ་རྙེད་དོ། །ཤིང་ཨ་པ་མརྒས་སྦྱིན་སྲེག་བྱས་ན་ནད་རྣམས་རབ་ཏུ་ཞི་བར་འགྱུར་རོ། །འོ་མ་ཅན་གྱི་  
ཤིང་གིས་མེ་རབ་ཏུ་སྦར་ལ་ཏིལ་གྱི་སྦྱིན་སྲེག་བྱས་ན་གང་སེམས་པར་བྱེད་པ་དེ་ཐོབ་བོ། །ཡུལ་འདོད་པས་པདྨའི་སྦྱིན་སྲེག་འབུམ་བྱས་ན་ཡུལ་རྙེད་པར་འགྱུར་རོ། །ནང་གི་སྦྱིན་སྲེག་  
འབུམ་བྱས་ན་ཟས་མི་ཟད་པ་ཐོབ་པར་འགྱུར་རོ། །གུ་གུལ་དང། མེ་ཏོག་པྲི་ཡང་ཀུ་མར་དང་ལྷན་ཅིག་སྦྱིན་སྲེག་བྱའོ། །ཤིང་ཨར་ཀ་དང་སྣ་མའི་མེ་ཏོག་གིས་ཆུ་ལ་སྦྱིན་པ་བྱས་ན་  
ཞག་བདུན་གྱིས་གྲོང་ཐོབ་པར་འགྱུར་རོ། །སྣ་མའི་མེ་ཏོག་གི་ཆུ་ལ་མེ་ཏོག་རེ་རེ་བླངས་ཏེ་སྦྱིན་པ་བྱས་པ་དང། ལྷག་མ་དཀྱིལ་འཁོར་ལ་བཞག་ན་གང་ལ་སྣོམ་དུ་བཅུག་པ་དེ་  
བསྣམས་བ་ཙམ་གྱིས་དབང་དུ་འགྱུར་རོ། །གུར་གུམ་དང། གླ་རྩི་དང། ལི་ཤིའི་མེ་ཏོག་ཁར་བཅུག་སྟེ་བཟླས་པ་བྱས་ན་གང་དང་ལྷན་ཅིག་གཏམ་བྱེད་པ་དེ་དབང་དུ་འགྱུར་རོ།།  
  
  
༄༅། །ན་ལེ་ཤམ་ལ་སྟོང་རྩ་བརྒྱད་མངོན་པར་སྔགས་པ་བྱས་ཏེ་ཁར་བཅུག་ན་ཁྲོས་པ་ལ་ཚིག་གིས་དགའ་བར་འགྱུར་རོ་།གཙུག་ཕུད་ལ་འདི་ཉིད་ཀྱི་སྔགས་ཀྱིས་  
བཅིངས་ན་མི་སྣང་བར་འགྱུར་རོ། །ཡིད་ལ་རྗེས་སུ་དྲན་ན་དགྲས་མཐོང་ན་ཡང་ཁྲོ་བ་མེད་པར་འགྱུར་རོ། །རྟག་ཏུ་བཟླས་བརྗོད་བྱས་ན་སྐྱེ་བོ་ཐམས་ཅད་དགའ་བར་འགྱུར་རོ། །ཐོ་རངས་  
ཆེན་པོ་ནས་ལངས་ནས་གཙང་བའི་ས་ཕྱོགས་སུ་སྣ་མའི་མེ་ཏོག་དང་ལྡན་པར་ཆུ་ལ་སྦྱིན་པ་བྱས་ན་ཚིག་བཙུན་པར་འགྱུར་བའི་བློན་པོར་འགྱུར་རོ། །འཇིགས་པ་ཡང་དག་པར་བྱུང་བར་  
གྱུར་ན་ཡིད་ལ་བྱས་པས་འཇིགས་པ་མེད་པར་འགྱུར་རོ། །ཕ་རོལ་ཁྲོས་པར་གྱུར་པ་ལའང་བྱམས་པ་བསྒོམས་ནས་རྗེས་སུ་དྲན་ཞིང་གདོང་ལ་རྣམ་པར་བལྟས་ན་ཁྲོ་བ་མེད་པར་  
འགྱུར་རོ། །དྲི་ཞིམ་པོའི་མེ་ཏོག་གིས་སྦྱིན་སྲེག་བྱས་ན་གང་གི་ཆེད་དུ་བྱས་པ་དེ་དབང་དུ་འགྱུར་རོ། །ཐོ་རངས་ལན་བདུན་ཆུ་ལ་བསྔགས་ཏེ་འཐུངས་ན་ངེས་པར་མྱོང་བར་འགྱུར་བའི་  
ལས་ཀྱང་ཟད་པར་འགྱུར་རོ། །ལན་བདུན་སྔགས་པའི་ཆུས་གདོང་རབ་ཏུ་བཀྲུས་ན་སྐྱེ་བོ་ཐམས་ཅད་དགའ་བར་འགྱུར་རོ། །མེ་ཏོག་ལ་ལན་བདུན་སྔགས་པས་གཞན་ལ་བྱིན་ན་  
དེ་དབང་དུ་འགྱུར་རོ། །འབྲས་ཐུག་པོ་ཆེས་སྦྱིན་སྲེག་འབུམ་ཕྲག་གཅིག་བྱས་ན་སློབ་དཔོན་ཉིད་དུ་འགྱུར་རོ། །ཏིལ་གྱི་སྦྱིན་སྲེག་གིས་ནི་ཡུལ་གྱི་བདག་པོར་འགྱུར་རོ། །པདྨའི་  
  
  
།གུ་གུལ་དང། སྲ་རྩི་ཕོག་དང། གནད་རས་དང། ག་པུར་རྣམས་དཔའ་བོའི་ཉོ་ཚོང་གིས་ཉོས་ནས་གཅིག་ཏུ་བྱས་ལ་སྦྱིན་སྲེག་  
བྱས་ཏེ། ཚེས་ལྔ་ལྔ་ཞིང་ཟླ་བ་དྲུག་ཡོངས་སུ་ཚང་བར་བྱས་ན་སྟོང་འགྱུར་ཐོབ་པར་འགྱུར་རོ། །དྲི་ཐམས་ཅད་པའི་གཟུགས་བརྙན་བྱས་ཏེ་མཚོན་རྣོན་པོ་སོ་གཅིག་པས་སྐྱེས་པ་ཡིན་  
རྐང་པ་གཡས་པ། བུད་མེད་ཀྱི་ནི་རྐང་པ་གཡོན་པ་བཅད་ཅིང་སྦྱིན་སྲེག་བྱས་ན་གང་འདོད་པ་དེ་དབང་དུ་འགྱུར་རོ། །ཞག་བདུན་ལ་དུས་གསུམ་དུ་དར་དུ་ར་ཀའི་མེ་ཏོག་གིས་སྦྱིན་  
སྲེག་བྱས་ན་བ་རྣམས་ཐོབ་པར་འགྱུར་རོ། །ཨྲྒའི་མེ་ཏོག་གིས་བྱས་ན་འབྲུ་རྣམས་ཐོབ་པར་འགྱུར་རོ། །ཤྲཱི་ཤའི་མེ་ཏོག་གིས་བྱས་ན་རྟ་རྣམས་ཐོབ་པར་འགྱུར་རོ། །ཤིང་མྱ་  
ངན་མེད་ཀྱིས་བྱས་ན་གསེར་ཐོབ་པར་འགྱུར་རོ། །ནད་འཇོམས་པར་བྱེད་པའི་མེ་ཏོག་གིས་བྱས་ན་གོས་རྣམས་ཐོབ་པར་འགྱུར་རོ། །གང་དང་གང་འདོད་པ་དེ་ཐམས་ཅད་ནི་  
སྣ་མའི་མེ་ཏོག་གིས་སྦྱིན་སྲེག་བྱས་ན་བྱེད་པར་འགྱུར་ཏེ། མེ་ཏོག་ཅི་འདྲ་བའི་ཁ་དོག་གིས་ཆུ་ལ་ཉི་མ་ཤར་བའི་དུས་སུ་སྦྱིན་སྲེག་བྱས་ན་དེ་དང། ཁ་དོག་འདྲ་བའི་གོས་ཐོབ་  
པར་འགྱུར་རོ། །མིག་སྨན་ལ་ལན་བདུན་བཟླས་པ་བྱས་ཏེ་སློང་མོ་ལ་འགྲོ་ན་སློང་མོ་མི་ཟད་པ་ཐོབ་བོ། །རྨི་ལམ་ངན་པ་མཐོང་ནས་ལངས་ཏེ་བདག་ཉིད་ཀྱིས་བཟླས་པ་བྱས་ནས་  
  
  
༄༅། །ཡང་ཉལ་ན་རྨི་ལམ་བཟང་པོ་མཐོང་བར་འགྱུར་རོ། །དེ་ནས་རྒྱལ་པོ་དབང་དུ་བྱེད་པར་འདོད་ན་དེའི་རྐང་པའི་རྡུལ་རྣམས་བླངས་ཏེ། ཡུངས་ཀར་  
དང། ཏིལ་དང་བསྲེས་ནས་ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །རྒྱལ་མོ་དབང་དུ་བྱེད་པར་འདོད་ན་ལྕམ་པའི་ལོ་མ་དང། ཤུད་ཏི་དང། སྨན་བཱ་  
རཱ་ཧི་རྣམས་གཅིག་ཏུ་བྱས་ཏེ་ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །བློན་པོ་དབང་དུ་བྱེད་པར་འདོད་ན་གོ་བྱེ་དང། ཏིལ་དང། ཤུ་དག་རྣམས་  
ཀྱིས་གཟུགས་བརྙན་བྱས་ཏེ་ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །མདུན་ན་འདོན་དབང་དུ་བྱེད་པར་འདོད་ན་སྤོས་པྲ་མ་ཙ་རི་དང། ཤུ་ཏི་  
གཅིག་ཏུ་བྱས་ཏེ་ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །བྲམ་ཟེ་རྣམས་དབང་དུ་བྱེད་པར་འདོད་ན་ནིའོ་ཐུག་མར་དང་ལྷན་ཅིག་པས་ཞག་བདུན་  
ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ། །དེ་ནས་རྒྱལ་རིགས་དབང་དུ་བྱེད་པར་འདོད་ན་འབྲས་སཱ་ལུའི་ཆན་མར་དང་ལྡན་པས་ཞག་བདུན་ལ་དུས་གསུམ་དུ་  
སྦྱིན་སྲེག་བྱའོ། །རྗེའུ་རིགས་དབང་དུ་བྱེད་པར་འདོད་ན་ནས་ཆན་ཁྱོར་གང་བུར་མ་དང་ལྡན་པས། ཞག་བདུན་ལ་དུས་གསུམ་དུ་སྦྱིན་སྲེག་བྱས་ན་དབང་དུ་འགྱུར་རོ།།  
  
  
༄༅། །ཏིལ་གྱི་ཚིགས་སམ། མར་གྱིས་སྦྱིན་སྲེག་བྱས་ན་དམངས་རིགས་དབང་དུ་འགྱུར་རོ། །ཐམས་ཅད་གཅིག་ཏུ་བྱས་ཏེ་སྦྱིན་སྲེག་བྱས་ནས་བཞི་མྡོའམ། ཁང་སྟོང་ངམ། ཤིང་  
གཅིག་པ་དག་ཏུ་གཏོར་མ་བཏང་ན་ནད་པ་དེ་དེ་ལས་རྣམ་པར་གྲོལ་བར་འགྱུར་རོ། །གདོང་ལ་བལྟས་ཏེ་བཟླས་པ་བྱས་ན་ནད་དང་བྲལ་བར་འགྱུར་རོ། །བརྒྱ་རྩ་བརྒྱད་བཟླས་  
ནས་གཙུག་ཕུད་ལ་བཅིངས་ན་ནད་ཐམས་ཅད་ལས་ཡོངས་སུ་གྲོལ་ལོ་།ནད་ཐམས་ཅད་ལ་ནི་སྐུད་པ་ལ་མདུད་པ་བྱ་ཞིང་གཙུག་ཕུད་བཅིང་བ་བྱས་ཏེ་བཟླས་པ་བྱས་ན་ནད་  
ཐམས་ཅད་ལས་གྲོལ་བར་འགྱུར་རོ། །ནད་ཀྱིས་བཏབ་པ་ལ་ནི་བཟླས་པ་ཙམ་གྱིས་ཡོངས་སུ་ཐར་བར་འགྱུར་རོ། །མགུལ་པའི་ནད་ལ་ནི་གྲོག་མཁར་གྱིས་ལ་བཟླས་པ་བྱས་ཏེ་ལྡེ་གུས་  
བྱུག་པ་བྱས་ན་ནད་ལས་གྲོལ་བར་འགྱུར་རོ། །མིག་གི་ནད་ལ་ནི་ཟར་མའི་མེ་ཏོག་གིས་སྦྱིན་སྲེག་བྱས་ན་ཉེ་བར་ཞི་བར་འགྱུར་རོ། །རས་རིས་ཀྱི་ཆོ་གའི་ལས་གཞན་ཡང་སྔར་བསྟན་  
པའི་ཆོ་གས་རས་མ་ཉམས་པ་སྐྲ་མེད་པ་ལ་འཕགས་པ་འཇམ་དཔལ་གཞོན་ནུར་གྱུར་པ་འདྲིར་གཞུག་པར་བྱ་སྟེ། རྒྱན་ཐམས་ཅད་ཀྱིས་བརྒྱན་པ། ཁ་དོག་དམར་བ། གཞོན་  
ནུའི་གཟུགས་ཅན། པདྨའི་གདན་ལ་བཞུགས་པ། གཡས་ངོས་སུ་འཕགས་པ་སྤྱན་རས་གཟིགས་དབང་ཕྱུག། གཡོན་ངོས་སུ་ཀུན་ཏུ་བཟང་པོ་འཕགས་པ་འཇམ་དཔལ་ལས་ཅུང་  
  
  
༄༅། །ཟད་ཆུང་བ། རས་རིས་དེ་བཞག་ལ་བཟླས་པ་བྱེ་བ་བྱས་ན་རྒྱལ་པོར་འགྱུར་རོ། །ཙནྡན་གྱི་ཡམ་ཤིང་ལ་གུར་གུམ་གྱིས་བཏགས་པས་སྦྱིན་སྲེག་  
འབུམ་བྱས་ན་རྒྱལ་པོར་འགྱུར་རོ། །སྣ་མའི་མེ་ཏོག་མར་གྱིས་བཏགས་པས་སྦྱིན་སྲེག་བྱེ་བ་བྱས་ན་རྒྱལ་པོར་འགྱུར་རོ། །གང་གི་ཚད་དང་ལྡན་པའི་པདྨའི་  
ཚོགས་ཀྱིས་སྦྱིན་སྲེག་བྱས་པ་དེའི་ཚད་ཀྱི་ཏི་ན་རའི་ཚོགས་རྙེད་པར་འགྱུར་རོ། །ཇི་སྲིད་དུ་བཟླས་པ་དེ་ཙམ་གྱི་ཚད་དང་ལྡན་པའི་ཏི་ན་ར་མ་བླངས་པ་དེ་ནི་རིག་པ་  
འཛིན་པའི་འཁོར་ལོས་བསྒྱུར་བར་འགྱུར་རོ། །གོ་ཕྱེའི་སྦྱིན་སྲེག་འབུམ་བྱས་ན་ཏི་ན་ར་སྟོང་སྦྱིན་པར་བྱེད་དོ། །ནད་འཇོམས་པར་བྱེད་པའི་འབྲས་བུས་སྦྱིན་  
སྲེག་འབུམ་བྱས་ན་ནོར་བདག་ཆེན་པོར་འགྱུར་རོ། །གུ་གུལ་གྱི་ཡམ་ཤིང་སྟོང་རྩ་བརྒྱད་ཀྱིས་སྦྱིན་སྲེག་བྱས་ན་ནོར་དང། འབྲུ་རྣམས་ཐོབ་པར་འགྱུར་རོ། །  
རྟག་ཏུ་ཏིལ་གྱིས་སྦྱིན་སྲེག་བྱས་ན་འབྲུ་རྒྱུན་མི་འཆད་པར་རྙེད་པར་འགྱུར་རོ། །བ་ལང་གི་ལྕི་བ་ལས་བྱུང་བའི་འབྲས་ཐུག་པོ་ཆེ་ཞོ་དང་བཅས་པས་སྦྱིན་སྲེག་  
འབུམ་བྱས་ན་བ་སྟོང་ཐོབ་པར་འགྱུར་རོ། །བོ་དེ་ཙེའི་འབྲས་བུ་དང། ཤོ་མའི་འབྲས་གཅིག་ཏུ་བྱས་ཏེ་སྦྱིན་སྲེག་བྱས་ན་གང་འདོད་པའི་བུ་མོ་རྙེད་པར་འགྱུར་རོ། །  
  
  
པར་འགྱུར་རོ། །ཟར་མའི་མེ་ཏོག་ལ་འོ་མས་བཏག་པས་སྦྱིན་སྲེག་བྱ་བ་ནི་བྲམ་ཟེ་དབང་དུ་བྱ་བ་ལའོ།།  
ཤིང་ཀ་ར་བའི་རའི་མེ་ཏོག་ལ་ཤིང་འོ་མ་ཅན་འོ་མ་མེད་པས་སྦྱིན་སྲེག་བྱ་བ་ནི་རྒྱལ་རིགས་དང་དབང་དུ་བྱ་བ་ལའོ། །དོང་ཀའི་མེ་ཏོག་གིས་སྦྱིན་སྲེག་བྱ་བ་ནི་རྒྱལ་པོ་དབང་དུ་  
བྱ་བ་ལའོ། །བྷ་དུ་རའི་མེ་ཏོག་གི་སྦྱིན་སྲེག་བྱ་བ་ནི་དམངས་རིགས་དབང་དུ་བྱ་བ་ལའོ། །ཤིང་ཨརྒའི་མེ་ཏོག་ལ་ཞོ་དང་སྦྲང་རྩི་དང། མར་གྱིས་བཏགས་པས་སྦྱིན་སྲེག་  
འབུམ་བྱས་ན་ནད་ཐམས་ཅད་ལས་ཡོངས་སུ་གྲོལ་བར་འགྱུར་རོ། །འདི་ཉིད་ཀྱི་ཆོ་གས་མེ་ཏོག་དྲི་ཞིམ་པ་ལ་ལན་འབུམ་བཟླས་ཏེ་ཞབས་ཀྱི་དྲུང་དུ་བཞག་ན་རྟག་ཏུ་  
བདེ་བར་འགྱུར་རོ། །ཤིང་ཨ་ཤཏྟའི་ཡམ་ཤིང་གིས་མེ་རབ་ཏུ་སྦར་ལ་ཤ་མའི་མེ་ཏོག་གིས་སྦྱིན་སྲེག་བྱས་ན་རྒྱུ་སྐར་གྱི་གནོད་པ་ཉེ་བར་ཞི་བར་འགྱུར་རོ། །གི་ཝང་  
ལ་སྔགས་མངོན་པར་བྲིས་ཏེ་སྤྱི་བོ་ལ་བཅིངས་ནས་གཡུལ་དུ་འཇུག་ན་མཚོན་གྱིས་རེག་པར་མི་འགྱུར་རོ། །བཅོམ་ལྡན་འདས་འཇམ་དཔལ་གཞོན་ནུའི་རས་  
རིས་གླང་པོ་ཆེའི་མཚོག་མ་ལ་བཞག་སྟེ་དཔུང་གི་ཚོགས་ཀྱིས་སྔོན་དུ་བཏང་ན་མཐོང་བ་ཙམ་གྱིས་གཞན་གྱི་དཔུང་འཇིག་པར་འགྱུར་རོ། །གཞོན་ནུའི་གཟུགས་  
  
  
༄༅། །ཅན་གསེར་གྱི་རྨ་བྱའི་གདན་ལ་བཞུགས་པ་བྱས་ཏེ། རྒྱལ་མཚན་གྱི་རྩེ་མོར་བཏགས་ནས་གཡུལ་དུ་ཞུགས་ན་མཐོང་བ་ཉིད་ཀྱིས་གཞན་གྱི་  
དཔུང་འཇིག་པར་འགྱུར་རོ། །སྣ་མའི་མེ་ཏོག་ལ་ལན་འབུམ་བཟླས་ཏེ་ཞབས་དྲུང་དུ་བཞག་ལ། དེ་ཉིད་ཀུ་ཤ་བཏིང་བའི་སྟན་བྱས་ན་རྨི་ལམ་དུ་འདི་ལ་ཇི་ལྟར་འདོད་  
པ་སྟོན་པར་འགྱུར་རོ། །མར་མེ་སྟོང་ལ་དེ་བཞིན་དུ་མར་མེ་རེ་རེ་ལ་ཡང་པདྨའི་སྐུད་པའི་སྙིང་པོ་བྱས་ཏེ། ཤིང་མངར་གྱིས་དཀྲི་བ་བྱས་ལ་མེ་རབ་ཏུ་སྦར་ནས་  
ཕུལ་ན་ངེས་པར་འཇམ་དཔལ་གཞོན་ནུར་གྱུར་པ་ཇི་ལྟ་བ་མཐོང་བར་འགྱུར་རོ། །རས་རིས་ཀྱི་ཆོ་ག་གཉིས་པ་རྫོགས་སོ།། །།གསེར་རམ་དངུལ་  
ལས་གཞོན་ནུའི་གཟུགས་བྱས་ཏེ། ཕྱག་གཡས་པ་མཆོག་སྦྱིན་པ་དང་གཡོན་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འཛིན་པ་  
འདི་ལྟ་བུ་སྐུ་གདུང་གི་ཟ་མ་ཏོག་མདུན་དུ་བཞག་ལ་ཡི་གེ་གཅིག་པའི་བཟླས་པ་འབུམ་བྱའོ། །མཆོད་པ་རྣམས་ནི་ཉིན་པར་བྱའོ་།ཞབས་གཡོན་པའི་མདུན་  
དུ་བུ་མོ་ལ་ཁ་ཟས་སྦྱིན་པར་བྱའོ། །གླུ་དང། རོལ་མོ་དང་གླེགས་བམ་བཀླགས་པར་ཡང་བྱའོ། །བཟླས་པ་ཡོངས་སུ་རྫོགས་པ་དང། མེ་ཏོག་གསུམ་གྱིས་  
  
  
།ཆོ་ག་སྔ་མ་བཞིན་དུ་སྤྱན་དྲངས་པ་དང། གཤེགས་སུ་གསོལ་བར་བྱའོ། །པདྨའི་ཕྱག་རྒྱ་བཅིངས་ནས་ནི་བཟླས་པ་བྱའོ།།  
རྒྱལ་མཚན་གྱི་ཕྱག་རྒྱས་ནི་སྤྱན་དྲང་བར་བྱའོ། །བཀྲ་ཤིས་ལྡན་གྱི་ཕྱག་རྒྱས་ནི་བཞུགས་སུ་གསོལ་ལོ། །གང་བའི་ཕྱག་རྒྱས་ནི་མཆོད་ཡོན་ནོ། །རྟགས་གཅིག་པའི་ཕྱག་  
རྒྱས་ནི་མེ་ཏོག་དབུལ་ལོ། །ཡིད་ལ་རེ་བའི་ཕྱག་རྒྱས་ནི་མར་མེའོ་།གཡོ་བའི་ཕྱག་རྒྱས་ནི་སྤོས་སོ། །རྨ་བྱའི་གདན་གྱི་ཕྱག་རྒྱས་ནི་དྲིའོ། །སྲོག་ཤིང་གི་ཕྱག་རྒྱས་ནི་བཤོས་  
སོ༑ ༑ཆོ་ག་འདི་ཉིད་ཀྱིས་མཚན་མོ་དང། ཉིན་མོ་རེ་རེ་ཞིང་ཇི་སྲིད་བཟླས་པ་རྫོགས་ཀྱི་བར་དུ་བྱའོ། །ཕྱི་ནས་ནི་ལས་རྣམས་བྱའོ། །སྣ་མའི་མེ་ཏོག་གིས་རྒྱ་མཚོར་  
འགྲོ་བའི་ཆུ་བོ་ལ་འབུམ་གྱིས་གཏོར་ན་ཡུལ་ཐོབ་པར་འགྱུར་རོ་།མཚན་མོ་སྣ་མའི་མེ་ཏོག་གི་ཚོགས་བཅོམ་ལྡན་འདས་ཀྱི་མདུན་དུ་བྱས་ནས་ཉལ་ན་བཅོམ་ལྡན་  
འདས་བྱང་ཆུབ་སེམས་དཔས་ཡོངས་སུ་བསྐོར་བ་ཆོས་འཆད་པ་མཐོང་བར་འགྱུར་རོ། །གང་གི་དོན་དུ་བྱེད་པ་དེ་ཉིད་ཀྱི་ལས་བྱའོ། །གསོ་སྦྱོང་བྱས་ཤིང་ཡར་ངོའི་  
ཚེས་ནས་བརྩམས་ཏེ། ག་བུར་སྦྲང་རྩི་དང་བསྲེས་པའི་སྤོས་ཀྱིས་སྦྱིན་སྲེག་བྱས་ན་རྒྱལ་ཐབས་ཐོབ་པར་འགྱུར་རོ། །བཟླས་པ་བྱེ་བ་བྱས་ན་འཇམ་དཔལ་རང་ཉིད་  
  
  
༄༅། །མཐོང་བར་འགྱུར་རོ། །ཆོས་འཆད་པར་ཡང་མཛད་དེ། དེ་དང་ལྷན་ཅིག་སྨྲ་བ་དང། མངོན་སུམ་དུ་སྣང་བར་ཡང་འགྱུར་རོ་།ཕྱིར་མི་ལྡོག་པའི་  
བྱང་ཆུབ་སེམས་དཔར་འགྱུར་རོ། །རས་རིས་ཀྱི་ཆོ་ག་གསུམ་པ་རྫོགས་སོ།། །།ཙནྡན་དམར་པོ་ལས་བྱས་པའི་གཞོན་ནུའི་གཟུགས་ཅན་ཕྱོགས་གཅིག་  
ན་གནོད་སྦྱིན་དགའ་བར་བྱེད་པ། ཕྱོགས་གཉིས་པ་ན་ནི་འཕྲོག་མ་ཤིང་མྱ་ངན་མེད་ཀྱི་རྩ་ན་འདུག་པ་དེ་འདྲ་བ་བཞག་ལ། ལན་ཚྭ་དང། ཡུངས་ཀར་དང། སྐེ་  
ཚེ་དང་བསྲེས་པའི་ཙནྡན་དམར་པོའི་གཟུགས་བརྙན་བྱས་ནས་བཅད་ཅིང་བཅད་ཅིང་སྦྱིན་སྲེག་བྱས་ན་གང་གི་མིང་གཟུང་བ་དེ་དབང་དུ་འགྱུར་རོ། །ཤིང་ཨུ་  
དུམ་བཱ་རའི་འབྲས་བུས་གང་གི་མིང་བཟུང་ཞིང་སྦྱིན་སྲེག་བྱས་ན་དེ་དབང་དུ་འགྱུར་རོ། །རྒྱ་ཤུག་གི་འབྲས་བུས་སྦྱིན་སྲེག་བྱས་ན་གང་གི་མིང་བཟུང་བ་དེ་  
དབང་དུ་འགྱུར། །ཁྭ་དང་འདྲ་བའི་ཤིང་ཨུ་དུམ་བཱ་རས་སྦྱིན་སྲེག་བྱས་ན་གང་གི་མིང་བཟུང་བ་དེ་དབང་དུ་འགྱུར་རོ། །ཤི་ང་སྲ་ག་ཏ་གས་སྦྱིན་སྲེག་བྱ་བ་ནི་བྲམ་  
ཟེ་དབང་དུ་བྱ་བ་ལའོ། །པདྨའི་རྩ་བས་ནི་རྒྱལ་རིགས་དབང་དུ་བྱ་བའོ། །ཨུཏྤ་ལའི་རྩ་བས་སྦྱིན་སྲེག་བྱ་བ་ནི་དམངས་རིགས་དབང་དུ་བྱ་བ་ལའོ། །ལན་ཚྭ་དང་  
  
  
གསུམ་དུ་བྱས་ན་གང་གི་མིང་གིས་སྦྱིན་སྲེག་བྱས་པ་དེ་དབང་དུ་འགྱུར་རོ། །ནིམ་པའི་ལོ་མ་ལ་ཡུངས་མར་གྱིས་  
བཏགས་པའི་སྲེག་བླུགས་ཀྱི་སྦྱིན་སྲེག་སྟོང་རྩ་བརྒྱད་ཞག་བདུན་ལ་དུས་གསུམ་དུ་བྱས་ན་གང་གིས་མིང་གིས་བྱས་པ་དེ་དབང་དུ་འགྱུར་རོ། །ཐམས་ཅད་ཀྱིས་སྦྱིན་སྲེག་  
བྱས་ན་ཐམས་ཅད་དབང་དུ་འགྱུར་རོ། །སྨན་བྲི་ཧ་ཏའི་མེ་ཏོག་གིས་སྦྱིན་སྲེག་འབུམ་བྱས་ན་གསེར་རྙེད་པར་འགྱུར་རོ། །ཤིང་ཀ་ལཉྫ་རི་ཀའི་མེ་ཏོག་ལ་སྦྱིན་སྲེག་  
སྟོང་རྩ་བརྒྱད་བྱས་ན་གྲོང་ཆེན་པོ་ཐོབ་པར་འགྱུར་རོ། །པ་ཏ་ལའི་མེ་ཏོག་གིས་སྦྱིན་སྲེག་བྱས་ན་འབྲུ་མི་ཟད་པ་ཐོབ་པར་འགྱུར་རོ། །བིལ་པའི་མེ་ཏོག་གིས་སྦྱིན་སྲེག་  
བྱས་ན་གསར་རྙེད་པར་འགྱུར་རོ། །ཤུ་དག་ལ་ཞོ་དང། སྦྲང་རྩི་དང། མར་གྱིས་བཏགས་ཏེ་སྦྱིན་སྲེག་བྱས་ན་རྒོལ་བ་ཐམས་ཅད་ལ་ལན་འདེབས་ནུས་པར་འགྱུར་  
རོ༑ ༑སྨན་བྲམ་ཧའི་ཁུ་བཅུད་མར་དང་ལྡན་པ་ཟངས་མའི་སྣོད་དུ་བཞག་ལ། བཟླས་པ་ཁྲི་རྫོགས་པའི་བར་དུ་བཟླས་ནས་དེ་ནས་འཐུངས་ན་རྒོལ་བ་ཐམས་ཅད་  
ལས་རྣམ་པར་རྒྱལ་བར་འགྱུར་རོ། །ཤིན་ཏུ་ཞེ་སྡང་བ་ལ་ནི་སྟོང་རྩ་བརྒྱད་བོང་བ་ལ་མངོན་པར་སྔགས་ཏེ་ཁྲོས་པའི་མདུན་དུ་བོར་ན་ཁྲོ་བ་མེད་པར་འགྱུར་རོ། །  
  
  
༄༅། །རས་རིས་ཀྱི་ཆོ་ག་བཞི་པ་རྫོགས་སོ།། །།རས་མ་ཉམས་པ་སྒྲ་མེད་པ་ལ་རི་མོ་མཁན་གསོ་སྦྱོང་བྱས་པ། ཚོན་མ་འདྲེས་པ་  
དག་གི་འཕགས་པ་འཇམ་དཔལ་པདྨའི་གདན་ལ་བཞུགས་ཤིང་ཆོས་འཆད་པ་འདྲིར་གཞུག་པར་བྱའོ། །གཡོན་ཕྱོགས་སུ་འཕགས་པ་འོག་དཔག་ཆེན་མོ་  
གཡས་ཕྱོགས་སུ་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་གཟུགས་ཅན་མ། རྒྱན་ཐམས་ཅད་ཀྱིས་བརྒྱན་པ། གོས་དཀར་པོ་བགོས་པ་བྲི་བར་བྱའོ། །དེའི་འོག་  
ཏུ་པདྨའི་མཚོ་མེ་ཏོག་རྣམ་པ་སྣ་ཚོགས་ཀྱིས་ཁྱབ་པ་ན་ཀླུའི་རྒྱལ་པོ་གཉིས་རོ་སྟོད་ཆུའི་ནང་ནས་བྱུང་བ། པདྨའི་སྡོང་བུ་ལ་ལག་པས་འཛིན་པའོ། །འཕགས་པ་  
གཞན་གྱིས་མི་ཐུབ་མ་ཕྱོགས་གཅིག་ཏུ་བྲི་བར་བྱ་སྟེ། ལོག་འདྲེན་གྱི་བགེགས་འཇིགས་པར་བྱེད་པ། མེ་འབར་བ་མངོན་པར་འབྱིན་པ། སྤྱན་ཁྲོ་གཉེར་ཅན་  
དུ་བྱས་པ། ཕྱོགས་གཞན་དུ་རི་ཁྲོད་མ་ལོ་མ་གྱོན་མ། ཞགས་པ་དང། དགྲ་སྟ་ལག་ན་ཐོགས་པ། ཁ་དོག་ནག་པ། མིག་དམར་བ། རྨ་བྱའི་རྒྱབ་ཏུ་ཞོན་པ་  
སྒྲུབ་པ་པོ་ལ་སྲུང་བར་བྱེད་པ་བྲི་བར་བྱའོ། །སྒྲུབ་པ་པོ་ཡང་པདྨའི་ཕྲེང་བ་ལག་ན་ཐོགས་ཤིང་བཅོམ་ལྡན་འདས་འཇམ་དཔལ་གྱི་ཞལ་ལ་རྣམ་པར་བལྟ་བར་བྱའོ། །  
  
  
མེ་ཏོག་གི་ཕྲེང་བ་དང། རྔ་འཛིན་པའི་ལྷའི་བུ་རྣམས་བྲི་བར་བྱའོ། །རས་རིས་དེ་ནུབ་ཏུ་བསྟན་ཏེ་བཞག་ལ་སྐུ་གདུང་དང་བཅས་པའི་མཆོད་  
རྟེན་གྱི་མདུན་དུ་བཟླས་པ་བྱེ་བ་བྱའོ། །བཟླས་པའི་ཐ་མར་མེའི་མཆོད་པ་ཆེན་པོ་བྱ་ཞིང་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་བཀླགས་པ་བཟླས་པ་སྟོང་  
ཕྲག་བཅུ་འཇམ་དཔལ་གཞོན་ནུའི་ཞལ་ལ་ལྟ་ཞིང་བཟླས་པ་བྱའོ་།དེ་ནས་རས་རིས་འགུལ་བར་གྱུར་ན་རྒྱལ་སྲིད་ཐོབ་པར་འགྱུར་རོ་།ལྷའི་མིག་ཐོབ་ཅིང་རིག་  
པ་འཛིན་པར་འགྱུར་རོ། །འཁོར་ལོས་བསྒྱུར་བ་ཆེན་པོར་ཡང་འགྱུར་རོ། །བཟླས་ཤིང་བཟླས་ན་བྱང་ཆུབ་སེམས་དཔའི་ས་དང་པོ་ཐོབ་པར་འགྱུར་རོ། །དེའི་ཆོས་  
སྟོན་པ་ཡང་ཐོས་པར་ཡང་འགྱུར་རོ། །རས་རིས་དེ་ཉིད་ཀྱི་མདུན་དུ་བ་སེར་མོ་བེའུ་ཡོད་པའི་མར་ཁུ་བླངས་ལ་ཟངས་མའི་སྣོད་དུ་བཞག་ནས་ཇི་སྲིད་དུ་དྲོ་བར་འགྱུར་  
བ་དང། དུ་བ་འཐུལ་བར་འགྱུར་བ་དང། རབ་ཏུ་འབར་བར་འགྱུར་བ་དེ་སྲིད་དུ་བཟླས་པ་བྱས་ན་དྲོ་བར་གྱུར་པ་ན་འཐུངས་ན་ནི་མཆོག་ཏུ་ཡིད་གཞུངས་པ་དང་  
ཐོས་པ་འཛིན་པར་འགྱུར་རོ། །དུ་བ་འཐུལ་བ་ན་འཐུངས་ན་ནི་མི་སྣང་བར་འགྱུར་རོ། །རབ་ཏུ་འབར་བ་ན་འཐུངས་ན་ནི་ནམ་མཁའ་ལ་འགྲོ་བར་འགྱུར་རོ། །ཁམ་  
  
  
༄༅། །ཕོར་སོ་མ་བཏང་བ་ཁ་སྦྱར་ལ་ཤུ་དག་སྣ་མའི་མེ་ཏོག་གིས་དཀྲིས་པ་བཞག་ལ་ཇི་སྲིད་མྱུ་གུ་བྱུང་བ་དེའི་བར་དུ་བཟླས་བརྗོད་བྱ་སྟེ་  
དེ་ཟོས་ན་ཐོས་པ་འཛིན་པར་འགྱུར་རོ། །བཟླས་བརྗོད་གཞན་བྱེ་བ་བྱས་ན་འཇམ་དཔལ་མངོན་སུམ་དུ་མཐོང་ཞིང་ཆོས་སྟོན་པ་ཡང་ཐོས་ལ་དེ་ལ་དད་པར་  
ཡང་འགྱུར་རོ། །གསེར་གྱི་པདྨ་འདབ་མ་བརྒྱར་བྱས་ཏེ། པུས་མོ་གཡས་པའི་ལྷ་ང་ས་ལ་བཙུགས་ཏེ། ཇི་སྲིད་འབར་གྱི་བར་དུ་བཟླས་པ་བྱས་ན་དེ་བླངས་པ་  
ཙམ་གྱིས་རིག་པ་འཛིན་པའི་འཁོར་ལོས་བསྒྱུར་བར་འགྱུར་རོ། །གཞན་གྱིས་མི་ཐུབ་པར་འགྱུར་རོ། །ལྡོང་རོས་སམ། བ་བླའམ། ལིག་བུ་མིག་གམ། བིལ་  
བའི་ལོ་མ་ཆུ་ལ་བཅུག་སྟེ། ཇི་སྲིད་ཁུ་ལ་ཁུ་ལ་ཞེས་བྱ་བའི་སྒྲ་བྱེད་པ་དེ་སྲིད་དུ་བཟླས་ན་དེ་བླངས་པ་ཙམ་གྱིས་ས་ལ་སྤྱོད་པའི་སྲིན་པོ་དང། ཤ་ཟ་རྣམས་  
ཀྱི་བདག་པོ་དང། མི་སྣང་བར་འགྱུར་རོ། །མཚན་ཉིད་དང་ལྡན་པ་རྨ་མེད་ཅིང་མ་འདྲེས་པའི་རལ་གྲི་བླངས་ལ་ཇི་སྲིད་སྦྲུལ་གྱི་གདེངས་ཀ་བཞིན་དུ་བྱས་ཏེ་  
འདུག་པ་དེ་སྲིད་དུ་བཟླས་པ་བྱས་ལ། དེ་ནས་དེ་བླངས་ན་རིག་པ་འཛིན་པའི་འཁོར་ལོས་བསྒྱུར་བར་འགྱུར་རོ། །བསྐལ་པར་ཚེ་གནས་པ་དང། གཞན་གྱིས་  
  
  
།ལྡོང་རོས་ལྕགས་གསུམ་གྱིས་དཀྲི་བར་བྱས་ཏེ་ཁར་བཅུག་ལ་ཇི་སྲིད་ཙུ་ལུ་ཙུ་ལུའི་སྒྲ་འབྱུང་བ་དེ་སྲིད་དུ་བཟླས་པ་བྱས་ན་ཐུབ་པ་མེད་པར་འགྱུར་  
རོ༑ ༑དགྲ་ཐམས་ཅད་འཇོམས་པར་བྱེད་པར་འགྱུར་རོ། །རིགས་ཐམས་ཅད་དབང་དུ་བྱེད་དེ། འདོད་པ་དབང་དུ་བྱེད་པ་ནི་མ་གཏོགས་སོ། །ཤིང་ཤ་མི་ལས་སྐྱེས་  
པའི་ཤིང་ཨ་ཤཏྟའི་སྙིང་པོ་བླངས་ལ། ལྕགས་གསུམ་གྱིས་དཀྲི་བར་བྱས་ནས་ཁར་རབ་ཏུ་བཅུག་ན། ཇི་སྲིད་ཙུ་ལུ་ཙུ་ལུའི་སྒྲ་འབྱུང་བ་དེ་སྲིད་དུ་བཟླས་པ་བྱས་ན་  
མི་སྣང་བར་འགྱུར་རོ། །ལོ་སྟོང་དུ་འཚོ་བར་འགྱུར་རོ། །དངུལ་གྱི་འཁོར་ལོ་བྱས་ཏེ་ལྷ་མ་ཡིན་གྱི་ཁུང་བུའི་སྒོར་བཞག་ལ་ཇི་སྲིད་དུ་འཁོར་ལོས་ལྷ་མ་ཡིན་གྱི་འཁྲུལ་  
འཁོར་བཅད་ནས་རབ་ཏུ་འཇུག་པ་དེའི་བར་དུ་བཟླས་པ་བྱས་ན་དེའི་མོད་ལ་ལྷ་མ་ཡིན་གྱི་ན་ཆུང་རྣམས་བྱུང་ནས་དེ་དང་ལྷན་ཅིག་རབ་ཏུ་ཞུགས་ནས་བསྐལ་པར་  
གནས་པར་འགྱུར་རོ། །ལྕགས་ལས་བྱས་པའི་མདུང་རྩེ་གསུམ་བྱས་ཏེ་ཁུང་བུ་དེ་དག་གི་སྒོར་བཟླས་པ་བྱེད་ན་དེར་འཁྲུལ་འཁོར་ཐམས་ཅད་འཇིག་པར་འགྱུར་  
ཞིང༑ ཇི་སྲིད་སྒྲུབ་པའི་གྲོགས་མཆོག་དང་ལྷན་ཅིག་འདོད་པ་དེ་སྙེད་དང་ལྷན་ཅིག་རབ་ཏུ་འཇུག་ཅིང་བསྐལ་པར་གནས་པར་འགྱུར་རོ་།བྱམས་པ་ཡང་བཞུགས་  
  
  
༄༅། །ཤིང་མཐོང་བར་ཡང་འགྱུར་རོ། །རས་རིས་ཀྱི་ཆོ་ག་ལྔ་པའོ།། །།ཤིང་ཨརྒ་དཀར་པོ་ལས་མཐེ་བོང་ཙམ་གྱི་བཅོམ་  
ལྡན་འདས་འཇམ་དཔལ་བྱས་ལ་ཤིང་ཨརྒའི་མེ་ཏོག་འབུམ་ཕུལ་ན་བློན་པོ་ཆེན་པོ་ཐོབ་པར་འགྱུར་རོ། །ཤིང་ཀ་ར་བའི་ར་དཀར་པོའི་རྩ་བ་ལས་མཐེ་བོང་ཙམ་  
བྱས་ཏེ། འདི་ཉིད་ཀྱི་མེ་ཏོག་བྱེ་བ་གཅིག་ཕུལ་ན་བཀའ་ལ་གཏོགས་པར་འགྱུར་རོ། །ཤིང་ཀ་ར་ཧཱ་ཊ་ལས་མཐོ་གང་གི་ཚད་ཙམ་དུ་བྱས་ལ་དེའི་མེ་ཏོག་  
འབུམ་ཕུལ་ན་དམག་དཔོན་ཐོབ་པར་འགྱུར་རོ། །ཙནྡན་དཀར་པོ་ལས་མཐོ་ཕྱེད་ཙམ་གྱི་བཅོམ་ལྡན་འདས་འཇམ་དཔལ་བྱས་ལ། སྣ་མའི་མེ་ཏོག་འབུམ་  
ཕུལ་ན་མདུན་ན་འདོན་ཐོབ་པར་འགྱུར་རོ། །ཤིང་ཨ་ཤཏྟ་ལས་སོར་གཅིག་ཙམ་གྱི་ཚད་དུ་བྱས་ལ་རྙོག་པ་མེད་པའི་ཆུས་བུམ་པ་བཀང་པ་ཕུལ་ན་སྐྱེ་བོ་མང་  
པོས་བཀུར་བར་འགྱུར་རོ། །དྲི་ཐམས་ཅད་ལས་བྱས་ལ་མེ་ཏོག་ཐམས་ཅད་ཕུལ་ན་གང་འདོད་པ་དེ་ཐོབ་པར་འགྱུར་རོ། །རྟག་ཏུ་ཡུལ་མ་ག་དྷཱའི་ཡམ་ཤིང་  
མ་ཉམས་པས་སྦྱིན་སྲེག་བྱས་ན་བློན་པོ་སྐྱེ་བོ་མང་པོས་བཀུར་བར་འགྱུར་རོ། །རྟག་ཏུ་བཟླས་པ་བྱས་ན་མཚམས་མེད་པ་ལྔ་ཡང་འབྱང་བར་འགྱུར་རོ། །  
  
  
རོ། །འདི་ལ་ཆོས་སྟོན་པར་ཡང་མཛད་དོ། །ལངས་ཤིང་ལངས་ཤིང་བརྒྱ་རྩ་བརྒྱད་བཟླས་ན་  
སེམས་ཅན་ཐམས་ཅད་ཀྱིས་མི་ཐུབ་པར་འགྱུར་རོ། །མིག་ལ་ཡོངས་སུ་བཟླས་ན་བདག་པོ་མཐོང་ཞིང་བཀའ་དྲིན་སྩོལ་བར་འགྱུར་རོ། །གང་གིས་ཆེད་དུ་  
ལས་བྱས་པ་ཉིན་ཞག་བདུན་གྱིས་དེ་དབང་དུ་འགྱུར་རོ། །གྲོང་གཞན་དུ་གནས་པ་ལ་ནི་ཞག་ཉི་ཤུ་རྩ་གཅིག་གིས་སོ་ཡུལ་གཞན་ལ་གནས་པ་ལ་ནི་ཟླ་བ་  
གཉིས་སོ། །གཞོན་ནུའི་བདག་པོའི་ཆོ་གས་ཡིན་གྱི། སྔགས་གཞན་གྱི་ཆོ་གས་མ་ཡིན་ན། ལས་མ་ལུས་པར་བྱེད་པར་འགྱུར་རོ། །འདོད་པ་དང། མངོན་སྤྱོད་  
དབང་དུ་བྱེད་པ་ནི་མ་གཏོགས་སོ། །ཆོ་ག་དྲུག་པ་འདི་བསྟན་པ་།དུས་ཀྱི་མཐའ་ལ་སེམས་ཅན་རྣམས། །བསོད་ནམས་ཆུང་ལ་ཕན་དོན་དུ། །ཐུབ་པས་སྔོན་ནི་  
བསྟན་པ་ཡིན། །ཤཱཀྱ་སེང་གེ་སྐྱོབ་པ་ཡིན། །བསྟན་པ་ནུབ་པར་གྱུར་པ་ན། །དུས་ནི་མི་བཟད་འཇིགས་པ་ན། །དེ་ཚེ་གྲུབ་པར་འགྱུར་བ་ཡིན། །ཆོ་གའི་རྒྱལ་པོ་བདེ་  
བྱེད་པ། །བདུན་པ་འདིར་ནི་བཤད་པར་བྱ། །དེ་ཚེ་དུས་ནི་མི་བཟད་ལ། །ཆོ་ག་འདི་ནི་ང་ཡིས་བཤད། །སེམས་ཅན་བསོད་ནམས་ཆུང་བ་ལ། །ལམ་ནི་འདི་དག་  
  
  
༄༅། །རབ་ཏུ་བསྟན། །བྱང་ཆུབ་ཚོགས་ཀྱི་རྒྱུ་དོན་དུ། །ཐེག་གསུམ་ལམ་ལ་རབ་ཏུ་གཞོལ། །དེ་ཡི་དུས་སུ་སེམས་ཅན་ལ། །ཐབས་ལ་མཁས་  
པ་བསྟན་པ་ཡིན། །སྲེད་པས་རྨོངས་པའི་སེམས་ཅན་དང། །འདོད་ཆགས་ཞེ་སྡང་དག་གིས་དཀྲུགས། །སྲིད་པ་མཐར་ནི་གཏུག་བྱའི་ཕྱིར། །དེ་དག་ལ་བསྟན་  
ལམ་འདི་ཡིན། །སྲིད་པའི་འཆིང་བས་བཅིངས་པ་ལ། །དགེ་བའམ་དགེ་བའི་ལས་ཀྱི་རྒྱུར། །གྲུབ་དང་སྒྲུབ་དང་དེ་བཞིན་རྫས། །སྔགས་དང་རྒྱུད་ནི་ང་ཡིས་  
བསྟན། །སྒྲུབ་པ་ཟློས་པ་རྣམས་ལ་འདིར། །ཆོ་གའི་རྒྱལ་པོ་བདག་ཉིད་ཆེ། །སེམས་ཅན་རྣམས་ནི་གདུལ་དོན་དུ། །འཇིག་རྟེན་འདྲེན་པ་རྣམས་ཀྱི་གསུངས། །  
ཤཱཀྱ་སེང་གེ་མི་ཡི་མཆོག་ཐུབ་པ་མཆོག་གིས་དེ་གསུངས་ནས། །དེ་ཚེ་དུས་ཀྱི་ཐ་མ་ལ། །གྲུབ་པ་དོན་ཡོད་བསྟན་པ་དང། །སྔགས་དང་རྒྱུད་ཀྱི་སྟོབས་དང་ནི། །  
བརྩོན་འགྲུས་རྒྱ་ཆེ་ལྡན་བསྟན་ནས། །དེ་ཚེ་གནས་གཙང་ལྷ་ཚོགས་ལ། །རྒྱལ་བ་མཆོག་གིས་གསུངས་པ་ནི། །ཆོ་གའི་རྒྱལ་པོ་རྒྱ་ཆེ་བ། །འཇིག་རྟེན་ཀུན་ལ་ཕན་  
པའི་ཕྱིར། །འཇམ་དཔལ་དབྱངས་ཀྱི་བསྟན་པ་ལ། །གྲོགས་པོ་དེ་ནི་ང་ཡིས་བསྟན། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་པ་  
  
  
ཆོ་གའི་བྱ་བ་འཇམ་དཔལ་གྱི་ཆོ་ག་རབ་འབྱམས་ལས་ལེའུ་ཉི་ཤུ་རྩ་གཉིས་པ་རྫོགས་སོ།། །།དེ་ནས་བཅོམ་  
ལྡན་འདས་ཤཱཀྱ་ཐུབ་པས། གཞན་ཡང། གནས་གཙང་མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ་  
ཁྱོད་ཀྱི་ལས་ཀྱི་ཆོ་གའི་ལེའུ་ལས། རས་རིས་ཀྱི་ཆོ་ག་བདུན་པ་ཡོད་དེ། གང་གིས་དུས་ཀྱི་མཐའ་མ་དེ་ལ་བསྒྲུབ་པར་འགྱུར་ན། དེ་ལ་དོན་ཡོད་པར་འགྲུབ་པར་  
འགྱུར་ཏེ། འབྲས་བུ་དང་བཅས་པ། བདེ་བ་འབྱུང་བ། བདེ་བ་རྣམ་པར་སྨིན་པ། མཐོང་བའི་ཆོས་ལ་མྱོང་བར་འགྱུར་བ། ངན་སོང་ཐམས་ཅད་ལས་ཟློག་པར་  
བྱེད་པ། ངེས་པར་བྱང་ཆུབ་ལ་གཞོལ་བར་བྱེད་པའི་གྲུབ་པར་འགྱུར་རོ། །དེ་ནས་བཅོམ་ལྡན་འདས་ཤཱཀྱ་ཐུབ་པས་འཇམ་དཔལ་གཞོན་ནུར་གྱུར་པའི་སྙིང་པོ་  
གསུངས་པ་ནི། ཡི་གེ་དྲུག་པ་འགྲོ་བ་དྲུག་ལས་གྲོལ་བར་བྱེད་པའི་བདག་ཉིད་བསམ་གྱིས་མི་ཁྱབ་པ། མི་མཉམ་པ། ཟླ་མེད་པ། རྫུ་འཕྲུལ་ཆེ་བ། སྲིད་པའི་རྒྱ་  
མཚོ་ཐམས་ཅད་དང། སྡུག་བསྔལ་གསུམ་གྱི་སྡུག་བསྔལ་ལས་གྲོལ་བར་བྱེད་པ། འབྱུང་པོ་ཐམས་ཅད་ཀྱིས་བཟོད་པར་དཀའ་བ། འཇིག་རྟེན་  
  
  
༄༅། །ཐམས་ཅད་ཀྱིས་མ་གོས་པ། འབྱུང་པོ་ཐམས་ཅད་ཀྱིས་མི་ཐུབ་པ། སྲིད་པའི་ལམ་ཐམས་ཅད་རྣམ་པར་  
སྦྱོང་བར་བྱེད་པ། སངས་རྒྱས་ཀྱི་ཆོས་རྣམས་ཐོབ་པར་བྱེད་པ་མ་རུངས་པ་ཐམས་ཅད་བཟློག་པར་བྱེད་པ། སངས་རྒྱས་ཐམས་ཅད་ཀྱིས་རྗེས་སུ་ཡི་རང་བར་  
མཛད་པ། ཕུན་སུམ་ཚོགས་པ་ཐམས་ཅད་བྱེད་པ། འཇམ་དཔལ་གྱི་བསྟན་པ་ལ་སྔགས་ཐམས་ཅད་ཀྱི་མཆོག་དེ་གང་ཞེ་ན། ཨོཾ་བཱ་ཀྱེ་དཾ་ན་མཿ། འདིའི་ཆོ་གར་  
འགྱུར་བ་ནི། ཚོད་རྔད་དམ། ནས་ཆན་ཁྱོར་གང་ངམ། སློངས་མོའི་ཟས་ཀྱིས་འཚོ་ལ། དུས་གསུམ་དུ་ཁྲུས་བྱེད་ཅིང་གོས་ལན་གསུམ་བརྗེ་བས་ཡི་གེ་འབུམ་  
བྱས་ན་སྔར་བསྙེན་པ་བྱས་པར་འགྱུར་རོ། །ཁ་ཚར་གྱི་རྩེ་མོ་མ་བཅད་པའི་རས་ལ་རི་མོ་མཁན་གསོ་སྦྱོང་བྱས་པས། ཚོན་མ་འདྲེས་པ་དག་གིས་འཕགས་པ་  
འཇམ་དཔལ་པདྨའི་གདན་ལ་ཆོས་འཆད་ཅིང་བཞུགས་པ། རྒྱན་ཐམས་ཅད་ཀྱིས་བརྒྱན་པ། གཞོན་ནུའི་གཟུགས་སུ་འདུག་པ། བླ་གོས་ཕྲག་བར་གཟར་བ་  
འདྲིར་གཞུག་པར་བྱའོ། །གཡོན་དུ་འཕགས་པ་སྤྱན་རས་གཟིགས་དབང་ཕྱུག་ཕྱག་ན་པདྨ་བསྣམས་པ། གཡས་སུ་ནི་འཕགས་པ་ཀུན་ཏུ་བཟང་པོ། སྟེང་དུ་ནི་  
  
  
ནས་བྱུང་བར་བྲི་བར་བྱའོ། །འོག་ཏུ་ནི་སྒྲུབ་པ་པོ་ལག་ན་སྤོས་སྣོད་ཐོགས་པའོ། །ཁོར་ཡུག་ཏུ་ནི་རིའི་རྩེ་མོའི་  
འོག་ཏུ་ནི་པདྨའི་མཚོ་འདྲིར་གཞུག་པར་བྱའོ། །སྐུ་གདུང་དང་བཅས་པའི་མཆོད་རྟེན་དང། རས་རིས་ནུབ་ཏུ་བསྟན་ཏེ་རབ་ཏུ་གཞག་ལ། མཆོད་པ་རྒྱ་ཆེན་པོ་བྱས་  
ནས་མར་མེ་ཡང་རབ་ཏུ་སྤར་ཞིང་སྣ་མའི་མེ་ཏོག་ལ་རེ་རེ་ལ་ཡང་མངོན་པར་བཟླས་ནས་མེ་ཏོག་སྟོང་རྩ་བརྒྱད་འཇམ་དཔལ་གྱི་ཞལ་ལ་གཏོར་རོ། །དེ་ནས་ཟབ་པ་ཆེན་  
པོའི་ཡི་གེ་ཧཱུཾ་གི་སྒྲ་ཐོས་པའམ། རས་རིས་རབ་ཏུ་འགུལ་བར་འགྱུར་རོ། །ཡི་གེ་ཧཱུཾ་གི་སྒྲས་ནི་ས་ཀུན་ལ་དབང་བའི་རྒྱལ་པོར་འགྱུར་རོ། །རས་རིས་འགུལ་བས་ནི་རྒོལ་  
བ་ཐམས་ཅད་ལ་ལན་འདེབས་ནུས་པ་དང། འཇིག་རྟེན་པ་ཐམས་ཅད་ཀྱི་བསྟན་བཅོས་ཤེས་པར་འགྱུར་རོ། །ཅི་སྟེ་མ་གྲུབ་ཀྱང་ལས་ཐམས་ཅད་ལ་ནུས་པ་དང་  
ལྡན་པར་འགྱུར་རོ། །འདི་ནི་ཆོ་ག་དང་པོའོ། །ཨ་ག་རུའི་ཡམ་ཤིང་སོར་ཕྱེད་དང་གཉིས་ཀྱི་ཚད་ལ་དུ་རུཥྐའི་ཐང་ཆུས་སིལ་ཧ་རས་བཏགས་པས་སེང་ལྡེང་གི་མདག་  
མ་དུ་བ་མེད་པ་ལ་མཚན་ཐོག་ཐག་ཏུ་སྦྱིན་སྲེག་བྱས་ན་སྐྱ་རེང་འཆར་བ་ཙམ་ན་འཕགས་པ་འཇམ་དཔལ་མཐོང་བར་འགྱུར་ཞིང་དེས་ཅི་འདོད་པའི་མཆོག་སྩོལ་  
  
  
༄༅། །བར་འགྱུར་ཏེ། འདོད་པ་དབང་དུ་བྱ་བ་ནི་མ་གཏོགས་སོ་།དེ་ཉིད་ཀྱི་རས་རིས་ཀྱི་མདུན་དུ་ཙནྡན་གྱི་སྤོས་ཀྱི་རྒྱུན་ཆད་པ་མེད་པར་མཚན་  
ཐོག་ཐག་ཏུ་བདུགས་ཏེ་བཟླས་པ་བྱས་ན། དེའི་འོག་ཏུ་འཕགས་པ་འཇམ་དཔལ་མངོན་སུམ་དུ་གཤེགས་ཏེ་ཟབ་མོའི་ཆོས་སྟོན་པ་དེ་ལ་མོས་པར་འགྱུར་རོ། །  
མོས་ནས་ཀྱང་ནད་ཐམས་ཅད་ལས་རྣམ་པར་གྲོལ་བར་འགྱུར། དབང་ཐོབ་པར་འགྱུར་རོ། །བྱང་ཆུབ་སེམས་དཔའི་ས་རྗེས་སུ་ཐོབ་པར་འགྱུར་རོ། །ཙནྡན་  
དམར་པོ་ལས་བྱས་པའི་པདྨ་རྩ་ལག་དང་བཅས་པ་སོར་དྲུག་ཙམ་ཙནྡན་དམར་པོའི་འདེ་གུས་བསྐུས་ནས་ལན་སྟོང་སྔགས་ཤིང་དགང་གཟར་གྱི་ལན་སྟོང་བླུག་  
པ་བྱས་ལ། ཟླ་བ་ཉ་ལ་རས་རིས་ཀྱི་མདུན་དུ་པདྨའི་སྣོད་བཞག་ལ་ལག་པས་བཟུང་ནས་ཇི་སྲིད་རབ་ཏུ་འབར་བ་དེ་སྲིད་དུ་བཟླས་པ་བྱས་ན་དེ་བཟུང་བས་ལོ་བཅུ་  
དྲུག་གི་ན་ཚོད་དང། མདོག་གསེར་བཙོམ་འདྲ་བ་དང། ཉི་མ་བས་ལྷག་པའི་གཟི་བརྗིད་དང་ལྡན་པ་དང། ལྷ་གཞོན་ནུ་ལྟ་བུར་འགྱུར་བ་དང། རིག་པ་འཛིན་པ་  
ཐམས་ཅད་ཀྱིས་ཕྱག་བྱས་པ་དང། བསྐལ་པ་ཆེན་པོར་འཚོ་བར་འགྱུར་རོ། །ལུས་ཞིག་ནས་མངོན་པར་དགའ་བར་སྐྱེ་བར་འགྱུར་རོ་།ཟླ་བ་གཟས་ཟིན་པ་  
  
  
ཨ་ཤཏྠའི་ལོ་མས་བཀབ་པ་བྱས་ལ། ཇི་སྲིད་དྲོད་དང། དུ་བ་འཐུལ་བ་དང། འབར་བ་དེ་སྲིད་ཀྱི་བར་  
དུ་བཟླས་པ་བྱས་ན་དྲོ་བ་འབྱུང་བས་ནི་སྐྱེ་བོ་ཐམས་ཅད་དབང་དུ་འགྱུར་བ་དང། རྒོལ་བ་ཐམས་ཅད་ལས་རྒྱལ་བར་འགྱུར་རོ། །དུ་བ་འཐུལ་བས་ནི་མི་སྣང་  
བ་དང། སྟོང་ཕྲག་སུམ་ཅུར་འཚོ་བར་འགྱུར་རོ། །འབར་བས་ནི་ནམ་མཁའ་ལ་འགྲོ་བ་དང། བསྐལ་པ་ཆེན་པོར་འཚོ་བར་འགྱུར་རོ། །བ་སེར་སྐྱའི་བེའུ་  
དང་བཅས་པའི་མར་ཁུ་བླངས་ལ། ཟངས་མའི་སྣོད་དུ་ཤིང་ཨཤཏྠའི་ལོ་མ་བདུན་གྱིས་བཀབ་སྟེ་བཞག་ལ། ཇི་སྲིད་གྲུབ་པ་རྣམ་གསུམ་ཐོབ་པ་དེ་སྲིད་དུ་  
བཟླས་པ་བྱས་ལ་དེ་འཐུངས་ན་ཐོས་པ་འཛིན་པ་དང། མི་སྣང་བར་འགྱུར་བ་དང། ནམ་མཁའ་ལ་འགྲོ་བར་འགྱུར་རོ། །སྨན་པུསྐར་མའུ་ལའི་ས་བོན་ཟླ་བ་  
གཟས་ཟིན་པ་ལ་ཁར་བཅུག་ནས་ཇི་སྲིད་དུ་ཙུ་ལུ་ཙུ་ལུ་ཞེས་བྱ་བའི་སྒྲ་འབྱུང་བ་དེ་སྲིད་དུ་བཟླས་པ་བྱས་ལ། སྨན་དེ་ཕྱུང་ནས་ལྕགས་གསུམ་གྱིས་ཡོངས་སུ་  
དཀྲི་བ་བྱས་ལ། ཡང་ཁར་རབ་ཏུ་བཅུག་ན་མི་སྣང་བར་འགྱུར་རོ་།སྨན་དེ་སྐྱུག་ན་ནི་སྣང་བར་འགྱུར་རོ། །ལི་ཤི་དྲི་ཞིམ་པོ་ཁར་བཅུག་ལ་བཟླས་པ་འབུམ་བྱས་  
  
  
༄༅། །ན་གང་དང་སྨྲ་བ་དེ་དབང་དུ་འགྱུར་རོ། །འོ་མ་དང་ནས་ཆན་ཁྱོར་གང་ཟ་ཞིང་བཟླས་པ་འབུམ་ཕྲག་བཅུ་གཉིས་བྱས་ན་རིག་པ་འཛིན་  
པར་འགྱུར་རོ། །སློང་མོའི་ཟས་ཀྱིས་འཚོལ་ཤིང་བཞིན་དུ་མི་སྨྲ་བའི་དཀའ་ཐུབ་བྱེད་ཅིང་བཟླས་པ་འབུམ་བྱེད་ན་མི་སྣང་བར་འགྱུར་རོ། །བཟླས་པ་བྱེ་བ་  
བྱས་ན་ཇི་ལྟར་སྲིད་པ་ཐ་མ་པའི་བྱང་ཆུབ་སེམས་དཔའ་འཕགས་པ་འཇམ་དཔལ་ཆོས་སྟོན་པ་དེ་བཞིན་དུ་འགྱུར་རོ། །རྟག་ཏུ་བཟླས་པ་བྱས་ན་དོན་  
ཐམས་ཅད་འགྲུབ་པར་འགྱུར་རོ། །གང་གི་གཟུགས་བརྙན་དྲི་ཐམས་ཅད་པས་བྱས་ལ་བཅད་ཅིང་སྦྱིན་སྲེག་བྱས་ན་ཞག་བདུན་གྱིས་དབང་དུ་འགྱུར་  
རོ༑ ༑གུ་གུལ་གྱི་རིལ་བུ་རྒྱ་ཤུག་གི་ཚིག་གུའི་ཚད་ཙམ་མར་གྱིས་བཏགས་པས་བརྒྱ་ཕྲག་སྟོང་གི་སྦྱིན་སྲེག་བྱས་ན་རྒྱལ་པོ་དབང་དུ་འགྱུར་རོ། །ཏིལ་ལ་ཞོ་  
དང༑ མར་གྱིས་བཏགས་པས་སྦྱིན་སྲེག་འབུམ་ཕྲག་སྟོང་བྱས་ན་ཐམས་ཅད་ཀྱི་དམ་པའི་ཁྱིམ་གྱི་བདག་པོ་ཆེན་པོར་འགྱུར་རོ། །བའི་ལྕི་བ་ས་ལ་མ་ལྷུང་  
བས་དཀྱིལ་འཁོར་བྱས་ལ་དེ་ལ་མེ་ཏོག་གིས་བཅལ་དུ་བཀྲ་མ་སྟེ་བཟླས་པ་བརྒྱ་རྩ་བརྒྱད་བྱས་ལ། དེ་ནས་དམ་པའི་ཆོས་ཀྱི་གླེགས་བམ་བཀླག་པར་  
  
  
།གི་ཝང་ལ་བརྒྱ་རྩ་བརྒྱད་བཟླས་ཏེ་དཔྲལ་བར་ཐིག་ལེ་བྱས་ན་སྐྱེ་བོ་ཐམས་ཅད་དགའ་བར་  
འགྱུར་རོ། །གཙུག་ཕུད་ལ་ལན་བདུན་བཟླས་པ་བྱས་ན་སེམས་ཅན་ཐམས་ཅད་ཀྱིས་གནོད་པ་མེད་པར་འགྱུར་རོ། །མེ་ཏོག་གི་རི་མ་ལས་སྦྱིན་སྲེག་འབུམ་བྱས་ན་  
ནད་ཐམས་ཅད་ལས་གྲོལ་བར་འགྱུར་རོ། །ཉིན་རེ་ཞིང་བཟླས་པ་བདུན་བྱས་ན་ངེས་པར་མྱོང་བར་འགྱུར་བས་ལས་རྣམས་ཟད་པར་འགྱུར་རོ་།བཟླས་པ་བརྒྱ་  
རྩ་བརྒྱད་བྱས་ན་འཆི་བའི་དུས་ཀྱི་ཚེ་འཕགས་པ་འཇམ་དཔལ་གྱི་ཞལ་ཐམས་ཅད་མཐོང་བར་འགྱུར་རོ། །ལེའུ་བདུན་པའི་རས་རིས་ཀྱི་ཆོ་གའོ། །འཕགས་པ་  
འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། འཇམ་དཔལ་གྱི་རས་རིས་ཀྱི་ཆོ་གའི་ལེའུ་  
རབ་འབྱམས་ལ་ས་ཉི་ཤུ་རྩ་གསུམ་པ་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས། གཞན་ཡང། གནས་གཙང་མའི་གཞལ་མེད་ཁང་  
ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ། ཁྱོད་ཀྱི་སྔགས་དང། རྒྱུད་དང། རིག་པའི་རྒྱལ་པོ་དང་འཁོར་ལོ་  
  
  
༄༅། །བསྒྱུར་བ་ལ་སོགས་པ་དང། དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ལ་སོགས་པ་དང། སྔགས་ཐམས་ཅད་ཀྱི་གྲུབ་  
པའི་གནས་ཡོད་དེ། དེ་ཡང་མདོར་ན་བྱང་ཕྱོགས་སུ་དེ་བཞིན་གཤེགས་པ་ཐམས་ཅད་ཀྱི་རིག་པའི་རྒྱལ་པོ་འགྲུབ་པར་འགྱུར་ཏེ། རྒྱ་དང་རྒྱ་ནི་ཆེ་ཉིད་  
ལ༑ ༑འཇམ་པའི་དབྱངས་ནི་རབ་འགྲུབ་འགྱུར། །གང་ཡང་དེ་ཡི་སྔགས་རྣམས་ནི། །དེར་ནི་རབ་ཏུ་འགྲུབ་པར་འགྱུར། །གཙུག་ཏོར་རྒྱལ་པོ་ཐམས་ཅད་དང།།  
དེ་དག་ཏུ་ནི་གྲུབ་པར་སྣང། །ཀཱ་བི་ཤེ་དང་བག་ཁ་ལ། །ཨོ་ཌི་ཡ་ནི་ཁོར་ཡུག་ཡུལ། །ཁ་ཆེ་དང་ནི་སིནྡྷུའི་ཡུལ། །ཁ་བ་ཅན་གྱི་མཚམས་ཀུན་དང། །བྱང་  
ཕྱོགས་སུ་ནི་གནས་བརྟེན་ལ། །དགེ་བའི་སྔགས་ནི་འགྲུབ་པར་འགྱུར་།གང་ཡང་སངས་རྒྱས་སྔོན་གསུངས་དང། །ད་ལྟར་ཡང་ནི་གསུངས་པ་དང། །མ་  
འོངས་སངས་རྒྱས་རྣམས་ཀྱིས་ཀྱང། །ཞི་བའི་རྒྱུར་ནི་གསུངས་པ་སྟེ། །ཁ་བ་ཅན་རིའི་ནང་བྱུང་བ། །དེར་ནི་ཐམས་ཅད་འགྲུབ་པར་འགྱུར། །སྐྱེ་བོ་སྐལ་ལྡན་  
བཟང་པོ་ནི། །ཞི་བའི་ལས་ནི་རྩོམ་པར་བྱེད། །དེ་བཞིན་སྔགས་ནི་ཡུལ་དབུས་སུ། །པདྨའི་རིགས་ནི་འགྲུབ་པར་འགྱུར། །མཛོད་དང་ནོར་བུའི་རིགས་  
  
  
།དེར་ནི་འགྲུབ་པར་རབ་ཏུ་སྣང། །གནོད་སྦྱིན་ལྔས་རྩེན་དག་དང་ནི། །འཕྲོག་མ་གནོད་སྦྱིན་སྐྱེ་གནས་དང་།གང་དག་དྲི་ཟའི་སྔགས་རྣམས་ནི། །དེ་དག་ཏུ་  
ནི་གྲུབ་པར་གསུངས། །དེ་ནས་རྟག་ཏུ་ཀུ་ཤའི་གྲོང། །མ་ག་དྷཱ་ནི་ཁོར་ཡུག་དང། །ངོགས་དགའ་ཆུ་བོ་སྣར་མ་དང། །བང་གའི་ཡུལ་ནི་ཐམས་ཅད་དུ། །དེ་བཞིན་ནོར་  
བུའི་རིགས་གསུངས་པའི། །ཛམྦྷ་ལ་ནི་འགྲུབ་པར་འགྱུར། །རྒྱ་མཚོ་དང་ནི་གླིང་ངོགས་དང། །ཆུ་ཡི་གཟི་ནི་ཐམས་ཅད་དང། །དགའ་བའི་གྲོང་ཁྱེར་སིཾ་ཧ་ལར། །  
སྔགས་ཀྱི་ལྷ་ནི་འགྲུབ་པར་འགྱུར། །སྒྲོལ་མ་ཁྲོ་གཉེར་ཅན་དག་དང། །དཔལ་ཆེན་མ་དང་གྲགས་ཆེན་མ། །གདུགས་དཀར་རྣམས་ཀྱི་སྔགས་རྣམས་དང། །ཟླ་བའི་  
གྲོང་ཁྱེར་རྒྱ་མཚོ་དང། །ཤར་གྱི་ཡུལ་ནི་ཁོ་ར་ཡུག་དེར་གནས་པ་ལ་འགྲུབ་པར་འགྱུར། །འབིགས་བྱེད་རི་ནང་གནས་པ་དང། །ཡུལ་ནི་མཆོག་དབང་ཁོར་  
ཡུག་ཏུ། །སྨིན་དྲུག་བུ་བཞིན་འཇམ་དཔལ་ནི། །ཁོར་ཡུག་ཏུ་གྲུབ་པ་ཡིན། །རི་རྩེ་ཚང་ཚིང་ནང་དང་ནི། །རི་སུལ་དང་ནི་ནགས་བཅས་ལ། །ལོག་འདྲེན་བགེགས་  
ནི་བྱེད་པ་ཡི། །བཟླས་པ་དག་ནི་འགྲུབ་པར་འགྱུར། །གླང་པོའི་ཆ་བྱད་ཡང་དག་ལྡན། །མཆེ་བ་གཙིགས་པ་གཟི་བརྗིད་ཆེ། །དེ་བཞིན་རྟ་གཟུགས་དུ་མ་དང། །  
  
  
༄༅། །དུ་མའི་རྣམ་པར་གྲགས་པ་ཡིན། །ལྷ་ནི་དབང་དང་ལྡན་པའི་བུ། །རྣམ་པ་སྣ་ཚོགས་བགེགས་བྱེད་པ། །དེས་བསྟན་སྔགས་དང་  
ལྡན་པ་ཡི། །གྲུབ་པའི་ཞིང་དུ་རབ་ཏུ་སྣང། །མ་མོ་མི་བཟད་རྣམ་སྣ་ཚོགས། །གཟའ་ཉིད་ཤིན་ཏུ་མི་བཟད་དང། །ཡི་དྭགས་སྐྱེས་གནས་བསྟན་པ་ཡིན། །མི་ཡི་  
ཟས་བྱེད་བདེན་བྲལ་དང། །ཡི་དྭགས་རྒྱལ་པོར་བསྟན་པ་དང། །དེ་དག་ཞིང་དུ་གྲུབ་པར་གསུངས། །དེ་ལ་སོགས་པའི་འབྱུང་པོ་ཀུན་།གྲུབ་པའི་ཞིང་དུ་  
གསུངས་པ་ཡིན། །རྡོ་རྗེ་ཁྲོ་བོ་བརྩོན་འགྲུས་ཆེ། །དེ་དག་ཕྱོགས་སུ་གྲུབ་པ་ཡིན། །ལྷ་མིན་སྔགས་ཀྱི་གཙོ་བོ་དང། །གང་གཞན་དེ་བཞིན་འཇིག་རྟེན་པའི།།  
སྔགས་རྒྱུད་ལྷོ་ཕྱོགས་དག་ཏུ་ནི། །བརྟེན་པ་དག་ལ་གྲུབ་པར་འགྱུར། །རྟག་ཏུ་ཡི་དྭགས་རྒྱལ་པོ་དང། །གཤིན་རྗེས་ཀྱང་ནི་བསྟན་པ་དང། །ཞི་བ་ཁྱབ་འཇུག་  
གིས་བསྟན་པའི། །སྔགས་གཞན་དག་ཀྱང་འགྲུབ་པར་འགྱུར། །གདུག་ཅིང་གདུག་པའི་ལས་དག་ནི། །ལྷ་ཡི་གནས་སུ་བསྟན་པ་ཡིན། །སྔགས་རྣམས་  
གདུག་པའི་ལས་རྣམས་ནི། །ལག་ན་རྡོ་རྗེས་བསྟན་པ་དག་ལྷོ་ཡི་ཕྱོགས་ལ་བསྟེན་ན་ནི། །སྡིག་པའི་ལས་ནི་འགྲུབ་པར་འགྱུར། །དེ་དག་གི་ནི་ཕྱོགས་དག་  
  
  
༑མྱུར་དུ་ཡང་དག་འགྲུབ་པ་སྣང། །ཉི་མས་བཤད་པའི་སྔགས་རྣམས་ནི། །ཉི་མའི་སྔགས་ཞེས་རབ་ཏུ་བསྒྲགས། །ནུབ་ཕྱོགས་ན་ནི་གང་ཡོད་པ། །སྔགས་དང་  
རྒྱུད་ནི་རབ་ཏུ་འགྲུབ། །གནོད་སྦྱིན་དབང་པོ་རྫུ་འཕྲུལ་ཆེ། །དེར་ནི་རང་སྔགས་འགྲུབ་པར་འགྱུར། །བྱིས་པ་རྣམས་ནི་རྨོངས་པ་ཡི་།འབྱུང་པོ་ཀུན་ལ་ནོར་སྦྱིན་  
ཞིང༑ ༑ཆོ་ག་མཐོང་བའི་རྒྱུ་ཡིས་ནི། །སྐྱེ་བོ་རྣམས་ལ་ནོར་སྦྱིན་བྱེད། །ལོངས་སྤྱོད་ལྡན་ཞིང་མཛོད་འཕེལ་བ། །ནུབ་ཀྱི་ཕྱོགས་སུ་འགྲུབ་པར་འགྱུར། །ནོར་སྦྱིན་  
ཞེས་བྱའི་མིང་གིས་ནི། །ས་ཡི་སྟེང་དུ་རྣམ་པར་གྲགས། །གནོད་སྦྱིན་ལག་ན་རྡོ་རྗེ་རང། །བྱང་ཆུབ་སེམས་དཔའ་རྫུ་འཕྲུལ་ཆེ་།སྔགས་པ་མཆོག་ནི་དམ་པ་སྟེ། །  
རང་ཉིད་ས་བཅུའི་བདག་པོ་ཡིན། །རྡོ་རྗེ་པདྨའི་རིགས་དག་གི་དེ་དག་སྔགས་ནི་གྲུབ་པ་ཡིན། །དེ་བཞིན་རིགས་བརྒྱད་སྔགས་དག་ནི་།ཕྱོགས་བརྒྱད་དག་ཏུ་གནས་  
པ་ཡིན། །རྒྱལ་བའི་རིགས་ཀྱི་སྔགས་དག་ནི། །བྱང་གི་ཕྱོགས་སུ་འགྲུབ་པ་ཡིན། །པདྨའི་རིགས་ལས་བྱུང་བའི་སྔགས། །དེ་བཞིན་ཤར་གྱི་ཕྱོགས་སུ་འགྲུབ། །ལྷོ་  
ཡི་ཕྱོགས་སུ་གནས་པ་ལ། །རྡོ་རྗེའི་རིགས་ནི་འགྲུབ་པར་འགྱུར། །ནུབ་ཕྱོགས་སུ་ནི་མཛོད་འགྲུབ་གསུངས། །ཕྱོགས་མཚམས་དག་ཏུ་རིན་ཆེན་རིགས། །དེ་བཞིན་  
  
  
༄༅། །ནུབ་བྱང་མཚམས་སུ་ནི། །དེ་དག་འགྲུབ་པར་རབ་ཏུ་བརྟགས། །ལྷོ་ནུབ་ཀྱི་ནི་མཚམས་དག་ཏུ། །དེ་བཞིན་གནོད་སྦྱིན་རིགས་ཀྱང་འགྲུབ།།  
ཤར་ལྷོ་དག་གི་ཆ་དག་ཏུ། །ཉན་ཐོས་རྣམས་ནི་གཟི་བརྗིད་ཆེ་།དེ་དག་རིགས་སུ་སྣང་བ་ནི། །དེར་གནས་པ་ལ་འགྲུབ་པར་འགྱུར་།བྱང་ཤར་དག་གི་ཆ་དག་ཏུ། །རང་  
རྒྱལ་རྣམས་སུ་ཡང་དག་འབྱུང། །རིགས་ནི་འཇིག་རྟེན་ཀུན་གྱིས་མཆོད། །དེ་དག་དེར་ནི་འགྲུབ་པ་ཡིན། །འོག་གི་ཕྱོགས་ཀྱི་ཆ་དག་ཏུ། །འཇིག་རྟེན་པ་ཡི་སྔགས་  
རྣམས་འགྲུབ། །ས་འོག་འཇུག་པར་གྱུར་པའི་སྔགས། །རིགས་བརྒྱད་ཀུན་ལ་འགྲུབ་པར་འགྱུར། །དེ་བཞིན་འཇིག་རྟེན་འདས་པའི་སྔགས། །གཙུག་ཏོར་ལ་སོགས་  
རབ་བསྒྲགས་པ། །སྟེང་དུ་འགྲོ་བའི་གྲུབ་པར་ནི། །རྒྱལ་བ་འཁོར་ལོ་སྒྱུར་བས་གསུངས། །ཐད་ཀར་ཀུན་ནས་ཁོར་ཡུག་ཏུ། །རྡོ་རྗེ་ཅན་གྱི་གྲུབ་པ་ཡིན། །དེ་བཞིན་  
གཞན་ཡང་སྔགས་རྒྱལ་ཀུན། །པདྨའི་རིགས་ལས་བྱུང་བ་ནི་།ཐམས་ཅད་དུ་ནི་ཐམས་ཅད་འགྲུབ། །སྔགས་རྣམས་ཀུན་ཀྱང་ལོངས་སྤྱོད་སྟེར། །རྡོ་རྗེ་པདྨའི་རིགས་  
དག་ཀྱང། །དུས་རྣམས་ཀུན་ཏུ་འགྲུབ་པར་འགྱུར། །འདི་དག་ཞིང་དུ་བསྟན་པ་སྟེ། །དེ་ཡི་དུས་ནི་ཡོངས་སུ་བསྟན། །རྒྱལ་བའི་རིགས་ཀྱི་སྔགས་གྲུབ་པ། །སངས་  
  
  
།པདྨ་རྡོ་རྗེའི་རིགས་དག་ནི། །སངས་རྒྱས་རྣམས་ཀྱི་བར་མའི་དུས། །གཞན་གྱི་དུས་སུ་སྔགས་དག་ནི། །དེ་ལས་གཞན་པའི་རིགས་  
འགྲུབ་ཡིན། །དེ་དག་གྲུབ་པའི་དུས་སུ་གསུངས། །དུས་གཞན་རབ་ཏུ་བསྟན་མ་ཡིན། །དཀའ་ཐུབ་ཀྱིས་ནི་གྲུབ་པ་མཆོག་སྐྱེ་བ་གསུམ་གྱིས་ཐོབ་པར་འགྱུར། །རྟག་ཏུ་  
སྔགས་རྣམས་ཟློས་པ་དང། །དེར་དད་ཡིད་ནི་དེར་སེམས་དང། །རྒྱལ་སྲས་རྣམས་ལ་རབ་དང་བ། །སྐྱེ་བ་འདི་ལའང་འགྲུབ་པར་འགྱུར་།དཀོན་མཆོག་གསུམ་ལ་གུས་  
པ་དང། །བྱང་ཆུབ་སེམས་ཀྱིས་བརྒྱན་པ་དང། །ཤེས་རབ་ཆེ་ཞིང་སྡོམ་ལ་གནས། །སྔགས་དང་རྒྱུད་ལ་འཇིགས་པ་མེད། །བྱང་ཆུབ་སྡོམ་ལ་གནས་པ་དག་འབད་  
པ་མེད་པར་སྔགས་རྣམས་འགྲུབ། །སེམས་ཅན་རྣམས་ཀྱིས་ལས་གྲུབ་དང། །བདག་ཀྱང་གྲུབ་པར་ཉེར་བསྟན་པ། །རྟག་ཏུ་སྔགས་ཉིད་གྲུབ་པ་ཡིན། །རྨོངས་པའི་  
སེམས་ཅན་འགྲུབ་པ་མེད། །དེ་ཉིད་ཕྱིར་ན་རྒྱལ་དབང་གིས། །ཆོ་གའི་རྒྱལ་པོ་གསུངས་པ་ནི། །སངས་རྒྱས་གཙོ་བོ་བདུན་པ་ཡིས་།སྔགས་རྣམས་རྒྱ་ཆེའི་ལས་དག་  
བསྟན། །སངས་རྒྱས་སྲས་ཀྱི་ཐུ་བོ་ནི། །འཇམ་པའི་དབྱངས་ནི་གཟི་ཆེན་ལ། །ཐུབ་པའི་ཟླ་བ་རྫུ་འཕྲུལ་ཆེ། །དེས་ནི་གསུང་མཆོག་རབ་ཏུ་བསྟན། །སྔགས་རྣམས་ཀྱི་  
  
  
༄༅། །ནི་མཐར་ཐུག་མཐུ། །གཞོན་ནུ་རབ་ཏུ་ཉོན་ཅིག་དང་།གང་ཚེ་སངས་རྒྱས་རྟག་ཏུ་ནི། །འཇིག་རྟེན་འདྲེན་པ་བཞུགས་གྱུར་པ། །དེ་ཚེ་དེ་  
བཞིན་གྲུབ་པ་ནི། །གཙུག་ཏོར་ལ་སོགས་རབ་གྲགས་པ། །དེ་བཞིན་འཁོར་ལོས་བསྒྱུར་བ་དང། །གཟི་བརྗིད་ཕུང་པོར་རབ་བསྟན་དང་།རྒྱལ་བ་གཙུག་ཏོར་  
གདུགས་དཀར་པོ། །རྒྱལ་བས་མང་པོར་གསུངས་པ་ནི། །དེ་ལ་སོགས་པའི་གཙུག་ཏོར་ནི། །དེ་ཡི་ཚེ་ནི་འགྲུབ་པར་འགྱུར། །གང་གི་འཁོར་ལོས་བསྒྱུར་བ་ནི་  
ཛམྦུའི་གླིང་དུ་འབྱུང་འགྱུར་ཞིང། །ཆོས་ཀྱི་རྒྱལ་པོ་རྫོགས་སངས་རྒྱས། །རྐང་གཉིས་དམ་པ་བཞུགས་པ་ན། །སྔགས་རྣམས་མ་ལུས་བཤད་པ་དག་དེ་ཡི་ཚེ་  
ན་འགྲུབ་པར་འགྱུར། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས་  
ཞིང་དང། དུས་ཀྱི་ཆོ་ག་ངེས་པའི་ལེའུ་རབ་འབྱམས་ལས་ཉི་ཤུ་རྩ་བཞི་པ་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས། གཞན་  
ཡང༑ གནས་གཙང་མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ་གཞོན་ནུར་གྱུར་པའི་རས་  
  
  
སེམས་ཅན་ལ་ཡོད་པའི་སྤྱོད་པ་དགེ་བ་དང། མི་དགེ་བའི་མཚན་མ་རྣམས་ནི་བཤད་པར་བྱ་ཡི་ཉོན་ཅིག་དེ་ནས་འཇམ་དཔལ་གཞོན་ནུར་  
གྱུར་པ་སྟན་ལས་ལངས་ཏེ། བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་བཏུད་ནས་ཐལ་མོ་སྦྱར་ཏེ་འདི་སྐད་ཅེས་གསོལ་ཏོ། །བཅོམ་ལྡན་འདས། སེམས་ཅན་  
རྣམས་ནི་གཞན་གྱི་ལུས་ལ་འཇུག་པའི་སེམས་ཅན་རྣམས་ཏེ། འཕགས་པ་དང། ལྷའི་སྐྱེ་གནས་དང། གྲུབ་པ་དང། དྲི་ཟ་དང། གནོད་སྦྱིན་དང། སྲིན་པོ་དང་  
ཤ་ཟ་དང། ལྟོ་འཕྱེ་ཆེན་པོ་ལ་སོགས་པ་ལས་སྣ་ཚོགས་ཀྱིས་བྱས་པའི་ལུས་རྣམ་པ་སྣ་ཚོགས་ལ་བརྟེན་ཅིང་གནས་པ། ཆ་བྱད་རྣམ་པ་སྣ་ཚོགས་དང། རྟགས་སྣ་  
ཚོགས་དང། མི་དང། མི་མ་ཡིན་པ་དང། འབྱུང་པོ་ཐམས་ཅད་ཀྱི་སེམས་ཀྱི་སྤྱོད་པ། བཅོམ་ལྡན་འདས། བསྟན་པའི་དུས་ལགས། བདེ་བར་གཤེགས་པ་  
བསྟན་པའི་དུས་ནི་ལགས་ཏེ། དེའི་དུས་ལ་བབ་པར་མཁྱེན་ནས་ལེགས་པར་བཤད་དུ་གསོལ། །དེ་སྐད་ཅེས་རྒྱལ་བའི་མཆོག་འཇིག་རྟེན་གྱི་འདྲེན་པ་གོའུ་ཏ་མ་བདུན་  
པ་ལ་གསོལ་བ་བཏབ་ནས། འཇམ་དཔལ་གཞོན་ནུར་གྱུར་པ་ཅང་མི་སྨྲ་བར་གྱུར་ཏེ་རང་གི་སྟན་ལ་འདུག་པར་གྱུར་ཏོ། །དེ་ནས་བཅོམ་ལྡན་འདས་ཤཱཀྱ་ཐུབ་  
  
  
༄༅། །པས་སེམས་ཅན་རྣམས་ཀྱི་སེམས་ཀྱི་སྤྱོད་པ་དང། མཚན་མ་ཤེས་པ་དང། རྟགས་དང། དུས་གསུངས་པ། གཞན་གྱི་ལུས་ཞུགས་  
སེམས་ཅན་ནི། །སྔགས་ཀྱི་སྦྱོར་བས་དྲང་བར་བྱ། །ཁ་ཅིག་ཟས་ལ་ཆགས་པ་ཡི། །ས་སྟེང་མི་ནི་འཛིན་པར་བྱེད། །གཞན་དག་ཁྲོས་ལྡན་སེམས་ཀྱིས་ནི། །ས་  
སྟེང་དག་ཏུ་མི་བཟད་པས། །རྟག་ཏུ་ཆགས་དང་བྲལ་བ་དག་སྙིང་རྗེའི་དམ་ཚིག་དག་གིས་ནི། །མི་ཡི་འཇིག་རྟེན་དག་འཇུག་པ། །དགེ་བའི་མི་ལ་འཛིན་པར་  
བྱེད༑ ༑རབ་བསྔགས་དགེ་དང་གཡོ་བ་མེད། །མི་རྣམས་ཀྱི་ནི་མདོག་ཀྱང་སྒྲུབ། །ཉི་མ་དག་ནི་འཆར་བ་ལ། །དེ་དག་འཇུག་པར་བརྗོད་པ་ཡིན། །མི་རྣམས་ཉི་མ་  
ནུབ་པ་ཡི། །དེ་ཡི་དུས་སུ་འཇུག་པར་འགྱུར། །མཚན་མོའི་ཐུན་གྱི་དང་པོ་ལ། །ཡར་ངོ་ལ་ནི་སྣང་བར་འགྱུར། །རབ་བསྔགས་དགེ་བའི་ལས་དག་དང། །རྟག་  
ཏུ་གང་ཞིག་ཆོས་ལྡན་མི། །གང་ཞིག་ཤེས་ཉེན་ལྡན་པ་ནི། །དེ་དག་ལ་ནི་འཇུག་པར་སྣང། །འདོད་ཆགས་བྲལ་བ་རྫུ་འཕྲུལ་ཆེ་།དེས་ན་མི་ལ་འཇུག་པ་  
ཡིན༑ ༑ཕྱོགས་གཙང་སྐྱེ་བོ་གཙང་བ་དང། །རྒྱུ་སྐར་སྐར་མ་བཟང་བ་དང། །ཉིན་ཞག་སྔགས་དང་ཟླ་རེས་བཟང། །ཡར་ངོ་དགེ་བའི་ཉིན་ཞག་དང། །གཟའ་  
  
  
།ཚེས་གྲངས་རྫོགས་དང་ཡང་དག་ལྡན། །དེ་བཞིན་ཟླ་བ་ཉ་བ་ལ། །དེ་དག་ལ་ནི་འཇུག་པར་སྣང། །ཆགས་བྲལ་རྫུ་འཕྲུལ་ཆེན་པོ་ནི། །  
འཇུག་པར་འགྱུར་བའི་མཚན་མ་ཡང། །ནམ་མཁའ་ལ་ནི་ཏ་ལ་ཙམ་།ས་ལས་འཕགས་ཏེ་འདུག་པ་ཡིན། །དེ་ནི་སྐྱིལ་ཀྲུང་འདུག་ནས་ཀྱང་།ནམ་མཁའ་ལ་ནི་  
གནས་པར་སྣང། །ཚིག་ཀྱང་བཟང་པོ་མཚུངས་མེད་དང། །ཚངས་དབྱངས་དེ་བཞིན་རྣར་སྙན་དང། །གང་དུ་འདོད་ཆགས་བྲལ་དེ་གནས། །སེམས་དཔའ་ཆེན་པོ་དེ་  
དག་སྨྲ། །གཙུག་ཏོར་ཕྱག་རྒྱས་དྲངས་པ་ཡིས། །ས་ཡི་སྟེང་དུ་འདུག་པར་འགྱུར། །ས་སྟེང་དེ་ལ་འཇུག་པ་ན། །དེ་ཡི་མོད་ལ་མཆོད་ཡོན་སྦྱིན། །སྣ་མའི་མེ་ཏོག་  
དག་ལ་ནི། །ཙནྡན་བཟང་པོ་གུར་གུམ་བསྲེས། །བསྲེས་པའི་ཆུ་དང་ཆུ་གཙང་ནི། །དེ་ཡི་མོད་ལ་དབུལ་བར་བྱ། །སྔགས་པ་ས་ལ་རབ་བཏུད་ནས། །ཕ་ན་པའི་བློ་ཡིས་  
གསོལ་བ་གདབ། །དཔའ་བོའི་རང་བཞིན་སེམས་ཀྱིས་ནི། །སེམས་ཅན་དེས་ནི་གསོལ་བ་གདབ། །ཚིག་ནི་བཟང་པོ་འདོན་བྱེད་ཅིང། །རྣར་སྙན་དེ་བཞིན་རྨོངས་  
བ་མེད། །སྔགས་ཤེས་ཆོ་ག་འཇིགས་མེད་པས། །དེ་ནི་ཇི་ལྟར་འདོད་པ་འདྲི། །འཇམ་དབྱངས་ཡང་དག་དྲན་ནས་ནི། །དེ་ཡི་དུས་སུ་འཇིགས་མེད་བྱ། །གཙུག་  
  
  
༄༅། །ཕུད་ལྔ་པའི་ཕྱག་རྒྱ་འམ། །གཙུག་ཏོར་ལས་བྱུང་གཞན་པའང་བཅིང། །དེ་ནས་ཕྱོགས་ནི་བཅིང་བྱ་སྟེ། །སྟེང་དང་འོག་ཏུའང་དེ་བཞིན་  
ནོ༑ ༑དེ་ནས་དེ་ཡི་འབྱུང་བ་ཀུན། །བར་དང་ཐ་མར་རབ་ཏུ་བརྗོད་།དེ་བཞིན་དང་པོ་བར་མའི་དུས། །བྱུང་དང་མ་འོངས་དུས་དག་དང། །དེ་བཞིན་ད་ལྟར་  
བྱུང་གྱུར་པ། །འོད་ལྡན་དེས་ནི་སྟོན་པར་འགྱུར། །དེ་བཞིན་འཛུམ་མེད་མིག་གིས་ནི། །ཆགས་བྲལ་དེས་ཟིན་རབ་ཏུ་ལྟ། །གང་ཡིན་དེས་བསྟན་ཚིག་གིས་  
ནི༑ ༑བདེ་བར་འགྱུར་གྱི་གཞན་དུ་མིན། །དེ་བཞིན་གྲུབ་དང་བསྒྲུབ་བྱའི་རྫས། །གང་ཞིག་ཚོགས་ཀྱི་རྣམ་པ་དང། །རང་རྒྱལ་བྱང་ཆུབ་དགྲ་བཅོམ་དང། །  
ངེས་པར་བྱང་ཆུབ་ཆེན་པོའང་དེ། །ངེས་པར་སངས་རྒྱས་ཉིད་རིགས་ཉིད། །དེ་བཞིན་བྱང་ཆུབ་སེམས་རིགས་དང། །རིགས་མེད་ཉིད་དང་དུས་དང་ནི། །  
སེམས་ཅན་སྐལ་ལྡན་བརྗོད་པའང་ཡིན། །དམ་ཚིག་གིས་ནི་མངོན་མཚོན་པས། །བདེན་པ་ཀུན་ནི་དེས་སྟོན་འགྱུར། །སྐད་ཅིག་ཙམ་སྟོན་རྣལ་འབྱོར་ལ། །  
དུས་རིང་དུས་སུ་སྡོད་མ་ཡིན། །སྐད་ཅིག་དེ་ལ་གང་ཅུང་ཟད། །ཡིད་ལ་བསམས་ཤིང་དོན་དུ་གཉེར། །མྱུར་དུ་སྔགས་གྲུབ་ཁོ་ན་ལ། །དེ་དག་ཐམས་ཅད་སྟོན་  
  
  
།ཅི་འདོད་མངོན་པར་རེ་བ་དག་ཕུན་སུམ་ཚོགས་པ་ཐམས་ཅད་ཐོབ། །སྔགས་པས་སླར་ནི་གཤེགས་གསོལ་བ། །མྱུར་དུ་མཆོད་ཡོན་ཕུལ་ནས་འགྱེལ།།  
ཆོ་ག་མཐོང་བའི་ལས་ཀྱིས་ནི། །སྣོད་ནི་ཡང་དག་བསྲུང་བ་བྱ་།སེམས་ཅན་ལུས་ནི་འགྱེལ་བ་ཡང། །ས་ཡི་སྟེང་དུ་ཉལ་བ་ཉིད་།གཙུག་ཏོར་སྔགས་དང་ལྡན་པ་  
ཡི༑ ༑སྔགས་ནི་ཆོ་གར་གསུངས་པ་དག་དེ་ཉིད་ཀྱིས་ནི་བསྲུང་བ་དང། །ཕྱག་རྒྱ་གཙུག་ཕུད་ལྔ་ཡིས་སོ། །དེ་ཚེ་ལུས་ནི་བདེ་ལེགས་འགྱུར། །ས་ཡི་སྟེང་ལས་ལྡང་བར་  
འགྱུར། །སེམས་ཅན་ཀུན་ལའང་འཇུག་པ་ཡི། །སྲུང་བ་འདི་ནི་རབ་ཏུ་བརྟག་སྣོད་ལ་བརྟེན་ཏེ་འཚེ་བྱེད་པར། །གདུག་པའི་སེམས་ཅན་གྱིས་མི་ནུས། །སྐྱེ་བོ་སྣོད་  
དུ་གྱུར་པ་ལ། །འདི་ནི་སྲུང་བ་ཆེན་པོ་ཡིན། །དེ་ཡི་ཚིག་ནི་བར་མར་གནས། །དབུས་ཀྱི་ཡུལ་གྱིར་རབ་ཏུ་བསྒྲགས། །ལྷ་ཡི་སྐྱེ་གནས་ལ་བརྟེན་པའི། །འོག་མིན་གཟུགས་  
དང་ལྡན་པ་དང། །དེ་དང་དེ་ཡི་རྟགས་རྣམས་དང། །གཟུགས་ནི་རབ་ཏུ་སྣང་བ་ཡིན། །འདོད་པའི་ཁམས་ཀྱི་དབང་ཕྱུག་དང། །འདོད་དང་ལྡན་པའི་ལྷ་དག་དང། །  
དེ་ལས་དམན་པའི་འགྲོ་བའི་རྟགས། །ཚིག་ཉིད་ཀྱང་ནི་ཤིན་ཏུ་སྙན། །དེ་ནས་ས་ལ་གནས་པ་དང། །གཞལ་མེད་ཁང་གནས་ལྷ་རྣམས་ཀྱི། །ཚིག་ནི་ཀུ་ཤའི་གྲོང་  
  
  
༄༅། །ཁྱེར་མཚུངས། །མ་ག་དྷཱ་ཡི་གནོད་སྦྱིན་ཚིག་དེ་བཞིན་ཨངྒའི་ཡུལ་གྱི་ཚིག་ལྟོ་འཕྱེ་ཆེན་པོ་རབ་ཏུ་བསྟན། །གཟི་བརྗིད་ཆེན་པོ་ནམ་མཁའ་  
ལྡིང༑ ༑དེ་དག་ཤར་ཕྱོགས་ཚིག་ཏུ་འགྱུར། །བང་[?]གའི་ཡུལ་དུ་ཡང་དག་སྐྱེས། །གང་དག་ཚིག་ནི་བསྟན་པ་ནི། །དེ་བཞིན་མི་འམ་ཅི་ཡི་ཚིག་དེ་ཡི་ཚིག་ཏུ་རབ་  
བརྟག་བྱ། །རྟག་ཏུ་པིཎྜའི་ཚིག་གྱུར་པ། །གྲུབ་དང་རལ་གྲིའི་རིག་པ་འཛིན། །དེ་ཚིག་རིག་པ་འཛིན་པ་དང། །དྲང་སྲོང་འདོད་པའི་གཟུགས་ཅན་ཡིན། །དེ་ཚིག་མངོན་  
ཤེས་ལྔ་དང་ནི། །དྲང་སྲོང་རྣམས་ཀྱིས་ཡོངས་སུ་བརྟགས། །གང་ཡང་ཡུལ་ཚིག་མ་ག་དྷཱ། །གང་ཡང་ཧ་རི་ཀི་ལའི་ཚིག་མི་གསལ་མི་དོང་ཉིད་དང་ནི། །ཡི་གེ་ཏ་  
ལ་ཤིན་ཏུ་རྟེན། །ལ་ཡི་ཡི་གེ་མང་བའི་ཚིག་ཤ་ཟའི་ཚིག་ཏུ་བརྗོད་པ་ཡིན། །ལས་ཚོན་ཞེས་བྱའི་གླིང་དང་ནི། །ན་ལི་ཀེ་ར་འབྱུང་བའི་གནས། །གླིང་ནི་རྩུབ་  
པར་བྱེད་ཉིད་དང། །གཅེར་བུ་སྟོབས་ལྡན་བུ་གནས་ཀྱང། །སེམས་ཅན་དག་བྱེད་གནས་པ་དག་དེ་བཞིན་འདི་དག་གླིང་ལས་བྱུང། །ཡི་གེ་ལ་མང་ཚིག་དག་  
དང༑ ༑ཚིག་ནི་གསལ་བའི་རྣམ་པ་མེད། །མི་གསལ་བསྲི་བ་མེད་ཉིད་དང། །ཁྲོ་བཅས་ཡི་དྭགས་སྐྱེ་གནས་ཚིག་ལྷོ་ཕྱོགས་པ་ཡི་ཚིག་དག་དང། །ཨནྡྲ་ཀར་  
  
  
།སེམས་ཅན་ཀོ་སལ་འབྲོག་གནས་དང། །སིང་ག་ལ་ཡི་གླིང་དག་ན། །ཡི་གེ་ག་དང་རར་བཅས་པ། །དེ་ནི་སྲིན་པོའི་ཚིག་ཏུ་ཤེས། །དེ་དག་གླིང་ལ་གནས་པ་  
དེའི༑ ༑མིང་ནི་གང་ཞིག་བརྗོད་པ་ཡང། །མ་མོ་རྣམས་ནི་གཟི་བརྗིད་ཆེ། །དེ་ཡི་ཚིག་འདིར་གསུངས་པ་ཡིན། །ཚིག་ནི་ནུབ་ཕྱོགས་ཕྱོགས་མཚམས་དང། །མ་ལ་བ་ཡི་ཚིག་  
དག་དང། །བེའུ་ཉ་དང་རྒྱ་མཚོའི་ཚིག་ཤ་ར་སེ་ཡི་རྣམ་བརྟགས་དང། །རྒྱ་མཚོ་བཅུ་འདུས་ཆུ་བོ་འདུས། །དཔལ་མགྲིན་དང་ནི་ཀོ་ཛྭ་རི། །འདི་དག་ཚིག་ལྡན་འཇུག་  
པ་ནི༑ ༑ཉི་མ་ལ་སོགས་གཟའ་མཆོག་གདོན། །དེ་ལན་གཞན་དོན་གཙོ་བོ་ནི། །ཡུལ་ནི་བ་རི་ཡ་ཏྲའི་ཚིག་ཡུལ་ནི་ཨར་[?]བུ་ཏ་ས་ཧྱ། །རི་ནི་མཱ་ལ་ཡར་གནས་དང། །  
ལང་བའི་ཡུལ་དུ་ཡང་དག་སྐྱེས། །ཚིག་ནི་ཅི་འདྲ་ཡོད་པ་ཡི། །དེ་འདྲའི་ཚིག་ཏུ་སྨྲ་བ་ནི། །གྲུལ་བུམ་སྐྱེ་གནས་འཛིན་པ་ཡིན། །ཡི་གེ་ཤ་ཥ་ས་དང་ནི། །ར་ལཱ་བ་ལས་  
ཡང་དག་འབྱུང། །ཡི་གེ་གྷ་དང་ལྡན་པའི་ཚིག་ལྷ་མ་ཡིན་དུ་ངེས་པར་བསྟན། །ཁ་ཆེའི་ཡུལ་ལས་འབྱུང་བ་དང། །སྐྱེ་བའི་གནས་ན་ཀ་བི་ཤ་གནོད་སྦྱིན་རྒྱལ་  
པོའི་རིགས་ལས་བྱུང། །ཕྱག་ན་རྡོ་རྗེའི་རིགས་སུ་བསྟན། །དེ་དག་ལྔ་ཡི་གཙོ་བོ་ནི། །ཀུན་གྱི་ཚིག་ཏུ་འདོད་པ་ཡིན། །དེ་བཞིན་དབུས་ཀྱི་ཕྱོགས་གནས་དག་པདྨའི་  
  
  
༄༅། །རིགས་ཀྱི་སྐྱེ་གནས་རྟེན། །ཚིག་དང་འགྲོས་དང་མཚན་མ་ཡི། །པདྨའི་རིགས་སུ་སྣང་བ་ཡིན། །རྒྱལ་བའི་སྲས་ཀྱིས་རྣམ་བརྟགས་པ། །སྔ་  
མ་ཉིད་དུ་བསྟན་པ་ཡིན། །འདོད་ཆགས་བྲལ་བའི་མཚན་མ་གང་།རྒྱལ་བའི་མཚན་མར་རབ་ཏུ་འབྱུང། །ཡུལ་ཕྱོགས་གང་གི་ཚིག་སྨྲ་བ། །དེར་གནས་འགྲོས་དང་  
སྤྱོད་པ་ཡིན། །དེར་བསྟན་སེམས་ཅན་ཉིད་དང་ནི། །འགྲོས་དང་མཚན་མའང་ཀུན་ཏུ་བསྟན། །ཁ་བ་ཅན་གྱི་ནང་གནས་པ། །དྲི་ཟ་དྲང་སྲོང་སྐྱེ་བོའི་ཚིག་གངྒཱའི་ངོགས་  
ཀྱི་བྱང་ཕྱོགས་པ། །གནོད་སྦྱིན་ཚིག་ཏུ་རབ་ཏུ་སྣང། །རི་ནི་འབིགས་བྱེད་ལ་གནས་པ། །གངྒཱའི་འགྲམ་གྱི་ལྷོ་ཕྱོགས་དང་།དཔལ་གྱི་རི་བོར་སྐྱེས་གྱུར་དང། །གང་ཡང་  
སྐྱེ་བོ་རྣམས་དག་ནི། །སྲིན་པོ་སྐར་མ་ཡི་དྭགས་དང། །མ་མོ་ཆ་ལུགས་ངན་པ་དང། །མི་བཟད་གཟུགས་ཅན་བགེགས་ཆེན་པོ། །གདོན་ནི་ཤིན་ཏུ་མ་རུངས་པ། །བརྐམ་  
ཞིང་གཞན་གྱི་སྲོག་འཕྲོག་བྱེད། །དེ་ཡི་ཚིག་ནི་ཡང་དག་འབྱུང་།གང་དག་ཡུལ་ནི་དེ་དག་བརྟག་དེ་དག་ཡུལ་གྱི་འགྲོས་དང་སྤྱོད་།དེ་དག་ཚིག་ཏུ་སྨྲ་བ་ནི། །མ་  
རུངས་གདོན་འཇུག་རྣམ་སྤྱོད་ཡིན། །འདི་དག་གཞན་ཡང་མང་པོ་ནི་།གང་གི་སྤྱོད་འགྲོས་སྤྱོད་པ་དང། །རྣམ་པ་སྣ་ཚོགས་ཚུལ་དང་ནི། །རྣམ་པ་སྣ་ཚོགས་མཚན་  
  
  
།རྣམ་པ་སྣ་ཚོགས་སེམས་ཅན་གཙོ། །རྣམ་པ་སྣ་ཚོགས་སྐྱེ་གནས་འདོད། །དེ་ལྟར་གདོན་འཇུག་མཚན་མ་ནི། །མཚན་ཉིད་འགྲོས་དང་སྤྱོད་པ་ཡིན། །མི་རྣམས་  
ཀྱི་ནི་བདེ་སྐྱེད་པ། །སེམས་ཅན་དུ་ཡང་བྱ་བ་སྟེ། །གཞོན་ནུ་སྣ་ཚོགས་ཡང་དག་འབྱུང། །བསྲུང་བའི་དོན་དུ་རབ་སྦྱར་བྱ། །ཡི་གེ་དྲུག་པས་བྱ་བ་ནི། །ཕྱག་རྒྱ་ཆེན་པོ་དང་  
ལྡན་པའི། །སྔགས་ཉིད་ཁོ་ན་བཟླས་བྱས་ན། །བསྲུང་བ་ཆེན་པོར་འགྱུར་བ་ཡིན། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་  
ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། གདོན་འཇུག་པའི་སྤྱོད་པའི་ཆོ་གའི་ལེའུ་རབ་འབྱམས་ལས་ཉི་ཤུ་རྩ་ལྔ་པ་རྫོགས་སོ།། །།དེ་ནས་བཅོམ་  
ལྡན་འདས་ཤཱཀྱ་ཐུབ་པས། གཞན་ཡང། གནས་གཙང་མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་  
དཔལ། ཁྱོད་ཀྱི་སྔགས་རྣམས་རྒྱུད་ཐམས་ཅད་ལ་ཡང་དག་པར་འཇུག་པ། རིག་པ་ཐམས་ཅད་ལ་འོས་པ། དུས་དཔག་ཏུ་མེད་པའི་ཡོན་ཏན་མ་ལུས་པའི་འབྲས་  
བུ་བྱུང་བ་ཡང་རྗེས་སུ་འབྲེལ་བའི་མཚན་མའི་ཚད་ཡོད་དེ། དེ་འགྲུབ་པར་བྱ་བའི་རྒྱུད་བཤད་པ་ནི། འདི་ལྟ་སྟེ། སྐྱེ་བ་གཞན་གྱིས་འགྲུབ་པ་ཉིད། །དུས་ཀྱི་རྒྱུས་ནི་  
  
  
༄༅། །འགྲུབ་པ་མེད། །དེ་ཡི་ཆེད་དང་སྦྱོར་བ་ནི། །སྔོན་བྱུང་རྒྱུ་ལས་བྱུང་བ་ཡིན། །རྩེ་གཅིག་བདག་གིར་བྱེད་པས་འགྲུབ་།གྲུབ་པ་རིག་པ་རྣམ་  
དཔྱོད་པའོ། །རིགས་པ་གཞོན་ནུ་ཁྱོད་བསྟན་ན། །ལུས་ཅན་ཀུན་ལ་རབ་ཏུ་སྣང། །མཐར་གྱིས་བྱས་པའི་ལས་རྣམས་ནི། །རིགས་པ་ཞེས་ནི་བྱ་བ་ཡིན། །དཔའ་བོའི་  
རིགས་ལྡན་དེ་སྦྱོར་བས། །གྲུབ་པ་མཆོག་ནི་ཐོབ་པར་འགྱུར། །གྲུབ་མེད་བསྒྲུབ་བྱའི་ལས་རྣམས་མེད། །ལས་རྣམས་མེད་པར་འགྲུབ་པའང་མེད། །ལས་དང་  
བྱེད་པར་ཡང་དག་ལྡན། །ཡང་དག་ལྡན་པས་གྲུབ་པ་འཐོབ། །ཆོ་ག་ལྡན་པའི་རྒྱུ་ཡིས་ནི། །གནས་པ་མཆོག་ནི་ཐོབ་པར་འགྱུར། །སྔགས་པ་སྔགས་ནི་མི་སྒྲོགས་  
ན༑ ༑སྔགས་མིན་པ་ཡང་སྔགས་པར་འགྱུར། །ཐུབ་པའི་ལས་ནི་ཡང་དག་སྤྱོད། །གྲུབ་པ་རྒྱས་པ་ཐོབ་པར་འགྱུར། །རིགས་ཀྱི་ས་བོན་ལ་བརྟེན་ན། །བློ་  
ཡི་མཆོག་ལ་གནས་པར་འགྱུར། །གནས་མཆོག་དམ་པར་དེས་སྡོམ་ན་།དང་པོ་བགྲོད་པ་ཐོབ་པར་འགྱུར། །བློ་དང་བསམ་པ་ལེགས་གནས་ལ་།ནད་མེད་  
གོ་འཕང་ཐོབ་པར་འགྱུར། །གང་གིས་དུས་དང་མཚན་མ་ལས། །དུས་མིན་གྲུབ་པར་འདོད་པ་ནི། །མདོར་ན་བརྒྱ་བྱིན་ཡིན་ན་ཡང། །དེ་ཡི་སྔགས་རྣམས་  
  
  
།འབྱུང་པོ་སྐྱེ་བོ་མི་ཕན་དང། །དུས་མིན་པར་ཡང་རྩོམ་པ་ཡང། །བདག་ཉིད་ཆེན་པོ་ཚངས་པ་ཡང། །དེ་ལ་གྲུབ་པ་མི་སྣང་ངོ། །སྙོམ་དང་སྲེད་དང་  
ཡང་དག་ལྡན། །དྲེགས་དང་ང་རྒྱལ་ལྡན་པ་དང། །ལྷོད་དང་ཡུན་རིང་འཐབ་ལ་དགའ། །གྲོང་གི་སྐྱེ་བོ་ལ་རྟག་དགའ། །ལེ་ལོ་ཕན་ཚུན་སྦྱོར་བ་ལ། །འདི་ལ་གྲུབ་  
པ་ག་ལ་ཡོད། །གང་ཡང་ལྷ་ཡི་བླ་མ་དང། །གང་ཡང་རྟག་ཏུ་ལྷ་མིན་བླ། །སྔགས་རྣམས་དེ་དག་གིས་བསྒྲུབ་ཀྱང། །ཆོ་ག་སྤངས་ན་ནུས་མེད་ཡིན། །དེ་བཞིན་ཆོ་གའི་  
ལས་ཉམས་ན། །སེམས་ནི་རྣམ་པར་རྨོངས་པར་བྱེད། །དེ་བས་སྔགས་ནི་བཟླ་མི་བྱ། །ཆོ་ག་མེད་པར་རིགས་པ་མིན། །བྱིས་པ་རྣམས་ཀྱི་མཐོང་བ་རྨོངས། །དེ་ལྟ་  
བུས་ནི་སྐྱེད་པར་འགྱུར། །དེ་བས་བྱིས་པ་རྨོངས་པ་ཡང། །ཤིན་ཏུ་དཀའ་བའི་འགྲོ་བར་ལྷུང། །དེ་ནས་དེ་དག་སྔགས་སྤྱོད་པ། །དེ་ལས་དེ་དག་དྲང་བ་ཡང། །  
མཐར་གྱིས་དེ་དག་གྲུབ་པ་ནི། །དགེ་བ་འགྲོ་བ་རབ་ཏུ་ཐོབ། །དེ་ལས་ཟློས་པའི་སྔགས་པས་ནི། །མི་གཡོ་ཞི་བའི་གནས་སུ་འཇོག་དེ་བཞིན་གཤེགས་པའི་སྔགས་  
བཟླས་པ། །དེ་ལྟར་སྔགས་རྣམས་དོན་ཡོད་དེ། །སེམས་ཅན་མིག་ཟུར་གྱིས་བལྟས་པའང། །རྗེས་སུ་གཟུང་བ་ཉིད་དུ་འགྱུར། །དེ་དག་དགེ་བའི་བཤེས་གཉེན་  
  
  
༄༅། །ཏེ༑ ༑འདི་དག་སེམས་ཅན་མཉེས་གཤིན་པའོ། །འདི་དག་གྲུབ་པར་བསྟན་པ་སྟེ། །ཐེག་གསུམ་མཉམ་པ་ཉིད་ཞི་བ། །དེ་བས་རྣམ་  
ཀུན་རབ་འབད་ནས། །མཉམ་པར་གཞག་ཅིང་སྔགས་ཟློས་བྱ། །སྔགས་ཟློས་རབ་ཏུ་སྦྱོར་བྱེད་པ། །སྔགས་ནི་ཆོ་ག་མེད་པར་སྦྱོར། །ཡུན་རིང་དུས་སུ་  
འཁོར་བ་ན། །ནམ་ཞིག་ཅིག་ན་གྲུབ་པར་འདོད། །ཤིན་ཏུ་ཡུན་རིང་དུས་སོང་ནས། །སྔགས་རྣམས་གྲུབ་པར་སྣང་བ་འོ། །ཆོ་ག་ལྡན་པའི་སྔགས་ཀྱིས་ནི། །  
མྱུར་དུ་གྲུབ་པ་རབ་ཏུ་འཐོབ། །འབྲས་བུ་གྲུབ་པར་མཐོང་བ་སྟེ་།འབྲས་མེད་སྔགས་ནི་གསུང་བ་མིན། །གསང་སྔགས་འབྲས་བུ་ལྡན་པ་ནི། །ཚེ་འདི་ཉིད་  
ལ་གྲུབ་པར་གསུངས། །གྲུབ་མེད་འབྲས་བུ་ལས་མ་ཡིན། །ལས་མེད་པར་ཡང་འབྲས་མི་འདོད། །འབྲས་བུ་ལས་དང་ཡང་དག་ལྡན། །འབྲས་བཅས་  
ལས་སུ་བསྟན་པ་ཡིན། །དེ་བས་སྐྱེ་དང་རྒ་སྤངས་པ། །དེ་ལྟར་ཡང་དག་བྱུང་འགྱུར་པ། །འཇིག་རྟེན་ཞི་བར་གསུངས་པ་སྟེ། །ཞི་བ་སྲིད་ལས་རྣམ་གྲོལ་  
ཡིན༑ ༑བདག་ཉིད་ཆེན་པོ་དེར་འགྲོར་རྟོགས། །སངས་རྒྱས་ཆོས་ནི་རྗེས་སུ་བསྟན། །འཇིག་རྟེན་ཕྱིན་ཅི་ལོག་དུས་སུ། །དེ་ལའང་གྲུབ་པར་རབ་ཏུ་སྣང། །ཚེ་  
  
  
།ཚེ་རབས་གཞན་དུའང་འབྱུང་བར་འགྱུར། །ཞི་བའི་ལམ་ནི་འདུས་མ་བྱས། །མཐར་ཐུག་ཞི་བའི་བར་དུ་འགྱུར། །གང་དུ་འཇིག་  
རྟེན་རྣམ་བསྟན་པ། །ཞི་བའི་གནས་ནི་དྲི་མེད་བཟང། །སངས་རྒྱས་ཉིད་ནི་ལེགས་བསྟན་པ། །རྒྱལ་བས་ཀུན་ཏུ་བསྟན་པ་ཡིན། །དེ་ལ་མཐར་ནི་དེ་དག་ཕྱིན། །  
སྔགས་གྲུབ་པར་ནི་གསུངས་པ་ཡིན། །རང་རིག་སོ་སོའི་རྒྱལ་བ་ཡིས་།སྔགས་འདི་བསྟན་པ་མ་ཡིན་ཏེ། །ཐུབ་པ་རྫུ་འཕྲུལ་ཆེན་པོ་ཡིས་།འཇིག་རྟེན་དག་  
ལ་སྔགས་བསྟན་ཏོ། །ཚེ་འདིར་ལུས་ཅན་རྣམས་ལ་ནི། །མངོན་སུམ་དུ་ནི་གྲུབ་པ་བསྟན། །དེ་ཉིད་སྟོང་པ་རིག་པ་ཡིས། །སྔགས་ནི་སངས་རྒྱས་ཉིད་དུ་སྟོན། །  
རྩོད་དུས་ཐ་མའི་དུས་དག་ཏུ། །ཞི་བའི་དེ་ཉིད་ཁྱད་པར་དུ་།སྔགས་འགྲུབ་པར་ནི་མི་འགྲོ་ཞིང། །མྱུར་བའི་ལས་ལའང་འགྲུབ་པ་མེད། །དེ་ཡི་དུས་སུ་སྦྱོར་པ་  
ནི༑ ༑ཆོ་ག་མཐོང་བའི་ལས་དག་གིས། །སྔགས་རྒྱུད་ཤེས་པ་སྒྲུབ་བོ་ཞེས། །བསྟན་པ་འདི་ལ་ཐུབ་པས་གསུངས། །དེ་བཞིན་གཤེགས་པ་བཞུགས་པ་ན། །  
གྲུབ་མཆོག་མྱུར་དུ་གྲུབ་པར་འདོད། །དེ་བཞིན་བར་མའི་དུས་དག་ཏུ་།བར་མའི་གྲུབ་པ་ཉེ་བར་བསྟན། །ཐ་མའི་དུས་ལ་བརྟེན་ནས་ནི་།ཐ་མའི་གྲུབ་པར་  
  
  
༄༅། །གསུངས་པ་ཡིན། །བཟང་པོ་ཡི་ནི་དུས་དག་ལ། །དེ་བཞིན་ནམ་མཁར་འགྲོ་བ་དང། །སྔགས་རྣམས་ཀུན་ནི་རབ་གྲུབ་པར། །འཇིག་  
རྟེན་འདྲེན་པས་བསྟན་པ་ཡིན། །དེ་དུས་རྒྱལ་བའི་དབང་པོ་ནི་།རིགས་ཀྱི་མཆོག་དེ་རབ་ཏུ་འགྲུབ། །པདྨའི་རིགས་ནི་བར་མར་འགྲུབ་།དུས་ཀྱི་མཐའ་ལ་རྡོ་  
རྗེའི་རིགས། །ཁ་ཅིག་སྨོན་ལམ་དབང་གིས་ནི། །ཐམས་ཅད་དུ་ནི་སྔགས་རྣམས་འགྲུབ། །སྤྱན་རས་གཟིགས་དང་འཇམ་དཔལ་དང། །སྒྲོལ་མ་ཁྲོ་གཉེར་  
གནོད་སྦྱིན་རྒྱལ། །རིན་ཆེན་རིགས་སྤྱོད་གནོད་སྦྱིན་ནི། །དུས་རྣམས་ཀུན་ཏུ་འགྲུབ་པར་འགྱུར། །ལྷ་རྣམས་ཀུན་གྱི་སྔགས་གཞན་ནི། །གང་ཡང་ཆགས་  
ཅན་གྱིས་རབ་སྦྱར། །རྩོད་པའི་དུས་སུ་འགྲུབ་འགྱུར་ཞིང། །འཇིག་རྟེན་པ་ཡི་བསྟན་པའང་འགྲུབ། །ལྷ་དང་མི་དང་ལྷ་མིན་གྱི་།དབང་པོ་གནོད་སྦྱིན་སྲིན་  
པོ་དང། །དྲང་སྲོང་ནམ་མཁའ་ལྡིང་དང་ནི། །ཤ་ཟ་འབྱུང་པོ་གཟའ་ཚོགས་དང། །མི་དང་མི་མ་ཡིན་པ་དང། །འདོད་པའི་ཁམས་ན་གནས་པ་ཡི། །བསོད་  
ནམས་ལྡན་པ་རྫུ་འཕྲུལ་ཆེ། །མ་རུངས་ལས་ནི་མི་ཟད་ལྡན་།བརྒྱ་བྱིན་ཆངས་པ་དྲག་པོ་དང། །དབང་ལྡན་དེ་བཞིན་གཞན་དག་ཀྱང། །ཁྱབ་འཇུག་འབྱུང་  
  
  
།རྫུ་འཕྲུལ་ཆེན་པོས་སྔགས་བསྟན་པ་།དེ་དག་དུས་ཀྱི་ཐ་མ་ལ། །བཟླས་པས་འགྲུབ་པར་འགྱུར་བ་ཡིན། །དེ་དུས་འཇིགས་པ་ཆེན་པོ་ལ།།  
སྡང་བའི་ལས་ནི་དེ་བཞིན་འགྲུབ། །འབྱུང་པོ་དབང་དང་དགུགས་བྱ་བ། །ས་སྟེང་ཤ་ཟའི་ལས་དག་འགྲུབ། །དོན་མེད་གྲུབ་པར་སྣང་བ་སྟེ། །འཇིག་རྟེན་ཕ་རོལ་  
དག་ཏུ་སྨོད། །དེས་ན་རྒྱལ་བའི་དབང་པོ་ཡིས། །དེ་དུས་འཇིགས་པ་ཆེན་པོ་ལ། །འཇམ་པའི་དབྱངས་ཀྱིས་ཡང་དག་བསྟན། །ཀུན་ལ་རྗེས་གཟུང་གཙོར་བྱས་  
ནས༑ ༑ཟློས་པ་ལ་ནི་སྔགས་གཟུགས་ཀྱིས། །ཟློས་པ་བསྟན་པ་ལ་དད་ཅིང། །དཀོན་མཆོག་གསུམ་ལ་མཆོད་བྱེད་ལ། །དེ་ཚེ་སེམས་ཅན་སྔགས་གཟུགས་ཀྱིས།།  
གདུལ་བར་བྱེད་པར་འགྱུར་བ་ཡིན། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་  
མདོ་ལས། །ཆོ་ག་ངེས་པར་སྡོམ་པའི་དུས་ཀྱི་ལེའུ་རབ་འབྱམས་ལས་ཉི་ཤུ་རྩ་དྲུག་པ་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས།།  
གཞན་ཡང། ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ་  
  
  
༄༅། །འཇམ་དཔལ། ཁྱོད་ཀྱི་ཆོ་གའི་རྒྱལ་པོ་ཆོས་ཀྱི་དབྱིངས་ཀྱི་མཛོད། དེ་བཞིན་གཤེགས་པའི་སྙིང་པོ། ཆོས་ཀྱི་དབྱིངས་ཀྱི་རྒྱུ་མཐུན་  
པའི་རྗེས་སུ་སྤྱོད་པ། མདོ་ཆེན་པོའི་མཆོག་རིན་པོ་ཆེའི་ལེའུ། དེ་བཞིན་གཤེགས་པ་གསང་བའི་རྗེས་སུ་གནང་བ། སྔགས་ཀྱི་མཆོག་སྒྲུབ་པ་ལ་རྒྱུ་  
མཚན་ཤེས་པ་དང། རྟགས་དང། དུས་གཞན་ཤེས་པའི་སྒྲུབ་པའི་ཐབས་རྣམས་ངེས་པར་བསྟན་ཅིང་ཡང་དག་པར་བསྟན་ནོ། །འབྱུང་པོ་ཐམས་ཅད་ཀྱི་  
སྒྲ་སྒྲོགས་པ་དང། སེམས་ཅན་དང། སེམས་ཅན་མ་ཡིན་པའི་མིང་གི་སྒྲར་འགྱུར་བ་ནི་སྒྲ་ལས་བྱུང་བའི་མིང་དུ་ཤེས་པ་དང། སྒྲ་ལས་བྱུང་བ་མ་ཡིན་  
པར་བསྟན་པ་དང། དེ་བཞིན་དུ་འདྲེན་མ་དང་ལྡན་པའི་སྔགས་རྣམས་ནི་རྣམ་པ་གསུམ་དུ་བྱ་བ་ཡིན་ཏེ། སྒྲ་བཟང་ཡང་དག་ལྡན་པ་དང། །རྟག་ཏུ་དོན་དང་  
རབ་ཏུ་འབྲེལ། །ཟུར་ཆག་ཚིག་དང་རྟག་ཏུ་བྲལ། །ལེགས་པར་སྦྱར་དོན་གྱིས་བརྒྱན་པ། །ཕྱི་རོལ་གྲུབ་མཐའ་ཡོད་མ་ཡིན། །འཕགས་པའི་སྔགས་སུ་རབ་  
ཏུ་བསྒྲགས། །རྟག་ཏུ་ཚིག་དོན་ལྡན་པ་སྟེ། །རྣམ་པ་གསུམ་གྱི་དབྱེ་བར་འགྱུར། །རིང་དང་ཐུང་དང་དེ་བཞིན་དུ། །བར་མའི་ཡི་གེས་བརྒྱན་པའང་ཡིན། །  
  
  
།དབྱངས་ཡིག་སྡེབ་སྦྱོར་གྱིས་བརྒྱན་པ། །དག་ནི་ལེགས་སྦྱར་ལེགས་སྦྱར་མིན། །ཅི་སྟེ་དོན་དང་དོན་མེད་མིན། །དོན་ལྡན་ཚིག་དང་དོན་  
མེད་ཚིག་སྔགས་དོན་རྣམ་པར་གསུངས་པ་ཡིན། །རྣམ་རྟོག་མང་པོའི་ཚིག་དག་ནི། །འཇིག་རྟེན་པ་རྣམས་ཀུན་གྱི་སྔགས། །གཅིག་དང་གཉིས་ཀྱི་ཡི་གེ་དག་  
སྡེབ་སྦྱོར་དབྱངས་ཡིག་བཟང་པོ་བཞི། །གསུམ་དང་བཞི་དང་ལྔ་དང་དྲུག་དེ་བཞིན་བདུན་པ་བརྒྱད་པ་ཡིན། །དགུ་པ་བཅུ་པ་དེ་བཞིན་དུ། །ཡི་གེ་དག་ནི་གྲུབ་  
པར་འདོད། །ཡི་གེ་བཅུ་དང་ཡང་དག་ལྡན། །ཡི་གེ་རྣམས་ཀྱི་གནས་པ་མཉན། །ཇི་སྲིད་འདི་དག་བཅུ་འགྱུར་ནི། །ས་སྟེང་འདི་ལ་ཡི་གེ་མཐོང། །ཡི་གེ་དྲུག་དང་ཉི་  
ཤུ་དང། །ཡི་གེ་གཅིག་གི་བར་དུ་འགྱུར། །འདི་ཙམ་ཚད་ཀྱི་ཡི་གེ་ནི། །སྔགས་ཀྱི་ཚིག་ནི་རྟག་ཏུ་སྦྱར། །རྐང་པ་བཞི་དང་ཡང་དག་ལྡན། །སྔགས་ནི་དོན་ཀུན་སྒྲུབ་  
པའོ༑ ༑མཆོག་ནི་རབ་མཆོག་དོན་ལྡན་པ། །སྔགས་ནི་གང་ཞིག་རྒྱལ་བས་གསུངས། །དེ་སྲས་རྒྱལ་བའི་སྲས་དག་གིས། །གསུངས་པ་དག་ནི་བར་མ་ཡིན། །འཇིག་  
རྟེན་ཀུན་གྱི་བསྟན་པ་ཡི། །སྔགས་ནི་ཐ་མར་འགྱུར་པ་ཡིན། །བདེན་བྲལ་གྱིས་བསྟན་ངན་པའང་ཡིན། །བཅོ་བརྒྱད་བདུན་ནམ་ཉི་ཤུ་འམ། །བརྒྱ་དང་ལྔ་བཅུ་དག་  
  
  
༄༅། །གི་བར། །འདི་ཙམ་ཚད་ཀྱི་སྔགས་རྣམས་ནི། །རྒྱལ་བ་འཕགས་བས་གསུངས་པ་ཡིན། །གཅིག་དང་གཉིས་ཀྱི་ཡི་གེ་དང། །ལྔ་བརྒྱའི་  
ཡི་གེའི་བར་འགྱུར་བ། །དེ་ཙམ་ཚད་ཀྱི་སྔགས་རྣམས་ནི། །བྱང་ཆུབ་སེམས་དཔས་རབ་ཏུ་གསུངས། །དེ་ནང་ཚིག་ནི་དགོད་པ་དང་།སྔགས་དང་ལྡན་པར་བརྗོད་  
པ་ཡིན། །སྡེབ་སྦྱོར་ལྡན་ཞིང་དབྱངས་ཡིག་ལྡན། །སྐད་བྱིངས་དོན་གྱི་རྣམ་པར་བརྒྱན། །ཚིག་དང་ལེགས་པར་རབ་ལྡན་དང། །རྒྱུད་དང་རིགས་པར་ལྡན་པ་  
དང༑ ༑སྒྲ་དང་དབྱངས་ཡིག་རྣམ་བྲལ་བ། །ནམ་ཞིག་ན་ནི་གྲུབ་པར་འགྱུར། །ལེགས་པར་རབ་ལྡན་སྒྲ་རྣམས་ཀྱང། །སྤྱི་བོ་དྲོད་གནས་རྐན་དང་ནི། །སོ་མཆུ་  
ལྐོག་མའི་སྒྲ་དག་ནི། །སྦྱར་བ་བཞིན་དུ་རིམ་གྱིས་འབྱུང། །མི་གསལ་བརྗོད་པས་ལྡོག་གྱུར་པ། །ལེགས་པར་རབ་ལྡན་བརྗོད་པ་ཡིན་།ཡོངས་རྫོགས་ཚིག་  
དང་སྒྲ་དག་དང། །ཡང་དག་ལྡན་པས་བསྒྲུབ་པར་འགྱུར། །སྒྲུབ་པ་ཉམས་དང་བྱ་བ་ཉམས། །སྒྲ་དང་དོན་དང་རྣམ་བྲལ་ན་།མྱུར་དུ་སྔགས་རྣམས་མི་འགྲུབ་  
སྟེ༑ ༑ཡུན་རིང་དུས་སུ་འགྲོ་བ་ཡིན། །དེ་ལ་གྲུབ་པ་ཡོང་མེད་མིན་།ལོག་པར་ཡང་ནི་དེ་མི་བྱེད། །སྐྱེ་བ་གཞན་དུའང་སྣང་བ་སྟེ་།སྔགས་གྲུབ་མཆོག་  
  
  
།ཡུན་རིང་དུས་སུ་བཟླས་པ་ཡི། །དེ་ཡི་སྔགས་ཀྱི་མཐུ་ཡིས་ནི། །སྔགས་རིག་སྐྱེ་བོའི་སྔགས་དེ་ནི། །དོན་མེད་ལས་ནི་བྱེད་མ་ཡིན། །སྔགས་  
རྣམས་ཀུན་གྱི་ཐ་མ་ནི། །མི་མ་ཡིན་པའི་འཇིག་རྟེན་པ། །འབྱུང་པོ་ཀུན་ནི་སེར་སྣར་བཅས། །གང་ཡིན་དེས་ནི་སྔགས་བསྟན་པའོ། །ཡི་གེ་གང་དག་ངེས་བསྟན་  
པ༑ ༑གཅིག་དང་གཉིས་ཀྱི་གྲངས་དག་དང། །རྣམ་པ་སྣ་ཚོགས་ཀླ་ཀློའི་སྐད། །ཡུལ་གྱི་སྐད་དུ་བསྟན་པ་སྟེ། །ཕྲེང་དུ་བསྡེབས་དང་ལྡན་པ་དང། །སྒྲ་ནི་འདྲེས་པར་  
གྱུར་པ་ཡིན། །དེ་དག་ཡི་གེ་གཅིག་པ་ནས། །རྩ་བརྒྱད་སྟོང་གི་བར་དུའོ། །ཚིག་རྐང་བཞི་དང་རྐང་མེད་དང། །རྐྱང་པ་ཚིགས་སུ་སྦྱར་ངེས་བསྟན། །ཚིགས་བཅད་  
རྒྱུན་ཆགས་ཆ་དག་དང། །ཚིགས་བཅད་ཚིགས་སུ་བརྗོད་པ་ཡིན་།ཡང་དང་ཡང་ནི་བརྗོད་དོན་ལྡན། །གསལ་བའི་དོན་གྱིས་བརྒྱན་པ་ཡིན། །ཟུར་ཆག་ལེགས་  
སྦྱར་སྒྲ་ཉམས་ཀྱང། །དོན་ནི་རབ་ཏུ་བརྟག་པ་ཡིན། །མི་གསལ་གསལ་བ་མེད་པ་དང། །ཡི་གེ་ཉམས་ཀྱང་འདོད་པ་ཡིན། །འགྲོ་བ་ཡུལ་དང་རྣམ་བྲལ་བ་  
དེ་ལའང་སྔགས་ནི་འགྲུབ་པར་བརྗོད། །དེ་ལྟར་སྔགས་རྣམས་ཀུན་ལ་ནི། །རྟག་ཏུ་ཕན་པས་རིགས་པར་གསུངས། །ཟག་མེད་ཟས་བཅས་ཐམས་ཅད་ཀྱི། །སྔགས་  
  
  
༄༅། །རྣམས་འདི་ཡི་མཚན་ཉིད་ཡིན། །གང་ལ་ཡི་གེས་མང་ཞིང། །ཨོཾ་ནི་ཏ་ཡིས་བརྒྱན་པ་ནི། །དེ་ལས་དེ་ཡི་མོད་ལ་ནི། །དེ་དག་ལ་ནི་ངེས་  
གྲུབ་འགྱུར། །དང་པོར་སྔགས་ནི་ཡི་གེ་ཨོཾ། །མཐའ་ན་ཡི་གེ་མ་ཡོད་ལ། །ཡི་གེ་ས་ནི་རྐང་པར་ལྡན། །དེ་བཞིན་ཏ་ཡིས་བར་མཛེས་ཤིང། །ཏ་ཡི་རྣམ་པ་ཟུར་  
བཞིར་ལྡན། །མཐའ་གནས་ཡི་གེ་རྣམ་པར་སྤངས། །ར་གཉིས་ལྡན་པ་ཡི་གེ་ཏ། །སྔགས་རྣམས་ཀྱི་ནི་གྲུབ་པ་བྱེད། །དང་པོར་ར་གཉིས་མང་བ་དང། །ཡི་  
གེ་ཧཱུཾ་གི་ཡོན་ཏན་ཡང། །ཡི་གེ་ཙ་ནི་གྲུ་བཞིར་སྣང། །དེ་དག་ཡི་གེ་སྒྲུབ་པར་བརྗོད། །ཡི་གེ་བྷ་ནི་རར་ལྡན་ཞིང། །ཡིག་མཐར་མ་དང་ཡི་གེ་གནས། །དང་  
པོར་མ་དང་མང་ཡི་གེ་དེ་ནི་སྔགས་ཀྱི་མཆོག་ཏུ་བསྟན། །གང་ཡང་ཡི་གེ་ན་མང་ཞིང། །རྒྱུད་རྣམས་ཀུན་ལ་སྣང་བ་ཡིན་།སྔགས་དེ་དག་ནི་ཞི་བར་གསུངས།།  
གཤིན་རྗེ་ཧཱུཾ་གི་ས་བརྒྱན་པ་ཡིས། །ཡི་གེ་བྷ་ནི་མང་བ་དེ་།དབང་པོའི་རླུང་གི་ཕྱོགས་སུ་གསུངས། །ཡི་གེ་བ་ནི་ཆུ་ལྷར་གསུངས། །འཇིག་རྟེན་ཕན་ཞིང་རྒྱས་  
བྱེད་ཡིན། །སྔགས་གང་ཡི་གེ་ཨེ་མང་བ། །དབང་ཆེན་དེ་ནི་རབ་ཏུ་སྣང། །དང་པོ་དཀོན་མཆོག་གསུམ་སྐྱབས་འགྲོ། །གང་ཡིན་སྔགས་ནི་དེ་བཞིན་དུ། །  
  
  
།ཞི་བའི་རྒྱུ་དང་བདེ་བ་བྱེད། །དེ་ལས་གཞན་པའི་ལྷ་རྣམས་ལའང། །ཕྱག་འཚལ་དོན་དུ་རབ་ཏུ་སྦྱར། །སྔགས་དང་རྒྱུད་ལ་རང་གི་  
སྔགས། །རང་སྔགས་ལས་ནི་ཐམས་ཅད་པ། །གང་ལ་ཡི་གེ་ར་མང་ཞིང། །མཐའ་ན་ཡི་གེ་ཕཊ་ཧཱུཾ་བཅས། །འདི་དག་སྔགས་ནི་གདུག་པ་ཆེ། །གཟི་བརྗིད་ལྡན་ཞིང་གཟི་  
མདངས་ཆེ། །མི་ཞི་སྲོག་གཅོད་བྱེད་པ་སྟེ། །གདུག་པའི་སེམས་ཅན་དག་ལ་སྦྱར། །ཁྱད་པར་དུ་ན་སྡིག་ཡོད་པས། །དེ་བས་ལས་དེ་མི་བྱའོ། །རྟག་ཏུ་ཐུབ་པས་སྤངས་  
བས་ན། །འབད་དེ་ཟློས་པོས་སྤང་བར་བྱ། །སྔགས་ནི་ཞི་དང་རྒྱས་པ་དག་གཉིས་ཀྱི་དོན་ནི་འགྲུབ་འགྱུར་ཏེ། །ལས་ལ་ཇི་སྲིད་གསུངས་པ་དག་སྐད་ཅིག་གིས་ནི་  
ཐམས་ཅད་འགྲུབ། །འདི་དག་སྔགས་ནི་ལེགས་བཟླས་ན། །གཟི་བརྗིད་ལྡན་ཞིང་རྫུ་འཕྲུལ་ཆེ། །རྒྱལ་བས་གསུངས་པའི་སྔགས་ཀྱིས་ནི། །ཞི་བའི་ལས་ནི་བྱ་བ་  
ཡིན༑ ༑རིན་ཆེན་རིགས་ཀྱིས་བྱ་བ་ནི། །རྒྱས་པའི་ལས་ནི་ཐམས་ཅད་དོ། །གང་དག་སྡིག་པའི་ལས་རྣམས་ཀུན། །མངོན་སྤྱོད་ལ་ནི་རབ་ཏུ་སྦྱར། །མངོན་པར་སྤྱོད་  
བའི་ལས་རྣམས་ནི། །རྡོ་རྗེའི་རིགས་ཀྱིས་བྱ་བ་ཡིན། །འཇིག་རྟེན་མགོན་གྱིས་བཀག་ན་ཡང། །གནོད་སྦྱིན་དབང་ལ་རབ་ཏུ་བསྟན། །སེམས་ཅན་རྣམས་ནི་གདུལ་  
  
  
༄༅། །བའི་ཕྱིར། །སྔགས་ཀྱི་ཆེ་བའི་བདག་ཉིད་གསུངས་།རིགས་གསུམ་ཉིད་ཀྱིས་ཐམས་ཅད་དུ། །རྣམ་པ་གསུམ་དུ་བསྟན་པ་ཡིན་།ཐུབ་པ་  
ཉིད་ཀྱིས་རིགས་དག་ནི། །གང་ཡང་བརྒྱད་དུ་ཡང་དག་བསྟན། །གྲུབ་པ་དེ་དག་རྣམས་གསུམ་འགྱུར། །རྣམ་པ་གསུམ་དུ་ཡང་དག་བསྟན་།མཆོག་དང་བར་མ་ཐ་མ་  
ནི༑ ༑དེ་དག་རྣམ་པ་གསུམ་འབྱེད་པ། །ཞི་དང་རྒྱས་པ་དག་དང་ནི། །མངོན་སྤྱོད་པར་ནི་འདོད་པ་ཡིན། །སྔགས་དང་ལྡན་པ་ཉིད་དག་དང། །རྒྱུད་དང་ལྡན་པ་ཁོ་  
ནར་བསྟན། །སྔགས་ཀྱི་འགྲོ་བའི་བདག་ཉིད་ཆེ། །མངོན་པར་སྤྱོད་ལ་སྦྱར་བ་ཡིན། །འདི་དག་ལས་ནི་མི་འདོད་དེ། །ཐུབ་པ་མཆོག་གིས་སྨད་པ་ཡིན། །ཤིན་ཏུ་  
ཉམ་ངར་གྱུར་ཀྱང་ནི། །སྲོག་ལ་གནོད་ལས་མི་བྱའོ། །མདོར་བསྡུ་ན་ནི་མ་འདྲེས་པ་དང། །ལས་ཀྱི་བདག་ཉིད་ཆེན་པོར་བསྟན། །དེར་ནི་རིགས་དང་ཆོ་ག་སྔགས། །  
ལས་ནི་རྒྱ་ཆེ་རྒྱ་ཆེ་བ། །ཆོ་གའི་རྒྱལ་པོ་འདི་ལ་གསུངས་།རྒྱུད་གཞན་དག་ལའང་སྣང་བ་ཡིན། །ལས་ཉམས་རྣམས་ནི་མི་བསྟན་ཅིང། །སྔགས་རྣམས་ཀུན་  
ལ་རིག་པར་ལྡན། །འཇིག་རྟེན་སྔགས་རྣམས་ཇི་སྙེད་པ། །དེ་བཞིན་ཆ་བཅས་ཆ་མེད་པའོ། །འཇིག་རྟེན་འདས་པ་ཐམས་ཅད་ཀྱང། །འདི་འདྲའི་ཡོན་ཏན་  
  
  
།སྔགས་གྲུབ་གྲངས་ནི་མེད་གྱུར་ཀྱང། །དེ་གྲངས་ཡོངས་སུ་བརྗོད་པར་བྱ། །དང་པོ་གྲངས་ཅིག་འབྱུང་བ་སྟེ་།དེ་བཞིན་ཉི་ཤུའང་ལྡན་པར་  
འབྱུང། །དེ་ནས་མདོར་ན་སུམ་ཅུ་སྟེ། །དེ་ལས་གཞན་ཡང་བཞི་བཅུ་ཡིན། །དེ་ཕྱེད་བསྣན་ན་དྲུག་ཅུ་སྟེ། །དེ་བཞིན་བཅུས་བསྣན་བདུན་ཅུ་ཡིན། །དེ་སྟེང་བཅུ་ནི་  
བསྣན་པ་ལ། །བརྒྱད་ཅུའི་གྲངས་སུ་གསུངས་པ་ཡིན། །དེ་ལ་བཅུས་བསྣན་དགུ་བཅུར་གསུངས། །བཅུ་གཞན་གྱིས་བསྣན་བརྒྱ་ཡིན་ཏེ། །བརྒྱ་ཡི་གྲངས་ཀྱིས་  
བགྲང་བ་ཡིན། །དེ་དག་བཅུ་ལ་སྟོང་ཕྲག་གཅིག་སྟོང་ཕྲག་བཅུ་ལ་ཁྲི་ཡིན་ཏེ། །ཁྲི་བཅུ་ལ་ནི་འབུམ་ཕྲག་གཅིག་འབུམ་ཕྲག་བཅུ་ལ་ས་སྟེ། །ས་ཡ་བཅུ་  
ལ་བྱེ་བ་ཡིན། །བྱེ་བ་བཅུ་ལ་དུང་ཕྱུར་ཏེ། །དུང་ཕྱུར་བཅུ་ལ་ཐེར་འབུམ་ཡིན། །དེ་བཅུ་ཐེར་འབུམ་ཆེན་པོར་བསྟན། །དེ་བཅུ་ལ་ནི་ཤུག་རྔོག་སྟེ། །ཤུ་རྔོག་བཅུ་  
ལ་མཆོག་ཉལ་ཡིན། །མཆོག་ཉལ་བཅུ་ལ་རྐྱང་ཕྱེ་སྟེ། །རྐྱང་ཕྱེ་ཆེན་པོ་དེ་བཅུ་ཡིན། །དེ་བཅུ་ལ་ནི་ཁྱད་ཕྱིན་ཡིན། །ཁྱད་ཕྱིན་ཆེན་པོ་དེ་བཅུ་ཡིན། །དེ་དག་བཅུ་ལ་  
སྒྱུ་མར་བརྗོད། །སྒྱུ་མ་ཆེན་པོ་དེ་བཅུ་ཡིན། །དེ་བཅུ་ལ་ནི་མཚོ་ལས་ཞེས། །འཇིག་རྟེན་འདྲེན་པས་གསུངས་པ་ཡིན། །མཚོ་ཡས་ཆེན་པོ་དེ་དག་བཅུ། །མཚོ་ཡི་  
  
  
༄༅། །ཆེན་པོ་དེ་བཅུ་ལ། །དུག་ཆེན་པ་ཡི་རྒྱ་མཚོ་ཡིན། །དེ་དག་ཉི་ཤུའི་ཕྱེད་ལ་ནི། །དུག་ཆེན་རྒྱ་མཚོ་ཆེན་པོ་ཡིན། །དུག་ཆེན་རྒྱ་མཚོ་བཅུ་ལ་  
ནི༑ ༑མཆོག་ཡས་ཞེས་ནི་བརྗོད་པ་ཡིན། །མཆོག་ཡས་བཅུ་ཞེས་བསྟན་པ་ནི། །བན་བུན་དག་ཏུ་རབ་ཏུ་བསྟན། །བན་བུན་དེ་དག་བཅུ་ལ་ནི། །དེ་ནི་མ་ལུས་པ་ཞེས་  
བརྗོད། །དེ་དག་ཉི་ཤུའི་ཕྱེད་ལ་ནི། །མ་ལུས་ཆེན་པོ་ཞེས་སུ་བརྗོད། །དེ་ཚེ་གྲངས་ཀྱི་ཚད་དུ་ནི། །འཇིག་རྟེན་འདྲེན་པས་གསུངས་པ་ཡིན། །བཅུ་ཡི་གྲངས་ཀྱིས་  
བཅུར་བྱས་ན། །གྲངས་ནི་གྲངས་མེད་ཅེས་སུ་བརྗོད། །གྲངས་མེད་བཅུར་ནི་བསྒྱུར་བྱས་ན། །དེ་ལས་གཞན་དུ་དཔག་མེད་ཡིན། །དཔག་མེད་སྟོང་དུ་བསྒྱུར་བྱས་  
ན༑ ༑འཇིག་རྟེན་ཞེས་ནི་ཡོངས་སུ་བསྟན། །འཇིག་རྟེན་དེ་བཅུ་འཇིག་རྟེན་ཆེ། །འཇིག་རྟེན་ཆེན་པོ་བསྒྲེས་བྱས་ན། །དེ་འོག་མུན་པ་ཞེས་སུ་བརྗོད། །མུན་པ་  
ལས་ནི་སྣང་བར་བརྗོད། །སྣང་བ་ཆེན་པོ་དེ་དག་བཅུ། །དེ་བཅུ་ལ་ནི་ཕུང་པོར་བརྗོད། །ཕུང་པོ་དེ་བཅུ་བསྒྲེས་ན་ནི། །ཕུང་པོ་ཆེན་པོར་དེ་བརྗོད་དོ། །ཕུང་པོ་  
ཆེན་པོ་དེ་བཅུ་ལ། །འདི་ནི་ཟབ་པ་ཞེས་བརྗོད་དོ། །ཟབ་པ་ལས་ནི་བརྟན་པར་བརྗོད། །བརྟན་པ་ལས་ནི་རབ་བརྟན་འགྲོ། །དེ་ནས་གོང་དུ་མང་ལྡན་ཡིན། །  
  
  
།རྩིས་ཤེས་དམ་པས་གནས་སུ་བརྗོད། །དེ་ནས་གནས་ནི་ཆེན་པོར་འགྲོ། །ཆེན་པོའི་གགས་ཞེས་འདོད་པ་བཞིན། །དཔག་དང་[?]  
དཔག་མེད་མཉམ་བྱས་ནས། །དེ་དོན་ཆེན་པོར་ཡོངས་སུ་བསྒྲགས། །དོན་ཆེན་རབ་འབྱོར་གནས་དང་ནི། །དེ་ལས་རྒྱ་མཚོ་ཆེན་པོར་འགྲོ་།དང་པོ་རྒྱ་མཚོ་ཆེན་  
པོར་བསྟན། །དང་པོའི་དང་པོར་ཕན་པ་དང། །དང་པོ་མཆོག་ཅེས་བྱ་བར་བསྟན། །མཆོག་ལས་གཙོ་བོར་བརྗོད་པ་སྟེ། །གཙོ་ལས་ཁྱིམ་གྱི་མིང་ཡིན་ནོ། །དེ་ནི་བསམ་མི་ཁྱབ་པར་བརྗོད།།  
བསམ་མི་ཁྱབ་ལས་མི་བཟད་གཟུགས། །མི་བཟད་གཟུགས་ལས་རྒྱས་ཐབས་འདོད། །རྒྱལ་ཐབས་ལས་གཞན་གཏེར་ཡིན་ཏེ། །དེ་ཡི་འོག་མ་དགེ་བ་ཡིན། །དགེ་  
བའི་ཕ་རོལ་སེམས་ལས་བྱུང། །དེ་ལས་གཞན་པའི་སེམས་བྱུང་ཆེ་།སེམས་ལས་སེམས་ནི་རྣམ་པར་གཡེང། །བརྗོད་པ་ཞེས་ནི་དེ་ལ་བྱ་།བརྗོད་པ་ལས་ནི་བརྗོད་  
མེད་ནས། །བསྙད་ཡས་སུ་ཡང་བརྗོད་པ་ཡིན། །བསྙད་ཡས་ལས་གཞན་བསྙད་ཡས་ཆེ། །དེ་ཚེ་ཕྱར་ཕྱུར་ཞེས་ཀྱང་བརྗོད། །ཕྱར་ཕྱུར་ལས་ནི་ཕྱར་ཕྱུར་ཆེ། །  
ཤུ་རྡོག་དེ་བཞིན་ཤུ་རྡོག་ཆེ། །རྩིས་ཀྱི་ཕ་རོལ་ཕྱིན་པའི་གནས། །དགེ་ཞིང་ཞི་བ་ཞེས་སུ་བསྟན། །དེ་ནས་བགེགས་ཆེན་མཐོང་བ་སྟེ། །ཆུ་འབྱུང་ཞེས་ནི་དེ་  
  
  
༄༅། །ལས་བརྗོད། །ཆུ་འབྱུང་དེ་ལས་སེམས་འཕྲུལ་གནས། །དེ་ལས་གཞན་པ་དམ་པ་ཡིན། །དེ་ལས་ཕ་རོལ་སངས་རྒྱས་ཡུལ། །དེ་ལས་  
གཞན་ནི་འཕེལ་བྱེད་ས། །འཇིག་རྟེན་མི་ཡི་རྩིས་དག་ནི། །བགྲང་བར་ཡང་ནི་མི་ནུས་སོ། །དེ་ལས་གཞན་དུ་སངས་རྒྱས་ཀྱི། །གོ་འཕང་དང་ནི་སྤྱོད་ཡུལ་ཡིན།།  
སངས་རྒྱས་ཞིང་ནི་གངྒཱའི་ཀླུང། །བྱེ་མ་སྙེད་དུ་བརྗོད་པ་ནི། །བསྡུས་ནས་རྡུལ་གྱི་ཚོགས་དག་ནི། །འདྲེན་པས་བསྟན་པ་མཛད་པ་ཡིན། །འདི་དག་དཔེར་ནི་བྱས་  
པ་སྟེ༑ ༑ཚད་མ་ཤེས་པའི་སྤྱོད་ཡུལ་མིན། །རྒྱུ་ཡིས་དངོས་པོ་བསྒྲུབ་བྱ་སྟེ། །རྩིས་ཀྱི་ཕ་རོལ་ཕྱིན་མི་ནུས། །འདི་ཙམ་རྫོགས་པའི་སངས་རྒྱས་ལ། །སྔོན་ནི་  
ང་ཡིས་བསྙེན་བཀུར་བྱས། །དཔག་མེད་བསྐལ་པ་དག་ཏུ་ནི། །དེ་དག་ལ་ནི་མཉེས་བྱས་ནས། །དེ་ཙམ་དུས་ཀྱི་མཐར་ཐུག་པར། །ང་ནི་བྱང་ཆུབ་སེམས་  
དཔར་གྱུར། །སེམས་ཅན་དོན་ནི་བསྒྲུབ་བྱའི་ཕྱིར། །སངས་རྒྱས་ཉིད་དུའང་ཡང་དག་བསྟན། །དེ་དང་དེར་ནི་བདག་གི་སྔགས། །ཆོ་ག་རྒྱ་ཆེན་བསྟན་པ་  
ཡིན༑ ༑ཆོ་ག་ཡི་ནི་རབ་མཆོག་འདི། །སངས་རྒྱས་འདི་དག་ཀུན་གྱིས་གསུངས། །འདི་ཙམ་ཚད་ཀྱི་སངས་རྒྱས་ཀྱིས། །སྔོན་ཆད་འདི་ནི་གསུངས་པ་ཡིན།།  
  
  
།གཞོན་ནུ་ང་ཡང་ང་ཡིས་བསྟན། །ཇི་སྙེད་འཇིག་རྟེན་སྔགས་རྣམས་དང། །ཆོ་གའི་རྒྱལ་པོའི་སྣོད་དང་ནི། །དེ་བཞིན་འཇིག་རྟེན་འདས་པ་  
དང༑ ༑མི་དང་ལྷ་དང་ལྷ་མིན་དང། །ཐམས་ཅད་ཀུན་གྱི་སྔགས་རྣམས་ནི། །རྒྱུད་དང་རིགས་པར་རབ་ཏུ་བསྟན། །ཆོ་གའི་རྒྱལ་པོ་རྫུ་འཕྲུལ་ཆེ། །གང་དུ་ཀུན་གྱིས་  
ཡོངས་སུ་བཀུར། །དེ་དག་ཆོ་ག་ཞིབ་མོ་ཡིས། །འཇམ་པའི་ངག་ནི་འགྲུབ་པར་འགྱུར། །འཇམ་དཔལ་དབྱངས་ཀྱི་ཆོ་ག་ནི། །འདི་ཉིད་ཀྱི་ནི་ཞིབ་མོ་ཞེས། །དེ་དག་  
འགྲུབ་པར་གསུངས་པ་སྟེ། །ཐམས་ཅད་ཀུན་པས་མཐུ་ལྡན་འགྱུར་།གང་ཡང་མི་ཡི་འཇིག་རྟེན་དང། །གང་གཞན་སྔགས་ཀྱི་ལྷ་མོ་དང། །འཇིག་རྟེན་འདས་པའི་  
སྔགས་ཀུན་དང། །འཇིག་རྟེན་རྫུ་འཕྲུལ་ཆེ་དང་བཅས། །འདི་ཉིད་ཚུལ་གྱི་ཆོ་ག་ཡིས། །ཆོ་གའི་རྒྱལ་པོས་འགྲུབ་པ་ཉིད། །སྔགས་རྣམས་ཀུན་དང་ཆོ་ག་ཀུན། །  
འདི་ཡི་དབང་དུ་འགྱུར་བར་བསྟན། །ཆོ་གའི་རྒྱལ་པོ་བླ་མེད་འདི་།གང་དུ་འཇམ་དཔལ་གྱིས་རབ་བཞེད། །གང་ཡང་བཟོ་ནི་རྣམ་པར་ཤེས། །འཇིག་རྟེན་པ་ཡི་  
འཇིག་རྟེན་འདོད། །རྒྱུ་མཚན་ཤེས་དང་ལ་ཉེ་བཟང། །སྐར་མའི་དཔྱད་ཀྱི་རྟགས་དང་ནི། །རྒྱུ་མཚན་ཤེས་དང་སྤྱོད་པ་དང་།སྒྲ་སྐད་དགེ་དང་མི་དགེ་དང། །འབྱུང་  
  
  
༄༅། །པོ་ཀུན་གྱི་སྐད་ཤེས་དང། །སྤྱོད་དང་སེམས་ཀྱི་སྤྱོད་པ་དང། །ཟུར་གྱིས་ཤེས་པ་དག་ཀྱང་བཤད། །དེ་བཞིན་གཏེར་ལྟ་ནོར་སྒྱུར་  
བྱེད༑ ༑རྩི་དང་བརྡའ་སྤྲོད་བསྟན་བཅོས་དང། །གོས་ཀྱི་རིམ་པའི་ཆོ་ག་དང། །ནད་རིག་གསོ་བ་རིག་པ་དང། །དེ་ཉིད་ཐམས་ཅད་ཕན་དང་བདེ། །གཏན་ཚིགས་  
ལུགས་ཀྱི་བསྟན་བཅོས་དང། །གཞན་ཡང་སྒྲ་ཡི་བསྟན་བཅོས་བསྟན་།སྡེབ་སྦྱོར་རིག་བྱེད་དྲི་ཟའི་གླུ། །སྤོས་སྦྱོར་དག་ཀྱང་བསྟན་པ་ཡིན། །བདག་གིས་  
བྱང་ཆུབ་སེམས་ཀྱིས་ནི། །སེམས་ཅན་དོན་ཕྱིར་བཤད་པ་ཡིན། །བདག་ནི་བྱང་ཆུབ་སེམས་སྔོན་གྱུར། །འཁོར་བའི་རྒྱ་མཚོར་སྔར་གནས་ཚེ། །སེམས་ཅན་  
རྣམས་ལ་ཕན་པའི་ཕྱིར། །བདག་གིས་སུ་ནི་བཤད་པ་ཡིན། །འཁོར་བའི་དགོན་པ་ཚང་ཚིང་དུ། །བདག་ནི་ཡུན་རིང་དུས་སུ་གནས། །ཇི་ལྟར་གདུལ་བྱའི་  
སེམས་ཅན་ལ། །དེ་ལྟར་བདག་གིས་དེ་བཞིན་བྱས། །ཇི་ལྟ་ཇི་ལྟར་སེམས་ཅན་རྣམས། །ཕན་པའི་ལས་ནི་ལེན་པ་དག་ཕན་དོན་ལས་ཀྱི་དགེ་བའི་གཞི། །  
དེ་ལྟ་དེ་ལྟར་འདི་དག་བྱས། །སྣ་ཚོགས་ལས་ཀྱིས་བསྒྱུར་བ་ཡི་།སེམས་ཅན་འགྲོ་བའི་སྐྱེ་གནས་དག་འདི་དག་བྱ་བ་སྣ་ཚོགས་བྱས་།སྣ་ཚོགས་སྐྱེ་གནས་  
  
  
།ལས་རྣམས་སྣ་ཚོགས་ལྡན་པ་ཡིས། །སྣ་ཚོགས་དོན་གྱི་བསྟན་བཅོས་བསྟན། །རྣམ་པ་སྣ་ཚོགས་གཟུགས་ལྡན་པས། །འདི་ལ་དེ་བཞིན་བྱས་པ་  
བཞིན། །སྣ་ཚོགས་འགྲོ་བའི་སྐྱེ་གནས་སུ། །བདག་གིས་དེ་བཞིན་ཆ་བྱད་བྱས། །ཕན་པའི་བསམ་པས་སེམས་ཅན་ལ། །སྣ་ཚོགས་གཟུགས་ནི་བདག་གིས་སྤྲུལ།།  
དབང་ཕྱུག་བརྒྱ་བྱིན་ཚངས་པ་སོགས། །ཁྱབ་འཇུག་ནོར་སྦྱིན་བདེན་བྲལ་དང། །སྣ་ཚོགས་གཟའ་ཡི་གཟུགས་སོགས་ཀྱང། །དེ་ཚེ་སྔོན་ནི་ང་ཡིས་སྤྲུལ། །ཐུགས་རྗེ་  
ཆེན་པོའི་དབང་གྱུར་ཐུགས། །སེམས་ཅན་བསམ་པའི་སྤྱོད་ཡུལ་ཅན་།དེ་དག་ལ་ནི་རིམ་གྱིས་སུ། །ཞི་བའི་གནས་ལ་བཞག་པ་ཡིན། །འཁོར་བར་ཕན་ཚུན་  
འགྲོ་བ་ན། །ཡུན་རིང་དུས་སུ་ཐོགས་པ་ནི། །སེམས་ཅན་རྣམས་ཀྱི་དོན་བསྒྲུབ་ཕྱིར། །སྔགས་ཀྱི་ཚུལ་གྱིས་བསྟན་པ་ཡིན། །ཡུན་རིང་འཁོར་བའི་སྐྱེ་བར་ངེས། །  
སངས་རྒྱས་རིགས་ལ་བརྟེན་ནས་ནི། །ཡེ་ཤེས་སྔགས་དང་ཆོ་ག་ནི་།མཐར་གྱིས་བསྟན་པར་བྱས་པ་ཡིན། །བྱེད་པ་དང་ནི་བདག་པོའང་རུང། །ང་ལ་གང་ཡང་  
ཡོད་མིན་ཏེ། །ངེས་པའི་རིགས་ལ་བརྟེན་ནས་ནི། །ང་ཡི་སངས་རྒྱས་བྱང་ཆུབ་མཆོག་བདེ་བ་ནད་མེད་ཡང་དག་ཞི། །དྲི་མེད་མྱ་ངན་མེད་ཞི་བ། །ངས་ཐོབ་མྱ་  
  
  
༄༅། །ངན་འདས་ཞིབ། །སྐྱེ་བའི་འཆིང་ལས་ང་རབ་གྲོལ་།ཡང་ན་འཁོར་ལོ་རབ་བསྐོར་ཞིང། །ཡང་དག་མཐའ་ལ་བརྟེན་ནས་ནི། །སྔགས་ཀྱི་ཚིག་  
ནི་རྒྱ་ཆེན་དང། །ཆོ་ག་འདི་ནི་ང་ཡིས་བསྟན། །ལས་དང་ཆོ་ག་རྒྱ་ཆེ་བ། །ཟློས་པས་དོན་མེད་མི་བྱའོ། །འཇིག་རྟེན་ཇི་སྙེད་སྔགས་རྣམས་དང། །ཆོ་ག་དག་ཀྱང་རབ་  
བསྟན་པ། །དེ་ཀུན་མཆོད་ཅིང་རི་མོར་བྱ། །དེ་དག་ལ་ནི་བརྙས་པ་སྤང། །ཆོ་ག་རྒྱ་ཆེན་དེ་དག་ཀྱང། །དེས་ན་སྔགས་པས་བརྙས་མི་བྱ། །རྒྱུ་མཚན་ཤེས་དང་རིག་  
པ་དང། །སྐར་མའི་དཔྱད་ཤེས་སྐད་ཤེས་པ། །འདི་དག་དོན་མེད་མི་བྱ་སྟེ། །བཀྲ་ཤིས་དོན་དུ་བསྟན་པ་ཡིན། །མཐོང་བའི་ཆོས་ཀྱི་དོན་དུ་ཡང། །གྲུབ་པའི་རྫས་  
སོགས་སྨན་དང་ནི། །ཟང་ཟིང་བཅས་པར་མིག་སྨན་འགྲུབ། །དེ་ལས་བཀྲ་ཤིས་འགྲུབ་པ་ཡིན། །རབ་བསྔགས་རྒྱལ་བའི་ཚིགས་བཅད་དང་།བདེ་ལེགས་  
ཚིགས་བཅད་ཀྱིས་བརྒྱན་པ། །རབ་བསྔགས་ཞག་ནི་བཟང་པོ་དག་ཡར་ངོ་དག་གིས་ལེགས་མཚན་པ། །གཟའ་མཆོག་དཀར་བ་དག་ལྡན་ལ་།སྔགས་སྒྲུབ་  
པ་ནི་བརྩམ་པར་བྱ། །དེ་ལ་སོགས་པའི་དགེ་དང་ལྡན། །མི་དགེ་དག་ཀྱང་སྤང་བྱ་བ། །ང་ཉིད་ཀྱིས་ནི་སྔོན་བསྟན་ཏེ། །དེ་བས་ཟློས་པས་གཟུང་བར་བྱ། །འཇིག་  
  
  
སྐར་མའི་དཔྱད་ལ་མཁས་པ་དང། །གཞན་གྱི་རྒྱུད་ལ་མཁས་པ་དང། །ལུགས་ཀྱི་བསྟན་ཆོས་གཏན་ཚིགས་བཅས། །རིག་པའི་བསྟན་  
བཅོས་ལེགས་འབྲེལ་བ། །སེམས་ཅན་རྣམས་ལ་ཕན་བྱེད་གང། །དེ་ཀུན་ང་ཡིས་སྔོན་གསུངས་ཏེ། །སྔགས་ཟློས་པས་ནི་གཟུང་བར་བྱ། །ལམ་འདི་གྲུབ་པའི་རྒྱུ་ཡིན་  
བར༑ ༑དེ་ཉིད་གཟིགས་པས་བསྟན་པ་ཡིན། །གྲུབ་པའི་མཐའ་ནི་མཐའ་དག་ཀུན། །གང་ཡིན་ཐར་པའི་རྒྱུར་གསུངས་པ། །སྔགས་ཀྱི་ལམ་གྱིས་གྲུབ་པའི་རྒྱུར། །ང་ཉིད་  
ཀྱིས་ནི་བྱས་པ་ཡིན། །སྔགས་ཀྱི་རིག་པ་མཐའ་དག་ནི། །ཟློས་པས་དོན་མེད་མི་བྱའོ། །འཇིག་རྟེན་པ་ཡི་སྔགས་ཀུན་དང། །ངམ་པར་ཡང་ནི་རབ་བསྟན་དང། །དེ་  
བཞིན་འཇིག་རྟེན་འདས་བཟང་པོ། །ཐམས་ཅད་ཀུན་ལ་རབ་སྦྱར་བྱ་།སེམས་ནི་ལོག་པར་མི་བྱ་སྟེ། །ཡིད་ཀྱིས་ནམ་ཡང་སུན་མི་དབྱུང་།སྔགས་རྣམས་ཀུན་ལ་  
མཆོད་བྱེད་པ། །དམ་ཚིག་ཤེས་པར་རབ་ཏུ་བསྟན། །སངས་རྒྱས་དགོངས་ཤིང་ཕན་པ་ཡིན། །དེ་བཞིན་སྟོན་པའི་བསྟན་པ་ལ། །རབ་ཞུགས་རྒྱལ་བའི་སྲས་རྣམས་  
ཀྱང༑ ༑ཞུགས་པར་རབ་ཏུ་ཤེས་པ་ཡི། །ཐུབ་ཟླའི་དཀྱིལ་འཁོར་དག་ལ་ནི། །འདི་ནི་དམ་ཚིག་བཤེས་པར་གསུངས། །རྟག་ཏུ་སྔགས་རྣམས་དོན་ཡོད་དེ། །ཡང་དག་  
  
  
༄༅། །བསམ་པ་ཐོབ་པ་ཡིན། །གཞན་དབང་ངས་ནི་མ་བྱས་ཏེ་།བརྙས་པ་དག་ཀྱང་སྤྱད་མ་ཡིན། །སྔགས་རྣམས་འཕགས་པ་མ་ཡིན་པའང།།  
དེ་དག་དོན་མེད་བྱས་མིན་བརྗོད། །འཇིག་རྟེན་ཇི་སྲིད་སྔགས་རྣམས་སམ། །ཡང་ན་གཟུགས་སུ་བྱུང་བའང་རུང། །ཀུན་ནས་ཉོན་མོངས་མཐོང་ལམ་མཐའ། །དེ་  
དག་འབྲས་བུ་ཡོད་པར་བསྟན། །ཁྲོས་དང་ཞེ་སྡང་ལྡན་པ་ཡིས་།དོན་མེད་པར་ནི་མི་བྱའོ། །མི་འདོད་གུས་པ་མེད་པ་ཡིས། །ལས་ནི་མི་བྱ་འབྲས་བུ་མེད། །དེ་དང་  
འབྲེལ་བའི་སེམས་ལ་ནི། །ནམ་ཡང་དེ་ལ་སྦྱིན་མི་བྱ། །རྟག་ཏུ་མཉམ་པར་གཞག་ནས་སུ། །སྔགས་ཚིག་ལྡན་པར་བཟླས་བྱས་ཤིང་།ཆོ་ག་ཇི་བཞིན་གཟུང་  
བྱས་ན། །འབྲས་བུ་མཐའ་དག་ཐོབ་པར་འགྱུར། །ཡིད་ནི་གཡོ་མེད་བྱས་ནས་ཀྱང། །སྔགས་གཅིག་དེ་ནི་བཟླས་པར་བྱ། །སྔགས་ནི་དོན་ཀུན་སྒྲུབ་པ་སྟེ། །རྩེ་གཅིག་  
སེམས་ཀྱིས་འགྲུབ་པར་འགྱུར། །རྨོངས་པའི་བདག་ཉིད་གཡེང་བའི་སེམས། །དེ་ལ་གྲུབ་པ་འགྲུབ་མི་འགྱུར། །གང་ལ་ཡིད་ནི་དག་པ་དང་།བསྟན་པ་ལ་ནི་  
རབ་དད་པ། །འབྲས་བུ་མཐའ་དག་འགྲུབ་པ་སྟེ། །འགྲོ་བ་དམ་པ་འཐོབ་པར་འགྱུར། །དཀོན་མཆོག་གསུམ་ལ་དད་པ་ནི། །འདོད་པའི་གྲུབ་པ་ཉེ་བར་བསྟན།།  
  
  
དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་མདོ་ལས། ལས་དང། བྱ་བ་དང། ཆོ་ག་དང། རྒྱུ་  
མཚན་ཤེས་པའི་ལེའུ་རབ་འབྱམས་ལས་ཉི་ཤུ་རྩ་བདུན་པ་རྫོགས་སོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས། གཞན་ཡང། གནས་གཙང་  
མའི་གཞལ་མེད་ཁང་ལ་གཟིགས་ནས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ། ཁྱོད་ཀྱི་ཕྱག་རྒྱ་དང། སྔགས་རབ་འབྱམས་མཆོག་  
ཏུ་ཤིན་ཏུ་གསང་བ་ཉོན་ཅིག་མ་དད་པའི་སེམས་ཅན་དང། དེ་བཞིན་གཤེགས་པའི་བསྟན་པ་ལ་མངོན་པར་དད་པ་མེད་པ་དང། དམ་ཚིག་མེད་པ་དང། གནང་  
བ་མེད་པ་དང། དཀོན་མཆོག་གསུམ་གྱི་གདུང་རྒྱུན་གཅོད་པར་བྱེད་པ་དང། མི་དགེ་བའི་བཤེས་གཉེན་གྱིས་ཡོངས་སུ་ཟིན་པ་དང། བསོད་ནམས་མི་འདོད་པ་  
དང༑ སྐྱེ་བོ་སྡང་བ་དང་འགྲོགས་ཤིང་འདྲེས་པ་དང། སྡིག་པའི་གྲོགས་པོས་ཡོངས་སུ་ཟིན་པ་དང། སངས་རྒྱས་དང་ཆོས་ལས་ཐག་རིང་དུ་གྱུར་པ་དང། ཆོ་ག་འདི་ལས་  
འབྲས་བུ་མེད་པར་གྱུར་བ་དང། སློབ་དཔོན་གྱིས་མན་ངག་མེད་བ་དང། གཞོན་ནུ། །ཁྱོད་ཀྱི་གསང་བའི་དཀྱིལ་འཁོར་ལ་དབང་མ་བསྐུར་བ་དང། དེ་བཞིན་གཤེགས་  
  
  
༄༅། །པའི་རིགས་ལ་དམ་ཚིག་མ་མཐོང་བ་དང། སྐྱེ་བོ་མངོན་པར་མི་འདོད་པ་དང། སྣོད་དུ་མ་གྱུར་པའི་སེམས་ཅན་རྣམས་ལ་བསྟན་པར་མི་  
བྱའོ༑ ༑སངས་རྒྱས་ཆོས་ལ་མ་དད་དང། །བྱང་ཆུབ་ལམ་ནི་རིང་གྱུར་ལ། །དེ་ལ་ཕྱག་རྒྱ་མི་སྦྱིན་ཞིང། །རྒྱུད་ཉིད་ཀྱང་ནི་བསྟན་མི་བྱ། །བག་མེད་རྨོངས་པར་གྱུར་  
པའམ། །ཡང་ན་གལ་ཏེ་ཆགས་པས་བྱིན། །ཟློས་པ་ཕྱིན་ཅི་ལོག་བྱེད་ལ། །དེ་ལ་སྔགས་ནི་མི་འགྲུབ་བོ། །ཕྱག་རྒྱ་ཉེ་བར་མི་འགྱུར་ཞིང། །སྔགས་ཉིད་ཀྱང་ནི་  
གཞན་དུ་འགྱུར། །མྱུར་དུ་གྲུབ་པ་མི་འཐོབ་ཅིང། །དེ་ཡི་ལུས་ཀྱང་ཉམས་པར་འགྱུར། །ཞི་ཞིང་དད་པའི་སེམས་ལྡན་དང། །དེར་ནི་དམ་ཚིག་མཐོང་བ་དང། །  
རྒྱུད་དང་སྔགས་ལ་རབ་ཞུགས་ལ། །ཕྱག་རྒྱ་རྒྱུད་ནི་བསྟན་པར་བྱ། །དཀོན་མཆོག་གསུམ་ལ་མཆོད་བྱེད་དང། །རྒྱལ་བའི་བསྟན་ལ་རབ་དད་དང། །ཆོ་གའི་  
སྦྱོར་བ་མཐོང་བ་དག་དེ་དག་ལ་ནི་ཕྱག་རྒྱ་བསྟན། །བྱང་ཆུབ་སེམས་ཀྱི་ཆོ་ག་ཤེས། །བྱང་ཆུབ་སེམས་ཀྱིས་རྣམ་པར་བརྒྱན་།རྟག་ཏུ་བྱང་ཆུབ་ལམ་ལ་གནས། །  
དེ་དག་ལ་ནི་ཕྱག་རྒྱ་བསྟན། །སྔགས་དང་རྒྱུད་ལ་རབ་བརྩོན་ཞིང། །ཕན་ཚུན་བརྒྱུད་པས་དམ་ཚིག་མཐོང། །བྱང་ཆུབ་ཆེན་པོར་དམ་བཅས་པ། །དེ་ལ་ཕྱག་རྒྱ་  
  
  
།རྒྱལ་བའི་སྲས་པོ་དག་དང་ནི། །དེ་བཞིན་ཉན་ཐོས་རང་རྒྱལ་དང། །མཐོང་བའི་ཆོས་ཀྱི་འབྲས་ཐོབ་ཀྱང། །དེ་ལ་ཕྱག་རྒྱ་རབ་ཏུ་བསྟན། །ཆོས་རྣམས་ལ་  
ནི་རྣམ་རྟོག་མེད། །དད་ཅིང་སེར་སྣ་བྲལ་བ་དང། །སྟོན་པའི་བཀའ་ལ་རིགས་པར་ཤེས། །དེ་ལ་ཕྱག་རྒྱ་རབ་ཏུ་བསྟན། །རྩ་བརྒྱད་བརྒྱ་ཡི་ཚད་དུ་ནི། །འདི་དག་ཕྱག་རྒྱ་  
ཕྱག་རྒྱས་བཏབ། །ལྷག་དང་ཉུང་བ་མ་ཡིན་པར། །མངོན་སུམ་སངས་རྒྱས་ཀྱིས་རབ་བཤད། །འཇམ་དཔལ་གང་གི་ཆོ་ག་ལ། །སྔགས་ཀྱང་དེ་དང་མཉམ་པ་ཡི། །  
བརྒྱད་བཅས་བརྒྱ་ཞེས་གསུངས་པ་དང། །སྔགས་རྣམས་དེ་དང་མཉམ་པར་བསྟན། །ཕྱག་རྒྱའང་བརྒྱ་ནི་རྩ་བརྒྱད་དུ། །ཐུབ་པ་མཆོག་གིས་སྔོན་གསུངས་སོ། །འདི་ཙམ་  
ཆེད་དུ་ཆོ་ག་ལ། །ཕྱག་རྒྱ་སྔགས་ནི་ཡང་དག་འབྱུང། །སངས་རྒྱས་ཀུན་གྱི་མཛོད་འདི་ནི། །སྔགས་ཀྱི་མཛོད་དུ་ཉེ་བར་བསྟན་།ཕྱག་རྒྱ་སྔགས་ནི་མཉམ་ལྡན་ན། །  
ཡང་དག་ལྡན་པས་ལས་མྱུར་བྱེད། །འཁོར་ལོ་མེད་པའི་ཤིང་རྟ་ནི་།རིགས་པར་འགྲོ་བར་མི་འབྱུང་སྟེ། །དེ་བཞིན་སྔགས་རྣམས་མ་ལུས་པ། །ཕྱག་རྒྱ་མེད་པར་  
ལས་མི་བྱེད། །སྔགས་དང་ཕྱག་རྒྱ་མཉམ་ལྡན་ཞིང། །ཡང་དག་ལྡན་པས་མྱུར་ལས་བྱེད། །ལྷ་དང་ལྷ་མིན་བཅས་པ་ཡིས། །འཇིག་རྟེན་གསུམ་ཀུན་འགུགས་བྱེད་  
  
  
༄༅། །ན། །ལས་གཞན་དག་གིས་ལེགས་སྦྱར་བའི། །མི་ཡི་འཇིག་རྟེན་སེམས་ཅི་དགོས། །མཐོང་ཆོས་འབྲས་བུ་འདི་དག་གི་རྒྱག་རྒྱ་སྔགས་ལ་  
སྣང་བ་ཡིས། །གཉི་ག་ལྡན་ཞིང་དག་པ་དང། །ཆོ་ག་ལྡན་པའི་དོན་བསྟན་ན། །རྒྱལ་བ་མཆོག་དང་སྲས་རྣམས་དང། །འབྱུང་པོ་རྣམས་ནི་འགུགས་པར་བྱེད། །སྔགས་  
དང་ཕྱག་རྒྱ་དཀའ་ཐུབ་ཉིད། །རྣམ་གསུམ་ལས་ནི་ལེགས་གནས་དང་།ཅི་འདོད་ཕུན་སུམ་ཚོགས་པ་ཀུན། །དེ་བཞིན་ཟོས་པས་ཐོབ་པར་འགྱུར་།སྔགས་རྣམས་  
ཕྱག་རྒྱ་ཕྱག་རྒྱ་བཏབ། །སྔགས་ཀྱིས་ཀྱང་ནི་དེ་རྒྱབ་བཏིབ་།སྔགས་ནི་ཕྱག་རྒྱ་མེད་པས་མིན། །སྔགས་དང་ཕྱག་རྒྱ་སྤངས་པས་མིན། །ཕྱག་རྒྱ་སྔགས་ནི་མཉམ་  
ལྡན་ན། །ཡང་དག་ལྡན་པས་ལས་ཀུན་བྱེད། །འདི་དག་ཕན་ཚུན་འབྲས་བུ་སྟེ། །ཕན་ཚུན་འབྲས་བུ་འབྱུང་བ་ཡིན། །སྒྲུབ་པས་རིགས་ལྡན་སྦྱར་བྱས་ན། །བསྒྲུབ་བྱ་  
མིན་པའི་ལས་རྣམས་མེད། །ཕྱག་རྒྱ་ལྡན་པའི་ཟློས་པ་པོས་།སྔགས་རྣམས་མ་ལུས་འགྲུབ་པར་འགྱུར། །ཆོ་ག་མཐོང་བས་རབ་བརྩོན་ཞིང། །སྔགས་དང་ཕྱག་  
རྒྱ་ཀུན་བྱས་ན། །གང་དུ་འགུགས་འགྱུར་མི་འགྲུབ་པ། །དེ་གནས་དེ་ནི་ཡོད་མ་ཡིན། །སྲིད་རྩེ་མནར་མེད་པར་དང་ནི། །འཇིག་རྟེན་ཁམས་ཀྱི་འགྲོ་བ་གཞན། །  
  
  
།བསྒྲུབ་བྱ་མ་ཡིན་གང་ཡང་མེད། །སེམས་ཅན་སྐྱེ་གནས་ལས་སྐྱེས་དང། །བྱང་ཆུབ་སེམས་དཔའ་མི་སྣང་བའང། །ཆོ་གས་བསྐུལ་  
ནས་མི་འགུགས་པ། །དེ་ནི་གང་ཡང་ཡོད་མ་ཡིན། །སྲུང་བའི་ཆོ་གའི་རྒྱུད་དག་གམ། །ལས་འགྲུབ་བཟློག་པར་བྱ་བ་ལ། །ས་བཅུ་ལ་ནི་གནས་པ་ཡི། །བྱང་ཆུབ་སེམས་  
དཔས་ཀྱང་མི་ནུས། །སྔགས་དང་ཕྱག་རྒྱ་ལ་གནས་ལ། །འབྱུང་པོ་ཀུན་གྱིས་མི་ཚུགས་སོ། །དཀའ་ཐུབ་པ་བཟླས་པ་ཆོ་གའི་ལམ། །སྦྱིན་སྲེག་ལས་ལ་རབ་སྦྱར་ན། །འདི་  
ལས་སྐྱེ་ཞིང་དེ་ལས་གྲུབ། །ཕྱག་རྒྱ་སྔགས་ལ་སྣང་བ་ཡིན་།ཟློས་པ་རྟག་ཏུ་འབད་བརྩོན་ཞིང། །རྟག་ཏུ་དེ་དག་ལ་གནས་ན་།སྔགས་རྣམས་གྲུབ་པར་འགྱུར་བ་སྟེ། །དོན་  
ཡོད་འགྱུར་བར་ཐུབ་པའི་བཀའ། །སངས་རྒྱས་ཀུན་གྱི་གསུང་དག་ནི་།དེ་དག་གིས་ནི་གཞན་དུ་བྱས། །སྔགས་དང་རྒྱུད་ནི་རིགས་པ་ལ་།གང་ཞིག་རྟག་ཏུ་མི་འཇུག་པའོ།།  
སྔགས་དང་ཕྱག་རྒྱ་མཐའ་དག་གི། །གང་ཞིག་ཆོ་ག་ལྡན་བྱེད་པའོ། །འཇམ་དཔལ་ལ་གཞོན་ནུ་འདི་དག་ནི། །ཡང་དང་ཡང་དུ་བསྟན་པ་ཡིན། །སྔགས་ཀྱི་རིགས་པ་མཐའ་  
དག་ནི། །ཕྱག་རྒྱས་སྔགས་ནི་ཕན་པ་འབྱུང། །དེ་སྲིད་ལས་ལ་ཆོ་གའི་རྒྱལ། །འདིས་ནི་འབྲས་བུ་རྒྱ་ཆེན་འབྱུང། །འཇིག་རྟེན་གསང་མཆོག་ཕན་པ་དང། །སྔགས་དང་  
  
  
༄༅། །ཕྱག་རྒྱས་དམ་བཅས་པ། །དེ་ནས་རིགས་ལྡན་འཇམ་དཔལ་དེ། །ཁྱབ་པར་བྱེད་པ་བྱིས་པའི་གཟུགས། །ཅུང་ཟད་འཛུམ་པའི་བཞིན་  
གྱུར་གནས། །གཞོན་ནུ་སྣ་ཚོགས་ཡང་དག་འབྱུང། །བྱང་ཆུབ་སེམས་དཔའ་བརྩོན་འགྲུས་ཆེ། །ས་བཅུ་ལ་ནི་གནས་པ་ཡིས། །སངས་རྒྱས་ཉི་མའི་གཉེན་གྱུར་  
པ༑ ༑ཐུབ་པ་མཆོག་ལ་རབ་ཏུ་ཞུས། །བཅོམ་ལྡན་སྔགས་ཀྱི་རྒྱུད་དག་ནི། །གང་ཡིན་འདི་ནི་འཇིག་རྟེན་བསྟན། །སྔོན་གྱི་སངས་རྒྱས་དག་གིས་ཀྱང། །དེ་ཡང་  
བདག་ལ་གསུངས་པ་ཡིན། །དེ་ལྟར་ཤཱཀྱ་སེང་གེ་ཡིས། །ཅི་ཡི་ཕྱིར་ན་རབ་ཏུ་གསུངས། །བདག་ནི་དེ་ལྟར་ཐེ་ཚོམ་འཚལ། །ཐུབ་པ་མཆོག་གིས་བདག་  
ལ་གསུངས། །བློ་ལྡན་ཀ་ལ་པིངྐའི་སྐད། །ཚངས་པ་ཡི་ནི་གསུང་དབྱངས་ཀྱི། །ས་བཅུ་ལ་ནི་རབ་གནས་པའི། །བྱང་ཆུབ་སེམས་དཔའ་ལ་གསུངས་པ། །སྔོན་  
ནི་བསྐལ་པ་མང་པོ་རུ། །ད་ནི་འཁོར་བར་འཁོར་བ་ན། །ཐུབ་དབང་མེ་ཏོག་ཀུན་སྐྱེས་ལས། །ཆོ་གའི་རྒྱལ་པོའང་ང་ཡིས་ཐོབ། །དེ་དང་དེར་ནི་སེམས་ཅན་  
ལ༑ ༑ཕན་པ་མང་པོ་བྱས་པ་ཡིན། །ཐུགས་རྗེའི་དབང་དུ་སོང་ནས་ནི། །ད་ཚེ་བདག་གི་སྨོན་ལམ་བྱས། །སངས་རྒྱས་མཆོག་ཏུ་དེ་ཚེ་བདག་དུས་ཀྱི་མཐར་