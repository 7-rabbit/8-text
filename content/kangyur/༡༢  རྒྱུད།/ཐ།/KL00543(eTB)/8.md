  
།དུས་ནི་འཇིགས་རུང་དེ་ཡི་ཚེ། །དེ་ཡང་གྲུབ་པ་རབ་ཏུ་འགྲོ། །དེ་བཞིན་སྔགས་ནི་རྣམས་གསུམ། །སྒྲུབ་བའང་རྣམ་པ་གསུམ་ཡིན་ནོ། །རྣམ་གསུམ་ཉིད་ཀྱིས་དུས་སུ་  
ནི༑ ༑རྣམ་གསུམ་སྒྲུབ་པར་འདོད་པ་ཡིན། །རྒྱ་ཆེའི་གཏམ་དང་ལྡན་པ་དག་མདོར་བསྡུས་ནས་ནི་བཤད་པར་བྱ། །གཙོ་བོ་མྱ་ངན་མེད་བ་ཡི། །དེ་འོག་རྒྱལ་པོ་བྱུང་བ་ནི། །མྱ་ངན་  
བྲལ་ཞེས་རྣམ་པར་གྲགས། །འཇིག་རྟེན་ཆོས་ཀྱིས་སྤྱོད་པར་ལྡན་།ལྷ་མོ་གོས་དཀར་མོ་ཡི་ནི། །དེ་ཡི་སྔགས་འདི་ཡོངས་སུ་འགྲུབ། །མྱ་ངན་རྣམ་བྲལ་གྱིས་བསྒྲུབས་ནས། །ལྷ་  
ཡི་གནས་སུ་རབ་ཏུ་སོང། །ཡུན་རིང་བདེ་བ་མཐོ་རིས་སུ། །རྒྱལ་པོ་ཆེན་པོ་རྗེས་སུ་མྱོང། །ཕྱིར་ཡང་མི་ཡུལ་ཕྱིན་ནས་ནི། །བློ་ལྡན་ཆོས་ཀྱི་ངང་ཚུལ་ལྡན། །རྒྱལ་ཐབས་རྣམ་པ་སྣ་  
ཚོགས་ལྡན། །འོད་ཆེན་པོས་ནི་རྗེས་སུ་མྱོང། །ལོ་ནི་བདུན་ཅུ་རྩ་དྲུག་ཏུ། །དཔལ་ལྡན་མཆོད་རྟེན་མཆོད་པ་བྱེད། །དེ་ནས་དེ་ནི་ནད་བཏབ་ནས། །ལུས་ཞིག་ནས་ནི་ལྷ་རུ་འགྲོ། །  
དེ་ཡི་འོག་ཏུ་རྒྱལ་པོ་ནི། །དཔའ་བོའི་སྡེ་ཞེས་རབ་ཏུ་བརྗོད། །ཆོས་ལ་སྤྱོད་ཅིང་རྣམ་པར་གྲགས། །བསྟན་པ་འདི་ལ་མཉམ་པར་གཞག་།ལྷ་མོ་མཆོད་རྟེན་དཔལ་ཆེན་མ། །  
དེ་ཡི་སྔགས་ཀྱང་རབ་ཏུ་བསྒྲུབས། །དེས་ཀྱང་སྟོན་པའི་ཁང་ཆེན་ནི། །དེ་ཡི་ཚེ་ན་བྱས་པར་འགྱུར། །ས་རྣམས་རྒྱ་མཚོའི་མཐར་ཐུག་པར། །མ་ལུས་མཆོད་རྟེན་རྣམས་ཀྱིས་  
  
  
༄༅། །བརྒྱན། །དེ་ལ་རྣམ་སྨིན་ལས་ཀྱིས་ནི། །ལུས་ལས་སྐྱེས་པའི་ནད་ཀྱང་འབྱུང། །ཟླ་ཕྱེད་གཅིག་ཏུ་སྡུག་བསྔལ་ནས། །དེ་ནི་ཤི་འཕོས་ལུས་ཞིག་འགྱུར། །ལོ་  
ནི་བདུན་ཅུ་དག་ཏུ་ཡང། །མི་ཡི་ནང་དུ་རྒྱལ་ཐབས་བྱས། །ཤི་འཕོས་དེ་ནི་མཐོ་རིས་འགྲོ། །ངེས་པར་བྱང་ཆུབ་གཞོལ་བར་འགྱུར་།དེ་ཡི་འོག་ཏུ་རྒྱལ་པོ་ནི། །དགའ་བོ་ཞེས་བྱ་  
འབྱུང་པར་འགྱུར། །དཔལ་ལྡན་གྲོང་ཁྱེར་མེ་ཏོག་ཅེས། །སྡེ་ཆེན་སྟོབས་ནི་ཆེ་བར་གནས། །ཤ་ཟ་པི་ལུ་ཞེས་བྱ་བའི། །སྔགས་ཀྱང་དེས་ནི་བསྒྲུབས་པ་ཡིན། །དེ་ཡི་སྔགས་  
ཀྱི་མཐུ་ཡིས་ནི། །ལོངས་སྤྱོད་ཆེན་པོ་ཡོད་པར་འགྱུར། །རྒྱ་ཡི་གཙོ་བོ་ཞེས་བྱ་བ། །འཇིག་རྟེན་འདིར་ནི་འབྱུང་བར་འགྱུར། །དེ་ནོར་ཐོབ་པས་བློན་པོར་འགྱུར། །འཇིག་རྟེན་  
རྒྱལ་པོ་ཉིད་དུའང་འགྱུར། །དེ་ཡི་དུས་སུ་འབྱུང་བ་ནི། །བྲམ་ཟེ་ཚད་མ་ཤེས་པ་འོ། །ལོག་པའི་ང་རྒྱལ་དག་ལ་ཞེན། །མ་ག་དྷཱ་ཡི་གྲོང་ཁྱེར་གནས། །ལོག་པའི་ང་རྒྱལ་གྱིས་  
དྲེགས་རྣམས། །འབྱུང་བ་ཉིད་དུ་ཐེ་ཚོམ་མེད། །དེ་དག་གིས་ནི་རྒྱལ་པོ་བསྐོར། །དེ་དག་ལ་ནི་དེས་ནོར་བྱིན། །ནོར་ནི་མང་པོ་དེ་དག་གིས། །དགེ་བའི་བཤེས་ལ་རབ་མཆོད་  
ནས། །དེ་ཡི་ནོར་ནི་ཟད་པར་བྱེད། །མ་འདྲེས་དེ་ལ་གོམས་པ་དང་།སྦྱིན་ལ་ཞུམ་མེད་རྒྱུ་ཡིས་ནི། །བློ་ལྡན་དེ་ཡིས་ལྷ་ཁང་ནི་།ཉི་ཤུ་རྩ་བཞི་བྱེད་དུ་བཅུག་གྲོང་ཁྱེར་མེ་  
  
  
།བདག་ཉིད་ཆེན་པོ་བློན་པོའི་མཆོག་བྲམ་ཟེ་བཟང་པོ་སྙིང་རྗེར་ལྡན། །དེ་ཡི་ཚེ་ན་འབྱུང་བར་འགྱུར་།རྒྱལ་པོ་དང་ནི་རབ་མཛའ་བའི། །ཆོས་ཀྱི་བདག་ཉིད་འབྱུང་  
བར་འགྱུར། །གནོད་སྦྱིན་མ་ནི་དཔའ་མོ་ལྡན། །ས་སྟེང་དེ་ཡི་སྔགས་ཀྱང་འགྲུབ། །དེས་ཀྱང་ས་སྟེང་དག་ཏུ་ནི། །མཆོད་རྟེན་བཟང་པོ་བྱེད་དུ་བཅུག་གནོད་སྦྱིན་མ་ཡི་མཐུ་ཡིས་ནི། །  
ཤེས་རབ་རབ་ཏུ་ཆེ་བར་འགྱུར། །དེ་ཡི་བག་ཆགས་ལས་ཀྱིས་ནི་།སྔོན་གྱི་བག་ཆགས་ཡོངས་བསྐུལ་ནས། །བློ་དང་ལྡན་པས་མཐར་གྱིས་ནི། །རྙེད་པར་དཀའ་བའི་བྱང་ཆུབ་  
འཐོབ། །མཆོག་སྲེད་ཅེས་ནི་རྣམ་གྲགས་པའི། །དེ་ཚེ་འདོད་ཆགས་ཤས་ཆེ་འབྱུང། །བུད་མེད་བྱས་པའི་སྐྱོན་གྱིས་ནི། །བྲམ་ཟེའི་ཁྱེའུ་འཆི་བ་འཐོབ། །དཔལ་ལྡན་རྒྱལ་པོ་དགའ་  
བོ་ཡང། །སྔ་མའི་ལས་ཀྱི་ཉེས་པ་ཡིས། །མེ་ཏོག་ཅེས་བྱའི་གྲོང་ཁྱེར་གྱི། །མི་རྣམས་ཆད་པས་གནོད་པར་བྱེད། །བློན་པོའི་ཚོགས་ཀྱང་མ་དད་འགྱུར། །སྟོབས་ཆེན་བདེན་པར་  
སྨྲ་བ་ཡང། །སྔོན་གྱི་ལས་ཀྱི་ཉེས་པ་ཡིས། །ནང་ཆེན་དག་གིས་ཐེབས་འགྱུར་ཏེ། །རིམས་ནད་ཆེན་པོས་སྡུག་བསྔལ་གདུངས། །ནམ་ཕྱེད་ཙམ་ན་ཤི་བར་འགྱུར། །རྒྱལ་པོ་  
དེ་ཡི་ཚེ་ཚད་ནི། །དེ་བཞིན་ལྔ་བཅུ་རྩ་དྲུག་གོ་དེ་ནི་ཉན་ཐོས་བྱང་ཆུབ་ཏུ། །རྒྱལ་པོ་ངེས་པར་འགྱུར་བ་ཡིན། །དེ་ཡི་གྲོགས་པོ་གཞན་གྱུར་པ། །བྲམ་ཟེའི་ཁྱེའུ་པཱ་ཎི་ནི། །  
  
  
༄༅། །ངེས་པར་ཉན་ཐོས་བྱང་ཆུབ་ཏུ། །ང་ཡིས་ལུང་བསྟན་བྱས་པ་ཡིན། །འཇིག་རྟེན་དབང་ཕྱུག་བདག་ཉིད་ཆེ། །དེ་ཡང་དེ་ཡི་སྔགས་གྲུབ་པའོ། །བྲམ་ཟེ་  
ཤེས་རབ་འདོད་པས་ཀྱང། །ཁྲོ་བོ་ཧ་ལ་ཧ་ལ་བསྒྲུབས། །རྒྱལ་པོ་དེ་ལས་གཞན་པ་ཡང། །ཟླ་བ་སྤས་ཞེས་བྱ་བར་འབྱུང། །གནོད་སྦྱིན་ཆུ་དབང་གྲུབ་པ་སྟེ། །རྒྱལ་སྲིད་གནོད་  
པ་མེད་པར་བྱེད། །ལོངས་སྤྱོད་ཆེ་ཞིང་བདེན་པར་སྨྲ། །ཆོས་ཀྱི་བདག་ཉིད་ས་ཡི་བདག་མི་དགེའི་བཤེས་གཉེན་རབ་བརྟེན་ནས། །སྲོག་ཆགས་མང་པོ་གསོད་པར་བྱེད། །ལས་  
ཀྱི་རྣམ་སྨིན་དེ་ཡིས་ནི། །འབྲུམ་བུའི་ནད་བྱུང་རབ་ཏུ་བརྒྱལ། །དེ་ཡི་མཚན་ཕྱེང་སད་ནས་ནི། །རྒྱལ་སྲིད་ལ་ནི་བུ་བཞག་པ་།སྙིང་པོ་ཐིག་ལེ་ཞེས་བྱ་བ། །བློན་པོ་ལ་སྡང་བྱིས་པ་  
དེ༑ ༑དེ་ནས་ཟླ་བ་སྤས་པ་དེ། །ཤི་འཕྲོས་ས་སྟེང་དུས་ལས་འདས་།མི་ཡི་འགྲོ་བ་སྤངས་པ་ཡི། །དེ་ཚེ་ཡི་དྭགས་འཇིག་རྟེན་སོང་།འགྲོ་བ་ལས་གྲོལ་སྔགས་གོམས་པས།།  
དེ་ནས་ལྷ་ཡི་གནས་སུ་སོང། །དགེ་བའི་སེམས་ཀྱིས་དམིགས་ནས་ནི་།སྔགས་ཀྱི་རྒྱུས་ནི་ཡང་དག་བསྐྱེད། །རྒྱལ་པོ་དེས་ནི་མཐར་གྱིས་ཀྱང། །ཉན་ཐོས་ཀྱི་ནི་བྱང་ཆུབ་  
འགྲོ། །སྙིང་པོ་ཐིག་ལེ་རྒྱལ་པོ་ཡིས། །བྱིས་པ་མི་གསལ་བློ་ཡིས་ནི། །བྱེ་མ་ལས་བྱས་སྲིད་གཞན་དུ། །སྔོན་ནི་མཆོད་རྟེན་དག་ཀྱང་བྱས། །དེ་ཡི་རྣམ་སྨིན་མཐུ་ཡིས་ནི།།  
  
  
།སྐྱེ་བ་སྟོང་ཕྲག་ལྔ་བརྒྱར་ནི། །ལྷ་ཡི་ནང་དུ་བདེ་བ་མྱོང། །མཐོ་རིས་འཇིག་རྟེན་ཤི་འཕོས་ནས། །མི་ཡི་ནང་དུ་རབ་སྐྱེས་པ། །བློ་ལྡན་ཟླ་བ་སྦས་པ་ཡི། །  
རྒྱལ་པོ་དགའ་བའི་རིགས་སུ་སྐྱེས། །བྱིས་པ་ཉིད་ནས་རྒྱལ་པོར་འགྱུར། །ཡུན་མི་ཐུང་བ་བདེ་བ་མྱོང། །འཇིགས་མེད་བརྟན་དང་ཡང་དག་རིག་སྤྱི་བརྩོན་པ་དང་སྙན་པར་སྨྲ། །དེ་  
ཉིད་རང་དབང་རྒྱལ་སྲིད་ནི། །ལོ་ནི་བདུན་ཅུར་ཡོངས་སུ་བྱས་།སྐྲ་ཅན་ཞེས་བྱའི་སྔགས་དག་ཀྱང། །རྒྱལ་པོ་དེ་ལ་རབ་ཏུ་གྲུབ། །ཁྱོད་ཉིད་ཀྱི་ནི་སྔགས་ཉིད་ཀྱང། །དེ་ཚེ་གྲུབ་པར་  
བྱེད་པར་འགྱུར། །ཁྱོད་ཉིད་ཀྱིས་བཤད་སྔགས་དག་ཀྱང། །དེ་ཡི་ཚེ་ན་འགྲུབ་པར་འགྱུར། །བྱིས་པའི་ཚུལ་ཅན་སྣ་ཚོགས་གཟུགས་།བྱིས་པ་རྣམས་ལ་མཐུ་དང་ལྡན། །སྔགས་ཀྱི་  
གཟུགས་ཀྱིས་ལུས་ཅན་ལ། །ཐེ་ཚོམ་མེད་པར་འབྱུང་བར་འགྱུར། །སེམས་ཅན་རྣམས་ལ་ཕན་འདོད་པས། །གང་ཞིག་ཁྱོད་ཀྱིས་བསྟན་པའི་སྔགས། །དེ་ཚེ་དེ་ཡི་དུས་དག་ཏུ། །  
བརྗོད་པ་ཙམ་གྱིས་འགྲུབ་པར་འགྱུར། །བློ་ལྡན་སྙིང་པོ་ཐིག་ལེ་ཡི། །རྒྱལ་པོ་དེ་ཡི་བློན་པོ་ནི། །ཙ་ནག་ཀྱ་ཞེས་རྣམ་གྲགས་པ་།བྲམ་ཟེའི་ཁྱེའུ་ཁྲོ་བོ་འགྲུབ། །གཤིན་རྗེ་གཤེད་  
ཅེས་བྱ་བ་ནི། །བློ་ངན་དེས་ནི་དེ་ཡང་འགྲུབ། །དེས་ནི་ཁྲོ་བས་ཟིལ་ནོན་ནས། །སྲོག་ཆགས་དག་གི་འཚོ་བ་བཅད། །དེ་ཚེ་རྒྱལ་པོ་གསུམ་གྱི་བར། །ཤིན་ཏུ་མི་བཟད་སྡིག་  
  
  
༄༅། །པ་བྱས། །དེར་ནི་དུས་རིང་འཚོ་བ་ཡི། །བྲམ་ཟེ་ངན་པ་འབྱུང་བར་འགྱུར། །དེ་ཡི་སྔགས་ཀྱི་མཐུ་ཡིས་ནི། །ལུས་དེས་ལྷ་མིན་བརྟེན་པར་བྱེད། །ལྷ་མིན་ལུས་  
ལ་ཞུགས་ནས་ནི། །དེ་ནས་དུས་རིང་འཚོ་བར་བྱེད། །དེ་ནས་ལུས་དེ་ཞིག་ནས་ཀྱང། །མནར་མེད་དམྱལ་བར་ཡང་དག་འགྲོ། །དེ་ནས་དམྱལ་བའི་སྡུག་བསྔལ་དེ། །བློ་  
ངན་དེས་ནི་རྗེས་སུ་མྱོང། །དམྱལ་བའི་སྡུག་བསྔལ་སྣ་ཚོགས་པ་།མི་འདོད་དེ་ཚེ་ལས་ལས་བྱུང། །ལས་གཅིག་སྡུག་བསྔལ་དེ་ཟད་ནས་།ཁྲོ་བོའི་སྔགས་  
ཀྱིས་རབ་བསྐུལ་ཏེ། །དམྱལ་བ་ལས་ནི་དེ་འཆི་འཕོས། །དུད་འགྲོ་དག་ཏུ་ཉེ་བར་སྐྱེས། །ཀླུ་ཡི་སྐྱེ་གནས་བརྟེན་ནས་ནི། །འཇིགས་པའི་གཟུགས་ཅན་དག་ཏུ་འགྱུར།།  
ཁྲོ་ལྡན་ཆེན་པོ་ཀླུ་ཡི་རྒྱལ། །གདེངས་ཅན་དུག་གིས་དྲེགས་བྱེད་དང། །མི་བཟད་ལས་ནི་རབ་བྱེད་པས། །མ་རུངས་ལས་ལས་དེ་འཆི་འཕྲོས། །རྫུ་འཕྲུལ་ཆེན་པོ་  
ཡི་དྭགས་ཀྱི། །གཤིན་རྗེའི་རྒྱལ་པོར་རབ་ཏུ་འགྱུར། །དེ་ལྟར་སྡུག་བསྔལ་སྟོང་ཕྲག་ནི། །ཡང་དང་ཡང་དུ་རྗེས་སུ་མྱོང། །བློ་ངན་དེ་ནི་མཐར་གྱིས་སུ། །བྲམ་ཟེའི་  
ཁྱེའུ་ས་སྟེང་འོངས། །མི་ཡི་སྐྱེ་བར་འོངས་ནས་ནི། །འཇིགས་པ་ཡི་ནི་གཟུགས་ཅན་འགྱུར། །ཁྲོ་བ་དང་ནི་དབུལ་བ་ཉིད། །གྲགས་པ་ཆུང་བ་ཉིད་དུ་འགྱུར། །གང་  
  
  
།འདོད་མེད་བསེ་རུ་ལྟ་བུར་སྤྱོད། །དམན་པ་ལ་ནི་རྗེས་བརྩེ་བ། །ས་ཡི་སྟེང་ན་རྣམ་པར་རྒྱུ། །སེམས་ཅན་རྣམས་ལ་ཕན་འདོད་ཕྱིར། །བསོད་  
སྙོམས་སྤྱོད་ལ་རབ་ཏུ་ཞུགས། །དེ་ཚེ་གཞན་སེམས་རིག་པ་དེས། །བློ་ངན་དེ་ནི་རབ་ཏུ་མཐོང། །སྙིང་རྗེས་ཡིན་གྱི་གཞན་མིན་དེས། །དེ་ཡི་ཐད་དུ་བྱོན་པར་འགྱུར། །  
དེ་ནི་ཟན་དོན་གསོལ་ཆེད་དུ། །བསེ་རུ་ལྟ་བུ་ལ་ནི་ཁྱེར། །དེས་ནི་སྔགས་ལ་རབ་བརྙས་ནས། །དེ་ཚེ་རྒྱུ་ནི་ཡང་དག་བསྟན། །དེ་ལས་གཅིག་གི་བདག་ཉིད་ལ། །བསོད་  
སྙོམས་དེ་ནི་ཡང་དག་བསྟབས། །ཀྱེ་འདི་རབ་བྱུང་མ་ལུས་པ། །ཇི་ལྟར་བདེ་བ་བཞིན་དུ་གསོལ། །དེ་ལ་སྙིང་བརྩེ་རང་སངས་རྒྱས་།དེ་ཚེ་རྫུ་འཕྲུལ་བསྟན་པར་འགྱུར།།  
དེ་ཡི་མཐུ་ཡིས་ཡིད་བསྐྱོད་ནས། །དེ་ནས་ངོ་མཚར་རབ་སྐྱེས་ཏེ་།སངས་རྒྱས་བསེ་རུ་ལྟ་བུ་ལ། །སྦྱི་བོས་ཀུན་ལ་རབ་ཏུ་བཏུད། །ཇི་ལྟར་འདོད་པར་ཉེས་བྲལ་རྣམས། །  
དགེ་བའི་རྩ་བ་དེ་ཡི་མཐུས། །རང་རྒྱལ་བྱང་ཆུབ་སྨོན་ལམ་བཏབ། །བདག་ཉིད་ཆེན་པོ་ཅི་འདྲ་བ། །རྫུ་འཕྲུལ་ཆེན་པོ་ཞི་བའི་གཟུགས། །སྡུག་བསྔལ་བློ་ངན་མི་འགྱུར་  
བར༑ ༑དེ་འདྲ་བདག་ནི་འཇིག་རྟེན་ཤོག་ལས་ཀྱི་ལྷག་མ་ཟད་པ་དང། །འཆི་འཕོས་དེ་ཚེ་མཐོ་རིས་སོང། །ཆོས་ཀྱི་བདག་ཉིད་དེ་མཐར་གྱིས། །ཉན་ཐོས་དེ་ནི་བྱང་  
  
  
༄༅། །ཆུབ་ཐོབ། །དེ་བས་སྔགས་ཀྱིས་སྒྲུབ་པ་ནི། །མངོན་སྤྱོད་དག་ནི་ཡོང་མི་བྱ། །སངས་རྒྱས་བྱང་ཆུབ་སེམས་དཔའ་ཡིས་།མངོན་སྤྱོད་རབ་ཏུ་  
བཀག་པ་ཡིན། །སྙིང་རྗེ་མཆོག་ལྡན་སངས་རྒྱས་དང། །བྱང་ཆུབ་སེམས་དཔའ་རྫུ་འཕྲུལ་ཆེས། །སྔགས་རྣམས་མཐུ་བསྟན་དོན་དུ་ནི་།ལས་རྣམས་ཐམས་ཅད་བསྟན་  
པ་ཡིན། །དེ་བཞིན་ནོར་བུ་ལྟ་བུའི་སྔགས། །གང་ཞིག་དེ་བཞིན་གཤེགས་པས་གསུངས། །ཁྲོ་དང་ཆགས་པས་ཟིལ་མནན་པའི། །བྱིས་པ་རྨོངས་པའི་སེམས་  
དག་གིས། །དེ་དག་སྔགས་ནི་མངོན་སྤྱོད་ལ། །ཕན་ཚུན་རབ་ཏུ་སྦྱོར་བར་བྱེད། །སངས་རྒྱས་བྱང་ཆུབ་སེམས་དཔའ་ནི། །བློ་དང་ལྡན་པས་དེ་བཞིན་བཀག་རྣམ་  
པ་ཐམས་ཅད་སྔགས་རྣམས་ནི། །སེམས་ཅན་ལོངས་སྤྱོད་འཕེལ་བ་དང། །དེ་ནས་རྒྱལ་པོ་དམ་པ་དང། །སྲུང་བ་ཚེ་དང་དབང་ཕྱིར་དང། །སྐྱེ་གནས་སྣ་ཚོགས་  
ལ་གནས་པའི། །སེམས་ཅན་རྣམས་ནི་དགུག་དོན་དུ། །སྔགས་ཀྱང་བསྒྲུབ་པར་བྱ་བ་སྟེ། །འཚོ་བ་དགག་ཕྱིར་མ་ཡིན་ནོ། །དགེ་སློང་མང་དུ་ཐོས་པ་ནི། །དེ་  
ཡི་ཚེ་ན་འབྱུང་འགྱུར་བ། །མ་ཁོལ་ཞེས་ཀྱང་བྱ་བ་སྟེ། །ང་ཉིད་ཀྱི་ནི་བསྟོད་བྱེད་པ། །ཇི་བཞིན་ཡོན་ཏན་བཟང་པོ་ནི། །ཇི་ལྟར་བཞིན་དུ་བརྗོད་པར་འགྱུར། །ཀུན་  
  
  
།སངས་རྒྱས་རྣམས་ཀྱི་བསྟན་ལ་དད། །སྒྲུབ་དཀའི་སྔགས་ནི་རབ་བསྒྲུབ་ཅིང། །འཇམ་པའི་དབྱངས་ཀྱིས་དེ་བཞིན་ནོ། །ཡོན་ཏན་  
ལྡན་ཞིང་ཚུལ་ཁྲིམས་ལྡན། །མང་དུ་ཐོས་ཤིང་ཆོས་ཀྱང་སྨྲ་།དུད་འགྲོར་སྔོན་ནི་གྱུར་པ་ན། །ང་ཡི་བསྟོད་པ་ཡོངས་མྲ་།ཉམས་དག་འགྲོང་ཁྱེར་རྒྱལ་པོའི་ཁབ་འོད་མའི་ཚུལ་  
འོད་མའི་ཚལ་གྱི་ས་སྟེང་དུ། །སློབ་མའི་ཚོགས་དང་ལྷན་ཅིག་ཏུ་།ཇི་ལྟར་བདེ་བར་བཞུགས་པ་ན། །དེར་ནི་བྱ་རོག་གཅིག་ཡོད་པས། །ང་ལ་སེམས་ནི་རབ་དད་བྱས། །  
སེམས་ནི་ང་ལ་དད་བྱས་པས། །ལུས་ཞིག་ནས་ནི་མཐོ་རིས་སོང། །ལྷ་རྣམས་ལས་ནི་ཤི་འཕོས་ནས། །མི་རྣམས་ནང་དུ་ཉེ་བར་སྐྱེས། །མི་ཡི་ནང་དུ་སྐྱེས་ནས་ཀྱང། །ང་  
ཡི་བསྟན་ལ་རབ་ཏུ་འབྱུང། །རབ་བྱུང་བདག་ཉིད་ཆེན་པོ་དེ། །ཇི་བཞིན་དེ་ཚེ་འབྱུང་བར་འགྱུར། །མ་ཁོལ་ཞེས་བྱའི་བརྟུལ་ཞུགས་ཅན། །དེ་ནི་དེ་ཚེ་འབྱུང་བར་འགྱུར།།  
ཇི་བཞིན་དོན་ནི་བསྟོད་པས་མཆོད། །རྣམ་པ་སྣ་ཚོགས་དཔེ་དག་གིས་།འབྱུང་པོ་ཀུན་ལ་ཕན་པའི་ཕྱིར། །ལེགས་པར་སྤྱོད་པ་རབ་བྱེད་པའོ། །སེམས་ཅན་རྗེས་  
སུ་གཟུང་བའི་ཕྱིར། །བསྟོད་པ་བརྗོད་པ་དེ་གཙོར་བྱེད། །དུས་མཐའ་འཇིག་རྟེན་སྨད་པ་ལ། །དེ་ཡི་ཚེ་ན་འབྱུང་བར་འགྱུར། །རྣམ་པར་སྨིན་པ་དེ་ཡིས་ནི། །ལུས་  
  
  
༄༅། །ཞིག་ནས་ནི་བདེ་འགྲོར་འགྲོ། །བློ་ལྡན་དེ་ནི་མཐར་གྱིས་ཀྱང། །རྣམ་པ་སྣ་ཚོགས་དེ་མྱོང་ནས། །བསམ་གྱིས་མི་ཁྱབ་མཆོག་གསུངས་  
པའི༑ ༑ཐམས་ཅད་མཁྱེན་པའི་བྱང་ཆུབ་འཐོབ། །དེ་བཞིན་གཤེགས་པ་ང་འདས་ནས། །ལོ་ནི་བཞི་བརྒྱ་ལོན་པ་ན། །དགེ་སློང་ཀླུ་ཞེས་དེ་འབོད་འབྱུང། །བསྟན་  
པ་ལ་ནི་དད་ཅིང་ཕན། །རབ་ཏུ་དགའ་བའི་ས་ཐོབ་པ། །ལོ་ནི་དྲུག་བརྒྱ་དག་ཏུ་འཚོ། །རིག་པ་རྨ་བྱ་ཆེན་མོ་ནི། །བདག་ཉིད་ཆེན་པོ་དེས་ཀྱང་གྲུབ། །བསྟན་  
བཅོས་སྣ་ཚོགས་དོན་དང་ནི། །དངོས་པོ་མེད་བའི་དོན་དེ་རིག་གང་ཚེ་ལུས་དེ་བོར་བ་ན། །བདེ་བ་ཅན་དུའང་སྐྱེ་བར་འགྱུར། །དེ་ནི་མཐར་གྱིས་སངས་རྒྱས་  
ཉིད༑ ༑ངེས་པ་ཁོ་ནར་ཡང་དག་འཐོབ། །ཐོགས་མེད་ཅེས་བྱའི་དགེ་སློང་ནི། །བསྟན་བཅོས་དེ་ཉིད་དོན་ལ་མཁས། །མདོ་སྡེ་ངེས་དོན་དྲང་བའི་དོན། །རྣམ་  
པ་མང་པོའང་རབ་ཏུ་འབྱེད། །འཇིག་རྟེན་རིག་པ་སྟོན་བདག་ཉིད་།གཞུང་བྱེད་ངང་ཚུལ་ཅན་དུ་འགྱུར། །དེ་ཡི་རིག་པ་གྲུབ་པ་འདི་།སཱ་ལའི་ཕོ་ཉ་མོ་ཞེས་  
བརྗོད། །དེ་ཡི་སྔགས་ཀྱི་མཐུ་ཡིས་ནི། །བློ་ནི་བཟང་པོ་སྐྱེ་བར་འགྱུར། །བསྟན་པ་ཡུན་རིང་གནས་བྱའི་ཕྱིར། །མདོ་ཡི་དེ་ཉིད་དོན་སྡུད་བྱེད། །ལོ་ནི་བརྒྱ་  
  
  
།དེ་ལུས་ཞིག་ནས་ལྷ་ཡུལ་འགྲོ། །འཁོར་བ་རྣམས་སུ་འཁོར་བ་ན། །ཡུན་རིང་བདེ་བ་རྗེས་མྱོང་ནས། །བདག་ཉིད་ཆེན་པོ་མཐར་གྱིས་དེ། །  
བྱང་ཆུབ་ཐོབ་པར་འགྱུར་བ་ཡིན། །དེ་ལྟར་རྣམ་པ་མང་པོ་ཡི་།ང་ཡི་བསྟན་ལ་དགེ་སློང་རྣམས། །ཤེས་རབ་ལྡན་ཉིད་ཆོས་ཀྱང་སྦྱོད། །དུས་ཀྱི་མཐའ་ལ་དེ་ཚེ་འབྱུང། །  
ཕྱི་མ་དེ་ཚེ་དུས་དག་ཏུ། །དགེ་སློང་དགྲ་བཅོམ་ཞེས་བྱ་བ། །དེ་ནི་སྔགས་དོན་བདག་ཉིད་ལྡན། །རྒྱུད་ཤེས་དེ་བཞིན་མང་དུ་ཐོས་།གནོད་སྦྱིན་སྔགས་ནི་རབ་བརྗོད་པས།།  
དེ་ལ་བུམ་པ་བཟང་པོ་གྲུབ། །སྔོན་ནི་ངས་ནི་གང་བཤད་པའི་།ཐེག་པ་ཆེན་པོའི་མདོ་སྡེ་ཡང། །དེ་ཡི་ཚེ་ན་བུམ་པ་ལས། །དཀའ་ཐུབ་ཆེན་པོ་འདྲེན་པར་བྱེད། །  
གླེགས་བམ་དེ་ལ་ངེས་བལྟས་ནས། །དེ་ལ་སྔགས་ནི་ཟློས་པ་ན་།གནོད་སྦྱིན་བསྒྲུབ་པའི་བུམ་པ་ལ། །དེར་ནི་བསྲུང་བ་མ་བྱས་པའི། །བག་མེད་དྲན་པ་ཉམས་པ་  
ཡིས༑ ༑གཙུག་སྤྱོད་ཀྱིས་ནི་བུམ་པ་འཕྲོགས། །དེ་ནས་དེ་ཡི་སྔགས་གྲུབ་པའི། །དགེ་སློང་སྔགས་ནི་ཟློས་བྱེད་པས། །བུམ་པ་དག་ནི་བལྟས་པ་ན། །དེར་ནི་མངོན་པར་  
མཐོང་མ་གྱུར། །དེ་ནས་ཁྲོ་བོ་མིག་དམར་ཞིང། །རྣམ་གཡོ་ཚིག་ཏུ་སྨྲ་བ་ནི། །ཚངས་པ་དཀའ་བའི་མཐར་གྱུར་པར། །བརྒྱ་བྱིན་སོགས་བཅས་དབང་ཕྱུགས་ཆེ། །སྔགས་ཀྱིས་མ་བཀུག་མ་འོངས་  
  
  
༄༅། །ན། །སྔགས་པ་བདག་མིན་སྔགས་རྒྱལ་མིན། །གང་ཞིག་སངས་རྒྱས་སྲས་སྔགས་དང། །རྒྱལ་བ་མཆོག་གིས་སྔགས་དག་ནི་།ཚར་གཅོད་  
དོན་དུ་གང་གསུངས་པའམ། །གདུལ་དཀའ་འདུལ་བར་བྱེད་བའང། །གལ་ཏེ་ཀུན་རྣམས་མ་བཀུག་ན། །ས་སྟེང་མ་ལུས་དེ་དག་མེད། །དེ་ནས་སྔགས་པ་ཆེན་པོ་  
ལངས། །བརྟུལ་ཞུགས་བརྟན་ཅིང་ལས་རྣམས་གྲུབ། །ཇི་ལྟར་སྔགས་ནི་བྱས་པ་ཡི། །སྦྱོར་བ་མཐོང་བས་རྒྱུད་དག་ཀྱང། །རྐུན་མ་དགུག་པ་དེ་དོན་གཙོར། །སྦྱོར་  
བ་རབ་ཏུ་བྱས་པར་འགྱུར། །སྐད་ཅིག་དྲན་པ་ཙམ་གྱིས་ནི། །སྡོམ་བརྩོན་དེ་ནི་ལས་མྱུར་བྱེད། །ཡི་གེ་ཧཱུཾ་གི་སྔགས་གཅིག་གིས་།ཚངས་སོགས་ས་སྟེང་འདྲེན་  
པར་བྱེད། །ལྷ་རྣམས་མ་ལུས་རབ་བཀུག་པ། །ཚངས་སོགས་བརྒྱ་བྱིན་དང་ཡང་བཅས། །ཧ་ཧ་ཞེས་བྱའི་སྒྲ་འདོན་ཅིང། །ཉམ་ཐག་འཇིགས་པའི་སྒྲ་ཡང་  
སྒྲོགས། །ཅི་བགྱི་ཞེས་བྱའི་བློ་བྱེད་ཅིང། །བདག་ཅག་འདིར་ནི་ཉེས་མེད་སྨྲ། །མྱུར་ཞིང་རབ་ཏུ་རིངས་པར་ཡང། །བློ་ལྡན་དགེ་སློང་འཇིགས་མེད་པས། །ལྷ་རྣམས་  
ལ་ནི་རབ་སྨྲས་པ། །འདིར་ནི་བུམ་པ་སླར་བྱིན་ཞེས། །ལྷ་རྣམས་ཕན་ཚུན་ཐམས་ཅད་ལ། །དགེ་སློང་དེས་ནི་རབ་ཏུ་སྨྲས། །གང་གིས་བུམ་པ་བཟང་པོ་ཁྱེར།།  
  
  
།ལྷ་རྣམས་ཀུན་གྱིས་བལྟས་པ་ན། །ཀུན་ཏུ་ཡང་ནི་མ་མཐོང་གྱུར། །བུམ་པ་འདི་ནི་སུ་ཡིས་ཁྱེར། །ལྷ་ཡི་དབང་པོ་ཡང་དག་དགེངས།།  
བྱང་ཆུབ་སེམས་དཔའ་འོད་ཆེན་པོ། །དཔལ་ལྡན་ལག་ན་རྡོ་རྗེ་ཅན་།དེ་ཡི་བུ་ནི་མི་བཟད་ཡོད། །ཁྲོ་བ་ཆེ་ཞིང་ཤིན་ཏུ་གདུག་བགེགས་ཀྱི་གཟུགས་ཀྱིས་སྔགས་པ་  
ལ༑ ༑འགྲོ་བ་ཀུན་ལ་རྣམ་པར་རྒྱུ། །བུམ་པ་དེ་ནི་དེས་ཁྱེར་མཐོང། །ལྷ་ཡི་བདག་པོས་དེ་ཡང་སྨྲས། །རྡོ་རྗེ་རིགས་ཀྱི་བགེགས་ཡོད་པ། །ས་སྟེང་རྩེ་ཞིང་རོལ་པར་  
བྱེད། །འདིས་ནི་བདག་ལ་མ་མཆོད་པས། །དེས་ནི་བུམ་པ་དེ་འདིར་ཁྱེར། །ལྷ་ཡི་བདག་པོས་དེ་སྨྲས་ནས། །ཕྱིར་ཡང་ལྷ་ཡི་གནས་སུ་སོང། །དེ་ཚེ་རང་ཉིད་  
སྔགས་ཀྱིས་ནི། །ལྷ་རྣམས་མ་ལུས་སླར་གཤེགས་གསོལ། །སྐད་ཅིག་ཡུད་ཙམ་ཉིད་ཀྱིས་ནི། །ཤིན་ཏུ་ལེགས་པར་ཡང་དག་བཀུག་དེ་ཚེ་དབང་མེད་བུམ་  
པར་བཅས། །བགེགས་དེ་ཉིད་དང་བཅས་པར་འོངས། །དེ་ནས་དེ་ནི་བགེགས་དེ་ཡིས། །ཡི་དྭགས་རྣམས་ལ་བུམ་པ་བྱིན། །དེ་ནས་དེ་ཡི་བགེགས་དེས་ནི། །ཚིག་  
འདི་དག་ནི་རབ་ཏུ་སྨྲས། །ཡི་དྭགས་འཇིག་རྟེན་བུམ་པ་ཁྱེར། །ང་ནི་དེ་ལ་དགའ་བ་མེད། །སྔགས་བ་དེས་ནི་དཀའ་བ་དང། །དཀའ་བས་བཏུད་དེ་བགེགས་ལ་སྨྲས། །སོང་  
  
  
༄༅། །ཞིག་སོང་ཞིག་བགེགས་ཆེན་པོ། །ཕྱིན་ཆད་འདི་ལྟར་མ་བྱེད་ཅིག་དེ་ནས་དེས་ནི་ཡི་དྭགས་དག་དེ་ཡི་མོད་ལ་བཀུག་པར་འགྱུར། །ལྟོགས་  
ཤིང་ངལ་བའི་སེམས་དང་ནི། །དམན་ཞིང་དེ་དག་ཁབ་ཙམ་ཁ་།ཤིན་ཏུ་མི་བཟད་ཆེན་པོ་དེ། །ཉམ་ཐག་སྐད་ཀྱང་རབ་ཏུ་འདོན་།སྙིང་རྗེའི་ཚིག་ཏུ་སྨྲ་བ་ནི། །བདག་  
ཉིད་ཆེན་པོ་ཡོངས་སུ་སྐྱོབས། །ཁྱོད་ཀྱི་བུམ་པ་འདིར་འོངས་ཀྱི་།ཇི་ལྟར་འདོད་བཞིན་བདག་ལ་བྱོས། །སྔགས་པ་སྙིང་རྗེ་ཆེར་ལྡན་པས། །ཡང་དག་འདར་བ་  
རབ་ཏུ་སྐྱེས། །སྙིང་རྗེས་བརླན་པའི་སེམས་ཀྱིས་ནི། །ཚིག་ནི་འདི་དག་རབ་ཏུ་སྨྲས། །ཁྱོད་ཀྱི་འཇིག་རྟེན་སྡུག་བསྔལ་ཅི། །ཡུན་མི་རིང་བར་རབ་ཏུ་སྨོན། །དམན་པའི་  
ཡིད་ཀྱིས་དེ་སྨྲས་པ། །བཀྲེས་པས་ཡང་དག་གདུངས་པར་འགྱུར། །ཡི་དྭགས་འཇིག་རྟེན་སྐོམ་པ་ཡིས། །བདག་ཉིད་ཆེན་པོ་ཡིན་ཡང་རུང་།དགེ་སློང་སྙིང་  
རྗེ་ཆེན་པོས་ནི། །དེ་དག་ལ་ནི་བུམ་པ་བྱིན། །དེ་ནས་དེ་དག་ཡིད་དགའ་ནས། །མྱུར་བར་རང་གི་གནས་སུ་སོང། །དེ་དག་བསམས་པ་ཙམ་གྱིས་ནི། །བུམ་པ་  
ལས་ནི་བཟའ་བཏུང་བྱུང། །དགེ་སློང་དགའ་བོའི་འོག་ཏུ་ནི། །ཙནྡན་སྐྱོང་ནི་འབྱུང་བར་འགྱུར། །དེ་ཚེ་དུས་ཀྱིས་ཐ་མ་ལ། །ལོ་ནི་སུམ་བརྒྱ་དག་ཏུ་འཚོ། །བདག་  
  
  
།བགེགས་མེད་མྱུར་དུ་རྙེད་དཀའ་ཐོབ། །རྒྱལ་པོ་བཙུན་པ་ཞེས་བྱ་བ། །ང་ཡི་བསྟན་པ་ནུབ་བྱེད་པ། །དུས་ཀྱི་ཐ་མ་དེ་ཡི་ཆེ། །ཐེ་ཚོམ་མེད་  
པར་འབྱུང་བར་འགྱུར། །ཤར་ཕྱོགས་ནས་ནི་བརྩམས་ནས་སུ། །ཁ་ཆེའི་ཡུལ་གྱི་བར་དག་ཏུ། །རྨོངས་པས་ལྷ་ཁང་མཆོད་རྟེན་རྣམས་།དེ་ཚེ་དེ་བཞིན་འཇིག་པར་  
འགྱུར། །དགེ་སློང་ཚུལ་ཁྲིམས་ལྡན་པ་རྣམས། །བློ་ངན་དེས་ནི་གསོད་པར་བྱེད། །བྱང་གི་ཕྱོགས་སུ་བརྟེན་ནས་ནི། །དེ་ནི་འཆི་བར་འགྱུར་བ་ཡིན། །མི་མ་ཡིན་པ་ཉིད་  
འཁྲུགས་ནས། །ཡུལ་འཁོར་ཕྱུགས་དང་གཉེན་རྣམས་དང། །རི་ཡི་དུམ་བུས་བཅོམ་པར་འགྱུར། །བློ་ངན་དེ་ནི་ས་འོག་འགྲོ་དེ་ནི་འོག་ནས་འོག་ཏུ་འགྲོ་དམྱལ་  
ནས་དམྱལ་བར་བ་དྲག་པར། །སྡུག་བསྔལ་སྡུག་བསྔལ་དྲག་པོར་ནི་།མི་བཟད་པར་ནི་ཡང་དག་ལྟུང། །མནར་མེད་ཞེས་ནི་བྱ་བ་ཡི་།སྡིག་པའི་ལས་ཀྱིས་དམྱལ་  
བ་ནི། །དེ་ནི་བསྐལ་བ་ཆེར་འཚེད་པ། །བདག་ཉིད་ངན་པ་གོ་མི་ཤེས། །མི་དགེའི་བཤེས་གཉེན་ལ་བརྟེན་ནས། །སྡིག་པ་ཤིན་ཏུ་མི་བད་བྱས། །དེ་ནི་ང་ཡི་བསྟན་  
པ་ལ། །རྣམ་པ་ཀུན་གྱིས་འབད་ནས་ནི། །སེམས་ནི་མ་ལུས་རབ་བཏང་ནས། །ཕུན་སུམ་ཚོགས་དང་དེ་ནས་སྤྱོད། །ངེས་པར་སངས་རྒྱས་ཉིད་ལམ་ནི། །ཡན་ལས་  
  
  
༄༅། །བརྒྱད་ཀྱི་ཐེག་པས་ནི། །དེ་ཚེ་དེ་ནི་རབ་འགྲོ་ཞིང་།མྱ་ངན་ནད་མེད་དམ་བ་ཐོབ། །དེ་ཡི་འོག་ཏུ་ས་སྲུང་བ། །སངས་རྒྱས་ཕྱོགས་ཞེས་རྣམ་པར་གྲགས།།  
ཕྱོགས་ཆེ་གཏོང་བ་ཆེ་བ་དང། །སངས་རྒྱས་རྣམས་ཀྱི་བསྟན་ལ་དད། །དེ་ཚེ་དུས་ཀྱི་ཐ་མ་ལ། །འབྱུང་བར་འགྱུར་བར་ཐེ་ཚོམ་མེད། །ཐམས་ཅད་མངོན་དགའ་རྒྱལ་པོ་  
སྟེ༑ ༑སྟོན་པའི་བསྟན་པ་དེ་གཙོར་བྱེད། །ཀུན་དགའ་ར་བ་མཆོད་རྟེན་གནས། །སྟོན་པའི་གཟུགས་བརྙན་བླ་ན་མེད། །མཚེ་འུ་རྫིང་དང་ཁྲོན་པ་དང། །མཚོ་རྣམས་  
དག་ནི་དུ་མ་དག་རྒྱལ་པོ་ཆེན་པོས་བྱས་ནས་ནི། །ཚེ་ཟད་ལྷ་ཡི་གནས་སུ་སོང། །དེས་ཀྱང་ས་སྟེང་གྲུབ་པ་ནི། །པདྨ་འཆང་བ་བརྩོན་འགྲུས་ཆེ། །བདག་ཉིད་ཆེན་  
པོ་སེམས་དཔའ་ལ། །ས་ཡི་བདག་པོར་དོན་དུ་གཉེར། །དེ་ཡི་སྔགས་ཀྱི་མཐུ་ཡིས་ནི། །ལོ་ནི་སུམ་བརྒྱ་དག་ཏུ་འཚོ། །དེ་ཡི་ལས་ཀྱི་ལྷག་མ་ཡིས། །མྱུར་དུ་བྱང་  
ཆུབ་ཐོབ་པར་འགྱུར། །དེ་ཡི་བུ་ནི་རྒྱལ་པོ་ཡང། །སྡེ་ཆེན་སྟོབས་ནི་ཆེ་བ་ཡི། །ཟབ་མོའི་ཕྱོགས་ཞེས་རྣམ་པར་གྲགས། །གྲོང་ཁྱེར་ས་ནི་ལྔ་ལེན་བྱུང། །རིག་པའི་བདག་  
ཉིད་རྒྱལ་པོ་དེའང། །དེ་ཡི་ཚེན་འབྱུང་བར་འགྱུར། །གཙུག་ལག་ཁང་དང་གནས་ཁང་དང། །མཆོད་རྟེན་རྫིང་དང་ཁྲོན་པ་ནི་།འོད་ཆེན་ས་ཡི་བདག་པོ་དེ། །དུ་མ་  
  
  
།བློ་དང་ལྡན་པ་འཇམ་དབྱངས་ཀྱི་།སྔགས་ཀྱང་དེས་ནི་རབ་བསྒྲུབས་པ། །དེ་དག་ཡི་གེ་དྲུག་ཅེས་བྱ་།དོན་ཆེན་ལོངས་སྤྱོད་འཕེལ་བྱེད་པའོ། །དེ་ཡི་  
སྔགས་ཀྱི་མཐུ་ཡིས་ནི། །དེ་ནི་ལོངས་སྤྱོད་ཆེ་བར་འགྱུར། །བློ་དང་ལྡན་པ་མཐར་གྱིས་ནི། །མྱུར་དུ་བྱང་ཆུབ་གཞོལ་བར་འགྱུར་།དེ་བཞིན་གཤེགས་པའི་བསྟན་འདི་ལ། །རྣམ་  
པ་སྣ་ཚོགས་བྱ་བ་བྱེད། །བྱང་གི་ཕྱོགས་ལ་བརྟེན་ནས་ནི། །དེ་ཡི་ཚེ་ན་འབྱུང་བར་འགྱུར། །ལྷ་ལྡན་ཡུལ་ཞེས་བྱ་བ་ཡི། །གངས་ཅན་རི་ཡི་ནང་གནས་པའི། །རྒྱལ་པོ་མི་  
ཡི་ལྷ་ཞེས་པ། །ལི་ཙཱ་བའི་རྣམས་རིགས་སུ་བྱུང། །དེ་ཡང་སྔགས་ཀྱི་དོན་བསྒྲུབས་ཏེ། །ལོངས་སྤྱོད་ཆེ་དང་ལྡན་པར་འགྱུར། །རིག་པ་ལོངས་སྤྱོད་ལྡན་ཞེས་བྱ། །མི་ཡི་བདག་  
པོས་དེ་ཡང་གྲུབ། །ལོ་ནི་བརྒྱད་ཅུར་རྒྱལ་སྲིད་བྱས། །དེས་ནི་རྐུན་མ་རྣམ་པར་སྤངས། །རྒྱལ་པོ་དེས་ནི་སྲོག་སྤངས་ནས། །དེར་ཡང་སྔགས་ནི་མྱུར་འགྲུབ་སྟེ། །ཞི་དང་རྒྱས་པ་  
བསིལ་བྱེད་པའོ། །འཇིག་རྟེན་སྒྲོལ་མ་ཞེས་གྲགས་དང། །ལྷ་མོ་གོས་དཀར་མ་དང་ནི། །དཀར་མོ་ཆེན་མོ་གཞན་ཕན་བརྩོན། །རྟག་ཏུ་ཡིད་ནི་མི་སྐྱོ་བའོ། །དེ་ལ་སོགས་པ་  
གསུངས་པ་ཡི། །དེ་བཞིན་རྒྱལ་པོ་མང་པོ་ནི། །རྣམ་པ་དུ་མ་མང་པོ་དག་ཁ་དོག་སྣ་ཚོགས་སྣ་ཚོགས་གཟུགས། །ཁ་བ་ཅན་གནས་ཀླ་ཀློའི་རྒྱལ། །དེ་ཡང་སྟོན་པ་མཆོད་  
  
  
༄༅། །བྱེད་པའོ། །ཁྱུ་མཆོག་ཁྱུ་མཆོག་བཟང་པོ་དང། །ས་འོད་དེ་བཞིན་ས་འོད་བཟང། །དེ་བཞིན་ཕ་རོལ་གནོན་ཉིད་དང་།རྐང་པའི་འགྲོས་ཞེས་བསྟན་  
པ་ཡིན། །ས་སྲུང་དང་ནི་བེ་འུ་དང། །འོད་ལྡན་ཉིད་ནི་ཕྱི་མ་ཡིན། །ཐ་མར་ཆར་རྒྱལ་ངང་ཚུལ་ཏེ། །ཀླ་ཀློ་རྣམ་པ་སྣ་ཚོགས་ཡིན། །དེ་འོག་ལུགས་ནི་རྣམ་ཞིག་ཅིང། །ཕྱི་རོལ་  
སྐྱེ་དགུས་ཉེ་བར་སྤྱོད། །དེ་ཚེ་བལ་ཡུལ་བདག་པོ་ནི། །མཚོན་གྱིས་འཐབ་པས་རྣམ་པར་འཇིག་ཀླ་ཀློའི་རྐུན་པོ་བསྟེན་པ་ཡི། །དེར་ནི་རྒྱལ་པོ་རྣམ་པར་འཇིག་ས་  
བདག་དུ་མ་གསུངས་པ་རྣམས། །སྣ་ཚོགས་ལྷ་དང་བྲམ་ཟེ་དག་དེ་ཡི་ཚེ་ན་འབྱུང་བར་འགྱུར། །རྒྱ་ཡུལ་ཀུན་ལ་བརྟེན་པ་ཡི། །རྒྱལ་པོ་དབྱིག་གི་སྙིང་ཞེས་བྱ། །སྡེ་ཆེན་  
སྟོབས་ཀྱང་ཆེ་བ་དང། །བློན་པོ་རྒྱ་ཆེ་ཉིད་དང་ནི། །སྐྱེ་བོ་རྩ་ལག་རབ་ཏུ་མང། །ཀླ་ཀློ་བཏུད་དང་རྣམ་པར་རྒྱལ། །སྟོན་པའི་བསྟན་པ་དེ་གཙོ་བྱེད། །གཞོན་ནུ་བདག་ཉིད་  
ཆེན་པོ་ཉིད། །དེ་ཡི་སྔགས་ནི་རབ་བསྒྲུབས་པས། །མཐུ་ནི་ཆེན་པོ་དང་ལྡན་པའི། །རིག་པའི་རྒྱལ་པོ་ཡི་གེ་བརྒྱད། །དཔའ་བོ་ཆེ་ཞེས་རྣམ་པར་གྲགས། །ཕུན་སུམ་  
ཚོགས་པའི་གནས་ཆེན་ཡིན། །དེ་ཡི་བྱིས་པའི་བློ་ཡིས་ནི། །རྒྱལ་སྲིད་ཕྱིར་ནི་རབ་སྨོན་བྱས། །གང་གིས་དྲན་པ་ཙམ་གྱིས་ནི་།སངས་རྒྱས་ཉིད་དུ་ངེས་འགྱུར་བ། །  
  
  
།དེ་ནི་སྐལ་བ་མི་ཉུང་འགྱུར། །མཆོག་གི་སྦྱིན་པ་བླ་ན་མེད། །བསམས་པ་ཙམ་གྱིས་ཐོབ་པ་ཉིད། །ཚངས་སོགས་ལྷ་རྣམས་ཐམས་  
ཅད་ལ། །མ་ལུས་ལུང་ནི་སྩོལ་བྱེད་ན། །ལྷ་ངན་ཕལ་པ་དག་དང་ནི། །མི་ཡི་འཇིག་རྟེན་སྨོས་ཅི་དགོས། །ལོ་ནི་བརྒྱ་དང་ལྔ་བཅུར་འཚོ། །གྲགས་ཆེན་ལྷ་ཡི་གནས་སུ་  
འགྲོ། །ཆོས་ཀྱི་བདག་ཉིད་དེ་མཐར་གྱིས། །བྱང་ཆུབ་དམ་པ་ཐོབ་པར་འགྱུར། །གཞོན་ནུས་ཡོངས་སུ་བཤད་པ་ཡི། །རིག་པ་འདི་ནི་ལི་ཡུལ་དུ། །དེ་ནི་མྱུར་དུ་འགྲུབ་འགྱུར་  
གྱི༑ ༑རིག་པ་གཞན་ནི་ནམ་ཡང་མིན། །བྱང་ཆུབ་སེམས་དཔའ་དཔའ་བོ་ཆེ། །འཇམ་པའི་དབྱངས་ནི་འོད་ཆེན་པོ། །མངོན་སུམ་དེ་ཡི་ཡུལ་དག་ན། །བྱིས་པའི་གཟུགས་  
ཀྱིས་བཞུགས་པ་ཡིན། །གྲུབ་པའི་ཞིང་མཆོག་དམ་པ་ལ། །མི་ནི་ཡོངས་སུ་སྒྲུབ་པར་འགྱུར། །རྒྱལ་པོ་ཏུ་རུཥྐ་[?]ཞེས་བྱ། །བྱང་ཕྱོགས་ལ་ནི་ཡང་དག་བརྟེན། །སྡེ་ཆེན་བརྩོན་  
འགྲུས་ཆེ་བ་ཏེ། །དེ་ཡི་གནས་སུ་འབྱུང་བར་འགྱུར། །ཤིང་ཤུན་གྱོན་ཡུལ་མ་གཏོགས་པ། །ཁ་ཆེའི་མཐར་ཐུག་ཀ་ཤིར་བཅས། །དེ་ནི་དཔག་ཚད་བདུན་བརྒྱ་དང། །འབུམ་  
ཕྲག་གཉིས་ཀྱིས་བདག་ཏུ། །དེ་ཚེ་དུས་ཀྱི་ཐ་མ་ལ། །དེ་ཚེ་ཐེ་ཚོམ་མེད་པར་འགྱུར། །དེ་ཡང་སྔགས་ནི་གྲུབ་པས་ན། །ལོ་ནི་སུམ་བརྒྱ་དག་ཏུ་འཚོ། །བློ་ལྡན་མི་ཡི་སྤྱན་  
  
  
༄༅། །གྱུར་པས། །སྐྲ་ཅན་མ་ཡི་རིག་པ་བསྒྲུབས། །བདག་ཉིད་དགེ་བར་བྱ་བའི་ཕྱིར། །ལྷ་ཁང་དག་ནི་མང་པོ་བྱས། །སྟོང་ཕྲག་བརྒྱད་ཅུ་རྩ་གཅིག་གི་  
མཆོད་རྟེན་མཆོག་ནི་དེ་བཞིན་བྱས། །ཐེག་པ་ཆེན་པོ་མཆོག་ཆོས་དང། །དེ་བཞིན་སངས་རྒྱས་རྣམས་ཀྱི་ཡུམ། །འཇིག་རྟེན་ཤེས་རབ་ཕ་རོལ་ཕྱིན། །དེ་ཡི་ཡུལ་  
དུ་རབ་གནས་བྱས། །རྒྱལ་པོ་དེ་ནི་ལུས་ཞིག་ནས། །མཐོ་རིས་འཇིག་རྟེན་འགྲོ་བར་འགྱུར། །ས་བདག་དེ་ནི་མཐར་གྱིས་སུ། །རྫོགས་པའི་བྱང་ཆུབ་བླ་མེད་འཐོབ། །  
དེ་འོག་ས་བདག་རྒྱལ་པོ་ནི། །ཆེན་པོ་ཏུ་རུཥྐ་ཞེས་བྱ། །བློ་ལྡན་མང་པོས་བཀུར་ཞེས་བྱ། །རྟག་ཏུ་དགེ་ཞིང་མཆོད་ལ་དགའ་།ལྷ་མོ་སྒྲོལ་མ་རྫུ་འཕྲུལ་ཆེ། །དེ་ཡི་  
སྔགས་ཀྱང་རབ་ཏུ་བསྒྲུབས། །དེས་ཀྱང་སྔགས་ནི་རབ་བསྒྲུབས་པ་།ས་སྟེང་རྒྱལ་པོའི་ཆེད་དུའོ། །ཕྱོགས་ཆེ་དཔུང་ནི་ཆེན་པོ་དང། །རྒྱལ་པོ་གྲགས་པ་ཆེན་པོ་  
སྟེ༑ ༑གཉེན་དང་རིགས་དང་རྒྱལ་པོས་ཀྱང། །དེ་ནི་བཀུར་བ་ཉིད་དུ་འགྱུར། །རྩ་བརྒྱད་སྟོང་གི་གཙུག་ལག་ཁང། །དེ་ཡི་དུས་སུ་ཡོད་པར་འགྱུར། །དེ་ཡི་སྔགས་ཀྱི་མཐུ་  
ཡིས་ནི། །ལོ་ནི་ཉིས་བརྒྱ་དག་ཏུ་འཚོ། །གང་ཚེ་དེ་ལུས་ཞིག་པ་ན། །དགའ་ལྡན་དུ་ནི་སྐྱེ་བར་འགྱུར། །བྱང་ཆུབ་སེམས་དཔའ་རྫུ་འཕྲུལ་ཆེ། །ལྷ་ཡི་བུས་ཀྱང་བཀུར་བར་  
  
  
།ཆོས་ཀྱི་བདག་ཉིད་དེ་མཐར་གྱིས། །བྱང་ཆུབ་ཡན་ལག་མངོན་རྫེགས་ནས། །འབད་པས་དེ་ནི་མཐར་གྱིས་ཀྱང། །མཉམ་མེད་བྱང་ཆུབ་འཐོབ་པར་འགྱུར། །དུས་  
ཀུན་དེ་ཡི་ཡུལ་དུ་ནི། །གསུང་རབ་མང་པོ་གནས་འགྱུར་བ། །སྔོན་གྱི་རྒྱལ་བ་དག་གིས་གསུངས། །ད་ལྟར་ངས་ཀྱང་གསུངས་པ་ཡིན། །རྫུ་འཕྲུལ་ཆེན་པོ་ཀླུ་དང་ནི། །འདོད་  
ཆགས་བྲལ་བས་རྣམ་པར་གནས། །དེ་བཞིན་འཇིག་རྟེན་སྐྱོང་བ་དང་།གནོད་སྦྱིན་བསྟན་པ་སྲུང་བྱེད་དང། །ས་སྟེང་དམ་ཆོས་སྲུང་བྱེད་པ། །དེ་ཡི་ཚེ་ན་འབྱུང་བར་འགྱུར།།  
དེ་ལྟར་རྣམ་པ་མང་པོ་བསྟན། །ས་བདག་འཇིག་རྟེན་རྣམ་གྲགས་པ་།བསྟན་དང་སྟོན་པར་འགྱུར་བ་ཡིན། །ནུབ་ཕྱོགས་ས་ཡུལ་ནི་མཐའ་ཡས་པ། །འཕགས་རྒྱལ་ཞེས་བྱའི་  
ཕ་རོལ་ཏུ། །ལ་དའི་ཡུལ་གྱི་སྐྱེ་བོ་ནི། །ངང་ཚུལ་ཞེས་བྱའི་རྒྱལ་པོ་ཡོད། །སངས་རྒྱས་རྣམས་ཀྱི་བསྟན་ལ་དད། །གྲོང་ཁྱེར་ཕྱིན་ནས་ཡང་དག་ཞུགས། །ཆོས་ཀྱི་རྒྱལ་པོར་འགྱུར་  
བ་སྟེ། །འཇིག་རྟེན་སྣ་ཚོགས་གཙུག་ལག་ཁང། །དེ་བཞིན་སྲོག་ཆགས་དགེ་བར་ནི། །ས་བདག་ཆོས་ལ་མཉེས་གཤིན་པས། །རིག་པའི་བདག་ཉིད་བྱེད་པར་འགྱུར། །རྒྱལ་  
པའི་གཟུགས་བརྙན་ཡིད་འོང་ལ། །རྣམ་པ་སྣ་ཚོགས་མཆོད་པ་བྱེད་།འཇིག་རྟེན་མགོན་པོ་གྲགས་ཆེན་གྱི། །མཆོད་རྟེན་མཆོག་ལའང་མཆོད་པ་བྱེད། །དེས་ན་དེ་ནི་  
  
  
༄༅། །སྔགས་ཀྱང་གྲུབ། །རྒྱལ་པོ་ལས་སྐྱེས་ཁོ་ན་ནི། །དེ་ཡུལ་དུ་ཡང་ཡང་དག་གྲགས། །དགེ་སློང་བསོད་སྙོམས་བྱེད་པ་ནི་།ཚུལ་ཁྲིམས་ལྡན་  
ཞིང་བློ་དང་ལྡན། །སངས་རྒྱས་རྣམས་ཀྱི་བསྟན་ལ་དད། །བདག་ཉིད་ཆེན་པོ་དུས་སུ་རྒྱུ། །དེ་ནི་བསོད་སྙོམས་རབ་ཞུགས་རྒྱུ་།རྒྱལ་པོའི་ཁབ་བཟང་རབ་མཐོང་བ། །རྒྱ་  
ཆེ་སྐྱེ་བོས་གང་བ་ལ། །བསླང་པའི་དོན་དུ་དེར་ཡང་ཞུགས་།བཀྲེས་པ་དང་ཡང་ཡང་དག་ལྡན། །ངལ་ཞིང་ལྟོགས་པའི་ཡིད་གྱུར་ཀྱང། །དེ་ཚེ་བསོད་སྙོམས་རྙེད་མ་  
གྱུར། །རྒྱལ་པོའི་སྐྱེས་བུས་དེ་མྱུར་བཟུང། །ཁྱིམ་དེ་ལས་ནི་ཕྱུང་པར་འགྱུར། །དེ་ནས་དེ་ནི་ཡིད་བྱུང་ནས། །རྒྱལ་པོའི་མི་ལ་རབ་ཁྲོས་ཏེ། །གྲོང་ཁྱེར་དེ་ལས་ངེས་  
བྱུང་ནས། །མོད་ལ་དེ་ཡི་རང་གནས་ཕྱིན། །ལྟོགས་ཤིང་སྐོམ་པ་ཉིད་གྱུར་པས། །སྡུག་བསྔལ་ཡིད་མི་བདེ་བར་འགྱུར། །དེ་ནས་དེ་ནི་ཟས་ཆད་ནས། །མཚན་ཕྱེད་  
དུ་ནི་ལངས་གྱུར་ནས། །སྡོམ་བརྩོན་དེ་ནི་སེམས་ཆུང་བས། །དེ་ཚེ་སྲོག་ནི་བཏང་བར་རྩོམ། །དེ་ཚེ་སྨོན་ལམ་བྱེད་པ་ནི། །ལ་དའི་ཡུལ་གྱི་བདག་པོར་ཤོག་དེ་ནས་  
དགེ་སློང་དུས་ལས་འདས། །སྤུ་གྲི་ཞེས་བྱའི་རྒྱལ་རིགས་སུ། །བདག་ཉིད་ཆེན་པོ་དེ་སྐྱེས་གྱུར། །སྟོན་པའི་བསྟན་པ་མཆོད་པར་བྱེད་།ལོ་ནི་སུམ་ཅུ་དག་ཏུ་  
  
  
།རྒྱལ་སྲིད་གནོད་པ་མེད་པར་བྱས། །བརྐམ་ཆགས་རང་མིའི་སྦྱོར་བ་ཡིས། །མ་ཞུའི་ནད་ཀྱིས་བཏབ་པར་འགྱུར། །དེ་ཚེ་རྒྱལ་པོ་ལུས་ཞིག་ནས། །དུས་བྱས་  
ལྷ་ཡི་གནས་སོང་བ། །བྱམས་པ་གང་དུ་བཞུགས་པ་ཡི། །དགའ་ལྡན་ལྷ་ཡི་གནས་མཆོག་ཏུ། །བདག་ཉིད་ཆེན་པོས་ཆོས་འཆད་པར། །དེ་ཉིད་དུ་ནི་སྐྱེ་བར་འགྱུར་  
འོད་ཆེན་བྱམས་པ་ཆེན་པོ་ལ། །བསྙེན་བཀུར་བྱེད་ཅིང་ཆོས་ཀྱང་ཉན། །བདག་ཉིད་ཆེན་པོ་དེ་མཐར་གྱིས། །རྙེད་པར་དཀའ་བའི་བྱང་ཆུབ་འཐོབ། །ཚུལ་ཁྲིམས་  
ཞེས་བྱའི་རྒྱལ་པོའི་འོག་གཡོ་བ་ཞེས་བྱ་འབྱུང་བར་འགྱུར། །ལོ་ནི་ལྔ་བཅུ་རྩ་ལྔ་དང། །དེ་བཞིན་ཟླ་བ་ལྔ་རུ་འཚོ། །དེ་སྲིད་རྒྱལ་སྲིད་དེས་བྱས་ནས། །མཚོན་ཆས་  
འཚོ་བས་རབ་བསད་པ། །བུད་མེད་བྱས་པའི་སྐྱོན་ཉིད་ཀྱིས། །དེ་ནི་མཚོན་ཆས་བསད་པར་གྱུར། །དེ་ཡི་ནུ་བོ་བརྟན་ཞེས་བྱ། །བརྟན་པ་ཆེས་ནི་བརྟན་པར་འགྱུར། །སྔོན་  
ནི་བཀྲེན་པ་ཞམ་འབྲིང་འགྱུར། །ཡུལ་ནི་ལ་དའི་བདག་པོར་གྱུར་།ལྷག་མ་རྒྱལ་པོ་ཐམས་ཅད་དང། །སྐྱེ་དགུ་ཀུན་ཀྱང་ཞམ་འབྲིང་བའོ། །ཚུལ་ཁྲིམས་ཞེས་བྱ་རབ་འདས་  
ནས། །དེ་ནི་དེ་དག་ཀུན་གྱི་སྔར། །ས་བདག་ཐམས་ཅད་འབྱུང་འགྱུར་བ། །དཔའ་བོ་རྒྱ་མཚོའི་ཕ་རོལ་འགྲོ། །རྒྱལ་པོ་དབང་བོ་ཟླ་མཛེས་དང། །དེ་བཞིན་དུ་ནི་གཞུ་དང་ཏོག་  
  
  
༄༅། །མེ་ཏོག་གཞུ་དང་རྒྱལ་པོའི་བུ། །རེས་ལྡན་གྲོང་ལས་བྱུང་བ་ཡིན། །དང་པོའི་དང་པོ་སྔ་མ་དག་བ་ལའི་གྲོང་དུ་འབྱུང་བ་ཡིན། །འོད་ཅེས་བྱ་བ་  
སྟོད་རྣམས་དང། །དེ་བཞིན་ཁྱབ་འཇུག་ཅེས་བྱ་བ། །རྒྱལ་པོ་མཐའ་ཡས་གསུངས་པ་ནི། །ཡང་བ་ཡི་རིགས་སུ་འབྱུང། །དེ་དག་ཕྱི་མའི་རྒྱལ་པོ་ནི། །ཁྱབ་འཇུག་  
ཅེས་ནི་བྱ་བ་བྱུང། །གྲོང་དང་སྐྱེ་བོ་གཉེན་དང་བཅས། །དྲང་སྲོང་དམོད་བས་གནོད་གྱུར་པས། །བློ་ལྡན་རྒྱལ་པོ་མེད་པར་འགྱུར་།གྲོང་ཁྱེར་ཆུ་ཡིས་རབ་ཏུ་གང། །  
དེ་ཚེ་དེ་ཡི་རེས་ལྡན་གྲོང། །རྒྱ་མཚོ་ཆེན་པོས་རབ་ཏུ་གང་།བྱང་གི་ཕྱོགས་ནི་ཐམས་ཅད་དུ། །རྩོམ་པ་སྣ་ཚོགས་རི་ཞོལ་བརྟན། །སྣ་ཚོགས་རིགས་ལ་གནས་པ་  
ཡི༑ ༑རྒྱལ་པོ་རྣམས་ནི་མཐའ་ཡས་གསུངས། །ཉི་ཤུ་གཅིག་དང་སུམ་ཅུ་ཡི། །མི་ཡི་རྒྱལ་པོར་ཤེས་པར་བྱ། །བཅོ་བརྒྱད་ས་ཡི་བདག་པོ་ཞེས། །པར་མའི་ས་  
ཀུན་བདག་པོ་ཡིན། །མཐའ་ཡས་ཀླུ་ཡི་སྡེ་ལ་སོགས། །དེ་ལས་ཐམ་རྣམ་པར་ཞིག་དེ་ནས་ཁྱབ་འཇུག་འཕྲོག་བྱེད་དང། །མདུང་ཞེས་བྱ་བ་འཕྲོག་བྱེད་གཞན། །དབང་  
ལྡན་དང་ནི་ཕྲེང་ཀུན་དང། །བཟའ་དང་བརྟུལ་ཞུགས་བཟང་པོ་གཞན། །དུས་ཀུན་ཆོས་ལུགས་རྣམ་པར་ཉམས། །རྒྱལ་པོ་དེ་དག་དུས་ལས་འདས། །དེས་ནི་བྲམ་  
  
  
།དེ་ཚེ་ལོངས་སྤྱོད་ཚེ་ནོར་དང། །བར་མཐར་ཡི་གེ་དང་པོ་བྷ། །དེ་ཚེ་བློན་པོ་གཉི་ག་གཙོ། །གཉི་ག་ནོར་ལྡན་དཔལ་ལྡན་གྲགས། །བསྟན་པ་ལ་ནི་ཕན་པར་  
དགའ། །གཞོན་ནུ་ཁྱོད་ཀྱི་སྔགས་རྒྱལ་པོ། །བློན་པོས་དེ་ཚེ་སྔགས་ཀྱང་བཟླས། །དེ་ནས་བཟུང་ནས་ས་ཡི་བདག་གཉི་ག་མི་ཡི་དབང་ཕྱུག་གྱུར། །བདུན་དང་བརྒྱད་  
དང་དེ་བཞིན་གསུམ། །དེ་ཚེ་དཔལ་མགྲིན་གནས་ན་འདུག་སྟོན་པ་ཉི་མ་ཞེས་བྱ་བའི། །གནས་ན་དབང་ཕྱུག་རབ་ཏུ་གནས། །ཐམས་ཅད་གནས་སུ་ས་ཡི་བདག་  
འབྱུང་བར་འགྱུར་བར་ཐེ་ཚོམ་མེད། །ཡི་གེ་ཧ་ཞེས་རབ་གསུངས་པ་།ས་རྣམས་ཀུན་ལ་མི་ཡི་བདག་དེ་ཡི་ཡུལ་དུ་སྔགས་འདི་དག་དེ་ཚེ་གྲུབ་པར་འགྲོ་བ་ཡིན། །  
ཞི་དང་རྒྱས་པའི་རིག་པ་རྣམས། །གང་ཞིག་ཆོས་རྒྱལ་གྱིས་གསུངས་པ། །ལོངས་སྤྱོད་རྣམ་པ་སྣ་ཚོགས་ཚོགས། །དེ་བཞིན་རྣམ་པ་སྣ་ཚོགས་ལྡན། །སྣ་ཚོགས་  
གཟུགས་ཀྱི་གཟུངས་དང་ནི། །རྫུ་འཕྲུལ་ཆེན་པོ་གནོད་སྦྱིན་མོ། །དེ་ཚེ་དུས་ཀྱི་ཐ་མ་ལ། །དེར་ནི་གྲུབ་པར་འགྱུར་བ་ཡིན། །ལྷོ་ཡི་ཕྱོགས་ལ་ཡང་དག་བརྟེན། །རྒྱ་  
མཚོའི་འགྲམ་གྱིས་དག་ལ། །རྒྱལ་པོ་དཀར་དང་ཟླ་མཛེས་དང། །ས་ལ་ཡི་ནི་བཞོན་པ་དང། །དབང་ཆེན་དང་ནི་བདེ་བྱེད་དང། །ས་བདག་དེ་བཞིན་ཡིད་དུ་འོང། །ལོངས་སྤྱོད་  
  
  
༄༅། །སྐྲ་བཟང་སྐྲ་ཞེས་སུ། །ལྷོ་ཡི་ཕྱོགས་སུ་རྣམ་པར་གྲགས། །བཀྲ་ཤིས་དང་ནི་རྙེད་སླ་དང། །བ་ལང་རྙེད་དང་ཁྱུ་ཉིད་དང། །གྲུ་བཟང་དེ་བཞིན་གྲུ་ཉིད་  
དང། །དབང་ཆེན་དང་ནི་ཟླ་བ་ཉིད། །བ་ལང་སྲུང་དབང་ཟླ་བའི་སྡེ། །འདོད་ལྷ་དེ་བཞིན་མ་གངྷ། །གྲངས་བྱེད་བདེ་བྱེད་ཉིད་དང་ནི། །སྟག་དང་སེངྒེ་གཟའ་ལྷག་དང། །སངས་  
རྒྱས་དག་པ་བུམ་པ་དག་བུམ་པ་མ་ལུས་ཉིད་དུ་བརྗོད། །མཉམ་དང་ལེགས་པར་འཇམ་པ་དང། །སྐྲ་བཟང་སྐྲ་ནི་ལྡན་པ་དང། །ལྷོ་ཡི་ཕྱོགས་སུ་ས་ཡི་བདག། མཐའ་  
ཡས་མང་པོར་བསྟན་པ་ཡིན། །འདས་དང་མ་འོངས་པ་དག་དང། །ད་ལྟར་དག་ཏུ་རྟོགས་པར་གྱིས། །རྣམ་པ་སྣ་ཚོགས་ནང་བཏབ་ནས་།འདི་དག་རྣམ་པ་སྣ་ཚོགས་  
འཆི། །མཚོན་གྱིས་འདེབས་དང་མུ་གེ་ཡིས། །འཆི་ཞིང་ཁ་ཅིག་ཕྱོགས་གཞན་འགྲོ། །དེ་ལྟར་འདི་དག་རྒྱལ་པོ་རྣམས། །ཀ་ན་ཙི་པུ་རར་གནས་པར་བསྟན། །དེ་བཞིན་  
སྟོང་ཕྲག་རྣམ་གྲགས་པ། །དེ་ཚེ་འབྱུང་བར་འགྱུར་བ་ཡིན། །དེ་དུས་དེ་ཚེ་ཕྱོགས་དག་ཏུ། །སྔགས་རྣམས་གྲུབ་པར་འདོད་ན་ནི་།ཁྲོ་བོ་རྡོ་རྗེའི་རིགས་བསྟན་པའི། །  
སྔགས་འདི་དག་ནི་བསྒྲུབ་པར་བྱ། །མངོན་པར་སྤྱོད་པའི་ལས་དག་དང། །དེ་བཞིན་དབང་གི་དོན་ཡང་འགྲུབ། །གཞོན་ནུ་བྱིས་པའི་གཟུགས་ཅན་ནི། །འཇམ་པའི་  
  
  
།དེ་ཚེ་དུས་མཐར་ཕྱིན་པ་ན་།དེ་ཚེ་ཡུལ་དེར་འགྲུབ་པར་འགྱུར། །རི་བོ་འབིགས་བྱེད་ལ་བརྟེན་ནས་།རྒྱ་མཚོ་བ་ཚ་ཅན་འགྲམ་དུ། །གདོང་དྲུག་  
ཅེས་ནི་ཡང་དག་བསྒྲགས། །སེམས་ཅན་རྣམས་ལ་མཆོག་སྦྱིན་བྱེད་།འཇམ་པའི་དབྱངས་ནི་བློ་དང་ལྡན། །བྱང་ཆུབ་སེམས་དཔས་བཀའ་སྩལ་པ། །སེམས་ཅན་  
རྣམས་ལ་ཕན་འདོད་ཕྱིར། །ལྷོ་ཡི་ཕྱོགས་སུ་གནས་པར་གྱིས། །གདོང་དྲུག་གང་གི་སྔགས་དག་ནི། །འཇམ་པའི་དབྱངས་ཀྱིས་རབ་བསྟན་པ་།དེ་ཚེ་དེ་ཕྱོགས་དེ་དུས་  
སུ༑ ༑འགྲུབ་པར་འགྱུར་བར་ཐེ་ཚོམ་མེད། །དེ་ཚེ་དཔལ་གྱི་རི་བོའི་ཕྱོགས། །འབིགས་བྱེད་ནང་དང་རི་ཞོལ་དང། །གླིང་ཉིད་རྣམ་པ་ཐམས་ཅད་དང། །ཀ་ལིང་ཀ་ཞེས་རབ་  
བསྒྲགས་དང། །ཡོན་ཏན་གསུམ་དང་ཀླ་ཀློ་དང། །ཁོ་ར་ཁོར་ཡུག་ཀོ་ས་ལ། །རྒྱ་མཚོའི་ནང་དང་འགྲམ་དག་ཏུ། །རྒྱལ་པོ་དག་ནི་མཐའ་ཡས་ཡོད། །ཆ་ཤས་ཀཱ་མ་རུ་ཞེས་པ།།  
ཁ་བ་ཅན་གྱི་ནང་ན་གནས། །ཨོ་ཌ་ཡུལ་གྱི་མཚམས་ཀུན་ན། །རྒྱལ་པོ་རྣམས་ནི་མང་པོ་གསུངས། །སྣ་ཚོགས་ཀླ་ཀློའི་རྒྱལ་པོ་ནི་།སྟོན་པ་མཆོད་བྱེད་དེ་གཙོ་བྱེད། །  
དབང་པོ་ཟླ་བ་དགའ་བ་ཡི། །རྒྱལ་པོ་ཀླ་ཀློའི་གནས་ན་གནས། །དེ་ལས་རྒྱལ་པོ་གཉིས་དག་ནི། །བསྟན་པ་ལ་ནི་ལོ་བརྒྱད་དང། །སྟོན་པའི་སྐུ་གཟུགས་མཆོད་བྱེད་པའོ།།  
  
  
༄༅། །དེ་ལས་སྐྱེས་པ་ཐམས་ཅད་ནི། །རྒྱལ་བའི་བསྟན་ལ་རབ་དད་པར། །ཐེ་ཚོམ་མེད་པར་འབྱུང་བར་འགྱུར། །ཤར་གྱི་ཕྱོགས་ལ་བརྟེན་པ་ཡི། །  
རྒྱལ་པོའི་མཆོག་ནི་མང་པོ་གསུངས། །གང་ཞིག་འདས་དང་མ་འོངས་དང། །ད་ལྟར་བྱུང་བ་ཐམས་ཅད་དུའོ། །དང་པོའི་རྒྱལ་པོ་མཆོག་བཤད་བྱ། །གཽ་ཌཱའི་རྒྱུད་དུ་ས་  
སྟེང་སྐྱེས། །གྲོང་ཁྱེར་འཕེལ་བྱེད་ཉམས་དགའ་བར། །གྲགས་ལྡན་དེ་ནི་རབ་ཏུ་སྐྱེས། །དེ་མིང་འཇིག་རྟེན་ཞེས་བྱ་བ། །རྒྱལ་པོ་གོ་ཌཱ་འཕེལ་བྱེད་འབྱུང། །ང་ནི་འཇིག་  
རྟེན་སྐྱེས་མེད་འདིར། །དེ་ནི་ཆོས་ལ་སེམས་པ་བྱུང། །ས་བདག་མང་པོ་རྣམས་མནན་ནས། །ཞོ་ཤས་འཚོ་བ་དག་ཏུ་བྱས། །བར་མའི་དུས་སུ་འདི་དག་མཉམ། །བར་  
མ་བར་མའི་ཆོས་དང་ལྡན། །རྩོད་པའི་དུས་ཀྱི་ཐ་མ་ལ། །མི་ཡི་དབང་པོ་དེ་ཉིད་ཉོན། །རྒྱལ་པོ་རྒྱ་མཚོ་ཞེས་བྱ་དང། །རྣམ་པར་གནོན་པ་ཉིད་དང་ནི། །རྒྱལ་མཆོག་  
གཙོ་བོ་དབང་ཆེན་དང། །དེ་འོག་ཡི་གེ་ས་ཞེས་བྱ། །ལྷ་ཡི་རྒྱལ་པོ་ཞེས་བྱ་དེ། །ཐ་མའི་དུས་ལ་འབྱུང་བར་འགྱུར། །རྒྱལ་པོའི་གཙོ་བོ་སྣ་ཚོགས་ཞེས། །བློ་ལྡན་ཆོས་ནི་  
འཕེལ་བྱེད་པའོ། །དེ་ཡི་ནུ་བོ་བྱིས་ཞེས་བྱ། །བསྟན་པར་དི་ལ་ཕན་ཞིང་དགའ། །ཤར་ཕྱོགས་རྒྱ་མཚོའི་མཐར་ཐུག་པར། །མཆོད་རྟེན་གྱིས་བརྒྱན་མཛེས་པ་ནི། །དེ་  
  
  
།བྱེད་པར་འགྱུར་བར་ཐེ་ཚོམ་མེད་།ལྷ་ཁང་ཀུན་དགའ་ར་བ་རྫིང། །སྐྱེད་མོས་ཚལ་དང་བཀད་ས་ནི། །དེ་ཚེ་དཔལ་ལྡན་བྱེད་འགྱུར་ཞིང། །  
གཟིངས་དང་ཟམ་པ་བྱེད་པ་པོ། །དེ་ཚེ་སྟོན་པའི་གཟུགས་བརྙན་མཆོད། །དེ་ལ་ཞུགས་པའང་མཆོད་པར་བྱེད། །རྒྱལ་སྲིད་ས་ཡི་བདག་པོ་བྱེད། །གནོད་པ་མེད་ཅིང་  
འགྲན་ཟླ་མེད། །ལོ་ནི་སུམ་བརྒྱ་དག་ཏུའང་འཚོ། །ཞག་ནི་སུམ་ཅུ་རབ་བྱུང་ནས། །ཕ་རོལ་རྒོལ་བས་ཕམ་བྱས་ཏེ། །དེ་ནས་རྒྱལ་པོས་རང་སྲོག་བཅད། །དེ་འོག་དེ་ནི་  
ལུས་ཞིག་ནས། །དམྱལ་བ་དག་ཏུ་རབ་སྐྱེས་ཏེ། །ཞག་གསུམ་དང་ནི་གཅིག་དག་ཏུ། །དམྱལ་བ་དག་གི་འགྲོ་བར་གནས། །དེ་ནས་དམྱལ་བའི་ལུས་བོར་ནས། །རྟག་ཏུ་  
རྒྱལ་པོ་ལྷ་གནས་འགྲོ། །ལྷ་རྣམས་ལེགས་སྤྱད་འཇིག་རྟེན་དུ་།གཙང་མའི་གནས་ཞེས་རབ་ཏུ་དྲན། །དེར་ནི་ལྷ་རྒྱལ་ཞེས་བྱར་འགྱུར། །དག་པའི་བདག་ཉིད་བྱང་ཆུབ་  
གཞོལ། །བརྒྱ་ཕྲག་དང་ནི་སྟོང་ཕྲག་ཏུ། །ལྷ་ཡི་བདེ་བ་རྗེས་སུ་མྱོང། །ཕྱིར་ཡང་མི་ལུས་ཐོབ་ནས་ནི། །སྲིད་པ་གཞན་ལ་སངས་རྒྱས་འགྱུར། །སྐྱེ་བ་གཞན་དུ་སེམས་ཅན་  
ལ༑ ༑དེ་ཉིད་ཀྱིས་ནི་ལས་ཀྱང་བྱས། །གྲོང་ཁྱེར་འཕགས་རྒྱལ་ཞེས་བྱ་བ། །དེ་ཚེ་མ་ལ་བར་སྐྱེ་འོ། །དེར་ནི་ཚོང་དབོན་མཆོག་གྱུར་པ། །མ་ལ་བར་སྐྱེས་ནོར་ཆེན་ལྡན། །  
  
  
༄༅། །འཇིག་རྟེན་སྐྱོང་ཞིང་གནས་མེད་པ། །སངས་རྒྱས་འབྱུང་བ་མེད་དུས་སུ། །རང་སངས་རྒྱས་ནི་འཇིག་རྟེན་དུ། །རྫུ་འཕྲུལ་ཆེན་པོ་རྣམ་པར་རྒྱུ། །  
སེམས་ཅན་རྣམས་ལ་ཕན་དོན་དུ། །ས་ཡི་སྟེང་དུ་རྣམ་སྤྱོད་དེ་།གྲོང་ཁྱེར་འཕགས་རྒྱལ་ཕྱིན་ནས་ནི། །བསོད་སྙོམས་སྤྱོད་ལ་རབ་ཏུ་ཞུགས། །བདག་ཉིད་ཆེན་པོ་  
ཚོགས་སྤྱོད་པས། །དེ་ཆེ་ལམ་ཆེན་གྲོང་བར་དུ། །དེ་ཆེ་ཚོང་པ་དེ་ཉིད་ཀྱིས། །ཐུབ་པ་མངོན་དུ་མཐོང་བར་གྱུར། །འབྲས་ཆན་ལ་ནི་མགྲོན་བོས་ནས། །དེ་ཚེ་རང་  
གི་ཁྱིམ་དུ་ཁྱེར། །དེ་ནས་ཐུབ་མཆོག་མྱུར་ཁྱེར་ནས། །སྟན་དག་ལ་ནི་བཞུགས་སུ་གསོལ། །ཟས་ཀྱི་དུས་ནི་ཉེར་གནས་པས། །བཅོམ་ལྡན་དེ་ནི་དགོངས་སུ་  
གསོལ། །བདག་ཉིད་ཆེན་པོ་དེ་དག་ཀྱང། །དེ་ཚེ་ཅང་མི་སྨྲ་བར་གྱུར། །དེ་ཚེ་ཚོང་པ་དེ་ལ་ནི། །ལྷུང་བཟེད་དག་ནི་ཟེད་པར་གྱུར་།ཚོང་པ་ཟུར་གྱིས་གོ་བ་དང། །དེ་  
ཚེ་བློ་དང་ལྡན་གྱུར་པས། །རྣམ་པ་སྣ་ཚོགས་བཟའ་བ་ཡིས་།ལྷུང་བཟེད་རྣམས་ནི་ཡོངས་སུ་བཀང། །དེ་ནས་དེས་ནི་རང་ལག་གིས་།དེ་དག་ལ་ནི་འབད་པས་  
བྱིན། །ཐོགས་ནས་དེ་དག་ཐམས་ཅད་ནི། །མར་མེའི་ཕྲེང་བ་བཞིན་དུ་མཐོང། །ནམ་མཁའ་ལ་ནི་ལུས་བརྟེན་ནས། །དེ་དག་དེ་ཡི་མོད་ལ་སོང། །དེ་ནས་བ་སྤུ་ལངས་  
  
  
།དེ་ཚེ་སྐྱོ་བ་མང་པོར་གྱུར། །ཡིད་ནི་རྫུ་འཕྲུལ་ལ་དད་ནས། །ས་དེ་ལ་ནི་རབ་ཏུ་འགྱེལ། །སྨོན་ལམ་དེ་ཚེ་བྱེད་པ་ཡང། །ཇི་ལྟར་ཚིག་ཏུ་སྨྲ་བ་ནི། །དགེ་བའི་རྩ་བ་འདི་  
ཡིས་ནི། །དེ་རིང་བདག་གིས་གང་ཐོབ་པ། །དེས་ནི་ཐུབ་པ་རབ་མཆོག་ནི། །འཇིག་རྟེན་བློ་ཡི་མཆོག་འགྱུར་ཤོག་དེ་ཚེ་ས་སྟེང་འཁོར་ལོས་བསྒྱུར། །སྐྱེ་བ་སྟོང་ཕྲག་བཅུ་  
རུ་འགྱུར། །དེ་ནས་དེ་ཡི་ལུས་སྤངས་ནས། །བྱེ་བ་དྲུག་ཅུར་ལྷ་གནས་འགྲོ། །དེར་ནི་ཡུལ་རིང་བདེ་མྱོང་ནས། །ལྷ་གནས་སྐྱེ་བ་ཡོངས་བོར་ཏེ། །དེ་ཚེ་མི་ཡི་སྐྱེ་བ་ནི།།  
གཞན་གྱིས་དབང་གིས་འདིར་ཡང་བྱིན། །དེ་ནི་རྒྱལ་པོའི་རིགས་སྐྱེས་པ། །ཐམས་ཅད་དུ་ནི་འདིར་ཡང་འགྱུར། །རྒྱལ་པོ་བྱིས་པ་ཞེས་བྱ་དེ། །ཤར་གྱི་ཕྱོགས་སུ་  
འབྱུང་བར་འགྱུར། །སྐྱེ་བ་སྟོང་ཕྲག་བརྒྱད་དུ་ནི། །བདེ་བ་སྒྲིབ་མེད་ཐོབ་འགྱུར་བ། །དཔལ་ལྡན་རྒྱལ་པོས་ཐོབ་པའོ། །ཐམས་ཅད་མཁྱེན་ཉིད་མཐར་ཐོབ་འགྱུར།།  
དེ་ལྟར་རྣམ་མང་སེམས་ཅན་དང། །དེ་བཞིན་ཕུན་ཚོགས་རྒྱ་ཆེ་བ། །དེ་ཚེ་མཆོད་དང་སྐུལ་བྱེད་པ། །སྟོན་པ་ལ་ནི་སུན་མི་འབྱིན་།རིག་པ་དགེ་བ་བྱེད་པ་ཡི། །  
བྱང་ཆུབ་ལམ་ལ་ངེས་པར་སྦྱོར། །དེ་ལས་གཞན་བའི་རྒྱལ་པོ་ནི་།གོ་ཌཱ་ནུས་པའི་ངང་ཚུལ་ཅན། །གཞོན་ནུ་ཞེས་བྱའི་རྒྱལ་པོར་གསུངས། །དེ་ཡང་ཤིན་ཏུ་ཆོས་  
  
  
༄༅། །དང་ལྡན། །དེ་ནས་གཞན་པ་དཔལ་ལྡན་བཅས། །ཡི་གེ་ཨུ་ཞེས་རྣམ་པར་གྲགས། །དེ་ལས་གཞན་ནི་རྣམ་འབྱེད་ཅིང། །དེ་བཞིན་ཕན་ཚུན་  
འཇིགས་པར་བྱེད། །དེ་དག་གོ་ཌཱ་དྲག་སེམས་ཀྱིས། །འདི་དག་འབྱེད་པ་ཆེན་པོར་བྱེད། །དེ་ནས་ལྷ་ཞེས་བྱ་བ་ཡི། །རྒྱལ་པོ་ལམ་ནི་བྱེད་པར་ཤེས། །དགྲ་རྣམས་  
ཀུན་གྱིས་ཡོངས་ཁྱབ་ནས། །དེ་ནི་དགྲ་ཡིས་བསྣུན་ནས་ཤི། །དེ་འོག་ཟླ་བ་ཞེས་ནི་བྱ། །དེས་ནི་རྒྱལ་པོ་ཉིད་ཀྱང་བྱས། །སྔོན་གྱི་ལས་ཀྱིས་བསྐུལ་ནས་ནི། །དེ་ནས་  
མཚོན་གྱིས་རྨས་ནས་ཤི། །དེ་ཡི་བུ་ནི་བཅུ་གཉིས་གྲངས། །ལོ་བརྒྱད་བཅས་པ་དག་ཏུ་འཚོ། །དེ་ཡང་མཚོན་གྱིས་རབ་བཏབ་ནས། །དེ་ཚེ་བྱིས་པ་ཉིད་དུ་ཤི། །དེ་དག་  
གཅིག་ལ་གཅིག་སེམས་ཤིང། །དྲག་པོ་ཕན་པ་མེད་ལ་དགའ། །རྒྱལ་མཆོག་ཡི་གེ་ཏ་ཞེས་བྱ། །དེ་ཡི་ཚེ་ན་འབྱུང་བར་འགྱུར། །གོ་ཌཱའི་འཇིག་རྟེན་རྣམས་ཀྱི་  
གཙོ། །ཆེན་པོའི་ནད་ཀྱིས་ཡང་དག་བཏབ། །ནད་དེ་ཉིད་ཀྱིས་ཉམས་ཐག་གནས། །དུས་བྱས་ནས་ནི་འོག་ཏུ་སོང། །དེ་འོག་ཡི་གེ་ད་ཞེས་བྱ། །ཉིན་ཞག་ཅུང་ཟད་རྒྱལ་  
པོ་བྱེད། །གོ་ཌཱའི་ཡུལ་དུ་བྱུང་གྱུར་པ། །གངྒཱའི་འགྲམ་དུ་ཡང་དག་གནས། །དེ་འོག་ཡི་གེ་བྷ་ཞེས་བྱ། །ཞག་གསུམ་དུ་ནི་རྒྱལ་པོ་བྱས། །དེ་ནས་ས་སྲུང་རྒྱལ་པོ་ནི། །  
  
  
།རྒྱལ་པོ་དེ་ནི་སྙན་པར་སྨྲ། །བྱས་པ་གཟོ་ཞིང་སྟོབས་ཀྱང་ཆེ། །བུད་མེད་དབང་འགྱུར་བཀྲེན་ཞིང་གླེན། །དགྲ་ལས་རྒྱལ་ཞིང་མི་ཕྱེད་འགྱུར། །  
དགེ་བའི་བཤེས་གཉེན་ལ་བརྙེན་ནས། །དེ་ཚེ་གཏོང་བ་ཆེན་པོར་གྱུར། །མཆོད་རྟེན་ཉམས་དགའ་གཙུག་ལག་ཁང། །ཀུན་དགའ་རབ་རྣམ་མང་པོ། །རྫིང་ཡང་ཆུ་  
ནི་ཕུན་སུམ་ཚོགས། །བསོད་ནམས་གང་ནི་ལེགས་མཛེས་པ། །དེ་དག་མང་པོ་སྟོན་བྱེད་ཅིང། །གྲགས་དང་སྙན་པའི་དོན་ལ་བརྩོན། །ལྷ་ཡི་སྟེགས་ནི་ཉམས་  
དགའ་དང། །ཕུག་དང་གནས་ཁང་དག་ཀྱང་བྱས། །ཡ་མཚན་ཅན་གྱིས་ཡང་དག་གནོན། །སྣ་ཚོགས་མུ་སྟེགས་གནས་ཀྱིས་ནི། །རྒྱ་མཚོའི་འགྲམ་གྱི་མཐར་ཐུག་པར།།  
ཕྱོགས་དེ་ཐམས་ཅད་རྣམ་པར་གནོན། །བརྩེ་ལྡན་ལོངས་སྤྱོད་ལྡན་དཔག་མེད། །རྒྱལ་པོ་དེ་ནི་ཆོས་ལ་དགའ། །ཤར་གྱི་ཕྱོགས་སུ་རྒྱས་པར་ནི། །ཐེ་ཚོམ་མེད་པར་  
འབྱུང་བར་འགྱུར། །རྟག་ཏུ་ཆོ་གར་ཡང་དག་ལྡན། །ཀ་བ་ཉེ་བར་གནས་གྱུར་ཚེ། །གངྒཱའི་འགྲམ་ལ་ཡང་དག་བརྟེན། །དེ་ཚེ་རྒྱལ་ཐམས་བྱས་པ་ནི། །ལོ་ནི་སུམ་ཅུ་དག་  
དང་བདུན། །ལོ་ནི་བརྒྱད་ཅུ་དག་ན་འཆེ། །དེ་ནས་དེ་ཡི་ལུས་ཞིག་ནས། །ལྷ་རྣམས་དག་ཏུ་ཉེ་བར་སྐྱེ། །དེ་ནས་དཔལ་ལྡན་ཀླུ་ཡི་རྒྱལ། །ཆོས་ཀྱི་བདག་ཉིད་ཆོས་ལ་  
  
  
༄༅། །ལ་དགའ། །མཆོད་རྟེན་གང་ཞིག་འདི་བྱས་དང། །སྟོན་པའི་གཟུགས་བརྙན་ཡིད་དུ་འོང། །དེ་ཚེ་ས་སྟེང་དགེ་འདུན་ཆེད་།ལོགས་སུ་གཙུག་  
ལག་ཁང་དག་བྱས། །རྣམ་པར་སྨིན་པ་དེ་ཡིས་ནི། །སྲིད་པ་ཐ་མ་ལ་བརྟེན་ནས། །ངེས་པར་སངས་རྒྱས་ཉིད་ལམ་དང། །མི་གཡོ་གོ་འཕང་ཐོབ་པར་འགྱུར། །དེ་  
ཡི་འོག་ཏུ་གོ་ཌཱ་ར་ནི། །དེ་དག་གཙོར་ནི་མུ་སྟེགས་གནོན། །ཤར་གྱི་ཕྱོགས་སུ་འབྱུང་བ་ནི། །གྲོང་ཁྱེར་དུ་ནི་མུ་སྟེགས་གནས། །རྒྱལ་པོའི་མིང་ནི་བཅོམ་ལྡན་ཞེས།།  
གོ་ཌཱའི་ནང་ན་མཐུ་དང་ལྡན། །བརྟུལ་ཞུགས་ཅན་ནི་མཐུར་ལྡན་པ། །སྦྱིན་གནས་ཞེས་པས་དབང་ཡང་བསྐུར། །དེར་ནི་རྒྱལ་སྲིད་བྱས་ནས་སུ། །ནུབ་ཀྱི་ཕྱོགས་སུ་  
ཡང་དག་སོང། །ཅི་འདོད་སྒྲུབ་པ་ཞེས་བྱ་བའི། །གྲོང་ཁྱེར་ཉམས་དགར་རབ་ཏུ་ཞུགས། །མ་ཞུ་བས་ནི་རབ་བཏབ་ནས། །ཕྱིར་ཡང་རབ་ཏུ་ལོག་པར་འགྱུར། །ཤར་  
ཕྱོགས་རྒྱ་མཚོ་མཐར་ཐུག་པར། །རྐུན་མ་རྣམས་ཀྱིས་ཡང་དག་ཁྱབ། །མཚོན་གྱི་གནོད་པས་རབ་བཤིག་ནས། །ཤི་ནས་ཡི་དྭགས་འགྲོ་བར་སོང། །ས་བདག་  
རྒྱལ་པོ་མི་མང་བ། །དེ་ས་ནི་ལོ་གསུམ་བར་དུ་བྱས། །དེ་ནས་དེ་ནི་རྐུན་པོས་བསད། །རྫུ་འཕྲུལ་ཆེ་བའི་ཡི་དྭགས་སོང། །དེ་ཉིད་དུ་ནི་ལོ་གསུམ་བར། །ཡི་དྭགས་  
  
  
།ཡི་དྭགས་འཇིག་རྟེན་མི་བཟད་པ་།དེ་ནས་དེ་ནི་ལུས་ཀྱང་བཏབ། །སྐྱེ་བ་དེ་ལས་རྣམ་གྲོལ་ནས་།རྟག་ཏུ་མཐོ་རིས་འཇིག་རྟེན་སོང། །དེ་ཡི་  
འོག་ཏུ་རྒྱལ་པོ་ནི། །རྒྱ་མཚོ་ཞེས་ནི་བྱ་བར་གྲགས། །བློ་ངན་ལོ་ནི་གསུམ་གྱི་བར། །བློ་གྲོས་ངན་པས་རྒྱལ་སྲིད་ཐོབ། །དེ་ཡི་ནུ་བོར་རྣམ་གྲགས་པ། །ཐལ་བ་ཞེས་བྱའི་  
རྒྱལ་པོ་འབྱུང། །སྲོག་གཅོད་པ་དང་ཡང་དག་ལྡན། །བབ་ཅོལ་ཆེན་པོ་རབ་ཏུ་བྱེད། །འབད་པས་རང་གི་ལུས་ལ་ཡང། །བརྩེ་མེད་བག་ནི་མེད་པ་འོ། །བྱིས་པར་གྱུར་པས་  
འདི་ཉིད་སེམས།།ཕ་རོལ་དོན་ནི་དེ་མི་སེམས།།མི་དགེའི་བཤེས་གཉེན་ལ་བརྟེན་ནས། །སྡིག་པའི་ལས་ནི་མང་པོ་བྱས། །གཡོ་ལྡན་དེ་བཞིན་བཀྲེན་པ་ཡི། །བྲམ་ཟེས་རྒྱལ་སྲིད་དག་ཀྱང་  
གནོན། །མི་དང་མི་མ་ཡིན་དག་གི་ལོངས་སྤྱོད་རྣམ་པ་སྣ་ཚོགས་དང། །རྣམ་པ་སྣ་ཚོགས་ཕུན་སུམ་ཚོགས། །རྒྱལ་པོ་དེས་ཀྱང་རབ་ཏུ་འཐོབ། །དེ་ནི་མཐར་གྱིས་  
སོང་བ་དང། །རྒྱལ་པོ་ནུབ་ཀྱི་ཕྱོགས་དག་ཏུ། །ཁ་ཆེའི་སྒོ་ཡེ་མཐར་ཐུག་པར། །བྱང་གི་ཕྱོགས་ལ་བརྟེན་ནས་ནི། །དེར་ཡང་གཡུལ་ལས་རྣམ་རྒྱལ་ནས། །རྒྱལ་ཐབས་  
དེ་ཚེ་བྱས་པ་ནི། །བཅུ་གཉིས་ལོ་དང་ཟླ་བ་ལྔར། །ས་ལ་རྒྱལ་སྲིད་དེ་ཚེ་བྱས། །དེ་ནས་དེ་ནི་ནད་ཀྱིས་བཏབ། །ཡང་དང་ཡང་དུ་བརྒྱལ་བར་འགྱུར། །སྡུག་བསྔལ་ཆེན་པོས་  
  
  
༄༅། །ཟིལ་མནན་ནས། །ལུས་ནི་ཞིག་ནས་ཤི་འཕོས་འགྱུར། །རྒྱལ་སྲིད་ཕྱིར་ནི་རབ་ཆགས་ནས། །དེ་དག་ཕན་ཚུན་ཞེ་སྡང་ཞིང་།མཚོན་ཆེན་  
ཚོགས་ཀྱིས་འཕེན་པ་ནི། །དེ་དག་ཕན་ཚུན་བྱས་པར་འགྱུར། །ཡི་གེ་ས་མིང་བྱིས་པ་ཁྱེའུ། །དེ་ཚེ་རྒྱལ་སྲིད་དབང་ཡང་བསྐུར་།མཚན་མ་ཙམ་ཞིག་དེ་བྱས་ནས། །  
ཕྱིར་ཡང་དེ་ནི་འབྱུང་བར་འགྱུར། །བྲམ་ཟེའི་གཙོ་བོ་གཉིས་ཀྱི་ནི། །དེ་དག་ཕན་ཚུན་ཕྱེ་ནས་ནི། །མ་ག་དྷཱ་ཡི་ཡུལ་ཕྱིན་ཞིང། །ཨུ་དུམ་བཱ་རའི་གྲོང་ཞེས་པར། །བྲམ་  
ཟེའི་གཙོ་བོ་བྱིས་པ་གཉིས། །ས་སྟེང་རང་གིས་དབང་ཡང་བསྐུར་།དེ་ནས་མཐར་གྱིས་དེ་སོང་ནས། །ཤར་ཕྱོགས་སུ་ནི་ཡང་དག་བརྟེན། །གོ་ཌཱའི་ཡུལ་གྱི་མིར་  
ཡང་ཕྱིན། །དེ་ཚེ་འགྲན་ཟླ་མེད་པར་འགྱུར། །བདག་ཉིད་ངན་པའི་རྩོད་རྒྱལ་གྱིས། །བྱིས་པའི་གཙོ་བོ་དེ་གཉིས་པོས། །མི་དགེ་བཤེས་གཉེན་ལ་བརྟེན་ནས། །  
སྲོག་ཆགས་མང་པོ་རབ་ཏུ་བསད། །གང་ཞིག་སྔོན་གྱི་རྒྱལ་པོས་བཀུར། །དཔའ་བས་ང་རྒྱལ་བྱེད་པ་གང། །གོ་ཌཱར་སྐྱེ་བོ་གནས་པ་དག་ཐམས་ཅད་དག་ནི་  
གསོད་པར་རྩོམ། །དེ་ནས་རྒྱལ་པོ་ཟླ་བ་ཞེས། །དཔའ་བོ་གཅིག་པུ་འབྱུང་བར་འགྱུར། །གངྒཱའི་འགྲམ་གྱི་མཐར་ཐུག་དང། །བཱ་ར་ཎཱ་སཱི་དེ་ལས་གཞན། །སྟོན་  
  
  
།བློ་ངན་གྱིས་ནི་འཇིག་པར་འགྱུར། །ཆོས་ཀྱི་སྟེགས་ནི་མི་ཉུང་བ། །རྒྱལ་བ་རྣམས་ཀྱིས་སྔོན་བསྟན་པ། །བློ་ངན་དག་གིས་བསྲེག་  
འགྱུར་ཞིང། །མུ་སྟེགས་རྣམས་ནི་གསོད་པར་དགའ། །དེ་ནས་དེ་ནི་ཁྲོ་དང་ཆགས། །མི་སྡོམ་ལོག་པའི་ང་རྒྱལ་ཅན། །མཆོད་རྟེན་ཀུན་དགའ་ར་བ་གནས། །ས་སྟེང་གཅེར་  
བུའི་གནས་དག་ཀྱང། །དེ་ནས་ཐམས་ཅད་འཇིག་བྱེད་ཅིང། །འཚོ་བ་འགོག་པའང་བྱེད་པར་འདོད། །ཡུལ་གྱི་དབུས་སུ་རྒྱལ་པོ་གཞན། །དེ་ཡི་དུས་སུ་འབྱུང་འགྱུར་བ། །  
ཡི་གེ་ར་མིང་རིགས་བདག་ཉིད། །རྗེ་རིགས་ཀྱིས་འཚོ་དེ་ལས་གཞན་།སྟོན་པའི་བསྟན་པ་འདི་ལ་དད། །ཟླ་བ་ཞེས་བྱའི་རྒྱལ་མཆོག་དེས། །གཅེར་བུའི་རིགས་གྱུར་རྒྱལ་  
པོ་ནི། །དེ་ཡང་རབ་ཏུ་བསད་པར་གྱུར། །ཡི་གེ་ཧ་མིང་དེའི་ནུ་བོ་།དཔའ་བོ་གཅིག་པུ་འབྱུང་བར་འགྱུར། །དཔུང་ནི་ཆེན་པོར་ཡང་དག་ལྡན། །དཔའ་ཞིང་ཟིལ་གནོན་  
ཡང་དག་གནོན། །རྒྱལ་པོ་ཡི་གེ་ཧ་བྱ་བས། །ཟླ་བར་རྣམ་གྲགས་གནས་ལས་བཏོན། །དེ་ནས་རྒྱལ་པོ་རྗེའུ་རིགས་སྤྱོད། །སྡེ་ཆེ་སྟོབས་ནི་ཆེ་བ་དང། །དེ་ཚེ་ཤར་གྱི་  
ཕྱོགས་དག་ནི། །བསོད་ནམས་ཆེ་བའི་གྲོང་མཆོག་སོང། །རྒྱལ་རིགས་ཆོས་ལ་གནས་ནས་ནི། །ཆོས་ཀྱི་དོན་ཤེས་བརྩེར་ལྡན་པས། །དེ་ནི་ང་རྒྱལ་ཁྲོ་ཚུལ་གྱིས། །  
  
  
༄༅། །སྲོག་ཆགས་མང་པོ་གསོད་བྱེད་ཅིང། །སེམས་ཅན་གནོད་པ་བྱེད་པ་དང། །ཆད་པ་བྱེད་ལ་རབ་དགའ་ཞིང། །ལས་ངན་རྗེས་སུ་སྤྱོད་བྱེད་  
པའི། །ཟླ་བ་ཞེས་བྱ་དེ་ཕྱུང་ནས། །རང་གི་གནས་ན་རབ་ཏུ་འདུག་ཡི་གེ་ཧ་མིང་སླར་ལོག་ནས། །ཀླ་ཀློའི་རྒྱལ་པོས་རབ་ཏུ་མཆོད། །ཡི་གེ་ཧ་བྱ་དགེ་དང་ལྡན། །  
དགེ་བའི་དོན་གྱི་ལས་ཀྱིས་ནི། །ཇི་ལྟར་འདོད་པའི་འགྲོས་དག་གིས་།རང་གི་ཡུལ་ནི་ཉིད་དུ་ཕྱིན། །དེ་ཉིད་ཀྱིས་ནི་ལས་བྱས་པས་།རྒྱལ་སྲིད་དགའ་དང་ལྡན་པ་  
ཐོབ། །ཡང་ན་རྒྱལ་སྲིད་སྦྱོང་གནས་པས། །ལོངས་སྤྱོད་རབ་ཏུ་ཐོབ་ལྡན་པ། །སྔ་མར་རང་སངས་རྒྱས་ལ་ནི། །བཟའ་དང་གོས་ནི་བྱིན་པ་དང། །དེ་ཚེ་ལྷམ་ནི་བྱིན་  
པ་དང། །གོས་ཀྱིས་བརྒྱན་པའི་གདུགས་ཀྱང་བྱིན། །དེ་ཡི་ལས་ཀྱི་མཐུ་ཡིས་ནི། །ལྷ་མིའི་རྒྱལ་སྲིད་ཆེན་པོ་ཐོབ། །ལྷ་དང་མི་ཡི་ཕུན་སུམ་ཚོགས། །ལོངས་སྤྱོད་ཕུན་  
སུམ་ཚོགས་ལྡན་སྤྱོད། །ཟླ་བ་ཞེས་བྱའི་བྲམ་ཟེའི་རིགས། །ལོངས་སྤྱོད་ཆེར་ལྡན་གང་ཕྱིར་དེ། །བྲམ་ཟེ་དག་ལ་ལོངས་སྤྱོད་བྱིན་།དེ་ཚེ་རྒྱལ་ཐབས་བྱེད་པ་ནི། །  
ལོ་ནི་བཅུ་དང་བདུན་དག་དང། །དེ་བཞིན་གཞན་ནི་ཟླ་བ་གཅིག་།ཉིན་ཞག་བདུན་དང་བརྒྱད་དག་ཏུ། །ཁ་ཡི་ནད་ཀྱིས་ཡང་དག་བཏབ། །སྲིན་བུ་རྣམས་  
  
  
།དུས་བྱས་ནས་ནི་འོག་ཏུ་འགྲོ། །མི་མ་ཡིན་པས་ཟིལ་མནན་ནས། །དེ་ཚེ་གྲོང་དེ་བཤིག་པར་འགྱུར། །མི་མ་ཡིན་པའི་ཉེས་པ་ཡིས། །རིམས་ཀྱིས་  
ཉམ་ཐག་ནད་ཀྱིས་བརྒྱལ། །སྔགས་ཀྱི་སྦྱོར་བས་འཆི་བ་སྟེ། །དེ་ཚེ་རྒྱལ་པོ་དུས་ལས་འདས། །མནར་མེད་པ་ཞེས་བྱ་བ་ཡི། །དམྱལ་བར་སྡིག་པའི་ལས་བྱེད་རྣམས། །  
སྡིག་པའི་ལས་རྣམས་རྗེས་སྤྱོད་པ། །དེ་ནི་དེ་རུ་སྐྱེ་བར་འགྱུར་།དམྱལ་བར་དེ་ཚེ་བསྐལ་ཆེན་དུ། །མ་རུངས་སེམས་ལྡན་འཚེད་པར་འགྱུར། །དེ་ནས་སོ་ཐམ་ཀྱི་ཧུད་  
ཟེར། །ཡང་སོས་དང་ནི་ཐིག་ནག་དང། །མི་བཟད་རལ་གྲིའི་ནགས་ཚལ་ཡང། །ཡང་དང་ཡང་དུ་མྱོང་བར་འགྱུར། །ཡི་དྭགས་འཇིག་རྟེན་དུད་འགྲོ་ཉིད། །དེ་བཞིན་  
གཤིན་རྗེའི་འཇིག་རྟེན་དུའང། །དེ་ལྟར་སྐྱེ་བ་སྟོང་རྣམས་སུ་།འཁོར་བར་ཡང་ནི་འཁོར་འགྱུར་ཡང། །དེས་ནི་བདེ་བ་མི་ཐོབ་ཅིང་།རྟག་ཏུ་སྡུག་བསྔལ་བསྟེན་  
པར་གྱུར། །དེ་བཞིན་གཤེགས་པའི་བསྟན་པ་ལ། །དེ་བས་འབད་པ་ཐམས་ཅད་ཀྱིས། །སེམས་ནི་ཀུན་གྱིས་དད་བྱས་ཏེ། །ནད་མེད་ཕུན་སུམ་ཚོགས་པར་སོང། །  
སངས་རྒྱས་ཕན་འདོགས་བྱེད་པ་ཡི། །འབྲས་བུ་མཐའ་ཡས་འབྱུང་འགྱུར་བས། །སངས་རྒྱས་ལ་ནི་དད་པར་བྱ། །ཆོས་དང་དགེ་འདུན་དེ་བཞིན་ནོ། །རྒྱལ་པོས་  
  
  
༄༅། །དཀོན་མཆོག་གསུམ་མཆོད་ན། །འཇིག་རྟེན་གྱི་ནི་མཆོག་ཏུ་འགྱུར། །རྒྱལ་ཐབས་ཆེན་པོའི་གྲགས་པ་ཐོབ། །ནོར་གྱི་དབང་ཕྱུག་ལོངས་སྤྱོད་  
ཆེ༑ ༑རྒྱལ་པོས་ཕུན་ཚོགས་རྒྱ་ཆེ་བའི། །བདེ་བ་རྣམ་པ་སྣ་ཚོགས་ཐོབ། །འཇིག་རྟེན་མཆོག་ནི་མཆོད་བྱས་ན། །འཇིག་རྟེན་དབང་ཕྱུག་ཉིད་དུ་འགྲོ། །དེ་ནས་བརྒྱ་  
བྱིན་འཐབ་བྲལ་ཉིད། །ཚངས་པ་ཉིད་དུ་ཡང་དང་ཡང། །ཉན་ཐོས་རང་རྒྱལ་ཉིད་དང་ནི། །ས་སྟེང་སངས་རྒྱས་ཉིད་དུ་འགྱུར། །ཐེག་པ་གསུམ་གྱི་མཆོག་ཐོབ་ཅིང།།  
ཐེག་པ་ལ་ནི་ཆགས་མེད་འགྱུར། །དེ་ལྟར་སངས་རྒྱས་བསམ་མི་ཁྱབ། །སངས་རྒྱས་ཡེ་ཤེས་བསམ་མི་ཁྱབ། །དེ་ལྟར་འབྲས་བུ་བསམ་མི་ཁྱབ། །རྣམ་པར་  
སྨིན་པའང་བསམ་མི་ཁྱབ། །དེ་ནས་གཞན་ཡང་རྒྱལ་པོ་ནི། །ཟླ་བ་ས་སྟེང་མེད་པ་ན། །ཕན་ཚུན་འཁྲུག་པའི་ངང་ཚུལ་དུ། །གོ་ཌཱའི་རྒྱུད་དུ་འབྱུང་བར་འགྱུར། །  
ཕན་ཚུན་ལྟོས་པ་མེད་པར་ནི། །དེ་ཚེ་མཚོན་ནི་འདེབས་པར་འགྱུར་།ཞག་ནི་བདུན་པོ་གཅིག་དང་ནི། །དེ་བཞིན་གཞན་ནི་ཟླ་བ་གཅིག་དེ་ཚེ་ཆོགས་ཀྱི་རྒྱལ་  
སྲིད་རྒྱུད། །དེ་ཚེས་སྟེང་བྱེད་པར་འགྱུར། །གངྒཱའི་འགྲམ་གྱི་གྲོང་དེར་ནི། །གཙུག་ལག་ཁང་གི་གནས་ཀྱང་བྱས། །དེ་ནས་ཟླ་བ་ཞེས་བྱ་བའི། །བྲམ་ཟེའི་ཁྱེའུ་དེ་ཡི་  
  
  
༑ཟླ་བ་བརྒྱད་དང་ཞག་ལྔ་དང། །ཕྱེད་དང་གཉིས་ཞག་འདས་ནས་འཆི། །དེའི་མཐར་རྒྱལ་པོ་འདུག་པ་ནི། །ཀླུ་ཡི་རྒྱལ་པོ་ཞེས་བྱ་བ། །གོ་ཌཱའི་ཡུལ་གྱི་རྒྱལ་པོ་འབྱུང། །  
དང་པོ་ཛ་མའི་རིགས་བྲམ་ཟེ། །ཀུན་ནས་རྗེའུ་རིགས་ཀྱིས་བསྐོར་བའི། །ཀླུ་ཞེས་བྱ་བ་དེ་ཡང་འབྱུང། །དེ་ཡང་མུ་གེས་གནོད་པ་དང། །དེ་བཞིན་ཕ་རོལ་དམག་ཚོགས་  
གནོད། །དེ་དག་རྒྱལ་སྲིད་ཐོབ་པ་ན། །ཆོམ་རྐུན་ཆེན་པོས་ཀུན་ཏུ་ཁྱབ། །དེས་ཀྱང་དེ་ཡི་ལུགས་ཉམས་ཏེ། །དེར་ནི་ལོ་ནི་ལྔ་དང་གཅིག་རྒྱལ་སྲིད་ཀུན་ནས་འཁྲུགས་  
བཞིན་སྤྱོད། །སྲོག་གཅོད་མང་པོ་བྱས་ནས་ནི། །དེ་ཚེ་སྲོག་ལ་གནོད་པར་བྱེད། །སྔ་མའི་ལས་ཀྱི་ཉེས་པ་ཡིས། །རྗེའུ་རིགས་སྤྱོད་པ་དེ་དག་བྱེད། །ཕན་ཚུན་འཁྲུགས་  
པའི་ངང་ཚུལ་དུ། །དེ་ཚེ་དེ་ནི་འབྱུང་བར་གྱུར། །དེ་དག་དེ་ཚེ་ནུས་ལྡན་ཚུལ། །རྒྱལ་རིགས་སྤྱོད་ལ་གནས་པ་ཡི། །གོ་ཌཱའི་རྒྱུད་ཀྱི་མི་ཡི་བདག་འབྱུང་བར་འགྱུར་  
བར་ཐེ་ཚོམ་མེད། །ཁ་ཅིག་དེ་ཚེ་མཚོན་གྱིས་འཆི། །ནད་རྣམས་ཀྱིས་ཀྱང་ཡང་དག་འདེབས། །དེ་ནས་དུས་བྱས་རྒྱལ་པོ་རྣམས་།དམྱལ་བ་རྣམས་སུ་འགྲོ་བར་  
འགྱུར། །བུད་མེད་གཙོ་བོའི་བྱིས་པ་ནི། །དེ་ཡང་ཕྱིས་ནི་རྒྱལ་པོར་འགྱུར། །དེ་དག་དེ་བཞིན་ཟླ་ཕྱེད་ནས། །མཚོན་གྱིས་བསྣུན་ནས་དེ་ཉིད་བསད། །མུ་གེ་ཆེན་པོ་ཡང་  
  
  
༄༅། །དག་འབྱུང། །ཕ་རོལ་དམག་ཚོགས་དག་གིས་དཀྲུགས། །ཡིད་ནི་སྐྲག་པར་གྱུར་པ་ཡིས། །ཤར་ཕྱོགས་ཡུལ་མི་ཉམས་པར་གྱུར། །དེ་  
ཡི་ཡུལ་དུ་མི་བདག་ནི། །ཐེ་ཚོམ་མེད་པར་འབྱུང་འགྱུར་བ། །བཅོམ་བརླག་སྐྱེས་པའི་རྒྱལ་པོ་མཆོག་ཡངས་པ་ཅན་གྱི་ཚོང་པ་སྔོན་།དེ་ཡང་ལུས་ལ་མཆོད་  
པ་ཡིན། །མ་ག་དྷཱ་ཡི་རྒྱལ་པོར་འགྱུར། །དེ་ཡི་ཡང་ནུ་བོ་ཡི་གེ་བྷ། །ཤར་གྱི་ཕྱོགས་ལ་ཡང་དག་གནས། །དེའི་བུ་ཡི་གེ་པྲ་ཞེས་བྱ། །ཤར་ཕྱོགས་ཉིད་དུ་ཡང་  
དག་སྐྱེས། །རྒྱལ་རིགས་མཆོག་ཏུ་སྐྱེས་པར་བསྟན། །ལེགས་པར་སྤྱོད་པས་བྱིས་པ་བཅིངས། །ལོ་ནི་བཅུ་དང་བདུན་དག་ཏུ། །འཆིང་བ་དག་ལ་ཡང་དག་  
བཞག་གླང་རྫི་ཞེས་བྱའི་རྒྱལ་པོས་བཅིངས། །བཅོམ་ལྡན་ཞེས་བྱས་དེ་ནི་དཀྲོལ། །ཡི་གེ་ཧ་ཞེས་རྒྱལ་ཆེན་ནི། །ནུབ་ཀྱི་ཕྱོགས་ནས་ཡང་དག་འོངས། །ཤར་  
གྱི་ཕྱོགས་ནི་མཐའ་མེད་པར། །གངྒཱའི་འགྲམ་ན་གནས་པར་གྱུར་།དམངས་རིགས་གཟི་བརྗིད་ཆེ་བ་དང། །སྡེ་ཆེན་སྟོབས་ནི་ཆེ་བ་དང། །དེ་ནི་དེ་ཡུལ་འགྲམ་  
གནས་ནས། །ཀུན་ཏུ་ཡང་ནི་རབ་ཏུ་གནས། །གོ་ཌཱའི་སྐྱེ་བོ་ཞེས་གྲགས་གྲོང། །མུ་སྟེགས་ཞེས་ཀྱང་རྣམ་པར་གྲགས། །རྒྱལ་པོས་དེ་ནི་རྣམ་མནན་ནས། །  
  
  
།དེར་ནི་རྒྱལ་རིགས་བྱིས་པ་དེ། །ཚོང་པ་དང་ནི་ལྷན་ཅིག་འོངས། །དེར་ནི་ནམ་ཕྱེད་ཞུགས་ནས་ནི། །ནམ་གྱི་མཐར་ནི་དེ་ཡང་མཆོད། །  
དམངས་རིགས་རྒྱལ་པོ་ཞེས་བྱ་བས། །སླར་ཉིད་དུ་ནི་ལྡོག་པར་བྱེད། །གངྒཱའི་འགྲམ་གྱི་མཐར་ཐུག་པར། །གྲོང་ཁྱེར་དགའ་བ་ཞེས་བྱ་བར། །དེ་ཚེ་རྒྱལ་སྲིད་མ་ག་དཧར་  
བྱིས་པ་དེར་ནི་བཞག་པར་གྱུར། །ཝ་ར་ཎཱ་སིའི་ཕ་རོལ་ཏུ། །ཀ་ཤི་ཡུལ་གྱི་མིར་ཡང་ཕྱིན། །སྟོབས་ཆེན་ས་ཡི་བདག་པོ་ནི། །དམངས་རིགས་དེར་ནི་ཞུགས་པར་གྱུར།།  
སྡུག་བསྔལ་ཉམ་ཐག་ནད་ཆེན་པོས། །དེ་ཚེ་བུ་ནི་དབང་ཡང་བསྐུར། །བྱིས་པ་ཁྱེའུ་ཕུག་ཅེས་པ། །དེ་ཚེ་རྒྱལ་ཐབས་དབང་ཡང་བསྐུར། །ཆེན་པོའི་ནད་ཀྱིས་ཟིལ་  
མནན་ནས། །དེ་ཚེས་ཡང་འཁོར་བར་མཐོང། །དེ་ནས་འབར་བས་ཤུགས་ནར་ཕྱུང། །ལུས་ཞིག་ནས་ནི་དུར་འགྲོར་སོང། །དེ་ཚེ་ཟླ་བ་བདུན་དང་བརྒྱད། །དུད་འགྲོ་དག་  
ཏུ་གནས་པར་གྱུར། །དེ་ཡི་སྐྱེ་བ་ལས་གྲོལ་ནས། །ལྷ་རྣམས་ཀྱི་ནི་ནང་དུ་སྐྱེས། །དེ་ཚེ་སྐྱེ་བ་ཉི་ཤུར་ནི། །ལྷ་ཡི་ཕུན་སུམ་ཚོགས་པ་ཐོབ། །ཆོས་ཀྱི་བདག་ཉིད་དེ་མཐར་  
གྱིས། །རང་རྒྱལ་བྱང་ཆུབ་ཐོབ་པར་བྱེད། །སྔོན་གྱི་སྐྱེ་བའི་དུས་དག་ཏུ། །འདི་ཉིད་ལས་ནི་ཉེ་བར་བསགས། །བདག་ཉིད་ཆེན་པོར་རང་རྒྱལ་ལ། །གོས་ཀྱིས་ཀུན་ནས་བཀབ་  
  
  
༄༅། །པ་དང། །གླང་པོ་རྟ་དང་ཤིང་རྟའི་རྒྱུར། །ལྷམ་ནི་རབ་ཏུ་ཕུལ་བར་གྱུར། །དེ་ལ་བློ་ལྡན་སེམས་དང་བས། །དེ་ཚེ་དེ་ལ་བཟའ་བ་བྱིན། །རྣམ་  
པར་སྨིན་པ་དེ་ཡིས་ནི། །ལྷ་ཡི་རྒྱལ་པོ་བརྒྱ་བྱིན་དུ། །སྐྱེ་བ་བྱེ་བ་ཕྲག་དགུར་ནི། །ལྷ་ཡི་འཇིག་རྟེན་དག་ཏུ་གྱུར། །ས་སྟེང་འོངས་ནས་རྒྱལ་པོ་ནི། །དེ་ནི་སྐྱེ་བ་འདི་  
ལ་གྱུར། །གཞན་གྱིས་རྗེས་བསྒྲུབས་རྒྱལ་ཐབས་ནི། །རྗེས་སུ་སྤྱོད་པར་འགྱུར་བ་ཡིན། །དེ་ཡི་བུ་ཡང་རྒྱལ་པོ་ནི། །ཝ་རཱ་ཎ་སིར་རབ་ཏུ་གནས། །ཆགས་འོག་  
རྒྱལ་ཕྲན་གྱིས་བཅོམ་པའི། །རྒྱལ་ཐབས་རྣམ་འཇིགས་འབྱུང་བར་འགྱུར། །དེ་ཡི་རྒྱལ་སྲིད་དགྲ་དང་ནི། །བྲམ་ཟེས་ཕལ་ཆེར་གནོད་པར་འགྱུར། །བག་མེད་  
འདོད་པ་སྤྱོད་པ་དང། །རྒྱལ་པོ་དེ་ནི་གདོན་གྱིས་འཛིན། །ཕྱི་མའི་ཡི་ནི་དུས་དག་ཏུ། །དེ་ནས་མཚོན་གྱིས་བརྒྱབ་ནས་འཆི། །མ་ག་དྷཱ་རྒྱལ་དེ་དག་ནི། །ཕན་ཚུན་  
དུ་ནི་གནོད་བྱེད་པས། །ཟླ་བ་ཞེས་བྱའི་རྒྱལ་པོ་འདས། །ཤར་གྱི་ཕྱོགས་ཀྱི་ཀུན་ནས་ཀྱང། །གངྒཱའི་འགྲམ་གྱི་མཐར་ཐུག་པར་།ཝ་རཱ་ཎ་སི་དེ་ལས་གཞན། །  
ཡི་གེ་པྲ་ཞེས་རྒྱལ་རིགས་ནི། །དེ་ཡི་ཚེ་ན་རྒྱལ་པོ་འབྱུང་།གང་ཞིག་དམངས་རིགས་གྱུར་པ་ནི། །ཡི་གེ་ཧ་ཡིས་ཡོངས་སུ་མཆོད་།གྲོང་ཁྱེར་དགའ་བ་ཞེས་བྱ་  
  
  
།གངྒཱའི་འགྲམ་ལ་ཡང་དག་རྟེན། །སྔོན་གྱི་ལས་ཀྱིས་ཡོངས་བསྐུལ་ནས། །རྒྱལ་རིགས་རྒྱལ་པོར་འབྱུང་བར་འགྱུར། །དེ་ཉིད་ལས་བྱས་བྱེད་དུ་བཅུག་  
རྗེས་སུ་ཡང་ནི་ཡི་རང་བྱས། །དེ་ཚེ་དུས་ནི་འདས་པ་ན། །གསེར་ཐུབ་ཅེས་བྱའི་སྟོན་པ་བྱུང། །ཝ་རཱ་ཎ་སིའི་གྲོང་ཁྱེར་དུ་།ནོར་ཆེན་ལྡན་པའི་ཚོང་དཔོན་ཡོད། །ཚོང་  
དཔོན་བུ་ནི་བྱིས་པ་དེ། །བྱིས་པ་དག་གིས་ཡང་དག་བསྐོར། །ས་རྡུལ་དག་ལ་རྩེ་བའི་ཕྱིར། །ལམ་ཆེན་དག་ཏུ་ཞུགས་པར་འགྱུར། །རང་ཁྱིམ་མཆོད་རྟེན་མཆོག་  
མཐོང་ལ། །ཕ་དང་མ་ནི་མཆོད་བྱེད་པ། །དེ་ཉིད་ཡིད་ལ་བཟུང་བྱས་ནས། །ས་རྡུལ་གྱི་ནི་མཆོད་རྟེན་བྱས། །དེ་ཚེ་མེ་ཏོག་དམན་མས་ནི། །མཆོད་པ་ཡང་ནི་བྱེད་པར་  
འགྱུར། །སངས་རྒྱས་དད་པའི་དྲན་པ་ཡིས། །སངས་རྒྱས་དེ་ལའང་བསྟོད་པ་བྱས། །བྱིས་པ་རྣམས་ཀྱིས་ཡོངས་བསྐོར་ནས། །དེར་ནི་བྱིས་པ་རྩེ་བར་གྱུར། །སྟོན་པ་  
གསེར་ཐུབ་རྒྱལ་བ་ཡིས། །ཉན་ཐོས་མཆོག་དེ་གཅིག་པུ་ཞིག་སྐྱོན་བྲལ་བདག་ཉིད་གྲོལ་བ་དང། །ཁམས་གསུམ་ལས་ནི་རྣམ་གྲོལ་བློ་།དེ་ཚེ་དང་པོ་སྐྱོན་བྲལ་བ། །བསོད་  
ནམས་ལ་ནི་རྒྱུ་བར་གྱུར། །ཝཱ་རཱ་ཎ་སི་ལེགས་མཛེས་པའི། །དེ་ཚེ་གྲོང་ཁྱེར་རབ་ཏུ་ཞུགས། །གང་དུ་ས་སྟེང་བྱིས་པ་ཡོད། །དེ་ཚེ་ཆགས་བྲལ་ཕྱོགས་དེར་ཕྱིན། །དེར་ནི་བྱིས་པ་  
  
  
༄༅། །དེ་ཀུན་གྱིས། །ཀུན་ནས་ཡོངས་སུ་བསྐོར་བར་གྱུར། །འདིར་གཤེགས་དགེ་སློང་འདིར་སྤྱོན་ཅིང། །སྟོན་པའི་མཆོད་རྟེན་ཕྱག་ཕྱོགས་མཛོད། །བདག་  
ཅག་གིས་ནི་འབད་བྱས་ན། །བཟང་པོ་འདི་ལ་མི་གཟིགས་སམ། །དེ་ནས་ཚོང་དཔོན་བུ་ཁྱེའུ། །རྩ་ཡི་ཐག་པ་བླངས་ནས་ནི། །རྡུ་འཕྲུལ་ཆེན་པོ་འདོད་ཆགས་བྲལ་  
བརྩེ་བའི་ཚུལ་གྱིས་དེ་བཅིངས་ཁྲིད། །རྫུ་འཕྲུལ་ཆེན་པོ་ཆགས་བྲལ་བས། །དེར་གནས་རྣམས་ལ་ཡང་དག་དགོངས། །ས་སྟེང་དག་ཏུ་གཟིགས་པ་ན། །དེ་དག་  
གིས་ནི་མཆོད་རྟེན་བྱས། །བྱིས་པའི་སྤྱི་བོར་ལག་བྱུགས་ནས། །བློ་ལྡན་དེ་ལ་འདི་སྐད་སྨྲས། །གང་དུ་ཁྱོད་ཀྱིས་མཆོད་རྟེན་བྱས་།ཐོངས་ཤིག་ཁྱེའུ་བདག་ཅག་འདེང་  
གང་དུ་ས་སྟེང་མཆོད་རྟེན་ནི། །དེ་ཡང་ཐམས་ཅད་འོད་གྱུར་ནས་།དེ་ཚེ་བྱིས་པ་དང་ལྷན་ཅིག་བདག་ཉིད་ཆེན་པོ་དེས་ཕྱག་བྱས་།བསོད་ནམས་དོན་དུ་ཅི་འདོད་  
པར། །དཔའ་བོ་དེས་ནི་ཕྱིར་ཡང་ཆས། །དེ་ནས་ཚོང་དཔོན་བྱིས་པ་ཡིས། །ཆོས་གོས་མཐའ་ནས་བཟུང་ནས་ནི། །དགེ་སློང་དེ་ནི་བཟུང་ཁྱེར་བ། །བཤོས་གསོལ་བྱ་བའི་  
ཆེད་དུའོ། །དེ་ནས་ཚོང་དཔོན་གཙོ་བོ་དེས། །བྱིས་པ་ཁྱེའུ་དེ་མཐོང་ནས། །རྫུ་འཕྲུལ་ཆེན་པོ་ཆགས་བྲལ་བའི། །ཆོས་གོས་མཐའ་ལ་འཛིན་བྱེད་ལ། །འཇིགས་ཤིང་  
  
  
།ང་ཡི་ཁྱིམ་དུ་མཆོག་ཀྱང་གཤེགས་།མྱུར་དུ་རྐང་གཉིས་ལ་བཏུད་དེ། །བྱིས་པ་ཡིས་ནི་འཛིན་པ་བཏང་།བུ་དེ་ཡིས་ཀྱང་བཟུང་བྱས་ལ། །འབད་པ་  
ཡིས་ནི་བཟོད་གསོལ་བྱས། །སྐྱེ་བོའི་མཆོག་གྱུར་ཕན་འདོད་པ། །དེ་ཡི་ལྷུང་བཟེད་བླངས་ནས་ནི། །སཱ་ལུའི་ཚོད་མ་བཟའ་བ་ཡིས། །ལྷུང་བཟེད་དག་ནི་བཀང་བྱས་ནས།།  
བུ་ལ་བོས་ནས་སྨྲས་པ་ནི། །ཡང་དག་ལོང་ལ་འདི་ལ་བྱིན། །དེ་ནས་བྱིས་པ་ཤེས་ལྡན་པས། །འབད་པས་ལག་གཉིས་བཀྲུས་ནས་ནི། །ལྷུང་བཟེད་གང་བ་བླངས་ནས་  
སུ། །འདོད་ཆགས་བྲལ་བལ་ནི་ཕུལ། །ཕུལ་ནས་མྱུར་བ་ཉིད་དུ་ནི་།རྐང་པ་གཉིས་ལ་ཕྱག་ཀྱང་བྱས། །འདོད་ཆགས་བྲལ་བས་བླངས་ནས་ནི། །གཙུག་ལག་ཁང་སོང་  
ཟས་ལ་སྤྱད། །བདེ་བར་རེག་པའི་སེམས་ཀྱིས་ནི། །དེ་ཚེ་འདོད་ཆགས་བྲལ་བར་གྱུར། །དེ་ལས་བྱིས་པ་གཞན་ཞིག་ནི། །ཕྲག་དོག་སེམས་སུ་གྱུར་ནས་ནི། །མུ་སྟེགས་  
རྣམས་ལ་རབ་དད་ནས། །བསྟན་པ་ལ་ནི་དེ་མི་མཆོད། །ཁྲོ་བའི་སེམས་ནི་ཁོ་ན་ཡིས། །འདོད་ཆགས་བྲལ་ལ་ཉིན་ཞག་གཞན། །བཟའ་བ་བཅའ་བ་རྣམས་མང་པོ། །ཁྱེར་  
ནས་དེ་ལ་རབ་ཏུ་བྱིན། །ཁྱོད་ལ་བྱིན་པའི་བསོད་སྙོམས་ཀྱི། །དགེ་བ་ཅུང་ཟད་གང་ཡོད་པ། །ཚོང་དཔོན་བུ་ནི་དེ་བས་ཀྱང། །ས་སྟེང་བདག་ནི་དམ་པར་ཤོག་དེ་ནས་མུ་སྟེགས་  
  
  
༄༅། །དེ་ཀུན་དང། །དེ་ཚེ་བྲམ་ཟེའི་ཆུང་མ་རྣམས། །དེ་ནས་ཐམས་ཅད་འདུས་ནས་ནི། །ཐ་དད་པར་ནི་འཐབ་མོའང་བྱས། །བྱིས་པ་ཁྱེད་ཅག་ཡོང་མི་  
ཤེས། །ཅི་ཕྱིར་མོ་རེག་གམ་དུ་འགྲོ། །འདི་དག་བདག་ལའང་གནས་མེད་ན། །གཞན་དག་གང་དུ་མྱ་ངན་ཟློ། །བྱིས་པ་དེ་ཡི་སེམས་ཅན་ལ་།དེ་ལྟ་བུ་ཡི་ཞེ་སྡང་སྐྱེས། །  
སྟོན་པས་ཉེ་བར་བསྔགས་པ་ཡི། །ཆོས་ཀྱི་ཟམ་པ་གྲགས་པ་དང་།ས་སྟེང་ལྷ་ཁང་མཆོད་རྟེན་མཆོག་མུ་སྟེགས་རྣམས་ཀྱི་ས་དེ་དག་བཤིག་ཚོང་དཔོན་མཆོག་  
གི་བུ་དེ་ལ། །ཀུན་ནས་འཁྲུག་པའི་སེམས་ཀྱང་བྱས། །མགོ་རེག་འདི་ལ་བྱིན་པ་ཡི། །སྦྱིན་པའི་འགྲོ་བ་གང་དུ་འགྲོ། །ངན་འགྲོའི་འགྲོ་བས་ཟིན་སེམས་ལ། །རྣམ་  
པར་གནོད་པ་བདག་གིས་བྱ། །གཉིས་པ་བྱིས་པ་གང་ཡིན་ཏེ། །ཟླ་བ་ཞེས་བྱའི་རྒྱལ་པོ་ཡིན། །རྣམ་སྨིན་དེ་ཡིས་མི་འདོད་པ། །ཡུན་རིང་སྡུག་བསྔལ་རྗེས་སུ་མྱོང། །  
ཚོང་དཔོན་མཆོག་གི་བུ་དེ་ནི། །ལུས་ཞིག་ནས་ནི་བདེ་འགྲོར་སོང་།དེ་དག་དེར་ནི་ལྷ་གནས་སུ། །ཡུན་རིང་བདེ་བ་རྗེས་སུ་མྱོང། །དེ་ཚེ་དེ་ཚེ་དེ་དང་དེར། །ཤི་འཕོས་  
ལྷ་ཡི་འཇིག་རྟེན་གནས། །དེ་ཚེ་ཐ་མའི་སྐྱེ་བ་ལ། །ཐམས་ཅད་དུ་ནི་འཆིང་བ་གཅོད། །ཐ་མའི་སྐྱེ་བ་ཐོབ་པ་ན། །མིར་གྱུར་པ་ཡི་བདག་པོར་འགྱུར། །ལས་ཀྱིས་དེ་  
  
  
།དེ་ཚེ་དེ་ཚེ་དེ་དང་དེར། །འཇིག་རྟེན་དག་ཏུ་སྐྱེས་གྱུར་པ། །ས་སྟེང་མི་ཡི་བདག་པོར་བྱེད། །གང་ཞིག་མེ་ཏོག་སྨན་མ་ནི། །བྱིས་པ་གཡོ་བ་དེས་ཕུལ་བ། །དེས་  
ན་ལོངས་སྤྱོད་ཉོན་མོངས་ཅན། །དེ་འདིའི་འབྲས་བུ་ཉོན་མོངས་ལྡན། །སྡུག་བསྔལ་ལོངས་སྤྱོད་ཐོབ་པ་ཡང། །རྒྱལ་པོ་དེ་ཡི་བསྟན་པ་ཉམས། །མི་བརྟན་བྱིས་པའི་རང་  
བཞིན་དང། །ཇི་ལྟ་དེ་ལྟར་གཡོ་སེམས་ཀྱིས། །ས་སྟེང་སྟོན་པའི་མཆོད་རྟེན་ལ། །མཆོད་པ་ཆེན་པོ་ཡོངས་སུ་བྱས། །རྣམ་པར་སྨིན་པའི་ལས་དེ་ཡིས། །བྱིས་པ་རྒྱལ་པོའི་  
དབང་ཕྱུག་བྱེད། །མེད་པར་རྒྱལ་པོ་བྱེད་པར་འགྱུར། །ཡོད་པ་རབ་ཏུ་འཇིག་པར་འགྲོ། །བྱང་དང་ནུབ་ཀྱི་བར་དག་ཏུ། །དེ་ནི་རྒྱལ་པོ་བྱེད་པར་འགྱུར། །བློ་གྲོས་གང་དེ་བཅིངས་  
པ་དང། །བྱིས་པས་ཡང་ནི་རབ་དང་བ། །བྱིས་པས་བཅིངས་དང་གྲོལ་བ་ཡི། །རྣམ་སྨིན་ལས་ནི་དེ་ཡི་སུ། །སྐྱེ་བ་དག་ནི་ལྔ་བརྒྱར་ཡང། །བྱིས་པ་བཅིངས་དང་གྲོལ་བར་  
འགྱུར། །ཐ་མའི་སྐྱེ་བ་དེ་ཡི་ཚེ། །ཐམས་ཅད་དུ་ནི་འཆིང་བ་བཅད། །ལོ་ནི་ལྔ་བཅུ་ལྔ་དག་གམ། །བདུན་ཅུ་རྩ་བདུན་དག་དུ་འགྱུར། །ཤར་ཕྱོགས་རྒྱ་མཚོའི་མཐར་ཐུག་  
པར། །ས་སྟེང་དེ་ནི་རྒྱལ་པོར་འགྱུར། །འབིགས་བྱེད་རི་ཡི་ནང་གནས་པ། །མཐའ་ཁོབ་ཀླ་ཀློའི་རྐུན་མ་རྣམས། །དེ་དག་ཀུན་ལ་དབང་སྒྱུར་བའི། །ཡི་གེར་མིང་རྒྱལ་  
  
  
༄༅། །པོར་འགྱུར། །གངས་ཅན་རི་ཡི་ནང་གནས་པ། །བྱང་གི་ཕྱོགས་ལ་བརྟེན་པ་ཡི། །དེ་ཚེ་རྒྱལ་རིགས་རྒྱལ་པ་དེ། །ཡུལ་མི་ཀུན་ལ་སྤྱོད་  
པར་འགྱུར། །མི་ཤེས་བྱིས་པར་གྱུར་པ་ཡིས། །མཆོད་རྟེན་ས་རྡུལ་གྱིས་བྱས་པས། །འགྲན་ཟླ་མེད་ཅིང་གནོད་མེད་པར། །མ་ག་དྷཱ་ཡི་རྒྱལ་པོར་གྱུར། །ཤར་  
ཕྱོགས་རྒྱ་མཚོར་བརྟེན་ནས་ནི། །དེ་འདི་འབྲོག་གི་མཐར་ཐུག་པར་།བློ་ལྡན་ལོ་ཧི་ཏ་ལས་གཞན། །བྱང་དུ་དེ་བཞིན་ཁ་བ་ཅན། །ནུབ་ཏུ་ཀཱ་ཤི་ཉམས་དགའི་གྲོང་  
རྩེ་མོ་ཞེས་བྱའི་གྲོང་དེ་བཞིན། །འདི་ཡི་ནང་དུ་རྒྱལ་པོ་ནི་།སྟོན་པའི་བསྟན་པ་གསལ་བྱེད་པ། །དེ་ནི་སེངྒེ་ལྔ་ཞེས་བྱ་།ཕམ་ནས་རྒྱལ་པོས་གཞན་ཡང་ཕམ། །  
སེངྒེ་ལས་སྐྱེས་ཐམས་ཅད་དེའང། །དེ་ཚེ་རྩ་ནས་རྣམ་པར་བཤིག་གངས་ཅན་ནང་དང་ཤར་ཕྱོགས་དང། །རྒྱ་མཚོ་བཅུ་ཡི་འགྲམ་གནས་ནས། །དེ་ཚེ་རྒྱལ་རིགས་  
རྒྱལ་པོ་དེ། །ཡུལ་མི་དག་ནི་ཀུན་ལ་སྤྱོད། །ལྷ་ཆོགས་སེངྒེ་རྒྱལ་པོ་ནི། །གཡོན་ཅན་གཞན་ལ་བསྟེན་པ་དང། །འབིགས་བྱེད་ནང་ན་གནས་པ་ལ། །དེས་ཀྱང་  
རང་གི་རྒྱལ་པོ་བྱས། །བགྲོད་དཀའ་ཞེས་བྱའི་ཡུལ་དབུས་སུ། །དུག་ཆེན་རྒྱལ་བས་རྣམ་རྒྱལ་བྱས། །བྱང་ཤར་ཀུན་ལ་གནས་པ་ཡི་།སེངྒེ་ཞེས་བྱ་དེ་བཞིན་  
  
  
།ཟླ་བ་ཞེས་བྱའི་རྒྱལ་པོ་འདས། །དེ་ཚེ་གོ་ཌཱའི་སྐྱེ་བོའང་འཇིག་དེ་ཚེ་རྒྱལ་རིགས་ས་ཡི་བདག་འབྱུང་བར་འགྱུར་བར་ཐེ་ཚོམ་མེད། །རྒྱལ་པོ་མངོན་འཕེལ་སྐྱེ་  
ཞེས་བྱ། །དེ་ཡི་ལོངས་སྤྱོད་འཕེལ་བར་འགྱུར། །དེ་ཚེ་རྒན་པོར་གྱུར་པ་ན། །དེ་ཡང་གཡོ་བ་མེད་པར་སོང། །ལོ་ནི་བརྒྱད་ཅུར་འཚོ་བ་སྟེ། །དེ་བཞིན་གཞན་ནི་བདུན་དང་  
བདུན། །དེ་ནས་འཁོགས་པས་ཟིལ་མནན་ནས། །དུས་བྱས་ལྷ་ཡི་གནས་སུ་སོང། །ཡུན་རིང་ལྷ་ཡི་བདེ་བ་ནི། །དེ་ཚེ་རྒྱལ་པོས་རྗེས་སུ་མྱོང། །སྔོན་ནི་ཀུན་ནས་ཉོན་མོངས་  
པས། །ལས་ཀྱིས་ཡང་ནི་ཤི་འཕོས་ཏེ། །རྫུ་འཕྲུལ་ཆེན་པོ་ཀླུ་ཡི་རྒྱལ། །བློ་ལྡན་དུད་འགྲོའི་ནང་དུ་གནས། །ཚོང་པ་སྔགས་ནི་གྲུབ་པ་སྟེ། །ཇི་ལྟར་འདོད་པའི་བློ་བྱེད་ཅིང། །དེ་  
ཚེ་རིག་པའི་རྒྱལ་པོ་དང། །དེ་ཚེ་བདེ་འགྲོ་དག་ཏུ་འགྱུར། །དེ་ཡི་ཚེན་འཁོར་ལོས་བསྒྱུར། །སྣ་ཚོགས་ཏོག་ཅེས་རྒྱལ་པོར་འགྱུར། །དེ་བཞིན་དུ་ནི་བློ་ལྡན་དེ། །དེ་ཚེ་རིག་འཛིན་  
ཆོས་ཀྱང་འཆད། །ལོ་ནི་བྱེ་བ་བརྒྱད་ཅུ་དང། །དེ་ཚེ་དགུ་དང་བདུན་དུ་འགྱུར། །ལྷ་དང་མི་ཡི་བདེ་བ་ཡིས། །འཁོར་ལོས་བསྒྱུར་བར་འགྱུར་བ་ཡིན། །དེ་ཡི་འཁོར་དུ་བུ་མོ་ནི། །  
བྱེ་བ་དྲུག་ཅུ་སྐྱེ་བར་འགྱུར། །དེ་ནས་དེ་ནི་ལུས་ཞིག་ནས། །ལྷ་མོ་སྒྲོལ་མ་མཉེས་བྱས་ཏེ། །ལྷ་རྣམས་བདག་པོར་སོང་ནས་ནི། །དེར་ནི་ཆོས་ཀྱང་སྟོན་པར་བྱེད། །རྒྱལ་པོ་དེ་ནི་  
  
  
༄༅། །མཐར་གྱིས་སུ། །མྱུར་དུ་བྱང་ཆུབ་གཞོལ་བར་འགྱུར། །དེ་ཡང་ལོ་ནི་གསུམ་དག་ཏུ། །རྒྱལ་པོའི་དབང་ཕྱུག་བྱས་ནས་ནི། །ཡི་གེ་པ་ཡི་རྒྱལ་པོ་འདམ་  
དེ་ཚེ་དུས་ཀྱི་ཐ་མ་ལ། །ཕན་ཚུན་རྒྱུད་ནི་བྱས་ནས་སུ། །རྩོད་པ་ཆེན་པོ་ལ་ཡང་གནས། །དེ་ཡི་ནུ་བོ་ཡིག་པ་ཞེས། །བརྟུལ་ཞུགས་ཅན་དུ་རྣམ་པར་གནས། །ལོ་ནི་གསུམ་  
དང་གཅིག་དག་ཏུ། །རྒྱལ་སྲིད་ཡོངས་སུ་འཕེལ་བར་བྱས། །དེ་མ་ཐག་ཏུ་འཁྲུ་བས་བཏབ། །འདི་དག་གཉི་ག་འཆི་བར་གྱུར། །འཇིག་རྟེན་དུས་འདས་ཤི་ནས་ནི། །གནོད་  
སྦྱིན་དག་གི་ནང་དུ་སྐྱེས། །དེ་གཉིས་མཐར་གྱིས་ཆོས་ལྡན་པས་།རང་རྒྱལ་བྱང་ཆུབ་ཐོབ་པར་འགྱུར། །དེའི་ཡང་ནུ་བོ་ཡིག་པ་ཞེས། །རྒྱལ་རིགས་ཀྱི་ནི་ཆོས་ལ་དགའ། །  
དེ་ཡང་རྒྱལ་པོ་ལོ་གསུམ་དུ། །མི་ཡི་བདག་པོ་བྱེད་པར་འགྱུར། །དེའི་ཡང་ནུ་བོ་རྒྱལ་པོ་ནི། །ཡི་གེ་ཛ་ཞེས་རྣམ་པར་བསྒྲགས། །དེ་ཡང་ཡུལ་ནི་འདི་དག་ཏུ། །ས་ཀུན་  
གྱི་ནི་བདག་པོར་འགྱུར། །རྟ་དང་ཤིང་རྟ་གླང་པོ་དམག་ཀུན་ནས་གྲུ་དང་ཐེག་པ་ཡིས། །གཡུལ་དུ་ཉེ་བར་གནས་ནས་ནི། །དགྲ་ཡི་ཚོགས་ནི་ཀུན་ལས་རྒྱལ། །དེས་ནི་  
ཡུལ་འདི་མ་ལུས་དང། །ས་རྣམས་ཐམས་ཅད་ཉིད་ལ་ནི། །སྟོན་པའི་གཟུགས་བརྙན་ལྷ་ཁང་དང། །དེ་བཞིན་རྒྱལ་བའི་མཆོད་རྟེན་དང། །ས་རྣམས་དག་ནི་ཐམས་  
  
  
།ཐམས་ཅད་མཛེས་པར་བྱས་པར་འགྱུར། །དེ་ཚེ་སྔོན་གྱི་རྒྱལ་པོ་དེའི། །བྲན་ཟེ་དེ་བཞིན་ཤཱཀ་རིགས་སྐྱེས། །ང་རྒྱལ་ཤེས་རབ་ལྡན་ཞིང་རྣོ། །བྱང་ཆུབ་མཐར་བྱེད་ང་རྒྱལ་  
བློ། །དེ་ཚེ་དུས་ཀྱི་ཐ་མ་ལ། །འདི་ཉིད་འདི་ཡི་གྲོགས་ཉིད་འགྱུར། །རྒྱལ་པོ་ཆོས་ལ་དགའ་བ་ཡི། །རྒྱལ་རིགས་ཀྱི་ནི་མཆོག་ཏུ་གསུངས། །ལོ་ནི་ཉི་ཤུ་བདུན་དང་བརྒྱད། །དེ་  
ནི་དེ་ཚེ་འཚོ་བར་འགྱུར། །བུད་མེད་བྱས་པའི་སྐྱོན་ཉིད་ཀྱིས་།དུས་བྱས་ནས་ནི་ལྷ་གནས་འགྲོ། །བློ་ལྡན་དེ་ནི་མཐར་གྱིས་ཀྱང་།བླ་མེད་བྱང་ཆུབ་ཐོབ་པར་འགྱུར། །དེ་  
ནས་གྲགས་པ་དཔལ་ཞེས་བྱ། །དེ་བཞིན་ས་ཡི་བདག་པོ་ནི། །ཨུ་ཌཱི་ཡན་རྒྱལ་པོ་ཆེ། །ཆོས་ལ་དགའ་བ་འབྱུང་བར་འགྱུར། །ཨུ་ཌཱྀ་ཡན་གྱི་གྲོང་མཆོག་ལ། །གྲོང་ཁྱེར་ཡི་  
གེ་པ་ཞེས་བྱ། །དེར་ནི་རྒྱལ་པོ་བྱེད་པ་སྟེ། །ཀུན་ནས་དགྲ་ལས་རྒྱལ་བ་འགྱུར། །དེར་ནི་དེ་ཚེ་བརྒྱད་དག་གི་གཙུག་ལག་ཁང་ཡང་བྱེད་པར་འགྱུར། །བྲམ་ཟེའི་གཙོ་བོ་དེ་བཞིན་  
ལྡན། །ཤའྐྱའི་སྐྱེས་ཞེས་ཡང་དག་བརྟེན། །དེ་ཡི་གྲོགས་ལ་བརྟེན་ནས་ནི། །ཁོར་ཡུག་ཏུ་ནི་རྒྱལ་སྲིད་བྱས། །ལོ་ནི་བརྒྱད་ཅུ་གཅིག་བཅས་པར། །མི་ཡི་བདག་པོ་དེར་  
འཚོར་གྱུར། །ལས་བྱེད་སྐྱོན་གྱིས་ཆོས་བདག་ཉིད། །དུས་བྱས་ནས་ནི་ལྷ་གནས་འགྲོ། །ལྷ་རྣམས་ཀྱི་ནི་རྒྱལ་ཐབས་ཀྱང། །དེ་བཞིན་མཐར་གྱིས་བྱེད་པར་འགྱུར། །དེ་  
  
  
༄༅། །ནས་ལུས་དེ་ཞིག་ནས་ཀྱང། །མཐོ་རིས་ལས་ཀྱང་མཐོ་རིས་འགྲོ། །དེ་ཡི་བྱང་ཆུབ་རྒྱུ་དག་ནི། །དགེ་བའི་ཆོས་ནི་ཡོངས་རྫོགས་བྱས། །དེ་ཡི་  
བྲན་ཉིད་རྒྱལ་པོ་སྟེ། །རྒྱལ་སྲིད་གནོད་མེད་བྱེད་པར་འགྱུར། །ཡི་གེའི་དང་པོ་ཡ་ཞེས་བྱ། །ས་ཡི་བདག་པོ་འབྱུང་བར་འགྱུར། །ལོ་ནི་བདུན་དང་གཅིག་དག་ཏུ། །དེ་ཡི་དུས་  
སུ་རྒྱལ་སྲིད་བྱེད། །དེ་གཅིག་བུད་མེད་རྣམས་ཀྱིས་ནི། །བརྡེགས་ནས་ཀྱང་ནི་ཤི་བར་འགྱུར། །ཡི་གེ་པ་རྒྱུད་ཡང་བྱུང་བ། །རྒྱལ་རིགས་རྒྱལ་པོར་འགྱུར་བ་ཡིན། །དེས་  
ནི་བྲན་ཚོགས་རྣམས་བསད་ནས། །རང་དབང་དུ་ནི་ཡོངས་སུ་གྱུར་།མི་དགེའི་བཤེས་གཉེན་ལ་བརྟེན་ནས། །རྣམ་མང་སྲོག་ནི་གཅོད་པ་ཡིན། །དཔའ་ཞིང་འབྱོར་ལ་  
རྨོངས་པར་ནི། །འཇིག་རྟེན་ཀུན་ལ་འབྱུང་བར་འགྱུར། །གཡོ་ཞིང་མྱུར་དུ་བྱེད་པན། །ཆང་དང་གཡོ་སྒྱུ་ཅན་ལ་དགའ། །ཆང་གིས་བག་མེད་རྣམ་རྨོངས་ནས། །དེས་ན་  
དེ་ནི་ས་ལ་ཉལ། །དགྲ་རྣམས་ཀྱིས་ནི་བརྩོན་བྱས་ནས། །མཚོན་ཆས་བསྣུན་ནས་དེ་གསོད་འགྱུར། །དེས་ནས་དེ་ནི་ལུས་ཞིག་ནས། །དུས་བྱས་ནས་ནི་འོག་ཏུ་འགྲོ་  
དེ་ཡི་སྤུན་ཟླ་གཉིས་པ་ནི། །མིང་ནི་ཡི་གེར་ཞེས་ཤེས། །ཉིན་ཞག་བཞི་བཅུ་རྩ་བརྒྱད་དུ། །དེ་ཚེས་ལ་རྒྱལ་སྲིད་བྱས། །བྲམ་ཟེ་རྣམས་ལ་ནོར་བྱིན་ནས། །ཐེ་ཚོམ་  
  
  
།དེ་ནས་གཞན་ཡང་ས་བདག་ནི། །དེ་ཆེ་རྒྱལ་པོ་བཟང་པོ་བྱུང། །དེ་ཡང་དམངས་རིགས་སྐྱེས་ནས་ནི་།ཡན་ལག་མཚང་ངན་པ་ཉིད། །ཆོས་མིན་  
ཕལ་ཆེར་ཚུལ་ཁྲིམས་འཆལ། །འཐབ་པ་ལ་ཡང་རྟག་ཏུ་དད། །བྲམ་ཟེའི་ཚོགས་དང་རྒྱལ་ཕྲན་དང། །སྡོམ་བརྩོན་དེ་བཞིན་རང་བྱུང་བ། །ཀུན་ལ་ཡང་ནི་གནོད་བྱེད་ཅིང། །  
རྟག་ཏུ་ཚར་གཅོད་དག་ལའང་དགའ། །དྲག་པོས་འདུལ་བར་བྱེད་པ་དང། །དེ་བཞིན་རྐུན་མ་རྣམས་ཀྱང་གསོད། །མ་རུངས་ཐམས་ཅད་གནོད་བྱེད་ཅིང། །ཡ་མཚན་ཅན་གྱི་  
བརྟུལ་ཞུགས་སྟོན། །རྣམ་པར་གྲོལ་བའང་སྤྱིན་མི་བྱེད། །དེ་ཆེ་རྒྱལ་སྲིད་བྱེད་པར་འགྱུར། །ལོ་ནི་བཅུ་དང་བདུན་གྱི་བར། །དེར་ནི་ས་བདག་འཚོ་བར་འགྱུར། །མཛེ་ཡི་ནད་  
ཀྱིས་སྡུག་བསྔལ་ནས། །དེ་ནས་དུས་བྱས་དུད་འགྲོར་འགྲོ་དུད་འགྲོ་དག་ལས་ཀླུ་རྒྱལ་དུ། །གདེངས་ཀ་ཆེ་ལྡན་མགྱོགས་པར་འགྲོ། །མཆོག་ཏུ་འཇིགས་རུང་ལུས་ལྡན་  
ཞིང། །དེ་ཚེ་སྒྲ་ནི་དྲག་པར་སྒྲོགས། །དེ་ལ་ལོར་ནི་མི་འདོད་པ་།ཡུན་རིང་སྡུག་བསྔལ་རྗེས་སུ་མྱོང། །ས་སྲུང་འཇིག་རྟེན་འཕེལ་བྱེད་པ། །འཇིག་རྟེན་ཀུན་གྱིས་ཤེས་པ་  
སྟེ༑ ༑ལུས་ཅན་ཤར་ཕྱོགས་གནས་པ་ཡིན། །རྒྱལ་པོ་ཡི་གེ་པ་ཞེས་པའི། །རྒྱུད་རྣམས་ཀུན་ཏུ་སྐྱེས་པ་གཞན། །རྒྱལ་རིགས་དཔའ་བོ་རྣམ་པར་གནོན། །དེ་བཞིན་རྒྱ་  
  
  
༄༅། །མཚོ་གསུམ་གྱི་བདག་སྡེ་ཆེ་སྟོབས་ནི་ཆེ་བ་དག་ཤར་གྱི་ཕྱོགས་སུ་འབྱུང་བར་འགྱུར། །སྟོན་པའི་མཆོད་རྟེན་བཟང་པོ་དང། །གཙུག་ལག་  
ཁང་དང་འདུག་གནས་ཁྱིམ། །རྣམ་པ་སྣ་ཚོགས་སྐྱེད་མོས་ཚལ་།རྫིང་དང་ཁྲོན་པ་བཀང་སས་བསྐོར། །དེ་བཞིན་རྟག་ཏུ་བསོད་ནམས་ཁང། །ས་ནི་མཛེས་པར་བྱེད་པར་  
འགྱུར། །དེ་ནི་ཐུབ་མཆོག་དམ་པ་དག་ཐེག་པ་བླ་ན་མེད་ལ་བརྟེན་།ཤཱཀྱའི་རབ་བྱུང་དེ་ཉིད་ནི། །རྟག་ཏུ་དེ་ནི་རབ་གནས་བྱེད་།མི་ཁོམ་རྣམས་ནི་སྤོང་བྱེད་ཅིང། །དལ་  
བ་ཉིད་ཀྱང་ལེགས་པར་ཐོབ། །ཡི་གེ་ཀ་ཞེས་རྣམ་པར་བསྒྲགས་།འཇིག་མེད་དྲན་དང་ལྡན་པ་ཉིད། །ལོ་ནི་ཉི་ཤུ་གཅིག་པར་དུ། །ས་སྐྱོང་རྒྱལ་སྲིད་བྱས་པར་གྱུར། །དེ་ནས་  
གསུད་ནད་ཀྱིས་བཏབ་སྟེ། །དུས་བྱས་ནས་ནི་ལྷ་གནས་འགྲོ། །བློ་ལྡན་དེ་ནི་མཐར་གྱིས་སུ། །མྱུར་དུ་བྱང་ཆུབ་གཞོལ་བར་འགྱུར། །དེ་ཡི་ལྷག་མའི་རྒྱུད་ལས་ཀྱང། །  
གཞན་ལ་རབ་གནས་འཚོ་བྱེད་པ། །དེ་ཡི་འོག་ཏུ་ས་སྐྱོང་བ། །ས་སྲུང་འཚོ་བ་གནས་པ་ཡིན། །བྲམ་ཟེ་བཀྲེན་པའི་སྐྱེ་བོ་ནི། །ཐེ་ཚོམ་མེད་པར་འབྱུང་བར་འགྱུར། །དེ་ཡི་  
དུས་སུ་ཆོས་མིན་ལྡན། །སྟོན་པའི་བསྟན་པ་ངེས་པར་ཉམས། །སྔགས་ཀྱི་བསྟན་པས་སེམས་ཅན་རྣམས། །དགེ་བའི་དོན་དུ་ངེས་པར་སྦྱོར་།གང་ཞིག་གཞོན་ནུས་  
  
  
།སྔགས་ནི་ལོངས་སྤྱོད་འཕེལ་བྱེད་པ། །རྒྱལ་པོའི་དབང་ཕྱུག་དོན་དུ་ནི། །དེ་ཚེ་དེ་ཡི་ཡུལ་ཕྱོགས་སུའང་།གྲུབ་པ་མཆོག་ནི་བསྒྲུབ་བྱ་མིན། །ཆོས་ཀྱི་  
འཁོར་ལོ་ཉམས་དགའ་དང། །དེ་བཞིན་འོད་མའི་ཚལ་ཆེན་དང་།གང་དུ་བཅོམ་ལྡན་དེ་ཞི་པར། །ཕུང་པོ་མེད་པར་རབ་ཞུགས་པ་།སྔགས་གཉིས་འདི་དག་བསྒྲུབ་བྱ་བ།།  
ལྷ་མོ་སྒྲོལ་མ་ཁྲོ་གཉེར་ཅན། །རྟག་ཏུ་རྒྱ་མཚོའི་འགྲམ་དང་ནི། །སྙིང་པོ་མེད་པའི་འབབ་ཆུ་མཆོག་གངྒཱའི་འགྲམ་ནི་ཐམས་ཅད་དུ། །པདྨ་འབྱུང་བ་བསྒྲུབ་པར་བྱ། །ས་  
བཅུ་ཐོབ་པའི་བདག་པོ་ནི། །གང་ཡང་བྱང་ཆུབ་སེམས་དེ་ཡང་།སེམས་ཅན་རྣམས་ནི་འདུལ་བྱེད་པ། །ཟླ་བ་ཞེས་ནི་རྣམ་པར་བསྒྲགས། །རིག་པའི་རྒྱལ་མོ་རྫུ་འཕྲུལ་ཆེ། །དེ་  
ནི་སྒྲོལ་མ་ཞེས་ཀྱང་བསྟན། །བུད་མེད་གཟུགས་འཆང་ལྷ་མོ་ནི་།འགྲོ་བ་ཀུན་ཏུ་རྣམ་པར་རྒྱུ། །སྙིང་རྗེས་བརླན་པའི་སེམས་ཀྱིས་ནི། །སེམས་ཅན་རྣམས་ལ་ཕན་དོན་དུ།།  
མི་མཇེད་འཇིག་རྟེན་ཁམས་གནས་མ། །བུད་མེད་མིང་གིས་འཇུག་པར་བྱེད་།ས་བཅུ་ལ་ནི་རབ་གནས་ཐོབ། །བྱང་ཆུབ་སེམས་དཔའ་རྫུ་འཕྲུལ་ཆེ། །སེམས་ཅན་  
རྣམས་ནི་འདུལ་བྱེད་པ། །ལྷ་མོ་སྒྲོལ་མ་ཞེས་སུ་བསྟན། །འདི་ནི་འབད་མེད་གྲུབ་པ་སྟེ། །སྲུང་དང་སྐྱོབ་དང་སྦེད་པར་བྱེད་།ལོངས་སྤྱོད་དབང་ཕྱུག་འཕེལ་བྱེད་པས། །  
  
  
༄༅། །འདི་ནི་ལྷ་མོ་བསྒྲུབ་པར་བྱ། །བྱང་ཆུབ་ཚོགས་ཀྱི་ཆེད་དུ་ནི། །བསྐྱེད་པ་ཉིད་ནི་བརྩམ་པར་བྱ། །སྙིང་རྗེས་བརླན་པས་ལུས་ཅན་ལ། །དེ་ཚེ་ལྷ་མོ་རྗེས་འབྲང་  
བ༑ ༑སྔགས་ཀྱི་གཟུགས་ཀྱིས་སེམས་ཅན་ལ། །བྱང་ཆུབ་ཚོགས་ནི་བྱ་ཕྱིར་རོ། །རེ་བ་ཐམས་ཅད་དགའ་རྒྱས་ཕྱིར། །ཤར་གྱི་ཕྱོགས་སུ་གནས་པ་ཡིན། །བདག་ཉིད་  
རྣམ་པ་སྟོང་དང་ནི། །རྣམ་པ་མང་པོ་བྱས་ནས་ཀྱང། །རྒྱ་མཚོ་བཞི་ཡི་མཐར་ཐུག་པར། །ས་རྣམས་ཀུན་ཏུ་རྣམ་པར་རྒྱུ། །དེ་ནས་ཤར་གྱི་ཕྱོགས་སུའམ། །ཡང་ན་བཱ་  
རཱ་ཎ་སཱིར་འགྲུབ། །ལྷ་མོ་ད་ཡི་ཞིང་དུ་ནི། །ཤར་གྱི་ཕྱོགས་སུ་རབ་ཏུ་བསྟན། །འོད་ཆེན་པོ་ནི་ཛམྦྷ་ལ། །གནོད་སྦྱིན་རྒྱལ་པོ་ཡང་དག་འགྲུབ། །དེ་ཚེ་ལོངས་སྤྱོད་མ་ལུས་  
འདོད། །དེ་ཆེ་དུས་ཀྱི་ཐ་མ་ལ། །ལྷ་མོ་སྒྲོལ་མ་གནོད་སྦྱིན་རྒྱལ། །དེ་ནོར་རྒྱས་པ་འདོད་པས་སྒྲུབ། །དེ་ཚེ་ཁྲོ་བོའི་སྔགས་དག་ནི། །ལྷོ་ཕྱོགས་དག་ཏུ་བསྒྲུབ་པར་བྱ། །ཀླ་ཀློ་  
རྐུན་མའི་གླིང་དང་ནི། །དེ་བཞིན་རྒྱ་མཚོའི་ནང་དུ་ནི། །སྟོབས་ཆེན་སྒྲོལ་མ་གནོད་སྦྱིན་རྒྱལ། །དེ་བཞིན་དུ་ཡང་འགྲུབ་པར་འགྱུར། །ཧ་རི་ཀེ་ལ་ཀད་རི་ཙ། །ཀཱ་མ་རུ་  
པ་གཱ་དཱ་ཧའི། །ཕོ་ཉ་མོ་ཚོགས་རྣམ་མང་དང། །གནོད་སྦྱིན་རྫུ་འཕྲུལ་ཆེན་མོ་འགྲུབ། །འཇམ་པའི་དབྱངས་ཀྱིས་གང་གསུང་སྔགས། །ལོངས་སྤྱོད་ཀྱི་ནི་རྒྱུར་འགྱུར་  
  
  
༑དེ་བཞིན་ཡུལ་དེར་གྲུབ་པ་སྟེ། །གཞན་ཡུལ་དེ་བཞིན་མ་ཡིན་ནོ། །ཤར་ཕྱོགས་དང་ནི་ཕྱོགས་མཚམས་སུ། །རྣམ་པ་སྣ་ཚོགས་སྔགས་ཀྱི་རྒྱུར། །དེ་ཡི་དུས་སུ་བསྟན་  
པ་ནི༑ ༑ལུས་ཅན་རྣམས་ཀྱིས་བསྒྲུབ་པར་བྱ། །དབུས་ཀྱི་ཡུལ་དུ་དེ་བཞིན་སྔགས། །དེ་བཞིན་ས་སྲུང་མང་པོ་ནི། །རྒྱ་ཆེ་ཐམས་ཅད་ཉམས་ཆུང་བའི། །བློ་ཆུང་རྣམས་ཀྱིས་  
རྟོགས་པར་བྱེད། །རྒྱལ་པོའི་གཙོ་བོ་མདོར་བསྡུས་ནས། །མིང་ནི་འདི་དག་ངེས་པར་བརྗོད། །དང་པོའི་ཡི་གེ་ཤ་དང་ན། །དང་པོའི་ཡི་གེ་པར་ཡང་བསྟན། །དང་པོར་ཡི་  
གེ་བ་དང་ཨེ། །དང་པོའི་ཡི་གེ་ཨར་ཡང་བསྟན། །དང་པོའི་ཡི་གེ་ཧར་བསྟན་ཏེ། །དང་པོའི་ཡི་གེ་བར་ཡང་བསྒྲགས། །དང་པོའི་ཡི་གེ་ཛ་དང་ཝ། །དང་ཡིག་དྷ་ནི་ཟླ་བའི་  
རིགས། །ཡི་གེ་ཧ་ཉིད་རྣམ་བསྒྲགས་དང། །དེ་བཞིན་ཡང་ནི་དང་པོའི་ཨ། །དང་པོའི་ཡི་གེ་ས་ལ་ཡང། །བུད་མེད་རིགས་མིན་འཇིག་རྟེན་སྡང། །དང་པོའི་ཡི་གེ་ཨ་དང་  
མ༑ ༑འཇིག་རྟེན་རྣམས་ལ་མཐུ་དང་ལྡན། །རིམ་གྱིས་རིམ་གྱིས་རིགས་དག་ནི། །བྲམ་ཟེ་རྗེའུ་རིགས་དག་ཏུ་འཇུག་ཕལ་ཆེར་ཆོས་མིན་ལས་བྱེད་ཅིང། །རྣམ་སྡང་བུད་  
མེད་ལ་བརྐམ་ཆགས། །ས་སྲུང་སྐྱོན་ནི་རབ་མང་པར། །དེ་ཚེ་དུས་ཀྱི་ཐ་མ་ལ། །ཡུལ་གྱི་དབུས་སུ་མི་ཡི་བདག་འབྱུང་བར་འགྱུར་བར་ཐེ་ཚོམ་མེད། །དུས་ཀྱི་ཐ་མར་  
  
  
༄༅། །འདི་དག་ཚེ། །ལོ་ནི་བརྒྱ་དང་ཉི་ཤུ་ཉིད། །དེ་ཡི་ཚེ་ན་མི་རྣམས་ཀྱི། །ཚེ་ནི་རིང་བར་རབ་ཏུ་བསྟན། །དེ་དག་བར་མ་བཟང་པོ་ལས། །ཁྱད་པར་རིང་དང་  
ཐུང་བ་ཡིན། །རྒྱལ་པོ་རྣམས་ནི་ཚེ་ཐུང་བར། །དེ་ཚེ་དུས་སུ་བསྟན་པ་ནི། །གངྒཱའི་འགྲམ་གྱི་དོགས་དང་ནི། །གངས་ཅན་གྱི་ནི་རི་ཞོལ་དང། །དེ་ཚེ་ཀཱ་མ་རུ་ཡུལ་དུ། །དེ་  
འདྲའི་རྒྱལ་པོ་འབྱུང་བར་འགྱུར། །དང་པོ་བར་མ་ཐ་མ་ཡི་།རིགས་ཀྱི་ལྷག་མ་བརྗོད་བྱ་སྟེ། །དང་པོའི་གཙོ་བོ་ཆེན་པོ་ནི་།རྣ་ཅན་རྒྱལ་པོར་རབ་ཏུ་བསྒྲགས། །ཐ་མ་ཨང་  
གའི་བདག་པོ་དང། །དེར་ནི་འབྱོར་བཟང་འབྱོར་པ་དང། །ལེགས་བྱིན་སྲིད་པ་བྱིན་པ་ནི། །ཀཱ་མ་རུ་པའི་ཡུལ་དུ་བྱུང། །ཐ་མར་ལེགས་འབྱོར་གཞོན་ནུ་དང། །ཡི་གེ་བ་  
དང་ཐ་གཉིས་ནི། །ཡངས་པ་ཅན་དུ་ཡང་དག་བྱུང། །གང་དུ་ཐུབ་པ་དེ་སྐྱེས་པ། །སེར་སྐྱ་ཞེས་བྱའི་གྲོང་མཆོག་ཏུ། །ཐ་མར་ཟས་གཙང་ཤཱཀ་རིགས་ཀྱི། །ཉི་མ་བུ་རམ་  
རིགས་སྐྱེས་པ། །ཐ་མར་ཟས་གཙང་རྣམ་བསྒྲགས་པ། །ཤཱཀྱ་ཤཱཀྱའི་རྣམས་འཕེལ་བྱེད། །སེམས་ཅན་བརྩོན་འགྲུས་ཆུང་བར་ནི་།འཇིག་རྟེན་སྐྱེས་མཆོག་བསྟན་  
པ་ཡིན། །གང་ཞིག་རྒྱལ་བས་གསུང་སྔགས་དང། །དེ་བཞིན་བྲན་པོའི་ཚོགས་ཀུན་དང། །ཕོ་ཉའི་ཚོགས་ཀུན་དུ་མ་དང། །རྡོ་རྗེ་པདྨའི་རིགས་དག་ཀྱང། །རྒྱུད་རྣམས་  
  
  
།བསྒྲུབས་ན་གྲུབ་པར་འགྱུར་བ་ཡིན་།འཇིག་རྟེན་ཀུན་གྱི་སྔགས་དག་ནི། །ཡུལ་གྱི་དབུས་དེར་གྲུབ་པར་འགྱུར། །དབུས་ཡུལ་གནས་པར་  
ཁྱད་པར་དུ། །རྒྱལ་བས་གསུངས་པར་བསྒྲུབ་པར་བྱ། །རྣམ་པ་སྣ་ཚོགས་རྟགས་དང་ནི། །རྣམ་པ་སྣ་ཚོགས་རྒྱུད་དག་དང། །རྣམ་པ་སྣ་ཚོགས་སྦྱོར་བར་  
ལྡན། །ལུས་ཅན་རྣམ་པ་སྣ་ཚོགས་འགྲུབ། །དབུས་ཀྱི་ཡུལ་དུ་དེ་བཞིན་སྔགས། །ལོངས་སྤྱོད་འཕེལ་བ་བསྒྲུབ་པར་བྱ། །དེ་བཞིན་ལུས་ཅན་བསྲུང་དོན་དང། །  
སྐྱོབ་དང་དབང་དང་དགུག་པ་འགྲུབ། །དབུས་ཀྱི་ཡུལ་དུ་མི་ཡི་བདག་།འདས་དང་མ་འོངས་རབ་ཏུ་གསུངས། །རྣམ་པ་སྣ་ཚོགས་རྟགས་དང་ནི། །རྣམ་པ་སྣ་ཚོགས་  
ཚེ་དང་རིགས། །རྒྱལ་པོ་ཐམས་ཅད་གསུངས་པ་ནི། །མཆོག་དང་ཐ་མ་བར་མ་ཡིན། །དེ་བཞིན་རྣམ་གསུམ་གྲུབ་པ་སྟེ། །དུས་ཀྱང་གསུམ་དུ་སྦྱར་བར་བྱ། །དེ་བཞིན་  
སྔགས་ཀྱང་རྣམ་གསུམ་དུ། །དེ་བཞིན་ཐུབ་པ་མཆོག་གིས་གསུངས་།རྒྱལ་པོ་མཐའ་ཡས་གསུངས་པ་ནི། །དབུས་ཀྱི་ཡུལ་དང་ནུབ་ཕྱོགས་དང། །བྱང་ཕྱོགས་  
དང་ནི་ཤར་ཕྱོགས་དང། །དེ་བཞིན་ཕྱོགས་མཚམས་ཐམས་ཅད་དང་།རྣམ་པ་བཞི་རུ་མཚོན་པ་ཡི། །གླིང་དག་དེ་བཞིན་ཀུན་ཏུ་ཡང་།ས་བདག་མཐའ་ཡས་རབ་གསུངས་  
  
  
༄༅། །པ༑ ༑མཐའ་ཡས་སྔགས་ནི་སྒྲུབ་པ་དང། །མཐའ་ཡས་ཡུལ་ལ་གནས་པ་དག་མཐའ་ཡས་སྔགས་ནི་ཡོངས་སུ་གྲུབ། །ཐུབ་པའི་  
བསྟན་པ་ནུབ་པ་ན། །ཚར་གཅད་རྗེས་སུ་གཟུང་བར་བྱེད། །དུས་སུ་རྒྱལ་པོ་དག་ལ་སྔགས། །འཇམ་དཔལ་གྱིས་ནི་གསུངས་པ་ཡིན། །རྫུ་འཕྲུལ་རྩེ་དང་རྣམ་  
འཕྲུལ་དང། །འདིར་ནི་དུས་ཀྱི་སྤྱོད་པའང་བསྟན། །སྔགས་ཀྱི་བདག་ཉིད་སེམས་ཅན་གྱི། །འགྲོ་བ་སྐྱེ་གནས་རྒྱལ་པོའི་མིང་།སྔགས་ནི་སྒྲུབ་པར་འདོད་  
རྣམས་ལ། །ཡུལ་དང་དུས་ནི་ཡང་དག་བསྟན། །བསྟན་པ་ནུབ་པའི་འོག་ཏུ་ནི། །ཞར་ལ་རྒྱལ་པོ་རྣམས་ཀྱིས་བསྟན། །ཡོན་ཏན་བདག་ཉིད་ཆེ་སྔགས་རྣམས། །  
ཐ་མར་འབྲས་བུ་རྟོགས་པར་བྱས། །རྒྱལ་པོ་གཞན་ནི་ཐེག་པ་དང་།སྔོན་ནི་འགལ་བ་མེད་པར་བསྟན། །དུས་ཀྱི་ཐ་མ་དེ་དུས་སུ། །རབ་ཏུ་གནས་པར་ཐེ་ཚོམ་  
མེད། །དེ་དག་ཕྱོགས་ལ་གནས་པར་ནི། །རྒྱལ་པོ་ཐམས་ཅད་གསུངས་པ་ཡིན། །དེ་བཞིན་ཤཱཀྱའི་གསུང་རབ་ལ། །ངེས་པར་རབ་བྱུང་གནས་ནས་ནི། །འཇིག་རྟེན་  
མིག་གཅིག་གྱུར་པ་ཡི། །ཐུབ་པ་མཆོག་ནི་མེད་པ་ན། །རྟག་ཏུ་སྔགས་སྨྲ་ལ་དད་པས། །བསྟན་པའི་དོན་ནི་བྱེད་པར་འགྱུར། །དེ་དག་གཞོན་ནུ་བཤད་པར་བྱ། །རྩེ་  
  
  
།སྟོན་པའི་གསུང་རབས་སྟེང་དུ། །དུས་མཐར་འཇིག་རྟེན་ཉམས་པ་ན། །སྡོམ་བརྩོན་རྒྱལ་པོའི་ཚུལ་གྱིས་ནི། །འབྱུང་བར་འགྱུར་བར་ཐེང་  
ཚོམ་མེད། །དཔེར་ན་མ་ཁོལ་ཞེས་བྱ་དང། །མེ་ཏོག་ཅེས་བྱར་རྣམ་པར་གྲགས། །ཡི་གེ་མ་ཞེས་གཞོན་ནུ་ཞེས། །དང་པོ་ཐ་མར་ཆོས་ལ་དགའ། །ཀླུས་བོས་ཞེས་ཀྱང་  
རྣམ་པར་གྲགས། །རིན་ཆེན་འབྱུང་ཞེས་བྱ་མིང་དང། །ཡི་གེ་ག་ཞེས་གཞོན་ནུ་ཞེས། །ཡི་གེ་བ་ཞེས་ཆོས་སེམས་བྱེད། །ཡི་གེ་ཨ་མིང་བདག་ཉིད་ཆེ། །སྟོན་པའི་བསྟན་  
པ་གཅེས་འཛིན་བྱེད། །བློ་ལྡན་ཡོན་ཏན་ཀུན་གྱིས་བཀུར། །དང་པོའི་ཡི་གེ་ལ་ཞེས་བསྟན། །རྒྱལ་པོ་སངས་རྒྱས་པ་ཡི་ཕྱོགས། །སྟོན་པའི་བསྟན་པ་གསལ་བར་བྱེད། །  
སྡོམ་བརྩོན་ཡི་གེ་ཨ་ཞེས་བསྒྲགས། །བྲམ་ཟེ་ལས་ནི་རབ་ཏུ་བྱུང་།གྲོང་ཁྱེར་གནས་བཅས་གནས་པ་སྟེ། །དེ་བཞིན་ཚེ་ནི་བརྒྱད་ཅུར་འཚོ། །དང་ཡིག་ཡི་གེ་ཨ་དགེ་  
སློང། །ལྷོ་ཡི་ཕྱོགས་སུ་འབྱུང་བར་འགྱུར། །བློ་ལྡན་ཚེ་ནི་དྲུག་ཅུར་འཚོ། །ཀ་ཤི་ཞེས་བྱའི་གྲོང་དུ་གནས། །ཡི་གེ་དྷ་ཞེས་སྡོམ་བརྩོན་ཉིད། །ལྷོ་ཡི་ཕྱོགས་སུ་རྣམ་པར་  
བསྒྲགས། །ཕ་རོལ་རྒོལ་བ་བཟློག་ནས་ཀྱང། །དེ་བཞིན་སྡོམ་བརྩོན་སྔགས་ཀྱང་གྲུབ། །གཞན་ཡང་རང་བྱུང་དམ་པ་ནི། །སིངྒ་ལ་ཡི་གྲོང་ན་གནས། །འཕགས་པ་མིན་  
  
  
༄༅། །ལ་འཕགས་པའི་མིང། །སིངྒ་ལ་ཡི་གླིང་ན་གནས། །ཕ་རོལ་རྒོལ་བ་བཟློག་ནས་ནི། །མུ་སྟེགས་རྣམས་ཀྱི་སྔགས་སུན་ཕྱུང་།དེ་དུས་འཇིགས་  
སུ་རུང་བ་ཡི། །དུས་ཀྱི་མཐའ་ལ་འབྱུང་བར་འགྱུར། །ཡི་གེ་ང་དང་ལ་དང་པོར། །སྡོམ་བརྩོན་གང་ཞིག་རབ་གསུངས་དང། །ཡི་གེ་ར་དང་བ་དང་པོར། །དགེ་སློང་གང་  
ཞིག་རབ་བྱུང་གསུངས། །སྟོན་པའི་བསྟན་པ་གསལ་བྱེད་པ། །འབྱུང་བར་འགྱུར་བར་ཐེ་ཚོམ་མེད། །རྒྱལ་པོ་ནག་པོ་ཞེས་བྱ་བར། །ཡི་གེ་མ་ཞེས་སྡོམ་བརྩོན་  
འབྱུང། །མཆོད་རྟེན་ཀུན་དགའ་རབ་གནས། །རྫིང་དང་ཁྲོན་པའང་ཐམས་ཅད་དུ། །སྟོན་པའི་གཟུགས་བརྙན་དེ་བཞིན་རྟགས། །གཟིངས་དང་ཟམ་པ་ཉིད་རྣམས་ནི།།  
བྱེད་པར་འགྱུར་བར་ཐེ་ཚོམ་མེད། །མཚོན་གྱིས་ལུས་ཞིག་མཐོ་རིས་འགྲོ། །དེ་ནས་ཡི་གེ་ས་དང་ཀ་དང་པོ་དག་ཏུ་བརྗོད་པ་དང། །དེ་བཞིན་ཡི་གེ་ར་དང་གྷ། །དང་པོ་  
དག་ཏུ་རབ་བརྗོད་དང། །དང་པོར་ཡི་གེ་བ་དང་ནི། །ལེགས་བཞིན་ལེགས་ཏེ་སྡེ་ཞེས་བསྟན། །སྦྱིན་བྱེད་སྦྱིན་པར་བྱེད་པ་ཉིད་།གཞན་གྱི་གྲུབ་མཐའ་སུན་བྱེད་  
པ༑ ༑ཚོང་པ་སྔོན་དང་སྨན་པ་སྔོན། །གཉི་ག་སྦྱིན་བྱེད་སྣ་ཚོགས་བྱེད། །ཡི་གེ་བ་ཞེས་སྡོམ་བརྩོན་བསྒྲགས། །དེ་ལས་གཞན་པ་དང་ཡི་གེར། །དང་པོ་ཡི་གེ་བ་  
  
  
།སྟོན་པའི་གཟུགས་བརྙན་དོན་ཡང་བྱེད། །བློ་ལྡན་དང་པོར་ཡི་གེ་མ། །དེ་བཞིན་སྡོམ་བརྩོན་དད་པ་འབྱུང་།རྣམ་པ་དུ་མ་སྡོམ་བརྩོན་གསུངས། །དེ་ཚེ་མཐའ་  
ཡས་འབྱུང་བར་འགྱུར། །སྡོམ་བརྩོན་ཐམས་ཅད་བསྒྲགས་པ་ཡང་།སྟོན་པའི་བསྟན་པ་གསལ་བྱེད་པའོ། །བསྟན་པ་དེ་ཚེ་ས་སྟེང་དུ་།རྣམ་པར་ཉམས་ཤིང་སྣང་མེད་  
ལ༑ ༑སྟོན་པའི་གཟུགས་བརྙན་ཡིད་དུ་འོང། །ཕྱེད་པར་འགྱུར་བར་ཐེ་ཚོམ་མེད། །ཐམས་ཅད་བྱང་ཆུབ་ལུང་བསྟན་ཏེ། །དེ་ཡིས་བྱང་ཆུབ་མཆོག་ཐོབ་འགྱུར། །དེ་བཞིན་  
འཇིག་རྟེན་སྦྱིན་གནས་འགྱུར། །སྲིད་པ་གསུམ་གྱི་མཐར་ཡང་བྱེད་།སྔགས་དང་རྒྱུད་ལ་མངོན་བརྩོན་པས། །གྲགས་པ་འཛིན་པར་ཤེས་པར་བྱ། །བྲམ་ཟེ་ཆོས་ཀྱི་ངང་  
ཚུལ་ཅན། །དེ་ནི་རབ་ཏུ་བརྗོད་པར་བྱ། །སྔགས་དང་རྒྱུད་ལ་མངོན་བརྩོན་པས། །རྒྱལ་པོའི་ལུགས་ལ་ཉེ་བར་གནས། །དེ་ཚེ་མི་བཟད་དུས་དག་ཏུ། །འཇིག་རྟེན་ཀུན་  
ལ་འབྱུང་བར་འགྱུར། །ཡི་གེ་བ་ཞེས་བྲམ་ཟེ་མཆོག་ཕྱུག་ཅིང་རིག་བྱེད་ཕ་རོལ་ཕྱིན། །དེ་འདིར་ས་རྣམས་མ་ལུས་པར། །རྩོད་པའི་ཕྱིར་ནི་རབ་ཏུ་རྒྱུ། །མཚོ་གསུམ་ས་  
ཡི་མཐར་ཐུག་པར། །ཕ་རོལ་མུ་སྟེགས་རྩོད་ལ་དགའ། །གང་ཕྱིར་དང་པོ་གཙོ་བོའི་ཚིག་སེམས་ཅན་རྣམས་ལ་ཕན་འདོད་པས། །གཞོན་ནུས་ཡོངས་སུ་གསུངས་གྱུར་  
  
  
༄༅། །པ༑ ༑ཡི་གེ་དྲུག་པའི་སྔགས་ཀྱང་ཟློས། །ཆོ་ག་རབ་འབྱམས་འདི་དག་ལས། །དེས་ནི་དེ་ཕན་དེ་ལ་བསྟན། །རྒྱལ་དང་ལེགས་པར་རྒྱལ་བ་དང་  
གྲགས་ལྡན་དགེ་བ་བདེ་ལས་གཞན། །རིགས་ལྡན་ཆོས་དང་ལྡན་པ་དང། །བརྩོན་ལྡན་ལེགས་པ་ཁྱབ་འཇུག་དང། །སྦྲང་རྩི་སྦྲང་རྩི་བཟང་པོ་དང། །དེ་བཞིན་གྲུབ་དང་  
དྲེགས་བྲལ་དང། །ར་གྷ་པ་དང་དམངས་རིགས་དང། །དེ་བཞིན་ཀ་ཤིར་སྐྱེས་པ་གཞན། །གཞོན་ནུ་འདི་ཡི་བཟླས་པ་ལ། །ཐམས་ཅད་ཀུན་ཡང་འབྱུང་བར་འགྱུར། །དེ་  
དག་ཀུན་ཀྱང་བཟང་པོ་སྟེ། །བློ་ལྡན་མང་དུ་ཐོས་པ་ཡིན། །དེ་ཀུན་སྔགས་ནི་མངོན་དུ་གྱུར། །རྒྱལ་པོའི་འཚོ་བས་ཡང་དག་གནས་།དེ་འོག་རྣམ་པར་གྲགས་པ་  
ནི༑ ༑བྲམ་ཟེ་དང་པོའི་ཡི་གེ་གི་གྲོང་ཁྱེར་མེ་ཏོག་ཅེས་བྱ་བར་།དེ་ནི་ཁྲོ་བོ་གྲུབ་པར་གྱུར། །དབུལ་བས་ཡོངས་སུ་ཟིལ་མནན་པས་།རྒྱལ་པོ་རྣམས་ནི་ཚར་བཅད་  
བྱས། །ཁྲོ་རྒྱལ་གཤིན་རྗེ་གཤེད་དེ་ཡི། །འཇམ་པའི་དབྱངས་ཀྱིས་འདིར་གསུངས་པ། །སེམས་ཅན་མ་རུངས་རྣམས་དང་ནི། །གདུལ་དཀའ་འདུལ་བར་བྱེད་པ་  
དང། །ཕན་པའི་མིན་ལས་བཟློག་དོན་དང། །ཕན་པ་ཉེ་བར་འཕེལ་ཕྱིར་དང། །སེམས་ཅན་རྣམས་ནི་རྗེས་གཟུང་དང། །སེམས་ཅན་སྲོག་འཆད་འགག་ཕྱིར་རོ། །  
  
  
།དབུལ་བ་ཁྲོ་བ་ཆགས་པ་ཡིས། །རྒྱལ་པོའི་སྲོག་ལ་གནོད་པའི་ཕྱིར། །ཁྲོ་བའི་སྔགས་ནི་ཟློས་པར་བྱེད། །དེ་འོག་རྣམ་པར་གྲགས་པ་ནི།།  
བྲམ་ཟེ་ཡི་གེ་དང་པོ་ཨ། །ཆོས་དོན་དགེ་བ་ལྡན་བདག་ཉིད། །བདེན་པར་སྨྲ་ཞིང་དབང་པོ་ཐུལ། །མངའ་བདག་མང་པོས་བཀུར་ཅེས་པ་།དེ་ཚེ་སྔགས་ནི་ཟློས་པར་འགྱུར།།  
སྔགས་ནི་བསྒྲུབ་པར་གྱུར་པ་ལ། །དབང་འགྱུར་ཡིན་གྱི་གཞན་མ་ཡིན། །འབྱུང་པོ་དབང་དུ་གྱུར་པ་ན། །དེ་ཚེ་ནོར་དང་ལྡན་པར་འགྱུར། །དེ་འོག་རྣམ་པར་གྲགས་པ་ནི།།  
བྲམ་ཟེ་ཆོས་དོན་སེམས་བྱེད་པ། །དེ་ནས་མཐར་ནི་དང་ཡིག་ཤ་མ་ལའི་ཡུལ་དུ་དེ་ནི་འབྱུང། །ས་སྟེང་སྔགས་ནི་ཟློས་པར་གྲགས་།བསྟན་པ་མཆོག་ལའང་རབ་ཏུ་དང། །  
རིག་པ་རྗེས་གཟུང་མ་རུངས་དང། །ཚངས་པའི་སྲིན་པོ་སྲིན་མོ་དང། །འབྱུང་པོ་ཤིན་ཏུ་མ་རུངས་བཅས། །རྣམ་པ་སྣ་ཚོགས་ཤ་ཟ་དང། །བརྟན་དང་འགྲོ་བ་སྣ་ཚོགས་ནི། །དེ་  
དག་མ་ལུས་དབང་དུ་འགྱུར། །དེ་བཞིན་བྲམ་ཟེའི་མཚན་ལྡན་པ་།ཐམས་ཅད་དེ་ཡི་དབང་དུ་འགྱུར། །དེ་འོག་རྣམ་པར་གྲགས་པ་ནི་།ལྷོ་ཡི་ཕྱོགས་སུ་བྲམ་ཟེ་ནི། །  
ཡི་གེ་དང་པོ་བ་བསྟན་པ། །སྟོན་པའི་བསྟན་པ་དེ་གཙོར་བྱེད་།མཆོད་རྟེན་ཀུན་དགའ་ར་བ་གནས། །སྟོན་པའི་གཟུགས་བརྙན་ཡིད་འོང་གིས། །ས་ནི་རྒྱ་མཚོ་གཉིས་  
  
  
༄༅། །མཐར་ཐུག་ཐམས་ཅད་ཀྱི་ནི་རྒྱན་དུ་བྱས། །དེ་འོག་རྣམ་པར་གྲགས་པ་ནི། །བྲམ་ཟེ་གཙོ་བོ་ནོར་ཆེན་ལྡན། །དང་པོའི་ཡི་གེ་ན་ཞེས་པ། །ལྷོ་ཡི་ཕྱོགས་  
སུ་ཡང་དག་བསྟན། །བདག་ཉིད་ཆེན་པོ་སྔགས་ཟློས་ལྡན། །ངེས་པར་བྱང་ཆུབ་གཞོལ་བར་འགྱུར། །དབུས་ཀྱི་ཡུལ་དུ་བསྟན་པ་ནི། །བྲམ་ཟེ་གང་བ་བཟང་ཞེས་  
པ༑ ༑འདུལ་བ་དང་ནི་ཚུལ་བཟང་ཉིད། །གང་བ་བཅོམ་བརླག་དག་ཏུ་གནས། །དང་ཡིག་བྷ་ནི་ནོར་གྱི་སྤྱན། །རྒྱལ་པོ་རྣམས་ཀྱི་སྔགས་མཆོད་བྱེད། །བྲམ་ཟེ་འདི་དག་  
བསྟན་པ་ནི། །སྟོན་པའི་བསྟན་པ་མཆོད་བྱེད་པའོ། །ཐོག་མ་བར་མཐའ་གཙོ་བོ་སྟེ། །རྣམ་པ་སྣ་ཚོགས་གནས་དང་རིགས། །སྣ་ཚོགས་ཕྱོགས་ཀྱི་བྲམ་ཟེ་རྣམས།།  
བྲམ་ཟེ་གཞན་གྱིས་མཆོད་པར་བྱེད། །མུ་སྟེགས་སྣ་ཚོགས་རིགས་དང་ནི། །རྣམ་པ་སྣ་ཚོགས་སྤྱོད་ཡུལ་སྤྱོད། །གནས་ནི་ཀུན་ཏུ་གསུང་བ་སྟེ། །བྲམ་ཟེའི་ཁྱེའུ་  
མང་ཐོས་ཡིན། །རང་བྱུང་སངས་རྒྱས་ཆོས་ཀྱི་རྒྱལ། །སེམས་ཅན་ཀུན་གྱི་དོན་སྒྲུབ་པ། །སེམས་ཅན་རྣམས་ནི་མ་ལུས་དང། །ལྷ་གནས་ཀྱིས་ཀྱང་མཆོད་པའོ། །  
རྒྱལ་པོ་ཆེན་པོ་བཞི་པོ་ཡང། །འཇིག་རྟེན་ཀུན་ལ་གྲགས་པ་སྟེ་།འཕགས་སྐྱེས་པོ་དང་མིག་མི་བཟང། །ཡུལ་འཁོར་སྲུང་དང་གནོད་སྦྱིན་རྒྱལ། །བརྒྱ་བྱིན་དེ་ནས་  
  
  
།ངེས་པའི་ཚིག་ནི་རབ་ཏུ་བསྒྲགས། །འཐབ་བྲལ་ལྷ་ཡི་བུ་དང་ནི། །འཕྲུལ་དགའ་གཞན་འཕྲུལ་དབང་བྱེད་དང། །རྒྱལ་པོ་དགའ་ལྡན་གསུང་བ་དང། །འདོད་  
པའི་ཁམས་ཀྱི་དབང་ཕྱུག་མཆོག་གཅིག་གི་མིང་ནི་བརྒྱ་བྱིན་སོགས། །དེ་བཞིན་འདོད་ཁམས་དབང་ཕྱུག་ཡིན། །དེ་ཡང་རྟག་ཏུ་གཅིག་གནས་ཏེ། །རྫུ་འཕྲུལ་ཆེན་པོ་  
གཅིག་གི་གཟུགས། །དེ་ཡང་མཐའ་ཡས་དག་ཏུ་བསྟན། །རྣམ་པ་སྣ་ཚོགས་གཟུགས་འཆང་ལྷ། །དེ་ལས་གོང་དུ་ཐམས་ཅད་མཉམ། །དེ་ཡང་ཐམས་ཅད་རྫུ་འཕྲུལ་ཆེ།།  
ལྷ་ཡི་གཙོ་བོ་མིང་གཅིག་སྟེ། །འདུ་ཤེས་མེད་པའི་མཐར་ཡང་བསྟན། །དེ་དག་གཙོ་བོ་མེད་པ་སྟེ། །མཉམ་པའི་ཚུལ་དུ་ཡང་དག་གནས། །འོག་ཏུ་མནར་མེད་མཐར་ཐུག་  
པར། །དེར་ནི་རྒྱལ་པོ་ཡོད་མ་ཡིན། །འཇམ་དཔལ། དེ་ལྟ་བས་ན། དེ་ལྟར་ཕྱི་མའི་ཚེ་ཕྱི་མའི་དུས་སུ་རིགས་ཀྱི་བུའམ། རིགས་ཀྱི་བུ་མོ་གང་ལ་ལས་དེ་བཞིན་གཤེགས་  
པ་རྣམས་ཀྱི་ཆོས་ཀྱི་མཛོད་འདི་གླེགས་བམ་དུ་ཆུད་པར་བྱས་ཏེ་འདྲི་བར་འགྱུར། ཀློག་པར་འགྱུར། ཁ་ཏོན་དུ་བྱེད་པར་འགྱུར་བའམ་གླེགས་བམ་དུ་བྱས་ཏེ་འཆང་བར་  
འགྱུར། གུས་པར་བྱས་ཏེ་ཡིད་ལ་བྱེད་པར་འགྱུར། གོས་རྣམ་པ་སྣ་ཚོགས་དང། ཕྱེ་མ་དང། གདུགས་དང། རྒྱལ་མཚན་དང། བ་དན་དང། དྲིལ་བུ་དང། རོལ་མོ་དང། ཕྲེང་  
  
  
༄༅། །བ་དང། བྱུག་པ་དང། སྤོས་དང། དྲི་དང། དྲི་ཞིམ་པོ་དག་གིས་མཆོད་པར་བྱེད་པར་འགྱུར། །རི་མོར་བྱེད་པར་འགྱུར། །ཡང་དག་པར་འཛིན་པར་བྱེད་པར་འགྱུར་  
ཡིད་རྩེ་གཅིག་པའི་སེམས་ཀྱིས་ཆོས་བྱེད་པར་འགྱུར་བ་དེ་ལ་ནི་ཕན་ཡོན་བཅུ་པོ་འདི་དག་ཏུ་འགྱུར་ཏེ། བཅུ་གང་ཞེ་ན། དེར་འདི་ལ་ཕ་རོལ་གྱི་དམག་ཚོགས་  
ཀྱི་འཇིགས་པ་འབྱུང་བར་མི་འགྱུར། ཆར་འབབ་པ་མི་མཁས་པ་དང་གཟའ་དང། འཆིང་བ་ཆེན་པོའི་འཚེ་བ་འབྱུང་བར་མི་འགྱུར། མི་མ་ཡིན་པའི་འཇིགས་  
པའམ། དེར་འདི་ལ་མིའི་འཇིགས་པ་འབྱུང་བར་མི་འགྱུར། ཕྱིར་རྒོལ་བ་ཐམས་ཅད་ཀྱི་འཇིགས་པའམ། དེར་འདི་ལ་ནད་ཀྱི་འཇིགས་པ་འབྱུང་བར་མི་འགྱུར་རོ།།  
དུས་མ་ཡིན་པར་འཆི་བའི་འཇིགས་པའམ། དེར་འདི་ལ་དུས་མ་ཡིན་པའི་ཆར་གྱིས་འཇིགས་པ་འབྱུང་བར་མི་འགྱུར་རོ། །ཆར་ཆེས་པའི་འཇིགས་པའམ། དེར་  
འདི་ལ་རླུང་ཆེན་པོའི་དཀྱིལ་འཁོར་གྱི་འཇིགས་པ་འབྱུང་བར་མི་འགྱུར་རོ། །ཤ་ཟ་ཐམས་ཅད་ཀྱི་འཇིགས་པའམ། དེར་འདི་ལ་དགྲའི་འཇིགས་པ་འབྱུང་བར་མི་  
འགྱུར། དེ་བཞིན་དུ་གཡོན་ཅན་རྐུན་པོའི་འཇིགས་པའམ། དེར་འདི་ལ་འཆི་བའི་འཇིགས་པ་འབྱུང་བར་མི་འགྱུར་རོ། །གཤིན་རྗེའི་རྒྱལ་པོས་ཁྱེར་བའི་འཇིགས་  
  
  
དེར་འདི་ལ་ཆོམ་རྐུན་གྱི་འཇིགས་པ་འབྱུང་བར་མི་འགྱུར་རོ། །ལྷ་ཐམས་ཅད་དང། ཀླུ་དང། གནོད་སྦྱིན་དང། དྲི་ཟའི་འཇིགས་པའམ། དེར་འདི་ལ་གཞན་གྱི་སྔགས་  
ཀྱི་འཇིགས་པ་འབྱུང་བར་མི་འགྱུར་རོ། །སྦྱར་བའི་དུག་ཐམས་ཅད་ཀྱི་འཇིགས་པའམ། དེར་འདི་ལ་ནད་ཀྱི་འཇིགས་པ་དང། རིམས་དང་ཚད་པར་འཁྲུ་བ་དང། མ་ཞུ་བ་དང། ཡན་  
ལག་དང། ཉིད་ལག་གི་ནད་ཀྱི་འཇིགས་པར་འབྱུང་བར་མི་འགྱུར་ཏེ་ཕན་ཡོན་བཅུ་པོ་འདི་དག་ཏུ་ཤེས་པར་བྱའོ། །གང་དུ་དེ་བཞིན་གཤེགས་པ་རྣམས་ཀྱི་ཆོ་ག་ཆེན་པོ་  
རབ་འབྱམས་ཆོས་ཀྱི་མཛོད་འདི་གླེགས་བམ་དུ་བྱས་ཏེ་བཞག་ལ། འདྲི་བ་དང། ཀློག་པ་དང། མཆོད་པ་དང། འཛིན་པ་དང། ཁ་ཏོན་དུ་བྱེད་ན་དེ་བཞིན་གཤེགས་པ་  
རྣམས་ཀྱིས་ཤིན་ཏུ་བཟུང་ཞིང་ཆོས་ཀྱི་མཛོད་མངོན་དུ་འགྱུར་རོ་།དམ་ཚིག་གི་སྤྱོད་པ་ལ་རྗེས་སུ་མ་ཞུགས་པ་དང། དམ་ཚིག་མི་ཤེས་པ་གཞན་དག་ལ་ནི་རྣམ་པ་ཐམས་  
ཅད་དུ་བསྟན་པར་མི་བྱ་སྟེ། གང་གི་ཕྱིར་འདི་ནི་གསང་བ་ཡིན་པའི་ཕྱིར་ཏེ། འདིས་ནི་ཐམས་ཅད་མཚོན་པ་ཡིན་ན། སེམས་ཅན་རྣམས་ཀྱི་དྲན་པ་མེད་པར་མ་བྱེད་ཅིག་  
འོན་ཀྱང་ཁྱོད་ཀྱིས་ཤེས་པར་འགྱུར། །མཆོད་པ་བྱེད་པར་འགྱུར་ཡང་དག་པར་འཛིན་པར་འགྱུར་ཞིང་བསོད་ནམས་ཆེན་པོ་ཡང་རབ་ཏུ་སྐྱེ་བར་འགྱུར་རོ། །སེམས་ཅན་  
  
  
༄༅། །སྐལ་བ་མེད་པ་རྣམས་ལ་བསྟན་པར་མི་བྱ་སྟེ། གཞན་དུ་ན་དབུལ་བ་དང། ནད་དང། མཛེ་དང། འཚེ་བ་དང། འགོ་བའི་ནད་ཉིད་བྱེད་པར་འགྱུར་  
རོ༑ ༑དེ་བས་ན་གཞན་དག་ལ་ཡང་བསྟན་པར་མི་བྱའོ། །དམ་ཚིག་དང། གསང་བའི་སྔགས་ཀྱི་སྤྱོད་པ་ལ་རྗེས་སུ་ཞུགས་པའི་སེམས་ཅན་རྣམས་དང་  
དེ་བཞིན་གཤེགས་པའི་བསྟན་པ་ལ་ལེགས་པར་བསླབ་པ་རྣམས་དང་ལེགས་པར་རྣམ་པར་བཞག་པའི་དྲན་པ་དང་ལྡན་པ་རྣམས་དང་ཆོས་ཀྱི་དོན་  
ལ་མཁས་པ་དང། བསམ་གཏན་ལ་རབ་ཏུ་ཞུགས་པ་དང། ཆོས་ལ་གནས་པ་དང། བདེན་པར་སྨྲ་བ་དང། སེམས་ཅན་གྱི་སྤྱོད་པ་རབ་ཏུ་གནས་ཤིང་སྙིང་  
རྗེའི་སྤྱོད་པ་དང་རབ་ཏུ་ལྡན་པ་རྣམས་ཏེ། སེམས་ཅན་འདི་དག་ལ་བསྟན་པར་བྱ་ཡི། གཞན་དག་ལ་ནི་མ་ཡིན་ནོ། །དེ་ནས་བྱང་ཆུབ་སེམས་དཔའ་འཇམ་  
དཔལ་གཞོན་ནུར་གྱུར་པ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་གཙུགས་ཏེ་ཐལ་མོ་སྦྱར་བ་བྱས་ནས་  
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ཆོས་ཀྱི་རྣམ་གྲངས་འདིའི་མིང་ཅི་ཞིག་བྱ། འདི་བདག་གིས་ཇི་ལྟར་གཟུང་བར་བགྱི། བཅོམ་  
  
  
བྱང་ཆུབ་སེམས་དཔའ་ཐམས་ཅད་ཀྱི་རྣམ་པར་འཕྲུལ་པ་བྱང་ཆུབ་སེམས་དཔའི་སྡེ་སྣོད་ཅེས་བྱ་བར་ཡང་ཟུངས་ཤིག་ངོ་མཚར་རྨད་  
དུ་བྱུང་བའི་ཆོས་ཀྱི་མན་ངག་ལེགས་པར་བསྟན་པའི་ལེའུ་ཞེས་བྱ་བར་ཡང་ཟུངས་ཤིག་བྱང་ཆུབ་སེམས་དཔའི་སྤྱོད་པའི་རྗེས་སུ་འཇུག་པ་རྒྱུད་ཐམས་ཅད་ཀྱི་མཛོད་ཅེས་  
བྱ་བར་ཡང་ཟུངས་ཤིག་ཐེག་པ་ཆེན་པོ་ཤིན་ཏུ་རྒྱས་པ་ངེས་པར་བསྟན་པ་ཉམས་པ་མེད་པ་ཞེས་བྱ་བར་ཟུངས་ཤིག་བྱང་ཆུབ་སེམས་དཔའི་སྡེ་སྣོད་ཅེས་བྱ་བར་ཡང་  
ཟུངས་ཤིག་འཕགས་པ་འཇམ་དཔལ་གྱི་རྩ་བའི་ཆོ་ག་ཞེས་བྱ་བར་ཡང་ཟུངས་ཤིག་ཆོས་ཐམས་ཅད་ཀྱི་དོན་རྫོགས་པ་ངེས་པར་བསྟན་པ་ཞེས་བྱ་བར་ཡང་ཟུངས་ཤིག་  
འཇིག་རྟེན་མ་ལུས་ཐམས་ཅད་ལ། །ཆོས་དང་ཆོས་མིན་རྣམ་སྤྱོད་ཅིང། །བྱང་ཆུབ་སེམས་དཔའ་རྫུ་འཕྲུལ་ཆེ། །གང་ཁྱོད་ཀུན་ཏུ་རྣམ་པར་རྒྱུ། །དེ་བཞིན་ཆོས་ཀྱི་དམ་པ་  
མཆོག་གསང་བ་གཞན་ནི་མ་མཐོང་ངོ། །སྔགས་རྒྱུད་དོན་དང་མདོ་རྣམས་དང། །འགྲོ་བ་ཡུལ་ནི་སྐྱོན་མེད་པ། །བྱང་ཆུབ་ཆོས་ལ་རབ་གཞོལ་བ། །དཔའ་བོ་གཞན་ནི་  
མ་མཐོང་ངོ། །གང་འདི་བླ་མ་གསང་བ་དང། །དྲང་དོན་མདོ་ཡིས་ཡོངས་སུ་བརྒྱན། །རྣམ་པ་སྣ་ཚོགས་མདོ་དོན་དང། །སྔགས་དང་རྒྱུད་ཀྱི་རྗེས་འཇུག་པ། །ཆོ་ག་རབ་འབྱམས་  
  
  
༄༅། །འདི་ལས་གཞན། །མ་བྱུང་གང་ཡང་ཡོད་མ་ཡིན། །རྒྱལ་སྲིད་ཆེན་པོ་ལོངས་སྤྱོད་ཆེ། །ལྷ་གནས་དག་ཏུའང་ཕུན་སུམ་ཚོགས། །དེ་བཞིན་ལྷག་  
དང་མི་རྣམས་ཀྱི། །གྲགས་པ་རྒྱས་པའང་ཐོབ་པར་འགྱུར། །མི་ཁོམ་བརྒྱད་ནི་སྤོང་བྱེད་ཅིང། །དལ་བ་དག་ནི་ཐོབ་པར་བྱེད་།ཐེག་པ་རྣམ་གསུམ་བདག་པོ་དང། །དེ་དེས་  
སངས་རྒྱས་ཉིད་ཐོབ་འགྱུར། །མདོ་འདི་འཛིན་པའི་བསོད་ནམས་དང་།དེ་བཞིན་དུ་ནི་ཕན་ཡོན་ནི། །འདི་ཡི་ལུས་ལ་མཚོན་མི་འབྱུང། །དུག་དང་མེས་ཀྱང་མ་  
ཡིན་ནོ། །རོ་ལངས་དང་ནི་གདོན་དང་ནི། །དེ་བཞིན་སྲུལ་པོ་མ་མོ་དང། །སྲིན་མོ་ཤ་ཟས་འཚེ་བྱེད་པའང། །གང་ཞིག་མདོ་འདི་འདོན་ལ་མིན། །འཆང་བ་དང་ནི་ཀློག་  
པ་དང། །ཡང་དང་ཡང་དུ་མཆོད་བྱེད་དང། །འཇིགས་པ་མེད་པས་མཆོད་བྱེད་དང། །རྣམ་པ་སྣ་ཚོགས་མཆོད་བྱེད་དེ། །ཕན་ཡོན་འདི་ནི་རབ་བསྟན་པ། །འཇིག་  
རྟེན་འདིར་ནི་ཐོབ་འགྱུར་བ། །ནད་པ་རྣམས་ནི་ནད་ལས་གྲོལ། །སྡུག་བསྔལ་ཅན་ནི་བདེ་བར་འགྱུར། །དབུལ་པོས་ནོར་ནི་རྙེད་འགྱུར་ཏེ་།བཅིངས་པ་རྣམས་ནི་  
འཆིང་ལས་གྲོལ། །འགྲོ་བ་ལྔ་དང་ལྡན་པ་ཡི། །འཁོར་བའི་སྡུག་བསྔལ་ལྟུང་བ་རྣམས། །བདེ་བ་ཞི་བ་མྱ་ངན་འདས། །མི་གཡོ་གོ་འཕང་འཐོབ་པར་འགྱུར། །རང་  
  
  
།ཉན་ཐོས་མཐར་ནི་ཕྱིན་པར་འགྱུར། །མདོ་སྡེ་འདི་ནི་བཀླག་པ་ཡིས། །སངས་རྒྱས་སྐུ་མདོག་ཐོབ་པར་འགྱུར། །གངྒཱའི་བྱེ་མ་མཉམ་པ་  
ཡིས། །རྒྱལ་བ་མཆོག་ནི་མཐའ་ཡས་པར། །མཆོད་པས་ཐོབ་པའི་བསོད་ནམས་དང། །མདོ་འདི་བཏོན་པའི་བསོད་ནམས་མཉམ། །འཇིག་རྟེན་ཇི་སྙེད་གང་སུ་དག་  
ཞིང་ནི་བྱེ་བ་མཐའ་ཡས་པ། །དེ་སྲིད་ཕྲ་རབ་རྡུལ་སྙེད་ཀྱི་།སངས་རྒྱས་རྣམས་ལ་རྟག་མཆོད་པ། །རྣམ་པ་སྣ་ཚོགས་བཟའ་བཏུང་དང། །ན་བ་རྣམས་ཀྱི་གསོས་སྨན་དང།།  
རྣམ་པ་སྣ་ཚོགས་གནས་མལ་རྣམས། །རྟག་ཏུ་ཐམས་ཅད་རབ་སྦྱིན་དང། །རྣམ་པ་སྣ་ཚོགས་གོས་དང་ནི། །ཕྱེ་མ་དག་ནི་ཀུན་གྱིས་ཀྱང། །བསོད་ནམས་སྐྱེ་བོས་ཐོབ་  
གང་ཡིན། །འདི་དག་འཆང་དང་ཀློག་པས་སོ། །གང་ཞིག་རང་སངས་རྒྱས་རྣམས་དང། །འཇིག་རྟེན་ཉན་ཐོས་རྫུ་འཕྲུལ་ཆེ། །བྱང་ཆུབ་སེམས་དཔའ་བདག་ཉིད་ཆེ། །ས་  
བཅུ་ལ་གནས་དེ་ལས་གཞན། །དེ་རྣམས་ཚད་ནི་དེ་མཉམ་ལ། །དེ་དག་མཆོད་པའང་དེ་བཞིན་ཏེ། །གང་གི་ལག་པར་གླེགས་བམ་ཆུང། །མི་ཡིས་དེ་མཉམ་བསོད་ནམས་  
ཐོབ། །འཇིག་རྟེན་ཇི་སྙེད་བསྟན་པ་ཡང། །འཇིག་རྟེན་ཁམས་ན་གནས་པ་ཡི། །གྲངས་མེད་སེམས་ཅན་མ་ལུས་པ། །ཐམས་ཅད་ནད་ནི་མེད་བྱས་ཏེ། །སྐྱེ་བོ་གང་ཞིག་ཡང་  
  
  
༄༅། །དང་ཡང། །བཀུར་སྟིར་བྱས་ནས་དེ་མཆོད་པ། །ཆོས་མཆོག་འདི་ལ་མཆོད་ན་ནི། །བློ་ལྡན་དེ་ཡིས་བསོད་ནམས་ཐོབ། །བསྐལ་པ་བྱེ་བ་  
མཐའ་ཡས་པར། །རྒྱལ་བ་མཆོག་གིས་རྟག་པར་ཡང། །འཇིག་རྟེན་མགོན་ཆོས་མཛོད་མཆོག་འདི། །མཆོད་པར་ཡང་ནི་ནུས་སོ། །ཆོས་མཆོག་འདི་ནི་ས་སྟེང་  
དུ༑ ༑ཡིད་བཞིན་ནོར་བུ་རིན་ཆེན་འདྲ། །འཇམ་པའི་ཆོ་ག་འདིར་གསུངས་པ། །བཀླགས་པ་དང་ནི་འཆང་བ་ཡིས། །དེས་ནི་འདོད་འཇོའི་པ་འདྲར་འགྱུར། །ལོངས་སྤྱོད་  
ཚེ་ནོར་ཕུན་སུམ་ཚོགས། །ཡིད་ནི་སྐྱོ་བ་མེད་བྱས་ནས། །ས་སྟེང་འདི་ནི་རབ་ཏུ་སྒྲུབ། །སྔགས་དང་རྒྱུད་དོན་དྲང་བའི་དོན། །དོན་ཡོད་ཚིག་ནི་རབ་བཤད་པ། །བྱ་བ་དུས་  
ལ་བརྟེན་ནས་ནི། །ས་སྟེང་རིག་པ་འཛིན་བསྒྲུབ་ན། །རིན་ཆེན་ཕུན་ཚོགས་རབ་གང་བ། །དེ་ཡི་ཕྱོགས་ཀུན་དག་ཏུ་གསུངས། །འབྲས་བཅས་འགྲོ་བའི་བདག་ཉིད་  
ཆེ༑ ༑སྤྱོད་པར་བཟང་བར་བརྗོད་པ་ཡིན། །གང་ཞིག་ཆོ་ག་མཆོག་འདི་ལས། །རྒྱལ་པོ་སྔགས་གཅིག་འཆང་བྱེད་པ། །རྒྱལ་སྲིད་ཕུན་ཚོགས་འདོད་བཅས་ཏེ།།  
ཚེ་རིང་ཕུན་སུམ་ཚོགས་པར་འགྱུར། །རྣམ་པ་སྣ་ཚོགས་ལོངས་སྤྱོད་ཚོགས། །རྒྱལ་མཆོག་དམ་པས་ཐོབ་པར་འགྱུར། །འགྲོ་དང་གནས་པའི་དུག་དག་  
  
  
།གཞན་གྱིས་བྱས་པའི་རིག་པ་དང། །རོ་ལངས་སྔགས་ཀྱིས་སྒྲུབ་པ་དང། །མཚོན་གྱིས་ཀྱང་ནི་གནོད་མི་འགྱུར། །གཞན་གྱི་གནོད་བྱེད་གཙོར་བྱེད་པས། །ས་སྟེང་  
འཇིག་རྟེན་གནོད་མི་བྱེད། །ཆོམ་རྐུན་ནད་ནི་གཞན་དག་དང། །མེ་ཡི་འཇིགས་པ་དེ་ལ་མེད། །རྒྱལ་པོ་སྐྱེ་བོ་དག་ཀྱང་རུང། །སུ་ཞིད་དེ་ལ་མཆོད་མི་བྱེད། །གང་ཞིག་  
མདོ་སྡེ་དཀོན་མཆོག་འདི། །འཆང་དང་ཀློག་པའང་དེ་བཞིན་ནོ་།རྒྱལ་པོ་རྒྱལ་རིགས་སྤྱི་བོ་ནས། །དབང་བསྐུར་ཡུལ་དུ་ཉེར་གནས་ཚེ། །མདོ་སྡེ་མགོ་ལ་ངེས་བཅིངས་  
ནས། །ཡང་དང་ཡང་དུ་ཕྱག་བཙལ་ན། །དེ་ལ་རྐུན་པོས་མི་གནོད་ཅིང། །མཚོན་གྱིས་དེ་ལ་ཕོག་མི་འགྱུར། །གཞོན་ནུའི་གཟུགས་སུ་ཡང་དག་བྱུང། །རྨ་བྱའི་གདན་  
ལ་ལེགས་བཀོད་པ། །གླང་པོའི་མཚོག་མའི་སྟེང་བཞག་ནས། །གཡུལ་དུ་ཡང་དག་ཞུགས་བྱས་ན། །སྐྱེ་བོ་རྣམ་སྡང་དེ་དག་ཀུན་།མཐོང་བ་ཙམ་གྱིས་ལྡོག་པར་  
བྱེད། །བྱིས་པའི་གཟུགས་ཅན་བཟང་པོ་ནི། །གཞོན་ནུའི་རྒྱན་གྱིས་ཡོངས་སུ་བརྒྱན། །གསེར་དང་དངུལ་དང་ར་གན་གྱིས། །རྒྱལ་མཚན་ཡུ་བ་བསྒྲེང་བ་ལ། །རྒྱལ་མཚན་  
བ་དན་བཏགས་ནས་ནི། །ལེགས་དགོད་ལེགས་པར་མཉམ་པར་གཞག་གཡུལ་དུ་དགྲས་ནི་ལེགས་གང་བ། །མཚོན་ཆ་སྣ་ཚོགས་ཐོགས་བྱེད་པ་།ཐམས་ཅད་གཡུལ་  
  
  
༄༅། །དུ་འདུས་པ་ལ། །དེ་ཡི་ཚེན་འཇུག་པར་བྱ། །རྒྱལ་མཚན་སྒྲེང་ལ་གནས་པ་ཡི། །གཞོན་ནུ་ལས་ནི་སྣ་ཚོགས་པ། །རྣམ་པ་དུ་མའི་གཟུགས་  
དང་ལྡན། །བདག་ཉིད་ཆེན་པོ་འཇམ་པའི་དབྱངས། །ས་བཅུའི་བདག་པོའི་བདག་པོ་ནི། །མཐོང་བ་ཙམ་གྱིས་འཇིག་པར་བྱེད། །རྒྱལ་རིགས་རྒྱལ་པོ་ཆེན་པོ་ནི། །  
འཇིག་རྟེན་ས་སྲུངས་གནས་པ། །དང་ལྡན་ཡིད་གཉིས་ཐེ་ཚོམ་ནི་།རྣམ་བྲལ་ཆོས་ལ་མཉེས་གཤིན་པ། །བདེ་བར་གཤེགས་ལ་དད་བསྐྱེད་ནས། །སྙིང་རྗེས་བརླན་  
པའི་ཡིད་ཀྱིས་ནི། །འདིར་བཤད་འདི་དག་བྱ་བ་ནི། །གྲུབ་པར་འདོད་པས་རབ་ཏུ་བྱ། །ཆོ་གའི་སྦྱོར་བའི་སྔགས་དང་ནི། །རྒྱུད་དང་ལྡན་པས་ས་སྟེང་དུ། །ཆོས་དབྱིངས་  
ཚོགས་པའི་རྒྱལ་བ་ཡིས། །གསུང་རབ་འདི་ག་ངེས་པར་བསྟན། །ཆོས་ཀྱི་དབྱིངས་དང་མཉམ་གནས་པའི། །རྒྱལ་མཆོག་སྔ་མ་གྲངས་མེད་པས། །ས་ཡི་སྟེང་  
གི་མི་རྣམས་ལའང། །ཆོས་ཀྱི་མཛོད་ནི་གསུངས་པ་ཡིན། །ལྷ་དང་ལྷ་མིན་སྔོན་གཡུལ་འཐབ། །ཕ་རོལ་འཇིགས་པ་བྱུང་བ་ན། །གང་ཚེ་བརྒྱ་བྱིན་སྔོན་གྱུར་པ།།  
དཔུང་ནི་ཕམ་བྱས་ཞེས་སྡང་བས། །དེ་ཚེ་གཅིག་ཏུ་སོང་ནས་ནི་།ས་སྟེང་རྣམ་པར་དུ་བར་གྱུར། །རྒྱལ་མཆོག་འོད་སྲུང་དེ་ལ་ནི་།ཐུབ་པ་མཆོག་ལ་དེ་ཚེ་ཞུས། །ཇི་ལྟར་  
  
  
།བདེ་སོགས་བདག་པོས་རྣམ་པར་སྨྲས། །མི་བཟད་ལྷ་མིན་གྱིས་ཕམ་ནས། །བདག་ཀྱང་འདིར་ནི་ཡང་དག་ལྷགས་།དེ་སྐད་བཅོམ་ལྡན་གསོལ་ན་ས་  
ནི༑ ༑ལྷ་ཡི་དབང་པོ་བརྒྱ་བྱིན་གྱིས། །དེ་ཆེ་ཐུབ་མཆོག་ཞབས་གཉིས་ལ། །སྤྱི་བོའི་གཙུག་གིས་རབ་བཏུད་ནས། །མིག་སྟོང་ཀོའུ་ཤི་ཀ་ནི། །དེ་ཡི་སྤྱན་སྔར་འདུག་པར་  
གྱུར། །དེ་སྐད་གསོལ་ནས་ཐུབ་མཆོག་ནི། །བྲམ་ཟེར་གྱུར་པ་འོད་སྲུང་གིས། །དེ་ཆེ་གསུང་དུ་བཀའ་སྩལ་པ། །ཀ་ལ་པིནྐའི་སྒྲ་སྐད་དུ། །རྒྱལ་བ་མཆོག་གིས་སྔོན་  
གསུངས་པ། །གཞོན་ནུ་སྣ་ཚོགས་ཡང་དག་འབྱུང། །བདག་ཉིད་ཆེན་པོ་འཇམ་དཔལ་ནི། །རྙེད་དཀའ་སྐུ་ནི་འབུམ་གྱུར་པ། །ཡང་དག་མཐའ་ལ་གནས་ནས་ནི། །ཟབ་  
མོའི་དོན་གྱི་དོན་སྟོན་བྱེད། །སྤྲོས་མེད་རྣམ་པ་མེད་པ་དང། །གནས་མེད་པ་ལ་གཟུགས་བྱས་ནས། །ཤིན་ཏུ་དོན་ལྡན་ཆོས་ཀྱང་སྟོན། །ལྷ་ཡི་དབང་ཕྱུག་དེ་ནི་དྲན། །དེ་ནས་  
དེ་ནི་ད་དྲན་པས། །བྱང་ཆུབ་སེམས་དཔའ་དྲན་ཙམ་གྱིས། །གཞོན་ནུ་སྣ་ཚོགས་གཟུགས་ཅན་ནི། །དེར་ནི་དེ་ཡི་མོད་ལ་ལྷགས། །དེར་ནི་བཅོམ་ལྡན་འདས་དང་ནི། །བཅོམ་  
ལྡན་ལྷ་ཡི་དབང་ཕྱུག་བཅས། །ལྷགས་ནས་བྱང་ཆུབ་སེམས་དཔའ་དེས། །དེ་ཚེ་རྒྱལ་བ་མཆོག་ལ་བཏུད། །རྒྱལ་བ་མཆོག་ཀུན་ཕྱག་འཚལ་ནས། །འོད་ཆེན་འོད་སྲུང་  
  
  
༄༅། །ལ་ཡང་བཏུད། །དེ་ཚེ་ཐུབ་པས་རྗེས་གནང་ནས། །སྔགས་ཀྱི་ཚིག་ནི་འདི་སྨྲས་སོ། །ནམ་སརྦ་བུདྡྷ་བོ་དཧི་སཏེ་བྷྱ་ཨ་པྲ་ཏི་ཧ་ཏ་ཤཱ་ས་ནེ་བྷྱ་  
ཨོཾ་ཧ་ན་ཧ་ན། སརྦ་བྷ་ཡོད་ཨཱ་ད་ཡ་ཏྲཱ་སཱ་ཡ། མོ་ཊ་ཡ་ཚིནྡྷ། བྷིནྡྷ། ཛྭ་ལ་ཛྭ་ལ། ཧཱུཾ་ཧཱུཾ་ཕཊ་ཕཊ་སཱཧཱ་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་  
གཞོན་ནུར་གྱུར་པས་སྔགས་འདི་སྨྲས་མ་ཐག་ཏུ་ས་ཆེན་པོ་འདི་རི་དང་རྒྱ་མཚོའི་མཐར་ཐུག་པ་དང་བཅས་པ་རྣམ་པ་དྲུག་ཏུ་གཡོས་ཏེ། སངས་རྒྱས་བཅོམ་ལྡན་  
འདས་ཐམས་ཅད་ཀྱི་ཞིང་མཐའ་ཡས་པ་འཇིག་རྟེན་གྱི་ཁམས་ཀྱི་ཕྱོགས་ཀྱི་མཐར་ཐུག་པ་ཐམས་ཅད་དང་བཅས་པ་ཡང་རབ་ཏུ་འགུལ་བར་གྱུར་ཏོ། །སངས་རྒྱས་  
བཅོམ་ལྡན་འདས་ཐམས་ཅད་ཀྱིས་ཀྱང་སྔགས་ཀྱི་ཚིག་འདི་དག་བྱིན་གྱིས་བརླབས་སོ། །དེ་ནས་ལྷའི་དབང་པོ་བརྒྱ་བྱིན་འཇིགས་པ་དང་བྲལ་ནས་བ་སྤུ་ལངས་  
ཏེ་ངོ་མཚར་རྨད་དུ་བྱུང་བ་ཐོབ་ནས། མིག་གཉིས་ཕྱེ་སྟེ་སྟན་ལས་ལངས་ནས་བཅོམ་ལྡན་འདས་ཀྱི་ཞབས་གཉིས་ལ་བཏུད་ནས་ལན་གསུམ་བསྐོར་བ་བྱས་  
ཤིང་འཇམ་དཔལ་གཞོན་ནུར་གྱུར་པ་ལ་མངོན་དུ་བལྟས་ནས་སྔགས་ཀྱི་ཚིག་དེ་དག་གཟུངས་སྟེ་ཡིད་ལ་བྱས་ནས་ཕྱིར་ཡང་ཤིང་རྟ་ལ་ཞོན་ཏེ་ལྷ་མ་ཡིན་གང་  
  
  
།དེ་ནས་ལྷ་མ་ཡིན་ཐམས་ཅད་རྒྱ་མཚོ་ཆེན་པོའི་མཐའི་འགྲམ་དུ་གང་རང་གི་གྲོང་ཁྱེར་གང་ཡིན་པ་དེར་མངོན་དུ་ཕྱོགས་ཤིང་  
སོང་བར་གྱུར་ཏེ། སེམས་ཞུམ་ཞིང་ཉམས་ལ་དཔུང་གི་འཇིགས་པས་སེམས་དཀྲུགས་ཤིང་གདོང་གི་མདོག་ཉམས་ཤིང་ང་རྒྱལ་དང། དྲེགས་པ་ལ་སོགས་པ་དང་  
བྲལ་བར་གྱུར་ལ། མཚོན་ཆ་དང་བྲལ་ཞིང་རི་འབིགས་བྱེད་འབར་བ་བཞིན་དུ་ལྷའི་དབང་ཕྱུག་དེ་མཐོང་ནས་བྱེར་བར་གྱུར་ཏོ། །དེ་ནས་ལྷའི་དབང་པོ་བརྒྱ་བྱིན་གྱིས་  
སུམ་ཅུ་རྩ་གསུམ་གྱི་ལྷ་རྣམས་ལ་སྨྲས་པ། གྲོགས་པོ་དག་མ་འཇིགས་ཤིག་མ་འཇིགས་ཤིག་སངས་རྒྱས་ཀྱི་མཐུས་ལྷ་མ་ཡིན་ལས་བདག་ཅག་ངེས་པར་  
རྒྱལ་བས་རང་གི་གནས་སུ་འགྲོ་བར་བྱའོ། །རང་རང་གི་གནས་ཇི་ལྟ་བ་བཞིན་དུ་སོང་ནས་ཁྱེད་ཅག་རྩེ་བ་དང། དགའ་བ་ཡོངས་སུ་སྤྱོད་པར་གྱིས་ཤིག་དེ་ནས་ལྷ་  
དེ་དག་ཐམས་ཅད་ཡིད་ཤིན་ཏུ་དགའ་ནས་ཕྱིར་ཡང་རང་གི་གནས་སུ་ལོག་པར་གྱུར་རོ། །དེ་ནས་ལྷ་རྣམས་ཀྱི་དབང་པོ་བརྒྱ་བྱིན་འདི་སྙམ་དུ་སེམས་པར་གྱུར་ཏེ་  
གང་བདག་གིས་གཞོན་ནུའི་གཟུགས་ཅན་གྱི་གཟུགས་བརྙན་གྱི་རྣམ་པ་དེ་བྱས་ལ་རྒྱལ་མཚན་གྱི་རྩེ་མོ་ལའང་བཏགས་ན། དེས་ན་གོང་གི་ལྷ་མ་ཡིན་གྱི་འཇིགས་པ་མི་  
  
  
༄༅། །འབྱུང་ངོ་ཞེས་བསྟན་ཏོ། །དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་ཆེན་པོ་ལ་འོས་པའི་ནོར་བུ་རིན་པོ་ཆེ་ནང་འོད་དང་ལྡན་ཞིང་གསལ་  
བའི་ཕྲེང་བ་བླངས་ནས་གཞོན་ནུའི་ཆ་བྱད་ཀྱི་གཟུགས་བརྙན་བྱས་ཏེ། སྟེང་གི་ཁང་བཟངས་སུ་གྲོང་ཁྱེར་ཆེན་པོ་བལྟ་ན་སྡུག་པའི་དབུས་ན་ལྷ་རྣམས་ཀྱི་མདུན་ས་ཆོས་  
བཟང་གི་རྩེ་མོར་རྒྱལ་མཚན་བསྒྲེང་བ་ལེགས་པར་བཀོད་པ་བྱས་ནས་བཞག་པར་གྱུར་ཏོ། །དེ་ནས་ལྷ་མ་ཡིན་དེ་དག་རབ་ཚིམ་བྱེད་དང། ཐག་བཟངས་རིས་ལ་  
སོགས་ལྷ་རྣམས་ཀྱི་སྟེང་དུ་མི་འགྲོ་ཞིང་ལྷ་དེ་དག་ཀྱང་ཟིལ་གྱིས་གནོན་པར་མི་འགྱུར་ལ། རྫུ་འཕྲུལ་ལས་རྣམ་པར་འཕྲུལ་པའམ་།གཡུལ་མངོན་དུ་ཕྱོགས་  
པར་འགྲོ་བར་མི་ནུས་སོ། །དེ་ལྟར་ལོ་བྱེ་བ་ཁྲི་ཕྲག་དུ་མ་མི་མ་ཡིན་པའི་གྲངས་ཀྱིས་བགྲང་བར་ཡང་ལྷ་མ་ཡིན་གྱི་འཇིགས་པ་འབྱུང་བར་མི་འགྱུར་རོ། །དེ་བཞིན་  
དུ་ཕན་ཡོན་དཔག་ཏུ་མེད་པ་བསྟན་པ་དང། ཚེ་དང། ནད་མེད་པ་འཕེལ་བར། སངས་རྒྱས་བཅོམ་ལྡན་འདས་དང། བྱང་ཆུབ་སེམས་དཔའ་སེམས་དཔའ་ཆེན་  
པོས་ཀྱང་སྔོན་དུ་གསུངས་པ་ཡིན་ནོ། །དེ་བཞིན་དུ་ཕན་ཡོན་གྱི་ཡོན་ཏན་མཆོག་འདི་དག་རྒྱ་ཆེ་བ་དང། མཐའ་ཡས་ཤིང་མུ་མེད་པ་སྔོན་གསུངས་པ་ཡིན་ནོ་  
  
  
།རྣམ་པར་རྟོག་པར་བྱེད་ན་བསོད་ནམས་མ་ཡིན་པ་དཔག་ཏུ་མེད་པར་འཕེལ་བར་འགྱུར་ཞིང་དམྱལ་བར་ཡང་སྐྱེ་བར་  
འགྱུར་ལ། དུད་འགྲོ་དང། ཡི་དྭགས་དང། གཤིན་རྗེའི་འཇིག་རྟེན་གྱི་སྐྱེ་བ་ངན་པར་ཡང་འགྲོ་བར་འགྱུར་རོ། །སྨན་དང། སྔགས་རྣམས་མེད་དོ། །བྱང་ཆུབ་སེམས་དཔའ་  
མེད་དོ། །དེ་རྣམས་བདག་ཉིད་ཆེན་པོ་རྫུ་འཕྲུལ་ཆེ་བ་དང། རྣམ་པར་འཕྲུལ་པ་ཡང་མེད་དོ། །ཆོ་ག་རྒྱ་ཆེ་བ་ཡང་མེད་དོ་།འཕགས་པ་མ་ཡིན་པས་བཤད་དོ་ཞེས་  
བྱས་ནས་སྤོང་བའམ། ཡང་ན་འགྲོ་ཞིང་འདི་ཉན་པར་མི་ནུས་སོ་ཞེས་གནས་དེ་ལས་གཞན་དུ་འགྲོ་ན་དེ་དག་ལ་བསོད་ནམས་མ་ཡིན་པ་ཆེན་པོ་འབྱུང་བར་འགྱུར་  
རོ༑ ༑ཅི་སྟེ་བློ་ཆུང་བ་གང་གིས་ཆོས་འདི་ནི་ཐུབ་པ་མཆོག་དང་ཐུབ་པའི་སྲས་བློ་དང་ལྡན་པ་མ་ཡིན་ནོ། །ཞེས་རབ་ཏུ་སྤོང་བར་བྱེད་དོ། །མི་དེ་དམྱལ་  
བར་འགྲོ་འགྱུར་ཞིང། །དེ་ཉམས་ནས་ནི་དུད་འགྲོར་འགྲོ། །ཐིག་ནག་དང་ནི་ཡང་སོས་དང། །སྤུ་གྲི་སོ་དང་མེ་མ་མུར། །རོ་མྱགས་ཆུ་བོ་རབ་མེད་སྐྱེ། །དེ་ནས་ཕྱིར་  
ཡང་སྤུ་གྲི་སོར། །ལོ་མ་རལ་གྲི་ལྟ་བུའི་ནགས། །ཡང་ན་ཀྱི་ཧུད་ཟེར་དེ་བཞིན། །འཇིག་རྟེན་གྲགས་པ་སོ་ཐམས་ཐམས། །སྡིག་པའི་ལས་ཀྱི་དམྱལ་བ་རུ། །གང་གིས་  
  
  
༄༅། །ཆོས་ནི་སུན་བྱེད་པ། །དེས་ནི་སྐྱེ་བོ་དེ་དག་འགྲོ། །འཇིག་རྟེན་སྨད་པར་རབ་བསྟན་པ། །མི་བཟད་མནར་མེད་པ་ཞེས་བྱ། །མ་དད་སེམས་ཀྱིས་  
ཆོས་སྤངས་པ། །སྡིག་པའི་ལས་ཅན་གནས་ཡིན་ཏེ། །གང་ཞིག་ཆོས་ནི་འདི་འཇིགས་པ། །དེ་ལ་སྐྱེ་བོ་དེ་འཚེད་འགྱུར། །ཀུན་གྱི་མཐར་ཐུག་མནར་མེད་པ། །དེ་ཉམས་  
དེ་བཞིན་དམྱལ་ཆེན་སྐྱེ། །དམྱལ་བའི་ས་མཐའ་མཐའ་ཡས་པར་།རྟག་ཏུ་བློ་མེད་དེ་ནི་འགྲོ། །མདོ་སྡེ་དེ་ནི་རྒྱ་ཆེར་བཅས། །ཆོས་ཀྱི་ནོར་ཀུན་རབ་སྤངས་ནས། །དེ་  
ནས་འཇིག་རྟེན་ངན་པར་འགྲོ། །དབང་མེད་རྟག་པར་དབང་དུ་འགྲོ་།གང་ཞིག་མདོ་སྡེའི་ཆོ་ག་འདི། །སྔགས་དང་རྒྱུད་ཀྱིས་ལེགས་པར་བརྒྱན། །གྲུབ་པ་སྣ་ཚོགས་  
བརྒྱ་རྣམས་འཐོབ། །ཡང་དག་མཐའ་ནི་སྒྲིབ་པ་མེད། །ཆོས་ཀྱི་དབྱིངས་ཀྱི་སྐུ་ཉིད་ཡིན། །དམིགས་སུ་མེད་པའི་ངོ་བོ་ཉིད། །ཆོ་ག་ཆོ་ག་རྒྱ་ཆེན་བཅས། །ལེའུ་  
རབ་འབྱམས་འདིས་འདྲེན་བྱེད། །འཇམ་པའི་དབྱངས་ནི་ལེགས་དགོད་པ་།ཕུན་ཚོགས་དཔལ་དང་བློ་གྲོས་མཆོད། །རྩ་བའི་ཆོ་ག་མི་ཉུང་བ། །རྒྱ་ཆེ་མང་པོར་  
བསྟན་པ་ཡིན། །རྟག་དང་ཆད་དང་ཐོག་མཐའ་ནི། །གཉི་གའི་མཐའ་དོན་རྣམ་པར་སྤངས། །རིམ་བཅས་རིམ་ནི་ངེས་པར་བསྟན་།སྔགས་ཀྱི་ལུས་ནི་བཏུས་པ་  
  
  
།མེ་དང་རླུང་དང་ནམ་མཁའ་དང། །སྟོང་པའི་དེ་ཉིད་ལེགས་གསུངས་པ། །སྤངས་པ་རྟག་ཏུ་འགྲོ་བ་ནི། །འོག་ནས་འོག་ཏུ་དེ་ཆེ་འགྲོ། །བསྐལ་པ་རྣམས་མང་གསུམ་གྱི་  
གྲངས། །དེ་ཚེ་བསོད་ནམས་ཡོངས་བསགས་ནས། །དེ་ཚེ་བྱང་ཆུབ་ཐོབ་ནས་ནི། །བདག་དང་རྒྱལ་བ་མཆོག་རྣམས་ཀྱིས། །སྔགས་དང་རྒྱུད་ཀྱི་དོན་གསུངས་པ། །འགྲོ་བ་ཡུལ་  
ནི་སྡིག་མེད་པའོ། །རྩ་བའི་ཆོ་ག་དག་བྱེད་དང། །སྡིག་པ་མེད་ཅིང་བཀྲ་ཤིས་པའི། །ལེའུ་རབ་འབྱམས་རབ་གསུངས་པ། །ངེས་པའི་མདོ་སྡེ་བཟང་པོ་ཡིན། །ས་བདག་  
ཡོན་ཏན་བདག་ཉིད་ཆེ། །ཡུལ་དང་དུས་ཀྱི་སྦྱོར་བ་དང། །རྒྱལ་སྲས་མི་རུ་སྐྱེས་པ་ཡིས། །ས་སྟེང་དམ་པའི་ཆོས་བསྟན་ཅེས། །འཇིག་རྟེན་གཙོ་བོ་ཐུབ་པ་ནི། །རྒྱལ་བ་བདུན་  
པས་བསྟན་པ་ཡིན། །ཆོ་ག་རྒྱ་ཆེར་གསུངས་པ་ནི། །བློ་དང་དཔལ་ནི་མངོན་པར་འཕེལ། །རྩ་བ་རབ་འབྱམས་ལེའུ་ཞེས། །སྔགས་དང་རྒྱུད་དང་ལྡན་པ་དེ། །གང་ཞིག་མདོ་  
མཆོག་གཙོ་བོ་འདི། །རྒྱལ་བས་མཆོད་པའི་ཆོས་ཀྱི་མཛོད། །ས་སྟེང་མིས་ནི་སྤོང་བྱེད་པ། །དེ་ནི་མནར་མེད་དམྱལ་བར་འགྲོ་།བསྐལ་པ་ཆེན་པོར་དེ་འཚེད་ཅེས། །  
རྣམ་པ་དུ་མར་དབྱེ་བར་བསྟན། །ནམ་ཞིག་གང་དུ་འབྱུང་བ་ནི་།མི་ཡི་ལུས་སུ་སྐྱེས་ན་ཡང། །དབུལ་ཞིང་ནད་མང་གླེན་པ་དང་།ཀླ་ཀློ་དག་ཏུ་སྐྱེ་བར་འགྱུར། །འཇིག་  
  
  
༄༅། །རྟེན་སྨད་པར་འགྲོ་བ་སྟེ། །དེ་ནི་མཛེ་ཅན་ནད་པར་འགྱུར། །ལྐུགས་ཤིང་འོན་པ་ཡན་ལག་ཉམས། །བློ་ཉམས་ལོང་བ་ཉིད་དང་ནི། །རྩུབ་ཅིང་རྟག་ཏུ་  
འཇིག་པའི་གཟུགས། །ས་སྟེང་ཡི་དྭགས་ལྟ་བུར་སྣང། །གྲོས་ངན་སེམས་ནི་ཞན་པ་དང། །སེན་མོ་དང་ནི་ལུས་ཀྱང་ངན། །སྲིན་བུ་རྣམས་ཀྱིས་ཟོས་པ་དང། །ཤུ་བ་  
གཡན་པར་ཡང་དག་ལྡན། །མདོ་སྡེ་འདི་ནི་རབ་སྤངས་ན། །གང་དང་གང་གི་འགྲོ་བར་འགྲོ། །དེ་དང་དེར་ནི་སྐྱེ་བ་ན། །བློ་ངན་རྨོངས་པར་སྐྱེ་བར་འགྱུར། །དེ་ནས་བྱང་  
ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་  
ངས་ལ་བཙུགས་ཏེ་མིག་ཕྱེ་ཞིང་མི་འཛུམ་པས་ཐམས་ཅད་དང་ལྡན་པའི་གནས་གཙང་མའི་གཞལ་མེད་ཁང་ན་གནས་པའི་ལྷའི་བུ་རྣམས་དང། འབྱུང་པོའི་ཚོགས་  
དུ་མ་ཆོས་མཉན་པའི་ཕྱིར་འདུས་པ་ཤེས་ནས་བཅོམ་ལྡན་འདས་ཤཱཀྱ་ཐུབ་པ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ཇི་ཙམ་དུ་ཆོས་ཀྱི་རྣམ་གྲངས་  
འདི་ནི་ངོ་མཚར་ཏེ་མཆོག་ཏུ་ལེགས་པར་གསུངས་པ་ལགས་ན། དེ་ལ་བཅོམ་ལྡན་འདས། མ་འོངས་པའི་དུས་ན་སེམས་ཅན་མི་རིགས་པའི་ཆགས་པས་ཟིལ་  
  
  
སླུ་བར་བྱེད་པ། ང་རྒྱལ་ཅན། མ་དད་པ། གྱ་གྱུ་ཅན། དུམ་རྒོད། ཚུལ་ཁྲིམས་འཆལ་བ་དག་འབྱུང་བར་འགྱུར་ཏེ་དེ་དག་སྔགས་རྣམས་ཀྱི་རྟོག་པའི་བདག་  
ཉིད་ཆེན་པོ་རྒྱས་པ་གྲུབ་པ་དང། དུས་དང། ཡུལ་དང། ངེས་པར་སྡོམ་པ་དང། སྔགས་དང། སྤྱོད་པ་དང། སྦྱིན་སྲེག་དང། བཟླས་པ་ངེས་པར་སྡོམ་པ་དང། ཆོག་རབ་  
འབྱམས་དག་ལ་མ་དད་པར་འགྱུར། ཡིད་མི་བྱེད་པར་འགྱུར་ཏེ། སངས་རྒྱས་ཀྱི་བཀའ་མ་ཡིན་ནོ་ཞེས་བྱས་ནས་སྤང་བར་འགྱུར་ཏེ། དེ་དག་ཉོན་མོངས་པའི་སེམས་  
སུ་གྱུར་ནས་དུས་བྱེད་པར་འགྱུར་ཞིང། སྡུག་བསྔལ་དྲག་ཅིང་ཚ་བའི་ཚོར་པ་མྱོང་ཞིང་དེ་དག་དམྱལ་བ་ཆེན་པོར་སྐྱེ་བར་འགྱུར་རོ། །བཅོམ་ལྡན་འདས། སྡུག་བསྔལ་བའི་  
སེམས་ཅན་དེ་དག་ལ་ཇི་ལྟར་བསྒྲུབ་པར་བྱ། སངས་རྒྱས་བཅོམ་ལྡན་འདས་ནི་ཐུགས་རྗེ་ཆེན་པོ་དང་ལྡན་པ་ལགས་སོ། །དེ་ནས་བཅོམ་ལྡན་འདས་ཀྱིས་འཇམ་དཔལ་  
གཞོན་ནུར་གྱུར་པ་ལ་སྤྱི་བོར་བྱུགས་ནས་བཀའ་སྩལ་པ། འཇམ་དཔལ་ཁྱོད་སེམས་ཅན་ཐམས་ཅད་ཀྱི་དོན་གྱི་ཕྱིར་རབ་ཏུ་ཞུགས་པ་ཁྱོད་ཀྱང་ལེགས་སོ། །ལེགས་  
སོ༑ ༑འཇམ་དཔལ་གཞོན་ནུ་གྱུར་པ། ཁྱེད་དེ་བཞིན་གཤེགས་པ་ལ་དོན་འདི་ཡོངས་སུ་ཞུ་བར་སེམས་པ་དེ་ཁྱེད་ཡང་ལེགས་སོ། །འཇམ་དཔལ་གཞོན་ནུར་གྱུར་པ། དེའི་  
  
  
༄༅། །ཕྱིར་ལེགས་པར་ཤིན་ཏུ་རབ་ཏུ་ཉོན་ལ་ཡིད་ལ་ཟུངས་ཤིག་དང། སེམས་ཅན་ཐམས་ཅད་ཀྱི་དོན་དང། ཕན་པ་དང། བདེ་བའི་ཕྱིར་  
ཞུགས་པ་དང། ལྷ་དང། མི་རྣམས་དང། འཇིག་རྟེན་ལ་རབ་ཏུ་བརྩེ་བའི་ཕྱིར་ངས་ཁྱོད་ལ་བཤད་དོ། །སྤྱོད་པ་ཐམས་ཅད་ལ་ཞུགས་པ་དང། བྱང་ཆུབ་ཀྱི་ལམ་  
དང། ཐམས་ཅད་ཤེས་པ་དང། ཆོས་ཀྱི་དབྱིངས་ལ་འཇུག་པ་དང་འཕགས་པ་འཇམ་དཔལ་གྱི་སྐུལ་གནས་པར་འདོད་པ་རྣམས་ཀྱིས་རིག་པའི་རྒྱལ་པོ་  
མཆོག་ཏུ་གསང་བ། གཞོན་ནུ་ཁྱོད་ཀྱི་རྩ་བའི་ཆོ་གའི་ལེའུ་རབ་འབྱམས་འཆི་བའི་དུས་ཀྱི་ཚེ་ཡང་འདི་དྲན་པར་བྱའོ། །དེ་གང་ཞེ་ན། ན་མོ་སྟཻ་ཡ་དྷྱ་ཏ་ཐཱ་ག་ཏེ་བྷྱ་  
ཨརྷ་ཏེ་བྷྱ། སམྱཀྶཾ་བུདྡྷེ་བྷྱ། ཨོཾ་ཀུ་མཱ་ར་རླུ་པི་ཎེ་བི་ཤྭ་སཾ་བྷ་བ། ཨཱ་གཙྪ་ཨཱ་གཙྪ། ལ་ཧུ་ལ་ཧུ། བྷྲཱུཾ་བྷྲཱུཾ། ཛི་ན་ཛི་ཀ། མཉྫུ་ཤྲི་ཡེ། སུ་ཤྲཱི་ཡེ། ཏཱ་ར་ཡ་མཱཾ་  
སརྦ་དུཿ་ཁེ་བྷྱ་ཕཊ་ཕཊ། ཤ་མ་ཡ། ཤ་མ་ཡ། ཨ་མྲྀ་ཏོང་བྷ་བ། པཱ་པཾ་མེ་ནཱ་ཤ་ཡ་སཱཧཱ། འཇམ་དཔལ། འདི་ནི་ཁྱོད་ཀྱི་སྙིང་པོ་དམ་པ་ཡིན་ཏེ། ཞི་བ་ཐམས་  
ཅད་བྱེད་པ། སྡིག་པ་ཐམས་ཅད་ཟད་པར་བྱེད་པ། སྡུག་བསྔལ་ཐམས་ཅད་ལས་རབ་ཏུ་གྲོལ་བར་བྱེད་པ། ཚེ་དང། ནད་མེད་པ་དང། དབང་ཕྱུག་དང། སྐལ་པ་  
  
  
ངག་གི་དབང་ཕྱུག་སྐྱེད་པར་བྱེད་པ་རིག་པའི་རྒྱལ་པོ་ཐམས་ཅད་གཟེངས་བསྟོད་པར་བྱེད་པ། །སངས་རྒྱས་བཅོམ་ལྡན་འདས་ཤཱཀྱ་ཐུབ་པས་འདི་  
གསུངས་མ་ཐག་ཏུ་ས་ཆེན་པོ་རི་དང། རྒྱ་མཚོ་དང་བཅས་པ་སེམས་ཅན་དང་སྣོད་ཉེ་བའི་མཐར་ཐུག་པ་རྣམ་པ་དྲུག་ཏུ་རབ་ཏུ་གཡོས་པར་གྱུར་ཏོ། །འགྲོ་བ་ཐམས་ཅད་  
དེ་ཡི་དྭགས་ཀྱི་འགྲོ་བ་དང། དུད་འགྲོ་དང། གཤིན་རྗེའི་འཇིག་རྟེན་དང། དམྱལ་བའི་སེམས་ཅན་ཐམས་ཅད་ཀྱི་སྡུག་བསྔལ་རབ་ཏུ་སྦྱངས་ཤིང་བདེ་བ་རྣམས་ཀྱང་  
རབ་ཏུ་ཐོབ་པར་འགྱུར་ལ། འཇམ་དཔལ། རིག་པའི་རྒྱལ་པོ་འདི་ཡང་ཡིད་ལ་བྱེད་ཅིང་དེའི་ཚེ་དམ་པའི་ཆོས་སྤོང་བའི་སེམས་ཀྱང་མེད་པར་འགྱུར་ན་བདུད་སྡིག་ཏོ་ཅན་  
གྱིས་ཀྱང་གླགས་རྙེད་པར་མི་འགྱུར་ལ། བགེགས་དང། ལོག་འདྲེན་ཐམས་ཅད་ཀྱང་འབྱེར་བར་འགྱུར་རོ། །འདི་ལྟར་ཡང་སེམས་བསྐྱེད་པར་བྱ་སྟེ། སངས་རྒྱས་བཅོམ་  
ལྡན་འདས་ཀྱི་སངས་རྒྱས་དང། ཆོས་ནི་བསམ་གྱིས་མི་ཁྱབ་སྟེ་བསམ་པའམ། གཞལ་བའམ། སྤོང་བ་ནི་བདག་ཅག་གིས་ཅི་ཞིག་ནུས་ཏེ་སངས་རྒྱས་བཅོམ་  
ལྡན་འདས་ཉིད་ཀྱིས་མཁྱེན་པར་འགྱུར་རོ། །འཕགས་པ་འཇམ་དཔལ་གྱི་རྩ་བའི་ཆོ་ག་བྱང་ཆུབ་སེམས་དཔའི་སྡེ་སྣོད་ཕལ་པོ་ཆེ་ཐེག་པ་ཆེན་པོ་ཤིན་ཏུ་རྒྱས་པའི་  
  
  
༄༅། །མདོ་ལས། ཕན་ཡོན་དང། ཉེས་དམིགས་ཀྱི་ནུས་པར་བ་འབྱམས་བསྟན་པའི་ལེའུ་སུམ་ཅུ་དྲུག་པ་རྫོགས་སོ།། །།བཅོམ་  
ལྡན་འདས་ཀྱིས་དེ་སྐད་ཅེས་བཀའ་སྩལ་ནས། དགེ་སློང་དེ་དག་དང་བྱང་ཆུབ་སེམས་དཔའ་དེ་དག་དང། ཐམས་ཅད་དང་ལྡན་པའི་འཁོར་དེ་དག་དང། གནས་  
གཙང་མའི་སྟེང་ན་གནས་པའི་ལྷའི་བུའི་ཚོགས་རྣམས་དང། སེམས་ཅན་བྱེ་བ་ཁྲི་ཕྲག་བརྒྱ་སྟོང་དུ་མ་དང། ལྷ་དང། ཀླུ་དང་གནོད་སྦྱིན་དང། དྲི་ཟ་དང་  
ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་དང། གྲུབ་པ་དང། རིག་འཛིན་དང། དྲང་སྲོང་མཆོག་དམ་པ་དུ་མ་དང། འཇམ་དཔལ་  
གཞོན་ནུར་གྱུར་པ་དང། སྤྱན་རས་གཟིགས་དབང་ཕྱུག་དང། བྱམས་པ་དང། མཐུ་ཆེན་ཐོབ་དང། མཐུ་ཆེན་གནས་དང། ཕྱག་ན་རྡོ་རྗེ་ལ་སོགས་པ་བྱང་ཆུབ་  
སེམས་དཔའ་སེམས་དཔའ་ཆེན་པོ་རྣམས་དང། འཇིག་རྟེན་གྱི་ཁམས་གྲངས་མེད་པ་དང། ཆོས་ཀྱི་དབྱིངས་མཐའ་ཡས་པ་ན་བཞུགས་པའི་སངས་རྒྱས་  
བཅོམ་ལྡན་འདས་ཉན་ཐོས་དང། རང་སངས་རྒྱས་ཀྱི་འཁོར་དང་བཅས་པ་དང། སངས་རྒྱས་བཅོམ་ལྡན་འདས་ནམ་མཁའི་ངོ་བོ་དང་འདྲ་བར་བཞུགས་པའི་སངས་  
  
  
བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པ་རྣམས་ཐུགས་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་  
འཕགས་པ་འཇམ་དཔལ་གྱི་རྩ་བའི་རྒྱུད་རྫོགས་སོ།། །།དཔལ་ལྷ་བཙན་པོ་ལྷ་བཙུན་པ་བྱང་ཆུབ་འོད་ཀྱི་བཀས། རྒྱ་གར་གྱི་མཁན་པོ་དགེ་བསྙེན་ཆེན་པོ་  
ཀུ་མཱ་ར་ཀ་ལ་ཤ་དང། སྒྲ་བསྒྱུར་གྱི་ལོཙྪ་བ་དགེ་སློང་ཤཱཀྱ་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།  
  
