  
སྐད་དུ། །ཨཱརྱ་ཨ་མོ་གྷ་པཱ་ཤ་ཧྲྀ་ད་ཡཾ་ནཱ་མ་མ་ཧཱ་ཡཱ་ན་སཱུ་ཏྲ། བོད་སྐད་དུ། འཕགས་  
པ་དོན་ཡོད་ཞགས་པའི་སྙིང་པོ་ཞེས་བྱ་བ་ཐེག་པ་ཆེན་པོའི་མདོ། འཕགས་པ་དོན་ཡོད་ཞགས་པ་ལ་ཕྱག་འཚལ་ལོ། །སངས་རྒྱས་ལ་ཕྱག་འཚལ་ལོ། །ཐུགས་རྗེ་ཆེན་པོ་  
  
༄༅། །ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་བོ་ཊ་ལ་ཀའི་རིའི་རྩེ་མོ་འཕགས་པ་སྤྱན་རས་གཟིགས་  
དབང་ཕྱུག་གི་གནས་ས་མ་ལ་དང། ཏ་མ་ལ་དང། ཙམ་པ་ཀ་དང། མྱ་ངན་མེད་པ་དང། ཨ་ཏི་མུཀྟ་ཀ་ལ་སོགས་པ་མང་པོ་དང། སྣ་ཚོགས་པའི་རིན་པོ་ཆེའི་སྡོང་  
པོས་ཡང་དག་པར་བརྒྱན་པར་དགེ་སློང་གི་དགེ་འདུན་ཆེན་པོ་སྟོང་ཕྲག་བཅོ་བརྒྱད་དང། བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ཕྲག་དགུ་བཅུ་རྩ་དགུ་དང་  
གནས་གཙང་མའི་ལྷའི་བུ་སྟོང་ཕྲག་དུ་མས་ཡོངས་སུ་བསྐོར་ཅིང་མདུན་དུ་བྱས་ནས་མང་པོ་དང་ཐབས་ཅིག་ཏུ་བཞུགས་སོ། །དབང་ཕྱུག་དང། དབང་ཕྱུག་ཆེན་པོ་  
དང། ཚངས་རིས་ཀྱི་ལྷའི་བུ་རྣམས་གཙོར་བྱས་ནས་ཆོས་སྟོན་ཏོ་།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་  
ཕྱུག་སྟན་ལས་ལངས་ནས་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། གང་བཅོམ་ལྡན་འདས་ལ་དེས་ཐལ་མོ་སྦྱར་ཞིང་  
ཕྱག་འཚལ་ནས་ཞལ་འཛུམ་པར་གྱུར་བས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ལ་དོན་ཡོད་ཞགས་པའི་སྙིང་པོ་ཞེས་བྱ་བ་  
  
  
གང་སྔོན་བསྐལ་པ་དགུ་བཅུ་རྩ་གཅིག་ན་འཇིག་རྟེན་རྣམ་པར་གཟིགས་པ་ཞེས་བྱ་བའི་འཇིག་རྟེན་གྱི་ཁམས་སུ་འཇིག་རྟེན་གྱི་དབང་པོ་རྒྱལ་པོ་དེ་བཞིན་གཤེགས་པ་  
[?]ཡང་དག་པར་རྫོགས་པའི་སངས་རྒྱས་ལས་བདག་གིས་བླངས་ཏེ། གང་ཡང་བདག་གིས་དབང་ཕྱུག་དང། དབང་ཕྱུག་ཆེན་པོ་གཙོར་བྱས་པའི་གནས་གཙང་  
མའི་རིས་གྱི་ལྷའི་བུ་བརྒྱ་སྟོང་མང་པོ་ཡང་འདུས་སོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་དོན་ཡོད་ཞགས་པའི་ཡེ་ཤེས་ཀྱི་གཙོ་བོའི་ཏིང་ངེ་འཛིན་བཅུ་པ་བརྒྱ་  
སྟོང་བདག་གིས་རབ་ཏུ་རྙེད་དོ། །གཞན་ཡང་གང་གི་ཚེ་བཅོམ་ལྡན་འདས། ས་གཞིའི་ཕྱོགས་གཅིག་ཏུ་རབ་ཏུ་སྤྱོད་པ་ལས་རྟོགས་པར་བྱ་སྟེ། བཅོམ་ལྡན་འདས། དེའི་ཚེ་ས་  
ཕྱོགས་དེ་དབང་ཕྱུག་དང། དབང་ཕྱུག་ཆེན་པོ་དང། ཚངས་རིས་གཙོར་བྱས་པའི་ལྷའི་བུ་སྟོང་ཕྲག་བཅུ་གཉིས་ཀྱིས་སྲུང་བ་དང། བསྐྱབ་པ་དང། སྦེད་པའི་དོན་དུ་གནས་  
པར་འགྱུར་རོ། །གང་འདིར་དོན་ཡོད་ཞགས་པའི་སྙིང་པོ་རབ་ཏུ་སྤྱོད་ན། བཅོམ་ལྡན་འདས། སའི་ཕྱོགས་གཅིག་པོ་དེ་མཆོད་རྟེན་དུ་འགྱུར་རོ། །སེམས་ཅན་གང་དག་དོན་  
ཡོད་ཞགས་པའི་སྙིང་པོ་ཉན་པ་དེ་དག་ནི། སངས་རྒྱས་མང་པོ་བྱེ་བ་ཁྲག་ཁྲིག་བརྒྱ་སྟོང་ལ་མཆོད་པར་འགྱུར་རོ། །དེ་ནས་བཅོམ་ལྡན་འདས་བྱང་ཆུབ་སེམས་དཔའ་གང་  
  
  
༄༅། །འདིར་དོན་ཡོད་ཞགས་པའི་སྙིང་པོ་ཐོས་པས་བདག་གི་དགེ་བའི་རྩ་བ་བསྐྱེད་པར་འགྱུར་རོ། །གང་ཁ་ཅིག་བཅོམ་ལྡན་འདས་སྡིག་པའི་  
སྐྱོན་བྱེད་པ། སྡིག་པའི་ཆོས་ཐམས་ཅད་ལ་ཡང་དག་པར་སྤྱོད་པ་འཕགས་པ་ལ་སྐུར་བ་འདེབས་པ། དམ་པའི་ཆོས་ལ་སྨོད་པ། མནར་མེད་པ་ལ་གཞོལ་བ་  
སངས་རྒྱས་དང། བྱང་ཆུབ་སེམས་དཔའ་ཐམས་ཅད་དང། འཕགས་པ་ཉན་ཐོས་དང། རང་སངས་རྒྱས་ལ་སྨོད་པ་པོ་དེ། གལ་ཏེ་འགྱོད་པར་གྱུར་ཅིང་སླན་ཆད་  
གཅོད་ཅིང་སྡོམ་པར་གྱུར་ན། བཅོམ་ལྡན་འདས། དེས་རེ་ཞིག་དེ་ཉིད་སྨྱུང་བར་གནས་པ་གཅིག་གིས་དེ་བཟླས་ན། དེའི་སྐྱེ་བ་འདིའི་ལས་ཡོངས་སུ་དག་ཅིང་ཡོངས་  
སུ་ཟད་པར་འགྱུར་རོ། །ཕྱིར་ཟློག་པར་འགྱུར་རོ། །རིམས་ཉིན་གཅིག་པའམ། །ཉིན་གཉིས་པའམ། ཉིན་གསུམ་པའམ། ཉིན་བཞི་པའམ། དེའི་ཕྱིར་ཁྲག་ཏུ་འཁྲུ་  
བའམ། ཚད་པའམ། ལག་པ་ན་བའམ། རྐང་པ་ན་བའམ། མགོན་བའམ། ཧ་ལ་ཧ་ལས་བཏགས་པའམ། མྗོའམ། རྐང་ཤུའམ། འབྲུམ་བུ་ཕྲ་མོའམ། ལྷོག་  
པའམ༑ འབྲས་སམ། བྱེའུ་འབྲས་སམ། གཡན་པའམ། མཚན་པར་རྡོལ་བའམ། འབྲུམ་བུའམ། བརྗེད་བྱེད་དམ། ཁྱབ་པར་ན་བའམ། གསོད་པའམ། འཆིང་  
  
  
བརྡེག་པའམ། བསྡིགས་པའམ། མི་སྙན་པར་བརྗོད་པའམ་མདོར་བསྡུ་ན་བཅོམ་ལྡན་འདས། ལུས་ཀྱི་ན་ཚའམ། སེམས་ཀྱི་སྡུག་བསྔལ་ལམ། རྨི་ལམ་ངན་པ་  
མཐོང་བས་དེའི་ལས་ཡོངས་སུ་དག་ཅིང་ཟད་པར་འགྱུར་རོ། །སྔར་ཉིད་ནས་དག་པའི་སེམས་ཅན་དད་ཅིང་ལྷག་པར་མོས་པ་རྣམས་ཤིན་ཏུ་ཡོངས་སུ་བྱང་བར་འགྱུར་རོ། །གལ་  
ཏེ་བཅོམ་ལྡན་འདས། འཁོར་བཞི་པོ་དང། རིགས་བཞི་པོས་ཇི་སྙེད་དུ་བདག་ལ་སྒྱུ་དང་གཡོས་ཀྱང་མཆོད་པར་བྱེད། །གང་འདིར་དོན་ཡོད་ཞགས་པའི་སྙིང་པོ་ཉན་པར་བྱེད་  
པ་དང། དོན་འཛིན་པར་བྱེད་པ། འཆང་བར་བྱེད་པ། ཀློག་པར་བྱེད་པ། འབྲི་བར་བྱེད་པ། འབྲིར་འཇུག་པར་བྱེད་པ། ཀུན་ཆུབ་པར་བྱེད་པ། སེམས་ཅན་གཞན་རྣམས་ཉན་  
དུ་འཇུག་པར་བྱེད་པའམ། ཐ་ན་དུད་འགྲོའི་སྐྱེ་གནས་སུ་གཏོགས་པའི་རྣ་བུག་ཏུ་གཏུགས་ཏེ་ཟློས་པར་བྱེད། སྔགས་ཀྱི་ཚིག་འདི་སེམས་པར་བྱེད་པ་དང། དོར་བ་མེད་པ་  
གཟུགས་མེད་པ། རྣམ་པར་མི་རྟོག་པ། ཡང་དག་པར་འབྱུང་བ་མེད་པ་ཡུན་རིང་དུ་འབྱུང་བ་མེད་པ། རྒྱུ་མེད་པ། གོས་པ་མེད་པ། མཉམ་པའི་སེམས་གཡེང་བ་མེད་པ་  
ཕུང་པོ་དང་བྲལ་བའི་སྦྱོར་བ་འདིས་ནི། སངས་རྒྱས་རྗེས་སུ་དྲན་པར་བྱའོ། །དེ་དག་ལ་ཕྱོགས་བཅུའི་སངས་རྒྱས་བརྒྱ་སྟོང་གིས་ཞལ་སྟོན་པར་འགྱུར་རོ། །ཁྱེད་ཀྱི་བཟླས་  
  
  
༄༅། །པས་སྡིག་པ་བཤགས་པར་འགྱུར་རོ། །ཇི་སྙེད་པོ་ཏིར་བྲི་བར་བྱས་ནས་ཁྱིམ་དུ་བཞུགས་སུ་གསོལ་བར་བྱའོ། །བཅོམ་ལྡན་འདས་མང་པོས་ཅི་  
བྱ་སྟེ། ཕན་ཚུན་འགྲན་པས་ཉན་པའམ། རྗེ་དཔོན་གྱིས་འཇིགས་པས་སམ། གཞན་གྱི་རྗེས་སུ་འཇུག་པས་སམ། གཞན་སྨད་པར་བྱ་བའི་ཆེད་དུ་ཉན་པ་ནི། འཕགས་  
པ་སྤྱན་རས་གཟིགས་དབང་ཕྱུག་གི་བྱིན་གྱི་རླབས་སུ་མཁས་པས་ཤེས་པར་བྱའོ། །དེ་དག་གི་རྣ་བུག་ཏུ་དེའི་སྒྲ་སྒགས་པར་འགྱུར་རོ། །བཅོམ་ལྡན་འདས། འདི་ལྟ་  
སྟེ༑ གང་ལ་ལའི་སྐྱེས་བུའི་ཙནྡན་ནམ། ག་བུར་རམ། གུར་གུམ་མམ། གླ་རྩི་གནུར་ཞིང་བརྒྱད་ཅིང་རྡོ་བའམ་ས་ལ་གཞི་བས་ནས་བདག་ཉིད་ལ་བྱུགས་ན། དེ་ལ་ཙནྡན་  
ནམ༑ ག་བུར་རམ། གུར་གུམ་མམ། གླ་རྩི་གནུར་བའམ་བརྒྱད་པས་དེ་ལྟར་དྲི་འཕོ་བར་མི་འགྱུར་རོ། །ཡང་དྲི་ཞིམ་པོ་ཡང་དེ་ཉིད་དོ་།བཅོམ་ལྡན་འདས། དེ་ལྟར་ཁོ་  
ནར་བདག་གིས་དོན་ཡོད་ཞགས་པའི་སྙིང་པོ་འདི་ལ་ཡང་གང་ལ་ལ་ཞིག་གིས་འཕྱ་ཞིང་སྨོད་པ་དང། སྔ་མ་ལྟར་ཇི་སྙེད་བདག་ལ་སྒྱུ་དང་གཡོས་མཆོད་པར་བྱེད་  
པ་དེ་དག་ནི། བཅོམ་ལྡན་འདས། རྨུ་རྒོད་ཀྱི་སེམས་ཅན་དེ་དག་གི་དགེ་བའི་རྩ་བ་བསྐྱེད་པར་འགྱུར་རོ། །འདོད་པས་དཀའ་བར་འཛིན་པར་བརྗོད་དེ། ཕྱི་མ་ལ་ཡང་ངོ་  
  
  
ཏིང་ངེ་འཛིན་དང། ཤེས་རབ་དང། བསོད་ནམས་ཀྱི་ཚོགས་ཀྱི་དྲི་དང་མི་འབྲལ་བར་འགྱུར་རོ། །ཚུལ་ཁྲིམས་ཀྱི་དྲི་ཞིམ་  
པོ་ཉིད་དུ་བྱེད་དོ། །གང་ཡང་བཅོམ་ལྡན་འདས། རིགས་ཀྱི་བུའམ་རིགས་ཀྱི་བུ་མོའམ། དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མའམ། དེ་ལས་  
གཞན་པའི་ཁ་ཅིག་དོན་ཡོད་ཞགས་པའི་སྙིང་པོ་ཆེད་དུ་བྱས་ནས་དཀར་པོའི་ཕྱོགས་ཀྱི་ཚེས་བརྒྱད་ལ་སྨྱུང་བར་གནས་པར་བྱས་ཏེ་ལན་བདུན་དུ་དོན་ཡོད་ཞགས་པའི་སྙིང་  
པོ་ཚིག་ཏུ་མི་བརྗོད་པར་ཡོངས་སུ་བཟླས་ན། དེ་ལ་བཅོམ་ལྡན་འདས་མཐོང་བའི་ཆོས་ཉིད་ལ་ཕན་ཡོན་ཉི་ཤུ་ཐམ་པ་སོ་སོར་འདོད་པར་བྱའོ། །ཉི་ཤུ་པོ་གང་ཞེ་ན། གང་དེའི་  
ལུས་ལ་ནད་མི་འབྱུང་བ་དང། ལས་ཀྱི་དབང་གིས་ནད་བྱུང་བ་ཡང་མྱུར་དུ་ཞི་བར་འགྱུར་རོ། །སྣུམ་ཞིང་ཡིད་དུ་འོང་བའི་ལུས་དཀར་བར་ཡང་འགྱུར་རོ། །སྐྱེ་བོ་མང་པོའི་ཡིད་  
དུ་འོང་བར་འགྱུར་རོ། །དབང་པོ་སྦུབས་སུ་ནུབ་པ་དང། ནོར་རྙེད་པར་ཡང་འགྱུར་རོ། །ནོར་ཡོད་པ་ཡང་རྐུན་པོས་འཁྱེར་བར་མི་ནུས་སོ། །མེས་མི་འཚིག་གོ་ཆུས་མི་འཁྱེར་  
རོ༑ ༑རྒྱལ་པོའི་ཡིད་ཀྱིས་ཀྱང་འཕྲོག་པར་མི་ནུས་སོ། །དེའི་ལས་ཀྱི་མཐའ་རྒྱས་པར་འགྱུར་རོ། །དེའི་ལུས་ལ་ཆུའི་འཇིགས་པ་འབྱུང་བར་མི་འགྱུར་རོ། །རླུང་དང་ཆར་པའི་  
  
  
༄༅། །འཇིགས་པ་འབྱུང་བར་མི་འགྱུར་རོ། །ལན་བདུན་དུ་དོན་ཡོད་ཞགས་པའི་སྙིང་པོ་ཆུའམ་ཐལ་བ་ལ་ཡོངས་སུ་བསྔགས་ཏེ་ཕྱོགས་དང། མཚམས་  
དང། སྟེང་དང། འོག་གི་ཞིང་ལ་བཅིང་བ་བྱས་ན། ཉེ་བར་འཚེ་བ་ཐམས་ཅད་ཉེ་བར་ཞི་བར་འགྱུར་རོ། །མདངས་ཟ་བས་མདངས་འཕྲོག་པར་མི་ནུས་སོ། །སེམས་ཅན་ཐམས་  
ཅད་དགའ་བར་འགྱུར་རོ། །དགྲས་འཇིགས་པ་བྱུང་བ་ཡང་མྱུར་དུ་ཞི་བར་འགྱུར་རོ། །མིས་འཇིགས་པར་མི་འགྱུར་རོ། །ཁྱབ་པར་ན་བའི་འཇིགས་པ་དང། མཁའ་འགྲོ་  
མའི་འཇིགས་པ་འབྱུང་བར་མི་འགྱུར་རོ། །ཉོན་མོངས་པ་དྲག་པོ་ཡང་འབྱུང་བར་མི་འགྱུར་རོ། །མེ་དང་ཆུ་དང་མཚོན་གྱིས་འཆི་བའི་དུས་བྱེད་པར་མི་འགྱུར་རོ། །ལྷས་  
ཀྱང་རྒྱུན་དུ་ཉེ་བར་སྲུང་བ་དང། སྐྱོབ་པ་དང། སྦེད་པར་བྱེད་པར་འགྱུར་རོ། །གང་དང་གང་དུ་སྐྱེས་པ་དེ་དང་དེར་བྱམས་པ་དང། སྙིང་རྗེ་དང། དགའ་བ་དང། བཏང་  
སྙོམས་དང་འབྲལ་བར་མི་འགྱུར་རོ། །ཕན་ཡོན་ཉི་ཤུ་པོ་འདི་དག་སོ་སོར་འདོད་པར་བྱའོ། །གཞན་ཡང་ཆོས་བརྒྱད་སོ་སོར་འཐོབ་སྟེ་བརྒྱད་པོ་གང་ཞེ་ན། འཆི་བའི་  
དུས་སུ་འཕགས་པ་སྤྱན་རས་གཟིགས་དབང་ཕྱུག་དགེ་སློང་གི་གཟུགས་ཀྱིས་ཞལ་ཡང་དག་པར་སྟོན་པར་འགྱུར་རོ། །བདེ་བར་ཚེའི་དུས་བྱེད་པར་འགྱུར་རོ། །མཐོང་  
  
  
།ལག་པ་གཡོབ་པ་མེད་དོ། །བཤང་བ་མེད་དོ། །གཅི་བ་མེད་དོ། །རླུང་གི་རྣམ་པ་མེད་དོ། །ཤིན་ཏུ་ལེགས་པར་གནས་ཤིང་དྲན་པ་དང་ལྡན་པར་འགྱུར་རོ། །ཁ་འོག་ཏུ་བལྟས་ནས་  
ཚེའི་དུས་བྱེད་པར་མི་འགྱུར་རོ། །འཆི་བའི་དུས་སུ་ཉོན་མོངས་པ་མེད་པར་རབ་ཏུ་བརྗོད་པར་འགྱུར་རོ། །སངས་རྒྱས་ཀྱི་ཞིང་གང་དང་གང་དུ་སྨོན་ལམ་བཏབ་པ་དེ་དང་དེར་སྐྱེ་བར་འགྱུར་རོ། །དགེ་བའི་  
བཤེས་གཉེན་དང་འབྲལ་བར་མི་འགྱུར་རོ། །ཉིན་རེ་ཞིང་དུས་གསུམ་དུ་ལན་གསུམ་དུ་བཀླག་པར་བྱའོ། །ཆང་དང། ཤ་དང། བཙོད་དང། སྒོག་སྐྱ་དང། བདེ་བྱེད་ལ་བྱིན་པའི་ལྷག་མ་  
ཁྱད་པར་དུ་སྲུང་བར་འདོད་པས་དེ་རྣམས་སྤང་བར་བྱའོ། །དོན་ཡོད་ཞགས་པའི་སྙིང་པོ་ཞེས་བྱ་བའི་ཆོས་ཀྱི་རྣམ་གྲངས་འདི་སེམས་ཅན་རྣམས་ལ་ནུས་སམ་མི་ནུས་ཤེས་པར་  
བྱས་ལ་ཉན་དུ་གཞུག་པར་བྱའོ། །སློབ་དཔོན་གྱིས་སེར་སྣ་མི་བྱ་སྟེ། གང་གི་ཕྱིར་ཕྲག་དོག་དང་སེར་སྣའི་དྲི་མ་སྤངས་པ་ནི་བྱང་ཆུབ་སེམས་དཔའ་ཡིན་ནོ། །སེམས་ཅན་གྱི་  
དོན་གྱི་ཆེད་དུ་སངས་རྒྱས་ཀྱི་བྱང་ཆུབ་ཐོབ་པའི་ཕྱིར་བྱང་ཆུབ་སེམས་དཔའི་དགེ་འདུན་དུ་ཡང་འགྱུར་རོ། །ཤེས་རབ་ནི། བྱང་ཆུབ་ཏུ་བརྗོད་ལ། སེམས་དཔའ་ནི། ཐབས་ཏེ་  
དེ་གཉིས་དག་གིས་སེམས་ཅན་གྱི་དོན་ཉིད་ཐོབ་པར་འགྱུར་རོ། །བཅོམ་ལྡན་འདས། གལ་ཏེ་ཆོས་འདི་རྗེས་སུ་ཟློས་ཤིང་སྙིང་པོ་དེ་བཞིན་གཤེགས་པའི་མདུན་དུ་བརྗོད་པར་བྱེད་  
  
  
༄༅། །པ་ནི། འཁོར་བཞི་པོ་རྣམས་ལ་ཕན་པ་དང། བདེ་བའི་དོན་གྱི་ཕྱིར་དང། སྡིག་པ་བྱེད་པ་གཞན་རྣམས་ཀྱི་ཡང་ཕྱིར་རོ་།དེ་ནས་བཅོམ་ལྡན་འདས་  
ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་བཀའ་སྩལ་པ། གང་འདི་དག་པའི་སེམས་ཅན་ལ་ཁྱོད་ཀྱིས་བསྟན་པའི་  
དུས་ལ་བབ་སྟེ། དེ་བཞིན་གཤེགས་པས་ཀྱང་རྗེས་སུ་ཡི་རང་ངོ་།ཕྱི་མའི་ཚེ་ཕྱི་མའི་དུས་ན་བྱང་ཆུབ་སེམས་དཔའ་རྣམས་ཀྱི་ཕའི་བྱ་བ་བྱེད་པར་འགྱུར་རོ། །དེ་ནས་བྱང་  
ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་སྤྱན་མི་འཛུམ་པར་གྱུར་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་  
འདས། གསོན་ཅིག་སངས་རྒྱས་དང། བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བྱས་པའི་རྣམ་པར་ཐར་པའི་དཀྱིལ་འཁོར་འདི་སྐྱེ་བོ་མང་པོ་ལ་ཕན་པ་དང། སྐྱེ་བོ་མང་  
པོ་ལ་བདེ་བ་དང། འཇིག་རྟེན་ལ་རྗེས་སུ་བརྩེ་བ་དང། སྐྱེ་རྒུའི་ཚོགས་ཆེན་པོ་ལ་ཕན་པ་དང། བདེ་བ་དང། རྣམ་པར་ཐར་པའི་དོན་གྱི་ཕྱིར་ཡང་ངོ།། །།ན་མསྟྲཻ་ཡ་  
དཧྭ་ཨ་ནུ་ག་ཏ་པྲ་ཏིཥྛི་ཏེ་བྷྱ། སརྦ་བུདྡྷ་པོ་དཧི་སཏ་བྷྱ། ན་མཿ་པྲ་ཏྱེ་ཀ་བུདྡྷ་ཨཱརྱ་ཤྲཱ་བ་ཀ་སཾ་གྷེ་བྷྱ་ཨ་ཏཱི་ཏ་ཨ་ནཱ་ག་ཏ་པྲ་ཏྱུ་ཏ་པཎྣེ་བྷྱ། ན་མཿ་སམྱགྒ་ཏཱ་ནཱཾ། ན་མཿ་སམྱ་ཀ་པྲ་ཏི་  
  
  
ན་མཿ་ཤཱ་ར་དྭ་ཏི་པུ་ཏྲཱ་ཡ་མ་ཧཱ་མ་ཏ་ཡེ། ན་མ་ཨཱརྱ་མཻ་ཏྲེ་ཡ་པྲ་མུ་ཁེ་བྷྱ། མ་ཧཱ་བོ་དཧི་སཏ་སཾ་གྷེ་བྷྱ། ན་མཿ་སུ་པྲ་ཏིཥྛི་ཏེ་ཤི་ལེནྡྲ་རཱ་ཛ་པྲ་མུ་ཁེ་བྷྱ། སརྦ་ཏ་ཐཱ་ག་ཏ་བྷྱ། ཨརྷད་བྷྱ་  
ས་མྱ་ཀྶཾ་བུངྡྷེ་བྷྱ། བྷ་ག་བ་དེ་བྷྱ། ན་མཿ་སུ་བརྞྞ་སུ་པྲ་ཏི་བྷཱ་ས་བ་ནི་རྟི་ཏེ་ཤྭ་ར་རཱ་ཛཱ་ཡ། ཏ་ཐཱ་ག་ཏཱ་ཡ། ན་མཿ་སིཾ་ཧ་བི་ཀྲི་ཌི་ཏ་རཱ་ཛཱ་ཡ། ཏ་ཐཱ་ག་ཏཱ་ཡ། ན་མ་ཨ་མི་ཏཱ་བྷཱ་ཡ། ད་ཐཱ་ག་  
ཏཱ་ཡ། ན་མཿ་སུ་པྲ་ཏིཥྛྀ་ཏེ་མ་ཎི་ཀླུ་ཊ་རཱ་ཛཱ་ཡ། ཏ་ཐཱ་ག་ཏཱ་ཡ། ན་མཿ་ས་མནྟ་རྶྨྱུང་ག་ཏ་ཤྲཱི་ཀཱུ་ཊ་རཱ་ཛཱ་ཡ། ཏ་ཐཱ་ག་ཏཱ་ཡ། ན་མོ་བི་པ་ཤྱ་ནེ། ཏ་ཐཱ་ག་ཏཱ་ཡ། ན་མཿ་ཤི་ཁི་ནེ་ཏ་ཐཱ་ག་ཏཱ་ཡ་  
ན་མོ་བི་ཤྭ་བཧུ་ཛེ་ཏ་ཐཱ་ག་ཏཱ་ཡ། ན་མཿ་ཀྲ་ཀུཙྪ་ན་དཱ་ཡ། ཏ་ཐཱ་ག་ཏཱ་ཡ། ན་མཿ་ཀ་ན་ཀ་མུ་ན་ཡེ། ཏ་ཐཱ་ག་ཏཱ་ཡ། ན་མཿ་ཀཱ་ཤྱ་པཱ་ཡ། ཏ་ཐཱ་ག་ཏཱ་ཡ། ན་མཿ་ཤཱཀྱ་མུ་ན་ཏེ། ཏ་ཐཱ་ག་ཏཱ་ཡ་  
ཨ་རྷ་ཏེ་སམྱ་ཀྶཾ་བུངྡྷ་ཡ། ཏདྱ་ཐཱ། ཨོཾ་མུ་ནེ་མུ་ནེ་མ་ཧཱ་མུ་ན་ཡེ་སཱ་ཧ། ཨོཾ་ཤ་མེ་ཤ་མེ་མ་ཧཱ་ཤ་མེ་རཀྵ་རཀྷ་མཱཾ་སརྦ་སྟཱཾ་ཤྩ་སརྦ་པཱ་པཾ་པྲ་ཤ་མ་ནེ་སཱ་ཧཱ། ན་མཿ་སུ་པ་རི་ཀཱི་རྟི་ཏ་ནཱ་མ་དཧེ་ཡཱ་  
ཡ་ཤྲི་ཡེ་ཏ་ཐཱ་ག་ཏཱ་ཡ། ན་མཿ་ས་མནྟ་ཨ་ཝ་བྷཱ་ས་བི་ཛི་ཏ་སཾ་གྲ་མ་ཤྲི་ཡེ་ཏ་ཐཱ་ག་ཏཱ་ཡ། ན་མཿ་ཨིནྡྲ་ཀེ་ཏུ་དཧྭ་ཛ་ཤིར་ཡེ་ཏ་ཐཱ་ག་ཏཱ་ཡ། ན་མོ་རཏྣ་པ་བྷ་སེ་ཤྭ་ར་རཱ་ཛཱ་ཡ་ཏ་ཐཱ་ག་ཏཱ་ཡ། ན་  
མོ་ཨ་པྲ་ཏི་ཧ་ཏ་བཻ་ཥ་ཛྱཱ་རཱ་ཛཱ་ཡ་ཏ་ཐཱ་ག་ཏཱ་ཡ་ན་མོ་བི་ཀྲཱནྟ་གཱ་མི་ནེ་ཏ་ཐཱ་ག་ཏཱ་ཡ། ན་མོ་བུངྡྷ་ཡ་ན་མོ་དྷ་རྨཱ་ཡ། ན་མོཿ་སཾ་གྷཱ་ཡ། ན་མོ་ཨ་ཏཱི་ཏ་ཨ་ནཱ་ག་ཏ་པྲ་ཏྱུད་པནྣེ་བྷྱོ། །སརྦ་བུངྡྷ་  
  
  
༄༅། །བོ་དཧི་སཏ་བྷྱོ། བྷ་ག་བད་བྷྱ། ཏདྱ་ཐཱ། སྨྲཾ་ཏི་བརྡྷ་ནི། མ་ཏི་བརྡྷ་ནི། ག་ཏི་བརྡྷ་ནི། དཧྲྀ་ཏི་བརྡྷ་ནི། པྲ་དྙཱ་བརྡྷ་ནི། པྲ་ནི་བྷཱ་ན་བརྡྷ་ནི། དྷྱ་ན་བརྡྷ་ནི། སཱ་མ་ཐ་བྲྡྷ་  
ནི། བི་བཱ་ཤྱ་ན་བརྡྷ་ནི། སརྦ་བོ་དཧི་བཀྵ་དྷ་རྨ་བརྡྷ་ནི། ས་ཀུ་ལ་བུདྡྷ་དྷརྨ་བ་རི་པཱུ་ར་ཎཱི་ཡེ་སཱ་ཧཱ། མ་ནོ་རཏྣ་ཏྲ་ཡཱ་ཡ། ན་མ་ཨཱ་རྱ་ཨ་ཝ་ལོ་ཀི་ཏེ་ཤྭ་རཱ་ཡ། བོ་བཧི་སཏཱ་ཡ། མ་ཧཱ་སྟཱ་  
ཡ། མ་ཧཱ་ཀ་རུ་ཎི་ཀཱ་ཡ། ན་མོ་མ་ཧཱ་སྠཱ་མ་པྲ་བྷཱེ་ཡ། བོ་དཧི་སཏཱ་ཡ། མྨ་ཧཱ་སྟཱ་ཡ། མ་ཧཱ་ཀུ་རུ་ཎི་ཀཱ་ཡ། ཨེ་བྷྱོ་ནོ་མ་སྐྲྀ་དྭ་ཨི་དཾ་ཨཱརྱ་ཨ་བ་ལོ་ཀི་ཡེ་ཤྭ་ར་མུ་ཁོ་ད་གའི་རྞྞཾ། ཨ་མོ་གྷ་པཱ་  
ཤ་རཱ་ཛཱ་ནཱ་མ་ཧྲི་ད་ཡཾ། ཏ་ཐཱ་ག་ཏཱ་སཾ་མུ་ཁྷི་བྷཱི་ཥི་ཏཾ། མ་ཧཱ་ཏཾ་པ་ར་ཥཾ་མ་དཧེ་ཨ་ཧ་མི་དཱ་ནཱི་མཱ་བརྟ་ཡ་ཥ་མི། སིངྡྷྱ་ནྟུ་མེ་མཎྟྲ་པ་དེ། སརྦ་ཀཱརྱ་ཎཱི་སརྦ་བྷ་ཡེ་བྷྱོ་མ་མ་སརྦ་སཏཱ་ནཱ་ཉྩ་  
རཀྵ་བྷ་ཝནྟུ། ཏདྱ་ཐཱ། ཨོཾ་ཙ་ར་ཙ་ར། ཙི་རི་ཙི་རི་ཙུ་རུ་ཙུ་རུ། མ་ར་མ་ར། མི་རི་མི་རི། མུ་རུ་མུ་རུ། མ་ཧཱ་ཀཱ་རུ་ཎཱི་ཀཱ། ས་ར་ས་ར། སི་རི་སི་རི། སུ་རུ་སུ་རུ། ཙུ་རུ་ཙུ་རུ་ཙི་རི་  
ཚི་རི། བི་རི་བི་རི། པོ་རི་པི་རི། མི་རི་མི་རི། མ་ཧཱ་པདྨ་ཧ་སྟ། ཀ་ལ་ཀ་ལ། ཀི་ལི་ཀི་ལི། ཀུ་ལུ་ཀུ་ལུ། མ་ཧཱ་ཤྔྡྷ་ས་ཏྭ། བུངྡྷྱ་བུངྡྷྱ། བོ་དྷ་བོ་དྷ། བི་དཧི་བེ་ཤི། བོ་དྷ་ཡ་བོ་དྷ་ཡ་  
ཀ་ཎ་ཀ་། ཀི་ཎི་ཀི་ཎི། ཀུ་ཎུ་ཀུ་ཎུ། པ་ར་མ་ཤུངྡྷ་སཏ། ཀ་ར་ཀ་ར། ཀི་རི་ཀི་རི། ཀུ་རུ་ཀུ་རུ། མ་ཧཱ་སྠཱ་མ་པྲཱ་པྟ། ཙ་ལ་ཙ་ལ། སཉྩ་ལ་སཉྩ་ལ། བི་ཙ་ལ་མི་ཙ་ལ། པྲ་ཙ་ལ་པ་ཙ་ལ།ཨ་  
  
  
བྷ་ར་བྷ་ར། བཧི་རི་བཧི་རི། བཧུ་རུ་བཧུ་རུ། ཏ་ར་ཏ་ར། ཏི་རི་ཏི་རི། ཏུ་རུ་ཏུ་རུ། ཨེ་ཧྱེ་ཧི་མ་ཧཱ་ཀཱ་རུ་ཎི་ཀ། མ་ཧཱ་པ་ཤུ་པ་ཏི་བེ་ཥ་དྷ་ར། དྷ་ར་དྷ་ར། དཧི་རི་དཧི་རི། དཧུ་རུ་དཧུ་རུ། ཏ་ར་  
ཏ་ར། ས་ར་ས་ར། ཙ་ར་ཙ་ར། པ་ར་པ་ར། བ་ར་བ་ར། མ་ར་མ་ར། ལ་ར་ལ་ར། ཧ་ར་ཧ་ར། ཧཱ་ཧའ་ཧཱི་ཧཱི་ཧཱུ་ཧཱུ། ཨོཾ་ཀའ་ར་པྲ་ཧྨ་བེ་ཧ་དྷ་ར། དྷ་ར་དྷ་ར། དཧི་རི་དཧི་རི། དཧུ་རུ་དཧུ་རུ། ཏ་ར་ཏ་ར། ས་  
ར་ས་ར། ཙ་ར་ཙ་ར། ཡ་ར་ཡ་ར། བ་ར་བ་ར། ཧ་ར་ཧ་ར་མསྨི་ཤ་ཏ་ས་ཧ་སྲ་པྲ་ཏི་མཎྜི་ཏ་ཤ་རཱི་ར། དའྭ་ལ་ཛྭ་ལ། ཏ་པ་ཏ་པ། བྷཱ་ས་བྷཱ་ས། བཧྲ་མ་བཧྲ་མ་བྷ་ག་ཝཱ་ན་སོ་མ་ཨཱ་ད་ཏྱ། ཡ་མ་  
བ་རུ་ཎ། ཀུ་བེ་ར། བྲཧྨེནྡྲ། བཱ་ཡུ། ཨགྣི། དྷ་ན་ད། དེ་བ་རི་ཥི་ག་ཎ་ཨ་བྷྱ་རྩི་ཏ་ཙ་ར་ཎ། སུ་རུ་སུ་རུ། ཙུ་རུ་ཙུ་རུ། མུ་རུ་མུ་རུ། གྷུ་རུ་གྷུ་རུ། ས་ན་ཏྭ་ཀུ་མཱ་ར། རུ་དྲ། བཱ་ས་བ། བིཥྞུ། དྷ་  
ན་ད། བཱ་ཡུ། ཨགྣི་རི་ཥི། ནཱ་ཡ་ཀ་བི་ནཱ་ཡ་ཀ། བ་ཧུ་བི་བི་དྷ་བེ་ཧ་དྷ་ར། དྷ་ར་དྷ་ར། དཧི་རི་དཧི་རི། དཧུ་རུ་དཧུ་རུ་ཏ་ར་ཏ་ར། ཐ་ར་ཐ་ར། གྷ་ར་གྷ་ར། ཡ་ར་ཡ་ར། ལ་ར་ལ་ར། ཧ་ར་  
ཧ་ར། པ་ར་པ་ར། ས་ར་ས་ར། བ་ར་བ་ར། བ་ར་དཱ་ཡ་ཀ་ས་མནྟ་ཨ་ཝ་ལོ་ཀི་ཏེ། བི་ལོ་ཀི་ཏེ། ལོ་ཀེ་ཤྭ་ར། མ་ཧེ་ཤྭ་ར་ཏྲི་བཧུ་བ་ནི་ཤྭ་ར། སརྦ་གུ་ཎ་ས་མ་ཨ་ལཾ་ཀྲྀ་ཏ། ཨ་བ་  
ལི་ཀི་ཏེ་ཤྭ་ར། མུ་ཧུ་མུ་ཧུ། མུ་རུ་མུ་རུ། མུ་ཡ་མུ་ཡམ་མུ་ཉྩ་མུ་ཉྩ། རྐཥ་རཀྷ་མཱཾ་སརྦ་སྟཱ་ཤྩ། སརྦ་བྷ་ཡེ་བྷྱ། སརྦོ་པ་དྲ་པེ་བྷྱ། སརྦོ་པ་སྲྒེ་བྷྱ། སརྦ་གྲ་ཧེ་བྷྱ། སརྦ་བྱཱ་དཧི་  
  
  
༄༅། །བྷྱ། སརྦ་བི་ཥེ་བྷྱ། སརྦ་ཛྭེ་རེ་བྷྱ། ཨེ་བཾ་བནྡྷ་བནྡྷ་ན། ཏཱ་ཌ་ན། དརྫ་ན། རཱ་ཛ། ཏསྐ་ར། ཨགྣི་ཨུ་ད་ཀ་བི་ཥ་ཤསྟ་པ་རི་མོ་ཙ་ཀ་ཀ་ཎ་ཀ་ཎ། ཀི་ཎི་ཀི་  
ཎི། ཀུ་ཎུ་ཀུ་ཎུ། ཙ་ར་ཙ་ར། ཙི་རི་ཙི་རི། ཙུ་རུ་ཙུ་རུ་ཨིནྡྲི་ཡ། བ་ལ། བོ་དྷྱཾ་ག་ཙ་ཏུར་ཨཱརྱ་སྟྭ་སཾ་པྲ་ཀཱ་ཤ་ཀ་ཏ་པ་ཏ་པ། ཏ་མ་ཏ་མ་ད་མ་ད་མ། ས་མ་ས་མ། མ་ས་མ་ས། དྷ་  
མ་དྷ་མ། མ་ཧཱ་ཀུ་རུ་ཎི་ཀ་མ་ཧཱ་ཏ་མོ་ཨནྡྷ་ཀཱ་ར་བི་དྷ་མ་ན། ཥ་ཊ་པཱ་ར་མི་ཏཱ་པ་རི་པཱུ་ར་ཀ་མ་ལ་མ་ལ། མི་ལི་མི་ལི་མུ་ལུ་མུ་ལུ། ཊ་ཊ་ཊ་ཊ། ཋ་ཋ་ཋ་ཋ་ཊི་ཊི་ཊི་ཊི། ཊུ་ཊུ་ཊུ་ཊུ་ཊུ་  
ཋི་ཋི་ཋི་ཋི། ཋུ་ཋུ་ཋུ་ཋུ། ཨེ་ན་ཡ་ཙརྨྨ་ཀྲྀ་ཏ་པ་རི་ཀ་ར། ཨེ་ཧྱེ་ཧི་མ་ཧཱ་ཀ་རུ་ཎི་ཀ། ཨཱི་ཤྭ་ར། མ་ཧེ་ཤྭ་ར་མ་ཧཱ་བཧུ་ཏ་ག་ཎ་སཾ་བྷ་ཉྫ་ཀ་ཀ་ར་ཀ་ར། ཀི་རི་ཀི་རི་ཀུ་རུ་ཀུ་རུ། པ་ར་པ་  
ར། ཧ་ར་ཧ་ར། བ་ར་བ་ར། ས་ར་ས་ར། མ་ར་མ་ར་ཀ་ར་ཀ་ར། ཀ་ཊ་ཀ་ཊ། ཀི་ཊི་ཀི་ཊི། ཀུ་ཊུ་ཀུ་ཊུ། མ་ཊ་མ་ཊ། མ་ཧཱ་བི་ཤུངྡྷ་བི་་ཡ་ནི་བ་སི་ཏ། མ་ཧཱ་ཀཱ་རུ་ཎི་ཀ་ཤྭེ་ཏ་ཡྫྙོ་ཨུ་པ་  
བའི་ཏ། རཏྣ་མུ་ཀུ་ཊ། མཱ་ལཱ་དྷ་ར། སརྦ་ཛྙཱ་ཤི་ར། སི་ཀྲྀ་ཏ་ཛ་ཊ་མུ་ཀུ་ཊ། མ་ཧཱ་ཨ་ད་བཧུ་ཏ་ཀ་མ་ལ་ཨ་ལཾ་ཀྲྀ་ཏ་ཀ་ར་ལ་ཏ། དྷྱཱ་ན་ས་མཱ་དཧི་བི་མོཀྵ་ཨ་པྲ་ཀམྤྱ། བ་ཧུ་སྟྭ་སྣྟ་ཏི་པ་རི་པཱ་  
ཙ་ཀ་མ་ཧཱ་ཀཱ་རུ་ཎི་ཀ་སརྦ་ཀ་རྨ་ཨཱ་ཝ་ར་ཎ་བི་ཤོ་དྷ་ཀ། །སརྦ་དཉ་ཛྙཱ་ན་པ་རི་པཱུ་ར་ཀ། །སརྦ་ཨྦྱཱ་དཧི་པ་རི་མོ་ཙ་ཀ་སརྦ་སྟྭ་ཨེ་ཤ་པ་རི་པུ་ར་ཀ་སརྦ་སྟྭ་ས་མཱ་ཤཱ་ས་ཀ་ར་ན་མཿ་སྟུ་ཏེ་སཱ་ཧཱ་  
  
  
ཨ་མོ་གྷ་པཱ་ཥཱ་ཡ་སཱ་ཧཱ། ཨ་ཛི་ཏཱ་ཡ་སཱ་ཧཱ། ཨ་པ་རཱ་ཛི་ཏཱ་ཡ་སཱ་ཧཱ། ཨ་མི་ཏཱ་བྷཱ་ཡ་སཱ་ཧཱ། ཨ་མི་ཏཱ་བྷ་སུ་ཏྲཱ་ཡ་སཱ་ཧཱ། མཱ་ར་སཻ་ནཡ་པྲ་མརྡ་ནཱ་ཡ་སཱ་ཧཱ། ཨ་བྷ་ཡཱ་ཡ་སཱ་ཧཱ་  
ཨ་བྷ་ཡ་པྲ་དཱ་ཡ་སཱ་ཧཱ། ཛ་ཡཱ་ཡ་སཱ་ཧཱ། བི་ཛ་ཡཱ་ཡ་སཱ་ཧཱ། ཛ་ཡ་བི་ཛ་ཡཱ་ཡ་སཱ་ཧཱ། བ་ར་དཱ་ཡ་སཱ་ཧཱ་བ་ར་པྲ་དཱ་ཡ་སཱ་ཧཱ། ཨ་ཀཱ་ལ་མྲྀ་ཏྱུ་པྲ་ཤ་མ་ནཱ་ཡ་སཱ་ཧཱ། ཨི་དཉྩ་མེ་ཀ་རྨ་ཀུ་རུ་ན་  
མོ་སྟུ་ཏེ་སཱ་ཧཱ། ཨོཾ་ར་ཎ་ར་ཎ་ཧཱུཾ་ཕཊ་སཱ་ཧཱ། ཨོཾ་ཛ་ཡ་ཧཱུཾ་ཕཊ་སཱ་ཧཱ། ཨོཾ་ཛྲི་ཛྲི་ཛུཾ་སཱ་ཧཱ། ཨོཾ་ཧཱུཾ་ཛ་ཡ་སཱ་ཧཱ། ཨོཾ་ཧྲཾ་ཏྲཻ་ལོ་ཀྱ་བི་ཛ་ཡ་ཨ་མོ་གྷ་པཱ་ཤ་ཨ་པྲ་ཏི་ཧ་ཏ་ཧྲཱི་ཧཿ་ཧཱུཾ་ཕཊ་སཱ་ཧཱ། ཨོཾ་  
བ་སུ་པ་ཏི་སཱ་ཧཱ། ཨོཾ་ཨཱ་རོ་ལྀ་ཀ་སཱ་ཧཱ། ཨོཾ་བ་ཧུ་ལེ་བ་ཧུ་ལེ་སཱ་ཧཱ། ཨོཾ་ཨཱ་རོ་ལྀ་ཀ་ཧྲཱི་ཧྲཱི་ཧཱུཾ་ཕཊ་སཱ་ཧཱ་ནི་ཡ་ཏ་ཨ་ནི་ཡ་ཏ། བེ་དཱ་ནཱི་ཡ་ཨ་ཤུ་བྷ་སྱ་མེ་བྷ་ག་ཝཱན་ཀ་རྨ་ཎོ་ཨ་ཤེ་ཧ་ཏཱ་  
ཀཧ་ཡཾ་ཀུ་རུ་སཱ་ཧཱ། ཨོཾ་པདྨ་ཧ་སྟཱ་ཡ་སཱ་ཧཱ། ཨོཾ་བུདྡྷ་དྷ་རྨ་སཾ་གྷཱ་ཡ་སཱ་ཧཱ། བཀླགས་པས་ལས་ཐམས་ཅད་འགྲུབ་པ་ཡིན་ནོ། །དུས་གསུམ་དུ་བཟླས་ནས། མཚམས་མེད་པ་ལྔ་རྣམ་  
པར་དག་པར་འགྱུར་རོ། །ལས་ཀྱི་སྒྲིབ་པ་ཐམས་ཅད་རྣམ་པར་དག་པར་འགྱུར་རོ། །ཨ་ག་རུའི་བདུག་སྤོས་དང། ཐལ་བ་དང། ཆུ་དང་ཡུངས་ཀར་དང། སེང་ལྡེང་གི་ཕུར་བུ་  
ལ་སོགས་པས་མཚམས་བཅིང་པོ། །རིམས་ནད་ཐམས་ཅད་ལ་སྲུང་སྐུད་བཅིང་བར་བྱའོ། །ནད་ཐམས་ཅད་ལ་མར་རམ། མར་ནག་གམ། ཆུ་ལ་ཡོངས་སུ་བཟླས་ཏེ་སྦྱིན་པར་  
  
  
༄༅། །བྱའོ༑ ༑ལུས་ལ་ཁྱབ་པའི་ནད་ལ་མཚོན་ཆས་བཅད་ཅིང་སྲུང་སྐུད་ཀྱང་བྱའོ། །ལྟོ་ན་བ་ལ་ཚྭ་ཆུས་ཉམས་པར་བྱེད་པའམ། འཇིམ་བག་གམ། ཆུས་ཀྱང་  
བྱའོ༑ ༑མིག་གི་ནད་ལ་སྐུད་པ་དཀར་པོ་རྣ་བ་ལ་བཅིང་བར་བྱའོ་།སོའི་ནད་ལ་ཀཱ་ར་བའི་རའི་སོ་ཤིང་གིས་སོ། །མཚམས་བཅིང་བ་ལ་ནི། ཚོན་སྣ་ལྔའི་སྐུད་པ་ལ་ལན་ཉི་ཤུ་རྩ་གཅིག་གི་  
བར་དུ་ཡོངས་སུ་བཟླས་ནས་སེང་ལྡེང་གི་ཕུར་བུ་བཞི་ལ་བཅིངས་ཏེ་ཕྱོགས་བཞིར་གདབ་པར་བྱས་ན། མཚམས་བཅིངས་པ་ཡིན་ནོ། །ཐམས་ཅད་དུ་སྲུང་སྐུད་དམ། ཆུའམ། ཐལ་  
བས་བྱའོ། །གཟའ་ཐམས་ཅད་ལ་ཚོན་སྣ་ལྔའི་སྐུད་པས་བྱའོ་།རིམས་ཐམས་ཅད་ལ་སྐུད་པ་དཀར་པོས་བྱའོ། །སྦྲུལ་དང། སྲིན་བུ་དང། པ་སྤུ་བྱི་བ་དང། ལྷོག་པ་དང། གྲེ་བ་  
འགགས་པ་རྣམས་ལ་སྦྲང་རྩི་པི་པི་ལིང་དང་ལྡན་པས་བྱའོ་།མིག་གི་ནད་ལ་དྲི་ཞིམ་པོའི་ཆུའམ། རྒྱ་སྐྱེགས་ཀྱི་ཆུའམ་སྦྲང་རྩིའམ། ཤིང་མངར་གྱིས་བྱའོ། །རྩོད་པའི་དུས་  
ཐམས་ཅད་དུ་རྩོད་པ་དང། མི་སྙན་པར་བརྗོད་པ་ལ་ཆུ་ལ་ཡོངས་སུ་བཟླས་ཏེ་གདོང་བཀྲུ་བར་བྱའོ། །ཡུལ་གཞན་གྱི་རྒྱལ་པོའི་འཚེ་བ་ལ་ཡུལ་འཁོར་དུ་བུམ་པ་གང་བ་ཡང་དག་  
བར་བཞག་ནས་གཙང་མས་གོས་གཙང་མ་གྱོན་ཏེ་མཆོད་པ་ཆེན་པོ་བྱས་ཤིང་བཀླགས་ན། ཞི་བ་ཆེན་པོར་འགྱུར་རོ། །དེའི་ཆུས་ཀྱང་གཏོར་བར་བྱས་ནས་སེམས་ཅན་ཐམས་  
  
  
།ཉེ་བར་འཚེ་བ་ཐམས་ཅད་དང། ཡམས་རྣམས་ཞི་བ་ཡིན་ནོ། །ཕྱག་རྒྱ་ཙནྡན་གྱི་ཐིག་ལེ་ལ་ལན་ཉི་ཤུ་རྩ་གཅིག་གི་བར་དུ་ཡོངས་སུ་བཟླས་ན། མཚམས་མེད་པ་  
ཐམས་ཅད་ཟད་པར་བྱེད་དོ། །རྟག་ཏུ་བཟླས་ན་ཁྱིམ་སྲུང་བའོ་།པདྨའི་སྦྱིན་སྲེག་གིས་སེམས་ཅན་ཐམས་ཅད་ཀྱི་སྲུང་བའོ་།ཙནྡན་གྱི་སྦྱིན་སྲེག་གིས་གཟའ་དང། འབྱུང་པོ་དང་  
རྒྱུ་སྐར་ཐམས་ཅད་ལས་སྲུང་བའོ། །རྒྱལ་བ་དང། རྣམ་པར་རྒྱལ་བ་དང། གཞན་གྱིས་མི་ཐུབ་པ་དང། ན་གུ་ལི་དང། དྲིའི་ན་གུ་ལི་དང། དྷ་ར་ནི་དང། མི་འཇིགས་པའི་ལག་པ་དང་  
དབང་པོའི་ལག་པ་དང། དྲིའི་པྲི་ཡང་ཀུ་དང། ཏ་ཀ་ར་དང་འཁོར་ལོ་དང། འཁོར་ལོ་ཆེན་པོ་དང། རྣམ་པར་གནོན་པ་དང། སོ་མ་རཱ་ཛི་དང། སུ་ནཏ་ཏ་ཞེས་བྱ་བ་སྟེ། དེ་དག་གང་ཡང་རུང་  
བ་ལ་བརྒྱ་རྩ་བརྒྱད་ཀྱི་བར་དུ་ཡོངས་སུ་བཟླས་ནས་ནོར་བུ་ལྟ་བུར་བྱས་ནས་མགོ་བོ་དང། དཔུང་བ་ལ་བཅིང་བར་བྱའོ། །བྱིས་པ་རྣམས་ཀྱི་ནི། མགུལ་དུའོ། །བུད་མེད་རྣམས་ཀྱི་འདོམས་  
སུ་བཅངས་ན། རང་ཉིད་མཆོག་ཏུ་སྐལ་བ་དང་ལྡན་པར་བྱེད་དོ་།གཡང་མེད་པ་ཉམས་ནས་བུ་ཡང་སྟེར་རོ། །ནོར་བུ་འདི་བཅངས་པས་ཐམས་ཅད་དུ་སྲུང་བ་བྱས་པ་ཡིན་ནོ། །དུག་དང་མེས་མི་  
ཚུགས་སོ། །དུག་གིས་བྱས་པ་ཡང་སྐྱེ་བར་མི་འགྱུར་རོ། །ནད་བྱུང་བ་ཡང་མི་སྐྱེ་ཞིང་མྱུར་དུ་ཞི་བར་འགྱུར་རོ། །གཟའ་རབ་ཏུ་ཞི་བར་འགྱུར་རོ། །རླུང་དང། སྤྲིན་དང། ཐོག་ནི། ཆུས་རེངས་པར་  
  
  
༄༅། །བྱེད་དོ༑ ༑ཀཱ་ར་བའི་རའི་ལྕུག་མས་ནི། ལས་ཐམས་ཅད་བྱེད་དོ། །འཕགས་པ་སྤྱན་རས་གཟིགས་དབང་ཕྱུག་གི་སྙིང་པོ་མཆོག་ཏུ་གྲུབ་པ་འདིས་མ་བསྒྲུབས་པར་  
ཡང་ལས་འདི་རྣམས་བྱེད་དོ། །དེ་ནས་སྒྲུབ་པར་འདོད་ན། ཐང་སྐུའི་ཆོ་ག་ནི། ཚོན་སྣ་མ་ལུས་པས་སངས་རྒྱས་ཀྱི་སྐུ་གཟུགས་མཉམ་པར་བྲི་བར་བྱ་སྟེ། འཕགས་པ་སྤྱན་རས་གཟིགས་  
དབང་ཕྱུག་རལ་པའི་ཅོད་པན་འཆང་བ་རི་དྭགས་ཀྱི་པགས་པས་སྨད་དཀྲིས་བྱས་ཤིང་ཕྱུགས་བདག་ག་ཆ་ལུགས་འཆང་བ་རྒྱན་ཐམས་ཅད་ཀྱིས་བརྒྱན་པར་བྱའོ། །ལྷ་བཟོ་མཁན་གསོ་  
སྦྱོང་དང་ལྡན་པས་རི་མོར་བྲི་བར་བྱའོ། །དེ་ནས་སྒྲུབ་པ་པོས་སྐུ་གཟུགས་དེའི་མདུན་དུ་བ་ལང་གི་ལྕི་བས་དཀྱིལ་འཁོར་བྱས་ལ་མེ་ཏོག་དཀར་པོ་བཀྲམ་སྟེ་དྲི་ཞིམ་པོའི་ཆུས་བཀང་  
བའི་བུམ་པ་བརྒྱད་གཞག་པར་བྱའོ། །ཉེ་བར་སྤྱོད་པ་བརྒྱད་དང། ཉེ་བར་མཁོ་བ་དྲུག་ཅུ་རྩ་བཞི་དང། ཁྲག་མེད་པའི་གཏོར་མ་ཤ་དང་བཅས་པ་བྱའོ། །ཨ་ག་རུའི་བདུག་སྤོས་བསྲེགས་  
ལ་རིག་པ་སྟོང་ཕྲག་བརྒྱད་བཟླ་བར་བྱའོ། །ཉིན་ཞག་གཅིག་ཏུ་སྨྱུང་བར་གནས་པའམ། དཀར་གསུམ་ཟ་ཞིང་དུས་གསུམ་དུ་ཁྲུས་བྱས་ནས་གོས་གཙང་མ་གྱོན་པར་གྱུར་པས་བཟླས་  
པ་བྱའོ༑ ༑དེ་ནས་སྐུ་གཟུགས་ཀྱི་མདུན་དུ་རང་ཉིད་བྲིས་པ་བལྟས་ཏེ་དེ་མཐོང་བས་དགའ་བར་འགྱུར་རོ། །ཇི་སྲིད་དུ་འཕགས་པ་སྤྱན་རས་གཟིགས་དབང་ཕྱུག་བྱོན་ཏེ་བསམ་པ་ཐམས་  
  
  
།ལྡོང་རོས་སམ་མིག་སྨན་ལ་ཡོངས་སུ་བཟླས་ཏེ་མིག་ལ་བསྐུས་ན། དེ་ནས་མི་སྣང་བར་འགྱུར་ཞིང་ནམ་མཁའ་ལ་འགྲོ་བར་འགྱུར་རོ། །ཡང་དག་པར་རྨོངས་  
པ་མེད་པའི་ཚོགས་ཞེས་བྱ་བའི་ཏིང་ངེ་འཛིན་རབ་ཏུ་འཐོབ་བོ་།སྒྲུབ་པ་པོ་གང་འདོད་པ་དེ་འདིས་བྱེད་དོ་ཞེས་བྱའོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང། བྱང་ཆུབ་སེམས་  
དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་དང། དགེ་སློང་དེ་དག་དང། བྱང་ཆུབ་སེམས་དཔའ་དེ་དག་དང་གཙང་མའི་རིས་ཀྱི་ལྷའི་བུ་དེ་དག་དང། ལྷ་དང། མི་  
དང། ལྷ་མ་ཡིན་དང། དྲི་ཟར་བཅས་པའི་འཇིག་རྟེན་ཡི་རང་སྟེ་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་དོན་ཡོད་ཞགས་པའི་སྙིང་པོ་ཞེས་བྱ་བ་ཐེག་པ་  
ཆེན་པོའི་མདོ་རྫོགས་སོ།། །།རྒྱ་གར་གྱི་མཁན་པོ་ཨ་མོ་གྷ་བཛྲ་དང། བོད་ཀྱི་ལོཙྪ་བ་དགེ་སློང་རིན་ཆེན་གྲགས་པས་བསྒྱུར་ཅིང་ཞུས་ཏེ་གཏན་ལ་ཕབ་པ།། །།  
