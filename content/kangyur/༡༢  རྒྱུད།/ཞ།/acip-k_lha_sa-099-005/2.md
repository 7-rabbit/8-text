  
མཆེ་ཚོགས་འཁོར་དུ་བསྐོར་ཞིང་འདོད་ཆགས་འཇོམས་པའི་རྡོ་རྗེ་ཟ་བ་མོ་དང། ཐལ་ཆེན་རཀྟས་རྡོ་རྗེ་སྐུ་ལ་བརྒྱན་མ་དང། སྤུ་གྲི་མགོ་གཅོད་བྷནྡྷ་  
འཐུང་ཞིང་གསོད་ལ་དགའ་བ་མོ་དང། རྡོ་རྗེ་ཞགས་པ་འཆིང་ཞིང་ཁྲག་འཐུང་ཞལ་དུ་སྟོབ་པ་དང། མཐིང་ནག་འགྱིང་སྟབས་རྡོ་རྗེ་ཤྭ་ན་ཁྱི་མགོ་ཅན་དང། གློ་སྙིང་འདྲེན་པའི་  
རྡོ་རྗེ་ལྕགས་ཀྱུ་འཛིན་མ་དང། ཕྲག་དོག་འཇོམས་པར་བྱེད་པའི་རྡོ་རྗེ་ཟ་བ་དང། དམར་ནག་འགྱིང་བའི་བྱ་རྒོད་མགོ་ཅན་དང་ཞིང་ཆེན་རྒྱུ་འདྲེན་གཏི་མུག་འཇོམས་པར་བྱེད་མ་  
དང༑ གཤོག་ཚོགས་མང་པོས་བསྐོར་བའི་ཐོད་རློན་འཛིན་མ་དང་སེར་ནག་འགྱིང་བའི་ཕོ་རོག་མགོ་ཅན་དང། ཀླུ་རྣམས་འདུམ་པར་བྱེད་པའི་སྔགས་དང་ཕྱག་རྒྱ་འཆང་མ་དང་  
མཐིང་ནག་འགྱིང་བ་བྱ་རོག་མགོ་ཅན་དང། སེར་ནག་གསོད་པར་བྱེད་པའི་མགོ་ཅན་དང། ཤ་ཁྲག་ཟ་བའི་མཁའ་འགྲོ་དབུ་གསུམ་མ་དང་ལྕགས་ཀྱུ་འདྲེན་པའི་མི་འཇིགས་སྦྱོར་  
བ་དང། རྡོ་རྗེ་བཀའི་ཕོ་ཉ་སྤྱན་གསུམ་མཆེ་བ་ཅན་དང། རྡོ་རྗེ་བྲན་མོ་གཏུམ་བག་ཅན་དང། འཇིགས་པའི་གཟུགས་ཅན་རྡོ་རྗེ་ཁྲག་འཐུང་མ་དང། སྙིང་རྗེ་ཕག་གི་མགོ་ཅན་དང་  
རྡོ་རྗེ་སྦྲུལ་གྱི་མགོ་ཅན་དང། རྡོ་རྗེ་གཟིགས་གི་མགོ་ཅན་དང་རྡོ་རྗེ་བྱི་བའི་མགོ་ཅན་དང། རྡོ་རྗེ་ཕ་ཝང་མགོ་ཅན་དང། རྡོ་རྗེ་དྲེད་ཀྱི་མགོ་ཅན་དང། རྡོ་རྗེ་དོམ་གྱི་མགོ་ཅན་དང། རྡོ་རྗེ་  
  
  
༄༅། །སྦིག་པའི་མགོ་ཅན་དང། རྡོ་རྗེ་ཝའི་མགོ་ཅན་དང། རྡོ་རྗེ་སྟག་གི་མགོ་ཅན་དང། རྡོ་རྗེ་རྟའི་མགོ་ཅན་དང། རྡོ་རྗེ་སྤྱང་ཀིའི་མགོ་ཅན་དང། རྡོ་རྗེ་  
པུ་ཤུད་ཀྱི་མགོ་ཅན་དང། རྡོ་རྗེ་ཤ་བའི་མགོ་ཅན་དང། རྡོ་རྗེ་སྐྱིན་གྱི་མགོ་ཅན་དང། རྡོ་རྗེ་ཕག་གི་མགོ་ཅན་དང། རྡོ་རྗེ་རྔ་མོའི་མགོ་ཅན་དང། རྡོ་རྗེ་བྱ་རོག་མགོ་ཅན་དང་  
རྡོ་རྗེ་སྤང་ཏིའི་མགོ་ཅན་དང། རྡོ་རྗེ་ས་[?]ཀའི་མགོ་ཅན་དང་རྡོ་རྗེ་ཁའི་མགོ་ཅན་དང། རྡོ་རྗེ་སྤྲེའུ་མགོ་ཅན་དང། རྡོ་རྗེ་ཁུ་བྱུག་མགོ་ཅན་དང། རྡོ་རྗེ་སེངྒེའི་མགོ་ཅན་དང། རྡོ་རྗེ་  
ཕ་ཝང་གི་མགོ་ཅན་དང། རྡོ་རྗེ་ཤ་པའི་མགོ་ཅན་དང། རྡོ་རྗེ་སྲིན་བྱའི་མགོ་ཅན་དང། རྡོ་རྗེ་སྲེ་མོའི་མགོ་ཅན་དང། རྡོ་རྗེ་ཟེར་མོའི་མགོ་ཅན་དང། རྡོ་རྗེ་དམག་པ་ཐང་གོག་གི་མགོ་  
ཅན་དང། རྡོ་རྗེ་ཉི་མའི་ཞགས་པ་ཅན་དང། རྡོ་རྗེ་མེ་ལྕེ་གློག་ཕྲེང་འཛིན་དང། རྡོ་རྗེ་སྲིན་མོ་མདུང་འཕེན་པ་དང། རྡོ་རྗེ་རལ་གྲི་སྒྲ་འབྱིན་མ་དང། རྡོ་རྗེ་ཀླུ་མོ་ཐོག་འབེབས་མོ་དང་རྡོ་རྗེ་  
འཇིགས་བྱེད་བ་ལང་གི་སྣ་དང། རྡོ་རྗེ་གནོད་སྦྱིན་ཁྱུང་མ་དང། རྡོ་རྗེ་ལག་ན་ཁྲག་ཐོགས་མ་དང། རྡོ་རྗེ་ཟླ་བ་སྐར་མདའ་ལྟར་གཏོང་བ་དང། རྡོ་རྗེ་དམ་ཚིག་སྲུང་མ་དཔལ་ཕྲེང་  
མ་དང། རྡོ་རྗེ་ལག་ན་ཕུར་བུ་འདྲིལ་མ་དང། རྡོ་རྗེ་རི་རབ་སྙིལ་བའི་རྔམ་སྟངས་ཅན་དང། རྡོ་རྗེ་དམར་མོ་སྤྱན་གསུམ་ཤིན་ཏུ་མི་སྲུན་མ་དང། རྡོ་རྗེ་ཅིར་ཡང་འགྱུར་བའི་རྫུ་འཕྲུལ་  
  
  
རྡོ་རྗེ་མཁའ་འགྲོ་མའི་མགྱོགས་མ་དང་རྡོ་རྗེ་སྨུག་ནག་གཏིབས་པའི་མེད་དབལ་ཅན་དང། རྡོ་རྗེ་ཀེང་རུས་འཆའ་བའི་ཚེམས་རྣོན་མ་དང། རྡོ་རྗེ་བཞད་མ་ཤིན་ཏུ་  
གད་རྒྱངས་ཆེན་མོ་དང། རྡོ་རྗེ་ནང་གྲོལ་འདྲེན་མ་ཀངྐའི་མགོ་ཅན་མ་དང། རྡོ་རྗེ་སྒྲ་འབྱིན་འབྲུག་སྒྲོགས་མ་དང། རྡོ་རྗེ་བདུད་རྩི་རིན་ཆེན་ཆར་འབེབས་མ་དང། རྡོ་རྗེ་ཤུགས་འཆང་རྡོ་རྗེ་  
སྒྲོལ་མ་དང། རྡོ་རྗེ་དབང་མོ་རྡོ་རྗེ་སྡེར་མོའི་ཚོགས་དང། རྡོ་རྗེ་ཤན་པ་སྤུ་གྲི་རྣོན་པའི་སོ་ཅན་དང། རྡོ་རྗེ་གོ་ཆ་སྲ་བར་བྱེད་པ་དང། རྡོ་རྗེ་སྤྲིན་ཚོགས་མང་པོ་སྡུད་པར་བྱེད་པ་དང་རྡོ་རྗེ་འུར་  
འུར་ཤིག་ཤིག་གཡོ་བར་བྱེད་པ་དང། རྡོ་རྗེ་རྐན་སྒྲ་རྡེབ་པའི་དྲག་ཤུལ་ཅན་ཆེན་མོ་དང། རྡོ་རྗེ་ཟ་བར་བྱེད་པའི་ཕཊ་ཕཊ་སྒྲོགས་མ་དང། རྡོ་རྗེ་བརྐྱང་བསྐུམ་གཤིན་རྗེ་གནོན་མ་དང། རྡོ་རྗེ་ཞིང་ཆེན་  
ཁྲག་འཛག་ཐོད་རློན་སྐུ་ལ་བརྒྱན་པ་དང། རྡོ་རྗེ་དྲག་པོའི་ང་རོ་འབྱིན་པའི་གདོང་གསུམ་མ་དང། རྡོ་རྗེ་ཡུད་ཙམ་འདུལ་ཕྱོགས་བཅུར་འཕྲོ་མ་དང། རྡོ་རྗེ་སེངྒེ་སྟབས་སུ་མཆོད་པའི་ང་རྒྱལ་ཅན་དང་  
རྡོ་རྗེ་སྤྲུལ་པ་མང་པོ་འགྱེད་པའི་བྱ་ཁྲ་ཁྱི་སྒྱིགས་ཅན་དང། རྡོ་རྗེ་སྟིར་གནས་ཉུལ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་དམ་ཚིག་གི་ཚོགས་ཉུལ་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་ཕྱི་ནང་མཚམས་ཉུལ་མ་  
བྱ་ཁྲ་ཁྱི་སྒྱིགས་ཅན་དང། རྡོ་རྗེ་དམ་ཚིག་གི་རྗེས་གཅོད་མ་བྱ་ཁྲ་ཁྲི་སྒྱིགས་ཅན་དང། རྡོ་རྗེ་བྱའི་སྦྱོར་ཉུལ་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་འདོད་ཆགས་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་དུར་  
  
  
༄༅། །ཁྲོད་རོ་ཟ་འདུལ་བའི་བྱ་ཁྲ་ཁྱི་སྒྱིགས་ཅན་དང་རྡོ་རྗེ་དམར་མོ་བཀྲ་གསལ་དབང་སྡུད་མ་དང། རྡོ་རྗེ་སེར་མོ་སྦྲུལ་གྱི་སྐ་རགས་ཅན་དང། རྡོ་རྗེ་གནམ་ལྕགས་  
འུར་མོ་ཐོག་འབེབས་མ་དང། རྡོ་རྗེ་རྒྱལ་བྱེད་སྔགས་པར་བྱེད་མ་དང། རྡོ་རྗེ་བསྡམས་པས་སྲིན་མོ་བརྒྱལ་བར་བྱེད་མ་དང། རྡོ་རྗེ་ཁ་ནས་མི་ཁྲག་རྟ་ཁྲག་འཛག་མ་དང། རྡོ་རྗེ་དབུ་སྟོང་ཕྱག་སྟོང་  
བདུད་ཀྱི་དཔུང་རྣམས་འདུལ་བར་བྱེད་མ་དང། རྡོ་རྗེ་འབུམ་ཕྲག་ཡངས་པའི་མཁའ་འགྲོ་ཆེན་མོ་དང། རྡོ་རྗེ་རལ་པ་སྤྱི་གཙུག་འཁྱིལ་མ་དང། རྡོ་རྗེ་སྐུས་རོལ་པའི་མཁའ་འགྲོ་འབར་མ་  
དང། རྡོ་རྗེ་གསུང་གི་སྤྲུལ་པ་ཕྱོགས་བཅུར་འགྱེད་མ་དང། རྡོ་རྗེ་ཐུགས་ཀྱི་སྒྱུ་འཕྲུལ་མངའ་བ་ཆེན་མོ་དང། རྡོ་རྗེ་ཐུགས་ཀྱི་སྒྱུ་འཕྲུལ་དབང་ཕྱུག་མོ་དང། རྡོ་རྗེ་རིན་ཆེན་སྐུའི་དབང་ཕྱུག་མ་དང་  
རྡོ་རྗེ་པདྨོ་དབང་ཕྱུག་མ་དང། རྡོ་རྗེ་དབྱིངས་ལ་སྦྱོར་ཞིང་སྟན་བྱེད་མ་དང། རྡོ་རྗེ་མགྱོགས་མ་དབུ་དགུ་མ་དང། རྡོ་རྗེ་སྒྲ་འབྱིན་མ་དང། རྡོ་རྗེ་ཚེར་ན་[?] རྡོ་རྗེ་རིག་  
བྱེད་ཀུན་ལ་འཁྱམས་དང། རྡོ་རྗེ་དམར་ནག་དབུ་གསུམ་མ་དང། རྡོ་རྗེ་སྔོ་ནག་རལ་པ་ཅན་ཆེན་མོ་དང། རྡོ་རྗེ་ལྗང་ནག་དབུ་བརྒྱ་མ་དང། རྡོ་རྗེ་ལྗང་སྔོ་དབུ་དྲུག་མ་དང། རྡོ་རྗེ་བ་ལང་གི་མགོ་  
ཅན་མ་དང། རྡོ་རྗེ་སེར་ནག་དབུ་བཅོ་ལྔ་མ་དང། རྡོ་རྗེ་སྨུག་ནག་དབུ་བརྒྱ་མ་དང། རྡོ་རྗེ་ལྗང་སེར་ཁྲོ་གཏུམ་དབུ་དགུ་མ་དང། རྡོ་རྗེ་སེར་མ་དབུ་གཅིག་མ་དང། རྡོ་རྗེ་དཀར་མོ་དབུ་ལྔ་མ་དང་  
  
  
རྡོ་རྗེ་སྙེ་མས་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་སེར་མོ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་དུར་ཁྲོད་ཀྱི་བདག་མོ་བྱ་ཁྱི་སྒྱིགས་ཅན་དང་རྡོ་རྗེ་གཏུན་ཁུང་མ་བྱ་ཁྲ་ཁྱི་སྒྱིགས་ཅན་དང་  
རྡོ་རྗེ་མདའ་བསྙག་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་སྐུལ་བྱེད་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་རླུང་འབྱིན་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་རྫོད་བྱེད་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་འཇིགས་  
བྱེད་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་བདུད་རྩི་སྦྱོར་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་འཕྲོག་མ་བརླག་བྱེད་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་རྨོངས་བྱེད་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་ཡིད་  
འཕྲོག་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་ཕྲག་འཇོམས་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་ཚེ་འཇོམས་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་རྨོངས་བྱེད་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་སྲིན་མོ་སྙིང་ཟན་  
མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་སྐུལ་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་འབེབས་མ་བྱ་ཁྲ་ཁྱི་སྒྱིགས་ཅན་དང་རྡོ་རྗེ་དཔལ་བདག་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་རྐན་འཇིབ་མ་བྱ་ཁྲ་ཁྱི་སྒྱིགས་ཅན་  
དང༑ རྡོ་རྗེ་གནས་མ་མགྱོགས་བྱེད་མ་བྱ་ཁྲ་ཁྱི་སྒྱིགས་ཅན་དང། རྡོ་རྗེ་སྒྲུབ་པ་ཚེ་འཛིན་མ་བྱ་ཁྲ་ཁྱི་སྒྲིགས་ཅན་དང། རྡོ་རྗེ་ཐོད་རློན་དང་སྦྲུལ་ནག་འཁྱིལ་བ་ཅན་དང། རྡོ་རྗེ་ཞིང་ཆེན་སྟོད་གཡོགས་ཆུ་  
སྲིན་སྨད་གཡོགས་ཅན་དང། རྡོ་རྗེ་ཟ་བྱེད་ཁ་འབར་མ་དང། རྡོ་རྗེ་ནམ་མཁའ་ལྡིང་དང། རྡོ་རྗེ་ཁྲ་དང། འུག་པ་དང། རྡོ་རྗེ་བྱ་རྒོད་ཆེན་མོ་དང། རྡོ་རྗེ་བྱིན་ལག་དང། རྡོ་རྗེ་ཀངྐའི་ལུས་ལ་ཆུ་སྲིན་གྱི་  
  
  
༄༅། །མགོ་ཅན་དང། རྡོ་རྗེ་གཤོག་པ་གཏམས་པ་དང། རྡོ་རྗེ་སྡེར་མོ་ལྕགས་ཀྱུ་མ་དང། རྡོ་རྗེ་མཆུ་སྟེ་གཅིག་མའི་གདོང་ཅན་དང། རྡོ་རྗེ་སོ་གྲི་ཅན་དང། རྡོ་རྗེ་ཁ་གདངས་  
མ་དང། རྡོ་རྗེ་ཀརྨ་མུད་ཀ་ར་དང། རྡོ་རྗེ་འཇིགས་པར་བྱེད་པར་བྱེད་པའི་གཟུགས་ཅན་དང། རྡོ་རྗེ་སྨིགས་བུའི་མགོ་ཅན་དང། རྡོ་རྗེ་ཁྭའི་མགོ་ཅན་དང། རྡོ་རྗེ་ཡིད་ལས་བྱུང་བའི་འདུན་  
པ་མོ་དང། རྡོ་རྗེ་མྱོས་པ་མོ་དང། རྡོ་རྗེ་དྲ་བ་མོ་དང། རྡོ་རྗེ་ཏིང་ངེ་འཛིན་དང། རྡོ་རྗེ་བྱེད་པ་དང། རྡོ་རྗེ་དང་བ་མོ་དང། རྡོ་རྗེ་ཁ་སྤུ་ཅན་དང། རྡོ་རྗེ་རལ་གྲི་སྤུ་ཅན་དང། རྡོ་རྗེ་ལྕགས་ཀྱི་པགས་  
པ་ཅན་དང། རྡོ་རྗེ་ཟངས་ཀྱི་ཁ་སྦུ་ཅན་དང། རྡོ་རྗེ་ཀ་ལི་པི་ཀའི་དབྱིངས་ཅན་དང། རྡོ་རྗེ་དབང་སྦྱིན་མའི་ཚོགས་དང། རྡོ་རྗེ་དགྱེས་པ་ཆེན་མོའི་ཚོགས་དང། རྡོ་རྗེ་སྒྱུ་འཕྲུལ་གྱི་ཚོགས་དང་  
རྡོ་རྗེ་ཏིང་ངེ་འཛིན་གྱི་ཚོགས་དང། རྡོ་རྗེ་སྙོམས་པར་འཇུག་པའི་ཚོགས་དང། རྡོ་རྗེ་ཆེད་དུ་འཛིན་པའི་ཚོགས་དང། རྡོ་རྗེ་བྱིན་གྱིས་བརླབས་པའི་ཚོགས་དང། རྡོ་རྗེ་རབ་ཏུ་གཏོགས་པའི་ཆོས་དང། རྡོ་  
རྗེ་གསང་བའི་ཚོགས་དང། རྡོ་རྗེ་གཟུགས་ཀྱི་ཚོགས་དང། རྡོ་རྗེ་སྒྲའི་ཚོགས་དང། རྡོ་རྗེ་དྲིའི་ཚོགས་དང། རྡོ་རྗེ་རོའི་ཚོགས་དང། རྡོ་རྗེ་རེག་གི་ཚོགས་དང། རྡོ་རྗེ་ཁྲོ་མོའི་ཚོགས་དང་རྡོ་རྗེ་གོས་  
གྱོན་པའི་ཚོགས་དང། རྡོ་རྗེ་བཟའ་བཏུང་གི་ཚོགས་དང། རྡོ་རྗེ་བྲོ་གར་གྱི་ཚོགས་དང། རྡོ་རྗེ་ངོ་མཚར་གྱི་ཚོགས་དང། རྡོ་རྗེ་ལྷ་མོའི་ཚོགས་དང། རྡོ་རྗེ་ཀླུ་མོའི་ཚོགས་དང། རྡོ་རྗེ་དབྱེ་བར་བྱེད་མའི་  
  
  
རྡོ་རྗེ་པདྨོ་ཕྲེང་བ་མའི་ཚོགས་དང། རྡོ་རྗེ་བདེ་བ་མོའི་ཚོགས་དང། རྡོ་རྗེ་སྤྲིན་སྡུད་མའི་ཚོགས་དང་རྡོ་རྗེ་དགྱེས་པ་མོའི་ཚོགས་དང། རྡོ་རྗེ་མཉམ་པའི་ཚོགས་དང་རྡོ་རྗེ་  
ཉི་ཟླའི་འོད་ཀྱི་ཚོགས་དང། རྡོ་རྗེ་མཁའ་འགྲོ་མའི་ཚོགས་དང་རྡོ་རྗེ་ཡིད་བཞིན་གྱི་ཚོགས་དང། རྡོ་རྗེ་མཆོག་ཕྲན་འཛིན་པའི་ཚོགས་དང། རྡོ་རྗེ་ཞིང་འཛིན་པའི་ཚོགས་དང། རྡོ་རྗེ་ང་རྒྱལ་  
ཅན་ཀྱི་ཚོགས་དང། རྡོ་རྗེ་ཐིམ་པར་བྱེད་པའི་ཚོགས་དང། རྡོ་རྗེ་ངོ་མཚར་ཆེན་པོའི་ཚོགས་དང། རྡོ་རྗེ་འཁོར་ལོ་མའི་ཚོགས་དང། རྡོ་རྗེ་པདྨོའི་ཚོགས་དང། རྡོ་རྗེ་ཁྲོ་བོའི་  
ཚོགས་དང། རྡོ་རྗེ་མཉམ་པར་རྫོགས་པའི་ཚོགས་དང། རྡོ་རྗེ་བཀའ་ཉན་སྤྲུལ་པའི་ཚོགས་དང། རྡོ་རྗེ་དངོས་གྲུབ་ལས་ཀྱི་ཚོགས་དང། རྡོ་རྗེ་སྤྱོད་པས་ཅི་ལའང་ཐོགས་པ་  
མེད་པའི་ཚོགས་དང། རྡོ་རྗེ་རིགས་སུ་ཐབས་མཁས་པའི་ཚོགས་དང་རྡོ་རྗེ་འོད་འཕྲོ་བ་འབར་བའི་ཚོགས་དང། རྡོ་རྗེ་ཆགས་པ་མེད་པའི་ཚུལ་དུ་གནས་པའི་ཚོགས་དང། རྡོ་རྗེ་སྡུག་བསྔལ་སེལ་བར་  
བྱེད་པའི་ཚོགས་དང། རྡོ་རྗེ་རིགས་སུ་སྐྱེས་པའི་ཚོགས་དང། རྡོ་རྗེ་མེ་སྟག་ཕྲ་མོའི་ཚོགས་དང། རྡོ་རྗེ་སེམས་མ་ཡེ་ཤེས་སྣང་བའི་ཚོགས་དང། རྡོ་རྗེ་མེད་པའི་ཚོགས་དང། རྡོ་རྗེ་སྙོམས་ལས་མེད་  
པའི་ཚོགས་དང། རྡོ་རྗེ་སྒྱིད་ལུག་མེད་པའི་ཚོགས་དང། རྡོ་རྗེ་ཐེ་ཚོམ་མེད་པར་སྒྲུབ་པའི་ཚོགས་དང། རྡོ་རྗེ་གསང་བ་མའི་ཚོགས་དང། རྡོ་རྗེ་རབ་ཏུ་དགྱེས་པ་མོའི་ཚོགས་དང། རྡོ་རྗེ་རོལ་མོའི་  
  
  
༄༅། །ཚོགས་དང། རྡོ་རྗེ་རྣམ་པར་སྤྲོས་བའི་ཚོགས་དང། རྡོ་རྗེ་རྒྱན་བཀོད་པ་མོའི་ཚོགས་དང། རྡོ་རྗེ་བསྟན་པ་མོའི་ཚོགས་དང། རྡོ་རྗེ་ནམ་མཁའ་ལ་རྒྱུ་བ་མོའི་ཚོགས་  
དང། རྡོ་རྗེ་སྐྱོན་དག་པ་མོའི་ཚོགས་དང། རྡོ་རྗེ་ཕྱོགས་འཛིན་པ་མོའི་ཚོགས་དང། རྡོ་རྗེ་གདུལ་བ་མོའི་དགོངས་པའི་ཚོགས་དང་རྡོ་རྗེ་རྟེན་པ་མོའི་ཚོགས་དང། རྡོ་རྗེ་ཚིགས་མཚོན་པ་མོའི་  
ཚོགས་དང། རྡོ་རྗེ་གབ་པ་མོའི་ཚོགས་དང། རྡོ་རྗེ་སྦས་པ་མོའི་ཚོགས་དང། རྡོ་རྗེ་ཐུགས་འཛིན་པ་མོའི་ཚོགས་དང། རྡོ་རྗེ་འབྱུང་བ་མོའི་ཚོགས་དང། རྡོ་རྗེ་ཤེས་རབ་འཛིན་པ་མོའི་ཚོགས་  
དང། རྡོ་རྗེ་བདེ་བའི་ཚོགས་དང། རྡོ་རྗེ་རོལ་མོའི་ཚོགས་དང་རྡོ་རྗེ་ཐུགས་ཀྱི་ཡེ་ཤེས་འཛིན་པའི་ཚོགས་དང། རྡོ་རྗེ་དྲང་སྣང་མོའི་ཚོགས་དང། རྡོ་རྗེ་རང་བྱུང་མོའི་ཚོགས་དང། རྡོ་རྗེ་ཀུན་  
ཏུ་མང་བའི་ཚོགས་དང། རྡོ་རྗེ་ཤེས་རབ་ཀྱི་མིག་དང་ལྡན་པའི་ཚོགས་དང། རྡོ་རྗེ་ཀུན་བཟང་ལོངས་སྤྱོད་གནས་པའི་ཚོགས་དང་རྡོ་རྗེ་རྨོངས་པར་བྱེད་པ་མོའི་ཚོགས་དང། རྡོ་རྗེ་སྲོག་ཟ་  
བར་བྱེད་པ་མོའི་ཚོགས་དང། རྡོ་རྗེ་ཟ་མོའི་ཚོགས་དང། རྡོ་རྗེ་ཁྲག་ཟ་བའི་ཚོགས་དང། རྡོ་རྗེ་ཚིལ་ཟ་བའི་ཚོགས་དང། རྡོ་རྗེ་རྐང་ཟ་བའི་ཚོགས་དང། རྡོ་རྗེ་བསོད་ནམས་གཏེར་འཆང་བའི་ཚོགས་  
དང། རྡོ་རྗེ་ཡེ་ཤེས་དཀྱིལ་འཁོར་དང་ལྡན་པའི་ཚོགས་དང། རྡོ་རྗེ་སྒྲ་མཐའ་ཡས་པའི་ཚོགས་དང། རྡོ་རྗེ་ཡོན་ཏན་འཕྲིན་ལས་ཀྱི་ཚོགས་དང། རྡོ་རྗེ་ལྷུན་གྱིས་གྲུབ་པའི་ཚོགས་དང། རྡོ་རྗེ་  
  
  
རྡོ་རྗེ་རྒྱུ་ལས་འབྱུང་བ་མོའི་ཚོགས་དང། རྡོ་རྗེ་གཏུམ་བག་ཅན་དང། རྡོ་རྗེ་གདུག་པ་གཏོང་པ་སྦྲུལ་གྱི་ཆུན་པོ་ཅན་དང། རྡོ་རྗེ་འཇིགས་པའི་མགོ་བརྒྱད་  
པ་དང། རྡོ་རྗེ་མགོ་སྣ་ཚོགས་པར་སྤྲུལ་པའི་ཚོགས་དང། རྡོ་རྗེ་ལུས་སྟོང་ལ་མགོ་བཅུ་པ་དང། རྡོ་རྗེ་ལུས་བརྒྱ་ལ་མགོ་གཅིག་པའི་ཚོགས་དང། རྡོ་རྗེ་ལུས་སྣ་ཚོགས་དང། རྡོ་རྗེ་ཡན་ལག་  
འབུམ་ཡོད་པ་དང། རྡོ་རྗེ་གདུག་པའི་ལག་ཆ་སྣ་ཚོགས་ཐོགས་པ་དང། རྡོ་རྗེ་ལུས་བརྒྱ་ལ་མགོ་སྟོང་ཡོད་པ་དང། རྡོ་རྗེ་ལུས་བརྒྱ་ལ་མགོ་བརྒྱ་པ་དང། རྡོ་རྗེ་ལུས་བཅུ་ལ་མགོ་གཅིག་པ་དང་  
མགོ་བརྒྱད་པ་ལ་རྐང་པ་བརྒྱད་པ་དང། མགོ་དགུ་པ་ལ་རྐང་པ་གཅིག་པ་དང། དེའི་འཁོར་གྱི་ཡང་སྤྲུལ་གྱི་ཕོ་ཉ་ནི། ལྕགས་ཀྱི་ཁྱི་སྟེ་རྐང་གསུམ་པོ་དང། ལོང་བ་རྒྱབ་སྒྲེལ་བ་དང། ནག་པོ་མགོ་དགུ་  
པའོ༑ ༑ཤར་གྱི་དཀར་མོ་སྦྱང་དུང་གི་ཁྱི་མོ་ཆེན་མོ་དང་ལྷོའི་སྦྲུལ་གྱི་ཞགས་པ་ཅན་དང། ནུབ་ཀྱི་དམར་མོ་ཟངས་ཀྱི་མཆེ་བ་ཅན་དང། བྱང་གི་སེར་མོ་དྲིལ་བུ་ཅན་དང། འདི་རྣམས་ཀྱི་ཕོ་ཉ་མོ་  
ནི༑ ཤར་གྱི་རྡོ་རྗེ་སྡེར་མོ་དང། ལྷོའི་ནག་མོ་དུང་གདུབ་མ་དང། ནུབ་ཀྱི་དམར་མོ་སེངྒེའི་མགོ་ཅན་དང། བྱང་གི་སེར་མོ་ལས་ཀྱི་བདག་མོ་དང། རྡོ་རྗེ་རུས་ཆེན་ཕྲེང་བ་ཅན་དང། རྡོ་རྗེ་ཟངས་  
ཀྱི་ཕྲེང་བ་ཅན་དང། རྡོ་རྗེ་ལྕགས་ཀྱི་ཕྲེང་བ་ཅན་དང། རྡོ་རྗེ་རལ་གྲིའི་སོ་ཅན་དང། རྡོ་རྗེ་ནམ་མཁའི་གུང་གཅོད་མ་དང་རྡོ་རྗེ་ཉི་མའི་ཟེར་ཞོན་མ་དང། རྡོ་རྗེ་ཆུ་བོའི་གཞུང་འདྲལ་མ་དང། རྡོ་རྗེ་  
  
  
༄༅། །རྒྱ་མཚོའི་གཏིང་དཀྲུག་མ་དང། འདི་རྣམས་ཀྱི་སྐུ་མདོག་ནི། སྣ་ཚོགས་པའོ། །ཕྱག་ན་མཚོན་ཆ་སྣ་ཚོགས་པའོ། །དྲག་བྱེད་དེ་བདག་པོས་སྒྲོལ་བར་བྱེད་པའོ། །  
དེ་ནས་བཅོམ་ལྡན་འདས་དཔལ་ཧེ་རུ་ཀས་སྐུ་དང་གསུང་དང་ཐུགས་རྡོ་རྗེ་ལས་ཕོ་ཉའི་ལས་འདི་གསུངས་སོ། །ཨོཾ་ཧཱུཾ། ཕོ་ཉ་སུམ་བརྒྱ་དྲུག་ཅུ་རྣམས། །ཡུད་ཙམ་གྱིས་ནི་ཀུན་འདུལ་ཞིང། །ཡུད་  
ཙམ་གྱིས་ནི་ཕྱོགས་བཅུར་འཕྲོ། །ཧཱུཾ་དང་ཕཊ་ཀྱི་སྒྲ་སྒྲོགས་ཤིང། །བསྐལ་པའི་འབྲུག་སྒྲ་ཆེན་པོ་ལྡིར། །མགོ་གསུམ་པོ་ལ་ལྕགས་སྡེར་ཅན། །མི་ཤ་ཟ་བའི་བདུད་དཔུང་འཇོམས། །བལྟས་པས་  
བདུད་རྣམས་ཚིག་བྱེད་ཅིང། །ཀླུ་ཡི་ཁྱིམ་རྣམས་རབ་ཏུ་འཇོམས། །རབ་ཏུ་མི་སྲུན་འདི་དག་ནི། །འདི་ཡང་དཔལ་གྱི་ཕོ་ཉ་སྟེ། །ལས་རྣམས་ཐམས་ཅད་གྲུབ་པར་གྱིས། །མཚན་དང་དཔེ་བྱད་གཉིས་  
ལས་འཕྲོས། །མགྱོགས་པ་མགྱོགས་མའི་ཕོ་ཉར་ལྡན། །གློག་འགྱུ་མ་དང་འདྲ་བར་གྲགས། །ཆོས་ཉིད་ཁྱབ་པས་མཚན་མ་དབྱིངས་སུ་སྡུད། །ཡེ་ཤེས་ཐུགས་རྗེས་འབྲེལ་བས་ཀུན་ལ་ཁྱབ། །འཕྲིན་  
ལས་དྲ་བས་འགྲོ་བ་རླབས་ཀྱིས་གྲོལ། །དེ་ཕྱིར་ལྷ་མོ་རིན་ཆེན་དྲ་བ་མ། །ཨོཾ་ཛྭ་ལ་བཛྲ་ཧཱུཾ། །ཡེ་ཤེས་གློག་འགྱུས་མཚན་མ་དབྱིངས་སུ་གཅོད། །སྐད་ཅིག་ཐུགས་རྗེས་འཁོར་བ་དབྱེ་གསལ་བྱེད།།  
འཕྲིན་ལས་གློག་འགྱུས་འགྲོ་བ་ཡིད་ཀྱིས་སྒྲོལ། །དྲ་བས་སྡུད་ལ་གློག་འགྱུ་མ་ཡིས་འདྲེན། །བཛྲ་ཨ་མ་ཀ་ཧཱུཾ། །འོད་ཟེར་དུད་ཀ་འཕྲོ་བ་ནི། །ཧཱུཾ་དང་ཕཊ་ཀྱི་སྒྲ་སྒྲོགས་ཤིང། །བསྐལ་པའི་  
  
  
།ཀུན་ཀྱང་མགྱོགས་མ་རླུང་དང་མཚུངས། །མིག་གསུམ་པོ་ལ་ལྕགས་སྡེར་ཅན། །མགོ་གསུམ་པོ་ལ་རྐང་གསུམ་པ། །མང་དུ་ཟ་ཞིང་བདུད་ཁྱིམ་འཇོམས། །བལྟས་པས་  
བདུད་རྣམས་ཚིག་བྱེད་ཅིང། །ཀླུ་ཡི་གནས་ཀྱང་ངེས་པར་འཇོམས་།འདི་རྣམས་ཁྲོ་བོའི་ཕོ་ཉ་སྟེ། །ཧ་ཧ་རུ་ལུའི་སྒྲ་སྒྲོགས་ཤིང། །གང་གིས་རླུང་ཕྱོགས་སོང་བ་ཡི། །ཁྲོ་བོ་ཐམས་ཅད་ངེས་པར་འཇིག་  
ན་མོ་བྱ་ཅི་རི་བྷྱོ། །ཧ་ཧ་རུ་ལུ་རུ་ལུ་བྷྱོ། །མགོ་བརྒྱད་པོ་ལ་རྐང་བརྒྱད་པོ། །ལག་པ་བརྒྱད་ལ་མིག་ཀྱང་བརྒྱད། །ལག་པ་བརྒྱད་ནི་རྡོ་རྗེ་འཛིན། །རྟ་མགྲིན་གནས་ཀྱང་ངེས་པར་འཇོམས་།མགོ་དྲུག་པོ་ལ་  
རྐང་དྲུག་བོ། །ལག་པ་དྲུག་ནི་རྒྱུད་དྲུག་གཅོད། །རྐང་པ་གསུམ་ནི་ཕུར་བུ་འདྲིལ། །གཡོན་པ་གསུམ་ནི་གཏོར་མ་སྦྱིན། །གང་ནས་གང་དུ་འགྲོ་བའི་ཚེ། །རྐང་པ་ལྕགས་ཕུར་རབ་ཏུ་དྲག་འོད་ཟེར་དུད་ཀས་རེག་པ་ནི་  
ཚངས་པའི་གནས་ཀྱང་རབ་ཏུ་འཇིག་ལག་པ་གཡོན་པས་བསྐྱོད་པ་ནི། །ཕྲ་མེན་འཁོར་བཅས་རལ་པ་འབར། །ལྕགས་ཀྱུས་དགྲ་སྟ་རབ་ཐོགས་ཤིང། །ཞིང་ཆེན་ཡན་ལག་འཛིན་པ་འཕྲོ། །བྱང་གི་ཕྱོགས་ནས་  
འབྱུང་བ་ནི། །ལྕགས་ཀྱི་ཁྱི་སྟེ་རྐང་གསུམ་པོ། །ལྕགས་ཀྱི་ལུས་ལ་ཉི་མའི་མིག་སྤུ་ནི་ལྕགས་ཀྱུ་བསྲེགས་པ་འདྲ། །བང་ནི་གློག་པས་ངེས་པར་མགྱོགས། །སྐད་ནི་འབྲུག་པས་ཤིན་ཏུ་ཆེ། །རབ་ཏུ་མི་སྲུན་འདི་  
དག་ནི༑ ༑ཕྱག་ན་རྡོ་རྗེའི་མཐུ་ཡང་འཕྲོག་མགོ་དགུ་པོ་ལ་རྐང་གཅིག་པོ། །ལུས་ཀྱང་ནག་ལ་འོད་ཕུང་ནག་ཡན་ལག་ནག་ལ་སྦྲུལ་གྱིས་བརྒྱན། །རལ་པ་ནག་ཅིང་མཆེ་བ་ནག་མིག་ཀྱང་ནག་ལ་ལག་  
  
  
༄༅། །ནག་པོ༑ ༑མགྱོགས་ཀྱང་རླུང་གིས་བསྐྱོད་དུ་མེད། །འདི་དག་ཕོ་ཉའི་མཆོག་ཡིན་པས། །ལས་རྣམས་ཐམས་ཅད་གྲུབ་པར་གྱིས་།ལོང་བ་རྒྱབ་སྦྲེལ་ཕྱི་མ་ནང། །མཾ་ས་ཟ་  
ཞིང་རི་ལུ་སྒྲོལ། །མིག་ཀྱང་མེད་ལ་ཅང་མི་སྨྲ། །ཡང་ན་ལག་པ་སྦྲེལ་ཏེ་འགྲོ། །འདི་ཡང་ཁྲོ་བོའི་ཕོ་ཉ་སྟེ། །ལས་རྣམས་ཐམས་ཅད་གྲུབ་པར་བྱེད། །ཤར་གྱི་ཕྱོགས་ནས་འགུགས་པ་ནི། །དུང་གི་  
ཁྱི་མོ་ཆེན་མོ་ལ། །དུང་གི་བ་ལང་སྣ་ཁྲིད་ཅན། །དུང་གི་མི་མོ་ཆེན་མོ་ཞོན། །ལག་ན་ལྕགས་ཀྱུ་འབར་བ་ཐོགས། །ལྷོ་ཡི་ཕྱོགས་ནས་འགུགས་པ་ནི། །ལྕགས་ཀྱི་ཁྱི་སྟེ་རྐང་གསུམ་པ།།  
ལྕགས་ཀྱི་སྤྱང་མོ་མགོ་དགུ་ལ། །ལྕགས་ཀྱི་མི་མོ་ཆེན་མོ་ཞོན་།ལག་ན་ཞགས་པ་སྒྲིལ་མ་ཐོགས། །ནུབ་ཀྱི་ཕྱོགས་ན་འགུགས་པ་ནི་།ཟངས་ཀྱི་ཁྱི་མོ་ཆེན་མོ་ལ། །ཟངས་ཀྱི་མ་མོ་ཆེན་  
མོ་ཞོན༑ ༑ལག་ན་ལྕགས་སྒྲོག་སྒྲིལ་མཐོགས། །བྱང་གི་ཕྱོགས་ནས་འགུགས་པ་ནི། །གསེར་གྱི་ཁྱི་མོ་ཆེན་མོ་ལ། །གསེར་གྱི་མི་མོ་ཆེན་མོ་ཞོན། །ལག་ན་རྡོ་རྗེ་ཕུར་བུ་འདྲིལ། །འདི་  
ཡང་དཔལ་གྱི་ཕོ་ཉ་སྟེ། །ལས་རྣམས་ཐམས་ཅད་གྲུབ་པར་གྱིས་།དེ་ནས་བཅོམ་ལྡན་འདས་དཔལ་ཧེ་རུ་ཀ་ཕོ་ཉ་སྒྲུབ་པའི་དཀྱིལ་འཁོར་འདི་གསུངས་སོ། །དཀྱིལ་འཁོར་  
འདོམ་གང་གྲུ་བཞི་ལ། །དབུས་སུ་འཁོར་ལོ་རྩིབས་བཞི་ལ། །དབུས་སུ་བཅོམ་ལྡན་འདས་ཧེ་རུ་ཀའི་རོལ་པ། །སྐུ་མདོག་མཐིང་ནག་དབུ་གསུམ་ཕྱག་དྲུག་པ་ཞིག་དགོད། །  
  
  
།ལྷོ་རུ་སྟག་གི་མགོ་ཅན་དགོད་།ནུབ་ཏུ་གཡག་གི་མགོ་ཅན་དགོད། །བྱང་དུ་སྦྲུལ་གྱི་མགོ་ཅན་དགོད་།དེའི་ཕྱི་རིམ་པདྨ་ལ་བརྒྱ་རྩ་བརྒྱད་རིམ་པ་གསུམ་  
ལ་ཕོ་ཉ་སུམ་བརྒྱ་བཅུ་དགོད་དོ། །དེའི་ཕྱི་རིམ་སྣམ་བུ་ལ་ཡང་སྦྲུལ་གྱི་ཕོ་ཉ་དགོད་དོ། །དེའི་ཕྱི་རིམ་སྒོ་བ་བཞི། ཕོ་ཉ་ལས་བྱེད་བཞི་དགོད་དོ། །ཅི་བགྱི་དང། བཀའ་ཉན་དང། བཀའི་  
ཕོ་ཉ་དང། སྤྲུལ་པ་དང། ཡང་སྤྲུལ་པ་དང། འདི་རྣམས་ཡང་དག་པའི་བདེན་དུ་ངེས་པར་རིག་པར་བྱའོ། །བཅོམ་ལྡན་འདས་དེ་བཞིན་གཤེགས་པ་ཤིན་ཏུ་གསང་བ་ཧེ་རུ་ཀའི་རོལ་པ་ལས་  
རྡོ་རྗེ་ཕོ་ཉའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་འདས་ཀྱིས་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཧེ་རུ་ཀའི་ལས་ཀྱི་བཟླས་པ་འདི་གསུངས་ཤིང་ཕྱུང་ངོ། །བདག་  
མེད་གཉིས་རྟོགས་སྒྲིབ་པ་གཉིས་སྤངས་པ། །ཐུགས་རྗེ་སྤྲུལ་པས་འགྲོ་བ་མ་ལུས་སྒྲོལ། །ཡུལ་མེད་མ་སྐྱེས་བྱམས་པའི་ཆོས་དབྱིངས་ལས། །འཛིན་པ་མི་རྟོག་སྙིང་རྗེ་ཞེན་ཆགས་ཁྲོ། །གཉིས་  
མེད་དག་ལས་འཕྲིན་ལས་སྙིང་རྗེ་སྙོམས། །དཔལ་ཆེན་ཁྲག་འཐུང་ཁྱོད་ལ་ཕྱག་འཚལ་ལོ། །རྟོག་འཇོམས་སྤྱོད་པ་མཐུན་པས་འགྲོ་འདུལ་ཞིང། །བརྡ་ཅན་ཡན་ལག་ལེན་པའི་དོན་གོ་  
ལ༑ ༑ལྷ་རྒྱུད་བརྗོད་པས་དངོས་གྲུབ་ཀུན་དང་འབྲེལ། །བཀའ་དོན་གཏན་ཚིགས་རིགས་པས་བརྗོད་པར་འོས། །ཞེས་བྱ་བའི་དོན་ཏོ། །ལུང་གསུམ་མན་ངག་གསུམ་དང་སྤྱི་དོན་གསུམ། །ལུང་  
  
  
༄༅། །གི་སྤྱི་གཅོད་མན་ངག་གདེང་དུ་བྱ། །སྤྱི་ཁོག་བཅུ་བཞིས་དོན་གྱི་ཁོག་ཕུབ་ལ། །བཞི་བཅོམ་དྲུག་ལྡན་རྩིས་མགོས་ས་བཅད་དེ། །ཁྲོ་བོ་རྟོག་པ་མཚན་མའི་  
གཉེར་གྱིས་བཤད། །འདི་ནི་ཁྲག་འཐུང་རྔམ་བརྗིད་རྒྱལ་པོའི་ལུང། །ཞེས་ཚིག་ཉུང་ཞིང་མདོར་འདུས་ལ་དོན་མང་པོར་འབྱུང་བས་མདོ་སྡེ་ཞེས་བྱའོ། །བཅོམ་ལྡན་འདས་དཔལ་  
རྡོ་རྗེ་སེམས་དཔས་བཀའ་སྩལ་པ། ལུང་གསུམ་གྱིས་སྣ་དྲངས་ཏེ་རྡེའུ་བྱའོ། །མན་ངག་གསུམ་གྱིས་མཇུག་བསྡུས་ཏེ་བློ་ལ་བཞག་པའི་དོན་ཏོ། །སྤྱི་དོན་གསུམ་གྱིས་ལུང་ཐམས་ཅད་ཀྱི་  
སྤྱི་གཅད་དོ། །སྤྱི་ཁོག་བཅུ་བཞིས་དོན་གྱི་ཁོག་དབུབ་བོ། །བདུད་བཞི་བཅོམ་པས་ཡོན་ཏན་ཀུན་ལ་སྣང་བའི་ཆེ་བ་བཅོམ་མོ། །རྩིས་མགོ་དྲུག་གིས་ས་བཅད་དོ། །ཁྲོ་བོ་རྟོག་པ་མཚན་  
མའི་གཉེར་གྱིས་བཤད་པས་ནི། གོལ་ས་དང། སྒྲིབ་པ་སྤང་ངོ་།ཡོན་ཏན་ཀུན་རྔམ་པས་བརྗིད་གཞན་ལ་སྣང་ཕྱིར་རྔོམ་བརྗིད་ཆེན་པོ་སུམ་ཅུ་རྩ་དྲུག་བསྟན་ཏོ། །རྒྱལ་པོ་ཡིན་པའི་རྟགས་  
ནི༑ རིན་པོ་ཆེ་སྣ་བདུན་གྱིས་རྒྱལ་པོར་གསོལ་ལོ། །ལུང་གིས་སྤྱི་དྲིལ་དེ་བཤད་དོ། །དེ་ལྟར་རྣམ་པ་བཅུར་ངེས་ནས། །ད་ནི་ཕྱེ་བྱང་ངོ་བསྟན་ཏེ་གསེས་ནས་བཤད་པ་དེ་ལ་ལུང་གསུམ་ནི། ཞི་  
གནས་མི་རྟོག་དངོས་པོ་མཁའ་ཁྱབ་འདྲ། །ལྷག་མཐོང་མ་རྨོངས་གཟའ་སྐར་མཁའ་ལ་བཀྲམ། །གདོད་བཅས་དོན་དང་བསྟུན་དེ་འཚམ་པར་བཤད། །ཏིང་འཛིན་ཤེས་རབ་བཀའ་  
  
  
།དེ་ལ་མན་ངག་གསུམ་ནི། བདག་ཏུ་མི་རྟོག་སྤྲུལ་པ་མཛོད་ནས་ཐོང། །ཡུལ་དུ་མ་གྲུབ་གཞན་མེད་མཛད་དུ་གཤེགས། །ཡུལ་སེམས་གཉིས་མེད་མ་སྐྱེས་དབྱིངས་སུ་གཅིག་  
ཉན་ཐོས་རང་རྒྱལ་སེམས་ཙམ་སྤོང་མན་ངག་དེ་ལ་སྤྱི་དོན་གསུམ་ནི། མེད་རྒྱུ་བཏག་ཆགས་སྒྲུབ་འགྲུབ་བལྟས་པར་སྣང། །སྤྱོད་མཐུན་ཁྲོ་དྲག་གདུག་པའི་དབལ་སོས་འདུལ། །རྟོག་འཇོམས་སྨན་  
རྫས་དངོས་ལེན་དངོས་གྲུབ་རྒྱུ། །འདི་ནི་ཁྲོ་བོ་སྤྱི་ཡི་དོན་དུ་བཤད། །དེ་ལ་སྤྱི་ཁོག་བཅུ་བཞི་ནི། གང་ཁྲོ་གང་ལ་ཅི་ཕྱིར་གང་གིས་ཁྲོ། །གང་ཁྲོ་རྣམ་པ་བཞིར་ནི་ཤེས་བྱ་སྟེ། །ངག་ཁྲོ་ཤུགས་ཁྲོ་བར་བཅས་  
དང་བཅས་སོ། །རྟོགས་པ་ཐུགས་རྗེ་རང་བཞིན་འདུལ་བའི་དབང་།གང་ལ་སྙིང་རྗེས་ཁྲོས་ཏེ་ཡུལ་དང་གནས། །ལས་དང་འབྲས་བུ་སེམས་ཅན་སྒྲུབ་པ་འོ། །ལས་བཞི་སྒྲོལ་མཛད་འབྲས་བུ་སྐུ་གསུང་  
ཐུགས༑ ༑ཅི་ཕྱིར་རྒྱུ་དང་འབྲས་བུ་གཉིས་ལ་ནི། །དུས་གསུམ་མི་ཡོང་ཤ་རུས་ཁྲག་ལ་རོལ། །གང་གི་རོ་ནི་ཧཱུཾ་དང་ཧ་ཧེ་ཕཊ་།གནས་ན་ལྟ་འོག་མཁའ་སྟོང་ཡེ་ཤེས་ཐུགས། །བསྐྱེད་ཐབས་ཆོ་འཕྲུལ་  
གསུམ་པོ་ཁྲོ་བོའི་སྐུ། །འབྲས་བུ་དཔལ་ཆེན་ཕྲ་མེན་ཚོགས་ཀྱིས་བསྐོར། །ཕྲ་མེན་ལས་དྲག་འགྲོ་བ་ཅིས་འདུལ་མཛད། །དེ་ལ་བདུད་བཞི་གཞོམ་པ་ནི། །ཚམ་ངམ་དྲག་པོས་ལྷ་ཆེན་འདར་འགྱེལ་  
བརྫིས༑ ༑བརྟུལ་ཞུགས་རོལ་པས་གདོས་བཅས་ཕུང་པོ་བཤིག་དུག་གསུམ་བརླག་ཕྱིར་ཤ་རུས་ཁྲག་ལ་ཟ། །རྣམ་ཤེས་འཆི་མེད་རྒྱལ་བའི་གནས་སུ་སྟོབས། །རྩིས་མགོ་དྲུག་ནི་དབང་དང་རབ་ཏུ་  
  
  
༄༅། །ལྡན་པ་དང། །དཔལ་དང་གཟུགས་དང་གྲགས་པ་དང། །ཡེ་ཤེས་དང་ནི་ནན་ཏན་དང། །དྲུག་དང་ཡང་དག་ལྡན་ཕྱིར་རོ། །དེ་ལ་དབང་ནི། ཆགས་སྡང་གཏི་མུག་ང་རྒྱལ་  
ཕྲག་དོག་ནི། །མཉེས་སྟོབས་ཡུམ་དང་འཇིགས་ཚུལ་སྐུ་ཡི་སྤྲུལ་།དྲན་མེད་ཐོད་པ་ཁམ་པོར་གཡང་གཞི་ནི། །ཁ་དང་རྒྱལ་མཚན་ཆེ་དང་ལྷ་ཆེན་གནོན། །དལ་དཔལ་དྲུག་ནི། བྱམས་ལས་  
ཁྱབ་པ་ཐུགས་དམ་དམིགས་ཀྱིས་བསྒྲལ། །ཐུགས་རྗེས་འགྲོ་བ་ཐམས་ཅད་བུ་ལྟར་དགོངས། །སྨོན་ལམ་དབང་གིས་འཁོར་བར་ཇི་སྲིད་བཞུགས་།གཞན་དོན་མཛད་པས་བདག་  
དོན་ལྷུན་གྱིས་གྲུབ། །ཡོངས་སུ་རྫོགས་པ་བདེ་བ་ཆེན་པོའི་དཔལ་།ཁྲོ་རྒྱལ་ཁྲག་འཐུང་དཔལ་ཏེ་རྣམ་དྲུག་ཡིན། །དེ་ལ་དཔལ་ཡོངས་སུ་རྫོགས་པ་བདེ་བ་ཆེན་པོའི་དཔལ་ནི། བསམ་གྱི་  
མི་ཁྱབ་པ་བཞི་སྟེ། དེ་ཡང་གང་ཞེ་ན། སྐུ་གསུམ་ས་གསུམ་སེམས་དཔའ་རྟོགས་དཀའ་བ། །བཀའ་ཁྱབ་སྤྲིན་བདལ་ཆར་འབབ་ཆུ་བོའི་རྒྱུན། །ཏིང་འཛིན་བསམ་ཡས་བོ་དཧིས་ཐོགས་  
པ་དེ༑ ༑བསམ་ཡས་བསམ་ཁྱབ་མཁས་ལ་གཟའ་སྐར་གསལ། །ཀླུ་མཐུ་གདུལ་ཕྱིར་ཀླུ་ལྔས་སྐུ་བརྒྱན་པ། །མང་ཆེན་གསུང་སྒྲ་དབྱངས་དང་ཕོ་ཉའི་དབང། །དུག་ལྔས་གདོས་བཅས་འདུ་བྱེད་  
བརྒྱན་བྱས་པ། །ཁྲག་སྤྲུལ་གཡང་གཞི་ཁྲ་ཏ་དྲེགས་པ་འཇོམས་།དེ་ལ་གཟུགས་རྣམ་པ་གཉིས་ནི། མི་ཐུད་བུས་པའི་གཟུགས་འདྲ་ལ་།ཨ་གོ་ལ་ནི་རྐང་ལག་གཏམས། །དྲང་སྲོང་  
  
  
།ཤིན་ཏུ་མཁྲང་ཞིང་སྐེམ་ལྤགས་བྲི། །གནོད་སྦྱིན་སྙིང་བགས་མི་མཐུན་གཟུགས་དང་ནི། །འདུལ་དབང་ཡི་དྭགས་སྲིན་པོ་དྲང་སྲོང་འདྲ། །དེ་ལ་གྲགས་པ་ནི། བུདྡྷི་  
བོ་དཧིས་བསྟོད་དམ་སྲས་སྤུན་དགོངས། །གཏི་མུག་གཟེངས་བསྟོད་ང་རྒྱལ་གནོན་པར་གྲགས། །དེ་ལ་ཡེ་ཤེས་ནི། རྣམ་དག་དབྱིངས་མཁྱེན་འཁོར་བའི་སྐྱོན་དང་བྲལ། །འགྲོ་བའི་རྒྱུད་མཁྱེན་  
འཁོར་བའི་མཐའ་ལས་འདས། །གཉིས་སུ་མེད་པར་མཁྱེན་པས་དབུ་མའི་ངང། །མདོར་ན་ཐམས་ཅད་པ་ཡི་ཡེ་ཤེས་ཡིན། །དེ་ལ་ནན་ཏན་ནི་ནན་ཏན་སྙིང་པོ་ཟག་མེད་ཟག་བཅས་  
འདུ༑ ༑ནན་ཏན་འཕྲིན་ལས་འགྲོ་བ་གནས་ནས་འདོན། །བསམ་ཡས་ནན་ཏན་འགྲོ་བ་ཆུད་མི་གསོན། །ནན་ཏན་མཆོག་གི་མཆོག་ཏུ་ཤེས་པར་བྱ་།ད་ནི་ལུང་རྣམ་པ་གསུམ་སྤྱིར་དྲིལ་ཏེ་བཤད་  
དོ༑ ༑དེ་ཡང་མི་འདའ་བ་རྒྱན་གྱི་ལུང་དང། ཆེ་མཆོག་ཡོན་ཏན་གྱི་ལུང་དང། ཡན་ལག་རྟགས་ཀྱི་ལུང་གིས་བཤད་དོ། །དེ་ལ་མི་འདའ་བ་རྒྱན་གྱི་ལུང་ནི། གླང་ཆེན་འདུལ་སྟོབས་ཐེག་པའི་  
རྒྱན་ཞེས་བྱ། །བདུད་འཇོམས་སྨན་རྫས་གྲུབ་དང་ལྟ་བའི་གཞུང་།སྟག་ནི་དཔའ་རྟུན་ཟ་བྱེད་རྒྱན་ཞེས་པ། །ཡེ་ཤེས་ཐུགས་རྗེའི་འཕྲིན་ལས་ངང་དུ་བསྟན། །སྦྲུལ་ནི་གཉེན་ལྕུག་འཕྲིན་  
ལས་རྒྱན་ཞེས་པ། །འཇིགས་ཚུལ་དུག་གནོན་འཁྲུལ་པ་ཡུམ་གྱི་རྒྱན་།ཐོད་ཕྲེང་དབང་སྒྲོལ་འཆད་པའི་རྒྱན་ཞེས་པ། །སྐུ་གསུམ་ཐེག་གསུམ་དུས་གསུམ་དབང་འཆང་སྒྲོལ། །གཡང་  
  
  
༄༅། །གཞི་ཚུལ་ཁྲིམས་གོས་ཀྱི་རྒྱན་ཞེས་པ། །བྱང་ཆུབ་སེམས་ཚུལ་དམ་ཁྲིམས་གོས་ཞེས་བྱ། །རཀྟ་ཐུགས་རྗེ་ཆགས་པའི་རྒྱན་ཞེས་པ། །མི་རྟོག་དབྱིངས་ནས་ཐུགས་  
རྗེ་སྤྱན༑ ༑གཟི་ཆེན་དོན་དམ་བཅུད་ཀྱི་རྒྱན་ཞེས་པ། །བཅུད་ཀྱི་ཐིག་ལེ་དོན་དམ་ཀུན་ཏུ་འོད། །ཐལ་བ་འདུལ་བྱེད་འཕྲིན་ལས་རྒྱན་ཞེས་པ། །ཡི་གེ་འཁོར་ལོས་མཚན་མ་ཐལ་བར་རློག་  
མེ་ནི་འབར་འཕྲོ་འདུ་སྲེག་ཀློང་དཀྱིལ་ཞེས། །ཡེ་ཤེས་ཐུགས་རྗེ་དབྱིངས་འདུལ་འཕྲིན་ལས་ཏེ། །ཟད་པར་བྱེད་པའི་མཐའ་འདས་དཀྱིལ་ཞེས་བྱ། །མེ་སྒྲ་སྒྲ་ཆེན་ཐ་དང་སྒྲ་ཞེས་བྱ།།  
ཆོས་སྐུ་ཁྱབ་དང་ཏིང་འཛིན་སྣ་ཚོགས་པ། །རལ་པ་ཁམ་ནག་སྙིལ་ཞིང་ཕྱེ་མ་ནི། །དེ་ནས་ཆོས་ཉིད་དབང་དྲག་སྤྲུལ་པ་འཕྲོ། །སྐུ་མདོག་མཐིང་ནག་ནམ་མཁའི་རྒྱན་ཞེས་བྱ། །འདུལ་དབང་  
མཐའ་མེད་ཡོན་ཏན་དགོངས་པ་གཏིང་མི་དཔོག་ཅེས་བྱའོ། །དེ་ལ་ཁྲག་འཐུང་ཞེས་བྱ་བའི་སྒྲ་ནི། གོང་དུ་བཤད་པར་ཟད་དོ། །དེ་ལ་དཔལ་ཧེ་རུའི་སྐུ་མདོག་དང་ཕྱག་མཚན་ཅིར་ཡང་  
མ་ངེས་བར་འབྱུང་སྟེ། གང་ལྟར་བསྒྱུར་ཡང་འགྲུབ་བོ། །ཞེས་བཤད་དོ། །དེ་ཡང་མཚན་ཉིད་མེད་པའི་ཕྱག་རྒྱ་དང། །དེ་ལ་དངོས་བྱུང་ཕྱག་རྒྱ་རྣམས། །ངེས་པ་མེད་པར་དཔའ་བོས་  
བཤད༑ ༑མཁས་པས་བསྒོམས་ལ་ཅི་དགར་འགྲུབ། །ཅེས་འབྱུང་ངོ། །འོ་ན་ཡང་འདིའི་གནས་སྐབས་སུ་ཧེ་རུ་ཀ་དབུ་གསུམ་ཕྱག་དྲུག་ཞབས་བཞིར་བགྲད་དེ། དེ་ཡང་ཡན་ལག་  
  
  
གྲུབ་པ་རྟགས་ཀྱི་ཕྱག་རྒྱ་དང། མཛད་པ་རྟགས་ཀྱི་ཕྱག་རྒྱ་དང་གཉིས་སོ། །དེ་ལ་གྲུབ་པ་རྟགས་ཀྱི་ཕྱག་རྒྱ་ནི། དབུ་གསུམ་དུག་གསུམ་སྐུ་གསུང་ཐུགས་ལྷུན་གྲུབ།།  
ལྟ་སྤྱོད་རྣམ་གསུམ་གྲུབ་པའི་རྟགས། །སྤྱན་དགུ་ས་གསུམ་སྐུ་གསུམ་ཡེ་ཤེས་གསུམ་སྟེ་དགུ། །བགྲོད་མེད་ཐོབ་མེད་དམིགས་པ་ལས་འདས་པ་།རྟག་ཆད་སྤྱན་གཉིས་མཐའ་ཡངས་  
དབུ་མའི་སྤྱན། །ཤངས་གསུམ་སྲོག་ལ་མངའ་མཛད་ཏིང་འཛིན་གསུམ་།དེ་བཞིན་ཉིད་དུ་ཀུན་ཏུ་སྣང་ཞེས་བྱ། །སྒྲ་ཆེན་ཐ་དད་སྒྲ་ཆེན་ཆོས་སྐུ་ཏིང་འཛིན་སྙན། །ཞལ་གསུམ་རྣམ་ཐར་  
སྒོ་གསུམ་ལྷུན་གྱིས་གྲུབ། །ལྗགས་གསུམ་ཐེག་གསུམ་མཐར་ཕྱིན་ཤེས་བྱའི་རྟགས། །མཆེ་བཞི་འཕྲིན་ལས་མཐར་ཕྱིན་ཞི་བའི་ཚུལ། །ཡེ་ཤེས་དྲུག་ནི་མཐར་ཕྱིན་ཕྱག་དྲུག་སྟེ། །ཕ་རོལ་  
ཕྱིན་དྲུག་མཐར་ཕྱིན་ཕྱག་མཚན་དྲུག། ཞབས་བཞི་ལམ་བཞིར་བགྲོད་པ་མེད་པ་ཐོབ། །དེ་ལ་མཛད་པ་རྟགས་ཞེས་བྱ་བ་ནི་།སྤྱན་དགུ་ས་དགུ་འདུལ་བའི་བྱེ་བྲག་གཟིགས། །སྤྱན་གསུམ་  
སྲིད་གསུམ་མགོ་རྒྱུད་སོ་སོར་མཁྱེན། །ཤངས་གསུམ་ནས་བྱུང་སྤྲུལ་པས་སྟོང་གསུམ་འགེངས། །སྙན་དྲུག་འགྲོ་དྲུག་གནས་ནས་ཅི་གསོལ་གསན། །དབུག་སུམ་སྲིད་གསུམ་  
མགོན་མཛད་སྐུ་གསུང་ཐུགས། །ཞལ་གསུམ་དབྱིངས་སུ་དུག་གསུམ་ཟད་བར་རྡུབ། །ལྗགས་གསུམ་ཐེག་གསུམ་བསྟན་པའི་གདངས་ངར་སྒྲོགས་།ཁམས་གསུམ་ཉུག་བྱེད་  
  
  
༄༅། །རྡོ་རྗེ་སྲིན་མོ་ལྕེ། །མཆེ་བཞི་སྐྱེ་ཤི་རྩ་ནས་གཅོད་པར་མཛད། །ཕྱག་དྲུག་རྒྱུད་དྲུག་འཁོར་བ་གཏིང་ནས་འདོན། །ཕྱག་མཚན་ཕ་རོལ་ཕྱིན་དྲུག་འགྲོ་  
དོན་མཛད། །ཞབས་བཞིར་འཕྲིན་ལས་རྣམ་བཞི་བགྲོད་མེད་སྒྲོལ་།ཡན་ལག་རྟགས་ཀྱི་ལུང་གིས་འདི་ལྟར་ཡང་དག་བཤད། །རྡོ་རྗེ་ཡེ་ཤེས་ཕ་རོལ་ཕྱིན་པ་ནི། །རང་བཞིན་མི་འགྱུར་  
ལས་ནི་འབིགས་ཤིང་འཇོམས། །ཆོས་སྐུ་རྡོ་རྗེ་ཏོག་དང་བག་ཆགས་བསྲེགས། །ཡེ་ཤེས་ཡིན་ཕྱིར་དེ་ལ་དེ་སྐད་བྱ། །བྷནྡྷ་བཟོད་པའི་ཕ་རོལ་ཕྱིན་པ་ནི། །ཆོས་དབྱིངས་སྤྲོས་མེད་ཡེ་  
ཤེས་བཞི་དང་ལྡན། །ཡེ་ཤེས་དབྱིངས་རྟོགས་ཞེན་ཁྲག་ཐུགས་རྗེ་སྐྱེ། །མཐའ་གཉིས་སྐྱོན་ལ་མི་བསྔགས་བཟོད་པའི་མཆོག་ཁ་ཊཱཾ་སྟོབས་ཀྱི་ཕ་རོལ་ཕྱིན་པ་ནི། །དུག་གསུམ་དགའ་  
བྱེད་དྲེགས་པའི་ལྷ་བདུད་འཇོམས། །སྟོང་གསུམ་སྲིད་པ་ཡོ་འདུལ་རྒྱལ་པོའི་རྟགས། །ཀུན་ལ་མངའ་མཛད་འཁོར་རྣམས་དབང་དུ་སྡུད། །ཞིང་ཆེན་སྨོན་ལམ་ཕ་རོལ་ཕྱིན་པ་ནི། །  
འབོད་པའི་གཡབ་མོས་འཁོར་རྣམས་དབང་དུ་སྡུད། །སྦྱིན་པའི་ཟ་བས་མཁའ་འགྲོ་ཚིམ་པར་བྱེད། །རྡེག་པའི་དབྱིག་པས་གདོན་བཅས་ཕུང་པོ་བཤིག་རྟོག་པ་ཆོས་ཉིད་དྲན་  
མེད་ཤེས་ལྔ་གཟུང། །ཇི་ལྟར་སྨོན་ཅིང་གྲུབ་པས་དེ་སྐད་བྱ་།ཐོང་གཤོལ་ཐབས་ཀྱིས་ཕ་རོལ་ཕྱིན་པ་ནི། །ཉོན་མོངས་ཐབ་ཐུགས་རྗེས་ཟློག་མཛད་ཅིང། །ཡེ་ཤེས་ཆོས་  
  
  
།ཐབས་ཀྱིས་སྐུ་གསུམ་ལྷུན་གྲུབ་སྤྲུལ་པ་འཕྲོ། །བརྡ་ནི་ཤེས་རབ་ཕ་རོལ་ཕྱིན་བསྟན་པ། །ཡུལ་མེད་མ་སྐྱེས་ཆོས་སྐུ་རྔ་སྒོ་ལ། །འཛིན་པ་བདག་མེད་  
རིག་པའི་དབྱུ་གུས་བརྡུངས། །གསུང་རབ་རྔ་སྒྲས་འགྲོ་བ་ཤེས་རབ་སྐྱེད། །འཁོར་ལོ་བསམ་གཏན་ལྷག་པ་གསུམ་གྱི་མཚན། །ཚུལ་ཁྲིམས་ཏིང་འཛིན་ཤེས་རབ་གསུམ་དང་ལྡན། །པདྨ་  
འདམ་སྐྱེས་མ་ཆགས་ཐུགས་རྗེས་སྤྱོད། །ཚུལ་ཁྲིམས་ཕ་རོལ་ཕྱིན་པའི་ངང་དུ་བསྟན། །མི་བཟད་པར་ལྡན་སྦྱིན་པའི་ཕ་རོལ་ཕྱིན་།རལ་གྲི་ཡེ་ཤེས་ཐུགས་རྗེ་མཐའ་གཉིས་གཅོད།།  
རྩེ་གཅིག་ཏིང་འཛིན་གཉིས་ལས་བརྩོན་འགྲུས་མཛད། །དགྲ་སྟ་ཞགས་པ་ལ་སོགས་ཕྱག་མཚན་རྣམས། །རང་གཉེར་ལས་ཀྱི་བརྡ་ཙམ་ཆོས་སྐུ་རྟོགས་པར་བསྟན། །དེ་ལ་  
འདི་མན་ཆད་ཆེ་མཆོག་ཡོན་ཏན་གྱི་ལུང་གིས་སྤྱིར་དྲིལ་ཏེ་བཤད་པ་ནི། ཡོན་ཏན་གྱི་བརྗིད་ལ་འཕྲིན་ལས་ཀྱི་རྔོམ་སུམ་ཅུ་རྩ་དྲུག་བསྟན་པ་ནི། དེ་ལ་སྐུའི་རྔོམ་པ་བཞི་ལ་ནམ་  
མཁའི་རི་མོ་ཕྱག་རྒྱར་རྔོམ། །ཅིར་ཡང་འགྱུར་བཞི་བཞུགས་ཚུལ་རྔོམ། ཟིལ་གྱིས་གནོན་པའི་གདན་རྔོམ། ཚམ་དམ་ཆེན་པོའི་སྟོབས་རྔོམ་པ་དང་བཞིའོ། །དེ་ཡང་ཀུན་རྫོབ་རང་  
བཞིན་མེད་པ་ལ་ནམ་མཁའ་ལ་སྤྲིན་དྲ་བའི་ཚུལ་དང། ལྷ་དང་འཕགས་པ་ཚངས་པ་དང། སྨོན་ལམ་ཅིར་ཡང་འགྱུར་བའི་བཞུགས་ཐབས་ཀྱི་ཚུལ་དང། སྲིད་པའི་འཁོར་ལོ་ཟིལ་གྱིས་  
  
  
༄༅། །གནོན་པ་དྲི་མེད་པདྨ་ཉི་ཟླ་འོད་ཡོན་ཏན་རྟགས་དེ་གདན་ཁྲིའི་ཚུལ་དང། སྟོབས་ཆེན་བཅུའི་ཚུལ་དང། རྣམ་པ་ནི། འོག་ནས་འཆད་དོ། །གསུང་གི་  
རྔོམ་བཞི་ལ་ཧོམ་ལྔ་འབྲེལ་བར་འབྱུང་བའི་ཞལ་རྔོམ། ཟླ་གམ་ཅིར་ཡང་འགྱུར་པའི་ལྗགས་རྔོམ། སྐྱེ་ཤི་རྩ་བ་གཅོད་པའི་ཚེམས་རྔོམ། གསུང་སྒྲ་འབྲུག་ལྟར་སྒྲོགས་པའི་  
དབྱངས་རྔོམ་པའོ། །དེ་ཡང་ཞལ་ཡེ་ཤེས་ཀྱི་ཕྱག་རྒྱ་རྣམ་པ་ལྔའི་བསྲེག་ཁང་དུ་རོ་རྣམ་པ་ལྔས་ཚིམ་ཞིང་མཆོད་པ་འབྲེལ་པ་རྣམ་ལྔའི་ཚུལ་དང། གསུང་དབྱངས་ཚུལ་འདུས་  
བྱས་དང། རང་བཞིན་ཟུང་མ་འདྲེས་པར་སྟོན་པའི་ཚུལ་དང། མཆེ་བ་བཞི་ཡེ་ཤེས་བཞིའི་འཕྲོ་འདུས་དུག་བཞི་ཡེ་ཤེས་བཞིས་གཅོད་པའི་ཚུལ་དང། འབྲུག་ལྟར་སྒྲོགས་  
པའི་ཡན་ལག་དྲུག་ཅུའི་དབྱངས་ཀྱིས་སྙན་པའི་མདོ་སྡེས་གོ་བར་སྒྲོགས་ཤིང་ཟིལ་གྱིས་གནོན་པའི་ཚུལ་དང་རྣམ་པར་བཤད་དོ་།ཐུགས་ཀྱི་རྔོམ་པ་བཞི་ལ་ཏིང་ངེ་འཛིན་  
ཕྱག་རྒྱའི་རྒྱན་གྱི་སྐར་ཚོགས་ལྟར་རྔོམ། འཕྲིན་ལས་རྒྱ་མཚོ་རྒྱན་གྱི་དཔའ་རླབས་ལྟར་རྔོམ། །ཡོན་ཏན་ས་གཞི་རྒྱན་གྱི་རྩི་ཤིང་ལྟར་རྔོམ། མཛད་པ་རོལ་མེ་རྒྱན་གྱི་གར་  
ཐབས་ལྟར་རྔོམ་པའོ། །དེ་ཡང་རྒྱ་ཆེན་པོ་བཞི་ནི། རང་བཞིན་དང་རྒྱན་དུ་དབྱེའོ། །ལྷག་མཐོང་གི་རང་བཞིན་ལས་ལྷག་མཐོང་གི་རྒྱན་མ་གཡོས་པར་སྣང་བའི་ཚུལ་དང་  
  
  
འབྱུང་བའི་ཚུལ་དང། ཞི་གནས་ཀྱི་རང་བཞིན་བཟོད་པ་ལས་ལྷག་མཐོང་གི་རྒྱན་གྱིས་ཕན་འདོགས་པའི་ཚུལ་དང། ཞི་གནས་  
ཀྱི་རང་བཞིན་མི་ཟད་མ་གོལ་བ་ལས་ལྷག་མཐོང་གི་རྒྱན་གྱིས་ཅིར་ཡང་འགྱུར་བའི་དགའ་བ་སྐྱེད་པའི་ཚུལ་ལོ། །མཐུའི་རྔོམ་པ་བཞི་ལ་རུ་ཏྲ་བཅོས་པའི་གནས་རྔོམ། ལྷ་ཆེན་གནོན་  
པའི་གདན་རྔོམ། ཁམས་གསུམ་སྒྲོལ་བའི་ཞིང་རྔོམ། །རྟོག་འཇོམས་སྤྱོད་པའི་བརྟུལ་ཞུགས་རྔོམ། དེ་ཡང་གནས་ཁྱད་པར་ཅན་བཀྲ་ཤིས་ཤིང་ཅིས་ཀྱང་མི་ཚུགས་པའི་ཚུལ་དང་  
གནས་ཁྱད་པར་ཅན་ཐམས་ཅད་ཟིལ་གྱིས་གནོན་པའི་ཚུལ་དང། ཞིང་ཁྱད་པར་ཅན་ཁམས་གསུམ་ཡོ་སྒྲོལ་བའི་ཚུལ་དང། སྤྱོད་པ་ཁྱད་པར་ཅན་སྲིད་པའི་རྟོག་པ་དུས་གཅིག་ཏུ་  
བཅོམ་པའི་ཚུལ་ལོ། །རྔོམ་ཚུལ་སུམ་ཅུ་རྩ་གཉིས་བཤད་དོ། །དེ་ལ་བརྗིད་ཆེན་པོ་ལ། སྐུ་ཆེ་ཡན་ལག་རགས་པས་བརྗིད་ཆེ། གྲངས་མང་རྐྱེན་དང་འཚམ་པས་བརྗིད་ཆེ། བཀུར་  
འོས་གཙོ་བོར་མཐོང་བས་བརྗིད་ཆེ། ཁྱད་ཞུགས་ཡིད་དང་འཐད་པས་བརྗིད་ཆེ་བ་སྟེ་བཞིའོ། །དེ་ཡང་ཆོས་སྐུ་དང་མཉམ་པར་འབྱུང་བའི་སྒོ་ནས་སྐུ་ཆེ། ཐུགས་རྗེ་དང་མཉམ་  
པར་འབྱུང་བའི་སྒོ་ནས་སྤྲུལ་རགས། སེམས་འདུ་བྱེད་དང་མཉམ་པར་འབྱུང་བའི་སྒོ་ནས་སྤྲུལ་པ་གྲངས་མང། སྨོན་ལམ་གྱི་སྒོ་ནས་རིགས་དང་མཐུན་པའི་རྐྱེན་དུ་འཚམ།།  
  
  
༄༅། །སྤྱོད་ལམ་གྱི་སྒོ་ནས་བཀུར་བར་འོས། རིགས་བཙུན་པའི་སྒོ་ནས་གཙོ་བོར་མཐོང། རང་བཞིན་གྲུབ་པའི་སྒོ་ནས་ཁྱད་ཞུགས་འཕྲིན་ལས་ཀྱི་སྒོ་ནས་ཡིད་  
དང་འཐད། གསུང་གི་བརྗིད་བཞི་ལ། གདངས་ཆེ་སྟོང་གསུམ་གང་བས་བརྗིད་ཆེ། ཚིག་མྱུར་ཐེ་ཚོམ་གཅོད་པས་བརྗིད་ཆེ། བདག་ལ་ཆེར་སྟོན་སྙམ་པས་བརྗིད་ཆེ། ཁྱད་ཞུགས་  
ཡོན་ཏན་མཐོང་བས་བརྗིད་ཆེ། དེ་ཡང་ཆོས་སྐུས་ཁྱབ་པའི་སྒོ་ནས་སྒྲ་ཆེ། སྒྲ་ཐ་དད་པའི་སྒོ་ནས་སྟོང་གསུམ་གང། སྒྲ་དབྱངས་སྒོ་ནས་ཀུན་གྱིས་གོ་བས་མྱུར། ཉེ་བར་བསྒྱུར་  
བའི་སྒོ་ནས་ཐེ་ཚོམ་གཅོད། བྱམས་པའི་སྒོ་ནས་བདག་ལ་གཟིགས་ཐུགས་རྗེའི་སྒོ་ནས་ཉི་ཚེར་སྟོན། ཤེས་པའི་བྱེ་བྲག་གི་སྒོ་ནས་ཁྱད་ཞུགས། ཚིག་གི་ཡོན་ཏན་གྱི་སྒོ་  
ནས་འདུལ། ཐུགས་ཀྱི་བརྗིད་བཞི་ལ། ཡངས་པ་རེ་དོགས་མེད་པས་བརྗིད་ཆེ། གསལ་བ་མཐའ་གཉིས་སྤངས་པས་བརྗིད་ཆེ། ཐུགས་རྗེ་ཐུགས་དམ་མཐར་འབྱིན་  
པས་བརྗིད་ཆེ། མ་རྨོངས་ཐབས་ཀྱིས་འདུལ་བས་བརྗིད་ཆེའོ། །དེ་ཡང་གཉིས་མེད་པའི་སྒོ་ནས་ཡངས། སྤང་བླང་མེད་པའི་སྒོ་ནས་རེ་དོགས་  
མེད༑ ལྷག་མཐོང་གི་སྒོ་ནས་དབུ་མང་གསལ། ཞི་གནས་ཀྱི་སྒོ་ནས་མི་འགྱུར་བས་གཉིས་མཐའ་སྤངས། མཛད་པ་རྒྱུན་མི་འཆད་པའི་སྒོ་ནས་ཐུགས་རྗེ་ཆེ། འཁོར་  
  
  
ཤེས་རབ་ཀྱི་སྒོ་ནས་རྨོངས་པ་སེལ། ཏིང་འཛིན་གྱི་སྒོ་ནས་ཐབས་ཀྱིས་འདུལ། ཡོན་ཏན་གྱི་བརྗིད་བཞི་ལ། མེད་པ་ཟད་མི་  
ཤེས་པས་བརྗིད་ཆེ། གཅིག་ལ་འདོད་དགུར་སྟོན་པས་བརྗིད་ཆེ། གནོད་སྦྱོར་ཕན་པར་འདོད་པས་བརྗིད་ཆེ། ཐབས་མཁས་སྐྱོན་གྱིས་མི་གོས་པས་བརྗིད་ཆེའོ། །དེ་ཡང་བདག་  
ཏུ་མི་འཛིན་པའི་སྒོ་ནས་མེད། མེད་པའི་སྒོ་ནས་ཟད་མི་ཤེས། ཡེ་ཤེས་ཀྱི་སྒོ་ནས་གཅིག། སེམས་ཀྱི་སྒོ་ནས་འདོད་རྒུར་སྟོན། སེམས་ཀྱི་སྒོ་ནས་གནོད་པར་སྦྱོར། གྲུབ་པ་རྒྱུའི་སྒོ་  
ནས་ཕན་པར་མཛད། ཤེས་བྱའི་སྒོ་ནས་ཐབས་མཁས། སྤྱོད་པའི་སྒོ་ནས་སྐྱོན་གྱིས་མ་གོས། འཕྲིན་ལས་ཀྱི་བརྗིད་བཞི་ལ། མི་མཉེལ་ཉམས་ཕག་རོལ་པས་བརྗིད་ཆེ། འཁོར་བ་  
ཡུན་རིང་མི་མཉེལ་བས་བརྗིད་ཆེ། མགོན་སྐྱབས་རྒྱུན་དུ་མཛད་པས་བརྗིད་ཆེ། དགོངས་པའི་དོན་རྣམས་མཛད་པས་བརྗིད་ཆེའོ། །དེ་ཡང་སྒྱུ་མར་གྱུར་བའི་སྒོ་ནས་མི་མཉེལ། རང་  
བཞིན་གཅིག་པའི་སྒོ་ནས་ཕག་ཏུ་རོལ། །སྤྱོད་པའི་སྒོ་ནས་འཁོར་བར་ཡུན་རིང་པོར་བཞུགས། བྱ་བ་མེད་པའི་སྒོ་ནས་མི་མཉེལ་།མཐུའི་སྒོ་ནས་མགོན་སྐྱབས་ཆེ། དམ་བཅས་  
པའི་སྒོ་ནས་འགྲོ་དོན་རྒྱུན་ཏུ་མཛད། རྩེ་གཅིག་གི་སྒོ་ནས་མཐའ་གཉིས་ཀྱི་སྐྱོན་དགོངས། །ནན་ཏན་གྱི་སྒོ་ནས་བྱ་བ་གྲུབ། བརྗིད་ཉི་ཤུ་དང། སྒོ་བཞི་བཅུ་སྟེ་སྤྱིར་དྲུག་ཅུ་པའོ། །དེ་  
  
  
༄༅། །ལ་རིན་པོ་ཆེ་སྣ་བདུན་ནི། འཁོར་ལོ་རིན་པོ་ཆེའི་དབང་བཅུས་སྐྱེ་བ་བཞི་ལ་དབང་བསྐུར་རེ། །བཅུན་མོ་རིན་པོ་ཆེས་ནི། ཡུལ་གྱི་རྒྱལ་པོ་ལ་མཉེས་པར་  
དབུལ་ལོ། །དམག་མི་རིན་པོ་ཆེའི་ཚུལ་དགུས་ཕ་རོལ་གྱི་དཔུང་འཇོམས་སོ། །ཁྱིམ་བདག་རིན་པོ་ཆེས་ཚད་མེད་པ་བཞིའི་རྒྱལ་པོའི་ཆབ་སྲིད་འཛིན་ཏོ། །གླང་པོ་རིན་པོ་ཆེའི་  
སྟོབས་བཅུས་ཕ་རོལ་ཏུ་བདག་དང་གཞན་གྱི་དོན་བྱེད་དོ། །རྟ་རིན་པོ་ཆེས་མྱུར་མགྱོགས་རྫུ་འཕྲུལ་གྱི་རྐང་པ་བཞིས་བགྲོད་པའི་གནས་སླེབ་པར་བྱེད་དོ། །ཡིད་བཞིན་གྱི་ནོར་བུ་  
རིན་པོ་ཆེའི་རྣམ་པ་བཞིའི་སྒོ་ནས་སེམས་ཅན་གྱི་རེ་འདོད་སྐོང་ངོ། །ལུང་རྣམ་པ་གསུམ་ནི། མི་འདའ་བརྒྱན་གྱི་ལུང་ལ་སོགས་པ་གོང་དུ་རྩིས་མགོ་སྤྱིར་སྦྱར་བར་ཟད། དེ་ནས་  
འཁོར་ལོ་རིན་པོ་ཆེའི་དབང་བཅུ་ནི། སྐྱེ་བཞི་སྐུར་སྟོན་སྐྱེ་བཞི་སྒྲོལ་མཛད་བ། །ལྷ་མི་སྡིག་སྦྲུལ་མཆེ་བ་བཞི་རུ་སྟོན། །ཡོ་བྱད་བྲིད་པའི་འདོད་ཡོན་ལྔ་དང་ནི། །རྟོག་པ་  
གཞོམ་ཕྱིར་སྨན་ལྔ་དང་ལེན་རོལ། །ཇི་ལྟར་མོས་བཞིན་འདོད་རྒུ་གཟུགས་སྟོན་པ། །གར་དབང་འཐད་དགའི་ཚུལ་དུ་རོལ་པ་མཛད། །རྫུ་འཕྲུལ་བ་སྤུའི་དབྱིངས་ནས་ཕྲ་  
མེན་འཕྲོ། །ལུས་ནི་ཅི་རྫུ་སེམས་ནི་ཆོ་འཕྲུལ་སྟོན། །གད་རྒྱངས་གདངས་ངར་སྒྲོགས་པ་སྣ་ཚོགས་ཀྱིས། །མཆེ་བ་ཟིལ་གནོན་ཐ་དད་ཆོས་རྣམས་སྟོན། །ཤེས་རབ་ཐབས་  
  
  
།དབྱངས་ལས་མ་གཡོས་ཅིར་ཡང་ས་ལེ་མཁྱེན། །སེམས་ཀྱི་བྱེ་བྲག་ཏིང་འཛིན་ཐ་དང་འཕྲོ་།བསམ་གྱིས་མི་ཁྱབ་བཞི་ལ་རོལ་པ་མཛད། །རྡོ་རྗེ་  
སྔེར་མོ་པགས་པ་སྤུ་ཕྲེང་རྒྱན། །འཁོར་བ་ཅི་སྲིད་བཞུགས་པའི་ཚེ་ལ་དབང། །ལྟ་བ་རྣམ་བཞི་སྤྱན་ཟུར་གྱིས་བསྐུལ་བས། །ཕྲ་མེན་བཞི་འཕྲོ་ཕྱོགས་བཞིར་ལས་བཞི་མཛད། །  
སྨོན་ལམ་དབང་གིས་དྲག་པོའི་སྐུར་སྟོན་པ། །དུས་མཐའི་བསྐལ་པ་བཞིན་དུ་བཤོལ་དུ་མེད། །དེ་ལ་བཙུན་མོ་རིན་པོ་ཆེའི་དབང་ནི། མ་ཆགས་རྡོ་རྗེ་གཟུགས་ཀྱི་ཡུམ་གྱིས་  
འཁྱུད། །ཞི་གནས་ཏིང་འཛིན་མི་གཡོ་ཡུམ་གྱིས་སྦྱོར། །ཐོགས་མེད་ཤུགས་འཆང་དོན་གྲུབ་ཡུམ་གྱིས་བསྐྱོད། །ལྷག་མཐོང་ཡེ་ཤེས་ཡུམ་གྱིས་མཉེས་བྱེད་འབེབས། །  
འབྱུང་བ་བཞི་པོ་རྡོ་རྗེ་ལྷ་མོ་སྟེ། །བདེ་བ་ཆེན་པོའི་སྐུ་ལ་མཉེས་པར་དབུལ། །དམག་མི་རིན་པོ་ཆེའི་ཚུལ་དགུ་ནི། བསྒྲེགས་པས་འགྲོ་བ་ཤེས་རབ་བསྐྱེད་པའི་ཚུལ། །ཉམ་ང་  
མེད་པའི་མཛའ་སྤྱོད་དཔའ་བོའི་ཚུལ། །གདུག་རྩུབ་གདོས་བཅས་བརྒྱན་པས་འཇིགས་པའི་ཚུལ། །ལོག་པར་ལྟ་བ་ཞེ་གཅོད་གཤེ་བའི་ཚུལ་།རྨད་དུ་བྱུང་བའི་ཆོས་སྒྲོགས་  
བཞད་པའི་ཚུལ། །ཤིན་ཏུ་གདུལ་དཀའ་ལ་ཁྲོ་སྙིང་རྗེའི་ཚུལ་།སྨོན་ལམ་དབང་གིས་མི་ཤོམ་རྔམ་པའི་ཚུལ། །ཉོན་མོངས་གྲུབ་པའི་གྱུར་མཛད་ངོ་མཚར་ཚུལ། །ཁྲོ་དྲག་  
  
  
༄༅། །དབྱིངས་ནས་མི་གཡོ་ཞི་བའི་ཚུལ། །དེ་ལ་ཁྱིམ་བདག་རིན་པོ་ཆེའི་ཚད་མེད་པ་བཞི་ནི། ཁྲོ་གཏུམ་ཚད་མེད་བྱམས་པར་སྣང། །བསོད་ནམས་སྙིང་རྗེ་  
བདག་ཉིད་ཆེ། །བསྒྲལ་ཞིང་བསྟབས་པ་དགའ་བའི་མཆོག་ཡལ་བར་མི་འདོར་བཏང་སྙོམས་སོ། །དེ་ལ་གླང་པོ་རིན་པོ་ཆེའི་སྟོབས་བཅུ་ནི། ཐུགས་རྗེ་ཆེན་པོའི་སྟོབས་ནི་  
དྲེགས་ཆེན་བསྙེངས་ཕྱིར་གནོན། །ཆོས་ཉིད་སྟོབས་ནི་མི་དམིགས་ནམ་མཁའི་མདོག་མི་འབྱེད་སྟོབས་ནི་དངོས་གྲུབ་བདུད་རྩིའི་རྒྱུན། །མ་སྤངས་སྟོབས་ནི་གདོས་བཅས་  
སྐུ་ལ་བརྒྱན། །མ་གཡོས་སྟོབས་ནི་དོན་མཐུན་གྲོལ་བའི་རྒྱན་།སྨོན་ལམ་སྟོབས་ནི་བསྐལ་པར་ཡོངས་གྲོལ་མཛད། །སྤྲུལ་པའི་སྟོབས་ནི་མགོ་བརྙན་ཕྲ་མེན་འཕྲོ། །ཕྲག་  
དོག་ལོག་ལྟ་འཁྲོ་བར་གཅིག་མི་གཏོང། །འདོད་ཆགས་ཡུད་ཙམ་འཕྲལ་འདོད་སྤྱན་མདོག་དམར། །དེ་ལ་རྟ་རིན་པོ་ཆེའི་རྫུ་འཕྲུལ་གྱི་རྐང་པ་བཞི་ནི། །ཆོས་དབྱིངས་མེད་  
བཞིན་ཅིར་སྣང་བ། །མཁའ་ལ་འཇའ་ཚོན་བཞིན་དུ་རྣམ་པར་བཀྲམ་།ཡེ་ཤེས་རྫུ་འཕྲུལ་ཆོས་ཀྱི་དབྱིངས་རྟོགས་པ། །མཁའ་ལ་ཉི་ཤར་བཞིན་དུ་གསལ་ལ་སྟོང། །  
ཚོགས་གཉིས་རྫོགས་པའི་རྫུ་འཕྲུལ་བྱེ་བྲག་ནི། །མཁའ་དང་མཉམ་པའི་སྤྲིན་ཕུང་བཞིན་དུ་བདལ། །སྤྲུལ་པའི་བྱེ་བྲག་འཕྲོ་བའི་རྫུ་འཕྲུལ་ནི། །རོལ་གཅིག་ཅར་  
  
  
།དེ་ལ་ནོར་བུ་རིན་པོ་ཆེའི་རང་བཞིན་ནི། འགྲོ་རྣམས་ཇི་ལྟར་འདོད་པའི་རེ་འདོད་སྐོང། །མི་ཟད་བདག་ཉིད་གཏེར་ཆེན་ནམ་མཁའི་མདོག། སྲིད་གསུམ་མུན་  
ནག་སེལ་བའི་ཡེ་ཤེས་སྒྲོན། །དུས་གསུམ་རྒྱུན་མི་འཆད་པའི་རིན་ཆེན་ཕྲེང། །ལུང་གསུམ་ནི། རྩིས་མགོ་སྤྱིར་སྦྱར་བ་ཡིན་ནོ། །ད་ནི། ལྷ་རྒྱུད་ཀྱི་རྟོག་པ་སོ་སོར་བཤད་པར་བྱ་སྟེ་  
འགྲོ་རྣམས་ཇི་ལྟར་འདུལ་ཞིང་གཤེགས་མཛད་པ། །ཤེས་རབ་ནམ་མཁའི་བསྐལ་པ་དགའ་རྒྱུད་སྟོན། གཏི་མུག་ཚུལ་གྱིས་གཏི་མུག་འཇོམས་མཛད་པ། །གཏི་མུག་རྡོ་རྗེ་བུདྡྷ་  
ཧེ་རུ་ཀ། ཡེ་ཤེས་རྡོ་རྗེས་ཉོན་མོངས་རྡོ་རྗེ་འཇོམས། །ཐབས་འཛིན་མཆོད་པའི་དངོས་པོ་བཤིག། ཞེ་སྡང་ཚུལ་གྱིས་ཞེ་སྡང་འཇོམས་མཛད་པ། །ཞེ་སྡང་རྡོ་རྗེ་བཛྲ་ཧེ་རུ་ཀ། རིན་  
ཆེན་དབྱིག་ལྟར་ཀུན་སྐོང་ཞིང། །བདག་མེད་ཞི་གནས་ཆུ་ཡི་བསྐལ་པས་འཁྲུ། །ང་རྒྱལ་ཚུལ་གྱིས་ང་རྒྱལ་འཇོམས་མཛད་པ། །ང་རྒྱལ་རྡོ་རྗེ་རཏྣ་ཧེ་རུ་ཀ། འཁོར་བའི་འདམ་  
དུ་པད་ལྟར་སྐུ་འཁྲུངས་ཤིང། །ལྷག་མཐོང་མེ་ཆེན་འབར་བས་ཐམས་ཅད་སྲེག་འདོད་ཆགས་ཚུལ་གྱིས་འདོད་ཆགས་འཇོམས་མཛད་པ་།འདོད་ཆགས་རྡོ་རྗེ་པདྨ་ཧེ་རུ་ཀ་  
འཕྲིན་ལས་རྒྱ་མཚོས་འགྲོ་བའི་དོན་མཛད་པའི། །ཤེས་བྱ་ཐོགས་མེད་བསྐལ་པའི་རླུང་གིས་བསྐྱོད། །ཕྲག་དོག་ཚུལ་གྱིས་ཕྲག་དོག་འཇོམས་མཛད་པ། །ཕྲག་དོག་རྡོ་རྗེ་ཀརྨ་ཧེ་  
  
  
༄༅། །རུ་ཀ། སྐུ་ཡི་ལོངས་སྤྱོད་སྣ་ཚོགས་མི་དམིགས་ཤིང་།ཤེས་རབ་མཐར་ཕྱིན་གཏི་མུག་རྣམ་པར་དག་ཕྱག་རྒྱ་གཟུགས་ཀྱི་མཆོང་པས་མཉེས་མཛད་ཅིང།།  
ཆོས་དབྱིངས་ནམ་མཁའི་དབང་བསྐུར་ཁྲོ་མོ་རྒྱལ། །ཐུགས་ཀྱི་ལོངས་སྤྱོད་སྣ་ཚོགས་མི་དམིགས་ཤིང། །བརྩོན་འགྲུས་མཐར་ཕྱིན་ཞེ་སྡང་རྣམ་པར་དག། རྟོགས་པ་རེག་བྱའི་  
མཆོད་པས་མཉེས་མཛད་ཅིང། །སྲ་བརྟན་རྡོ་རྗེ་དབང་བསྐུར་ཁྲོ་མོ་རྒྱལ། །གསུང་གི་ལོངས་སྤྱོད་སྣ་ཚོགས་མི་དམིགས་ཤིང། །ཚུལ་ཁྲིམས་མཐར་ཕྱིན་འདོད་ཆགས་རྣམ་  
པར་དག། གསུང་རབ་སྒྲ་ཡི་མཆོད་པས་མཉེས་མཛད་ཅིང། །ལྷག་མཐོང་ཡེ་ཤེས་དབང་བསྐུར་ཁྲོ་མོ་རྒྱལ། །ཡོན་ཏན་ལོངས་སྤྱོད་སྣ་ཚོགས་མི་དམིགས་ཤིང། །སྦྱིན་པས་  
མཐར་ཕྱིན་ང་རྒྱལ་རྣམ་པར་དག། ངར་འཛིན་བྲོ་མཆོག་མཆོད་པས་མཉེས་མཛད་ཅིང། །བདག་མེད་ཞི་གནས་དབང་བསྐུར་ཁྲོ་མོ་རྒྱལ། །འཕྲིན་ལས་ལོངས་སྤྱོད་སྣ་ཚོགས་  
མི་དམིགས་ཤིང། །བཟོད་པས་མཐར་ཕྱིན་ཕྲག་དོག་རྣམ་པར་དག་ཚུལ་ཁྲིམས་དྲི་མེད་མཆོད་པས་མཉེས་མཛད་ཅིང། །ཐོགས་མེད་ལས་ལ་དབང་བསྐུར་ཁྲོ་མོ་རྒྱལ།།  
ཐུགས་མཆོག་རྣམ་དག་ཡེ་ཤེས་དཀར་མོའི་ཚོགས། །འགུགས་མཛད་ཡེ་ཤེས་ལྔ་ཡང་དབྱུག་ཏོ་ཅན། །དྲན་པས་རྒྱུད་ལྔ་སྒྲོལ་མཛད་ཞི་བར་གཟིགས། །སྲིད་གསུམ་  
  
  
།སྐུ་ཡི་ཡོན་ཏན་ཚོགས་སྡུད་རྐུན་མོའི་ཚོགས། །མཐུ་འཕྲོག་ཞི་གནས་ལྷག་མཐོང་ཟུང་དུ་འབྲེལ། །བདེན་གཉིས་ལྟ་བས་ཁྲོ་ཚུལ་འགྲོ་ལ་  
གཟིགས། །དམ་ཚིག་དབྱིངས་མཆོག་སྐུལ་བྱེད་ཙཽ་རི་མ། །གསུང་གིས་ཐམས་ཅད་ཟིལ་གནོན་རྨོངས་པའི་ཚོགས། །དབང་མཛད་མཐའ་གཉིས་མི་ཡོང་ཆུ་སྲིན་ནི། །མི་གནས་  
རྒྱལ་མཚན་འཛིན་ཅིང་མྱོས་པར་ལྟ། །སྟོང་གསུམ་དབང་མཛད་རྒྱལ་བྱེད་པྲ་མོ་ཧ། །ཐལ་བར་བྱེད་པས་ཐལ་བྱེད་མ་ཡི་ཚོགས་།ཀུན་གྱི་དངོས་གྲུབ་རྡོ་རྗེ་རྩེ་དགུ་འཛིན། །ས་  
དགུ་རྟོག་འཇོམས་ཤི་བ་སློང་བར་གཟིགས། །འཇིག་རྟེན་ཐལ་བྱེད་རྡེའུ་ཐོགས་བཻ་ཏཱ་ལི། །འབྱེད་མེད་ཤེས་རབ་མི་རྟོག་ལྦོས་མོའི་ཚོགས་།འཁོར་བའི་རྒྱུད་འཛིན་འཆིང་  
ཞིང་དབང་འདྲེན་ལས། །ཁྲོ་གར་གཟིགས་ཚུལ་རྒྱུན་གྱིས་ཐུགས་རྗེས་སྒྲོལ། །བདེ་མཆོག་དབྱིངས་སུ་འདྲེན་མཛད་པུཀྐ་སི། །ཞེ་སྡང་ཚུལ་གྱིས་དོན་མཛད་གཏུམ་མའི་ཚོགས།།  
མྱོས་མཛད་དབྱིངས་དང་ཡེ་ཤེས་གཉིས་མེད་པའི། །ཐུགས་རྗེས་དཀྲུག་ཅིང་རོ་ཟའི་ཚུལ་དུ་གཟིགས། །སྣོད་བཅུད་དཀྲུགས་ནས་སྐོང་མཛད་གྷསྨ་རི། །ཆགས་པའི་ཚུལ་གྱིས་  
དོན་མཛད་སྨེ་ཤ་ཅན། །མ་ནི་རྒྱུད་འཕེལ་གཟུང་འཛིན་བྲལ་བའི་རྟགས། །མཐའ་གཉིས་སྤངས་པས་རྣམ་པར་གཡེང་ཚུལ་བཞུགས། །འབར་བ་སྟོང་གསུམ་སྟོབས་བྱེད་ཙཎྜ་  
  
  
༄༅། །ལི༑ ༑ཐམས་ཅད་འབྱུང་བའི་ལྷུན་འགྱུར་མ་ཚོགས་མ། །ཀུན་གྱི་ལས་མཛད་ཆོས་ཀུན་སྙིང་པོ་འཛིན། །ཀུན་ལ་རོལ་པས་གཟིགས་ཚུལ་ཀུན་དང་  
ལྡན། །ཐུགས་རྗེ་འཇིག་རྟེན་སྒྲོལ་མཛད་སྨ་ཤ་ནི། །འཇོམས་བྱེད་རྩལ་མཆོག་རྡོ་རྗེ་ཐུགས་ཀྱི་ཡུམ། །གཉེན་པོ་སྟོབས་ཀྱིས་ཐམས་ཅད་ཟིལ་གྱིས་གནོན། །ཤེས་རབ་ཐབས་  
ལྡན་སྐུ་གསུམ་བདག་གཞན་དོན། །སྡུག་བསྔལ་ཞེ་སྡང་གསོད་བྱེད་སིངྒ་མ། །དཔའ་བརྟུལ་ཟ་བྱེད་ཡེ་ཤེས་ཐུགས་རྗེའི་ལས། །བརྩོན་འགྲུས་མྱུར་བའི་ཤུགས་འཆང་  
འགྲོ་དོན་དུ། །ཐུགས་རྗེ་ཡེ་ཤེས་རྩེ་གཅིག་སོ་སོར་གཟིགས། །ང་རྒྱལ་འཆི་བདག་འཇོམས་མཛད་བྱ་ཁྲ་མ། །མཛེས་བྱེད་དམ་ཚིག་རྣམ་དག་གསུང་གི་ཡུམ། །ཐབས་མཁས་  
སྤྱོད་པས་བདག་དང་གཞན་དོན་མཛད། །དོན་གྱི་ཆོས་སྐུ་ཏིང་འཛིན་ལྗགས་ལ་གཏད། །འདོད་ཆགས་དུར་ཁྲོད་འཇོམས་མཛད་སྲི་ཀ་མ། །མི་མ་བྱེད་སྤྱོང་པས་མཆོག་རིགས་  
ཀྱི་ཡུམ། །གཡར་བའི་འཕྲིན་ལས་འགྲོ་ལ་ཐུགས་རྗེས་སྲུང། །ཆོས་ཉིང་སྐུ་ལ་ཡེ་ཤེས་སྤྱན་གྱིས་གཟིགས། །ཕྲག་དོན་ལས་གྲུབ་ཟ་བྱེད་ཤྭ་ན་མ། །ཡིད་ཀྱི་ཡེ་ཤེས་  
སོ་སོ་ཀུན་ལ་རྟོག། རྣམ་ཤེས་ཀྱིས་བསད་གོང་འབྲང་ཚུལ་ཁྲིམས་སྲུང། །འཁོར་བའི་རྒྱུན་གཅོད་རྒྱུད་འཛིན་རྒྱུ་གྲི་འཛིན། །མགྱོགས་མས་སྙིགས་བྱེད་ཁྲག་འཐུང་གྱི་  
  
  
།རྣམ་ཤེས་མཉམ་ཉིད་ཡིད་འགྲོགས་མཚན་མ་འཇོམས་།བསད་པའི་གོད་རྣམས་སྦྱིན་པས་ཕ་རོལ་ཕྱིན། །མཐའ་འདས་ཆོས་སྐུ་གཟུགས་འཛིན་སྤངས་ཚུལ་བཟུང་  
འགྲོ་བའི་སྡུག་བསྔལ་ཆེ་འཕྲོག་ཀ་ཀ་མ། །བསླད་བས་མི་འགྱུར་བཀྲུས་པས་མི་འདག་ཅིང། །མི་མཐུན་གཉེན་པོས་མི་ཤིགས་བཟོད་པའི་མཆོག། ཆོས་སྐུ་ཐུགས་སུ་  
ཆུད་ཕྱིར་ཞལ་ན་ཐོགས། །ཡོན་ཏན་ཡིད་བཞིན་བདག་ཉིད་ཀངྐ་མ་།དབྱིངས་ལ་མི་རྟོག་འགྲོ་ལ་ཐུགས་རྗེས་གཟིགས། །གཉིས་ལ་མི་གནས་ཤེས་རབ་ཕ་རོལ་ཕྱིན། །  
དབྱིངས་ཀྱི་ཐུགས་རྗེས་འཕྲིན་ལས་འདུས་མ་བྱས། །མཐའ་གཉིས་སྤངས་པའི་རྔ་མ་ཚུལ་ཀ། བཅུ་དྲུག་ཞག་གིས་ཟླ་བའི་དཀྱིལ་འཁོར་རྫོགས། །དཔལ་ཆེན་བཅུ་དྲུག་  
ས་ལ་ལྷུན་གྱིས་གྲུབ། །བསོད་ནམས་ཡེ་ཤེས་ཚོགས་གཉིས་རྫོགས་པའི་སྐུ། །ཐོག་མ་མེད་ཅིང་ཡོན་ཏན་ཟླ་བ་མེད། །སྦྱིན་པས་རིགས་པའི་ཀླུང་དུ་མཚོ་དྲངས་ལྟར། །འཁོར་  
བས་འཇིགས་ནས་ཐུགས་རྗེས་ལྕགས་ཀྱུས་འདྲེན། །དཔའ་བར་འགྲོ་བའི་ཏིང་འཛིན་དོན་མཛད་པ། །ཐུགས་རྗེ་ཤར་མཛད་རྟ་གདོང་ལྕགས་ཀྱུ་མ། །དོན་དང་མཐུན་བས་ཀུན་  
ཀྱང་དགའ་བར་མཛད། །བྱམས་པའི་ཞགས་པ་འཁོར་བའི་རྒྱུན་འཛིན་ཅིང། །རིན་ཆེན་ཕྱག་རྒྱས་སེམས་ཅན་རེ་འདོད་སྐོང། །ཡོན་ཏན་ཚོགས་རྫོགས་ཕག་གདོང་ཞགས་  
  
  
༄༅། །པ་མ། །གཞན་གྱི་དོན་དུ་སྤྱད་པས་བདག་གི་དོན། །ཤེས་རབ་སྒྲོན་མས་མུན་པའི་སྡུག་བསྔལ་སེལ། །དོན་གཉིས་མི་འདའ་དགའ་བའི་མཆོག། ཀུན་  
གཉེན་མ་རིག་ནུབ་མཛད་ཉི་ཟླའི་སྤྱན། །སྙན་པར་སྨྲ་བས་ཀུན་ཀྱང་བཀའ་བཞིན་བྱེད། །བཏང་སྙོམས་ཐབས་མཁས་ཐུགས་རྗེས་འགྲོ་དོན་དུ། །ཕབ་ནས་རྣམ་ཤེས་ཐལ་བའི་  
གཟུགས་ཀྱང་འཚོ། །ཆོས་སྟོན་བག་ཆགས་བྱང་མཛད་དྲིལ་འཁྲོལ་མ། །ད་ནི་སྲིན་པོའི་ལྷ་རྒྱུད་བཤད་དེ། བཅོ་བརྒྱད་སྤྱན་གྱིས་བཅོ་བརྒྱད་ཁམས་ལ་གཟིགས། །བཅོ་བརྒྱད་  
ཤངས་ནས་བཅོ་བརྒྱད་སྤྲུལ་པར་འབྱུང། །བཅོ་བརྒྱད་ཁམས་ལ་བཅོ་བརྒྱད་སྐུར་སྟོན་ཅིང། །བཅོ་བརྒྱད་ཐུགས་ཀྱིས་བཅོ་བརྒྱད་འདུལ་ཐབས་མངའ། །བཅོ་བརྒྱད་སྙན་  
གྱིས་བཅོ་བརྒྱད་ཁམས་གསན་ཅིང། །བཅོ་བརྒྱད་ལྗགས་ཀྱིས་གསུང་རབ་བཅོ་བརྒྱད་འཆད། །བརྒྱ་རྩ་བརྒྱད་ཀྱིས་དགོངས་པ་བསམ་མི་ཁྱབ། །ས་དགུར་ཐུགས་རྗེས་  
དོན་མཛད་དབུ་དགུར་ལྡན། །བརྗོད་གནོན་ཞབས་བརྒྱད་ཕྱོགས་བརྒྱད་ལྷ་བརྒྱང་གནོན། །ཇི་ལྟར་རོལ་ཡང་སྤྱན་དགུ་དབྱིངས་མི་གཡོ་།འདུལ་བའི་དབང་དུ་བསྐལ་པའི་  
ཚུལ་སྟོན་ཅིང། །རྡོ་རྗེ་སྲིན་པོས་ཅི་འདུལ་ཡིད་བཞིན་རྫོགས། །རྣམ་ཐར་གསུམ་ལས་སྐུ་གསུམ་འཕྲིན་ལས་འབྱུང། །སྤྱོད་པ་རྣམ་དག་སྨོན་ལམ་སྟོབས་ཀྱིས་གཤེགས་  
  
  
།བཅོ་བརྒྱད་སྟོང་པས་མཉེས་མཛད་རྩ་བཏིང་མ། །བརྗིད་པའི་སྟོབས་ཀྱིས་ཀླུ་རྣམས་ཟིལ་གནོན་ཅིང། །ཕྲ་མེའི་སྐྱོན་སྤངས་ངག་གི་  
དབང་ཕྱུག་ཆེ། །འབད་པ་མེད་པའི་བརྩོན་འགྲུས་ཤུགས་དང་ལྡན་།ཆོས་ལ་དབང་མཛད་ཧ་ཡ་གྲི་བ་དཔལ། །འཛིན་ཚུལ་སྟབས་ཀྱིས་དྲང་སྲོང་ཚར་གཅོད་ཅིང། །ལོག་ལྟའི་ཉེས་  
སྤངས་ཡང་དག་ལྟ་དང་ལྡན། །ཚུལ་ཁྲིམས་མཐར་ཕྱིན་དྲང་སྲོང་སྤྱོད་པས་ཚེ། །སྐྱེ་ལ་དབང་མཛད་བྲན་ཚུལ་མི་གཡོ་མགོན་།ཤུགས་འཆང་སྟབས་ཀྱིས་རླུང་ལྷ་ཚར་གཅོད་  
ཅིང། །འཁྱལ་པའི་སྤྱོད་སྤངས་ངག་གི་དབང་ཕྱུག་ཆེ། །འདོད་པ་ཀུན་ལ་སྦྱིན་མཛད་རྒྱལ་པོའི་ཚུལ། །སེམས་ལ་དབང་མཛད་འདོད་པའི་ཁྲོ་བོ་རྒྱལ། །འཚིར་བའི་སྟབས་ཀྱིས་  
གནོད་སྦྱིན་ཞབས་ཀྱིས་མནན། །ངག་རྩུབ་སྐྱོན་སྤངས་ངག་གི་དབང་ཕྱུག་ཚ། །སྨོན་ལམ་མཐར་ཕྱིན་བདུད་འདུལ་ཐུགས་རྗེའི་རྩེ། །ལས་ལ་དབང་མཛད་བདུད་རྩི་ཀུཎྜ་ལི། །གནོན་  
པའི་སྟབས་ཀྱིས་འབྱུང་པོ་ཚར་གཅོད་ཅིང། །གནོད་སེམས་ཉེས་སྤོངས་ཐུགས་ཀྱི་དབང་ཕྱུག་ཆེ། །མཉེན་པའི་སྟོབས་ཀྱིས་མི་མཐུན་གནོན་མཛད་ཅིང། །རྫུ་འཕྲུལ་དབང་མཛད་  
འཇིགས་བྱེད་སྟོབས་པོ་ཆེ། །རྡེག་པའི་སྟོབས་ཀྱིས་སྲིན་པོ་ཚར་གཅོད་ཅིང། །བདེན་དང་བྲལ་བའི་རྫུན་སྤངས་སྐྱོན་སེལ་བ། །མཚན་མའི་ཐབས་ཀྱིས་མཚན་མ་འདུལ་མཛད་  
  
  
༄༅། །པ༑ ༑ཡེ་ཤེས་དབང་མཛད་དབྱུག་པ་སྔོན་པོ་ཅན། །འདེབས་པའི་སྟབས་ཀྱིས་ས་བདག་ཚར་གཅོད་ཅིང། །བརྣབ་སེམས་སྐྱོན་སྤངས་ཐུགས་ཀྱི་དབང་  
ཕྱག་ཆེ། །བཟོད་པས་གཞི་ལྟ་བུ་གཞིར་འགྱུར་བ། །སྨོན་ལམ་དབང་མཛད་འདམ་སྐྱེས་ཀུཎྜ་ལ། །ཟློག་པའི་སྟོབས་ཀྱིས་བདུད་རྣམས་ཚར་གཅོད་ཅིང། །འདོད་ཆགས་  
སྐྱོན་སྤངས་སྐུ་ཡི་དབང་ཕྱུག་ཆེ། །ཡེ་ཤེས་མཐར་ཕྱིན་ཉི་ཟླའི་འོད་བཞིན་གསལ། །སྐྱེ་བཞི་མོས་པས་དབང་མཛད་ཧཱུཾ་ཀ་ར་།རོལ་པའི་སྟོབས་ཀྱིས་ལྷ་རྣམས་ཚར་གཅོད་  
ཅིང། །མ་བྱིན་ལེན་པའི་སྐྱོན་སྤངས་བདག་ཉིད་ཆེ། །རབ་ཏུ་ཤེས་པའི་ཤེས་རབ་མཐར་འབྱིན་པ། །ཡོ་བྱད་དབང་མཛད་གཞན་གྱིས་མི་ཐུབ་རྒྱལ། །འཇིགས་བྱེད་སྟབས་ཀྱིས་  
འཆི་བདག་ཟིལ་གནོན་ཅིང། །སྲོག་གཅོད་ཉེས་སྤངས་སྐུ་ཡི་དབང་ཕྱུག་ཆེ། །གཟུང་འཛིན་སྐྱོན་སྤངས་བསམ་གཏན་ངང་ལ་གནས་།ཚེ་ལ་དབང་མཛད་འཇིགས་བྱེད་  
གཤིན་རྗེ་གཤེད། །ཡེ་ཤེས་ཐུགས་རྗེས་ཟིན་པས་མཐར་མི་འཆིང་།ཐུགས་རྗེས་ཟིན་པའི་སྲིད་ལས་གྲོལ། །གཉིས་ལ་མི་གནས་མཐའ་བྲལ་དབུ་མར་སྙེམས། །འདོད་  
པའི་རྒྱལ་པོ་མཉེས་མཛད་ལ་སེ་ཀི། རིག་པའི་སྡེར་ཆེན་ཆོས་ཀྱི་དབྱིངས་ཉིད་འཛིན། །ཐུགས་རྗེ་ལྕགས་ཀྱུས་འཁོར་བ་མི་གཏོང་ཞིང། །ཤེས་རབ་ཐབས་ཀྱི་ལྕགས་  
  
  
།གཙོ་བོ་དབྱུག་སྔོན་མཉེས་མཛད་དྲ་ཏི་རུ། །ཡེ་ཤེས་མཚན་སྡུད་ཐུགས་རྗེ་ཁྲོད་འབྱུང་ཞིང་།སྤྲུལ་པས་འགྲོ་བསྒྲལ་སྐུ་དང་ཡེ་ཤེས་འཕྲོ། །ཤེས་སྙིང་  
མ་སྐྱེས་དབུ་མའི་རིག་པ་སྐྱེ། །སྟ་ན་བ་ཏིས་ཁྲོ་རྒྱལ་གཤིན་རྗེ་མཉེས། །དབྱིངས་སུ་མཚན་མ་ཤེས་རབ་ཐོ་བས་བརྡུངས། །ཐུགས་རྗེས་སེམས་ཅན་འཕྲིན་ལས་མཚན་མ་འཇོམས་  
དབུ་མར་ཡེ་ཤེས་སྙིང་རྗེ་མི་རྟག་དང། །མི་གཡོ་མགོན་པོ་མཉེས་མཛད་མུ་ཧ་ལ། །རྡོ་རྗེ་གཏུམ་མོ་མཚན་མའི་དངོས་པོ་བཅོམ། །ཐུགས་རྗེ་རྔམ་ཚུལ་སྲིད་པ་ཐལ་བར་བརླབ། །  
གཉིས་ལ་མི་གནས་མཐའ་བྲལ་དབུ་མར་བསྡིགས། །ཧ་ཡ་གྲི་བ་མཉེས་མཛད་ཙཎྜ་ལི། ཕྲ་མོར་འབིགས་པའི་ཡེ་ཤེས་དབྱིངས་སུ་འཕེན་།འབིགས་པའི་ཡེ་ཤེས་གནད་  
དུ་ཐུགས་རྗེས་རྡེག། མ་ཁྱོགས་དབུ་མ་ཆེན་པོའི་དོན་སྟོན་པ་།གཞན་གྱིས་མི་ཐུབ་མཉེས་བྱེད་ཤ་ཡ་ཏི། །མཚན་མ་མེད་པའི་དབྱིངས་ཐོས་རིག་པའི་སྒྲ། །དབྱིངས་ཉིད་རིག་  
ཤེས་དབྱིངས་ལ་ཉན་པའི་སྒྲ། །དེ་ལ་བསྟན་པ་གསུང་གི་སྒྲ་འབྱིན་པ། །བདུད་རྩིར་འཁྱིལ་བ་ཤ་ཡ་ཡ་ཏིས་མཉེས། །བདག་རྟོག་ལོག་ལྟའི་མཚན་མ་ཀུན་བཅོམ་ཞིང།།  
ཟ་བྱེད་མཆེ་བས་སྐྱེ་བཞི་རྩད་བཅད་དེ། །སྐུ་དང་ཡེ་ཤེས་མ་སྐྱེས་མི་དམིགས་པ། །པདྨོ་འཁྱིལ་བ་མཉེས་བྱེད་མ་ར་ན། །ཐུགས་དམ་དབང་གིས་རྣམ་དག་དབྱིངས་ནས་  
  
  
༄༅། །བསྐུལ། །ཐུགས་རྗེའི་ཤུགས་ཀྱིས་འགྲོ་བ་གནས་ནས་འདྲེན་།གཉིས་མེད་མཆོད་བསྐུལ་དབུ་མའི་དགྱེས་པ་སྟོབས། །མ་ཧ་ཧ་ལ་མཉེས་མཛད་  
ཙུནྡ་མ། །བསྐྱོད་པའི་ཡེ་ཤེས་ས་རྣམས་དུས་གཅིག་གཅོད། །ཐུགས་རྗེ་ཤུགས་ཀྱིས་འགྲོ་བ་གནས་ནས་སྤོར། །ཐབས་དང་ཤེས་རབ་བསྐྱོད་པས་མཐའ་གཉིས་སྤོང། །བ་ཡ་  
བ་ཏིས་ཁམས་གསུམ་ཧཱུཾ་མཛད་མཉེས། །སྡུག་བསྔལ་ཐུགས་རྗེས་མི་བཟོད་འཕྲིན་ལས་དཔའ། །ཡལ་བར་མི་འདོར་བརྩོན་འགྲུས་ཤུགས་ཀྱིས་བརྟན། །གདོང་ནས་དོན་མཛད་  
འཁོར་བ་མཐར་ཐུག་སྒྲོལ། །དེ་ཕྱིར་དཔའ་རྟུལ་ཟ་བྱེད་བྱ་ཁྲ་མ། །སྡང་མིག་མི་འགྱུར་ཐུགས་རྗེས་ཞི་ལ་གནོན། །མཐུ་རྩལ་རྔོམ་བརྗིད་འགྱུར་མེད་བདུད་དཔུང་ཟློག་ཚམ་  
དམ་རལ་གསིགས་གདངས་པར་འཇིག་རྟེན་འགེངས། །དེ་ཕྱིར་འགྱུར་མེད་ཕྲ་མོན་ཙ་[?]ས་ར། །རྟོག་པའི་དགྲ་སྤངས་དྲན་པའི་དགོན་པར་གནས། །འཁྲུལ་སྐྱོན་དྲི་མེད་ཤེས་བཞིན་  
རྫི་མཆོར་སྤོང། །འགྲོ་དོན་དུས་ལ་བབ་ན་ཐུགས་རྗེས་འཇུག། དེ་ཕྱིར་འཇུག་པར་བྱེད་པའི་ཧ་རི་ན། །ཆོས་དབྱིངས་གནས་མལ་རྟོག་པའི་སྐྱོན་སེལ་ཞིང། །ཐུགས་རྗེ་སྤུ་རིས་  
སྤྲུལ་པ་བསམ་མི་ཁྱབ། །དུག་གསུམ་འཇོམས་མཛད་ཤ་རུས་ཁྲག་ལ་རོལ། །སེལ་བྱེད་སྤྲུལ་པས་དོན་མཛད་དྷྱ་མ། །ཡང་དག་ཟོན་ཆགས་འགྲོ་དོན་ཐབས་མཁས་ལྡན།།  
  
  
།དུས་ལ་བབ་ནས་བརྩོན་འགྲུས་ཤུགས་དང་ལྡན། །དེའི་ཕྱིར་མཁས་བརྩོན་མཛད་པའི་རྩལ་མ། །ཡེ་ཤེས་དབྱིངས་ལ་འཇུག་  
པ་ཤེས་བྱ་ཟ། །དབྱིངས་ཉིད་ཤེས་ལ་འཇུག་པ་ཉོན་མོངས་ཟ་།གཉིས་མེད་ཡེ་ཤེས་འཕྲིན་ལས་འཁོར་བ་ཟ། །དེ་ཕྱིར་ཟ་བྱེད་པུ་ཀ་མུ་ཀ་པ། །རིགས་བཙུན་གཉེན་པོར་འགྱུར་  
བར་ཐམས་ཅད་འདུལ། །འཕྲིན་ལས་རྩལ་གྱིས་བདུད་དཔུང་ཐམས་ཅད་འཇོམས། །སྟོང་ཉིད་སྒྲ་བསྒྲགས་མུ་སྟེགས་ཝ་ཚོགས་འཇིག་དེ་ཕྱིར་འཇོམས་བྱེད་རྩ་མཆོག་སིདྷ་མ།།  
དབྱིངས་ལ་ཡེ་ཤེས་ཉལ་ཞིང་ཐུགས་རྗེ་རྨི། །ལྷིང་ནག་པོ་དྲག་པོ་སྐུ་སྟོན་པ། །ཐུགས་མཆོག་རྣམ་དག་ཆོས་ཉིད་དབྱིངས་སུ་མཁྱེན། །དེ་ཕྱིར་རྨི་བྱེད་ཕྲ་མེན་རི་ཀྵ་མ། །ཡེ་ཤེས་  
ཐུགས་རྗེ་སྟོབས་ཀྱིས་མཐའ་གཉིས་གནོན། །ཚམ་ངམ་རལ་གསིགས་སྤྲུལ་པས་བདུད་དཔུང་འཇོམས། །ལས་སུ་ཅི་མཛད་བརྩོན་འགྲུས་སྟོབས་ཀྱིས་རོལ། །དེ་ཕྱིར་སྟོབས་  
ལྡན་ཕྲ་མེན་ཧ་ཀྵ་མ། །ལྷག་མཐོང་ཆོས་དབྱིངས་ཞི་གནས་རླན་གྱིས་རྒྱལ། །ཐུགས་རྗེ་འཁོར་བར་སྨོན་ལམ་སྟོབས་ཀྱིས་མྱོས། །རྟོག་འཇོམས་རྫས་ལ་གཙང་སྨེ་མེད་པར་  
རོལ༑ ༑དེ་ཕྱིར་ཕྲ་མེན་མྱོས་བྱེད་ཨུ་ཀ་ར། །ཡིད་གཡོ་ལས་ཅན་སེམས་དཔར་གྱུར་པ་ནི། །ཡེ་ཤེས་དབང་གིས་ཐུགས་རྗེས་འགྲོ་ལ་གཡོ་།དོན་མཛད་གོད་འབྲང་ཡེ་ཤེས་  
  
  
༄༅། །དབྱིངས་སུ་མཁྱེན། །དེ་ཕྱིར་ཚུལ་ཁྲིམས་ཆེན་པོ་ཀྱི་ཀྱ་མ། །བསམ་པའི་དངོས་པོ་འདོད་ལ་འདུན་པ་ནི། །དབྱིངས་ཉིད་མཉམ་ཉིད་ཡེ་ཤེས་མཁྱེན་པས་  
ཟ༑ ༑ཐུགས་རྗེའི་འདུན་པས་འཁོར་བ་བག་ཆགས་སྦྱོང། །དེ་ཕྱིར་ཕྲ་མེན་ཟ་བྱེད་དོན་ཀ་མ། །དབྱིངས་ལ་སེམས་འཛིན་ཡིད་ལ་བྱེད་པར་འགྱུར། །ཡེ་ཤེས་དབྱིངས་རྟོགས་  
དྲངས་པ་ཉིན་མོ་ཉལ། །འགྲོ་མདོངས་རྨོངས་ལ་ཐུགས་རྗེས་མཚན་མོ་ལྡན། །ཡེ་ཤེས་ཐུགས་རྗེས་དྲངས་པའི་ཨུ་ལུ་ཀ་བརྟགས་པའི་དངོས་ལ་རྩེ་གཅིག་ཏིང་འཛིན་  
འགྱུར༑ ༑མཉམ་ཉིད་མཐའ་བྲལ་དབྱིངས་ལས་མི་གཡོ་བ། །རྟོག་གེ་སྤྱོད་ཡུལ་བྱས་པས་མི་མཐོང་བ། །དེ་ཕྱིར་སྦེད་བྱེད་ཕྲ་མེན་བ་ཡ་ཏ། །ལས་འབྲས་བདེན་ལ་ཡིད་  
ཆེས་དང་གྱུར་ཏེ། །མཉམ་ཉིད་དབྱིངས་སུ་ཡེ་ཤེས་ཐུགས་ཀྱིས་མགྱོགས། །ཞི་གནས་སྤྱན་རྫི་ལྷག་མཐོང་བགྲོད་ཚགས་ཆུང། །དེ་ཕྱིར་ཕྲ་མེན་མགྱོགས་བྱེད་བྷ་ག་  
ཤི་ཏ། །ངེས་པའི་དངོས་ལ་འཛིན་པའི་མོས་པར་གྱུར། །ལྷག་མཐོང་ཡེ་ཤེས་དབྱིངས་ཉིད་མཉམ་འགྱུར་འཛིན། །ཞི་གནས་གཅེས་པར་འཛིན་པ་མི་འཕྲོག་པ། །དེ་ཕྱིར་  
ཕྲ་མེན་འཛིན་མ་ཙ་ཏ་མ། །འདྲིས་པའི་དངོས་པོ་མ་བརྗེད་དྲན་པར་གྱུར། །དབྱིངས་དང་ཡེ་ཤེས་གཉིས་མེད་མ་བརྗེད་དྲན། །ཏིང་འཛིན་འབུམ་ཕྲག་ལྷག་མཐོང་སོ་སོར་  
  
  
།གཉིས་ལམ་རྨོངས་ཟིན་མ་ཏི་ཏི་ལ། །ཆོས་རྣམས་འབྱེད་པའི་བྱེད་པར་གྱུར་པ་ནི། །མཉམ་ཉིད་ངང་དུ་ལོག་ལྟ་སེལ་བྱེད་ཅིང། །རིག་པ་བསྐྱེད་པས་སོམ་ཉི་ཐེ་ཚོམ་གཅོད། །  
དེ་ཕྱིར་ཕྲ་མེན་གསོད་བྱེད་ན་ཀུ་ལ། །འཇུག་པ་རང་དབང་མེད་པའི་གཉིད་གྱུར་བ། །བསྟན་པའི་ཆོས་སྒྲོགས་ལོག་ལྟ་མྱོས་བྱེད་ཅིང། །མཉམ་དང་མི་མཐུན་ལོག་ལྟ་མྱོས་བྱེད་ཕྱིར། །  
ཐམས་ཅད་མྱོས་བྱེད་ཕྲ་མེན་འུ་ཤི་ཀ། གསུམ་འདུས་གཅོད་པའི་རེག་པར་གྱུར་པ་ནི། །འཕྲིན་ལས་བྱེ་བྲག་མང་པོ་ཅི་མཛད་ཅིང་།ཕྱག་རྒྱ་བཞི་པོ་མ་སྐྱེས་དབྱིངས་སུ་བྲོས། །དེ་  
ཕྱིར་ཕྲ་མེན་འབྲོས་བྱེད་ཀ་སི་ཀ། འཁོར་བའི་རྡོ་རྗེ་བརྗོད་པས་མྱ་ངན་འདས། །ཆོས་སྐུ་རྡོ་རྗེ་བརྗོད་པས་མཐའ་གཉིས་སྤངས་།རྗོད་བྱེད་བརྗོད་བྲལ་དོན་གྱི་ཚིག་དང་བྲལ། །དེ་ཕྱིར་  
རྗོད་བྱེད་བཛྲ་པ་ཤ་མ། །ཆོས་ཉིད་རྡོ་རྗེས་མཚན་མའི་དངོས་པོ་བཤིག། ཡེ་ཤེས་རྡོ་རྗེས་གཟུང་འཛིན་རྟོག་པ་བསྲེགས། །ཕྱག་མཚན་རྡོ་རྗེས་དྲེགས་པའི་ལྷ་བདུད་བཅོམ། །དེ་  
ཕྱིར་འཇོམས་བྱེད་བཛྲ་བཧེ་ར་ཝེ། །འཆི་མེད་བདུད་རྩི་ཡུལ་སེམས་སྐྱེ་འགག་མེད། །གྲུབ་པའི་བདུད་རྩི་བསམ་པའི་འབྲས་བུ་ཐོབ་།ཐུགས་རྗེས་འགྲོ་བདུད་རྩི་གཏོང་བླ་མེད་སྒྲུབ།།  
རྩི་མཆོག་ཡེ་ཤེས་བཛྲ་ཨ་མྲྀ་ཏ། །ཡེ་ཤེས་འཕྲོ་བྱེད་ཡོན་ཏན་རྒྱ་མཚོ་སྒྲུབ། །ཐུགས་རྗེས་འཕྲོག་བྱེད་འཇིག་རྟེན་དབང་དུ་བདུད་།ཡེ་ཤེས་ཐུགས་རྗེས་གཉིས་མེད་དབང་དུ་འུབ།།  
  
  
༄༅། །དེ་ཕྱིར་བརླག་བྱེད་བཛྲ་མ་ར་ན། །དེ་ནི་པདྨ་དབང་ཆེན་དང། དབང་ཕྱུག་མའི་ལྷ་རྒྱུད་བརྗོད་པར་བྱའོ། །བཅོ་ལྔ་སྤྱན་གྱིས་རྒྱུད་ལྔའི་མི་དགེ་བཅུ་  
ཡེ་ཤེས་ལྔ་དང་སོ་སོ་ཅིས་འདུལ་མཁྱེན། །སྙན་བཅུས་མི་དགེ་བཅུ་ཡི་སྡུག་བསྔལ་གསན། །ཤངས་ལྔ་ནས་བྱུང་རིགས་ལྔའི་སྤྲུལ་འཕྲོས་པས། །རྒྱུད་ལྔའི་མགོན་  
མཛད་བརྩོན་ལྡན་རྟ་དབུ་ལྔ། །དུག་ལྔ་ཞལ་དུ་ཤར་ཏེ་རྡུབ་མཛད་ཅིང། །ལྗགས་ལྔ་ཐེ་ཚོམ་གཅོད་ཕྱིར་ཐེག་ལྔ་འཆད་།སྐྱེ་བཞི་ལས་བཞིས་སྒྲོལ་མཛད་གཤོག་བཞིས་  
བསྐྱོད། །བཅུ་དྲུག་དམྱལ་ཁམས་བཅུ་དྲུག་ཕྱག་གིས་འདྲན། །ཕྱོགས་བརྒྱད་འདུལ་ཕྱིར་ཞབས་བརྒྱད་ཁྲོ་བརྒྱད་བཅོམ། །རིགས་བཞི་སྣོད་བཅུད་ཉི་ཟླ་འོད་དང་བརྫིས། །ཕྱོགས་  
བཞི་རྩལ་དྲུག་དབང་ཕྱུག་ཡང་ཆེས་མནན། །ཆེ་བ་ཆེ་ཡང་ཆེ་བླ་ན་མེད། །བཅུ་དྲུག་ཞག་གིས་ཟླ་དཀྱིལ་རྫོགས་པ་ལྟ། །ཚོགས་གཉིས་རྫོགས་པས་བཅུ་དྲུག་ས་ལ་བཞུགས། །  
ཕྱོགས་བཞི་དབུ་ལྔར་འབར་ལྟར་རིགས་ལྔའི་དབུ། །མཁྱེན་པའི་ཡེ་ཤེས་ཐུགས་རྗེས་གཟིགས། །ཚོགས་ཆེན་ཡོངས་སུ་རྫོགས་པའི་དཀྱིལ་འཁོར་དང། །དབང་ཆེན་ཡོངས་  
སུ་འདུས་པའི་དཀྱིལ་འཁོར་དང། །ཚོགས་ཆེན་གཉིས་རྫོགས་ཡེ་ཤེས་ལྷུན་གྲུབ་པ། །དཀྱིལ་འཁོར་གསུམ་གྱིས་བརྗིད་པའི་ཁྲོ་བོ་རྒྱལ་།ཐུགས་རྗེ་འདམ་སྐྱེས་སྤྱོད་པ་  
  
  
།མཐའ་གཉིས་དབང་མཛད་པདྨ་ཧེ་རུ་ཀ་རྔམ་པའི་ཚུལ་གྱིས་སྲིན་མོའི་གཟུགས་འཛིན་ཅིང། །ཐོད་རུས་གདུག་པ་འབུམ་མར་ཟས་སུ་ཟ། །སྲིད་པའི་སེམས་ཅན་  
ཆགས་པའི་སྙིང་ཁྲག་གསོལ། །དབང་དྲག་ལས་མཛད་མ་བུ་རཀྵ་སི། །སྡུག་བསྔལ་མྱ་ངན་འདས་རྟོག་ཚངས་པའི་གཟུགས། །ཚད་མེད་བཞི་རྫོགས་རྟགས་ཀྱི་དབུ་བཞིར་ལྡན། །  
ཞབས་བཞིར་སྨྲ་འདོན་གླིང་བཞིར་བཀྲ་ཤིས་བརྗོད། །གཏི་མུག་ཡིད་བཞིན་རིན་ཆེན་པྲ་མ་ཏི། །ཐམས་ཅད་མཉམ་པ་ཉིད་རྟོགས་རིགས་མཆོག་མ། །མ་རིག་དུག་གསུམ་འཇོམས་  
མཛད་དཔལ་རྩེ་བསྣམས། །བུད་མེད་ཆགས་ཚུལ་དབང་མཛད་དཀའ་ཟློག་མ། །ཆགས་པའི་སྐྱོན་བྲལ་ཏེ་ཆེན་རེའུ་ཏྲི་མ། །ཐམས་ཅད་སྒྱུ་མ་བཞིན་ཏུ་རྟོགས་མཁྱེན་མ། །འབྲེལ་  
བའི་ཐུགས་རྗེས་སེམས་ཅན་ཀུན་ལ་གཏོགས། །འཕྲིན་ལས་རྒྱ་མཚོ་སྒྲོལ་བའི་བཞེང་ཆེན་ཅན། །འཁོར་བའི་རྒྱུད་གཅོད་དྲག་མོ་པོ་སྣ་བ། །འདུ་བྱེད་མི་རྟག་དྲིལ་བུའི་སྒྲ་ལྟར་  
མཁྱེན༑ ༑རྟག་པར་གཞོན་ཚུལ་འཁོར་བ་ཇི་སྲིད་བཞུགས། །ཉོན་མོངས་ཐ་བ་འབིགས་པའི་མདུང་ཐུང་འཕེན། །གཞོན་ཚུལ་ཆགས་པས་དབང་མཛད་གོ་འུ་རི། །རྡོ་རྗེ་ལས་  
མཛད་ཀུན་གྱི་བླ་ན་མེད། །ལྷ་ཡི་རྒྱལ་སྲིད་ཆོས་ལ་དབང་བསྒྱུར་ཞིང། །མཚོན་སྦྱིན་བརྒྱ་མཛད་མི་དམིགས་སྐུ་དཀར་མདོག་གསོད་བྱེད་རྡོ་རྗེ་འབེབས་བྱེད་ཨིནྡྲ་མ། བྱམས་  
  
  
༄༅། །དང་ཐུགས་རྗེས་དབང་མཛད་སྐུ་མདོག་དམར། །བནྡྷ་སྣོད་ཡངས་བཅུད་ཀྱི་ཁྲག་མཚོ་ལ། །རྔམ་པའི་ཞལ་དུ་དུག་གསུམ་ཟ་བྱེད་མ། །སྡུག་བསྔལ་དབྱིངས་  
སུ་སྐྱོང་མཛད་བ་ཀི་ལཾ། །སེམས་ཅན་གདུལ་ཐབས་ཁྲོ་བོ་མཆོག་ཏུ་མཁྱེན། །མུན་སེལ་སྒྲོལ་བར་བདུད་ཀྱི་ནད་གསོས་མཛད། །འདམ་སྐྱེས་པད་ལྟར་འཁོར་བར་སྐུ་འཁྲུངས་  
ཀྱང། །ཆགས་པའི་སྐྱོན་བྲལ་དབང་མཛད་ཨ་མྲྀ་ཏ། །ཞི་བའི་ལས་ནི་གསོད་པའི་མཆོག་ཏུ་མཁྱེན། །ཟླ་ལྟར་ཡོན་ཏན་ཆ་ཤས་མཐར་ཕྱིན་སྐུ། །གདུང་བའི་ནད་སེལ་  
འཇིག་རྟེན་སྒྲོལ་མཛད་ཅིང། །གཏན་མཆོག་ཐམས་ཅད་སྟོབ་བྱེད་སེའུ་མྱ་ལ། །དབྱུག་པ་འཚོག་པ་འདྲ་བ་གཞན་མེད་མཁྱེན། །ཐབས་ཀྱིས་མ་རྨོངས་འཕྲིན་ལས་ལྗང་  
གུའི་མདོག་ནན་དབང་དྲག་ཤུལ་འཚོག་པའི་དབྱུག་ཏོ་བསྣམས། །དྲེགས་བྱེད་སྤྱི་ནས་འཇོམས་མཛད་དན་ཧ་མ། །ལོག་པར་ལྟ་བ་འཇིགས་བྱེད་སྤྱན་གྱི་མཆོག། སྐྱེ་  
བ་འཕྲོག་བྱེད་སྐྱེ་རྒྱུན་ཁྲག་མཚོ་གསོལ། །ལས་མཛད་ཆགས་པ་གསེར་གྱི་རྐེད་ཆིངས་ཅན། །དྲག་མོ་རྔམ་ཚུལ་གློག་འགྱུར་རཀྵ་སི། །ཕྲེང་བ་རྒྱན་གྱི་ནང་ན་མཆོག་ཏུ་  
མཛད༑ ༑སྙིང་རྗེ་རྒྱུན་སྐད་བ་སུ་ཞགས་པ་ཡིས། །ཆགས་མེད་ཞིང་དུ་ཁམས་གསུམ་ཀུན་འདྲེན་མ། །རྒྱུན་གྱིས་ཐུགས་རྗེས་སྒྲོལ་མཛད་བཀྵ་སི། །འཚོག་པ་དབྱུག་  
  
  
།གཏུན་བུས་གདུག་པ་མ་ལུས་འཇོམས་མཛད་མ། །ཡོན་ཏན་མི་ཟང་ནོར་གྱི་གཏེར་འཛིན་མ། །སྟོང་གསུམ་ནོར་གྱིས་རྒྱས་མཛད་རལ་  
གྲི་མ༑ ༑ར་རོ་འདྲ་བར་དཔའ་བོ་གཞན་མེད་མཁྱེན། །ཆོས་རྣམས་གཉིས་མེད་དོན་རྟོགས་རྟག་ཏུ་མྱོས། །ཉོན་མོངས་ཐ་བ་ཟློག་པའི་གཤོལ་བསྣམས་ཤིང། །དགེ་བའི་ལོ་ཏོག་  
སྐྱེད་མཛད་རུ་ཏི་རམ། །བརྟན་པ་ཙམ་གྱིས་གཞན་ཕམ་དཔའ་བོ་མཆོག། མ་ལུས་གསོད་བྱེད་ལས་ལ་འཇུག་མཛད་ཅིང། །བསྙེངས་པ་མི་མངའ་འགྲོ་དོན་གཅིག་པུ་སྤྱོད། །  
གསོད་བྱེད་འདྲ་མཛད་ཨེ་ཀ་ར་ཙ་མ། །བུད་མེད་ཆགས་པས་འགྲོ་བ་དབང་དུ་བྱེད། །ཐམས་ཅད་མ་ལུས་མགུ་བྱེད་དགེ་བའི་ལས། །འདོད་ལྷའི་མདའ་འཕེན་སྲིད་གསུམ་  
ཡིང་འཕྲོག་མ། །ཐུགས་རྗེས་ཞེན་པའི་མ་ནོ་ཧ་ར་མ། །ཁྲག་ལས་ཟས་གཞན་མེད་པར་རྟོགས་མཁྱེན་ཅིང། །གདོན་རྣམས་བསྒྱུར་བའི་ལས་མཛད་སྒོ་གཏོང་ཅན། །མི་ཟད་  
ནོར་གྱི་གཏེར་ལྡན་བུམ་པ་འཛིན། །སྡུག་བསྔལ་རེ་སྐོང་ཐག་ཐུག་སི་ཏི་ག། རེག་བྱའི་སེམས་ནི་རླུང་གི་ཁམས་ཏེ་མཆོག། སྲིད་གསུམ་དབུགས་ཀྱི་སྲོག་སྦྱིན་ཚེ་འཕེལ་  
མ༑ ༑བདེར་གཤེགས་རས་རྒྱུས་སེམས་ཅན་སྒྲོལ་མཛད་ཅིང། །ཁམས་གསུམ་གནས་ནས་སྐྱོན་མཛད་པ་ཡ་བེ། །སྙིགས་མ་ལྔ་ལྡན་ལྔ་བརྒྱའི་ཐ་མ་ལ། །སྲིད་གསུམ་  
  
  
༄༅། །འཁོར་བའི་སེམས་ཅན་གདུལ་དཀའ་བ། །གསང་བ་ཉིད་ལ་ལས་ཀྱིས་འདུལ་བར་མཛད། །སྡུག་བསྔལ་དབྱིངས་སུ་གསོལ་མཛད་མར་ན་།གཟི་བརྗིད་  
ཅན་དེ་མེ་ཡི་ཁམས་ཏེ་མཆོག། འབར་བ་མཆོག་གིས་གདུག་པ་མ་ལུས་བསྲེགས། །ཟ་བྱེད་བསྐལ་པ་དུས་མཐའ་ཚུལ་སྟོན་པ། །ལྷག་མཐོང་ཡེ་ཤེས་འབར་འཕྲོ་ཨགན་ཡེ།།  
མཆེ་བ་དག་པས་སྐྱེ་བཞི་རྩད་གཅོད་བཞུགས། །ཉན་ཐོས་ཐ་བ་ཟློག་མཛད་ཕག་གི་དབུ། །འོག་གི་ཕྱོགས་ནས་སྲིད་གསུམ་སྟོབས་ཀྱིས་སྤོར། །སྐྱེ་བཞི་རྩད་གཅོད་ཟ་བྱེད་པ་  
ར་ཏི། །འཆི་བདག་ཐམས་ཅད་གནས་ནས་མ་འཕོས་མཁྱེན། །ཐམས་ཅད་གསོད་བྱེད་དམ་ཉམས་འཆི་བདག་མཛད། །དམ་ཚིག་སྲུང་བའི་འཆི་བདག་ཟློག་མཛད་ཅིང། །ལུང་  
གི་དུར་ཁྲོད་དབང་མཛད་ཛ་མུན་ཏེ། །འཇིགས་ལས་ལྷག་པའི་གྲགས་ནི་གཞན་མེད་མཁྱེན། །སྟོང་ཕྲག་བརྒྱད་ཅུ་གྲགས་ལ་མངའ་མཛད་ཅིང། །སྣ་ཆེན་གླང་སྣ་བདུད་རྩི་གི་  
ཝང་མཐོང། །སྡུག་བསྔལ་ནད་གསོས་མཛད་པའི་པུ་ཏམ། །ཆུ་ལས་ལྷག་པའི་ནོར་ནི་གཞན་མེད་མཁྱེན། །ནོར་གྱི་ཚོགས་རྣམས་མ་ལུས་འཕྲོག་མཛད་ཅིང། །གདུག་  
པ་འདུལ་ཕྱིར་དུག་གཏོང་སྤྲུལ་ཞགས་བསྣམས། །ཞི་གནས་ཏིང་འཛིན་དབང་སྡུད་བ་རུ་ན། །འགྲོ་བའི་དོན་མཛད་མི་འགྱུར་སྐུ་མདོག་ནག་།སྲིད་གསུམ་འཇོམས་མཛད་  
  
  
།ཐུགས་རྗེ་ཤུགས་ཀྱིས་འདྲེན་མཛད་ལྕགས་ཀྱུ་བསྣམས། །འཁོར་བར་ཐུགས་རྗེས་ཤར་བའི་ཀ་མ་ལ་།ཆགས་པའི་ཐུགས་རྗེས་དོན་མཛད་  
ར་མགོ་ཅན། །བྱམས་པའི་ཞགས་པ་འཁོར་བའི་རྒྱུད་འཛིན་ཅིང་།གང་ལ་ཅིས་འདུལ་དེ་ལ་དེས་སྟོན་པ། །ཡོན་ཏན་ཚོགས་རྫོགས་རེ་སྐོང་ཙ་ཀ་ལམ། །སྟོན་པའི་བཀའ་དང་རང་  
གི་དམ་བཅས་གཉིས། །མི་འདའ་མ་གྲུབ་རབ་ཏུ་བརྟན་པར་བཞུགས། །དམ་ཚིག་སྒྲོག་གིས་སེམས་ཅན་འདུལ་མཛད་ཅིང། །མ་རིག་ནུབ་མཛད་ཀུནྡ་ཀ་རྣམ་འཕྲུལ། །སྐུ་  
གསུམ་ཡོན་ཏན་འཕྲིན་ལས་མཐའ་ཀླས་པ། །སྟོང་པའི་སྒྲས་བསྐུལ་འགྲོ་བའི་རྒྱུད་ལ་འབེབས། །སོ་སོའི་སྐད་དུ་ཆོས་ཀྱི་སྒྲ་སྒྲོགས་པ། །མ་ཆགས་བྱང་མཛད་ལམ་པོ་དྷ་ར་  
མ༑ ༑དཔལ་རྡོ་རྗེ་སེམས་དཔའ་ཧེ་རུ་ཀ་རོལ་པ་ལས། བཟླས་པའི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདས་དཔལ་རྡོ་རྗེ་སེམས་དཔའ་ཉིད་ཀྱི་སྐུ་དང་  
གསུང་དང་ཐུགས་རྡོ་རྗེ་ལས་ཐབས་དང་ཤེས་རབ་ཀྱི་བྱང་ཆུབ་ཀྱི་སེམས་ཀྱི་དབང་འདི་བཀའ་སྩལ་ཏོ། །དཀྱིལ་འཁོར་འདོམ་གང་གྲུ་བཞི་ལ་དབུས་སུ་པདྨ་འདབ་མ་བརྒྱད་  
པདྨའི་ལྟེ་བ་ལ་རཀྟའི་མཎྜལ་བྱས་ཏེ་དབུས་སུ་བཛྲ་ཧེ་རུ་ཀ་ཤར་དུ་བུདྡྷ་ཧེ་རུ་ཀ། ལྷོར་རཏྣ་ཧེ་རུ་ཀ་ནུབ་ཏུ་པདྨ་ཧེ་རུ་ཀ་བྱང་དུ་ཀ་རྨ་ཧེ་རུ་ཀ། མཚམས་བཞིར་ཁྲོ་མོ་དབང་ཕྱུག་མ་  
  
  
༄༅། །བཞི༑ དེའི་ཕྱི་རིམ་སྣམ་བུ་ལ་གོ་རིམ་བརྒྱད། དེའི་ཕྱི་རིམ་ལ་སིདྷ་མ་བརྒྱད། སྒོ་བཞི་དང་སྒོ་ཁྱུད་དང་བཅས་པ་ཞིང་གི་རྒྱན་མཚན། རས་ཆེན་གྱི་འཕན་གདུགས། །ཙིཏྟའི་  
ཐོག་མཾ་སའི་བླ་རེ། དེ་ནས་བཅོམ་ལྡན་འདས་ཐབས་དང་ཤེས་རབ་གཉིས་སུ་མེད་པའི་བྱང་ཆུབ་ཀྱི་སེམས་ཡུམ་གྱི་སྐུ་ལ་བསྟིམས་ཏེ་ཡུམ་ཀུན་ཏུ་བཟང་མོས་རང་གི་མཐའ་ལ་བྱང་  
ཆུབ་ཀྱི་སེམས་བླངས་ཏེ་ཉིད་ལས་མི་གཞན་པའི་འཁོར་རྣམས་དབང་བསྐུར་རོ། །དེ་ནས་བཅོམ་ལྡན་འདས་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ། །བྱང་ཆུབ་  
སེམས་ཉིད་བསྒོམ་པའི་དབང། །དབྱིངས་དང་དབྱིངས་ཀྱི་དཀྱིལ་འཁོར་འདིར། །སེམས་ཉིད་རྟོགས་པའི་ཐིག་བཏབ་སྟེ། །དེ་རུ་སློབ་མ་བསྐུར་བར་བྱ། །ཆོས་རྣམས་ཐམས་ཅད་  
བརྟག་པར་དཀའ། །བརྗོད་པའི་ཐ་སྙད་ཀུན་ལས་འདས། །ད་ལྟར་ས་གསུམ་གནོན་པ་ནི། །སེམས་ཅན་ནང་ན་མི་ཡིན་ཏེ། །སངས་རྒྱས་མིས་ནི་སྒྲུབ་ཐག་ཉེ། །བྱང་ཆུབ་སེམས་  
དེའི་དོན་རྟོགས་ནས། འབྲས་བུ་ཡང་དག་མངོན་དུ་འཆར། །དེ་ལས་ཀྱང་ནི་མ་གཏོགས་པ། །དེ་ལས་སངས་རྒྱས་གཞན་ན་མེད། །སེམས་ཉིད་དངོས་པོ་དེ་ལས་མེད། །  
བསྟན་ཅིང་ཡང་ནི་རྟོགས་པར་དཀའ། །བསྒོམ་པའི་དངོས་གྮིའང་དེ་ལས་མེད། །སེམས་ཀྱིས་བརྟག་པར་དཀའ་ན་ཡང། །ཚིག་གིས་འདི་ཡིན་བསྟན་དཀའ་ཞེས། །  
  
  
།དེ་རིང་ཁྱོད་ལ་བསྐུར་བར་བྱ། །བོ་དཧི་ཙིཏྟ་ཧཱུཾ། ཕྱི་ཡི་ཚུལ་དུ་རྟོགས་འགྱུར་ན། །སེམས་ལ་སྲིད་པ་ཐམས་ཅད་ཆུབ་བར་འགྱུར། །ནང་གི་ཚུལ་དུ་  
རྟོགས་འགྱུར་ན། །སེམས་ལ་སྐུ་གསུང་ཐུགས་ཀྱང་ཕྲུགས་པར་གནས་།གསང་བའི་ཚུལ་དུ་སྣང་བ་ཐམས་ཅད་ནི། །ཡུམ་ཆེན་ཀུན་ཏུ་བཟང་མོ་ཞེས་ཀྱང་བྱ། །སེམས་ནི་སྣང་བ་ཤར་བའི་  
ཡེ་ཤེས་ཡིན། །གཉིས་སུ་མེད་པར་རྟོགས་ན་ཆོས་ཀྱི་སྐུ། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །བཛྲ་ཙིཏྟ་ཧཱུཾ། །མངོན་བའི་སངས་རྒྱས་ཆེ་བ་ཡུམ་ཆེན་ཀུན་ཏུ་བཟང། །བདག་  
ཉིད་ཆེན་པོ་སངས་རྒྱས་ཀུན་ཏུ་བཟང་པོ་ནི། །ཡབ་ཡུམ་གཉིས་སུ་མེད་པར་གྱུར་པ་ལས། །བྱང་ཆུབ་སེམས་ཉིད་བདེ་བ་ཆེན་པོ་ཡིན་།ཆོས་ཀྱི་དབྱིངས་སུ་སངས་རྒྱས་བདེ་བ་  
ཆེན་པོ་ནི། །ཡུམ་དང་སེམས་ཉིད་གཉིས་སུ་མེད་པ་ཡིན། །རྡོ་རྗེ་སེམས་ནི་ཡེ་ནས་མི་འགྱུར་ཏེ། །སྐྱེ་འགག་མེད་པའི་སེམས་ཉིད་དོན་ཡིན་ཏེ། །སེམས་དཔའ་ཡི་ནི་བདུད་བཞི་  
མེད་པའི་དོན། །ཀུན་ཏུ་ཁྱབ་ཅིང་བདལ་བ་དཔག་ཏུ་མེད། །ཐམས་ཅད་མན་ངག་ལ་ནི་ཐམས་ཅད་རྟེན། གདོད་ནས་འཚངས་ནི་རྒྱ་བའི་ཆེ་བར་གསུངས། ཕྱི་ནི་སྣོད་ཀྱི་འཇིག་རྟེན་རྟོགས་འགྱུར་  
ན༑ ༑འབྱུང་བ་ལྔ་ལས་སངས་རྒྱས་གཞན་ན་མེད། །ནང་ནི་བཅུད་ཀྱི་འཇིག་རྟེན་རྟོགས་འགྱུར་ན། །སེམས་ལས་མ་རྟོགས་སངས་རྒྱས་གཞན་ན་མེད། །བྱང་ཆུབ་སེམས་ཀྱིས་དབང་  
  
  
༄༅། །བསྐུར་རོ། །བསྡུ་བའི་གནས་སུ་ངེས་པ་མེད་ཅེས་བྱ། །རང་བྱུང་ཡེ་ཤེས་ཉིད་ཀྱང་ཚིག་གི་མཐའ་ལས་འདས། །སེམས་ལ་དངོས་པོ་མེད་ཅིང་གཟུང་དུ་མེད། །  
གནས་ནི་ཡུམ་གྱི་བྷ་ག་ཡ་ཏི་སྟེ། །རྣམ་པར་མི་རྟོག་ཆོས་ཉིད་སྟོང་པར་གསལ། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ་།རིག་པ་རྙེད་པ་དག་ལ་ཤིན་ཏུ་གསལ། །བྱང་  
ཆུབ་སེམས་ཀྱི་དངོས་གཞི་མ་གཏོགས་པ། །སངས་རྒྱས་གཞན་ན་མེད་ཅེས་འབྱུང་བ་ཡང། །མི་རྟོག་པའི་ལྟ་བ་མི་བསླད་པའི་ཡེ་ཤེས་ཏེ། །མི་གཏོང་བའི་སྤྱོད་པ་མི་འགྱུར་བའི་  
སེམས་ཉིད་ཡིན། །མི་འདའ་བའི་དམ་ཚིག་མི་འབྲལ་བའི་གཟུངས། །མི་གཡོ་བ་ཡི་ཆོས་ཉིད་དབྱིངས་དག་པས། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །མཉམ་  
པར་ཤེས་པ་སངས་རྒྱས་ཀུན་གྱི་རྗེ། །མཐོ་རིས་སྲིན་མོན་རག་དམྱལ་བ་ཀུན། །མཉམ་པའི་དོན་དང་རིག་པ་གཉིས་མེད་པས། །འདི་དང་ཕྱི་མའི་དོན་དུ་བསྒོམ་པར་བྱ། །བྱང་ཆུབ་  
སེམས་ཀྱིས་དེང་འདིར་དབང་བསྐུར་རོ། །མཛོད་གསུམ་སྟོན་པས་སངས་རྒྱས་ཀུན་གྱི་རྗེ། །ཕྱི་མའི་དོན་དུ་སྲིད་པའི་གནས་འགྲོ་བས་།ནང་གི་ཚུལ་དུ་གནས་ནི་རྟོགས་འགྱུར་  
ན༑ ༑སྐུ་གསུམ་ལུས་ངག་ཡིད་གསུམ་གནས་གྱུར་ན། །དེ་ཡང་གསང་བའི་གནས་སུ་རྟོགས་པར་བྱ། །ཀུན་གཞི་ཡིད་དང་རྣམ་ཤེས་ཡིད་དང་གསུམ། །གསང་བའི་  
  
  
།དེ་ལ་སེམས་ཀྱི་གཟུགས་ནི་ཅི་འདྲ་བ། །ཙིཏྟའི་དབྱིངས་ནས་འོད་ནི་ཚོན་གང་འཕྲོ། །དཀར་སེར་སྣུམ་ལ་འདྲིལ་བ་གཅིག་ཏུ་གནས། །ལས་  
འཕྲོ་ལེན་ལས་གཞན་ནི་ལེན་པའི་ཚེ། །སེམས་ནི་རྟ་དགུག་ཉིད་རྒྱུ་བ་ཡིས་འདུལ། །མི་ཆགས་མི་འཁོར་བ་ཡི་དོན་དེ་ནི། །འོད་དང་བཅས་པ་ཚོན་གང་གསལ་བར་བསྒོམ། །  
བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །རྟག་པ་ཆེན་པོ་རྣམ་སྣང་མཛད། །མི་བསྐྱོད་པ་ནི་སེམས་ཀྱི་མཆོག། བདག་གི་ལུས་ནི་རྟག་པ་སྟེ། །བདག་གི་གསུང་  
ནི་འགྱུར་བ་མེད། །བདག་གི་སེམས་ནི་མི་བསྐྱོད་པ། །སེམས་ཉིད་དུས་གསུམ་འགྱུར་བ་མེད་པར་གསུང། །བྱང་ཆུབ་སེམས་ཀྱིས་དེང་འདིར་དབང་  
བསྐུར་རོ། །ཐིག་ལོ་ཆེན་པོ་དགུ་ཡི་ལུང་བསྟན་པ། །མན་ངག་གཉེར་ཆེན་རྣམ་ཤེས་ཚོགས་དགུ་སྟེ། །ཡིད་ཀྱི་རྣམ་ཤེས་ལས་འཕྲོ་ལེན་པའི་དོན། །རྣམ་པར་ཤེས་  
པའི་བྱང་ཆུབ་སེམས་ཉིད་འདི། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །མེད་པའི་ཕྱལ་བ་དང་ནི་གཅིག་པུ་ལྷུན་གྱིས་རྫོགས། །སངས་རྒྱས་ཀུན་གྱི་རྗེ་བཙན་  
བསྐལ་པར་མི་ཉམས་རྡུལ་ཙམ་མེད། །རིག་པའི་རྒྱལ་པོ་རྡོ་རྗེ་རང་དབང་ལས། །གཞན་ན་སངས་རྒྱས་བཙལ་གྱུར་ཀྱང། །བཙལ་ཀྱང་རྒྱལ་བ་མི་རྙེད་དོ། །ཐམས་ཅད་འགྱུར་  
  
  
༄༅། །མེད་བྱང་ཆུབ་སེམས་དཔའ་ལས། །མ་གཏོགས་གཞན་ན་མེད་ཅེས་བྱ་བར་གསུངས། །བྱང་ཆུབ་སེམས་ཉིད་མཉམ་པར་ཁྱབ་གདལ་ཏེ། །བདག་དང་  
གཞན་དུ་མེད་པར་རྟོགས་པ་ལ། །དེ་ལྟར་སུས་རྟོགས་སྐྱེས་བུ་གཅིག་པུ་ཡིན། །ལྷུན་གྱིས་རྫོགས་པ་ཞེས་ཀྱང་དེ་ལ་བྱ། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །  
དྲན་པའི་སེམས་ཅན་སེམས་ཀྱི་རང་བཞིན་ནི། །དཀར་འཚེར་སྣུམ་ལ་འདྲིལ་བས་བྱང་ཆུབ་སེམས། །མཛངས་པ་ཟིན་པོ་སེམས་ཤེས་དེ་ལ་བྱ། །བླུན་པོ་བྱོལ་སོང་སེམས་ནི་  
ན་བུན་དུད་པས་འདྲེས། །སེམས་གནས་ཕུང་པོ་ཙིཏྟའི་དབྱིངས་དཀྱིལ་ན། །འོད་ཀྱི་ཐིག་ལེ་དཀར་འཆང་གནས་པ་ནི། །ང་དང་བདག་ཏུ་འཛིན་པའི་སེམས་དེ་ནི། །ཏི་དང་ར་  
དང་ནས་བཏགས་ཞབས་འཁྱུད་རྣམས། །གུ་གུ་ཟླ་ཚེས་དག་ཏུ་གནས་གྱུར་ཏེ། །མི་ལས་སངས་རྒྱས་དག་ཏུ་གནས་བསྒྱུར་ནས། །དུས་གསུམ་སངས་རྒྱས་ཀུན་གྱི་ཐུགས་  
ཀྱི་ས་བོན་འདི། །བདག་གི་མ་ཡེངས་བརྗོད་བྲལ་མེད་པར་འདི་བསྒོམས་ནས། །སངས་རྒྱས་འབྲས་བུ་ཡང་དག་བྱང་ཆུབ་སེམས། །བྱང་ཆུབ་སེམས་ཀྱིས་དེང་འདིར་  
དབང་བསྐུར་རོ། །ཉམས་པའི་ཆད་པ་བྱུང་བ་ལ། །མགོན་ཆུན་དེ་ལས་གཞན་མེད་དོ། །རྣལ་འབྱོར་དམ་ཉམས་གཞན་གྱིས་མི་སྐོང་གི་བདག་གི་སེམས་ཉིད་ཀུན་  
  
  
།བྱ་ཙ་དང་ནི་བྲལ་ཞིང་འདས་པ་ཡིན། །འཁོར་བ་དང་ནི་མྱ་ངན་འདས་པ་ཡང། །ང་དང་བདག་ཏུ་འཛིན་པ་དབྱར་མེད་མཉམ་པ་ཆེན་པོ་དང། །དེ་ལ་སངས་  
རྒྱས་གང་ནས་བཙལ་ཀྱང་རྒྱལ་བས་མཉེས་པར་མ་གསུངས་སོ་།བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །གླང་པོ་དཔལ་གྱི་ཐུགས་ཀ་ནས། །ལྕགས་ཀྱི་ཟེར་ཆེན་བཞི་  
འཕྲོས་ཏེ། །གླང་པོ་དཔལ་ཆེན་ཧེ་རུ་ཀའི། །ལུས་ངག་ཡིད་གསུམ་སྐུ་གསུང་ཐུགས་ཀྱི་དཀྱིལ་འཁོར་ལས། །འོད་ཟེར་དགུ་འཕྲོས་གདུག་བམ་ལུས་བཅོམ། །འགྲོ་བ་མཐའ་དག་  
རྣམས་ཀྱི་དོན་བྱས་ཏེ། །བདག་གི་རྣམ་པར་ཤེས་པའི་ཚོགས་བརྒྱད་ཀྱང། །ཀུན་གཞི་སྙིང་ལ་འདུས་པའི་ཧེ་རུ་ཀ། དེ་ལྟར་ལགས་པས་བརྟགས་ནས་བྱང་ཆུབ་སེམས། །གང་ནས་  
བཙལ་ཀྱང་རྙེད་པར་མི་འགྱུར་ཏེ། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །བདག་མེད་ཁམས་ཀྱི་སྣོད་གང་དུ། །རྒྱ་ཆེ་གསལ་བའི་ཁམས་བཀང་སྟེ། །རེ་དོགས་མེད་  
པར་ཕུང་འགྲོ་ཡང། །ཉམ་ང་མེད་པ་ལམ་གྱི་མཆོག། གཟའ་གཏད་མེད་པས་དོན་དུ་བདེ། །དེ་བས་རང་སེམས་བགྲོད་པའི་ས། །བྱང་ཆུབ་སེམས་ནི་ཡངས་ཤིང་རྒྱ་ཆེ་སྟེ། །དེ་  
བས་བདག་གིས་ལུས་རྟོགས་ན། །སྣོད་བཅུད་ལ་སོགས་རྟོགས་པའི་སྐྱེས་མཆོག་རྣམས། །ཤེས་གསལ་བློ་ལྡན་རྣམས་ལ་ཡེ་ནས་རྙེད་པ་གསལ་།བླ་མའི་རྒྱུད་མཆོག་དེ་ལ་  
  
  
༄༅། །ཡོད་ཅེས་གསུངས་ཏེ་རྫོགས། །རྫོགས་པའི་བྱང་ཆུབ་སེམས་ཀྱིས་དབང་བསྐུར་རོ། །བསྒོམས་པས་རྙེད་པར་མི་འགྱུར་མ་བསྒོམས་སྟོང་བྲལ་མེད། །ཐུགས་  
ནས་ཞལ་དུ་བྱུང་བ་འགྲོ་བའི་དོན་དུ་གསུངས། །རྣ་རྒྱུད་སྟོན་པས་ཐུགས་བརྟོལ་ཏེ། །ལུས་དང་སེམས་ལས་མ་གཏོགས་བསྒོམ་དུ་མེད། །བསྒོམས་ནས་སེམས་ཉིད་གཞན་ནས་  
བཙལ་ཡང་རྙེད་པར་མ་གསུངས་སོ། །དུས་གསུམ་རྒྱལ་བས་ཡེ་ནས་མ་བཅེས་ཏེ། །རང་སེམས་གདོད་ནས་མ་སྐྱེས་ཆོས་ཀྱི་སྐུ། །ཆོས་ཉིད་བསྒོམ་པར་བྱ་བ་གང་ཡང་མེད། །མན་  
ངག་ཤེས་རབ་སྦྱིན་ཆེན་དེས་གསུངས་པས། །ལུས་དང་སེམས་ལས་མ་གཏོགས་ན། །བདག་གི་སྐུ་གསུང་ཐུགས་ལ་ཚང་བར་གནས། །[?]ལ་ཏེ་བརྗོད་པའི་མཐའ་བཞི་ཡོད་ན་ནི།།  
དོན་རྫོགས་སྒོམ་པ་པོ་ཡང་ཡོད་པར་འགྱུར། །ལུས་སེམས་སྐྱེ་བ་མེད་བདེན་བས། །བསྒོམ་དུ་མེད་པར་འཇོག་པ་གང། །དོན་ཀུན་རྫོགས་[?]བྱང་ཆུབ་པར་དེར་གནས་སོ། །བྱང་ཆུབ་  
སེམས་ཀྱིས་དེང་འདིར་དབང་བསྐུར་རོ། །ཟླ་གསང་དཀར་དམར་རླུང་ཀ་ལྕི། །ཟླ་བ་ཤེས་རབ་གསལ་བ་ཐབས་ཆེན་ཏེ། །ཐིག་ལེ་བྱང་ཆུབ་སེམས་ཉིད་དཀར་ལ་འཚེར་བ་ཡི། །དམར་  
བ་ཡུམ་གྱི་རཀྟ་བྱང་ཆུབ་སེམས། །རླུང་ལ་ཤོར་དུ་མི་རྩལ་ཐིག་ལེ་སྒོམ་དུས་པ། །དེ་ལས་མ་གཏོགས་སངས་རྒྱས་གཞན་ན་མེད། །མན་ངག་ཚུལ་དུ་ཟླ་བའི་གཟུགས་ཡིན་ཏེ། །གསང་  
  
  
།ཐིག་ལེ་སེམས་ཀྱི་རང་བཞིན་སྣུམ་ལ་འདྲིལ། །མན་ངག་ལེན་པར་བྱེད་པས་སེམས་ཀྱི་ཐིག་ལེ་ཡིན། །སེམས་ལས་མ་གཏོགས་སངས་  
རྒྱས་གཞན་ན་མེད། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །རང་བྱུང་ཆེ་བའི་ཡེ་ཤེས་མི་འགྱུར་ལ། །ཆོས་ཉིད་རང་གིས་གནས་པའི་རང་བཞིན་ལ། །དམིགས་བྲལ་ཏིང་འཛིན་རྒྱ་  
མཚོར་རབ་སྤྲུལ་ཏེ། །ཡིད་ནི་འཕགས་པའི་ལམ་ནི་གནས་པ་ནི། །ཕྲ་ཞིང་ཟབ་པ་བསྟན་དཀའ་རྒྱལ་བའི་སྐུ། །དྲན་པར་བྱེད་པའི་རྩོལ་དང་སྲོག་ཆགས་[?]གསུམ། །ཀུན་གཞི་པདྨའི་ཡིག་འབྲུ་  
གསལ་བར་བྱེད། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ་།རྒྱུ་ནི་སྐྱེ་བ་མེད་པས་རྣམ་པར་དག། འབྲས་བུ་འགགས་པ་མེད་པས་བྱང་ཆུབ་སེམས། །བྱང་ཆུབ་སེམས་དེ་སྐྱེ་མེད་ཡེ་  
ཤེས་དབྱིངས། །སྐྱེ་མེད་མི་འགྱུར་མི་ཤིགས་རྡོ་རྗེའི་དོན། །སེམས་ལ་རྡོ་རྗེ་སེམས་དཔའ་རབ་ཏུ་བསྒོམ། །བྱང་ཆུབ་སེམས་ཀྱིས་དེང་འདིར་དབང་བསྐུར་རོ། །འབྱུང་བ་ཆེན་པོ་བཅོམ་ལྡན་  
འདས༑ ༑ནམ་མཁའ་རྡོ་རྗེ་སྣང་བ་སྟོན་པའི་སངས་རྒྱས་སོ། །ས་རྡོ་རྗེ་ཆོས་ཉིད་ཡེ་ནས་གནས་པའི་སངས་རྒྱས་སོ། །མེ་རྡོ་རྗེ་ཆོས་ཉིད་རིན་པོ་ཆེའི་སངས་རྒྱས་སོ། །ཆུ་རྡོ་རྗེ་སྙིང་རྗེ་ཆེན་པོས་  
བརླན་པའི་སངས་རྒྱས་སོ། །རླུང་རྡོ་རྗེ་འདོད་པ་སྒྲོལ་བའི་སངས་རྒྱས་སོ། །འབྱུང་བ་བཅོམ་ལྡན་འདས་ཀྱིས་དབང་བསྐུར་རོ་།དངོས་གྲུབ་སྩོལ་བ་རྣམ་གཉིས་ཏེ། །ངེས་པའི་ལུང་དང་རང་བཞིན་  
  
  
༄༅། །ནོ༑ ༑ཆོས་ཀྱི་དབྱིངས་ལས་མངའ་བརྙེས་ནས། །གང་ལྟར་བསྒྲུབས་ཀྱང་དབྱིངས་ཀྱི་དོན། །ཆོས་ཀྱི་དབྱིངས་ལ་འཆར་བ་དང། །དབང་ཆེན་དབང་བསྒྱུར་འཆི་བ་  
མེད༑ ༑སྤྲུལ་པ་ཀུན་ཏུ་བཟང་པོ་ཉིད། །སྒྲིབ་དང་འཆི་བར་མི་འགྱུར་རོ། །བྱང་ཆུབ་སེམས་ཀྱིས་དབང་བསྐུར་རོ། །ལྷུན་གྱིས་གྲུབ་པའི་དབང་ཆེན་ནི། །དེ་ཡང་ས་གསེར་ཟླ་བ་མེད། །གསེར་  
དང་འདྲ་བའི་བྱང་ཆུབ་སེམས། །བྱང་ཆུབ་སེམས་ནི་ས་ཞེས་བྱ་།ཟླ་བ་མེ་དང་འདྲ་བ་ཡི། །བྱང་ཆུབ་སེམས་ཉིད་ཀུན་ཏུ་བཟང་།གསལ་ཞིང་དྲོ་ལ་ཉོན་མོངས་སྲེག་བྱང་ཆུབ་སེམས་  
ཀྱིས་དབང་བསྐུར་རོ། །དོན་ནི་དབྱིངས་དང་ཡེ་ཤེས་ཡིན། །ཡབ་ཡུམ་གཉིས་མེད་རོལ་པ་ཡི། །རཀྟ་བྱང་ཆུབ་སེམས་དཀྱིལ་ན། །མ་སྐྱེས་རྫོགས་པའི་ཧེ་རུ་ཀ། སྐུ་དང་གསུང་དང་  
ཐུགས་ཀྱི་རྒྱུད། །ཡོན་ཏན་འཕྲིན་ལས་རྫོགས་མཛད་པ། །གསང་བའི་དོན་གྱིས་དབང་བསྐུར་རོ། །གསང་བ་ཡུམ་ཆེན་ཀུན་ཏུ་བཟང། །རཀྟ་བྱང་ཆུབ་སེམས་དཀྱིལ་ན། །མཧཱ་སུ་ཁའི་  
དཀྱིལ་འཁོར་དབྱིངས། །སེམས་ཀྱི་ཐིག་ལེས་ཐིག་བཏབ་སྟེ། །དཀྱིལ་འཁོར་ཟླུམ་པོ་འཁྱིལ་བ་ལ། །ཆོས་ཀྱི་དབྱིངས་ལས་སྤྲོས་པའི་སྐུ་།དོན་གྱི་དབྱིངས་ནས་ལྷ་དང་ལྷ་མོ་དགོད།།  
ངེས་པའི་དོན་གྱིས་དབང་བསྐུར་རོ། །ང་དང་རང་བཞིན་བདག་ཉིད་ཆེན་པོ་སྟེ། །ལྷུན་གྱིས་རྫོགས་དང་སྤྲོས་བ་མེད་པ་ཡི། །ཐུགས་ཀྱི་དཀྱིལ་ནས་འབྱུང་བ་རིགས་ཀྱི་སྲས། །ཀུན་ཏུ་  
  
  
།མན་ངག་དང་བཅས་པ་ཡི་ཡེ་ཤེས་སྙིང་པོའི་དོན། །བཅོམ་ལྡན་གསང་བའི་མཆོག་གི་དཀྱིལ་འཁོར་ན། །དབལ་ཆེན་ཀུན་ཏུ་བཟང་པོ་ཡེ་ཤེས་ཏེ་  
གསང་བའི་བྱང་ཆུབ་སེམས་ཀྱིས་དབང་བསྐུར་རོ། །དཀྱིལ་འཁོར་མཧཱ་སུ་ཁའི་གནས། །མཧཱ་སུ་ཁའི་དབྱིངས་ཉིད་ན། །བྱང་ཆུབ་སེམས་ཉིད་དེ་ཁོ་ན། །ཡེ་ཤེས་ཆེན་པོ་ལྷུན་གྱིས་རྫོགས་ནས་གནས་  
མཧཱ་སུ་ཁ་གསང་བ་ཆེན་པོ་འདི། །དོན་དང་ལྡན་ཏེ་ཀུན་ཏུ་བཟང་པོ་ཡིན། །ངང་ལས་མ་གཡོས་ཀུན་ཏུ་བཟང་པོ་ནི། །གཉིས་སུ་མེད་པར་རྣམ་པར་དག་པའི་ཕྱིར། །གསང་བའི་བྱང་ཆུབ་སེམས་  
ཀྱིས་དབང་བསྐུར་རོ། །ཡུམ་གྱི་ནགས་ཚལ་ཆེན་པོ་འདུལ་མེད་དུ་།རྟག་ཏུ་མཉམ་པ་ཉིད་ཀྱི་ངང་དུ་བཞུགས། །ང་ནི་དུས་གསུམ་བཞུགས་ཤིང་རང་བཞིན་འགྱུར་བ་མེད་པ་ཡིན། །བདག་ཉིད་  
འདུས་མ་བྱས་པས་སྐྱེ་བ་མེད་པར་ལྷུན་གྱིས་གྲུབ་[?] །གསང་བའི་བྱང་ཆུབ་སེམས་ཀྱིས་དབང་བསྐུར་རོ། །སྲིད་པ་བྱང་ཆུབ་སེམས་སུ་མ་བཅོས་ཐིག་ལེར་ཟླུམ། །སྔར་འདས་དང་ལྡན་བཞུགས་  
དང་ཕྱིས་འབྱུང་བའི། །སེམས་ཉིད་རྟོགས་པའི་བྱང་ཆུབ་སེམས་དཔའ་རྣམས། །ཉོན་མོངས་དྲི་མ་ཡ་ནས་མེད་པའོ། །ཡེ་ནས་སངས་རྒྱས་མ་སྐྱེས་ལྷུན་གྱིས་གྲུབ། །བྱང་ཆུབ་སེམས་ཉིད་གསང་  
བའི་དབང་བསྐུར་རོ། །དཔལ་ཆེན་ཀུན་ཏུ་བཟང་པོ་དབྱེ་བ་མེད་པའི་དོན། །སྐུ་གསུང་ཐུགས་ཀྱི་རྒྱུད་ལས་སྤྲུལ་པ་མང་པོ་འཕྲོ། །ལྷག་པའི་ཡེ་ཤེས་བྱེ་བྲག་གཅིག་འདུ་འོ། །ཕྱག་རྒྱ་འགྱུར་  
  
  
༄༅། །བ་མེད་པ་རྒྱན་གྱི་ཕྱག་རྒྱའོ། །སྐུ་ནི་ཐམས་ཅད་ཆོས་ཀྱི་སྐུ་རུ་འདུས། །ལམ་ནི་ཐམས་ཅད་རོལ་པས་ཆུབ་པའོ། །ཡུམ་གྱི་དབྱིངས་ཆེན་རང་བཞིན་རྣམ་པར་དག་ཟས་  
ནི་ཐམས་ཅད་བདུད་རྩི་ལྔ་ཡི་དོན། །སྤྱོད་པ་བྱ་བ་མེད་པ་ཆེན་པོའོ། །ཐུགས་ནི་རྟོག་པ་མི་མངའ་ས་ལེ་བའོ། །ལྡེམ་དགོངས་དོན་དམ་བྱང་ཆུབ་སེམས་ཀྱི་དོན། །བྱང་ཆུབ་སེམས་ཀྱིས་དེང་འདིར་  
དབང་བསྐུར་རོ། །རྣར་བརྒྱུད་སྟོན་པས་ཐུགས་བརྟོལ་ཏེ། །ངེས་པའི་ལུང་དང་དོན་ཡང་སངས་རྒྱས་ཡིན། །སངས་རྒྱས་མཉམ་དང་དབྱིངས་སུ་འགྲོ་བ་ཞེས། །བྱང་ཆུབ་སེམས་ནི་ཀུན་ཏུ་རྟག་  
པའི་དོན། །རྫོགས་པའི་ཡེ་ཤེས་བདེ་བ་ཆེན་པོ་ཉིད། །དབང་མཆོག་འདིས་ནི་དབང་བསྐུར་རོ། །སྐུ་རྒྱན་འཁོར་ལོ་ལུང་ཆེན་ཟབ་མོ་ནང་ནས་གསལ། །ལྔ་བཞིན་ནང་དུ་འཕོར་བ་ཡང། །ཡེ་  
ཤེས་སངས་རྒྱས་དེ་ལས་མེད། །ལྟ་བ་འདི་ལ་གནས་ཤིང་རྣལ་འབྱོར་སྐལ་བ་བཟང། །བདེར་གཤེགས་ཀུན་གྱི་ཐུགས་དམ་བྱང་ཆུབ་སེམས་ཀྱི་དོན། །དོན་དམ་དབང་མཆོག་འདིས་ནི་  
དབང་བསྐུར་རོ། །དབྱིངས་ནས་གསལ་ཤར་བདལ་བ་ལ། །ཐུགས་ཀྱི་དཀྱིལ་འཁོར་འབྱམས་རེ་ཡས། །རྫོགས་པའི་དཀྱིལ་འཁོར་ཡིད་ལ་ཐིམ་།འགྲེང་ལྡོག་སྤྱིའུ་ཚུགས་གར་འགྱུར་  
ཡང༑ ༑གང་ལྟར་བྱས་པ་བྱང་ཆུབ་སེམས་ཀྱི་དོན། །ཐིག་ལེ་ཆེན་པོའི་དཀྱིལ་འཁོར་དུ། །མུན་ནག་ལངས་ཀྱང་ཁམས་གསུམ་གསལ། །ཡེ་ཤེས་ཁྲུས་ཀྱི་རྫིང་བུ་རུ། །དྲི་ལ་དག་པས་རྡུལ་  
  
  
།དབང་མཆོག་འདིས་ནི་དབང་བསྐུར་རོ། །དེ་ནས་བཅོམ་ལྡན་འདས་ཉིད་ལས་གཞན་པའི་འཁོར་རིགས་བཞིས་འཁོར་བའི་ཕྲ་མེན་མ་དང། ཁྲོ་བོ་རྡོ་རྗེ་བཀའི་ཕོ་ཉ་ནམས་ལ་བཀའ་སྩལ་ཏོ།།  
སངས་རྒྱས་ཀུན་གྱི་རྡོ་རྗེ་དབང། །དེ་རིང་ཁྱོད་ལ་བསྐུར་བར་བྱ། །སངས་རྒྱས་རྣམས་སུ་གྲུབ་བྱའི་ཕྱག། རྡོ་རྗེ་འདི་ནི་ཁྱོད་ཀྱིས་ལོངས། །ཤེས་རབ་ཐབས་ཀྱི་ཕྱག་རྒྱ་འཛིན། །རྣམ་གྲོལ་དག་པས་གསུང་  
སྐད་སྒྲོགས། དྲིལ་བུ་འདི་ནི་སྒྲ་སྙན་གྱིས། །ཕྱོགས་བཅུ་ཀུན་ཏུ་སྒྲོགས་པར་བྱེད། །དབང་མཆོག་འདིས་ནི་དབང་བསྐུར་རོ། །དེ་ནས་དཀྱིལ་འཁོར་ཁྲུ་གང་ཚད་དུ་བྱ། །རཀྟའི་མགོ་མ་ཡིན་གྱིས་བྱུགས་  
ལ༑ ༑དེ་རུ་དཔལ་ཆེན་དགོད་པར་བྱ། །ཕྲ་མེན་འཁོར་དང་ཕོ་ཉས་བསྐོར། །དེ་རུ་སློབ་མ་གཞུག་པར་བྱ། །དེ་ནས་རིགས་ཀྱི་བུ་མཆོག་དེས། །རྒྱལ་སྲིད་དང་ནི་རང་གི་ལུས། །བུ་དང་ཆུང་མ་ནོར་གྱི་  
དབྱིག། རབ་ཏུ་གཅེས་དང་ཡིད་འཐད་དབུལ། །དབང་ཕྱུག་ལོངས་སྤྱོད་ལྔས་མཆོད་ན། །དཀྱིལ་འཁོར་ཐམས་ཅད་མཆོད་པ་ཡིན། །དེ་ནས་བཅོམ་ལྡན་འདས་ཀྱིས་ཕྱི་དང། ནང་དང་  
གསང་བ་གསུམ་གྱིས་བཀའ་སྩལ་ཏོ། །ཕྱིའི་དབང་རིན་པོ་ཆེ་སྣ་བདུན་ལ་སོགས་ཏེ་དབང་རྫས་ལྔ་བཅུ་རྩ་ལྔས་དབང་བསྐུར་རོ་།ནང་དབང་དཔལ་ཆེན་པོ་ཡབ་ཡུབ་དང། ཁྲོ་བོ་དང་  
ཕྲ་མེན་རྣམས་ཀྱི་ཕྱག་མཚན་གྱིས་དབང་བསྐུར་རོ། །གསང་དབང་ཐབས་དང་ཤེས་རབ་བྱང་ཆུབ་སེམས་ཀྱིས་དབང་བསྐུར་རོ། །བཅོམ་ལྡན་འདས་ཧེ་རུ་ཀ་རོལ་པ་གསང་བཟབ་མོ་ལས།།  
  
  
༄༅། །དབང་གི་ལེའུ་སྟེ་བདུན་པའོ།། །།དེ་ནས་བཅོམ་ལྡན་འདས་དཔལ་རྡོ་རྗེ་སེམས་དཔའ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་འདི་ཕྱུང་ངོ། །  
ཆོས་ཐམས་ཅད་ཡེ་ནས་སངས་རྒྱས་ཀྱིས་ཀྱང་མཁྱེན་པའི་ཡེ་ཤེས་ལ་སྐུ་གསུང་ཐུགས་མངའ་བའི་རྟགས་སུ་དང་པོ་ཕྱག་རྒྱ་ཆེན་པོ་དྲུག་དང་ལྡན་པར་བསྒོམ་མོ།། དེ་ནས་ཀུན་མཁྱེན་  
ཡེ་ཤེས་ཀྱིས་ཐབས་མཁས་པའི་ཐུགས་རྗེས་གོ་ཤག་གིས་ཕྱེ་ལ་ཀུན་ཏུ་སྣང་གི་ཏིང་ངེ་འཛིན་དུ་བསྒོམ་མོ། །དེ་ནས་རྒྱུའི་ཏིང་ངེ་འཛིན་དུ་ཡི་གེ་ཧཱུཾ་མཐིང་ནག་ལས་སྐུ་སྨུག་ནག་འཇིགས་  
པའི་སྐུ། གསུང་གི་དྲག་ཤུལ་སྤྱོད་པའི་སྔགས། ཐུགས་ཏིང་ངེ་འཛིན་ཧཱུཾ་མཐིང་ནག་ལས་འཕགས་པའི་སྐུར་བསྒོམ་མོ། །དེ་ནས་ཧེ་རུ་ཀ་རོལ་པ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་  
ལས་འདི་ཕྱུང་ངོ། །ཆོས་ཐམས་ཅད་སྟོང་པ་ཉིད་ཀྱི་ཏིང་ངེ་འཛིན་དང། གཉིས་སུ་མེད་པའི་ཏིང་ངེ་འཛིན་དང། འཁྱིལ་བའི་ཏིང་ངེ་འཛིན་དང། མཉེས་པ་ཆེན་པོའི་ཏིང་ངེ་འཛིན་དང་  
གྲུབ་པ་རྫས་ཀྱི་ཏིང་ངེ་འཛིན་དང། རྡོ་རྗེ་ཚོགས་ཀྱི་ཏིང་ངེ་འཛིན་དང། རྡོ་རྗེ་བཟའ་བའི་ཏིང་ངེ་འཛིན་དང། བདུད་རྩི་བཏུང་བའི་ཏིང་ངེ་འཛིན་དང། ལྷའི་རྣལ་འབྱོར་གྱི་ཏིང་ངེ་འཛིན་དང་  
ཕྱག་རྒྱ་ཆེན་པོའི་ཏིང་ངེ་འཛིན་དང། རྫོགས་པ་ཆེན་པོའི་ཏིང་ངེ་འཛིན་དང། རྡོ་རྗེ་གསལ་བའི་ཏིང་ངེ་འཛིན་དང། དཀྱིལ་འཁོར་ཆེན་པོའི་ཏིང་ངེ་འཛིན་དང། བླ་ན་མེད་པའི་ཏིང་ངེ་  
  
  
རྡོ་རྗེ་གསང་བའི་ཏིང་ངེ་འཛིན་དང། དགྱེས་པ་ཆེན་པོའི་ཏིང་ངེ་འཛིན་དང། དོན་ཡོད་བའི་ཏིང་ངེ་འཛིན་དང། ཉོན་མོངས་པ་དང་བྲལ་བའི་ཏིང་ངེ་འཛིན་དང། ཀུན་ཏུ་འདུས་པའི་ཏིང་ངེ་འཛིན་  
དང༑ རྟོག་པ་འཇོམས་པ་ཆེན་པོའི་ཏིང་ངེ་འཛིན་དང། ཚུལ་ཁྲིམས་ཆེན་པོའི་ཏིང་ངེ་འཛིན་དང། དབུ་མ་ཆེན་པོའི་ཏིང་ངེ་འཛིན་དང། བདེན་པ་ཉིད་ཀྱི་ཏིང་ངེ་འཛིན་དང། །སྒྲ་སྒྲོགས་པའི་ཏིང་ངེ་འཛིན་  
དང༑ དམ་ཚིག་གི་ཏིང་ངེ་འཛིན་དང། ལྷུན་གྱིས་གྲུབ་པའི་ཏིང་ངེ་འཛིན་དང། ཀུན་ཏུ་བཟང་པོའི་ཏིང་ངེ་འཛིན་དང། འབར་བ་ཆེན་པོའི་ཏིང་ངེ་འཛིན་དང། གཏུམ་པོ་རྔམ་པའི་ཏིང་ངེ་འཛིན་དང་  
མཚན་མ་མེད་པའི་ཏིང་ངེ་འཛིན་དང། རྡོ་རྗེ་ལུ་གུ་རྒྱུད་ཀྱི་ཏིང་ངེ་འཛིན་དང། རྡོ་རྗེ་འགུགས་པའི་ཏིང་ངེ་འཛིན་དང། རྡོ་རྗེ་ལས་ཀྱི་ཏིང་ངེ་འཛིན་དང། ཁྲག་འཐུང་ཆེན་པོའི་ཏིང་ངེ་འཛིན་དང། རྡོ་རྗེ་ལྦོས་  
པའི་ཏིང་ངེ་འཛིན་དང། སེང་གདོང་ཆེན་པོའི་ཏིང་ངེ་འཛིན་དང། བཞད་གདོང་ཆེན་པོའི་ཏིང་ངེ་འཛིན་དང། རྡོ་རྗེ་མཚོན་ཆའི་ཏིང་ངེ་འཛིན་དང། རྡོ་རྗེའི་དུར་ཁྲོད་ཀྱི་ཏིང་ངེ་འཛིན་དང། དྲེགས་པ་ཆེན་  
པོའི་ཏིང་ངེ་འཛིན་དང། རྡོ་རྗེ་ངོ་མཚར་གྱི་ཏིང་ངེ་འཛིན་དང། བསྙེན་པའི་ཏིང་ངེ་འཛིན་དང། རྡོ་རྗེ་གཤེགས་པའི་ཏིང་ངེ་འཛིན་དང། འཐོར་བའི་ཏིང་ངེ་འཛིན་དང། བརྒྱལ་བའི་ཏིང་ངེ་འཛིན་དང་  
རྔམ་པར་བྱེད་པའི་ཏིང་ངེ་འཛིན་དང། གློ་སྙིང་ནང་ཁྲོལ་འདྲེན་ཅིང་ཟས་པའི་ཏིང་ངེ་འཛིན་དང། སྤྲུལ་པའི་ཏིང་ངེ་འཛིན་དང། ཆོ་འཕྲུལ་གྱི་ཏིང་ངེ་འཛིན་དང། བྱིན་གྱིས་རླབས་ཀྱི་ཏིང་ངེ་འཛིན་དང་  
  
  
༄༅། །མཆོད་པའི་ཏིང་ངེ་འཛིན་དང། ཡོངས་སུ་རྫོགས་པའི་ཏིང་ངེ་འཛིན། །བཅོམ་ལྡན་འདས་ཧེ་རུ་ཀ་རོལ་བའི་རྒྱུད་གསང་བ་ཟབ་མོ་ལས། ཏིང་ངེ་འཛིན་གྱི་ལེའུ་སྟེ་བརྒྱད་  
པའོ༑༑ ༑༑དེ་ནས་བཅོམ་ལྡན་འདས་ཧེ་རུ་ཀ་རོལ་པའི་མཉེས་པ་ཆེན་པོའི་མཆོད་པ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ། །དེ་ལ་མཆོད་པ་དམ་པ་ནི། །ཐོག་མར་རྟོག་  
བསྒོམས་བདག་ཉིད་བསྒྲལ། །དེ་ནས་གཉིས་མེད་བློ་ཡིས་ནི། །བློ་ངན་འཇིག་རྟེན་སྙིང་རེ་རྗེ། །གཉིས་སུ་མེད་པར་བསྒྲལ་བར་བྱ་།འཁྲིལ་བའི་འཇིག་རྟེན་མཉམ་སྦྱོར་བས། །བདག་ཉིད་མཉེས་  
པས་མཆོད་པར་བྱ། །མཉམ་པའི་གྲུབ་རྫས་ཆེན་པོ་དག། བདག་དང་མཉམ་པའི་ཚོགས་ལ་དབུལ། །བཟང་དང་བཏུང་དང་བཅའ་དང་བགོ་ལོངས་སྤྱོད་ལྔ་ལྡན་ཐམས་ཅད་ནི། །དཀྱིལ་  
འཁོར་ལ་ནི་དབུལ་བར་བྱ། །མཉེས་པའི་མཆོད་པ་ཆེན་པོས་རབ་ཏུ་མཆོད། །ཤ་ཆེན་དང་ནི་དྲི་ཆེན་དང། །ག་བུར་རཀྟའི་དྲི་ཆུ་དང། །མ་ཧེ་རྟ་དང་ཁྱི་ཤ་དང། །ན་གེ་གེ་རྒྱ་ག་ཤོག་པ་ཅན། །འདི་  
དག་འཕགས་པའི་ཚོགས་ལ་དབུལ། །པདྨ་ཅན་དང་དུང་ཅན་དང། །བ་ལང་ཅན་དང་རོ་མོ་ཅན། །འདི་དག་མཉེས་པའི་མཆོད་པར་དབུལ་།ཞིང་གི་རྒྱལ་མཚན་ཤ་ཆེན་ཏོག། རས་ཆེན་  
དག་གི་བླ་རེ་དང། །ཞིང་གི་དབྱུག་པ་ཙིཏྟའི་ཏོག། ཏིལ་མར་དག་ཏུ་བཅས་པ་རྣམས། །འདི་དག་མཆོད་པར་དབུལ་བར་བྱ།། མཉེས་པའི་མཆོད་པས་རབ་མཆོད་ན། །ཐམས་ཅད་མ་ལུས་  
  
  
།ཕྱིའི་མཆོད་པ་དང། ནང་གི་མཆོད་པའོ། །བཅོམ་ལྡན་འདས་ཧེ་རུ་ཀ་རོལ་པ་ལས། མཆོད་པ་གསང་བའི་ལེའུ་སྟེ་དགུ་པའོ།། །།དེ་ནས་བཅོམ་ལྡན་འདས་ཧེ་རུ་ཀ་  
རེལ་པ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལུས་ཕྱུང་ངོ་།བླ་མེད་མི་སྤང་བ་དང། བླ་མ་བཀུར་བ་དང། སྔགས་དང་ཕྱག་རྒྱ་རྒྱུན་མི་འཆད་པ་དང། ཡང་དག་པའི་ལམ་ལ་ཞུགས་པ་དང་གསུང་  
བའི་དོན་དུ་མི་སྨྲ་བ་དང། རྩ་བ་ལྔ་དང། སྒྲུབ་པ་དང་སྲུང་བ་དང། གཏི་མུག་དང། འདོད་ཆགས་དང། ཞེ་སྡང་དང། ང་རྒྱལ་དང། ཕྲག་དོག་དག་མི་སྤང་ངོ། །དཀར་རྩི་དམར་རྩི་དྲི་ཆེན་ཤ་དག་པའི་  
སྣོད་བཅུད་མི་འདོར་རོ། །ཡན་ལག་བཅུ་ཡི་དམ་ཚིག་སྟེ། །ཡེ་ནས་མ་ཉམས་རྟོགས་པས་སྤྱད། །བསྲུང་ཞིང་བསྒྲུབ་པའི་དམ་ཚིག་ནི་།རྩ་བ་ཡིན་ཏེ་རིགས་མེད་འགྱུར། །མི་སྤོང་མི་འདོར་གཉིས་པོ་  
ནི༑ ༑ཡན་ལག་དམ་ཚིག་འདའ་དཀའ་བའོ། །མཉམ་ལ་མཉམ་པར་སྦྱོར་བ་ནི། །མཉམ་པའི་དམ་ཚིག་ལ་གནས་ན། །མཉམ་རྫོགས་ཆེན་པོ་ཐོབ་གྱུར་ནས། །འདས་ན་སངས་རྒྱས་མ་ཡིན་ནོ། །རྩ་  
ཉམས་པ་ཡི་ཕྱལ་བ་དག། གསོལ་ཉེ་བར་མི་བརྩོན་དང། །སྐད་ཅིག་ཡུད་ཙམ་སྨྲ་མི་བྱེད། །ཉམས་འགྱུར་ཉེས་པ་བརྗོད་མི་ལང། །རྩ་བའི་དམ་ཚིག་ཉམས་གྱུར་ན། །སྒྲུབ་པ་ཐམས་ཅད་ཉམས་  
བར་འགྱུར། །ཡིད་དུ་མི་འོང་སྣ་ཚོགས་པའི། །འབྲས་བུ་མི་འདོད་བཞིན་དུ་འདུ། །ཡན་ལག་དམ་ཚིག་ཉམས་གྱུར་ན། །འབྲས་བུ་མེད་ཅིང་ངན་འགྲོ་ལྟུང། །དམ་ཚིག་རྣམས་ནི་རྡོ་རྗེ་སྟེ། །སངས་  
  
  
༄༅། །རྒྱས་རྣམས་ཀྱི་བདག་ཉིད་ཡིན། །རྩ་བའི་དམ་ཚིག་ལྔ་ལ་ནི། །གཅིག་ལ་གཉིས་དང་བཅུ་ཕྲག་གསུམ། །ཡན་ལག་དམ་ཚིག་ལྔ་གཉིས་ལ། །གཅིག་ལ་བཅུ་ཕྲག་གཉིས་སུ་  
མེད༑ ༑བསྲུང་བར་བྱ་བ་དང་མི་སྤང་བ་བརྒྱ་ཉི་ཤུ། དང་དུ་བླང་བ་བརྒྱ་ཉི་ཤུ། སྤྱད་པར་བྱ་བ་བརྒྱ་ཉི་ཤུ། སྤྱིར་སུམ་བརྒྱ་དྲུག་ཅུའོ། །དམ་ཚིག་འདི་རྣམས་མཉམ་ན་སངས་རྒྱས་སོ་།ཉམས་ན་དམྱལ་  
བ་ཡིན་པར་ཤེས་པར་བྱའོ། །བཅོམ་ལྡན་འདས་ཧེ་རུ་ཀ་རོལ་པ་ལས་དམ་ཚིག་གི་ལེའུ་སྟེ་བཅུ་པའོ།། །།དེ་ནས་བཅོམ་ལྡན་འདས་རྡོ་རྗེ་སེམས་དཔའ་ཧེ་རུ་ཀ་རོལ་པ་ཉིད་ཀྱི་སྐུ་དང་  
གསུང་དང་ཐུགས་རྡོ་རྗེ་ལས་འདི་ཕྱུང་ངོ། །བླང་བར་བྱ་བའི་སྣོད་ནི་གང། །སྤང་བར་བྱ་བ་ཅི་ལྟ་བུ། །མཚན་ཉིད་རྣམ་པ་དུ་ཞིག་མཆིས། །སྤྱད་པར་བྱ་བ་དུ་ཞིག་མཆིས། །དེ་ནས་བཅོམ་ལྡན་འདས་  
ཀྱིས་ཧེ་རུ་ཀ་རོལ་པའི་དོན་བཀའ་སྩལ་པ། དུམ་བུ་གཅིག་དང་དུམ་བུ་གཉིས། །གསུམ་དང་བཞི་དང་ལྔ་པ་དང། །དྲུག་པ་དང་ནི་བདུན་པ་དང། །དུམ་བུ་བརྒྱད་པ་རབ་ཏུ་གྲགས། །བྲམ་ཟེ་རྒྱལ་རིག་  
རྗེའུ་རིགས་དང། །དམངས་རིགས་བུད་མེད་རིགས་མ་ངེས། །དཀར་དང་དམར་དང་དཀར་སྔོ་དང། །སྔོ་དང་དེ་བཞིན་སེར་སྐྱ་སྟེ། །ཐལ་བའི་མདོག་དང་མདོག་མི་སྡུག། ཁ་དོག་བདུན་དུ་རབ་ཏུ་གྲགས་  
ཉི་རིམ་དང་ནི་གླང་པོའི་རྒྱབ། །འཁོར་བ་དེ་བཞིན་བྱ་རོག་རྗེས། །དུང་སྔོ་གཅིག་དང་དུང་གཉིས་དང། །ཆག་པ་དང་ནི་མཚམས་གྱེས་པ། །འདི་དག་ཐམས་ཅད་རབ་བརྟགས་ཏེ། །རབ་ཏུ་བརྟགས་ཏེ་  
  
  
། ཤིན་ཏུ་མཉམ་པའི་ས་ཕྱོགས་སམ། །སྙི་པའི་མ་ཡང་ན་དུལ་བའི་སར། །སྔགས་ཀྱིས་བཏབ་སྟེ་གནམ་དུ་བསྒྱུར། །ལྟུང་བའི་མཚན་ཉིད་འདི་རིག་བྱ། །ལྷོ་ཕྱོགས་ཁ་བལྟས་བྲམ་ཟེ་མེད།།  
སྲིན་པོའི་ཕྱོགས་བལྟས་གླང་པོ་སྙོལ། །ནུབ་ཀྱི་ཕྱོགས་བལྟས་རིགས་ངན་ཏེ། །རླུང་གི་ཕྱོགས་བལྟས་གསང་མི་ཐུབ།། བྱང་གི་ཕྱོགས་བལྟས་ཕྱུག་པོར་འགྱུར། །དབང་ལྡན་ཕྱོགས་བལྟས་སྔགས་གྲུབ་  
སྟེར༑ ༑ཤར་དུ་བལྟས་ན་བདག་ཉིད་གསོད། །མེ་ཡི་ཕྱོགས་བལྟས་ཤེའུ་ཤིང་མེད། །འོག་ཏུ་བལྟས་ན་རྐུན་པོར་སྤྱོད། །སྟེང་དུ་བལྟས་ན་བུད་མེད་གསོད། །གླེར་བལྟས་དེ་ནི་རིགས་ངན་ཏེ། །སྣོད་ཀྱི་  
མཚན་ཉིད་འདི་རྣམས་སོ། །དེ་ནས་གཞན་ཡང་བཤད་བྱ་སྟེ། །དགེ་བ་སྤྲུལ་པའི་སྣོད་དག་ནི། །དུམ་བུ་གཅིག་པས་ལ་དབང། །གཉིས་པ་དེ་ནི་རྒྱལ་ཕྲན་འགྱུར། །གསུམ་པ་དེ་ཡང་ནོར་ལ་དབང་  
བཞི་པ་དེ་ཡང་སྔགས་སྒྲུབ་འགྱུར། །ལྔ་པ་དེ་ཡང་ཆོས་ཀྱང་སྒྲུབ། །དྲུག་པ་དེ་ནི་སློང་བ་ཡིན། །བདུན་པ་དེ་ནི་བརྟུལ་ཞུགས་སོ། །བརྒྱད་པ་ཡོངས་སུ་སྤང་བར་བྱ། །དུམ་བུ་གཅིག་པ་བྲམ་ཟེའི་རིགས།།  
གཉིས་པ་དེ་ནི་རྒྱལ་པོའི་རིགས། །གསུམ་པ་རྗེའུ་རིགས་ཡིན་པ་སྟེ་།བཞི་པ་དེ་ནི་དམངས་རིགས་སོ། །བུ་གུ་མེད་དང་མང་བ་ནི། །མཁས་པས་ཤིན་ཏུ་སྤང་བར་བྱ། །བོང་ཆུང་བ་དང་སྲབ་པ་དང་།གང་  
དག་སེར་བར་གྱུར་པ་ནི། །བུད་མེད་ཡིན་པར་ཤེས་པར་བྱ། །བུད་མེད་རབ་ཏུ་སྨད་པས་ན། །དེ་དག་རབ་ཏུ་སྤང་བར་བྱ། །སེར་སྐྱ་དང་ནི་དཀར་བ་དང། །ཁ་དོག་སྣ་ཚོགས་སྤང་བར་བྱ། །དུང་མེད་པ་དང་  
  
  
༄༅། །དུང་གཉིས་དག། ལྷ་མོ་སྤྲུལ་བས་མི་བླང་ངེ། །དུང་སྔོ་བ་དག་སྡུག་བསྔལ་ཏེ། །བྱ་རོག་རྗེས་ནི་འཐབ་རྩོད་འགྱུར་།ཉི་རིམ་གྱིས་ནི་གསོད་པར་འགྱུར། །གླང་པོ་རྒྱབ་ནི་ནད་  
དུ་འགྱུར༑ ༑འདི་ལས་གཞན་ཡང་བཤད་བྱ་སྟེ། །གསང་བ་སྒྲུབ་ཐོད་མཚན་ཉིད་ནི། །ཡན་ལག་ཆེ་ཕྲ་མང་བའི་བདག། དཔག་བསམ་ཤིང་ནི་ཡོད་གྱུར་ན། །འདོད་པའི་འབྲས་བུ་ཐོབ་འགྱུར་  
ཏེ༑ ༑སྔགས་པ་དེ་ལ་ཐེ་ཚོམ་མེད། །དབུས་ན་གཤོད་བུ་བཞི་ཡོད་ན་།འདི་ནི་འདོད་འཇོ་བ་ཞེས་བྱ། །མདུན་ན་གཤོང་བུ་གཉིས་ཡོད་ན་།ཡིད་བཞིན་ནོར་བུ་ཞེས་བྱའོ། །དེ་ཡི་མཚན་ཉིད་  
ལྡན་པའི་སྣོད། །སུ་དག་རྟག་ཏུ་འཆང་བ་ནི། །ལོངས་སྤྱོད་ཐར་པ་ཐོབ་འགྱུར་ཏེ། །དེ་ལ་ལྷ་མོ་ཐེ་ཚོམ་མེད། །དེ་ནས་རིགས་ནི་རྣམ་བཤད་དེ། །སྣོད་རྣམས་ཀྱི་ནི་བྱེ་བྲག་དང། །དུང་དང་ཀུན་ཟླ་  
འདྲ་བའི་མདོག། སྣུམ་ལ་མཉམ་དུ་སྡུག་པ་ནི། །སྡུགས་རྣམས་ཐམས་ཅད་འགྲུབ་སྟེར་ཡིན། །དབང་ཕྱུག་ཆེན་པོར་ཤེས་པར་བྱ། །ཐལ་བའི་མདོག་ལ་བོང་ཡང་ཆེ། །པདྨའི་དབྱིངས་སུ་  
འདབ་མར་བརྒྱན། །ཚངས་པའི་སྐུད་པ་གསོལ་བ་ཡོད། །འདི་དང་ཚངས་པར་རིག་པར་བྱ། །སྦྲང་རྩི་སར་སྐྱའི་མདོག་འདྲ་བའི་།ཞི་བའི་ཐིག་ལེས་རྣམ་པར་བརྒྱན། །ཁྱབ་འཇུག་པ་ཡི་  
སྣོད་ཡིན་ཏེ། །ཟུག་རྡུ་དགྲ་རྣམས་འཇོམས་པར་བྱེད། ཁ་དོག་དམར་ཞིང་ལྔ་པ་ལ། །པདྨོ་དམར་བས་བརྒྱན་པ་དང། །ཟླུམ་པ་ཤིན་ཏུ་རྣམ་པ་སྟེ། །སྣོད་འདི་གཞོན་ནུ་མ་ཞེས་བྱ། །ཅུང་  
  
  
།གང་དག་རྡོ་རྗེ་མཆེན་ཡོད་པ་།དེ་ཡི་མཚན་ལྡན་གང་ཡིན་པ། །དབང་ཕྱུག་ཆེན་མོ་རིགས་ཆེན་ཡིན། །ཕག་མོའི་གདོང་དབྱིབས་འདྲ་བ་ལ། །རབ་ཏུ་མཁྲེགས་ཤིང་མུ་  
ཏིག་འཕྲོ། །ཤ་ཡི་དྲི་དག་མནམ་པ་ཡི། །སྣོད་ནི་ཕག་གདོང་མ་ཞེས་བྱ། །ཐལ་བའི་མདོག་ལ་བོང་ཡང་ཆེ། །ཐིག་ལེ་ཆེན་པོས་རྣམ་པར་བརྒྱན། །ཁྲག་འཛག་པ་ཡི་དྲི་མནམ་པ། །འཇིགས་བྱེད་  
མ་ཡི་སྣོད་ཅེས་བྱ། །སྣོད་ཀྱི་ཁྱད་པར་ཤེས་བྱས་ནས། །སྔགས་པས་འདི་དག་རྟག་འཆང་ན། །བདག་བཀའ་བྱེད་ན་བཞིན་བཟང་མ་།དེ་ལ་བགེགས་ཀྱིས་ཚུགས་མི་འགྱུར། །དེ་ནས་གཞན་ཡང་  
བཤད་པར་བྱ། །སྣོད་ཀྱི་དངོས་པོ་ཁྱད་པར་ནི། །ཚངས་པ་བྲམ་ཟེ་བཅང་བར་བྱ། །རྟག་ཏུ་དངོས་གྲུབ་སྦྱིན་པར་བྱེད། །སྒྲུབ་པ་ཆེན་པོའི་དུས་དག་ཏུ། །ཁྱབ་འཇུག་དང་ནི་འབྱོར་ཀུན་ལ། །རྟག་ཏུ་ལས་  
རྣམས་འགྲུབ་པར་བྱེད། །རྒྱལ་རིགས་ཀྱིས་ནི་གཞོན་ནུ་མ། །ཕ་རོལ་ཡུལ་ནི་རྣམ་པར་འཇོམས། །རྗེའུ་རིགས་ཀྱི་ནི་དམ་ཆེན་མོ། །བློ་དང་ལྡན་པས་བསློག་ཕྱིར་བཤད། །གསད་དང་བསྒྲལ་དང་བསྟབས་  
པའི་ཕྱིར། །དམངས་རིགས་ཀྱིས་ནི་ཕག་གདོང་བཅང། །ལས་དང་རིགས་རྣམས་ཐམས་ཅད་དང། །འཇིགས་བྱེད་མས་ནི་དངོས་གྲུབ་སྟེར། །རེ་བ་མེད་པས་བདག་ཉིད་མས། །གྲུབ་པའི་ཁྱད་པར་  
འདི་ཤེས་པས། །འདུ་བ་མེད་པས་བདག་བསམས་ཏེ། །རྟག་ཏུ་འདི་དག་སྤྱད་ཅིང་བཅང། །བདག་གི་དངོས་གྲུབ་སྐྱེ་བ་ཡི། །སྔགས་པས་དེ་ནས་བཤད་པར་བྱ། །ཨོཾ་ན་བ་བ་ཏོ། །བ་དུ་བ་ཡ་སྨྲ་ཤ་ན། པ་  
  
  
༄༅། །སི་ནི་ཨི་ཏང་ཀ་པ་ལ། ཨཱ་བེ་ཤ་ཡ། ཨཱ་བེ་ཤ་ཡ་ཧཱུཾ་ཕཊ་སཱཧཱ། ཐལ་བ་དང། མེ་ཏོག་དང། ཆུ་ལ་ལན་བརྒྱ་རྩ་བརྒྱད་སྣོད་ལ་བཏབ་སྟེ་བླང་བར་བྱ། རི་མོ་རྡོ་རྗེ་འཁོར་ལོ་  
དང༑ ༑མཆོད་རྟེན་དང་ནི་རིན་པོ་ཆེ། །པདྨ་དང་ནི་ལྗོན་ཤིང་དང། །དབུས་ན་བུ་ག་གཉིས་ཡོད་པ། །མདུན་ན་གཤོང་བུ་གསུམ་དང་གཉིས། །གང་དག་རྡོ་རྗེ་མཚན་ཡོད་པ། །དཔལ་དང་ལྡན་  
པའི་སྣོད་གནས་སོ། །སྲུབས་གཅིག་པ་དང་སྲུབས་གཉིས་དང། །སྲུབས་གསུམ་བ་དང་སྲུབས་བཞི་པ། །ལྔ་དང་དྲུག་དང་བདུན་དང་བརྒྱད། །དགུ་དང་བཅུ་དང་བཅུ་གཉིས་དག། བཅོམ་  
ལྡན་འདས་ཀྱིས་བཀའ་སྩལ་ཏོ། །བཅུ་དྲུག་པ་དང་ཉི་ཤུ་དྲུག། འདི་དག་རབ་ཏུ་སྤང་བར་བྱ། །བཅོམ་ལྡན་འདས་ཧེ་རུ་ཀ་རོལ་པ་ལས་ཀུན་ཏུ་བཟང་པོ་ཧེ་རུ་ཀ་རོལ་བ་སྣོད་བརྟག་པའི་  
ལེའུ་སྟེ་བཅུ་གཅིག་པའོ།། །།དེ་ནས་དབང་ཕྱུག་ཆེན་པོ་བསྒྲལ་བའི་ཐབས་འདི་བཅོམ་ལྡན་འདས་དཔལ་ཀུན་ཏུ་བཟང་པོའི་སྐུ་དང་གསུང་དང་ཐུགས་རྡོ་རྗེ་ལས་འདི་  
ཕྱུང་ངོ། །མཧཱ་རུ་ཏྲའི་རྒྱུད་དུར་ཁྲོད་མཧཱ་རུ་ཏྲ་བརྒྱུད་པའི་དབང་དུ་བསྡུ་བའི་མཆོག། ཕྱི་རོལ་ཕྱོགས་གར་བདེ་བའི་སར་ཞིང་ཆེན་སྟན་གར་འོས་བ་ཞིག་ཏུ་མཎྜལ་བྱུགས་ཏེ་  
གནས་ཆེན་དུར་ཁྲོད་ཀྱི་བདག་པོ་ཆེན་པོའི་ཆ་ལུགས་དྲི་ལྟར་ཉལ་ཚིགས་བཅད་ལས་བྱང་བ་བཞིན་ཚོན་གྱིས་བྲིས། ཡང་ན་ཐལ་རིས་དང། ཡིད་ཀྱིས་བཀོད་ཀྱང་རུང། སྟ་ནའི་དཀྱིལ་  
  
  
དེའི་དབུས་སུ་ཧོམ་ཁུང་གྲུ་གསུམ་བ་ཞིག་བཀོད་རྡོ་རྗེ་སློབ་དཔོན་གྱིས་ཏིང་ངེ་འཛིན་གྱི་ཕྱག་རྒྱ་བཅའ་སྟེ་མཉམ་པ་ཉིད་དུ་སྒོམ་པའི་སྔགས་ལ། ཨ་ས་མཧཱ་ཅ་ལ་དྷརྨ་དྷ་ཏུ་སྭ་བྷཱ་  
བ་ཨཱཏྨ་ཀོཉྷཱུཾ་ཞེས་ཅུང་ཟད་བསྒོམས་པའི་རྗེས་ལ། མི་གཡོ་ཕྱག་རྒྱ་ཆེན་པོ་དང། །ཆོས་ཀྱི་སྐུ་ལས་བཞེངས་པ་ཡི། །གཉིས་མེད་ཕྱག་རྒྱ་རོལ་པ་ཡིས། །དུས་ལ་བབ་པོས་མ་ཡ། །ཞེས་བརྗོད་  
ནས་རྣལ་འབྱོར་གཞན་གྱིས་འདི་ལྟར་བྱིན་གྱིས་བརླབས་ནས་མཁས་པ་ཞིག་གིས་ལས་འདི་བགྱི། དབང་གི་གཏམ་རྒྱུད་བཤད། རྒྱུད་ཀྱི་གཙུག་ལག་ཆེན་པོ་དང། བདེན་པའི་ཚིག་གིས་  
བསྒྲགས་ནས། འཕགས་པ་ཐམས་ཅད་བདག་ལ་གསོན། །འབྱུང་པོ་མང་པོ་ཀུན་ཉོན་ཅིག་ཐུགས་རྗེ་དང་དང་ཤེས་རབ་དང། །ཐབས་ལ་མཁས་པའི་བྱིན་རླབས་ཀྱིས། །འགྲོ་བ་ཐམས་ཅད་སྦྱོང་  
བར་མཛད། །འགྲོ་བའི་བདག་པོ་ཚེ་དང་སྲོག། གསོན་པོ་བདེ་བའི་བར་གཅོད་པ། །བདུད་དང་གཤིན་རྗེ་འཁོར་བཅས་ཀུན། །བཅོམ་ཞིང་གསོད་པའི་གཉེན་པོ་ནི། །འཇམ་དཔལ་འཕྲུལ་གྱི་ཁྲོ་  
བོ་དེས། །སྲིད་གསུམ་མཐར་བྱེད་རྔམ་པ་དང། །ཐོད་དབྱུག་དྲག་པོ་མི་མཛད་པས། །གཤིན་རྗེ་བཅོམ་སྟེ་བསད་ནས་ཀྱང། །རོ་ཡང་ལྷོ་ཡི་འཛམ་གླིང་དུ། །བོར་ནས་ས་གཞི་དུར་ཁྲོད་ཀྱི། །བདག་  
པོ་གདོལ་བ་དྲག་པོ་ཡིས། །རོ་ཡི་ཉལ་ཐབས་གན་རྐྱལ་ཏེ། །མགོ་ནི་ལྷོ་ནུབ་མཚམས་སུ་བསྟན། །རྐང་བ་བྱང་ཤར་མཚམས་སུ་བསྟན་།དེ་ཡང་ཅུང་ཟད་བསྣོལ་བའོ། །ལག་པ་གཡས་  
  
  
༄༅། །གཡོན་མཁྲིག་མ་ལ། །ཁྱི་གཉིས་དང་ནི་བྱ་རྒོད་དོ་།ཐལ་བའི་མདོག་ལ་སྐུ་སྒྲེང་བ། །དེ་ཡི་ལུས་སྙིང་ཡན་ལག་ནི་།མ་མོ་ཆེན་མོ་རྣམས་ཀྱི་གནས། །དུར་ཁྲོད་ཆེན་  
པོ་འདི་དག་གོ། དེ་ཡི་སྙིང་ནི་མ་ཧེའི་ལྟོ། །དུར་ཁྲོད་ཆེན་པོ་བསིལ་ཚལ་ན། །མ་མོ་ཆེན་མོ་གཽ་རི་མ། །མཁས་པ་སྙིང་སྟོངས་ཆེ་བའི་གནས། །དེ་ཡི་མགོ་ནི་ལྷོ་ཕྱོགས་ཀྱི། །སིངྒ་ལ་ཡི་གླིང་  
ཕྲན་ན། །མ་མོ་ཆེན་མོ་ཙཽ་རི་མ། །མཐོང་ཐོས་རྔམ་བའི་རྫུ་འཕྲུལ་མངའ། །ལག་པ་གཡས་ནི་ཤར་ལྷོ་མཚམས། །བལ་ཡུལ་ན་ནི་བུཀྐ་སི། །འཁོར་དང་ལོངས་སྤྱོད་སྣ་ཚོགས་ལྡན། །ལྷག་པར་  
ཟས་ཀྱི་འབྱོར་པ་ཆེ། །ལག་པ་གཡོན་ནི་ལྷོ་ནུབ་མཚམས། །ས་ཡི་ཚལ་ན་བེ་ཏཱ་ལི། །ཕྱག་ན་རྡོ་རྗེ་དབང་གི་གནས། །དེ་ནས་མཐུ་དང་དབང་ཡང་ཆེ། །རྐང་པ་གཡས་པ་བྱང་ཤར་མཚམས། །ལི་  
ཡུལ་ན་ནི་ཙཎྜ་ལི། །ཤངྒ་ན་ཞེས་གྲགས་པ་དེ། །དེ་ཡང་འཁོར་དང་ལོངས་སྤྱོད་ལྡན། །རྐང་པ་གཡོན་པ་ནུབ་བྱང་མཚམས་།སྐད་ནི་སྐད་སྣ་མཐུན་པས་ན། །མ་མོ་ཆེན་མོ་པྲ་མོ་ཧ། །བདེ་སྐྱིད་  
ལྡན་པའི་ས་ལ་གནས། །ཕོ་མཚན་སྟེང་གི་བྱང་ཕྱོགས་ན། །ཨུ་རྒྱན་ཡུལ་ན་གྷསྨ་རི། །སྦྱོར་བས་ལོངས་སྤྱོད་འཇུག་པས་ན་།དངོས་གྲུབ་ཅན་ཡང་དེ་ན་མང། །དེ་ནས་སྟ་ནའི་དཀྱིལ་འཁོར་  
འདིར༑ ༑བྲིས་ཏེ་བསམས་ནས་དགོངས་པ་ནི། །དུར་ཁྲོད་བདག་པོས་འདུས་པ་དང། །དབང་དུ་བསྡུས་པའི་ལས་བརྩམ་གྱིས། །སངས་རྒྱས་ཀུན་གྱིས་བྱིན་བརླབས་ཞེས་བརྗོད་དོ། །དེ་  
  
  
གིས་ཕྱོགས་བཅུར་བལྟས་ཏེ། འཛམ་བུའི་གླིང་གི་འཇིག་རྟེན་འདི་།སྐྱེ་ཤི་གནས་ནི་དུར་ཁྲོད་ཀྱི། །རང་བཞིན་ཡིད་ནི་རྣམ་གཟིགས་ནས།།  
ས་གཞི་དུར་ཁྲོད་གནས་སུ་བསྟན།། བདག་གིས་ཡིད་ཆེས་པར་བྱ་ཞིང། །སྟ་ནའི་དཀྱིལ་འཁོར་བསམས་ལ་གར་བྲིས་པའི་སར་བལྟས་ཏེ་དེའི་བདག་པོ་ལ་སྡིགས་པའི་ཕྱིར་ལྡན་པ་གཡས་  
བྱོ་ཞིང་སྡང་མིག་དྲག་ཏུ་བགྲད། །མིག་གི་འབྲས་བུ་དྲིལ་ལ་སརྦ་པ་པ་ཀ་ར་ཧེ་རུ་ཀ། བྱི་སྟ་ན་མ་ཧཾ་ཀ་རུ་དྲ་ཧཱུཾ་ཕཊ། རིགས་ལྔ་འཁོར་དང་བཅས་པ་ཡང་ཁྲོ་བོའི་ངང་དུ་གྱུར་ཏེ་བདག་དང་འདྲ་  
བར་བསམས་ལ། དེ་ནས་འགྱིང་རྔམ་པ་ལས་རལ་པ་བསིགས་ལ་ལག་པ་གཡས་པ་བསྒྲེང། སོར་མོ་གྱེན་དུ་བགྲད་ལ་བ་ཡ་ཀེ་ཙི་ཏ་ཛ་ལ་ཧཱུཾ་ཕཊ། ཅེས་བརྗོད་ནས་ལག་པ་སྟ་ཟུར་དུ་གཞག་  
ཅིང་ལག་པ་གཡོན་པ་རྔམ་པ་བཞིན་དུ་སྐྲ་གྱེན་དུ་བཏེག་ལ། པྲ་ཛྙཱ་ཀེ་ཤི་ཙི་ཏ་ཛྭ་ལ་ཧཱུཾ་ཕཊ་ཅེས་བརྗོད་ལ་རྔམ་པའི་ང་རོ་བགྱི། མཆེ་བ་འདར། རྐན་སྒྲ་དྲག་ཏུ་གཏོགས་ལ་རྔམ་བརྗིད་ཆེན་པོའི་  
ཚུལ་དང་ལྡན་པར་བསམ། ཨོཾ་པྲ་ཛྙཱ་སུ་པ་ཡ་ན་ཧཱུཾ་ཕཊ་རྐང་པ་གཡས་པ་བསྐུམ། ཨོཾ་བཛྲ་ཀྲོ་དྷ་ཨེ་ཤ་ཡ་ཧཱུཾ། དེ་ནས་སླར་གོ་ཆའི་ཕྱག་རྒྱ་སྙིང་གར་བཅིངས་ལ་བཏང་སྟེ། ཨོཾ་བཛྲ་ཀ་བེ་ཙ་  
ཞེས་བརྗོད་ནས་གོ་བགོ་བར་བསམས་ཏེ་གནས་ལྔར་བསྲུང་ཞིང། ཨོཾ་ན་མ་དཧུ་བ་བི། སྦྱི་བོར་ཐལ་མོ་སྦྱར་ཏེ་སརྦ་བུདྡྷ་མུ་ཏྲ་སཾ་ཧ་ར་ན། ཨ་བཧི་ཥིཉྩི་ཧཱུཾ་ཕཊ་ཅེས་བརྗོད་པས་སྐུ་ཅིར་ཡང་འགྱུར་  
  
  
༄༅། །བའི་ཕྱག་རྒྱ་བཅས་ཏེ། རྐང་ལག་བཞིའི་ཚོགས་བསྐུམ་མགོ་མགྲིན་འཁྲིལ་ཅིང་བསྒྲིལ་ལ་ཧཱུཾ་ཞེས་ཚིག་འབྲུ་དྲག་བོས་ག་ལས་གཡོན་དུ་ལྟ་བའི་ཚུལ་དྲག་པོ་རེ་  
རེ་བགྱི། སུམྦྷ་ནི་སུམྦྷ་ཧཱུཾ་ཞེས་དྲག་ཏུ་བརྗོད་དོ། །རྡོ་རྗེ་དྲིལ་བུ་བསིལ་ཏེ་བརྐྱང་བསྐུམ་བསྒྲེང་ལ་འགྱིང་ཞིང་དཀྱིལ་འཁོར་ཕྱོགས་སུ་མཆོངས་ལ། ཁམས་གསུམ་ནས་འབྱུང་སེམས་ཅན་  
རྣམས༑ ༑རྡོ་རྗེ་སྐུ་ཡི་ཁྱད་པར་གྱིས། །འོད་ཟེར་ཚུལ་དུ་བསྡུས་ནས་ཀྱང། །དེ་དག་བདག་གི་ལུས་ལ་གཟུང། །སྦྲོ་བ་རྡོ་རྗེ་ཐམས་ཅད་ཀྱི། །སྐུ་དང་ཡེ་ཤེས་མཆོག་གིས་བྱ། །ཐར་བའི་བླ་མེད་  
དཀྱིལ་འཁོར་འདིར། །བྲོད་པ་ཅན་རྣམས་དར་བ་ལྟར། །སྐལ་དང་ལྡན་པ་རིགས་ཀྱི་བུ། །བདེ་བར་འོངས་པ་ལེགས་པ་འོངས། །རྩེ་རྒྱལ་བསྟན་པའི་གནས་ཆེན་འདིར། །བོ་དཧི་ཙིཏྟའི་གནས་  
ཉིད་དུ༑ ༑ཁམས་གསུམ་འཁོར་བ་ཀུན་བསྡུ་འོ། །ཆོས་ཉིད་སྐྱེ་འགག་མེད་པ་ལས། །དབྱིངས་སུ་ཐིམ་པས་གཉིས་སུ་མེད། །ཀུན་གྱི་ངོ་བོ་མཉམ་ཉིད་དོ། །ཐམས་ཅད་སྙིང་པོ་བྱང་ཆུབ་  
ལས༑ ༑མ་སྐྱེས་པས་ན་འགག་པ་འཇིག། བདག་ཉིད་མེད་བས་མཉམ་པའི་སྐུ། །ཐུགས་རྗེ་ཆེན་པོ་ཅིར་མི་མཛད། །སེམས་ཅན་མ་རིག་རྨོངས་པའི་བློས། །བདག་དང་བདག་གིས་  
སོ་སོར་ཕྱེ། །ལོག་རྟོག་ཕྱིན་ཅི་ལོག་བཞིས་བཅིངས། །འཁོར་བ་རྒྱུད་ལྔ་ཡི་བ་བྲི་མས། །མྱ་ངན་མི་འདའ་ཡུན་རིང་སྟེ། །ཐུགས་རྗེ་ཆེན་པོའི་བྱིན་རླབས་ཀྱིས། །སྐུ་ཡི་སྦྲུལ་བ་ཕྱོགས་  
  
  
།གསུང་གིས་མཐའ་ཡས་སེམས་ཅན་སྒྲོལ། །ཐུགས་ནི་ཚད་མེད་བཞི་དང་ལྡན། །སྐུ་གསུམ་འགྲོ་བའི་ཚུལ་སྟོན་པས། །དུས་ལ་བབ་པའི་སེམས་ཅན་དག། ལས་ལ་བབ་པའི་རྣལ་  
འབྱོར་བས། །རྡོ་རྗེ་དབྱིངས་ཀྱི་དཀྱིལ་འཁོར་དུ། །ཐུགས་རྗེ་ལྕགས་ཀྱུས་བཀུག་ནས་ནི། །ཡང་དག་ཉིད་ལ་ཡང་དག་གྲོལ། །ཡང་དག་བསྒྲལ་ནས་བདེ་ཆེན་ཐོབ། །མི་ལྡོག་ས་ལ་ངེས་པར་ཕྱིན། །ཕྱིན་  
པ་ཙམ་གྱིས་དབང་ཐོབ་ནས། །རྒྱལ་བའི་ཞིང་ཁམས་དབྱིངས་ཉིད་མཐོང། །རྒྱུད་དྲུག་གནས་སུ་མི་སྐྱེ་ཕྱིར། །དཔའ་བོ་འབྲུ་ལྔས་ལམ་ལྔ་དགག། ཕུང་པོ་ཁམས་དང་སྐྱེ་མཆེད་རྣམས། །འཁྲུག་པའི་  
བག་ཆགས་བག་ལ་ཉལ། །བདེ་འགྲོ་ལམ་ལ་སྒྲིབ་པ་རྣམས། །ཡེ་ཤེས་འབར་པའི་མེས་བསྲེགས་ཏེ། །མཚན་ཉིད་མེད་པར་སྟོང་པར་འགྱུར་།སྦྱོར་བའི་ལྷུམས་སུ་ཕཊ་ཀྱིས་ཕཊ། །གསང་  
བའི་དབྱིངས་སུ་ཧཱུཾ་གིས་བསྡུ། །སྐུར་བསྐྱེད་ཡེ་ཤེས་སྐུར་བསྡུས་པས། །འོག་མིན་གནས་མཆོག་དམ་པ་རུ། །ཆོས་ཀྱི་འཁོར་ལོ་བསྐོར་ཞིང་གཤེགས། །སྟོང་གསུམ་མ་ལུས་གདོན་པ་ནི། །  
འབུམ་གྱི་ཆར་ཡང་མི་ཕོད་དོ། །སྐྱེས་བུ་ཆེན་པོའི་རྣལ་འབྱོར་གྱིས། །བསྐལ་བ་འབར་ཞིང་སྙིང་རྗེའི་མཆོག། ཉན་ཐོས་དགྲ་བཅོམ་རང་རྒྱལ་དང། །ས་བཅུ་བྱང་ཆུབ་སེམས་དཔའ་དང། །  
འཇིག་རྟེན་འདས་པའི་མཆོད་པས་མཆོད། །དེ་ནས་འགྱིང་ཞིང་དཀྱིལ་འཁོར་ཕྱོགས་སུ་མཆོངས་ལ། མ་ཏང་གི་གནས་དང་ལུང་གི་ཚུལ་དུ་སྨོས་པ་བཞིན་གསལ་བར་བསྒོམས་ཏེ། དེའི་  
  
  
༄༅། །འཁོར་འབྱུང་བོ་མང་པོ་ཡང་མངོན་དུ་བཀུག་པར་བསམས་ཏེ་རྐང་པ་གཉིས་བསྣོལ་བའི་དྲུང་དུ་ཕྱིན་ནས་བྱང་ཤར་མཚམས་སུ་ཁ་བལྟས་ཏེ་བདག་ཉིད་བརྐྱང་བསྐུམ་  
གྱི་ཚུལ་དུ་འགྲེང་ལ། མཛུབ་མོ་གཉིས་རྡོ་རྗེ་ལྕགས་ཀྱུའི་ཕྱག་རྒྱ་བཅིངས་ལ། གནས་ཀྱི་སྒོ་འདི་སུ་ཡིས་བཅད། །སེམས་ཀྱི་བདག་པོས་བཅད་དམ་ཅི། །གཟུང་འཛིན་རྐང་ལག་བསྣོལ་བའི་  
སྒོ༑ ༑ཡུལ་ལས་འདས་པའི་ཞབས་ཀྱིས་ཕྱེ། །དེ་ནས་ཧཱུཾ་ཕཊ་པྲ་བེ་ཤ་ཧཱུཾ་ཕཊ། རྐང་པས་ཤག་གིས་ཕྱེ་བར་བསམ། །དེ་ནས་ལག་པ་གཡས་པ་རྡོ་རྗེ་གསུམ་པའི་ཕྱག་རྒྱ་བྱ། གཡོན་པའི་མཛུབ་  
མོ་སྙིང་གར་བསྒྲེང་སྟེ། ཨོཾ་ཤྲཱི་ཧེ་རུ་ཀ་མཧཱ་བཛྲ་སརྦ་དུཥྚ་ན་ས་མ་ཡ་མུ་དྲ་པྲ་བཉྩ་ཧཱུཾ་ཕཊ་སཱཧཱ། བཟུང་ཐར་བྱེད་ཀྱིས་བཟུང། ལས་ཐར་བྱེད་གང་གིས་མནན་ནས་ཁ་ལྷོ་ཕྱོགས་སུ་བལྟས་ཏེ་  
བརྐྱང་བསྐུམ་དུ་བསྒྲེང་ལ་ཨ་ཨ་ཞེས་བརྗོད་ལ། ལྕགས་ཀྱུས་སྙིང་གར་སྒོ་ཕྱེ་བར་བསམ། གཡས་ནས་རྒྱབ་ཏུ་བསྐོར་ཏེ་ལུས་ཀྱི་ནང་དུ་ཞུགས་མ་ཐག་ཏུ་རྐང་པ་གཤིབས་ཏེ་དམ་  
ཚིག་གི་ཕྱག་རྒྱ་བཅས་ཏེ། ཧཱུཾ་ཞེས་སྒོ་ཕྱེ་བར་བསམ། གཡས་རྒྱབ་ཀྱིས་བསྐོར་བས་འབོད་པར་བྱ། ཨེ་ཧྱེ་ཧི་མཧཱ་ཀ་རུ་ཤ་དྲཾ་ཀརྨ་བཛྲ་ཧཱུཾ་ཕཊ། མཧཱ་དེ་བ་མ་ཏ་རུ་དྭ་ཛ་ཞེས་རྡོ་རྗེ་གར་  
གྱི་གོམ་པ་འདོར་ཞིང་ལྟེ་བའི་ཕྱོགས་སུ་སོང་ལ། ཤིན་ཏུ་དམར་པོ་བཞི་ལྟེ་བའི་ཕྱོགས་བཞིར་དགོད་དོ། །ཡི་གེ་ཧཱུཾ་མཆོག་ཏུ་བརྗོད་ཅིང་གཡས་གཡོན་དུ་ལན་གཅིག་ཏུ་གར་གྱིས་  
  
  
།དེ་ནས་སྙིང་པོ་འདི་བརྗོད་པར་བྱའོ་།དཧོ་ཙེ་ཕྱ་དཧོ་ཙེ་ཕྱ་མ་ནུ་དྷ་རཾ། ཨ་མ་དྷ་རཾ། ཤྲཱི་མཧཱ་ཀ་པཱ་ལ། དཧོ་ཙ་ཕྱཾ། པདྨ་རཀྟ་དྷ་རཾ་བཛྲ་དྷ་རཾ། བཛྲ་མཧཱ་མཾ་བ་དྷཱ་རཾ། ཞེས་བརྗོད་དོ། །དེ་ནས་གར་གྱི་  
ཚུལ་དུ་སྙིང་ག་ཕྱོགས་སུ་སོང་ལ། དམ་ཚིག་གི་ཕྱག་རྒྱ་བཅིངས་ནས་ཅི་ལྟར་བདེ་བ་གཏོར་མ་སྦྱིན་པར་མཁྱེན་པ་ནི། ཤེས་རབ་མཁའ་དབྱིངས་དང། མ་བཏང་གི་ལུས་སུ་དབྱེར་མེད་པར་  
གཞལ་ཡས་ཁང་འབར་བའི་ནང་དུ་ཁྲོ་བོ་ཧེ་རུ་ཀ་ཕྱིའི་ཕྲ་མེན་ལ་སོགས་པ་འཁོར་དང་བཅས་པ་བཀོད་དོ། །སྦྱན་དྲང་བའི་ཕྱིར་ཐབས་དང་ཤེས་རབ་ཀྱི་དབྱིངས་ནས་ཡི་གེ་ཛ་ལས་ལྕགས་  
ཀྱུས་གསལ་བར་ཕྱོགས་བཅུར་འཕྲོས་ཏེ། ཕྱིའི་རྣལ་འབྱོར་དགུག་ཅིང་སྦྱན་དྲང་བའི་ཕྱག་རྒྱ་གསལ་བ་ལས་འཁོར་དང་བཅས་པ་སྦྱན་དྲང་ངོ། །མི་གསང་བའི་གསད་པ་ཆེན་པོ་ཆོས་ཉིད་  
ཀྱིས་བསྒྲལ་བ་དང། སྐུ་གསུང་ཐུགས་ཆེ་བའི་ཡོན་ཏན་གྱིས་བསྒྲལ་བ་དང། བདག་ཉིད་ཆེན་པོ་ལྷུན་གྱིས་གྲུབ་པས་བསྒྲལ་ལོ། །བཅོམ་ལྡན་འདས་ཧེ་རུ་ཀ་རོལ་པ་གསང་བ་ཟབ་མོའི་དོན་  
བདུད་འདུལ་བའི་ལེའུ་སྟེ་བཅུ་གཉིས་པའོ།། །།དེ་ནས་བཅོམ་ལྡན་འདས་ཀྱིས་ཧེ་རུ་ཀའི་ལས་ཀྱི་བཟླས་པ་འདི་སྐུ་དང་གསུང་དང་ཐུགས་རྡོ་རྗེ་ལས་འདི་ཕྱུང་ངོ། །འདས་པའི་དུས་ན་  
སྔོན་བྱུང་བ། །དེ་བཞིན་གཤེགས་པའི་གསུང་རབ་ལས། །འགྲོ་བའི་ཚུལ་དུ་སྔོན་བྱུང་སྟེ། །དེ་ཚེ་སེམས་ཅན་ཐམས་ཅད་ཀུན། །ཤིན་ཏུ་ཁྲོ་ཞིང་གདུག་པར་གྱུར། །ཤིན་ཏུ་ཁྲོ་དྲག་གཏུམ་པ་  
  
  
༄༅། །ཡང༑ ༑ཞི་བས་ཕན་པར་མི་འགྱུར་ཏེ། །ཤེས་རབ་ཐབས་ཀྱི་ངོ་བོ་ཡིས། །ཁྲོ་བས་དེ་བཞིན་གཤེགས་ཀུན་མཛད། །སངས་རྒྱས་ཐུགས་རྗེས་ཁྲོས་པ་ཡིས། །ཐམས་ཅད་འཇིགས་པའི་  
མཆོག་ཡིན་ཏེ། །རྡོ་རྗེ་སེམས་དཔའ་དེ་བཞིན་གཤགས། །དམ་ཚིག་ལ་སྡང་རྣམ་སྦྱང་ཕྱིར། །དུར་ཁྲོད་གར་གྱི་ཕྱག་རྒྱར་གསལ་།ཧཱུཾ་བཞིས་ཧེ་རུ་ཀ་བསྒོམ། ཧས་ཧེ་རུ་ཀ་ལ་སོགས་པ་བསྒོམ། ཧེས་  
སིངྷ་ལ་སོགས་པ་བསྒོམ། ཕཊ་ཀྱིས་སྒོ་བ་ལ་སོགས་པ་བསྒོམ། ཧཱུཾ་ཧ་ཧེ་ཕཊ་ཀྱིས་ཏིང་ངེ་འཛིན་བཟླས། །སྔགས་འདིས་སྦྱན་དྲང་ངོ། །སརྦ་དུཥྚཾ་ས་མ་ཡ་མུད་ཏར་པྲ་བཧན་ཙཀྲ་ཧཱུཾ་ཕཊ་ཨེ་ཧྱེ་ཧི་བྷ་ག་  
ཝན༑ ༑ཛཧཱུཾ་བཾ་ཧོཿ། རུ་ལུ་རུ་ལུ། ཛཧཱུཾ་བཾ་ཧོཿ། ཨེ་ཧྱེ་ཧི་ཏྲི་ཤ་ཏོ་ས་མ་ཡ་ཧོ། ཨེ་ཧྱེ་ཧི་ཨ་ར་ལི་དཧིང་དཧིང། དད་པ་དང་ནི་དམ་ཚིག་གིས། །ཚུར་གཤེགས་ཚུར་གཤེགས་ཧེ་རུ་ཀ། ཆོས་སྐུ་ཞི་བའི་  
ངང་ལས་མ་གཡོས་ཀྱང། །གཟུགས་སྐུ་འཇིགས་ཚུལ་བསྟན་དུ་གསོལ་།ཐུགས་རྗེ་ཆེན་པོ་ཐབས་མཁས་པས། །གདུག་པ་འདུལ་ཕྱིར་གཤེགས་སུ་གསོལ། །ཚོགས་རྗེ་ཚོགས་བདག་དཔལ་  
དང་ལྡན། །ཚོགས་ཀྱི་སློབ་དཔོན་གཤེགས་སུ་གསོལ། །ཡེ་ཤེས་རྟོགས་པའི་ཁྱད་པར་ལས། །སྤྲུལ་པ་མང་པོའི་ཚོགས་དང་གཤེགས། །ཨོཾ་ཤྲཱི་ཧེ་རུ་ཀ་མཧཱ་བཛྲ། སརྦ་དུཥྚཾ་ས་མ་ཡ་མུ་དྲ་  
པྲ་བེ་ཤ་ཡ་ཤྲཱི་ཧེ་རུ་ཀ་ཧཱུཾ་ཕཊ། ཨོཾ་ཛཧཱུཾ་བཾ་ཧོཿ་ཤྲཱི་ཧེ་རུ་ཀ་མཧཱ་བཛྲྶ་སརྦ་དུཥྚཾ་ས་མ་ཡ་མུ་དྲ་པྲ་བྷ་ན་ཙ་ཀྲ་ཧཱུཾ་ཕཊ། བདེ་གཤེགས་ཕོ་བྲང་དཀྱིལ་འཁོར་འདིར་།འགྲོ་བ་མ་ལུས་བསྒྲལ་བའི་  
  
  
༑དོན་ཀྱི་དབང་དུ་དགོངས་ནས་ཀྱང། །འཁོར་བཅས་རབ་འབར་གཤེགས་སུ་གསོལ། །ཨོཾ་ཤྲཱི་ཧེ་རུ་ཀ་མཧཱ་བཛྲ་སརྦ་ས་མ་ཡ་ཧི། སརྦ་དུཥྚཾ་ཀ་ཡ་ཝཱ་ཀི་ཙྟྟ་བཛྲ་ཧཱུཾ་ཕཊ། སེམས་ཅན་དོན་ཕྱིར་  
ནན་ཏན་མཆོག་བསྐྱེད་ཅིང། །ཡེ་ཤེས་ཐུགས་རྗེས་བདག་ལ་དགོངས་ནས་ཀྱང། །མི་གཉིས་དོན་ཕྱིར་དངོས་གྲུབ་མཆོག་གི་རྣམས། །བདག་ཅག་སྩལ་ཅིང་བརྟན་པར་བཞུགས་སུ་གསོལ།།  
ཨོཾ་ཤྲཱི་ཧེ་རུ་ཀ་མཧཱ་བཛྲ་སརྦ་དུཥྚཾ་ས་མ་ཡ་མུ་ཏྲ་ཨ་མ་བ་སྟམྦྷ་ཀ་ཧཱུཾ་ཕཊ། ཨོཾ་གུ་ཧྱ་ཏྲི་ཤ་ས་མ་ཡ། གུ་ཧྱ་ཏྲི་ཤ་ས་མ་ཡ་ཧོ། ཨོཾ་བཛྲ་གུ་ཧྱ་ཏྲི་ཤ་ས་མ་ཡ་ཧཱུཾ། དམ་ཚིག་ས་ལ་བཞེངས་པ་  
ཡི༑ ༑དཔལ་ཆེན་ཁྲག་འཐུང་འཁོར་དང་བཅས། །དམ་ཚིག་ཚུལ་བཞིན་མི་གཤེགས་སམ། །གྲུབ་པ་མཆོག་དག་མ་སྩལ་ན། །སྐུ་གསུང་ཐུགས་དང་འགལ་བའོ། །ཛཧཱུཾ་བཾ་ཧོཤྲཱི་  
ཧེ་རུ་ཀ་མཧཱ་བཛྲ་སརྦ་དུཥྚཾ་ས་མ་ཡ་མུ་དྲ་པྲ་བཧན་ཙ་ཀྲ་བྷཀྵ་ཡ་བྷཀྷ་ཡ་བི་ཏོ་གས་ཡ་བི་ཏོ་གས་ཡ། ཧེ་བྷ་ག་ཝཱན། བུདྡྷ་ཀྷེ་ཏྲཾ་པྲ་ཏི་སྟམྦྷ་ཀ་ཧཱུཾ་ཕཊ། སྐུ་གསུངས་ཐུགས་སུ་བདག་སྦྱོར་  
བས། །ཕོ་བྲང་དཀྱིལ་འཁོར་རང་ལས་སྦྲུལ། །ང་ནི་བདུད་ཀྱི་བདུད་བདག་སྟེ། །མཁའ་འགྲོ་ཚོགས་བཅས་བསྡུས་པའོ། །ཨོཾ་ཤྲཱི་བཛྲ་ཀེ་ར་མུ་ཀ་ཤ་ར་ཡཱ་ཡ་ན་མཿ། ཨོཾ་བཛྲ་ར་ག་ས་མ་ཡཱ་ཡ་ན་  
མཿ། ཨོཾ་ཤྲཱི་བཛྲ་ཁ་ཏྭཾ། ག་པྲ་མཱ་ཡཱ་ཡ་ན་མཿ། ཨོཾ་ཤྲཱི་གནྡྷེ་ཛ་ཡཱ་ཡ་ན་མཿ་ཨ་ཏི་བུ་ཧོ། པྲ་ཏི་པུ་ཧོ། ཏཐཱ་བནྡྷུ་ནཾ་ཀ་རོ་ཡ་མི་མ་ཧཱ་ཡོ་གི་ནི། ཏི་བུ་ཧོ། པྲ་ཏི་བུ་ཧོ་།བདག་མེད་ཕྱོགས་  
  
  
༄༅། །བྲལ་དོན་དམ་ཐུགས་ཆུད་ཅིང། །བྱམས་དང་སྙིང་རྗེ་དགྲ་ཟུན་མི་མངའ་ཡང། །གདུག་པ་འདུལ་ཕྱིར་དུས་ལ་ས་མི་འདའ་བའི། །འཇིགས་བྱེད་  
ཧེ་རུ་ཀ་ལ་ཕྱག་འཚལ་ལོ། །ནམ་མཁའི་ལུས་ཅན་གར་ཡང་ཐོགས་མེད་ཅིང། །འདོད་རྒུར་སྒྱུར་བའི་གཟུགས་ཅན་འཕྲུལ་མོ་ཆེ། །མ་སྲིང་བྱམས་པའི་ཚུལ་གྱིས་  
འགྲོགས་མཛད་མ། །ཕྱི་ནང་མཁའ་འགྲོའི་ཚོགས་ལ་ཕྱག་འཚལ་ལོ་།ཛཧཱུཾ་བཾ་ཧོཿ་ཤྲཱི་ཧེ་རུ་ཀ་ཡ་ཧཱ་ཨི་དན་བུ་ཡ་ཏི་བ་ལི་དྟ་ཁཱ་གུ་ཛ་ཧོ། ཤྲཱི་བན་ཁ་ཁ་ཁཱ་ཧི་ཀཱ་  
ཧི༑ ཛཧཱུཾ་བཾ་ཧོཿ་ཤྲཱི་ཧེ་རུ་ཀ་མཧཱ་བཛྲ་ཨཱ་བེ་ཤ་ཡ་ཨཱ་བེ་ཤ་ཡ། ཧཱུཾ་ཁཱ་ཧི། ཧེ་རུ་ཀ་ཡི་གནས་བཅུ་དང། །དུར་ཁྲོད་ཆེན་པོ་གནས་བརྒྱད་ནས། །དཔལ་ཆེན་  
འཁོར་བཅས་སྤྱན་དྲངས་ཏེ། །དུར་ཁྲོད་མཆོག་གི་གནས་འདི་རུ་།ཞིང་ཆེན་གསར་རྙིང་སྟི་རར་བཅས། །དམར་གྱི་ཨརྒྷཾ་རྒྱ་མཚོར་བསྐྱིལ། །མཁའ་འགྲོ་འབར་  
བའི་ཚོགས་བཅས་ཀྱིས། །མ་ལུས་གཤེགས་ཤིང་བསྣམས་སུ་གསོལ་།ཛཧཱུཾ་བཾ་ཧོཿ་ཤྲི་ཧེ་རུ་ཀ་མྷཱ་བཛྲ་སརྦ་དུཥྚཾ་ས་མ་ཡ་མུ་དྲ་པྲ་བྷ་ན་ཙ་ཀྲ་ཁ་ཁ་ཁཱ་ཧི་  
ཁཱ་ཧི་ང་ཡན་བི་པ་ཧཱུཾ་ཕཊ། ང་ནི་ཟ་བྱེད་ཆེན་པོ་སྟེ་།ཁམས་གསུམ་མ་ལུས་བསྒྲལ་བར་བྱ། །གདུལ་དཀའ་མ་ལུས་འདུལ་བའི་ཕྱིར། །ཤ་རུས་ལ་སོགས་བཟའ་  
  
  
།ཛཿ་ཧཱུཾ་བཾ་ཧོཿ་ཤྲཱི་ཧེ་རུ་ཀ་མཧཱ་བཛྲ་སརྦ་དུཧྚཾ་ས་མ་ཡ། མཧཱ་མཾ་ས། མཧཱ་རཀྟ། མཧཱ་ཙི་ཏ་མཧཱ་བ་སུ་ཏ། མཧཱ་པཉྩ་ཨ་མྲྀ་ཏ་ཁ་ཁ་ལེ་ལེ་ཧཱུཾ་བྷྱོ་ཧཱུཾ་བྷྱོ་ཧཱུཾ། རང་བྱུང་གདོད་  
ནས་དག་པའོ། །རྩ་བརྒྱད་སྟོང་ལ་སྦྱར་བའི་སྨན། །རིགས་ལྔ་དམ་ཚིག་ལྔ་ཡི་དངོས། །ཡེ་ཤེས་ལྔ་རྫོགས་གྲུབ་པའི་རྫས་།རྒྱུད་ལྔའི་སེམས་ཅན་ཀུན་སྒྲོལ་བའི། །དུག་ལྔ་  
སེལ་བའི་བདུད་རྩི་སྟོང། །ཕྱོགས་བཅུ་སངས་རྒྱས་ཐམས་ཅད་དང་།བྱང་ཆུབ་སེམས་དཔའི་ཚོགས་ཆེན་གྱིས། །ཐུགས་དམ་དབྱིངས་ཉིད་བསྐུལ་བའི་མཆོག་སྐུ་གསུང་  
ཐུགས་ཀྱི་ངང་ཉིད་འདི། །བདག་ཅག་དད་པས་འབུལ་ལགས་ན། །བཞེས་ཏེ་ཀུན་ཏུ་དགྱེས་མཛོད་ལ། །འཕྲུལ་གྱི་དངོས་གྲུབ་བདག་ལ་སྩོལ་།ཨོཾ་སརྦ་ཏ་ཐཱ་ག་ཏཱ་མཧཱ་  
ཨརྒྷཾ་པྲ་ཏིཙྪ་ཧོ། དཔལ་ལྡན་ཤྲཱི་ཧེ་རུ་ཀ་དང། །ཡུམ་ཆེན་ཀྲོ་དྷཱི་ཤྭ་རི་ལ། །དམ་ཚིག་མཆོག་གི་མཆོད་པ་འབུལ། །བཞེས་ཏེ་ཀུན་ཏུ་དགྱེས་མཛད་ལ། །འཕྲུལ་གྱི་དངོས་གྲུབ་  
བདག་ལ་སྩོལ། །ཨོཾ་སརྦ་ཏ་ཐཱ་ག་ཏཱ་མཧཱ་ཨརྒྷཾ་པྲ་ཏིཙྪ་ཧོ། དཔལ་ཆེན་བཛྲ་ཧེ་རུ་དང། །བཛྲ་ཀྲོ་དཧི་ཤྭ་རི་ལ། །དམ་ཚིག་གི་ནི་མཆོད་པ་འབུལ། །དཔལ་ཆེན་རཏྣ་ཧེ་རུ་དང།།  
རནྟ་ཀྲོ་དྷཱི་ཤྭ་རི་ལ། །དམ་ཚིག་མཆོག་གི་མཆོད་པ་འབུལ་།དཔལ་ཆེན་པདྨ་ཧེ་རུ་དང། །པདྨ་ཀྲོ་དཧི་ཤྭ་རི་ལ། །དམ་ཚིག་མཆོག་གི་མཆོད་པ་འབུལ། །དཔལ་ཆེན་ཀརྨ་ཧེ་  
  
  
༄༅། །རུ་དང། །ཀརྨ་ཀྲོ་དཧི་ཤྭ་རི་ལ། །དམ་ཚིག་མཆོག་གི་མཆོད་པ་འབུལ། །ཨོཾ་སརྦ་ཏ་ཐ་ག་ཏཱ་མཧཱ་ཨརྒྷཾ་བྲ་ཏིཙྪ་ཧོ། །དཔལ་ཆེན་མི་ཕམ་  
རྡོ་རྗེ་དང། །མ་ཚོགས་དབང་ཕྱུག་འཁོར་གྱི་རྐྱེན། །གཽ་རི་ལ་སོགས་བརྒྱད་རྣམས་དང། །སིདྷ་ལ་སོགས་བརྒྱད་རྣམས་ལ། །དམ་ཚིག་མཆོག་གི་མཆོད་པ་  
འབུལ༑ ༑མ་མོ་ཆེན་མོ་བདུན་རྣམས་དང། །སྲིང་མོ་ཆེན་མོ་བཞི་རྣམས་དང། །མཁའ་འགྲོ་འཁོར་བཅས་ཐམས་ཅད་ལ། །དམ་ཚིག་མཆོག་གི་མཆོད་པ་འབུལ། །  
བཞེས་ཏེ་ཀུན་ཏུ་དགྱེས་མཛད་ལ། །འཕྲུལ་གྱི་དངོས་གྲུབ་བདག་ལ་སྩོལ། །ཨོཾ་སརྦ་ཏ་ཐཱ་ག་ཏཱ་མཧཱ་ཨརྒྷཾ་པྲ་ཏིཙྪ་ཧོ་།ཤྲཱི་བ་ན་ཁ་ཧི། དཔལ་ཆེན་སེམས་དཔའ་  
འཁོར་རྒྱ་མཚོ་དང་བཅས་པ་དང། །དཔལ་ཆེན་པོ་ཤྲཱི་ཧེ་རུ་ཀ་བཛྲ་ཌཱ་ཀི་ནཱི་འཁོར་རྒྱ་མཚོ་དང་བཅས་པ་དང། འཁོར་ཡང་རྡོ་རྗེ་རྣལ་འབྱོར་གྱི་དབང་ཕྱུག་ཆེན་མོ་མཆེད་  
ལྕམ་དྲལ་འཁོར་རྒྱ་མཚོ་དང་བཅས་པ་ཐམས་ཅད་དགོངས་སུ་གསོལ་ལོ། །དེང་གནས་མཆོག་དམ་པ་འདིར་འཕགས་པ་ཐམས་ཅད་མཆོད་པ་དང། སེམས་ཅན་ཐམས་ཅད་བླ་ན་མེད་པའི་གནས་སུ་བསྒྲལ་བའི་ཕྱིར་  
ལྕམ་དྲལ་ཕྱོགས་བཅུ་ན་བཞུགས་པ་དང། ད་ལྟར་བཞུགས་པའི་ཐུགས་དམ་བསྐང་བ་དང། སེམས་ཅན་ཐམས་ཅད་བླ་ན་མེད་པའི་གནས་སུ་བསྒྲལ་བའི་ཕྱིར་  
  
  
ཐུགས་རྗེས་བཟུང་ཞིང་བསྒྲལ་དུ་གསོལ། རྒྱུ་མཆོག་འདི་ཐུགས་རྗེས་བཟུང་ནས་མ་བསྒྲལ་ན། འདི་ལ་སྤྱོད་  
པ་ཞིག་མཆིས་ཏེ། རྣལ་འབྱོར་ཐེག་པར་གཞུང་ལས་ཀྱང་ཚུལ་བཞིན་དུ་མ་བགྱིས་ཏེ། དེ་བཞིན་གཤེགས་པའི་ཚད་མ་ཁྱད་དུ་བསད་པ་དང། རྡོ་རྗེ་སློབ་དཔོན་དང་  
མཆེད་དང་ལྕམ་དྲལ་ལ་ངན་སེམས་དང་དཔྱ་སེམས་བསྐྱེད་པ་དང་མཆེད་ལ་འཁུས་པ་དང། དམ་ལས་འདས་པ་དང། སྦ་ལོ་དང་སྒྱུ་གསོག་རྫུན་དང་ཁ་གཡག་ཕྱི་ཚུལ་  
དང་རྒྱབ་ཉན་བགྱིས་ནས་རྡོ་རྗེ་སློབ་དཔོན་སྙིང་ནས་སྨོད་ཅིང་བླ་མ་ལ་དབང་ཟོས་པ་དང་མཉམ་པའི་སྤྱོད་ཡུལ་སུན་བྱུང་སྟེ་སྦྱོར་སྒྲོལ་སྒོ་བཀག་པ་དང། དད་པ་ཅན་གྱི་  
ཚོགས་བཅག་སྟེ་གདུང་སེམས་ཀྱི་རྒྱུན་བཅད་པས་ཕྲག་དོག་དབང་གིས་སྐུ་གསུང་ཐུགས་ཀྱི་གདུང་འཚོ་བའི་བར་ཆད་ཀྱིས་ད་ལྟར་ངན་སོང་གི་གནས་ན་འཁྱམས་ཤིང་  
རྟོག་པའི་དྲ་བས་ནི། བཅིངས། འཁོར་བའི་རྙིས་ནི། ཟིན་ནས་དམྱལ་ཁམས་ཀྱི་གཏིང་བརྒྱུད་པར་ངེས་ཏེ། ཞིང་བཅུ་དང་ལྡན་པ་འདི་དམ་ཚིག་ཚུལ་བཞིན་དུ་བསྒྲལ་  
བས༑ འདིའི་རྣམ་པར་ཤེས་པ་བླ་ན་མེད་པའི་གནས་སུ་བསྒྲལ་བ་ཡང་གནས་སྟོབས་པར་བྱིན་གྱིས་བརླབ་ཏུ་གསོལ། ལྔ་པ་ཧུང་གི་ཡན་ལག་ནི། ཀུན་ཏུ་བཟང་པོ་  
  
  
༄༅། །མཆོད་པའི་སྦྲིན་ཕུང་དུ་གྱུར་ཏེ། །དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དགྱེས་པའི་ངང་དུ་ཐིམ་པར་སྨོན་ཏོ། །སྨོན་ལམ་བརྗོད་དེ་  
བསྒྲལ་བར་བྱའོ། །སྦྱི་གཙུག་ཏུ་ཨོཾ། ལག་པ་གཡས་པར་སཱ་གཡོན་པ་ལ་ཧཱ། སྙིང་གར་ཧཱུཾ། ལུས་ལ་ཨོཾ། ཨོཾ་མཧཱ་སུ་ར་ཡ་སྟྭཾ། ཛཧཱུཾ་བཾ་ཧོཿ། ས་མ་ཡ་སྟྭཾ། ཨོཾ་བཛྲ་  
ཀྲོ་དྷ་ཤྲཱི་ཧེ་རུ་ཀ་ཨ་ཨ་ཧཱུཾ་ཕཊ། ཨོཾ་བཛྲ་ཀྲོ་དྷ་བཛྲ་ཧཱུཾ་ཕཊ། ཨོཾ་བཛྲ་ཀྲོ་དྷ་ཡཀྷ་ཧ་ན་ཧ་ན་ཧཱུཾ་ཕཊ། ཨོཾ་བཛྲ་ཀྲོ་དྷ་ནཱི་ལ་དནྲ་ད་ཧ་ད་ཧ་ཧཱུཾ་ཕཊ། ཨོཾ་བཛྲ་ཀྲོ་དྷ་ཡ་མཱནྟ་ཀ་པ་ཙ་པ་ཙ་  
ཧཱུཾ་ཕཊ། ཨོཾ་བཛྲ་ཀྲོ་དྷ་ཨཱརྱ་ཨ་ཙ་ལ་བཾ་དྷ་བཾ་དྷ་ཧཱུཾ་ཕཊ། ཨོཾ་བཛྲ་ཀྲོ་དྷ་ཧ་ཡ་གྲྀ་བ་ཧུ་ལུ་ཧུ་ལུ་ཧཱུཾ་ཕཊ་ཨོཾ་བཛྲ་ཀྲོ་དྷ་ཨ་པ་རི་ཙིཏ་ཏིཥྛ་ཏིཥྛ་ཧཱུཾ་ཕཊ། ཨོཾ་བཛྲ་ཀྲོ་དྷ་ཨ་མྲྀཏ་ཀུཎྜ་  
ལི་ཙིཚནྡ་ཙིཚནྡ་ཧཱུཾ་ཕཊ། ཨོཾ་བཛྲ་ཀྲོ་དྷ་ཏྲཻ་ལོ་ཀྱ་བི་ཛ་ཡ་བྷིནྡྷ་བྷིནྡ་ཧཱུཾ་ཕཊ། ཨོཾ་བཛྲ་ཀྲོ་དྷ་མ་ཧཱ་པ་ལ་སྥོ་ཊ་སྥོ་ཊ་ཧཱུཾ་ཕཊ། མ་མ་མ་མ། བོ་པོ་བོ་པོ་ཛཛཛཛ། མི་འགྱུར་ནམ་  
མཁའི་རང་བཞིན་ལས། །གཟུགས་སྣང་རྟོག་པ་རྣམ་པར་བསྒྲིབས་།བག་ཆགས་མ་ལུས་སྦྱོང་བའི་ཕྱིར། །ཁམས་གསུམ་མ་ལུས་བསྒྲལ་བར་བྱ། །ང་ནི་ཟ་བྱེད་  
ཆེན་པོ་སྟེ། །སེམས་ཅན་ཐམས་ཅད་གསད་པར་བྱ། །མ་སྐྱེས་ཕྱིར་ཡང་གསད་པར་བྱ། །རྣམ་ཤེས་ཧཱུཾ་གིས་བསྡུས་ནས་ཀྱང། །ཤ་རུས་ལ་སོགས་བཟའ་བར་  
  
  
༑ང་ནི་ཁྲག་འཐུང་ཆེན་པོ་སྟེ། །འཁོར་བའི་དྲ་བས་ཆགས་པ་ཡི། །དམར་ཆེན་དག་གི་རྒྱ་མཚོ་ལ། །འཁོར་གྱི་མཁའ་འགྲོ་ཚོགས་དང་རོལ། །མ་རུངས་གདུག་པས་མ་  
ཆགས་ཤིང། །དམ་ཚིག་ལ་སྡང་དགྲ་ཆེན་རྣམས། །ཐུགས་རྗེ་བྱམས་སེམས་ལྡན་པ་ཡིས། །ངོ་མཐོན་སྟོབས་ཀྱིས་བསྒྲལ་བར་བྱ། །པྲ་བེ་ཤ་ཡ་ཕཊ། ཙི་ཏ་ཟུམ། སུམྦྷ་  
ནི་སུམྦྷ་ཧཱུཾ། གྲི་ཧྣ་པ་ཡ་གྲི་ཧྣ་པ་ཡ་ཧཱུཾ། ཨ་ན་ཡ་ཧོ་བྷ་ག་ཝཱ་ན་བིདྱཱ་རཱ་ཛ་ཡ་ཧཱུཾ། ཨཱ་ན་ཡ་ཧོ། །བཛྲ་ཌཱ་ཀི་ནི། ཨ་ཡ། སྥ་ར་ཎ་ཕཊ། བཛྲ་ཡུ་ཏི་ཛ། དྲག་པོ་ལས་ཀྱིས་བསྒྲལ་  
བའི་རྣམས། །འཁོར་བའི་ལམ་ལྔ་སྒོ་ཡང་གཅད། །རྣམ་ཤེས་ཧཱུཾ་གིས་བསྡུས་བརྡུབས་ནས། འོག་མིན་གནས་མཆོག་བླ་མེད་འདིར། །གཙོ་བོ་ལྔ་དང་གཙོ་མོ་ལྔ། །  
སེམས་དཔའ་དང་ནི་སེམས་མ་དང། །ཁྲོ་བོ་དང་ནི་ཁྲོ་བོ་ཡི་།སྦྱོར་བའི་ལྷུམས་སུ་ཕཊ་ཀྱིས་འཕང། །ཞེ་སྡང་རྡོ་རྗེ་འཁོར་བཅས་པས། འཇིག་རྟེན་ཁམས་ནི་རབ་  
འབྱམས་ཀུན། །སྐད་ཅིག་ཡུད་ལ་བརླག་མཛད་དེ། །བརླག་པར་མ་གྱུར་གང་ཡང་[?] །འདོད་ཆགས་རྡོ་རྗེ་འཁོར་བཅས་རྣམས། །འཇིག་རྟེན་ཁམས་ནི་རབ་འབྱམས་  
ཀུན༑ ༑ཡུད་ཙམ་གྱིས་ནི་དབང་མཛད་དེ། །དབང་དུ་མ་གྱུར་གང་ཡང་མེད། །ང་རྒྱལ་རྡོ་རྗེ་འཁོར་བཅས་རྣམས། །འཇིག་རྟེན་ཁམས་ནི་རབ་འབྱམས་ཀུན། །དཔལ་ལྡན་  
  
  
༄༅། །གཟི་བརྗིད་ཆེན་པོ་རྣམས། །ཡུད་ཙམ་གྱིས་ནི་རྒྱས་པར་མཛོད། །གཏི་མུག་རྡོ་རྗེ་འཁོར་བཅས་རྣམས། །འཇིག་རྟེན་ཁམས་ནི་རབ་འབྱམས་  
ཀུན༑ ༑ཡུད་ཙམ་གྱིས་ནི་ཞི་མཛད་དེ། །ཞི་བར་གྱུར་བས་དབྱིངས་ལ་རོལ། །བདག་ཅག་མཆེད་ལྕམ་དྲལ་རྣམས་ཀྱིས་རྡོ་རྗེ་སློབ་དཔོན་དབང་ཟོས་པ་དང། ཕྲག་དོག་  
དབང་གིས་མཆེད་ལྕམ་དྲལ་ལ་ངན་སེམས་དང་དབྱེ་སེམས་བགྱིས་པ་དང། གཉིད་དབང་གིས་ལེ་ལོར་གྱུར་པ་དང། སེམས་གཡེངས་པས་སྔགས་དང་ཕྱག་རྒྱ་ཟུར་ཆག་པ་དང། དམ་  
ཚིག་དང་དུ་ལེན་རྔོ་མ་ཐོགས་པས་སྨད་པའི་དམ་ཚིག་ཉམས་སོ་འཚལ་ཐམས་ཅད་མཐོལ་ཞིང་བཤགས་སོ། །རྒྱུ་མཆོག་རྐང་བཞི་པ་འདི་འཕྲིན་ལས་རྣམ་བཞིས་  
བསྒྲལ་པའི་ཡང་གནས་སྟོབ་པར་སྨན་ཏོ། །བདག་ཅག་མཆེད་ལྕམ་དྲལ་འདི་ཚོགས་པ་རྣམས་ཀྱིས་ཡིད་ལ་རྟག་པའི་དངོས་གྲུབ་ཐོབ་པར་གྱུར་ཅིག་ཤྲཱི་ཧེ་རུ་ཀ་  
བྱ་ཤན། །བཛྲ་བེ་ར་བ་ན་ཤ་ན། བཛྲ་ཀ་ར་ཛ་ལི་ཏ། ཨོཾ་བཛྲ་ཀྲོ་དྷ་རུ་ལུ་རུ་ལུ་ཧཱུཾ་ཕཊ། ཨུར་ཏ་ཀེ་ཤ་པྲ་ལ་བན་ཤ་ཏ་ཤ་པྲ་ད། ཤ་མ་བ་ར་ན་ཤྲ་མ་ལ་ཧ་ཧ་ཧ་  
ཧཱུཾ༑ ཀ་ར་བཾ། བཛྲ་ཀ་ར་བཾ། བཛྲ་ཀ་ར་ན་ཏ། ཏྲི་ཤཱུ་ལ་ཨ་གུ་ཛ། པ་ར་ཤ་ར་ན་སུ་ཤོ་མཱ་མ། པྲ་ཡོ་མཧཱ་ཙཎྜ་སུ་རེ་པ་རུ་ན། ཀུ་བེ་ར་ན། ནིར་བ་དྲི་ཅི་ཏི་མཧཱ་ཀུ་རུ་  
  
  
ཤྲཱི་ཧེ་རུ་ཀ་ཏ་ན་ཏི། ལ་ལ་གན་དུ་ས་ཏ་མ་ཧང་ཡ་ཀུ་ར་ཀ་ཏེ། ཀུ་ཤ་ལ་ཛི་མོ་ཏ། སར་མོ། གན་ཏ་གན་ཏ། ཀ་ར་ཏ་ཀ། ག་པོ་ཛ་ལ་ནི། བ་པུ་ར་ཏི་བ་ཏ། ཀོ་ཤ་བི་ཤ་  
ལ༑ ཨི་སན་པདྨ་ཙནྡྲ་ན་ཀ་མང་གུ་ན་ད་རོ། །ཙི་རི་ཀ་ཏ་ཙི་ཏ་སྟི། ཛ་བི་སྟྲ། བྷནྡྷ་ཧེ་རུ་ཀ་བཛྲ་མ་རང་ས་ན་ས་རང། བ་མུན་ཀ་ན། ཏིག་ཤ་ན། ཏཾ་སྟང་ག་ཡ། ཛ་ཡ་བ་  
ཀེ་དོང། བི་ཀ་ར་བེ་ར། མར་མ་ཧཱ་རི་ཙ་ཡང་སང་སར། མཧཱ་རུ་ན། ཛཱ་ལ་པ་ནི། ཧོ་ཧོ་ཧ། རོ་ན་རོ་ཧཱུཾ་ཧཱུཾ། རེ་ན་རོ་དེ་ན། ཧེ་ཧེ་ར་ན་རོ། བཞི་ལ་བསྟོད། །ཐ་མེད་ཏང་བཏིང་  
བ་བ་ཏི་ཀ་བར་མཉྫུ། གྲི་ན་ཛ་ལ་པ་ར་ཧོ། ཧེ་ཧེ་རོ་ན་རོ་ཨོཾ་ཕུར་བུ་སྲ་སྟི་སྲ་ཧོ། །ཨོཾ་ཕུར་བུ་ཤ་ཏ་ཤཾ་ཀ། ཕུར་བུ་བ་ཏ་བ་ཏི་ཧོ། །ཕུར་བུ་བ་སཱ་ས་ར་ཧཱུཾ། བྱིན་གྱིས་བརླབས་པ་ཨོཾ་ཨེ་ཤ་ཧཱུཾ་  
བེ་ཤེ་ཧཱུཾ་ས་མ་ཡ་བཀྷ་ཧཱུཾ། རུ་ལུ་རུ་ལུ་ཧཱུཾ་བྷྱོ་ཧཱུཾ། ཁ་རཾ་པྲ་ཏི་ཛ་ཧོ། །མཆོད་པ་འབུལ། བཤགས་པ་བྱ། སྨོན་ལམ་གདབ་ཕྱོགས་བཅུ་མཐས་ཀླས་མུ་མེད་  
པའི་སངས་རྒྱས་བཅོམ་ལྡན་འདས་ཡེ་ཤེས་སེམས་དཔའི་འཁོར་རྒྱ་མཚོ་དང་བཅས་པ་དང། དཔལ་ཆེན་པོ་ཤྲཱི་ཧེ་རུ་ཀ་བཛྲ་ཌཱ་ཀི་ནཱི་ཚོགས་ཀྱི་དམ་ཚིག་གི་ས་ལ་གཞེས་  
པའི་ནང་གི་རྣལ་འབྱོར་དང། ཕྱིའི་གྲུབ་པ་ལ་སོགས་ཏེ། ཕྲ་མེན་གྱི་འཁོར་བསམ་གྱིས་མི་ཁྱབ་པ་ལ་སོགས་པ་རྡོ་རྗེ་ཐེག་པ་སྲུང་བར་ཞལ་འཆེས་པའི་འཕགས་པ་ཐམས་  
  
  
༄༅། །ཅད་དང། རིག་འཛིན་རྩལ་འཆང་དུ་གྱུར་པའི་མི་ལ་སོགས་ཏེ། སྤྲུལ་པ་སྣ་ཚོགས་སུ་སྐུ་བཞེངས་ནས་སློབ་དཔོན་གྱི་ས་ལ་བཞེངས་  
ཤིང་སེམས་ཅན་གྱི་དོན་མཛད་པ་ལ་བདག་ཅག་མཆེད་ལྕམ་དྲལ་འདིར་ཚོགས་པ་རྣམས་ཀྱིས་མཆོད་པའི་ཞལ་ཟས་འདི་དག་ཚུལ་བཞིན་དུ་བྱིན་གྱིས་བརླབས་ནས་  
འབུལ་བས་མཐའ་ཡས་པའི་སེམས་ཅན་ཐམས་ཅད་ཡེ་ཤེས་བླ་མའི་ས་ནོན། དམ་ཚིག་ཉམས་པ་ཐམས་ཅད་སྐོངས་པར་གྱུར་ནས་སོ་སོའི་ཐུགས་དམ་སྐོངས་པར་སྨོན་  
ཏོ༑ ༑རྣལ་འབྱོར་སྔ་རབས་སྐུ་ཚེ་འདས་པ་རྣམས་ཀྱང་སྒྲིབ་པ་རྣམ་གཉིས་ནི། བྱང། ཚོགས་གཉིས་ནི། རྫོགས། བདག་ཅག་གི་སྟོང་གྲོགས་སུ་གྱུར་ཅིག་བདག་གིས་  
སྔ་སླད་དམ་རྫས་བསྒྲལ་བ་དང། སེམས་ཅན་གྱི་སྲོག་བཀུམ་མོ་འཚལ་ཐམས་ཅད་ཀྱང་ཡེ་ཤེས་ངང་གིས་སྒྲོལ་ཞིང་རྣལ་འབྱོར་གྱི་སྐལ་བ་ཅན་དུ་གྱུར་ཅིག་བདག་  
ཅག་རྣམས་ཀྱི་ཚེ་སྔ་མ་ནས་ད་ལྟར་གྱི་སློབ་དཔོན་ཏུ་གྱུར་པ་དང། རྒྱུད་གཅིག་ཅིང་ཡི་དམ་གཅིག་པའི་ཐུགས་དམ་ལ་མ་ཉེས་པར་ཕོག་པ་དང། བདག་གི་སྙིང་རྗེ་  
ཆུང་བའི་རྐྱེན་གྱིས་འཕགས་པ་ཐུགས་དམ་བསྐུལ་བའི་རྩལ་འཕང་དམས་པ་དང། གནང་བའི་དབང་ལས་ཕམ་པར་གྱུར་པ་དང། གཏི་མུག་མ་ཚོར་བའི་རྐྱེན་  
  
  
ཡིད་གསུམ་གྱིས་སེམས་དཀྲུགས་ནས་མ་ཡིན་པའི་ཆོས་སྨྲ་བ་དང་སྤྱོད་ལམ་མི་མཁས་པའི་རྐྱེན་གྱིས་དམ་ཚིག་གི་ལྷ་དང། སློབ་དཔོན་  
དང། དགེ་བའི་བཤེས་གཉེན་དང། རྡོ་རྗེ་མཆེ་ལྕམ་དྲལ་ཐུགས་དམ་གྱི་ལྷ་ཡལ་བར་བཞག་ནས་དངོས་གྲུབ་ཐམས་ཅད་འཕང་བར་གྱུར་པ་དང། མཁྱེན་གསལ་གོང་མ་རྣམས་དང་བྲལ་བའི་  
རྐྱེན་གྱིས་མཆོད་པའི་ཡོ་བྱད་རྒྱུན་མི་གཅིག་པ་དང། མཆོད་པ་མ་ཡིན་པའི་གྲོགས་པོ་ལ་བརྟེན་ནས་རྒྱུན་མི་གཅིག་པ་དང། བསོད་ནམས་འདྲེས་པས་རྩལ་ཚད་མར་གྱུར་ཏེ་ལེ་ལོ་དང་  
བཏང་སྙོམས་ཀྱི་དབང་དུ་གྱུར་ནས་ཐུགས་རྗེའི་གནས་སུ་མ་གྱུར་ཏེ། ཡེ་ཤེས་ལྷ་དང་སྲུང་མ་རྣམས་འཕང་བར་གྱུར་པ་དང་རྒྱང་ཕན་གྱི་ཆོས་ཀྱིས་གདུངས་ནས་བདེ་བའི་ཡོ་  
བྱད་དང་བྲལ་ཏེ་ཉེས་པ་བསགས་པའི་ཆ་ཤས་དང། མཆོད་སྦྱིན་མི་ཆུད་པའི་སྒྲིབ་པ་དང། བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་ལས་ཐེ་ཚོམ་གཅོད་པའི་བསམ་པ་མ་  
ཡིན་པ་བྱུང་བ་དང། ཤིན་ཏུ་སྡུག་བསྔལ་བར་གྱུར་པ་རྣམས་རྗེས་སུ་དྲན་ཞིང་གནོང་བའི་སེམས་ཀྱི་མཐོལ་ཞིང་བཤགས་སོ། །བཤགས་བྱ་འདི་ནི། བརྗོད་པ་  
ཙམ་གྱིས་ཚོར་བ་དང། མཚོར་བ་དང། བག་ཆགས་བྱང་བར་སྨོན་ཏོ། །གནས་ཐོབ་པ་དང་རྒྱུད་བྱང་བས་ཕྱིར་མི་ལྡོག་བའི་ས་ཐོབ་པར་གྱུར་ཅིག་ལྷ་དང་སློབ་དཔོན་གྱི་  
  
  
༄༅། །དབང་དང་སྔོན་ཇི་ལྟར་དཀྱིལ་འཁོར་གནང་བ་དང། མི་སྐྱོལ་ཞིང་དངོས་གྲུབ་རྣམ་བཞི་ཡང་ཐོབ་པར་གྱུར་ཅིག་སྐྱོན་བརྗོད་པ་ཐམས་ཅད་  
དང་བྲལ་ཞིང་དགེ་བའི་རྩ་བ་བསགས་པ་རྣམས་ཡོན་ཏན་ཚད་མ་བཞིན་ཐོབ་པར་གྱུར་ཅིག་དེ་ནས་ཚོགས་ཀྱི་གཏོར་མ་བཏང། ཨོཾ་ཤྲཱི་ཧེ་རུ་ཀ་མཧཱ་བཛྲ་ཌཱ་ཀི་ནཱི་ནཱཾ་  
བཛྲ་གཽ་རི་ཧ། བཛྲ་ཙཽ་རི་ཧ། བཛྲ་པྲ་མོ་ཧ། བཛྲ་པེ་ཏཱ་ལི། བཛྲ་པུཀྐ་སི། བཛྲ་གྷསྨ་རི། བཛྲ་ཙནྜ་ལི་བཛྲ་སྨ་ཤ་ནི། བཛྲ་ཧེ་རུ་ཀ་ས་མ་ཡ་ཡོ་གི་ཤྭ་རི། སརྦ་ཌཱ་  
ཀི་ནན། རུ་ལུ་རུ་ལུ་ཧཱུཾ་བྷྱོ་ཧཱུཾ། དབྱུག་པའི་བརྡ་ཡིས་མཚོན་ནས་ཀྱང། །མ་ཚོགས་དབང་ཕྱུག་སྤྱན་འདྲེན་གྱིས། །དམ་ཚིག་ཚུལ་བཞིན་གཤེགས་སུ་གསོལ། །  
ཐལ་མོ་བརྡ་ཡིས་མཚོན་ནས་ཀྱང། །མ་ཚོགས་དབང་ཕྱུག་སྤྱན་འདྲེན་གྱིས། །དམ་ཚིག་ཚུལ་བཞིན་གཤེགས་སུ་གསོལ། །གླུ་ཡི་བརྡ་ཡིས་མཚོན་ནས་ཀྱང། །  
མ་ཚོགས་དབང་ཕྱུག་སྤྱན་འདྲེན་གྱིས། །དམ་ཚིག་ཚུལ་བཞིན་གཤེགས་སུ་གསོལ། །བསྐལ་པ་མེ་ལྟར་འབར་བ་ཡི། །འོད་ཟེར་འདུ་འཕྲོ་ཀློང་དཀྱིལ་ན། །སྐུ་  
ནི་དུད་ཁ་ཆེན་བོ་ལ། །ཞལ་གསུམ་པོ་ལ་ཕྱག་དྲུག་སྟེ། །ནག་དང་མཐིང་ག་དམར་བའི་དབུ། །གཡས་ཀྱི་གསུམ་ན་ཐོགས་པ་ནི། །རྡོ་རྗེས་བཀུག་ཅིང་ཞལ་དུ་  
  
  
༑ཁྱུང་གི་ཁྲ་ཆེན་འབར་བའོ། །གཡོན་པ་གསུམ་ན་ཐོགས་བ་ནི། །སྟི་རིའི་རྒྱུ་མའི་ཞགས་པ་དང། །ཐོད་རློན་དམར་གྱིས་བཀང་བ་དང། །སྟེར་ཕྲ་མོ་གསུས་བ་ནས། །  
གློ་སྙིང་ནང་ཁྲོལ་འབྱིན་ཅིང་ཟ། །གླང་ཆེན་ཀོ་རློན་གོས་སུ་གྱོན། །ཞིང་ལྤགས་གཡང་གཞི་ཤམ་ཐབས་ཅན། །ཐོད་རློན་ཕྲེང་བས་རྒྱན་དུ་བྱས། །མ་ལུས་པ་དག་གསན་དུ་  
གསོལ༑ ༑རྒྱུ་ལས་བྱུང་བའི་དེ་བཞིན་གཤེགས། །སྟོན་ནི་མ་ནོར་དོན་མཛད་པ། །མངག་པའི་གནས་སུ་ཡུད་ཙམ་གྱིས། །ཐམས་ཅད་ཁོ་ནར་དབང་མཛད་མཛོད། །སྲུངས་  
ཤིག་མྱུར་དུ་རྣམ་རྒྱལ་དཔལ། །ཐལ་བ་བཞིན་དུ་རབ་ཏུ་ལྷོགས་།རོལ་ཅིག་དགོངས་ཤིག་དེ་བཞིན་གཤེགས། །མཱ་ར་ན་ཏ་ཐ། འབྱུང་པོའི་ཤ་ནི་ཟན་པས་ཞིམ། །  
འབྱུང་པོའི་ཁྲག་ནི་ཆང་བས་ཞིམ། །འབྱུང་པོའི་རུས་པ་ཞིམ་པ་སྟེ། །ཐམས་ཅད་གསོལ་ཏེ་དགྱེས་པར་མཛོད། །དཔལ་ཆེན་ཧེ་རུ་ཀ་།མཁའ་འགྲོ་འབར་བའི་ཚོགས་  
ཆེན་པོ། །ཤིན་ཏུ་མི་བཟད་འཇིགས་པའི་གཟུགས། །ནམ་མཁའི་ཁམས་ཀུན་ཁྱབ་པར་སྤྲུལ། །མཐིང་ནག་གཅེར་བུ་རལ་པ་ཅན། །མི་ལྤགས་རློན་པ་གོས་སུ་གྱོན། །  
ཐལ་བའི་མཚན་མས་བྱུགས་བ་སྟེ། །ཁྲག་དང་ཞག་གི་ཐིག་ལེས་བརྒྱན། །ཕྲེང་བ་མང་པོས་རྒྱན་དུ་བྱས། །ལག་ན་ཏཱི་ཤཱུལ་ཐོད་བ་ཐོགས། །དུག་གསུམ་བཤིག་པར་དམ་  
  
  
༄༅། །བཅས་པའི། །རྡོ་རྗེ་མེ་ཕུང་འཁྲུག་པའི་ཚུལ། །རེ་བ་ཐམས་ཅད་སྐོང་མཛད་པའི། །ཁྱོད་ཀྱི་ཐུགས་དམ་དུས་ལ་བབ་།ཐེག་ཆེན་རྣལ་  
འབྱོར་སྤྱོད་པ་ལ། །གནོད་པའི་དགྲ་བགེགས་གཏན་ནས་ཕྱུང། །ཐམས་ཅད་གཅིག་ཏུ་བསྡུས་ནས་ཀྱང། །རྡུལ་ཕྲན་བཞིན་དུ་བརླག་པ་དང་།སེམས་ཉིད་ཐེག་པ་ཆེན་  
པོ་ཡི། །རྣམ་ཐར་ལ་ནི་དགོད་པར་མཛོད། །རྣལ་འབྱོར་བདེ་མཆོག་སྒྱུ་མས་སྤྲུལ། །དམ་ཚིག་དག་ལ་འཇུག་ཏུ་གསོལ། །ཉོན་མོངས་ཀུན་ལས་རྒྱལ་བར་མཛོད། །མ་  
ལུས་པ་དག་བསྣམས་སུ་གསོལ། །རྣམ་པ་སྣ་ཚོགས་འདོད་ཆགས་རྒྱུད་ཀྱིས་སེམས་ཅན་མ་ལུས་པ་མེད་པར་འདུལ་མཁས་པ། །དེ་བཞིན་གཤེགས་པ་ཀུན་  
གྱི་མཁའ་འགྲོ་བདེ་མཆོག་སྒྱུ་མས་ཐམས་ཅད་རབ་སྤྲུལ་རྣམ་པར་སྤྲུལ། །དེ་ན་ཏེ་ཐེ་ཧཱུཾ། རྣམ་པ་སྣ་ཚོགས་དག་པའི་རྒྱུད་ཀྱིས་སེམས་ཅན་མ་ལུས་ལུས་པ་མེད་པར་  
འདུལ་མཁས་པ། །དེ་བཞིན་གཤེགས་པ་ཀུན་གྱི་མཁའ་འགྲོ་སྒྱུ་མའི་བདེ་མཆོག་ཐམས་ཅད་རབ་སྤྲུལ་རྣམ་པར་སྤྲུལ། །ཧཱུཾ་ཧཱུཾ་ཧཱུཾ་རྣམ་པ་སྣ་ཚོགས་ཁྲོ་བོའི་རྒྱུད་  
ཀྱིས་སེམས་ཅན་མ་ལུས་ལུས་པ་མེད་པར་འདུལ་མཁས་པ། །དེ་བཞིན་གཤེགས་པ་ཀུན་གྱི་མཁའ་འགྲོ་སྒྱུ་མས་ཐམས་ཅད་རབ་སྤྲུལ་རྣམ་པར་སྤྲུལ། །རུ་ལུ་རུ་ལུ་ཧཱུཾ་  
  
  
རྣམ་པ་སྣ་ཚོགས་ཐབས་ཀྱི་རྒྱུད་ཀྱིས་སེམས་ཅན་མ་ལུས་ལུས་པ་མེད་པར་འདུལ་མཁས་པ། །དེ་བཞིན་གཤེགས་པ་ཀུན་གྱི་མཁའ་འགྲོ་སྒྱུ་མས་ཐམས་ཅད་རབ་  
སྤྲུལ་རྣམ་པར་སྤྲུལ། །ཧཱུཾ་ཨེ་ཤ་ཧཱུཾ་བེ་ཤ་ཧཱུཾ། ན་མོ་རཏྣ་ཏྲ་ཡཱ་ཡ། ན་མཤྩཎྜ་དྷ་བཛྲ་པཱ་ཎ་ཡེ། མ་ཧཱ་ཡཀྵ་སེ་ན་པཱ་ཏ་ཡེ། ཏདྱ་ཐཱ། ཨེ་ཧྱེ་ཧི་ས་མ་ཡ། ཨཱ་ན་ཡ་བཛྲ་ཤཱནྟིཾ་  
བཛྲ་ཀྲོ་དྷ་ནི། བཛྲ་ཙཀྲོ་བཛྲ་གན། བཛྲ་མུསྟིང་བཛྲ་ཏི་བ་ཏི། བཛྲ་གན་ཏི། བཛྲ་གན་ད། བཛྲ་ཨ་ཀྲིཾ་བཛྲ་རཀྵ། བཛྲ་དཾ་ཥྚཱཾ། བཛྲ་ཤཱནྟིཾ། བཛྲ་ཨེ་ཀ་ར་ཙ་མ། བཛྲ་མ་ནོ་  
ཧ་ར་མ། བཛྲ་དུནྟིཾ། བཛྲ་ནཱི་ལཾ། བཛྲ་ན་ལཾ། བཛྲ་གྲི་ཏ། བཛྲ་མུ་ཀྲིཾ། བཛྲ་ཀི་ལཾ། བཛྲ་ཨུཥྨ། བཛྲ་མ་ཀ་རད་ལྤ། བཛྲ་བིདྱ་ཙ་ར་ཙ་ནི་ཀ་ཁ་ན་ཁ། ཏུ་ཏ་ཁ་སརྦ་ཨ་ཤ་  
ས་ཁ། སརྦ་མ་ཨཱ་ཀརྵ་ཡ། པྲ་བེ་ཤ་ཡ། བནྡྷ་ཡ། བནྡྷ་ཡ། སརྦ་ཌཱ་ཀི་ནི་ནན། ཨེ་ཨ་ར་ལི་མ་ནུ་སྨ་ར་ཡ་ཕཊ། མི་ཡི་སྲིན་མོ་ཚངས་མ་དང། །ཁྲོ་བོ་དང་ནི་འཇུག་སྲེད་མོ།།  
གཞོན་ནུ་མོ་དང་དབང་པོ་དང། །རྡོ་རྗེ་དམར་མོ་བདུད་རྩི་མོ་།ཞི་བ་མ་དང་བེ་ཅོན་མོ། །སྲིན་མོ་དང་ནི་ཟ་བ་མོ། །རྡོ་རྗེ་དགའ་བ་མོ་དང་ནི། །ཤིན་ཏུ་ཁྲག་འཐུང་མོ། །གཅིག་པུ་  
སྤྱོད་དང་ཡིད་འཕྲོག་མོ། །གྲུབ་མོ་དང་ནི་རླུང་མོ་དང། །རྡོ་རྗེ་ཡང་ནི་གསོད་ཆེན་མོ། །མེ་མོ་ཕག་མོ་རྒན་བྱད་མོ། །སྣ་ཆེན་མོ་དང་ཆུ་ལྷ་མོ། །རྡོ་རྗེ་ནག་མོ་ཆེན་མོ་དང། །རྡོ་རྗེ་ར་  
  
  
༄༅། །སྟེ་དམར་སེར་མོ། །རྡོ་རྗེ་སྔོ་ནག་བུམ་རྣ་མོ། །རྡོ་རྗེ་དམར་སེར་དྲིལ་འཁྲོལ་མ། །མ་མོ་ཆེན་མོ་ཁྱེད་རྣམས་ཀྱིས། །ཇི་ལྟར་ཁས་བླངས་དམ་  
བཅས་པའི། །འཇིག་རྟེན་འདས་དང་འཇིག་རྟེན་པའི། །ཡེ་ཤེས་ཐོབ་པར་བྱ་བ་དང། །སྒྲུབ་པ་རྣམས་ཀྱིས་ལས་བྱ་ཞེས། །རྡོ་རྗེ་བྱིན་ནས་མིང་བཏགས་ཏེ། །དམ་བཅས་  
བཞིན་དུ་ཧེ་རུ་ཀ། །ད་ལྟར་ཁྱོད་ཀྱིས་གཟུགས་མཆོག་རྣམས། །མངོན་པར་སྟོན་ལ་གྲུབ་པ་འཕྲུལ། །ཇི་སྙེད་གྲུབ་མཆོག་མ་ཕུལ་ཞིང་།ཁྱེད་རྣམས་མངོན་དུ་མ་  
གྱུར་ན། །རབ་ཏུ་སྟ་ནའི་དཀྱིལ་འཁོར་འདིར། །འདུག་པ་ལས་རྣམས་ཀུན་གྱིས་ཤིག་ཨོཾ་པདྨ་པ་ད་མུ་མུ་ཀ་ཨཱ་ཀརྵ་ཡ། ཨཱ་ཀརྵ་ཡ། པྲ་བེ་ཤ་ཡ། པྲ་བེ་ཤ་ཡ། བནྡྷ་ཡ་བནྡྷ་  
ཡ༑ ཏོ་ཤ་ཡ་ཏོ་ཤ་ཡ། བཛྲ་ཌཱ་ཀི་ནཱི་ཧྲྀ་ད་ཡན། ཨོཾ་ཨོཾ་ཧཱུཾ། གཏོར་མ་དཀྱིལ་འཁོར་གྱི་ཕྱི་རོལ་དུ་བསྒྱུར་ལ་ཁ་བྷནྡྷ་དང་རས་ཆེན་གྱིས་བཅད་ལ་རྟ་མགྲིན་དབང་  
གི་ཕྱག་རྒྱ་བཅས་ལ་མཆོད་དོ། །བཅོམ་ལྡན་འདས་ཧེ་རུ་ཀ་རོལ་པ་ལས། ཁྲོ་བོ་བསྐྱེད་རྫོགས་ལས་ཀྱི་བཟླས་བའི་ལེའུ་སྟེ་བཅུ་གསུམ་པའོ།། །།དེ་ནས་བཅོམ་ལྡན་  
འདས་དཔལ་ཀུན་ཏུ་བཟང་པོ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་འདི་ཕྱུང་ངོ། །ཞི་བའི་མཆོག་གཏན་ཕྲེང་བའི་་ཕྲིན་ལས་རབ་བསྡུས་པ། ཚད་མེད་སྙིང་རྗེ་  
  
  
།བྱང་ཆུབ་སེམས་དཔའ་དག་ལ་ནི། །སྔོན་དུ་འགྲོ་བའི་ལམ་མཆོག་སྟེ། །སྒྲུབ་པ་པོས་ནི་ནན་ཏན་བྱ། །ཁྲག་འཐུང་ཐུགས་སུ་གནས་པ་ནི། །ཡེ་ཤེས་གཙོ་མོ་མཆོག་  
ཉིད་དེ། །གསུམ་པ་ལས་ནི་འདས་པའི་ཕྱིར། །རྩེ་མོ་མེད་པའི་ལས་སུ་བསྟན། །དེ་ནི་གཟུགས་དང་བྱིན་རླབས་དང། །བཟླས་བརྗོད་དང་ནི་འཕྲིན་ལས་དང། །དུས་དང་གནས་  
དང་བདག་ཉིད་དག་ཕུན་སུམ་ཚོགས་པ་བདུན་པོ་སྟེ། །བཏབ་ན་ཅི་འདོད་སྦྱིན་ནོ་ཞེས། །དམ་ཚིག་བདག་པོས་རབ་ཏུ་གསུངས། །འདས་ན་ལྷ་ཡང་བརླག་པའི་ཕྱིར། །  
རང་གི་བཀའ་ལས་རང་མི་འདའ། །གཟུགས་ནི་ཐུགས་ཀྱི་ཕྱག་རྒྱ་དབྱིངས་ལ་སྟེ། །ལྕགས་དང་ལྕགས་ལ་སེང་ལྡེང་ལ་སོགས་པ་ཚེར་མ་ཅན་གྱི་ཤིང་ལས་སོར་བརྒྱད་  
དམ་བཅུ་གཉིས་བར་བྱས་པ་མགོ་འཇུག་མ་ནོར་བར་ཤིང་རྩ་བ་ཕྱོགས་སུ་མགོ་བྱས་ལ། སོར་བརྒྱད་ལ་སོར་གཅིག་ལ་རྒྱ་མདུད། རྐེད་པར་སོར་གཅིག་ལ་རྒྱ་མདུད་  
སྟོད་ཟུར་བརྒྱད། སྨད་ཟུར་གསུམ་དུ་བྱས་ལ། རི་རབ་ལྟར་བརྗིད་པ་འདུག་པ་ནི། གཟུགས་སོ། །བྱིན་རླབས་ནི། ཐོག་མ་ཉིད་དུ་སྐུ་གསུམ་དུ་བྱིན་གྱིས་བརླབ་པར་  
བྱ་སྟེ། །དེའི་འོག་ཏུ་རྒྱ་མདུད་གཞལ་མེད་ཁང་དུ་དམིགས་ཏེ་ཕྱོགས་བཞི་དབུས་དང་ལྔར། ཧཱུཾ་སྒྲིལ་མ་ལྔ་བཞག་སྟེ། དབུས་སུ་ཧེ་རུ་ཀ་ཤར་དུ་ཁམས་གསུམ་  
  
  
༄༅། །རྣམ་པར་རྒྱལ་བ། ལྷོར་གཤིན་རྗེ་གཤེད། ནུབ་ཏུ་རྟ་མགྲིན། བྱང་དུ་སྟོབས་པོ་ཆེ། འདི་རྣམས་སོ་སོའི་སྙིང་པོ་དྲན་པ་ཙམ་གྱིས་བསྐུལ་  
ཏེ་ཕྱི་ནང་གི་མཆོད་བ་ཅི་འབྱོར་པ་ཕུལ་ཏེ། དམ་ཚིག་རྗེས་སུ་བཀུག་ནས་གཉིས་སུ་མེད་པའི་རྒྱན་རྫོགས་པར་མཛད་པ་ནི། །ལོངས་སྤྱོད་རྫོགས་པའི་སྐུར་བྱིན་གྱིས་  
བརླབ་བོ། །དེ་ནས་སྲས་ཕུར་བུའི་ཁྲོ་བོ་བསྐྱེད་པ་ནི། ཨོཾ་བཛྲ་ཀྲོ་དྷ་ཀཱི་ལི་ཀཱི་ལ་ཡ་མ་ན་ཕཊ་ཅེས་བརྗོད་པའི་ལྟེ་བ་ཡན་ཆད་མཐིང་ནག་ལ་དབུ་སྐྲ་ཁམ་པ་ཟུར་གསུམ་  
པའི་ཐབས་སུ་བསྒྲེང་ལ། བྲང་གིས་འགྲོ་ཆེན་པོ་དང། ཐོད་རློན་གྱིས་བཅིངས་ཤིང་བཤམས་ལ། སྤྱན་གསུམ་སྡང་མིག་ཏུ་བགྲད་དེ་ཕྱག་གཡོན་པའི་ཕུར་བུ་ལ་  
གཟིགས། མཆེ་བ་གཙིགས་པ། རབ་ཏུ་རྔམ་པ། དུར་ཁྲོད་ཀྱི་མེ་ཕུང་གི་ནང་དུ་ལྟེ་བ་མན་ཆད་ལྕགས་ཀྱི་ཕུར་པ་ཟུར་གསུམ་པ། ཨེའི་ནང་དུ་སུམ་ཆ་ཙམ་ནུབ་པ་  
ལ་ཕྱག་བཞི་ལ་གཡས་ཀྱི་གོང་མ་སྟ་རེ་ཁ་ཡར་བསྟན་ཏེ་བརྡེག་པར་བྱ་སྟེ། གཡོན་པ་རི་རབ་ཀྱིས་གནོན་པའི་སྟོབས་སུ་འཛིན་པ་གཡོན་དང་པོས་རྡོ་རྗེ་ཁ་ཊཱཾ་ག་འཁྲོལ་  
ཞིང་བདུད་ཀྱི་ཁམས་འཇིགས་པ། འོག་མ་ཕུར་བུ་ཟུར་གསུམ་འདེབས་པའི་སྟབས་སུ་གཟས་ཤིང། ངན་སོང་གསུམ་དུ་འཇིགས་པ། སྟོབས་དང་མཐུ་ལ་སོགས་  
  
  
རྟག་པ་ཆེན་པོ་བཞུགས་པར་བསྟན་པ་ནི། སྤྲུལ་པའི་སྐུར་བྱིན་གྱིས་བརླབ་བོ། །དེ་ལ་རིགས་ལྔར་བྱིན་གྱིས་  
བརླབ་པར་བྱ་སྟེ། འབྲུ་ལྔས་གནས་ལྔ་བྱིན་གྱིས་བརླབ་བོ། །སྐུ་གསུང་ཐུགས་སུ་བྱིན་གྱིས་བརླབ་པར་བྱ་སྟེ། སྤྱི་གཙུག་ཏུ་ཨོཾ་རྐེད་པར་ཧི། རྩེ་མོར་ཕཊ་བསམ་མོ། །  
དེའི་འོག་ཏུ་ཐུགས་ཀྱི་ཡེ་ཤེས་རྩེ་གཅིག་པར་བྱིན་གྱིས་བརླབ་པར་བྱ་སྟེ། ཟུར་གསུམ་དུ་ཕཊ་གསུམ། ངོས་གསུམ་དུ་ཧཱུཾ་གཞག་གོ་ད་ནས་སྐུ་བལྟས་པ་དང་རིགས་སོ་  
སོའི་ཁྲོ་བོ་ཐམས་ཅད་ཀྱིས་དབང་བསྐུར་བར་བྱ་སྟེ། ཁྲོ་བོ་དཀྱིལ་འཁོར་དེ་དག་ཉིད་ཕྱོགས་བཅུར་འཕྲོས་པ་སླར་འདུས་ནས་ཧཱུཾ་ཧཱུཾ་ཕཊ་ཕཊ་ཀྱི་སྒྲ་འབྱིན་ཅིང་དེའི་སྐུ་ལ་  
བསྟིམས་ཏེ་དབང་དང། བྱིན་རླབས་ཐམས་ཅད་བརླན་པར་བྱའོ། །དེ་ནས་འགྲོ་བའི་དོན་ལ་གཤེགས་ནས་ཕྱོགས་བཅུའི་བདེ་བར་གཤེགས་ཐམས་ཅད་དང། སྔོན་གྱི་ཐུགས་དམ་དུ་ཞལ་གྱིས་  
བཞེས་པ་ལགས་པས་དེས་གྲོས་མཛད་ཅིང་བསྐུལ་བ་ལ་བཞུགས་པ་དང་བདག་ཉིད་ཀྱང་བདག་ཉིད་ཆེན་པོ་ཡིན་པས་ཕུར་པ་ཡང་བདག་ཉིད་ཆེན་པོ་ཉིད་དུ་དབང་བསྐུར་ཞིང་  
བྱིན་གྱིས་བརླབ་པར་བྱ་བའི་ཕྱིར་ལག་པ་གཡས་པར་མ་ལས་ཉི་མའི་དཀྱིལ་འཁོར་དུ་གྱུར་བའི་སྟེང་དུ་ཧཱུཾ། གཡོན་པའི་སྟེང་དུ་ཨ་ལས་ཟླ་བའི་དཀྱིལ་འཁོར་གྱུར་པའི་སྟེང་དུ་  
  
  
༄༅། །བསམ་མོ། །གུང་མོ་ལ་ཨོཾ། །མཐེ་བོ་ལ་ཧཱུཾ། མཛུབ་མོ་ལ་ཏྲཾ། སྲིན་ལག་ལ་ཧྲི། མཐེའུ་ཆུང་ལ་ཧ། འདི་རྣམས་ཟླ་བའི་དཀྱིལ་འཁོར་དུ་  
གྱུར་པའི་སྟེང་དུ་གཞག་སྟེ་སུ་ར་ཏ་སྟྭཾ་ཞེས་བརྗོད་པས་ཐལ་མོ་མཉམ་པར་སྦྱར་ལ། ཨོཾ་བཛྲ་ཨ་ཛ་ལི་ཧཱུཾ། ཞེས་བརྗོད་པས་སོར་མོ་ཅུང་ཟད་བསྣོལ་ལོ། །ཨོཾ་བཛྲ་བནྡྷ་  
ཧཱུཾ་ཞེས་བརྗོད་པས་སོར་མོ་རྒྱབ་ཏུ་བསྣོལ་ལ་བསྡམ་མོ། །ས་མ་ཡ་སྟྭཾ་ཞེས་བརྗོད་པས་ཕུར་པ་བླངས་ཏེ་ཆང་བའི་ནང་དུ་བཅུག་ལ། ལག་པ་ཆང་པ་ཕྱེ་ལ་མཐེ་བོ་  
དང༑ སྲིན་ལག་དང། མཐེའུ་ཆུང་དང་གཉིས་ཀྱི་བར་དུ་ཡང་གཞུག་མཐེ་བོས་ཅུང་ཟད་བསྒུལ་ཞིང་དྲུད་དོ། །ཨོཾ་བཛྲ་ཨ་བེ་ཤ་ཡ་ཨ་ཨ་ཞེས་བརྗོད་པས་  
ཕྱོགས་བཅུ་དུས་གསུམ་དུ་གཤེགས་པ་ཡབ་ཡུམ་སྲས་དང་བཅས་པ་ཐམས་ཅད་ཞེ་སྡང་རྗེས་སུ་དྲན་པའི་སྐུ་ཡུངས་འབྲུ་ཙམ་བར་མཚམས་མེད་པར་ཕུར་པ་ལ་  
བསྡུ་ཞིང་བསྟིམ་མོ། །སྐུ་གསུང་ཐུགས་ཀྱི་བདག་པོ་ཆེན་པོ་ཉིད་དུ་རྫོགས་པའི་བྱིན་གྱིས་བརླབ་ཅིང་དབང་བསྐུར་བར་བྱ་སྟེ། སོར་མོ་རྒྱབ་ཏུ་བསྣོལ་ལ་གུང་མོ་  
གཤིབས་ཏེ་བསྒྲེང་བའི་བར་དུ་ཕུར་བ་བཅུག་ལ། ཨོཾ་བཛྲ་ས་ཏྭ་ར་ཛ་ཧཱུཾ་ཕཊ། ཅེས་བརྗོད་པས་བཟླས་སོ། །དེ་ནས་སོར་མོ་བུག་བུག་བྱས་ཏེ་ལག་པས་ཕུར་པ་བཟུང་  
  
  
ཨོཾ་ཧཱུཾ་ཧྲཱི་ཕུར་བུ་བ་ཕཊ། ཅེས་བརྗོད་པས་དེ་ནས་སོར་མོ་རྒྱབ་ཏུ་བསྣོལ་ལ་ཐེ་བོང་གཉིས་གཤིབས་པའི་ཆང་བར་བཅུག་ནས། ཨོཾ་ཙྪིནྡ་ཙྪིནྡ། ཧ་ན་ཧ་ན་ཏི་བ་ཏ་ཙཀྲ་  
ཧཱུཾ་ཕཊ༑ ཅེས་བརྗོད་ནས་དྲིལ་ཏེ་བདག་ཉིད་ཆེན་པོ་ཐམས་ཅད་གཉིས་སུ་མེད་པའི་སྦྱོར་བ་མཛད་པའི་གཟི་བྱིན་ཐམས་ཅད་ཕུར་པའི་སྐུ་ལ་བསྟིམས་པས་སྟོང་གསུམ་  
གང་བར་མེ་སྟག་འཕྲོ་ཞིང། དམིགས་པ་ཐམས་ཅད་སྒྲུབ་པའི་བྱིན་དང། དབང་དང་ལྡན་པར་གྱུར་ཏེ། མདུན་གྱི་ནམ་མཁའ་ལ་ཨེའི་གདན་ལ་བཞུགས་པར་གསོལ་  
ནས་ཟུངས་ཀར་གྱི་རྒྱལ་པོས་དྲང་ཅིང་གུ་གུལ་སྦྱར་བས་བདུག་ལ་ཕྱི་ནང་གི་མཆོད་པ་ཐམས་ཅད་མཆོད་པར་བྱའོ། །དེ་ནས་ཡིད་ལ་བྲང་པའི་འཕྲིན་ལས་བཅོལ་  
ཏེ་དེའི་བྱིན་བརླབས་སོ། །བཟླས་བརྗོད་ནི། བདག་ཉིད་ལས་ཀྱི་ལྷའི་ཏིང་ངེ་འཛིན་དུ་བཞུགས་ལ་སྙིང་གར་ཉི་མའི་དཀྱིལ་འཁོར་ལ་ཧཱུཾ་མཐིང་ནག་པ་ཞིག་བསམས་  
ལ། ཨོཾ་བཛྲ་ཀྲོ་དྷ་ཀཱི་ལི་ཀཱི་ལ་ཡ་མཱ་ར་ཡ་ཕཊ། ཅེས་བརྗོད་པས་ཕུར་བུའི་ཁྲོ་བོ་ཅི་འདྲ་བ་ཞིག་དེ་ལས་བྱུང་སྟེ་ཕྱོགས་བཅུ་ཐམས་ཅད་དུ་སེམས་ཅན་གྱི་དོན་བྱས་  
ནས་ཕུར་བུ་ལ་བསྟིམ་མོ། །འདི་འབུམ་མམ། བདུན་འབུམ་མམ། ས་ཡ་བྱེ་བ་སྙེད་བྱ་སྟེ། བསྙེན་པ་གཏོང་བར་འདོད་ན་ཕུར་བུ་ཉིད་སྙིང་ག་ལ་བསྡུ་སྟེ། འདི་ནི་  
  
  
༄༅། །བཟླས་བརྗོད་དོ། །འཕྲིན་ལས་ན། ཐོག་མ་ཉིད་དུ་བརྟག་པའི་ས་རྙེད་ནས་བསྐྲད་པ་དང་མཚམས་གཅད་པ་ལ་སོགས་པ་བྱས་ནས་སྐད་  
ཅིག་མའི་ཏིང་ངེ་འཛིན་གྱིས་ཁྲོ་བོའི་སྡང་མིག་དང། མཚོན་ཆའི་ཆར་དང། རྡོ་རྗེ་གནོད་སྦྱིན་ལ་སོགས་པས་བསྐྲད་ནས་ཕུར་པ་བཅུ་ཁྲོ་བོ་བཅུར་བྱིན་གྱིས་བརླབས་  
ཏེ་ཕྱོགས་བཅུར་བཏབ་ནས་ཅི་ཙམ་འདོད་པ་ཐམས་ཅད་མཚམས་གཅད་དོ་།རིགས་ལྔའི་ལྷ་མཉེས་པར་བྱ་སྟེ། དེ་ནས་ལས་ཀྱི་ལྷ་མཉེས་པར་བྱས་ནས་དེ་  
ནས་ཏིང་ངེ་འཛིན་གོང་ནས་བྱུང་བ་དང། བསྙེན་པ་ཚང་ནས་གནས་ཆེན་པོར་དཀྱིལ་འཁོར་གྲུ་གསུམ་ལ་རྩེ་མོ་ལྷོ་ཕྱོགས་སུ་བསྟན་ཏེ་ཞིང་ཆེན་གྱི་ཐལ་བ་དང། སྐེ་  
ཚེ་དང། ལན་ཚྭ་དང། ཞིང་ཆེན་གྱི་རཀྟ་དང། སྲུབ་མའི་ལོ་མའི་ལོ་མ་དང། ཁྲེ་དང། ཙི་ཙེ་དང། སུམ་མ་དང། གྲོག་མཁར་གྱི་ས་དང། བོང་བུའི་བདུད་རྩི་  
ལས་སྦྲུས་ཏེ་ཞིང་ཆེན་གྱི་ཐལ་བ་མ་རྙེད་ན། ཏིལ་ནག་པོ་ལས་གཞི་བླངས་ཏེ་གཟུགས་བྱས་ཀྱང་རུང། རི་མོ་བྲིས་ལ་མདོག་སྨུག་ནག་ཏུ་བགྱིས་ཏེ་ཤུལ་བ་ལ་སོགས་  
བ་ལ་ཞིང་ཆེན་གྱི་རཀྟས་ཧཱུཾ་ཆེ་གེ་མོ་མཱ་ར་ཡ་ཕཊ། ཅེས་བྲིས་ཏེ་སྙིང་གར་གླན་ཏེ་དཀྱིལ་འཁོར་གྱི་སྟེང་དུ་གན་རྐྱལ་དུ་བཞག་སྟེ་མགོ་བོ་ལྷོ་ཕྱོགས་སུ་བསྟན་ཏེ་གདོན་  
  
  
མངག་གཞུག་གམ། ཁྲོ་བོ་སུམྦྷ་ནི་སྦྱོར་བ་ཡང་རུང་སྟེ། གསང་བའི་ཐུགས་གའམ་སྙིང་གར་ཟླ་བའི་དཀྱིལ་འཁོར་དམར་པོ་ཞིག་བཞག་ལ་ཛཿ་  
ཧཱུཾ་བཾ་ཧོཿ་བཛྲ་ཨཾ་གུ་ཤ་ཆེ་གེ་མོ་ཞིག་ཧཱུཾ་ཞེས་བརྗོད་ནས་ཁྲོ་བོ་ལྕགས་ཀྱུ་ཅན་གྲངས་མེད་པ་བརྒྱུད་མ་ཤ་སྟག་བྱུང་བས་བགེགས་ཀྱི་སྙིང་ག་ནས་བཟུང་སྟེ། དེར་འོངས་པ་  
དང། ཛཧཱུཾ་བཾ་ཧོཿ་ཆེ་གེ་མོ་མཱ་ར་ཡ་པྲ་པེ་ཤ་ཕཊ། རན་ཙམ་དུ་བརྗོད་ལ། གཟུགས་སམ་རི་མོ་ལ་ཕབ་ལ་ལྕགས་ཀྱུ་དང་ཞགས་པ་དང། ལྕགས་སྒྲོག་གི་ཕྱག་རྒྱ་  
བཅིངས་པ་དང། བསྡམས་པ་དང། དེའི་སེམས་མ་འཁྲུགས་པར་བྱས་ནས་ཨེའི་ནང་དུ་རྩེ་མོ་འོག་ཏུ་སོང་བར་བསམ། དེ་ནས་ཕུར་པ་བླངས་ཏེ་ལས་ཀྱི་ལྷའི་སྙིང་པོ་  
དང་བཅས་པས་དྲག་ཏུ་ཅུང་ཟད་བསྐུལ་ལོ། །ཐལ་མོ་སྦྱར་ཕུར་བུ་ཐབས་ཀྱིས་གསོར་ལ་རྡོ་རྗེ་སྡེར་མོའི་སྔགས་བཟླས་ནས་ཏིང་ངེ་འཛིན་གསལ་བར་མ་ཁུགས་ཀྱི་བར་དུ་  
དྲིལ་ན༑ ཏིང་ངེ་འཛིན་ལ་ཞུགས་པ་དང་གདན་གྱི་སྟེང་དུ་རྩེ་མོ་ནས་གང་ཙམ་མ་རེག་པར་གཟས་ལ་ཁྲོ་བོའི་སྐེའམ་མ་རྐེད་བ་ནས་ལག་པ་གཡོན་པས་བཟུང་སྟེ་རྡོ་རྗེ་ཐོ་  
བའི་སྟ་རེ་ལག་པས་རྡེག་ཅིང་རྡོ་རྗེ་སྡེར་མོའི་སྔགས་ལན་གསུམ་དང་ཉི་ཤུ་རྩ་གཅིག་གདབ་ཅིང་བཟླས་ཏེ་སེང་ལྡེང་གི་ཕུར་པ་སོར་བརྒྱད་པ་གཅིག་སྙིང་གར་བཏབ། དབྲལ་  
  
  
༄༅། །བར་གཅིག་གདབ། དཔུང་མགོ་གཉིས་དང་བརླའི་ནང་རོལ་གཉིས་སུ་ཡང་གདབ། ལྟེ་བ་ཁུང་དུ་ཡང་གདབ། སྡེར་མོའི་སྔགས་ན་མཿ་  
ས་མནྟ་ཀཱ་ཡ་ཝཱ་ཀ་ཙིཏྟ་བཛྲ་ནན། ཨོཾ་གྷ་གྷ་གྷ་ཏ་ཡ་སརྦ་དུཤྚན་མ་ར་ཡ་ཕཊ། ཀཱི་ལི་ཀཱི་ལཱ་ཡ་སརྦ་པཱ་པཾ་ཕཊ། ཧཱུཾ་ཧཱུཾ་བཛྲ་ཀཱི་ལི་ཀཱི་ལཱ་ཡ་བཛྲ་དྷ་རོད། ཨཱ་ཛྙཱ་པ་ཡ་  
ཏི་ཀཱ་ཡ་ཝ་ཀ་ཙིཏྟ་བཛྲ་ཀཱི་ལ་ཡ་ཧཱུཾ་ཕཊ་དྲག་ཏུ་བརྗོད་ཕུར་པ་དེ་བཏབ་ཟིན་ནས་དེའི་སྟེང་དུ་ལས་ཀྱི་ལྷ་ཕྱག་རྒྱ་དང་སྔགས་ཀྱིས་མནན་ཏེ་ལག་པ་གཉིས་སོར་མོ་  
བསྣོལ་བ་མཐེ་བོ་དང་མཐེ་ཆུང་རྩེ་སྦྱར་བརྐྱང་ནས་གཞན་ནི་དྲག་པོར་རྒྱབ་ཏུ་བསྐྱེད་དེ། དེའི་སྔགས། ཨོཾ་བཛྲ་ཀརྨ་ཀྲོ་དྷ་ཧཱུཾ་ཕཊ། ལན་ཉི་ཤུ་རྩ་གཅིག་བཟླས་ཏེ་  
གཡས་ཕྱོགས་སུ་བསྐོར་ཏེ་ཀཱི་ལ་ཡའི་མགོ་ལ་ལན་གསུམ་བདུག་གོ་དེ་ནས་ཕུར་པ་སླར་མི་འབྱུང་བ་དང། སུས་ཀྱང་མི་ཕྱིན་པ་དང་ལྷག་པར་ཡང་ཟད་ཅིང་  
ཐལ་ཕྱིན་པར་བསམ་མོ། །དེ་ནས་དམ་ཚིག་གི་ཕྱག་རྒྱ་བསྟན་ཏེ་སོར་མོ་རྣམས་རྒྱབ་ཏུ་བསྣོལ་ལ་བཅངས་ནས་གུང་མོ་གཉིས་རྒྱབ་སྦྱར་རྩེ་མོ་རྣོན་པོར་བསྒྲེང་ལ་  
ཕུར་པའི་ཀླད་དུ་གནོན། ཕུར་པའི་ལྷ་དང་བགེགས་ཆེ་གེ་མོ་ཁྱོད་དམ་ཚིག་འདི་ལས་མ་འདའ་ཞིག་པར་བསྒོ་ཞིང་སྔགས་འདི་ལན་བདུན་བཟླའོ། །ཨོཾ་སརྦ་ཏ་ཐཱ་ག་ཏཱ་