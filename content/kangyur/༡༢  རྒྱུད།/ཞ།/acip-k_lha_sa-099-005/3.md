  
།འདི་ནི། སེམས་མ་དམ་ཚིག་གི་སྔགས་དང་ཕྱག་རྒྱ་སྟེ། བསྒོ་བ་ཐམས་ཅད་ཉན་པར་བསམ། སོར་མོ་གཉིས་ནང་དུ་བསྣོལ་ཏེ་མཐེ་བོ་དང་མཐེའུ་  
ཆུང་ངོ་སྦྱར་ལ་བསྒྲེང། ཁུ་ཚུར་མི་བཅང་བར་སོར་མོ་རྣམས་ཕྱིར་བཀྱེད་དེ་ཕུར་བའི་སྟེང་དུ་མནན་ཅིང་སྔགས་འདི་བརྗོད་དོ་།ཨོཾ་བཛྲ་ཀྲོ་དྷ་ཧ་ན་ཧ་ན། ད་ཧ་ད་ཧ། པ་ཙ་  
པ་ཙ༑ བནྡྷ་བནྡྷ༑ ཙྪིནྡ་ཙྪིནྡ། རྦ་ན་རྦ་ན་ཕཊ། ཉི་ཤུ་རྩ་གཅིག་བཟླའོ། །སྟོབས་པོ་ཆེའི་སྔགས་བར་ཕྱག་རྒྱ་སྟེ་གོང་དུ་བཀའ་ཉན་པས་བདག་གི་དབང་དུ་གྱུར་ནས་ཅི་  
བསྒོ་བ་ཐམས་ཅད་བྲན་བཞིན་དུ་ལས་བྱེད་པར་འགྱུར་རོ། །ཡུངས་ཀར་གྱི་རྒྱལ་པོས་བརྡེག་གུར་གུམ་སྦྱར་མས་བདུག་ལ་གཞག་གོ་དེ་ནས་ལག་པ་གཉིས་སྦྱར་  
ལ་མཐེའུ་ཆུང་གཉིས་གཅིག་ལ་གཅིག་འཁྱུད། མཛུབ་མོ་གཉིས་སྦྱར་ཏེ་མཐེའུ་ཆུང་གཉིས་གཅིག་ལ་གཅིག་འཁྱུད། མཛུབ་མོ་གཉིས་ཁ་གྲམ་ལ་གཡས་གཡོན་དུ་  
བསྒྲེང། ཡིད་ཙམ་དགུ་བར་བྱ། ལྷག་མ་རྣམས་ནང་དུ་བཅངས་ལ་མཛུབ་མོ་གཉིས་མཆེ་བར་བསམས་ཏེ་རྐང་པ་གཡོན་པས་བགེགས་ཀྱི་སྙིང་གར་མནན་ཏེ་ལན་  
བདུན་བཟླ། ཨོཾ་བཛྲ་ཀྲོ་དྷ་ཡཀ་ཁ་ཁ་ཁཱ་ཧི་ཁཱ་ཧི། ཧཱུཾ་ཧཱུཾ་ཕཊ་ཕཊ་ཅེས་བརྗོད་དོ། །དེ་ནས་རྡོ་རྗེ་བེ་ཅོན་གྱི་སྔགས་དང་ཕྱག་རྒྱ་སྟེ། ལག་པ་གཉིས་རྡོ་རྗེ་ལུ་གུ་རྒྱུད་དུ་སྦྲེལ་ལ་  
  
  
༄༅། །མཐེ་བོང་གཡོན་པའི་སྟེང་དུ་བཞག་མཛུབ་མོ་གཉིས་ངོ་སྦྱར་ཏེ་བསྒྲེངས་ནས་སྡང་མིག་ཏུ་བསྒྲད་ལ་རྡེག་ཅིང་སྔགས་འདི་ལན་བདུན་གསུམ་  
ཉི་ཤུ་རྩ་གཅིག་གམ་བརྒྱ་རྩ་བརྒྱད་བཟླའོ། །ཨོཾ་བཛྲ་ཀྲོ་དྷ་མཧཱ་བ་ལ། ཧ་ན་ཧ་ན། ད་ཧ་བ་ཙ་བི་དཧྭཾ་ས་ཡ་ཛ་ཊི་ལམྦོ་དྷ་ར་ཨུཙྪུསྨ་ཀྲོ་དྷ་ཧཱུཾ་ཕཊ་ཅེས་བརྗོད་དོ། །དེ་ནས་  
ཡུངས་ཀར་གྱི་རྒྱལ་པོ་རྡེག་ཅིང་ལས་འདི་ཤིན་ཏུ་བརྟན་ཞིང་གྲུབ་པར་བཅོལ་ལོ། །རྡོ་རྗེ་བརྗིད་གནོན་གྱི་བསམ་གཏན་གྱིས་མནན་པར་བྱའོ། །ཁྲོ་བོ་རྣམས་ཀྱི་སྤྱི་  
བོ་ནས་འདུས་པའི་སྟེང་དུ་ཧཱུཾ་མཐིང་ནག་ལ་རྡོ་རྗེ་ལྕགས་ཀྱུའི་རྒྱ་གྲམ་མེ་ལྕེའི་ཕྲེང་བས་བསྐོར་བའི་རྒྱ་གྲམ་གྱི་དཀྱིལ་འཁོར་ཡི་གེ་གསུམ་གསེར་བཙོ་མའི་མདོག་འདྲ་  
བ་ཞིག་ཏུ་གནས་པ་ལས། ཨོཾ་བཛྲ་བཛྲ་མེརྟ་ཧཱུཾ་ས་མ་ཡ་སྟྭཾ་ཞེས་བརྗོད་པ་ལས་གསེར་གྱི་རི་རབ་དཔག་ཚད་བྱེ་བ་གྲུ་བཞི་པ་ཞིག་ཏུ་གྱུར་ལ་དེའི་སྟེང་ན་བཅོམ་ལྡན་  
འདས་དོན་ཡོད་གྲུབ་པ་སྐུ་མདོག་ལྗང་ཁུ་དབུ་གསུམ་ཕྱག་དྲུག་ལ་ཕྱག་གཡས་དང་པོ་རྡོ་རྗེ་འབར་བ་འཕྱར་ཏེ་བསྣམས། གཡོན་དང་པོ་རྡོ་རྗེ་རྒྱ་གྲམ་ཐུགས་ཀར་  
བསྟན༑ འཁོར་དཔག་ཏུ་མེད་པས་ཕོ་བྲང་གཏམས་པ་ཁྲོ་བོ་རྣམས་ཀྱིས་ཤིན་ཏུ་གཟིར་ཞིང་མི་གཡོ་བ་དང། ལས་མ་གྲུབ་ན་བསྐལ་པ་མཐར་ཐུག་ཀྱང་གནས་པར་  
  
  
༑འཕྲིན་ལས་ཀྱང་དེ་བཞིན་དུ་བཅོལ་ཏེ་གཞག་གོ་ཡོ་བྱད་ཐམས་ཅད་ཀྱང་ནག་པོར་བསམ། གཏོར་མ་ནག་པོ་ཆ་གཅིག་བཤམས་ཏེ་དམ་ཚིག་ཅན་གྱི་འཁོར་  
དང་བཅས་པ་དང། འཇིག་རྟེན་ཐམས་ཅད་ལ་བསྔོ་ཞིང་དབུལ་ལོ་།དྲག་པོའི་གཏོར་མ་ཆ་གཅིག་གནོད་བྱེད་དེ་ཉིད་བཀུག་སྟེ་ཟར་གཞུག་གོ་འཕྲིན་ལས་འདིའི་དུས་  
སུ་ཕྲ་མེན་མ་དང། གནོད་སྦྱིན་མོ་དང། སྲིན་མོ་རྣམས་ཀྱང་སྤྱན་དྲང། གཏོར་མ་དབུལ་ལོ། །ཛཧཱུཾ་བཾ་ཧོཿ། ཨེ་ཧྱེ་ཧི་བྷ་ག་ཝཱན། བྱ་ད་ཡཀྵ་ཛ། དྷྱོ་རུ་ལུ་རུ་ལུ་ཧཱུཾ་ཞེས་  
ལན་གསུམ་བརྗོད་དེ་སྤྱན་དྲང། པྲ་ཏིཙྪ་ཧོ་ཞེས་བརྗོད་ལ་གཏོང། ཨོཾ་ས་མ་ཡ་ཨརྒྷཾ་པྲ་ཏིཙྪ་ཧཱུཾ་སཱཧཱ། ཞེས་ལན་གསུམ་བརྗོད་ལ་ཨ་མྲྀ་ཏ་ཕུལ་ལ་ལས་བཅོལ་ལོ། །འདིའི་  
འཕྲིན་ལས་སོ། །དུས་ནི། ཚེས་བཅུ་བདུན་ནམ་མར་གྱི་ངོ་ལ་ཉིན་མཚན་གྱི་གྲང་དུ་གཟའ་དང་སྦྱར་བ་དང། བསྙེན་པ་ཚང་བ་དང། རྟགས་བྱུང་བ་ལ་སོགས་ཏེ། འདི་ནི་  
དུས་སོ། །གནས་ནི། ཤིང་རྐང་གཅིག་པ་དང་གནོད་པར་ངེས་པ་སྟེ་འདི་ནི། གནས་སོ། །བདག་ཉིད་བྱང་ཆུབ་སེམས་ལ་གཞོལ་ཞིང་མང་དུ་ཐོས་པ་དང། ལྷ་ཉེ་  
བར་གྱུར་པ་དང། མི་ཕྱེད་པའི་དད་པ་ཐོབ་པ་དང། དྲག་ཅིང་ལྟེས་པ་མེད་པའི་སེམས་དང་ལྡན་པ་དང། ཕྲག་དོག་མེད་པ་དང་གཞན་ལ་རེ་བ་མེད་པ་དང། དམ་ཚིག་  
  
  
༄༅། །མཉམས་པའོ། །འདི་ནི། བདག་ཉིད་དོ། །དེ་ནས་བཅོམ་ལྡན་འདས་ཀྱིས་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་འདི་ཕྱུང་ངོ། །  
ཞི་རྒྱས་དབང་དང་མངོན་སྤྱོད་དང། མནན་བཟློག་དྲུག་ཏུ་བཀའ་སྩལ་ཏོ། །ཞི་བའི་ཞི་བ་ཆེན་པོ་ནི། དཀྱིལ་འཁོར་འདོམ་གང་ཐབ་ཀྱི་ཁུང་ཟླུམ་པོ་ཆག་གང་  
ཐབ་ཀྱི་དཀྱིལ་དུ་འཁོར་ལོའི་རྩིབས་བཞི་མཐོ་གང། ཟླུམ་པོ་ཕར་སོར་གཅིག་འཇིམ་པའམ་བོང་བ་ལ་འབུར་དུ་བརྐོས་ཏེ་གཞག་ཐབ་ཀྱི་ཁ་ཁྱེར་རྡོ་རྗེར་བས་  
བསྐོར༑ དེའི་ཕྱི་རིམ་ཟླུམ་པོ་ལ་པདྨ་འདབ་བརྒྱད་བྲི། བཀྲ་ཤིས་ཀྱི་ལྷ་མོ་དང། མཆོད་པའི་ལྷ་མོ་དགོད། བསྲེག་པའི་རྫས་ཤུ་གུ་ཤུག་ཤགས། མར་  
དཀར༑ ཁ་ར། སྦྲང་རྩི། འབྲས་ཆན། འབྲས་ཐུག་འབྲས་ཡོས་ཏིལ། ཞོ། ནས་ཐུག་སོ་བ། གྲོ་སོ་བ། ཏིལ་སོ་བ། སྲན་མ་ཤ་།ཡུངས་ཀར། འབྲས་  
ཀྱི་ལག་པ་ན། གཏོར་མ་དཀར་པོ་འབྲས་ལས་བགྱི། ཡོ་བྱད་ཐམས་ཅད་དཀར་པོ། ཚོན་དཀར་པོས་བྲི། ཆས་གོས་གསུམ་དཀར་པོ། །ལྷའི་སྐུ་མདོག་ཀྱང་དཀར་  
པོ་གྲངས་དང་སྦྱར་ནས་མཆོད་པར་བྱའོ། །རྒྱས་པའི་དཀྱིལ་འཁོར་འདོམ་གང་གྲུ་བཞི། ལྷ་ནི། སྔ་མའི་སྟེང་དུ་གནོད་སྦྱིན་མོ་བརྒྱད་ཀྱིས་བསྣན། ཕོ་ཉ་ཡང་  
  
  
།ཡོ་བྱད་ཐམས་ཅད་ཀྱང་སེར་པོ། །དགང་གཟར་སེར་པོ། །ཕྲུགས་སུ་བཅས་པ་གྲངས་བཞིན་དུ་དབུལ་ལོ། །དབང་གི་དཀྱིལ་འཁོར་འདོམ་གང་གྲུ་བཞི་  
ལ༑ དཀྱིལ་འཁོར་གྱི་སྟེང་དུ་ཟླ་གམ་ཕྱེད་པར་བཅད་པའི་ཚུལ་དུ་བྱ། ལས་ཀྱི་ལྷ་པདྨ་གར་གྱི་དབང་ཕྱུག་དགོད། བསྲེག་རྫས་དམར་པོ། །གཏོར་མ་དམར་པོ། །ཆོས་  
གོས་དམར་པོ་ལྷའི་གྲངས་བཞིན་དུ་དབུལ། དྲག་པོའི་དཀྱིལ་འཁོར་འདོམ་གང་གྲུ་བཞི་དབུས་སུ་གྲུ་གསུམ། ཟབས་སུ་ཁྲུ་ཕྱེད། གྲུ་གསུམ་དུ་མདའ་གཞུ། མཐའ་  
ཐོད་པ་གསར་རྙིང་གིས་བསྐོར། དཔལ་ཆེན་མོ་དང་ཁྲོ་བཅུ་དགོད་ཡོ་བྱད་ཐམས་ཅད་ནག་པོ། །བསྲེག་རྫས་ནག་པོ། །དཀྱིལ་འཁོར་ཡང་ནག་པོ། །གཏོར་མ་ཡང་  
ནག་པོ། །ལས་ཀྱི་ཁྲོ་བོ་བཅུ་དང། ཕྲ་མེན་མ་ཆས་གོས་ནག་པོ་།སྦྱིན་སྲེག་ལྷའི་གྲངས་བཞིན་དུ་དབུལ་ལོ། །ཨོཾ་ཤཱནྟིཾ་གནྟིཾ་ཏི་ཀ་ར་པྲ་ཤ་མ་ནི་རཱ་ཙ་ཏ། ཨ་བ་བ་སྭ་  
བ་བ༑ ཨ་མུ་ཀ་སི། སསྟི་ཤི་བཾ་ཀུ་རུ་སཱཧཱ། ཞི་བའོ། །བ་ཤཾ་ཀུ་རུ་པྲ་ཤ་མ་ན་ཡེ་ཧོ་པུཥྚིཾ་ཀུ་རུ་སཱཧཱ། སུམྦྷ་ནི་སུམྦྷ་ཧཱུཾ། བཅོམ་ལྡན་འདས་དཔལ་ཀུན་ཏུ་བཟང་  
པོ་ཧེ་རུ་ཀ་རོལ་པ་ལས། ཁྲོ་བོ་མནན་བཟློག་གི་ལེའུ་སྟེ་བཅུ་བཞི་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོ་ཐུགས་གསང་བའི་དཀྱིལ་  
  
  
༄༅། །འཁོར་འདི་ཕྱུང་ངོ། །དཀྱིལ་འཁོར་འདོམ་གང་གྲུ་བཞི་ལ་ཐིག་བཞི་གདབ་པས་རེའུ་ཆ་དགུ་དབུས་སུ་ཟླ་བ་ཕྱེད་པར་བཅས་པའི་  
ཚུལ་དུ་བྱ། དེའི་ཕྱི་རིམ་ཕྲ་མེན་མ་བཅུ་དྲུག་སྒོ་བ་བཞི་ཁམ་ཕོར་རི་མོར་བྲིས་པ་དགུ་སྣང་བའི་འོང་བཅས་པ་དགྲམ། ཚིལ་ཆེན་དང་ནི་ཙིཏྟའི་ཏོག་  
རས་ཆེན་འཕན་གདུགས་ལ་སོགས་པ། །དཀྱིལ་འཁོར་རྒྱུན་དུ་བྲི་བར་བྱ། །བྷནྡྷའི་གནམ་ཡོལ། ཞིང་གི་རྒྱལ་མཚན། །ཐོད་པའི་ཕྲེང་བ་ལ་སོགས་པ་དགོད་  
རཀྟ་དྲི་ཆེན་གྱི་མཎྜལ་བྱ། ཡོ་བྱད་ཐམས་ཅད་ཚང་བར་བསགས་ལ་འཕགས་པ་མཆོད་ཅིང་བདག་ཀྱང་བཟའོ། །དམ་མ་འདྲེས་ཤིང་མི་གཅིག་པ། སྤྱོད་  
ལམ་ཡན་ཆད་ཅིའི་སྒོ་ནས་ཀྱང་སྒྲུབ་པའི་ཞལ་ཟས་དང་ཚོགས་རྣམས་ཕྱི་རོལ་དུ་བྱུང་ངོ། །བཅོམ་ལྡན་འདས་རྡོ་རྗེ་སེམས་དཔའི་སྒྲུབ་པ་དེ་ཉིད་ཏིང་ངེ་འཛིན་  
གཉིད་དབང་དུ་མི་བཏང། སྤྱོད་པའི་རྣལ་འབྱོར་པས་སྐུ་གསུང་ཐུགས་དངོས་གྲུབ་ཀྱི་དབྱིག་བསྒྲུབ་པ་དང། སྲིད་པ་གསུམ་གྱི་སེམས་ཅན་རྒྱུའི་སྡུག་བསྔལ་  
གྱིས་གདུངས་པ་རྣམས་གྲོལ་བར་མཛད་པའི་ཕྱིར་ཚུལ་མཁས་པ་དང། སྤྱོད་པ་གཟོབ་པས་རྣལ་འབྱོར་སྒྲུབ་པ་ལ་འཇུག་པར་བྱའོ་།དེ་ལ་དང་པོར་སྒྲུབ་པ་  
  
  
།ཏིང་ངེ་འཛིན་དང། ལྟ་བ་དང། སྔགས་དང། ཕྱག་རྒྱ་དང། རྒྱལ་མཚན་དང། རྫས་འདི་དག་གིས་རབ་  
ཏུ་གཅད་པར་བྱའོ། །བསྙེན་པ་ཉེ་བསྙེན་དབང་ཡང་རྫོགས་།རྫོགས་ནས་དངོས་གྲུབ་བླང་བར་བྱ། །ལྷའི་གྲངས་བཞིན་བསྙེན་པ་དབུལ་བར་བྱའོ། །སྙིང་པོ་ནི། ཨོཾ་རུ་  
ལུ་རུ་ལུ་ཧཱུཾ་བྷྱོ་ཧཱུཾ་ཞེས་དྲང་ངོ། །དེ་ནས་བསྙེན་སྒྲུབ་ལགས་པ་དང། ཡོ་བྱད་རྣམས་ཕྱི་རོལ་དུ་མིད་བྱུང། གནས་སུ་མི་བགྱེར་ལྷ་དང་བདག་མཆོད་ལ་སོགས་པའི་རྗེས་  
ལ་ལྷག་མ་དཀྱིལ་འཁོར་སའི་འོག་ཏུ་རིན་པོ་ཆེས་ཁ་བཅད་ལ་སྦ་བར་བྱའོ། །དོན་དེ་ལྟར་བྱས་ན། སངས་རྒྱས་དང་བྱང་ཆུབ་སེམས་དཔའི་སྲས་སུ་སྐྱེའོ། །དེ་ལྟར་མ་  
བྱས་ན། དམྱལ་བར་ལྟུང་བར་འགྱུར་རོ། །དེ་ནས་བཅོམ་ལྡན་འདས་ཀྱིས་ཕྲ་མེན་མའི་སྒྲུབ་པ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ། །དཀྱིལ་  
འཁོར་འདོམ་གང་གྲུ་བཞི་ལ་དབུས་སུ་གཽ་རི། དེའི་ཕྱི་རིམ་པདྨ་འདབ་མ་བརྒྱད་ལ་ཤར་དུ་སྟག་གི་མགོ་ཅན། ལྷོ་རུ་གཡག་གི་མགོ་ཅན། ནུབ་ཏུ་སེངྒེའི་མགོ་ཅན། བྱང་དུ་གཟིག་གི་  
མགོ་ཅན། ཤར་ལྷོར་ཕ་བང་གི་མགོ་ཅན། ལྷོ་ནུབ་ཏུ་པུ་ཤུད་ཀྱི་མགོ་ཅན། ནུབ་བྱང་དུ་སྲིན་བྱའི་མགོ་ཅན། བྱང་ཤར་དུ་སྐྱ་གའི་མགོ་ཅན། སྒོ་པ་བཞི་དགོད་  
  
  
༄༅། །དཀྱིལ་འཁོར་འདོམ་གང་གྲུ་བཞི་ལ་དབུས་སུ་ཙཽ་རི། དེའི་ཕྱི་རིམ་པདྨ་འདབ་མ་བཞི་ལ་ཤར་དུ་སྨིགས་བུའི་མགོ་ཅན། ལྷོར་བྱ་  
རྒོད་ཀྱི་མགོ་ཅན། ནུབ་ཏུ་ཤ་བའི་མགོ་ཅན། བྱང་དུ་ཁུ་བྱུག་གི་མགོ་ཅན། མཚམས་བཞིར་ཕ་ཝང་གི་མགོ་ཅན། ཁྲ་མགོ་ཅན་དང་བྱན་ལག་གི་མགོ་  
ཅན་དང། ཕོ་རོག་གི་མགོ་ཅན་རྣམས་སོ། །སྒོ་བ་བཞི་དགོད་དོ་།དཀྱིལ་འཁོར་འདོམ་གང་གྲུ་བཞི་ལ་དབུས་སུ་པྲ་མོ་ཧ། དེའི་ཕྱི་རིམ་འཁོར་ལོའི་རྩིབས་  
བཞི་ལ་ཤར་དུ་འུག་པའི་མགོ་ཅན་དང། ལྷོར་སྤྱང་ཀིའི་མགོ་ཅན་དང། ནུབ་ཏུ་སྦྲུལ་གྱི་མགོ་ཅན་དང། བྱང་དུ་གཟིག་གི་མགོ་ཅན་མཚམས་བཞིར་སྲེ་མོང་  
མགོ་ཅན། དྲེད་མགོ་ཅན་དང། སྡིག་པའི་མགོ་ཅན་དང། ཝའི་མགོ་ཅན་རྣམས་སོ། །སྒོ་བ་བཞི་དགོད་དོ། །དཀྱིལ་འཁོར་འདོམ་གང་གྲུ་བཞི་ལ་དབུས་སུ་བེ་ཏཱ་  
ལི༑ པདྨ་འདབ་མ་བཅུ་དྲུག་ལ་ཡེ་ཤེས་ཀྱི་ཁྲོ་མོ་བཅུ་དྲུག་དགོད་དོ། །མཚམས་བཞིར་ཡེ་ཤེས་ཀྱི་ཁྲོ་མོ་བཞི་དགོད། དཀྱིལ་འཁོར་འདོམ་གང་གྲུ་བཞིར་  
ལ་དབུས་སུ་པུཀྐ་སི། དེའི་ཕྱི་རིམ་པདྨ་འདབ་མ་བཞི་ལ་ཤར་དུ་རྟའི་མགོ་ཅན། ལྷོར་ནམ་མཁའ་ལྡིང་གི་མགོ་ཅན། ནུབ་ཏུ་ཁྱིའི་མགོ་ཅན། བྱང་དུ་  
  
  
མཚམས་བཞིར་ཡང་སྤྲུལ་བཞི་དགོད་དོ་།དེའི་ཕྱི་རིམ་སྒོ་བ་བཞི་དགོད་དོ། །དཀྱིལ་འཁོར་འདོམ་གང་གྲུ་བཞི་ལ་དབུས་སུ་གྷསྨ་རི། དེའི་ཕྱི་  
རིམ་པདྨ་འདབ་མ་བཞི་ལ་ཤར་དུ་རྡོ་རྗེ་དབྱིངས་ཕྱུག་མ། ལྷོར་རིན་ཆེན་དབྱིངས་ཕྱུག་མ། ནུབ་ཏུ་པདྨ་དབྱིངས་ཕྱུག་མ། བྱང་དུ་ལས་ཀྱི་དབྱིངས་ཕྱུག་མ། ནུབ་ཏུ་ཁྱིའི་  
མགོ་ཅན། མཚམས་བཞིར་ཕག་གི་མགོ་ཅན་མ། བྱི་ལའི་མགོ་ཅན། ཆུ་སྲིན་གྱི་མགོ་ཅན། རའི་མགོ་ཅན་རྣམས་སོ། །སྒོ་བ་བཞི་དགོད་དོ་།དཀྱིལ་འཁོར་འདོམ་  
གང་གྲུ་བཞི་ལ་དབུས་སུ་སྨ་ཤ་ནི། དེའི་ཕྱི་རིམ་པདྨ་འདབ་བརྒྱད་ལ་ཤར་དུ་སྟི་རའི་གནས་ཉུལ་མ། ལྷོར་རྡོ་རྗེ་ཕུང་ཉུལ་མ། ནུབ་ཏུ་མཆོད་པའི་ཚོགས་ཉུལ་མ། བྱང་  
དུ་དེ་བྱིའི་སྦྱོར་ཉུལ་མ། ཤར་ལྷོར་དམ་ཚིག་རྗེས་གཅོང་མ། ལྷོ་ནུབ་ཏུ་ཕྱི་ནང་གི་མཚམས་ཉུལ་མ། དུར་ཁྲོད་གནས་ཕྱུག་མའི་ལྷག་ཉུལ་མ། དེའི་མཚམས་བཞིར་  
རྡོ་རྗེ་སྒྲོལ་ཉུལ་མ། བསྙེན་པའི་མཚམས་ཉུལ་མ། དགོངས་པའི་དོན་ཉུལ་མ། དུར་ཁྲོད་གནས་ཉུལ་མ་དགོད་དོ། དཀྱིལ་འཁོར་འདོམ་གང་གྲུ་བཞི་ལ་དབུས་སུ་  
ཙཎྜ་ལི། པདྨ་འདབ་མ་བཞི་ལ་ཤར་དུ་རྡོ་རྗེ་སྡེར་མོ། །ལྷོར་རྡོ་རྗེ་གཏུམ་མོ། །ནུབ་ཏུ་དུར་ཁྲོད་བདག་མོ། །བྱང་དུ་རྡོ་རྗེ་སྒྲོལ་མ། དེའི་མཚམས་བཞིར་རྡོ་རྗེ་ཏིབ་ཏིབ་  
  
  
༄༅། །དང། རྡོ་རྗེ་ཏེག་ཏེག་དང། རྡོ་རྗེ་འཛིན་མ་དང། རྡོ་རྗེ་ཡིད་གཡོ་མ་དང། སྒོ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་  
སུ་སིདྷ་མུ་ཁ། པདྨ་འདབ་མ་བརྒྱད་ལ་ཆུ་སྲིན་གྱི་ལུས་ལ་སེངྒེའི་མགོ་ཅན་བརྒྱད་ཀྱིས་བསྐོར། སྒོ་བ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་སུ་  
བྱཱ་གྷྲྀ་མུ་ཁ། པདྨ་འདབ་མ་བརྒྱད་ལ་ཀངྐའི་ལུས་ལ་སྟག་གི་མགོ་ཅན་བརྒྱད་ཀྱིས་བསྐོར། སྒོ་བ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་སུ་སྲི་  
ལ་མུ་ཁ༑ པདྨ་འདབ་མ་བརྒྱད་ལ་སེངྒེའི་ལུས་ལ་ཝའི་མགོ་ཅན་བརྒྱད་ཀྱིས་བསྐོར། སྒོ་བ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་སུ་ཤྭ་ན་མུ་  
ཁ༑ པདྨ་འདབ་མ་བརྒྱད་ལ་ཕོ་རོག་གི་ལུས་ལ་ཁྱིའི་མགོ་ཅན་བརྒྱད་ཀྱིས་བསྐོར། སྒོ་བ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་སུ་ཀྲྀ་དྷ་མུ་ཁ་  
པདྨ་འདབ་མ་བརྒྱད་ལ་ཀངྐའི་ལུས་ལ་བྱ་རྒོད་ཀྱི་མགོ་ཅན་བརྒྱད་ཀྱིས་བསྐོར། སྒོ་བ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་སུ་ཀངྐ་མུ་ཁ། པདྨ་  
འདབ་མ་བརྒྱད་ལ་སྤྱང་ཀིའི་ལུས་ལ་ཀངྐའི་མགོ་ཅན་བརྒྱད་ཀྱིས་བསྐོར། སྒོ་བ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་སུ་ཀངྐ་མུ་ཁ། པདྨ་  
  
  
ཀྱིས་བསྐོར། སྒོ་བ་བཞི་དགོད། དཀྱིལ་འཁོར་འདོམ་གང་གྲུ་བཞི་ལ་དབུས་སུ་ཨུ་ལུ་མུ་ཁ། པདྨ་འདབ་  
མ་བརྒྱད་པ་ལ་ཕོ་རོག་གི་ལུས་ལ་འུག་པའི་མགོ་བཏགས་པ་བརྒྱད་ཀྱིས་བསྐོར། སྒོ་བ་བཞི་དགོད། དེ་ནས་བཅོམ་ལྡན་འདས་ཕྲ་མེན་མའི་ཏིང་ངེ་འཛིན་དུ་ཞུགས་ནས་  
འགྲོ་བ་རྣམས་ཀྱི་དོན་མཛད་དོ། །བཅོམ་ལྡན་འདས་དཔལ་ཀུན་ཏུ་བཟང་པོ་རྡོ་རྗེ་སེམས་དཔའ་ཧེ་རུ་ཀ་རོལ་པ་ལས། ཕྲ་མེན་མ་སྒྲུབ་པའི་ལེའུ་སྟེ་བཅོ་ལྔ་པའོ།། །།  
དེ་ནས་བཅོམ་ལྡན་འདས་ཀྱིས་སྐུ་དང་གསུང་དང་ཐུགས་དངོས་གྲུབ་ཀྱི་ཏིང་ངེ་འཛིན་དུ་ཞུགས་ཏེ། ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་འདི་ཕྱུང་ངོ། །སྐུ་དང་གསུང་དང་  
ཐུགས་ལས་སྤྲུལ་པའི་ཧེ་རུ་ཀ་ཆོས་དབྱིངས་དོན་དམ་རིག་པའི་དབྱིངས་ན་བཞུགས། །ཕྱག་རྒྱ་ཡུམ་གྱི་མཁའ་ལ་བཞུགས་ནས་ཀྱང་།སྐུ་གསུང་ཐུགས་ཀྱི་དངོས་གྲུབ་  
བདག་ལ་སྩོལ། །ཡེ་ཤེས་ཁྲོ་རྒྱལ་སྤྲུལ་པ་མང་པོ་འཕྲོ། །ཕྱག་མཚན་སྣ་ཚོགས་འགྲོ་དོན་མང་པོར་མཛད། །ལས་བྱེད་མཁའ་འགྲོ་ཆོས་དབྱིངས་སྐུ་ལ་འཁྲིལ། །ཡེ་  
ཤེས་ཁྲོ་རྒྱལ་དངོས་གྲུབ་བདག་ལ་སྩོལ། །ཕྲ་མེན་ཟ་བྱེད་མཆེ་གཤོག་འབར་བའི་ཚོགས། །དབང་ཕྱུག་འཇུག་བྱེད་ཡིད་འཕྲོག་ནུ་མ་ཅན། །རྡོ་རྗེ་མཆུ་ཅན་སྡེར་ཆེན་  
  
  
༄༅། །གཤོག་པ་ཅན། །ཕྲ་མེན་ཟ་བྱེད་ཆེན་པོ་དངོས་གྲུབ་བདག་ལ་སྩོལ། །རྡོ་རྗེ་ཡང་སྤྲུལ་ཆེན་པོ་ཆོས་དབྱིངས་མཁའ་ལ་ཤར་།མཚོན་  
ཐོགས་སྤྲུལ་པ་སྣ་ཚོགས་འགྲོ་དོན་མཛད། །རྟག་ཏུ་དོན་མཛད་ཐུགས་རྗེ་ཤུགས་ལས་བྱུང། །ཕྲ་མེན་ཡང་སྤྲུལ་ཆེན་པོ་དངོས་གྲུབ་སྩོལ། །སྨོན་ལམ་གྲུབ་པ་  
འགག་པ་མེད་པའི་ཆོས་ཉིད་ཅན། །འགྲོ་བའི་དོན་སྒྲུབ་རབ་ཏུ་བརྩོན་པ་མཐའ་ཡས་པ། །སེམས་ཅན་རྣམས་ལ་དངོས་གྲུབ་མཆོག་རྣམས་ངེས་པར་སྩོལ། །  
ཡེ་ཤེས་ཆོས་དབྱིངས་སྐད་ཚོགས་ཟླ་ཉིའི་ཞལ། །ལས་མཛད་ཡེ་ཤེས་ནན་ཏན་དོན་ལ་ཞུགས། །རྒྱུ་འབྲས་གཉིས་ཀྱིས་འགྲོ་བའི་དོན་མཛད་པ། །སྒོ་བ་ཡབ་  
ཡུམ་དངོས་གྲུབ་སྩལ་དུ་གསོལ། །རྡོ་རྗེ་མཁའ་འགྲོ་དབྱིངས་ཀྱི་ཡེ་ཤེས་ཡུམ། །ལས་བྱེད་མ་མོ་ཀུན་ལ་དབང་མཛད་མ། །ཕྱག་བརྙན་སྤྲུལ་བ་སྣ་ཚོགས་འགྲོ་  
དོན་མཛད། །རྡོ་རྗེ་མཁའ་འགྲོའི་དངོས་གྲུབ་བདག་ལ་སྩོལ། །རྡོ་རྗེ་གཤོགས་པ་ཐོགས་པ་ཡིད་འཕྲོག་མ། །རྡོ་རྗེ་སྡེར་མོ་ཕྱོགས་བཅུར་སྤྲུལ་པ་འཕྲོ། །རྡོ་རྗེ་ལས་བྱེད་  
མ་མོ་བརྒྱ་ཡང་འགྱེད། །དབང་ཕྱུག་ཕོ་ཉའི་དངོས་གྲུབ་བདག་ལ་སྩོལ། །མི་མཉམ་པ་ཡི་ལྷ་ཁྱོད་རྟག་ཏུ་ནི། །ཐུགས་རྗེའི་སྤྱན་གྱིས་གཟིགས་ཤིང་འགྲོ་བའི་དཔལ། །  
  
  
།བདག་ཅག་ལས་ཀྱི་འབྲས་བུ་མཆིས་པར་མཛོད། །དེ་ནས་བཅོམ་ལྡན་འདས་ལ་འཁོར་རྣམས་འདུས་ནས་གསོལ་པ། སྔོན་  
ཆེ་ཡེ་ཤེས་བརྙེས་པའི་ལྷ། །དེ་ཡི་འཁོར་དུ་གཏོགས་པ་མ་དང་མཁའ་འགྲོ་མ། །རྩེ་གཅིག་བསྙེན་ཀྱང་ཡེ་ཤེས་ལྷ་དང་ཕྲ་མེན་ཁྱོད་བསྙེན་བསྙེན། །བསྙེན་པའི་དུས་ན་  
རྒྱང་མ་རིང། །སྒྲུབ་པའི་དུས་ན་མཐུ་མ་ཆུང། །ཡང་བསྙེན་ནི་ཡང་ཡང་བསྙེན་ན། །དཔལ་ཆེན་ཕྲ་མེན་ཁྱེད་ལྟར་མ་ལགས་ཀྱི་།ལངྐའི་ཚོགས་ཀྱི་སྲིན་མོ་ཡང། །  
ཕ་བས་བྱམས་ཤིང་ཁུ་བས་གདུང། །ཡང་བསྒྲུབས་པ་ནི་ཡང་བསྒྲུབས་ན། །ལངྐའི་ཚོགས་ཀྱི་སྲིན་མོ་ཡང། །མ་བས་བྱམས་ཤིང་སྲིང་བས་གདུང། །གདུངས་  
པས་མཆི་མའི་ཚུལ་དུ་དཀུ། །ཡེ་ཤེས་ལྷ་ཡི་ཐུགས་ཀྱིས་བཟོད་ལགས་སམ། །དངོས་གྲུབ་སྐལ་དང་ལྡན་པར་མི་དམིགས་ཀྱང། །སྔོན་གྱི་ཐུགས་དམ་དབང་གིས་  
དངོས་གྲུབ་སྩོལ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་སྐུ་གསུང་ཐུགས་ཀྱི་སྤྲུལ་པའི་དངོས་གྲུབ་འཁོར་རྣམས་ལ་སྩལ་ཏོ། །འཁོར་རྣམས་ཀྱིས་  
ཀྱང་རྡོ་རྗེ་ཆོས་ཀྱི་སྡུད་པ་པོ་དངོས་གྲུབ་སྩལ་ཏོ། །བཅོམ་ལྡན་འདས་ཧེ་རུ་ཀ་རོལ་པ་ལས། སྐུ་གསུང་ཐུགས་ཀྱི་སྤྲུལ་པའི་དངོས་གྲུབ་དབྱིག་སྒྲུབ་པའི་ལེའུ་སྟེ་བཅུ་  
  
  
༄༅། །དྲུག་པའོ།། །།དེ་ནས་བཅོམ་ལྡན་འདས་ཀྱིས་བཀའི་དམ་པའི་དོན་གྱི་གསང་བ་ཟབ་མོ་འདི་ཉིད་ཀྱི་སྐུ་དང་གསུང་དང་  
ཐུགས་རྡོ་རྗེ་ལས་ཕྱུང་ནས་སྤྲུལ་པ་ལྕམ་དྲལ་འདི་མགོ་མཇུག་གི་དོན་རྒྱུ་དང་འབྲས་བུ་གཉིས། །དབྱིངས་དང་ཡེ་ཤེས་གཉིས། ཐབས་དང་ཤེས་རབ་གཉིས་  
ཀུན་རྫོབ་དང་དོན་དམ་གཉིས། མདོར་བསྡུས་ན་དོན་དམ་ལ་ལྷུན་གྱིས་གྲུབ་པའི་བྱང་ཆུབ་སེམས་སུ་བསྡུའོ། །རྒྱུད་འདི་མགོ་མཇུག་གི་དོན་དཔལ་ཀུན་ཏུ་  
བཟང་པོར་འདུས་སོ། །ཀུན་ཏུ་བཟང་པོ་སྐུ་མི་ཟད་རྒྱན་གྱི་འཁོར་ལོ་དང། གསུང་མི་ཟད་རྒྱན་གྱི་འཁོར་ལོ་དང། ཐུགས་མི་ཟད་རྒྱན་གྱི་འཁོར་ལོ་དང། སྐུ་  
གསུང་ཐུགས་བདེ་བ་ཆེན་པོ་ཡེ་ཤེས་ཀྱི་དཀྱིལ་འཁོར་ཉིད་གང་བྱང་ཆུབ་ཀྱི་སེམས་ཀྱང་འདུས་སོ། །བཅོམ་ལྡན་འདས་བྱང་ཆུབ་སེམས་དཔའི་ཀུན་ཏུ་བཟང་  
པོར་འདུས་པའི་དོན་ནི། བཅོམ་ལྡན་འདས་ཀྱིས་སྡུད་པ་པོ་རྡོ་རྗེ་ཆོས་ལ་གཏད་དོ། །སྐུ་གསུང་ཐུགས་ཀྱི་དོན་གསང་བ་ཟབ་མོ་འདི་རྡོ་རྗེ་ཆོས་ཀྱི་སྡུད་པ་པོ་  
ལ་གཏད་དོ། །དེ་ནས་བཅོམ་ལྡན་འདས་ལ་རྡོ་རྗེ་ཆོས་ཀྱི་སྡུད་པ་པོས་ལུས་ངག་ཡིད་གསུམ་རྗེས་སུ་ཡི་རང་སྐྱེས་ཏེ་བཅོམ་ལྡན་འདས་ལ་བསྟོད་པ། ཀུན་གཞི་  
  
  
།ཟབ་ཅིང་གཏིང་དཔག་དཀའ་བ་རྒྱལ་བའི་སྐུ་བཞུགས་སོ། །སྤྲུལ་པ་མང་པོས་འགྲོ་དོན་རྫོགས་པར་མཛད། །དཔལ་ཆེན་  
ཀུན་བཟང་ཁྱོད་ལ་ཕྱག་འཚལ་ལོ། །ཡེ་ཤེས་ཁྲོ་བོ་ཆོས་ཉིད་དབྱིངས་ན་བཞུགས། །སྤྲུལ་པའི་ཁྲོ་བོས་ལས་རྣམས་རྫོགས་པར་མཛད། །ཕྲ་མེན་ཡང་སྤྲུལ་ཡེ་  
ཤེས་དབྱིངས་སུ་འཁྱིལ། །ཁྲོ་བོ་འཁོར་མོའི་ཚོགས་ལ་ཕྱག་འཚལ་ལོ། །སྐུ་གསུང་དངོས་གྲུབ་ཡ་མཚན་ཆོ་འཕྲུལ་ཅན། །སྐུ་གསུང་ཐུགས་ལ་སྤྲུལ་པ་མང་པོ་འཕྲོ།།  
མཁའ་འགྲོ་ཟ་བྱེད་ཕྲ་མེན་ཕོ་ཉ་མ། །མགྱོགས་པའི་ཚོགས་ལ་ཕྱག་འཚལ་ལོ། །ལས་རྣམས་དྲག་ཤུལ་མཛད་པའི་ཁྲོ་རྒྱལ་སྐུ་།དེ་བཞིན་གཤེགས་པའི་མན་  
ངག་གསང་ཆེན་རྣམས། །ཀླུང་ནས་གྲོལ་བར་མཛད་པ་ཡེ་ཤེས་ཡུམ་།སྒོ་བ་སྒོ་མའི་ཚོགས་ལ་ཕྱག་འཚལ་ལོ། །དེ་ནས་བཅོམ་ལྡན་འདས་ཀྱིས་འཁོར་རྣམས་  
རྗེས་སུ་ཡི་རང་སྟེ་ལེགས་སོ། །ལེགས་སོ་ཞེས་བྱ་བ་བྱིན་ཏེ་བཀའ་དམ་པ་གསང་བ་ཟབ་མོའི་ཏནྟྲ་འདི་སྡུད་པ་པོ་རྡོ་རྗེ་ཆོས་ལ་གཏད་དོ། །དེ་ནས་སྡུད་པ་པོ་རྡོ་རྗེ་ཆོས་  
ཀྱིས་བཅོམ་ལྡན་འདས་དཔལ་ཀུན་ཏུ་བཟང་པོ་ཧེ་རུ་ཀ་འཁོར་དང་བཅས་པ་རྣམས་ལ་སྐུ་གསུང་ཐུགས་ཀྱི་བཤགས་པ་ཕུལ་ལོ། །འདོད་ཆགས་ཞེ་སྡང་གཏི་མུག་དབང་  
  
  
༄༅། །དུ་གྱུར་པས་ན། །ལུས་ངག་སེམས་ཀྱིས་སྡིག་བགྱིས་མཐོལ་ཞིང་བཤགས། །ཐེག་པ་དམན་པའི་དབང་དུ་གྱུར་པས་ན། །ཐབས་ཆེན་  
སྤྱད་དང་མ་སྤྱད་མཐོལ་ཞིང་བཤགས། །མ་རིག་ལོག་པའི་དབང་དུ་གྱུར་པས་ན། །ཡང་དག་དོན་མ་རྟོགས་པ་མཐོལ་ཞིང་བཤགས་།སྙིང་རྗེ་ཆུང་ཞིང་ཞེ་  
སྡང་དབང་དུ་གྱུར་པས་ན། །འགྲོ་བའི་དོན་མ་བགྱིས་པ་མཐོལ་ཞིང་བཤགས། །ལེ་ལོ་གཉིད་ཀྱི་དབང་དུ་གྱུར་པས་ན། །སྒོམ་དང་སྒྲུབ་ལ་གཡེལ་བ་མཐོལ་  
ཞིང་བཤགས། །སེར་སྣ་འཇུར་བགེགས་དབང་དུ་གྱུར་པས་ན། །མཆོད་པ་ལོ་ཟླ་འདས་པ་མཐོལ་ཞིང་བཤགས། །ང་རྒྱལ་ཁེངས་སེམས་དབང་དུ་བསྡུས་  
པས་ན༑ ༑སློབ་དཔོན་སྐུ་མ་མཉེས་པ་མཐོལ་ཞིང་བཤགས། །རྩེ་གདུང་ཆུང་བའི་དབང་དུ་གྱུར་པས་ན། །གྲོགས་མཆེད་ཐུགས་དང་འགལ་བ་མཐོལ་ཞིང་  
བཤགས། །ཟ་རོགས་ངན་པའི་དབང་དུ་གྱུར་པས་ན། །ཕུད་དང་ལྷག་མར་གྱུར་པ་མཐོལ་ཞིང་བཤགས། །ཕུད་དང་ལྷག་མ་ཉམས་པའི་སྐྱོན་དབང་གིས།།  
ཕུད་ཉུལ་ཐུགས་དང་འགལ་བ་མཐོལ་ཞིང་བཤགས། །ཕུད་ཉུལ་ཐུགས་དང་འགལ་བའི་སྐྱོན་དབང་གིས། །མཁའ་འགྲོ་བཀའ་ཆད་གནས་སུ་གྱུར་པ་མཐོལ་  
  
  
།སྒྲོལ་བའི་དུས་སུ་སྙིང་རྗེ་ཆུང་བ་ཡིས་།སེམས་ཅན་གནས་མ་སྟོབ་བ་མཐོལ་ཞིང་བཤགས། །ཉོན་མོངས་གནས་མ་སྟོབས་པའི་སྐྱོན་དབང་གིས། །  
ཡུན་གྱི་སྒྲིབ་པར་གྱུར་པ་མཐོལ་ཞིང་བཤགས། །སྦྱོར་བའི་དུས་སུ་ཏིང་འཛིན་མ་གསལ་བས། །གཟུངས་མ་ཐུགས་དང་འགལ་བའི་སྐྱོན་དབང་གིས། །ཆགས་ཤིང་  
འཁོར་བའི་གནས་སུ་མཐོལ་ཞིང་བཤགས། །བཤགས་ནས་སྐུ་གསུང་ཐུགས་ཀྱི་དངོས་གྲུབ་སྩོལ། །དེ་སྐད་ཅེས་བཟོད་པ་ཕུལ་ནས་བཅོམ་ལྡན་འདས་ཀྱིས་  
ཀྱང་ཚངས་པ་གནང་སྟེ་བཀའ་དམ་པ་འདི་ཡང་ནས་ཡང་དུ་རྡོ་རྗེ་ཆོས་ཀྱི་སྡུད་པ་པོ་ལ་གཏད་དོ། །དེ་ནས་རྡོ་རྗེ་ཆོས་ཀྱི་བཀའ་དམ་པ་འདི་མ་ཆགས་པའི་དབང་གིས་བཀའ་  
བཞིན་བྱས་སོ། །དེ་ནས་འཁོར་དེ་དག་ཐལ་མོ་སྦྱར་ནས་རྗེས་སུ་ཡི་རང་ངོ། །དེ་ནས་བཅོམ་ལྡན་འདས་ཀྱིས་གསུང་པ་ལ་མངོན་པར་བསྟོད་དོ། །བཅོམ་ལྡན་  
འདས་ཧེ་རུ་ཀ་རོལ་པ་ལས། ཡོངས་སུ་གཏད་པའི་ལེའུ་སྟེ་བཅུ་བདུན་པའོ།། །།དེ་ནས་བྱང་ཆུབ་སེམས་དཔའ་དེ་དག་དང། ལྷ་དང། ཀླུ་དང། ལྷ་མ་  
ཡིན་དུ་བཅས་པའི་འཇིག་རྟེན་ཡི་རངས་ཏེ་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །གསང་བའི་སྙིང་པོ་ཟབ་མོ་མཆོག་དཔལ་སྙིང་རྗེ་རོལ་  
  
  
༄༅། །པའི་རྒྱུད་རྫོགས་སོ།། །།རྒྱ་གར་གྱི་ལོ་ཙཱ་བ་མཁས་པར་ལོབས་པ་བལ་པོ་ཤྲི་ཀཱིརྟིས་གཏན་ལ་ཕབ་སྟེ་སྐད་གསར་པས་  
བསྒྱུར་ནས་སོག་པོ་མཆོག་གི་སྙིང་པོ་དང། ཨན་བཀྲ་ཤིས་དང་བལ་པོ་བཟང་བཀྲ་ཤིས་རྒྱ་མཚོས་ཡོན་བདག་བགྱིས་ནས་མང་ཡུལ་བྱམས་སྤྲིན་གྱི་གཙུག་  
ལག་ཁང་གི་ཡ་ཐོག་གི་དབུ་རྩེར་ཤིན་ཏུ་གསང་སྟེ་སྐད་གསལ་བར་བསྒྱུར་རོ། །  
