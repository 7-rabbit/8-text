  
༄༅། །ག་ནམ་མཁའི་མདོག་ཞལ་གཅིག་པ་ལ་ཕྱག་བཞི་སྟེ་།པདྨའི་སྡོང་པོ་བདུད་རྩིའི་སྣོད། །རྡོ་རྗེ་ཁཊཱཾ་ཞགས་པ་ཐོགས། །རིན་ཆེན་ཕྲེང་  
བའི་རྒྱན་གྱིས་ཀླུབས། །ཁྱོད་བཞད་འཇིགས་མདངས་ཚུལ་འཛིན་ཅིང་།བརྐྱང་བསྐུམ་ཞིང་མཆོག་ཉི་མའི་དཀྱིལ། །གཡང་གཞི་ཉི་མའི་ཕྲེང་བས་བརྒྱན། །  
ཨོཾ་པདྨ་མ་ཧཱ་ཀྲོ་དྷཱི་ཤྭ་རི་ཧཱུཾ་ཕཊ། དཔལ་གྱི་ལྷ་མོ་མཆོག་ཉིད་དང། །ཨོཾ་དང་སྤྲུལ་ཏེ་ཕྱོགས་ངང་མཚམས། །པདྨའི་གདན་ལ་ཞིང་གིས་མཚན། །བརྐྱང་བསྐུམ་སྐུ་  
མདོག་སྔོན་མོའི་ཚོགས། །ཕྱག་ན་གྲི་གུག་ཐོད་པ་ཁྲག་འབར་བའི་ཆ་ལུགས་སྐྲ་འབར་མ། །ཕྱི་རོལ་སྤྲུལ་པའི་ཚོགས་བཅས་པས། །དུར་ཁྲོད་ཆེན་པོའི་གནས་  
སུ་རོལ༑ ༑རྡོ་རྗེ་རིན་ཆེན་པདྨོ་དང། །ལས་དང་སྒྱུ་འཕྲུལ་མཁའ་ལ་བཞད། །སྣ་ཚོགས་སྒྱུ་མ་བཞིན་རྒྱས་སྤྱན། །ཁ་དོག་ཕྱོགས་མཚམས་ཇི་ལྟ་བུ། །གསལ་  
ཞིང་མུན་པའི་རྡུལ་གྱིས་གོས། །ཞིང་གི་དབྱུག་པ་རྩེ་གསུམ་དང་།གསེར་གྱི་མདའ་དང་རྡོ་རྗེ་དང། །ཆུ་སྲིན་རྒྱལ་མཚན་ཞགས་པ་དང། །ཞིང་ཆེན་རྡོ་རྗེ་རྩེ་དགུ་  
གདེངས། །གྲི་གུག་རྒྱུ་མའི་ཞགས་པ་སྡོམ། །རྡོ་རྗེ་གདེངས་པ་རྩེ་གསུམ་ཁྲག་ཞིང་ཆེན་ཁོག་ཕྱེས་སྙིང་འདྲེན་ཅིང། །དེ་བཞིན་རླུང་ཡབ་ཐོད་པ་འཆང། །ཨོཾ་བཛྲ་ཏ་ཀྲྀ་ཏ་  
  
  
ཨོཾ་བཛྲ་ཏ་ཏྲི་མེད་ར་ཧཱུཾ་ཕཊ། ཨོཾ་ཌཱ་ཀི་མད་ཀུམ་པ་ཡ་ཧཱུཾ་ཕཊ། ཨོཾ་ཌཱ་ཀི་ནཱི་ཏི་བྲེ་ཤ་ཧཱུཾ་ཕཊ། ཨོཾ་བཛྲ་ཌཱ་ཀི་པི་ལ་ས་ཧཱུཾ་ཕཊ། ཨོཾ་བཛྲ་ཌཱ་ཀི་དྲི་ཀུ་ཊ་མ་ལེ་  
ཧཱུཾ་ཕཊ། ཨོཾ་བཛྲ་ཌཱ་ཀི་ཛྭ་ལ་ཛྭ་ལ་ཧཱུཾ་ཕཊ། ཕྱི་རོལ་པདྨའི་འདབ་མ་ལས། །སེངྒེ་རྟ་དང་ལྕེ་སྤྱང་ཝ། །བྱ་རྒོད་ཀངྐ་བྱ་རོག་འུག་མགོ་བརྙན་མཆེ་གཤོག་ཆེན་མོ་བརྒྱད། །  
ཧཱུཾ་ལས་སྤུལ་ཏེ་མདོག་དམར་པོ། །ཕྱག་ན་གྲི་གུག་ཐོད་པ་ཁྲག་།རྡོ་རྗེ་རལ་གྲི་རྩེ་གསུམ་མདུང། །འཁོར་ལོ་དགྲ་སྟ་བེ་ཅོན་མདའ་།གཏུན་ཤིང་ཞིང་ཁོག་གཡང་གཞི་  
སྦྲུལ༑ ༑ན་ལེ་གཞོད་པ་རིན་ཆེན་ཁྱུང། །ཞལ་གདང་སོ་སོའི་ཕྱོགས་མདངས་བཞིན། །ཀུན་ཀྱང་ཁྲོ་བཅས་ཁྱམས་པར་གནས། །ཞིང་ལྤགས་གཡང་གཞི་ཐོད་ཕྲེང་སྦྲུལ། །  
ཁྲག་ཞག་ཐལ་བའི་ཚོམ་བུས་བརྒྱན། །མཁའ་འགྲོ་རིགས་བདུན་མ་སྲིང་སྤྲུལ་པའི་ཚོགས། །མཆེ་གཤོག་འབར་བ་ཕྱོགས་བཅུར་འཁྲུགས་།ཨོཾ་སེར་བ་ར་ན་ཧཱུཾ་ཕཊ་  
ཨོཾ་ནི་རཾ་ཏེ་ཤ་པ་མུ་ཁ་ཧཱུཾ་ཕཊ། ཨོཾ་ཀཾ་ན་མ་དུ་ན་ཧཱུཾ་ཕཊ། ཨོཾ་མུ་ཀ་ར་ན་ནཾ་ཧཱུཾ་ཕཊ། ཨོཾ་སཱུ་རྱ་ས་མོ་ཀ་ཧཱུཾ་ཕཊ། ཨོཾ་བཛྲ་སྣིག་ཤ་བྲུ་ཧཱུཾ་ཕཊ། ཨོཾ་ནི་ཤ་ཀུ་རྱ་ར་ན་ཧཱུཾ་  
ཕཊ༑ ཨོཾ་རི་ལཾ་སུ་བཀཤ་ཧཱུཾ་ཕཊ། མཁའ་འགྲོ་བཅུ་དྲུག་འདི་དག་ཀྱང། །འོད་འབར་གློག་གི་ཕྲེང་བ་ཅན། །འོད་ཀྱིས་རུ་ལུའི་སྒྲ་འབྱིན་ཅིང། །སྤྱན་མུར་ཁྲོ་གཉེར་མཆེ་བ་  
  
  
༄༅། །ཅན༑ ༑ཞལ་གཉིས་ཕྱག་བཞི་རོལ་པའི་སྟབས། །དབྱིངས་དང་ཤེས་རབ་རབ་རྟོགས་ལ། །སོ་སོའི་འཕྲིན་ལས་མཛད་པའི་ཕྱག་།ཞལ་དང་སྐུ་  
ནི་སོ་སོའི་མདོག་ཨོཾ་རུ་ཁུ་སཾ་ཏ་གུནྜེ་ཏ་ས་མོ་ར་ག་ཧཱུཾ་ཕཊ། སྙིང་པོའི་སྔགས་སོ། །ཨོཾ་བཛྲ་ཌཱ་ཀི་ཛ་ལ་ཤཾ་བ་ར་ཀུ་མཱ་ར་ཧཱུཾ་ཕཊ། ཉེ་བའོ། །ཨོཾ་ཌཱ་ཀི་ཧཱུཾ་སཾ་བ་ར་ཛཱ་ལི་མུ་  
ཁ་མ་མེ་ཧཱུཾ་ཕཊ། རྩ་བའི་སྔགས་སོ། །མཁའ་འགྲོ་མ་ཡི་དཀྱིལ་འཁོར་སྤྲོ་བའི་མཐུས། །དེ་དག་དྲན་པ་མེད་པར་བརྒྱལ། །སླར་ཉིད་རང་གི་འཁོར་དུ་བསྡུས། །དམ་ཚིག་  
དཀྱིལ་འཁོར་ཆེན་པོར་བཀོད། །དེ་ནས་མཁའ་འགྲོའི་ཚོགས་དང་བཅས་།གདུལ་བྱ་རྣམས་ཀྱི་གནས་དོར་ནས། །རྒྱལ་བའི་བསྟན་པ་གཟུང་བྱེད་ཅིང། །རྡོ་རྗེ་ཐེག་པ་སྦྱོར་  
བར་མཛད། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ལས། མཁའ་འགྲོ་མ་སྤྲུལ་པའི་ལེའུ་སྟེ་བཅུ་བཞི་  
པའོ༑༑ ༑༑དེ་ནས་བཅོམ་ལྡན་དགྱེས་པའི་གཙོ། །གར་གྱི་དབང་ཕྱུག་དེ་བཞིན་གཤེགས། །གཟི་ལྡན་ཡུམ་དང་ཞལ་སྦྱོར་ཞིང། །ཕྱོགས་བཅུའི་  
དཀྱིལ་འཁོར་སྤྲུལ་པའོ། །ཏིང་ངེ་འཛིན་ལ་སྙོམས་ཞུགས་ནས་།ཕྱོགས་ཀྱི་བགེགས་འདུལ་བྱེད་པའོ། །ཁམས་གསུམ་གནོན་པའི་དཀྱིལ་འཁོར་སྤྲུལ། །སངས་  
  
  
།རིན་ཆེན་འབར་བའི་ཁང་བཟང་ནི། །རིན་ཆེན་པདྨ་སེངྒེའི་གདན། །དྲི་མེད་ཉི་ཟླ་སྤྲས་པ་ལ། །དབུས་ཀྱི་ལྷ་མཆོག་ཆེན་པོ་ནི། །ཞབས་བརྒྱད་  
ཕྱག་ནི་བཅུ་དྲུག་དང། །དམར་སེར་ཉི་མའི་དཀྱིལ་འཁོར་བཞིན་།བགེགས་ལ་སོགས་པའི་ཚུལ་དང་ལྡན། །པདྨ་རྡོ་རྗེ་འཁོར་ལོ་གྲི་།ཐོད་པ་རིན་ཆེན་དགྲ་སྟ་རས། །ཡུམ་  
ཆེན་དབང་ཕྱུག་སྒེག་མོ་དང། །རྒྱན་ཚོགས་རིན་ཆེན་ཕྲེང་བ་ཅན། །དྲི་མེད་པདྨས་བཀླུབས་པའོ། །ཨོཾ་བ་ག་བ་ཏེ་རུ་ཀཾ་སྭཾ་བོ་ག་ཏ་ཡ་ཧཱུཾ་ཕཊ། མདུན་དུ་རྡོ་རྗེ་སེམས་དཔའ་ནི།།  
དཀར་སེར་རྡོ་རྗེ་དྲིལ་བུ་འཛིན། །གཡས་སུ་རིན་ཆེན་སེམས་དཔའ་སྟེ་།སེར་པོ་རིན་ཆེན་འཁོར་ལོ་ཐོགས། །རྒྱབ་ཏུ་པདྨོའི་སེམས་དཔའ་ཉིད། །དམར་སེར་རྩེ་གསུམ་བུམ་  
པ་ཐོགས། །གཡོན་དུ་ལས་ཀྱི་སེམས་དཔའ་སྟེ། །ལྗང་སེར་དྲིལ་བུ་ཏྲི་ཤཱུ་ལ། །ཨོཾ་བཛྲ་སཏྟ་ཧཱུཾ་ཕཊ། ཨོཾ་རཏྣ་སཏྟ་ཧཱུཾ་ཕཊ། ཨོཾ་པདྨ་སཏྟ་ཧཱུཾ་ཕཊ། ཨོཾ་ཀརྨ་སཏྟ་ཧཱུཾ་  
ཕཊ༑ འཁོར་ལོ་པདྨའི་རྩེ་མོ་ལ། །ཡུམ་དང་འཁྲིལ་པའི་ཚུལ་གྱིས་འཁོད། །ཕྱི་རོལ་པདྨའི་རིགས་བདུན་ལ། །བདེ་གཤེགས་ཡབ་ཡུམ་ཉིས་སྟོང་ཚོགས། །བདེ་གཤེགས་  
རྡོ་རྗེ་རིན་ཆེན་དང། །པདྨ་རྒྱ་གྲམ་སྣ་ཚོགས་མཁའ། །སྐུ་མདོག་པདྨ་རཱ་ག་དང། །ཨིནྡྲ་ལ་སོགས་རིམ་བདུན་ལ། །རལ་པ་རྩེ་མཛོད་བུམ་པ་ལ། །ལྕུག་མ་དྲིལ་བུ་གླེགས་བམ་  
  
  
༄༅། །དང༑ ༑ཆོས་ཀྱི་རྒྱལ་མཚན་ཕྲེང་བ་འཛིན། །ཀུན་ཀྱང་ཞལ་གསུམ་ཕྱག་དྲུག་པ། །རིན་ཆེན་རྒྱན་ཕྲེང་འོད་མདངས་ཅན་།ཕྱག་མཆན་གྲི་གུག་  
ཐོད་པ་དང། །པདྨའི་ཕྲེང་བ་རྩེ་གསུམ་བསྣམས། །ལྷག་པའི་ཕྱག་བཞི་འཛིན་པར་མཛད། །དང་པོ་རང་རྟགས་ཕྱག་རྒྱ་བསྣམས། །ཨོཾ་བཛྲ་དུ་ཀི་བི་ཤི་ཀ་དུ་ཀུཾ་དི་ཀཾ་མཾ་  
ཧྲི་སཾ་ག་ཏ་སྤྲུཾ་སྲ་མོ་ཏ་ཕཊ་སཱཧཱ། དེ་བཞིན་གཤེགས་པ་རྣམས་ཀྱིའོ། །ཨོཾ་བཛྲ་ས་མོ་ཡོ་ག་ཏ་ས་ར་ལ་སུ་ཧཱུཾ་ཕཊ་རིན་པོ་ཆེ་རྣམས་ཀྱིའོ། །ཨོཾ་པདྨ་བུཾ་སི་ཉི་ཧཾ་ཧེ་  
ཧེ་མཾ་བཾ་ཧཱུཾ་ཕཊ། པདྨའི་རིགས་རྣམས་ཀྱིའོ། །ཨོཾ་ཀརྨྨ་བྷྱོ་ཏྲུཾ་ཧཱུཾ་རཀྵ་མུརྱ་ས་ཧཱུཾ་ཕཊ། ལས་ཀྱི་རིགས་ཀྱིའོ། །ཨོཾ་བཛྲ་ཙཀྲ་བྲུཾ་སི་ཏི་ཡོ་གི་ཤྭ་རི་ཧཱུཾ་ཕཊ། འཁོར་ལོའི་  
རིགས་ཀྱིའོ། །དེ་ནས་དཀྱིལ་འཁོར་སྤྲུལ་པའི་ཚོགས། །ཕྱོགས་རྣམས་ཀུན་ཏུ་སྤྲོ་བྱས་པ། །རྡོ་རྗེ་རིགས་ཀྱི་ཕོ་ཉ་ཡིས། །ཕྱོགས་ཀྱི་རྒྱལ་པོའི་གདོན་རྣམས་འགུགས།།  
སྐྲག་ཤིང་བྱེད་ནས་དགྲ་འགུགས་ཤིང། །སོ་སོའི་རིགས་དབྱེར་འཁྲུག་པ་དག་རྡོ་རྗེ་གསང་བའི་སྔགས་ཀྱིས་གཟེར། །རང་གི་དམ་ཚིག་རྗེས་སུ་དྲན། །སྲོག་གི་སྙིང་པོ་  
དབུལ་བར་བྱ། །རྡོ་རྗེ་གསང་བའི་དམ་ཚིག་གིས། །དབང་བསྐུར་བྱིན་བརླབས་རྫོགས་བྱས་ནས། །དཀྱིལ་འཁོར་གསང་བའི་གནས་སུ་འཁོད་།གསང་བ་འཛིན་པའི་  
  
  
།རང་གི་ལུས་སུ་གནས་བྱས་ཏེ། །གཞལ་ཡས་ཁང་གི་རྒྱན་དུ་གཞུག་དེ་དག་གི་སྙིང་པོ་ནི། ཨོཾ་ས་མུ་ད་ར་ཛིན་ན་ག་སུ་ཏྲ་བྷ་བ་སི་ཏྲི་སྣི་ཤ་ཧཱུཾ་བྲུཾ་ཕཊ་  
ཞེས་པའོ། །སླར་གསོ་བའི་སྔགས་ནི། ཨོཾ་སུ་མུ་གེ་ཌཾ་སཾ་ཉ་ག་ཧེ་ཧེ་རུ་ཏུ་པ་ལ་ས་ཏཾ་ཛ་ཧཱུཾ་ཕཊ། ལྷ་རྣམས་ཀྱི་སྙིང་པོ་བསྡུས་པ་ནི། །ཨོཾ་སརྦ་ས་ཀ་ར་བྲུཾ་བགཤ་སཾ་མེ་བྲཾ་བུ་རཀྵ་  
ཧཱུཾ་ཞེས་པའོ། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ལས། ཁམས་གསུམ་གནོན་པའི་ལེའུ་སྟེ་བཅོ་  
ལྔ་པའོ།། །།དེ་ནས་བཅོམ་ལྡན་གར་དབང་སྐུ། །སངས་རྒྱས་ཐམས་ཅད་འདུས་མཛད་ནས། །ཁྲོ་བོའི་དཀྱིལ་འཁོར་སྤྲུལ་བྱས་ཏེ། །གནོད་སྦྱིན་གྲུལ་བུམ་  
འདུལ་བར་མཛད། །གཞལ་ཡས་གྲུ་གསུམ་མཐིང་ནག་ལ། །དབུས་སུ་འཁོར་ལོ་ཉི་མའི་གདན། །དཔལ་ཆེན་པདྨ་ཧེ་རུ་ཀ་དུར་ཁྲོད་ཆེན་པོའི་རྒྱན་གྱིས་བརྗིད། །ཞལ་  
གསུམ་པ་ལ་ཕྱག་དྲུག་སྟེ། །སྐུ་མདོག་པདྨ་རཱ་གའི་མདངས། །རྩེ་གསུམ་གཏུན་ཤིང་རལ་གྲི་དང། །པདྨ་ཞགས་པ་ཐོད་ལྔ་འཛིན་།གླང་ཆེན་ཀོ་བ་ཐོད་རློན་སྤྲུལ། །ཡུམ་  
དང་ཞལ་སྦྱོར་འཁྲིལ་པའི་ཚུལ། །ཐབས་དང་ཤེས་རབ་སྦྱོར་བ་ལས། །ཡི་གེ་ལས་སྤྲུལ་ཁྲོ་བའི་རྒྱན། །ཤར་དུ་རྣམ་རྒྱལ་མདོག་དཀར་སྔོ། །ཞལ་གསུམ་ཕྱག་དྲུག་རྡོ་རྗེ་  
  
  
༄༅། །དུང། །འཁོར་ལོ་རིན་ཆེན་པདྨ་དང། །རལ་གྲི་མེ་འོད་ཀྱིས་མཚན་པ། །ལྷོ་རུ་གཤིན་རྗེ་གཤེད་པོ་ནི། །སྔོན་གཞལ་གསུམ་ཕྱག་དྲུག་པ། །ཐོད་དབྱུག་  
རིན་ཆེན་ནེའུ་ལེ་དང། །རྩེ་གསུམ་མེ་དཔུང་ཐོད་ལྔ་འཛིན། །ནུབ་ཏུ་རྟ་མཆོག་ཁྲོ་བོའི་སྐུ། །ཞལ་གསུམ་ཕྱག་དྲུག་དམར་སྐྱའི་མདོག་འཁོར་ལོ་སྡིགས་མཛུབ་རྩེ་གསུམ་  
དང༑ །རལ་གྲི་ཐོད་པ་ཌཱ་མ་རུ། །བྱང་དུ་བདུད་རྩི་འཁྱིལ་པ་སྟེ། །ལྗང་སྔོ་ཞལ་གསུམ་ཕྱག་དྲུག་པ། །རྒྱ་གྲམ་གྲི་གུག་པདྨ་དང། །བེ་ཅོན་རྩེ་གསུམ་སེངྒེ་འཛིན། །ཤར་ལྷོར་  
དབྱུག་པ་སྔོན་པོ་ནི། །སྡོ་སྐྱ་ཞལ་གསུམ་ཕྱག་དྲུག་པ། །དབྱུག་པ་ཙཀྲ་པདྨ་དང། །རྔ་ཡབ་བནྡྷ་དྲིལ་བུ་འཛིན། །ལྷོ་ནུབ་མི་གཡོ་མགོན་པོ་ནི། །ཞལ་གསུམ་སེར་སྐྱ་ཕྱག་དྲུག་  
པ༑ ༑རིན་ཆེན་རལ་གྲི་གཏུན་ཤིང་འཛིན། །པདྨ་ཐོད་ཁྲག་མདུང་རྩེ་གསུམ། །ནུབ་བྱང་འདོད་པའི་རྒྱལ་པོ་ནི། །དམར་སྐྱ་ཞལ་གསུམ་ཕྱག་དྲུག་པ། །རྡོ་རྗེ་དབྱུག་པ་རིན་ཆེན་  
བུམ༑ ༑ཐོད་པ་བདུད་རྩི་སྙིང་འཛིན་པའོ། །བྱང་ཤར་སྟོབས་ཆེན་དུད་ཀའི་མདོག་ཞལ་གསུམ་ཕྱག་དྲུག་འཇིགས་པའི་མདངས། །རྡོ་རྗེ་རྩེ་གསུམ་བམ་ཆེན་ཁོག་སྣ་  
ཚོགས་རྡོ་རྗེ་བམ་ཆེན་ཁྲག་འཇིགས་པའི་ཆ་ལུགས་ཁྲོ་ཕྲེང་དང། །གྱད་ཀྱི་དོར་ཐབས་རོལ་པའི་སྟབས། །ཨོཾ་བཛྲ་ཀྲོ་དྷ་བི་ཛ་ཡ་ཧཱུཾ་ཕཊ། ཨོཾ་བཛྲ་ཀྲོ་དྷ་ཡ་མཱནྟ་ཀ་ཧཱུཾ་ཕཊ་  
  
  
ཨོཾ་བཛྲ་ཀྲོ་དྷ་ཨ་མྲྀ་ཏ་ཀུཎྜ་ལི་ཧཱུཾ་ཕཊ། ཨོཾ་བཛྲ་ཀྲོ་དྷ་ནཱི་ལ་དཎྜ་ཧཱུཾ་ཕཊ། ཨོཾ་བཛྲ་ཀྲོ་དྷ་ཨཱ་རྱེ་ཨ་ཙ་ལ་ཧཱུཾ་ཕཊ། ཨོཾ་བཛྲ་ཀྲོ་དྷ་ཊཀྐི་རཱ་ཛ་ཧཱུཾ་ཕཊ་  
ཨོཾ་བཛྲ་ཀྲོ་དྷ་མཧཱ་བ་ལ་ཧཱུཾ་ཕཊ། ཕྱོགས་སྐྱོ་ང་རྒྱལ་པོ་གནོད་སྦྱིན་དང། །གྲུལ་བུམ་ཚོགས་རྣམས་དབང་བསྡུས་ཏེ། །གསང་སྔགས་དྲག་པོས་བསྒྲལ་བྱས་ན། །སླར་  
གསོལ་ཡེ་ཤེས་ལྷུམས་སུ་གྱུར། །དཀྱིལ་འཁོར་གསང་བའི་དབང་བསྐུར་ཞིང། །དམ་ཚིག་ལ་གཞན་དཀྱིལ་འཁོར་ཚུལ། །ཀུན་གྱི་སྲོག་སྙིང་ཕུལ་བ་ནི། །དམ་ཚིག་  
ཆེན་པོས་བྱིན་བརླབས་མཛད། །སླར་ཡང་དམ་ཚིག་འཛིན་པའི་སྔགས། །འཁོར་རྣམས་ཀུན་ལ་སྦྱིན་པར་མཛད། །ཨོཾ་བཛྲ་ཀྲ་ཀ་ར་མུརྡ་སི་ན་བ་མུ་ཀ་ཧཱུཾ་ཕཊ། ཨོཾ་ཨཱ་ཧཱུཾ་བཛྲ་  
སུ་ཀ་ཏ་བྷ་མོ་ཏྲཾ་ཨ་ལ་ལ་ཧཱུཾ་ཕཊ། ལྷ་རྣམས་ཀུན་གྱི་དམ་ཚིག་ནི། །རྡོ་རྗེ་གསང་བ་གསུམ་ལས་བྱུང། །རྡོ་རྗེ་གནོད་སྦྱིན་དྲག་པོའི་སྐུ། །ཁམས་གསུམ་དུས་ཀྱི་དབང་བསྐུར་  
ནས༑ ༑འཁོར་བའི་ཆོས་ལས་རྒྱལ་བྱེད་ཅིང། །བྱང་ཆུབ་སེམས་ཀྱིས་དེ་ཉིད་གསལ། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་  
རོལ་པའི་རྒྱུད་ལས། ཁྲོ་བོ་འཕྲིན་ལས་རོལ་པའི་ལེའུ་སྟེ་བཅུ་དྲུག་པའོ།། །།དེ་ནས་བཅོམ་ལྡན་གར་དབང་སྐུས། །གཟི་བརྗིད་དགོད་པའི་བརྒྱན་བཀོད་ཅིང། །ལྷ་མིན་  
  
  
༄༅། །གྲོང་ཁྱེར་འདུལ་བའི་ཕྱིར། །ཡུམ་གྱི་དཀྱིལ་འཁོར་སྤྲུལ་པར་མཛད། །ཆོས་དབྱིངས་སྤྲུལ་པའི་གནས་བཟང་མཆོག་རྒྱལ་བའི་རང་བཞིན་རིན་ཆེན་  
སྤྲོས༑ ༑གྲུ་བཞི་ཁང་པ་སྒོ་དང་བཅས། །རྟ་བབས་ཀ་བ་བརྒྱད་ཀྱིས་མཛེས། །དབུས་ཀྱི་པདྨའི་གདན་བཞུགས་པ། །གཉིས་མེད་རོལ་པའི་ཡུམ་གྱི་སྐུ། །མདོག་དམར་རྒྱན་  
དུ་ཟངས་ཆེན་གཟུགས། །ཞལ་གཅིག་ཕྱག་བཞི་མཛེས་པའི་མདངས་།འཁོར་ལོ་དུང་ཁྲག་པདྨོ་དང། །རིན་ཆེན་འབར་བ་རྩེ་དགུ་འཛིན། །རིན་ཆེན་པདྨའི་ཕྲེང་བ་ཅན། །སྟོང་  
བཟང་ན་བཟའ་དཀྱིལ་བཟང་བཞུགས། །ཨོཾ་པདྨ་མུ་ཤ་ར་ས་མ་ཀ་ཏ་ཧཱུཾ་ཕཊ། ཤར་ལ་སོགས་པའི་ཕྱོགས་རྣམས་སུ། །པདྨ་དབྱིངས་ཕྱུག་གསལ་བ་མོ། །རིན་ཆེན་ཕྲེང་  
བ་གླུ་མ་ཆེ། །དཀར་དམར་སེར་དང་ལྗང་ཁུའི་མདོག་རྡོ་རྗེ་གསུམ་པ་པདྨོ་དྲ་བ་དང། །ན་ར་སི་ལའི་སྣོད་རིན་ཚོགས། །རང་གི་དཀྱིལ་འཁོར་མ་སྤྲོས་ཤིང། །སྣ་ཚོགས་  
པདྨའི་གདན་ལ་བཞུགས། །ཨོཾ་ཙུནྡྷེ་ཤྭ་རི་ཧཱུཾ་ཕཊ། ཨོཾ་ཥྞི་ཤ་བཛྲ་སཾ་བྲུཾ་ག་ཧཱུཾ་ཕཊ། ཨོཾ་བྱི་ཙུ་སྲ་ཏེ་ཧཱུཾ་ཕཊ་མཚམས་ཀྱི་པདྨའི་འདབ་མ་ལ། །དེ་བཞིན་བདེ་བ་སྐྱེད་བྱེད་ཡུམ་  
ཆེན་བཞི། །དྲ་བ་མོ་དང་གློག་འགྱུར་རྒྱན། །གཤོག་པ་ཅན་དང་འདོད་པའོ། །དཀར་སེར་དམར་སྐྱ་སྔོ་སངས་དང། །ལྗང་ཁུ་མདོག་ལེགས་ལ་བཞུགས་ནས། །རྡོ་རྗེ་རིན་  
  
  
།ཨུཏྤལ་ལྗང་ཁུ་ལེགས་མཛད་པའོ། །ཨོཾ་ནུ་ཏེ་ནོ་ཙ་ཀྲུ་ཧཱུཾ་ཕཊ། ཨོཾ་སཾ་བོ་ག་ཏ་སུ་ཧེ་བྱ་ཧཱུཾ་ཕཊ་ཨོཾ་མ་མ་ཀྲི་ཕྲུཾ་ཧེ་ཧེ་ཧཱུཾ་ཕཊ། ཨོཾ་ཏ་རེ་ག་ག་ན་ཨ་མ་ལ་ཧཱུཾ་ཕཊ། ཕྱོགས་  
རྣམས་ཀུན་ཏུ་མཁའ་ཁྱབ་པ། །ཏིལ་གང་བཞིན་དུ་གནས་གྱུར་པ། །མ་མོ་གཤིན་རྗེའི་ཚོགས་རྣམས་ཀུན། །འཁྲུག་རྔམ་རོད་རོད་པོར་གྱུར་ནས། །ཐུགས་རྗེ་ཅན་ལ་སྐྱབས་སུ་མཆི། །  
སྲོག་གི་སྙིང་པོ་འབུལ་བར་བྱེད། །དེ་ནས་དཀྱིལ་འཁོར་བསྡུས་བྱས་ཏེ། །རང་གི་གནས་སུ་དབང་བསྐུར་ཞིང། །དམ་ཚིག་དགའ་བའི་སྡོམ་པ་རྙེད། །བདེར་གཤེགས་ཡེ་ཤེས་  
གསལ་བར་འགྱུར། །ཀུན་གྱིས་མཐུན་པར་ཁས་བླངས་ཏེ། །དམ་ཚིག་སྲུང་ཞིང་རྣལ་འབྱོར་སྐྱོང། །ཨོཾ་མ་མ་རཀྟ་ས་པྲ་ཏི་ཨི་དཾ་ས་བུ་ཏ་ཕཊ། ཨོཾ་ཏྲཀཤ་ར་ལ་སི་བད་ཊ་ཏ་ཕཊ། མ་  
མ་མོ་དང་འབྱུང་པོ་རྣམས་ཀྱི་སྙིང་པོའོ། །ཨོཾ་ཡུ་མེ་སི་དྷ་རུ་ལུ་རུ་ལུ་ཧཱུཾ་ཕཊ། གནོད་སྦྱིན་རྣམས་ཀྱིའོ། །ཨོཾ་ཨཱ་ཧཱུཾ་ཡོ་ག་བྲི་གུ་མེ། ཧ་ས་ཧ་ས། རུ་ལུ་རུ་ལུ་ཧཱུཾ་ཕཊ། སླར་གསོ་  
ཞིང་བྱིན་གྱིས་བརླབ་པའི་སྔགས་སོ། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ལས། རིན་ཆེན་དབྱིངས་ཀྱི་དཀྱིལ་  
འཁོར་འཕྲུལ་པའི་ལེའུ་སྟེ་བཅུ་བདུན་པའོ།། །།དེ་ནས་གར་གྱི་དབང་ཕྱུག་ཉིད། །དུས་གསུམ་སངས་རྒྱས་ཐམས་ཅད་ཀྱི། །སྐུ་གསུང་ཐུགས་ཀྱི་འཁོར་ལོ་ཡིས། །  
  
  
༄༅། །ས་འོག་ས་བླ་ས་སྟེང་རྣམས། །འཇོམས་བྱེད་གཟའ་དང་རྒྱུ་སྐར་དང། །བདུད་དང་དེ་ཡི་རིགས་འཁོར་ཀུན། །འདུ་བར་བྱ་བའི་ཏིང་འཛིན་ལ། །སྙོམས་  
ཞུགས་འཁོར་ལོ་སྤྲུལ་པ་མཛད། །ཐབས་དང་ཤེས་རབ་བསྒྲུབས་བྱས་པའོ། །འོད་ཟེར་གསལ་བས་སྟོང་གསུམ་གང། །རིན་ཆེན་འབར་བའི་གཞལ་ཡས་ཁང། །སྒོ་བཞི་  
རྟ་བབས་ཕྲེང་བས་བརྒྱན། །འཁོར་ལོ་རིམ་གསུམ་གདན་དང་བཅས་།རྡོ་རྗེ་པདྨ་རིན་ཆེན་གྱིས། །ཁོར་ཡུག་སེངྒེ་གླང་ཆེན་མཆོག་།ཉི་མས་མཛེས་པའི་པདྨོ་ཡི། །  
དབུས་ཀྱི་དཔའ་བོ་ཡུམ་དང་བཅས། །ཞལ་གཅིག་ཕྱག་བཞི་རྡོ་རྗེ་རིན། །པདྨ་རལ་གྲི་འཛིན་པར་མཛད། །དམར་སེར་ཀུན་ཏུ་རྒྱུ་བ་ནི་།ལྗང་སེར་པདྨ་དྲིལ་བུས་  
འཁྱུད༑ ༑མཚན་དང་དཔེ་བྱད་རྒྱན་ཕྲེང་ཀླུབས། །སངས་རྒྱས་འདུས་པའི་དབུ་རྒྱན་ཅན། །ཕྱག་རྒྱ་བཞི་ཡིས་མཛེས་བྱས་པའོ་།རྡོ་རྗེ་འཁོར་ལོ་རྩིབས་རྣམས་ལ། །རིགས་  
ཀྱིས་མས་དཔའ་ཉི་ཤུ་བཞི། །དཀར་དང་དམར་དང་སེར་བའི་མདངས་།རྡོ་རྗེ་དྲིལ་བུ་པདྨ་བསྒོམ། །འཁོར་ལོ་རིན་ཆེན་སྙེམ་བསྣམས་།དང་པོའི་ཕྱག་གཉིས་མཚན་  
བྱས་ཤིང། །ལྷག་མ་གྲི་གུག་ཐོད་པ་ཐོགས། །ཁྲོ་ཞིང་སེམས་དཔའི་ཆ་ལུགས་ཀྱིས། །རྒྱན་ཕྲེང་རིགས་ཀྱི་དབང་པོ་གསུམ། །རིན་ཆེན་འབར་བའི་རྒྱན་གྱིས་ཀླུབས། །ཨོཾ་བཛྲ་སྭ་  
  
  
རྡོ་རྗེ་རིགས་རྣམས་ཀྱིའོ་།པདྨ་ཏེ་ཤྠ་སཱ་ད་ན་མ་ཀུ་རུ་ཀུ་རུ་ཧཱུཾ་ཕཊ། པདྨ་རིགས་ཀྱི་སེམས་དཔའ་རྣམས་ཀྱིའོ། །ཨོཾ་ཨི་ཀུ་རི་ཙག་བནྡྷ་སི་དཧི་ཕཊ་ཕཊ། ཀྲོ་དྷཱི་ཤྭ་རི་  
ཧཱུཾ་ཕཊ། དེ་བཞིན་གཤེགས་པ་རིགས་ཀྱིའོ། །སྒོ་བཞི་མཛེས་གཟུགས་ཁྲོ་མོ་ནི། །མཐུན་པའི་བློ་གྲོས་དཔའ་ཆེན་མོ། །ཡེ་ཤེས་མཁའ་དབྱིངས་བཞི་རྣམས་ཏེ། །དཀར་སེར་དམར་དང་  
རིམ་པ་བཞིན། །རྡོ་རྗེ་ལྕགས་ཀྱུ་ཞགས་པ་དང། །ལྕགས་སྒྲོག་དྲིལ་བུ་མཚན་མའི་ཕྱག་ཨོཾ་བཛྲ་ཨཾ་གུ་ཤ་ཛ། པཱ་ཤ་ཧཱུཾ། སྤོ་ཊ་བཾ། གནྜ་ཧོཿ་ཕཊ། དགུག་གཞུག་བཅིང་བའི་ལས་  
དག་དང། །དབབ་པའི་ཆོ་ག་མཉེས་པར་བྱེད། །དུས་གསུམ་སངས་རྒྱས་ཐམས་ཅད་ཀུན། །སྐུ་གསུང་ཐུགས་ཀྱི་དཀྱིལ་འཁོར་འདུས། །རིགས་གསུམ་སེམས་དཔའ་ཁྲོ་བོར་བསྟན། །  
འཇིགས་བྱེད་ཆ་ལུགས་རྡམ་པའི་སྟབས། །རྡོ་རྗེ་གཅོད་བྱེད་འཇིགས་པ་ཆེ། །རྡོ་རྗེ་འཇོམས་པའི་ཡིད་འཕྲོག་བྱེད། །རྡོ་རྗེ་རབ་བཟང་བློ་གྲོས་མཆོག་རྡོ་རྗེའི་བསྟན་པ་གཡུལ་ལས་  
རྒྱལ། །པདྨའི་སྦྲིན་ཆེན་འབྲུག་སྒྲུའི་དབྱངས། །པདྨའི་བློ་གསལ་མྱ་ངན་འཇོམས། །པདྨའི་སྡོང་པོ་ང་རོ་མྱོས། །པདྨའི་འོད་ཟེར་བདུད་རྩི་འོད། །འཁོར་བ་བརྩེགས་པ་མྱུར་དུ་  
ཟློག། །འཁོར་ལོ་དགའ་བ་སྤྲང་རྩིའི་མཆོག་འཁོར་ལོ་སྤྲོལ་དང་རྩེ་གསུམ་འཆིང། །འཁོར་ལོ་རོལ་བ་དགའ་ཕྱེད་སྟོབས། །འདི་དག་སྤྲུལ་པ་འཁོར་ཚོགས་སྐུས། །གནས་གསུམ་  
  
  
༄༅། །པོ་དག་འདུལ་བར་མཛད། །དེ་ནས་གཟའ་དང་རྒྱུ་སྐར་རྣམས། །གདུག་པའི་ང་རོ་ཆུ་མ་ཤུམས། །སྒྲ་ཆེན་སྒྲོག་ཅིང་སྤྲུལ་ནས་ཀྱང། །མཐུ་དང་རྫུ་  
འཕྲུལ་མེད་པར་འགྱུར། །དཀྱིལ་འཁོར་ཆེན་པོ་སྐྱབས་གསོལ་ཞིང་།བསྟན་པ་གཟུང་བར་དམ་བཅས་སོ། །དེ་དག་སོ་སོའི་སྲོག་སྙིང་དག་།ལུས་སེམས་དད་པས་  
ཕུལ་བྱས་པས། །དཀྱིལ་འཁོར་ཆེན་པོར་དབང་བསྐུར་ཞིང། །རབ་གནས་གདན་ལ་གཞག་པར་བྱ། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་  
བ་དཔལ་རྟ་མཆོག་རོལ་པའི་རྒྱུད་ཆེན་པོ་ལས། །རང་སངས་རྒྱས་ཐམས་ཅད་ཁྲོ་བོར་བྱུང་བའི་ལེའུ་སྟེ་བཅོ་བརྒྱད་པའོ།། །།དེ་ནས་བཅོམ་ལྡན་དབང་གི་ལྷ། །  
པདྨ་བདེ་ཆེན་ཡུམ་བཅས་ལ། །འགྲོ་དྲུག་རྒྱུ་འབྲས་བྱ་བའི་ཕྱིར་།བདེ་ཆེན་བྱང་སེམས་དཀྱིལ་འཁོར་སྤྲུལ། །དཀྱིལ་འཁོར་ཆེན་པོའི་གནས་འབར་བའི། །རིན་ཆེན་ཕྲེང་སོགས་  
འཇིགས་བྱེད་བརྒྱད། །དུར་ཁྲོད་ཆེན་པོའི་གནས་བཞིན་བརྒྱན། །དབུས་སུ་འཁོར་ལོ་གདན་བཅས་ལ། །རིགས་ལྔའི་ཧེ་རུ་ཀ་བཞུགས་མཛད་།ཡུམ་ཆེན་ལྔ་དང་འཁྲིལ་  
པར་སྦྱོར། །ཀུན་ཀྱང་ཞལ་གསུམ་ཕྱག་དྲུག་པ། །དམར་ནག་དཀར་སེར་ལྗང་ཁུའི་མདངས། །རྡོ་རྗེ་ཁ་ཊཱཾ་རལ་གྲི་དང། །ཏྲི་ཤུལ་ཞིང་དབྱུག་ཐོ་བ་བསྣམས། །གཡས་  
  
  
བར་མ་གྲི་གུག་པདྨ་སྟེ་།ཐ་མ་ཡུམ་དང་འཁྲིལ་པའི་ཚུལ། །སྤྱན་དགུ་སྡང་མིག་དམར་པོ་བཟློག་ཁྲོ་གཉེར་རལ་པ་གྱེན་དུ་བརྫེས། །ཐོད་སྦྲུལ་  
ཁྲག་དང་ཐལ་བས་བརྒྱན། །གཡང་གཞི་རི་ཤའི་རྒྱན་གྱིས་མཛེས། །ཨོཾ་བཛྲ་ཤྲཱི་ཧེ་རུ་ཀ་བཛྲ་ཀྲོ་དྷཱི་ཤྭ་རི་ཧཱུཾ་ཕཊ། ཨོཾ་བུདྡྷ་ཤྲཱི་ཧེ་རུ་ཀ་བུ་དྡྷ་ཀྲོ་དྷཱི་ཤྭ་རི་ཧཱུཾ་ཕཊ། ཨོཾ་རཏྣ་ཤྲཱི་ཧ་རུ་  
ཀ་ཧཱུཾ་ཕཊ། རཏྣ་ཀྲོདྷཱི་ཤྭ་རི་ཧཱུཾ་ཕཊ། པདྨ་ཤྲཱི་ཧེ་རུ་ཀ་ཧཱུཾ་ཕཊ། ཨོཾ་པདྨ་ཀྲོ་དྷཱི་ཤྭ་རི་ཧཱུཾ་ཕཊ། ཨོཾ་ཀརྨ་ཤྲཱི་ཧེ་རུ་ཀ་ཧཱུཾ་ཕཊ། ཀརྨ་ཀྲོདྷཱི་ཤྭ་རི་ཧཱུཾ་ཕཊ། བདེ་ཆེན་བྱང་ཆུབ་སེམས་  
ཀྱི་རྒྱན། །རོལ་པ་ཀུན་ཏུ་ཁྱབ་མཛད་དེ། །ཁམས་གསུམ་མ་འདྲེས་རྣམ་པར་དབྱིངས། །བདེ་བ་ཆེན་པོ་གཉིས་མེད་འགྱུར། །དབང་བསྐུར་བྱིན་བརླབས་རིགས་ཀྱིས་བསྐུར། །  
བསྐྱེད་དེ་དབུ་ལ་རང་གི་བདག་པོས་བརྒྱན། །སྨོན་འཇུག་གཡོ་ལྡང་བསྐྱོད་པ་ཡི། །ལྷ་མོ་བཞི་དང་མཉམ་པར་སྦྱོར། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་  
པའི་གསང་བ་དཔལ་རྟ་མཆོག་རོལ་པའི་རྒྱུད་ལས། བདེ་བ་ཆེན་པོའི་ལེའུ་སྟེ་བཅུ་དགུ་པའོ།། །།དེ་ནས་བཅོམ་ལྡན་འདས་དགོངས་པ་ཉིད་ལ་བཞག་སྟེ་བཞུགས་སོ། །དེའི་ཚེ་  
དེའི་དུས་ན་བདུད་ཀྱི་རྒྱལ་པོ་མ་ཏྲ་རུ་ཏྲས་རང་གི་རྫུ་འཕྲུལ་ཆེན་པོ་བསྟན་ཞིང། འཁོར་དང་བཅས་པས་ཕྱོགས་བཅུར་རྒྱུ་གཅིང་རིག་པ་འཛིན་པ་དང། རྣལ་འབྱོར་མཐའ་དག་གི་བར་  
  
  
༄༅། །གཅོད་བྱེད་ཅིང་བདེ་འགྲོའི་བདེ་བ་ཐམས་ཅད་རྒྱུན་གཅོད་པ་དང། རང་ཉིད་ཀྱི་ཉོན་མོངས་པ་བསྐྱེད་དོ། །དེ་ནས་བཅོམ་ལྡན་འདས་ཀྱིས་ཐུགས་རྣམ་  
པར་འཕྲུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིགས་ཀྱི་འོད་ཟེར་མཐའ་ཡས་པ་ཞེས་བྱ་བས་སྟོང་གསུམ་གྱི་འཇིག་རྟེན་ཐམས་ཅད་སྐད་གཅིག་གིས་  
གསལ་བར་མཛད་དོ། །རྒྱལ་བའི་དབང་པོ་སྟོང་གསུམ་འདིར། །ཁང་བཟང་མཛེས་པར་བྱིན་བརླབས་ཏེ། །རིན་ཆེན་ཀ་བ་གདན་ཕྲེང་དང་།གཟུགས་མཛེས་ལ་སོགས་  
ཀུན་གྱིས་སྤྲས། །ཉི་མ་ཟླ་བ་རིན་ཆེན་ཁྲི། །པདྨ་སེངྒེ་ལ་སོགས་མནན། །སྒོ་བཟང་ཁྱམས་སུ་བཅས་པ་ཡི། །རྣམ་དག་གཞལ་ཡས་ཁང་བཟང་སྤྲུལ། །དེ་ནས་བཅོམ་  
ལྡན་བདེ་ཆེན་པོས། །དཔལ་ལྡན་གར་གྱི་དབང་ཕྱུག་སྐུས། །སངས་རྒྱས་དཀྱིལ་འཁོར་རིགས་ཚོགས་རྣམས། །དགའ་བའི་སྤྲིན་གྱིས་བསྐུལ་བར་མཛད། །བདེ་བ་ཆེན་  
པོ་གཉིས་མེད་མཐུས། །རིགས་ཀྱི་དཀྱིལ་འཁོར་གཅིག་ཏུ་གྱུར། །ཡོངས་རྫོགས་གསལ་བ་རྒྱ་ཆེན་པོས། །དཀྱིལ་འཁོར་རྒྱ་ཆེན་སྤྲུལ་པར་མཛད། །དབུས་སུ་པདྨའི་  
རིགས་རྒྱལ་པོ། །གཙོ་བོ་པདྨ་རྡོ་རྗེའི་མདངས། །ཞལ་གསུམ་ཕྱག་དྲུག་འཇིགས་བྱེད་སྐུ། །རྡོ་རྗེ་དགའ་བའི་སྤྱན་འདྲིལ་ཞིང། །ཤར་ལ་སོགས་པའི་ཕྱོགས་ཀུན་དུ།།  
  
  
[?]གཤེགས་རྡོ་རྗེ་སེམས་དཔའི་མཆོག་རྣམ་སྣང་རིན་ཆེན་དོན་གྲུབ་རྣམས། །རིན་ཆེན་ཕྱོགས་ཀྱི་ཚོན་མདངས་གསལ། །རྡོ་རྗེ་འཁོར་ལོ་རིན་ཆེན་དང། །རལ་གྲི་པདྨ་སྣ་  
ཚོགས་དང། །གཙོ་བོ་པདྨའི་དྲུག་མཚན་ཅན། །སྟོང་པའི་སྒྲ་སྙན་དྲིལ་བུ་གཡོན། །སངས་རྒྱས་སྤྱན་མཛེས་མཱ་མ་ཀཱི། །དཀར་མོ་དམ་ཚིག་སྒྲོལ་མ་དག་མདོག་བཟང་ཕྱག་  
མཚན་གཙོ་བོ་བཞི། །སངས་རྒྱས་ཏིང་འཛིན་རྫུ་འཕྲུལ་སྟོབས་།ཐབས་དང་ཤེས་རབ་ཉིས་སྟོང་ཚོགས། །འཁོར་ལོ་འབར་བའི་རྩེ་མོ་ལ། །རང་གི་མཚན་མ་སོ་སོའི་ཚུལ། །  
དམར་མདངས་དཀར་དང་གསེར་གྱི་མདོག་ནཱི་ལ་ཀ་ཏའི་མདོག་འཚེར་ཞིང། །པདྨ་རྡོ་རྗེ་འཁོར་ལོ་རིན། །པདྨ་ཏྲི་ཤཱུལ་བཅས་པ་འཛིན། །གཡས་ན་འཁོར་ལོ་གོ་རིམས་བཞིན།།  
རྡོ་རྗེ་སྐྱིལ་ཀྲུང་ལེགས་བརྒྱན་བརྗིད། །གཞན་ཡང་ཁྲོ་བོའི་ཚོགས་འབར་བ། །ཕྱི་རོལ་འཁོར་ལོའི་བར་ཁྱམས་དང། །སྒོ་ལ་སོགས་པའི་འཇིགས་གཟུགས་ཀྱིས། །རྔམ་པའི་མདངས་  
བཅས་འཁོད་པ་ནི། །ཁྲི་ཚོགས་ཡང་སྤྲུལ་མཚོན་ཆ་དང། །རིགས་ཀྱི་སྤྲུལ་པའི་དོན་བྱེད་པའི། །ཁམས་གསུམ་འཇིགས་བྱེད་ཁྲོ་བོ་དང། །མཁའ་འགྲོའི་དག་པའི་ཚོགས་  
བཅས་རྣམས། །དུར་ཁྲོད་རྒྱན་གྱིས་རབ་མཛེས་ཤིང། །རིགས་ཀྱི་ཁ་དོག་མཚོན་ཆ་དང། །འོད་ཟེར་འཕྲོ་བ་འཁྲིགས་པའི་ཚུལ། །གསང་སྔགས་དྲག་པོ་བརྗོད་མཛད་པའོ། །དེ་  
  
  
༄༅། །ལྟར་དཀྱིལ་འཁོར་ཞི་ཁྲོའི་ཚོགས། །སྐད་གཅིག་གསལ་བར་རྫོགས་བྱས་ནས། །ཕྱི་ཡི་གནས་སུ་སྤྲོ་ཞིང་བྱ། །གསང་སྔགས་རྒྱུན་གྱི་སྐལ་བར་  
བྱེད༑ ༑ཧཱུཾ་ཨ་ལ་ལ་ཧོ། །མཧཱ་པདྨ་ཧྲྀ་ད་ཡ། ཨ་ཨཱ་ཨོཾ་ཨཱཧཱུཾ། མཧཱ་པདྨ་ཀུ་རུ། ཧ་ལ་ཧ་ལ་བཧི་ཤན་ཧཱུཾ་ཧཱུཾ་ཕཊ་སྟོང་ཁམས་སངས་རྒྱས་བཞུགས་པའི་གནས། །རབ་འཁྲུག་  
བྲེད་རྒྱས་རྨོངས་པ་དག་འབར་བའི་དཀྱིལ་འཁོར་འོད་ཀྱིས་བདེར་བྱས་ཤིང། །རང་གི་སངས་རྒྱས་ཞིང་ལ་བཀོད། །དཀྱིལ་འཁོར་གནས་སུ་བསྡུས་བྱས་ནས། །རང་གི་འཁོར་  
ལོ་མཛེས་བྱས་ཏེ། །དབང་བསྐུར་བྱིན་རླབས་རྫོགས་གྱུར་ནས། །དབུ་ལ་རིགས་ཀྱི་བདག་པོས་བརྒྱན། །ཨོཾ་པདྨ་ཀུཎྜ་ལི་ཧྲྀ་ད་ཡ་ན་བི་མུ་ཀུ་རུ་ཧ་ན་ད་ཧ་ཧཱུཾ་ཕཊ། །གསང་སྔགས་  
ཀུན་གྱིས་བརྗོད་བྱས་ན། །འཇིག་རྟེན་གསུམ་པོ་སྡུད་པ་ཡི། །ཕོ་ཉ་རྡོ་རྗེ་ཀཱི་ལ་ཡ། །དྲེགས་བྱེད་གཙོ་བོ་དག་རེངས་བྱ། །དེ་ནས་བཅོམ་ལྡན་བདེ་ཆེན་སྐུས། །སངས་རྒྱས་ཐམས་ཅད་  
བསྐུལ་བའི་ཕྱིར། །རྡོ་རྗེ་སེ་གོལ་ལན་གསུམ་བརྡབ། །དམ་ཚིག་ཆེན་པོའི་སྔགས་ཆེན་བརྗོད། །དེ་བཞིན་གཤེགས་པའི་རིགས་ཚོགས་རྣམས་།ཏིང་འཛིན་བསྡུ་བའི་རྡོ་རྗེ་  
ལས༑ ༑གཅིག་ཏུ་གནས་ནས་འགྲོ་བ་གཟིགས། །དྲེགས་བྱེད་གཙོ་བོ་མ་རུངས་རྣམས། །རྒྱུ་དང་འབྲས་བུ་ལོག་འཁྲུལ་ཞིང། །སངས་རྒྱས་བསྟན་པ་ལོག་མི་འགྱུར། །ལོག་  
  
  
།མངོན་པའི་ང་རྒྱལ་མཐུས་སྙེམས་ནས། །འཇིག་རྟེན་གསུམ་དག་པུང་བྱེད་ན། །ཞི་བས་འདུལ་བར་མི་འགྱུར་ན། །ཁྲོ་བོའི་རོལ་པ་མཛད་མོད་ཀྱི། །འདུལ་  
བར་གཟིགས་ནས་བཀའ་གྲོས་མཛད། །ཀྱེ་མ་འདུལ་པའི་ཚོགས་ཆེན་དག་།འདས་པའི་དུས་ན་སྔོན་བྱུང་ལྟར། །ད་ལྟའི་དུས་འདིར་བྱུང་བ་སྟེ། །དེ་བཞིན་གཤེགས་པའི་གསུང་རབ་  
ལས༑ ༑ལོག་པའི་ལམ་དུ་འཁྲུལ་པ་སྟེ། །ཁྲོ་བོའི་ཚུལ་དུ་བྱུང་གྱུར་པ། །དེ་ཚེ་སེམས་ཅན་ཐམས་ཅད་ཀུན། །ཤིན་ཏུ་ཁྲོ་ཞིང་གཏུམ་པར་འགྱུར། །དེ་ལྟར་གྱུར་པའི་མཚན་  
ཉིད་ཀྱིས། །མནར་མེད་ལ་སོགས་གནས་ངན་ལེན། །མི་བཟད་སྡུག་བསྔལ་མཐའ་ལ་བརྟེན། །ཇི་ལྟ་བུ་ཡི་ཐབས་ཀྱིས་འདུལ། །ཤིན་ཏུ་གཏི་མུག་མདོངས་པའི་ཚོགས། །  
དེ་བཞིན་བག་ཆགས་ངན་པ་ཡིས། །རིག་འཛིན་བདུན་རྒྱུད་གཅོད་བྱེད་ཅིང། །བསྟན་པའི་གསུང་རབ་འཇིག་པར་འགྱུར། །ལས་ཀྱི་མུན་པས་འགྲོ་བར་འཁྱམས། །དུས་  
ངན་རིགས་ངན་ཕྲ་མེན་མ། །གནོད་བྱེད་གདོན་དང་ལོག་འདྲེན་དང་།སྲིད་གསུམ་འཇིག་ཅིང་དམ་ཚིག་འདྲལ། །འདི་ལྟ་བུ་ཡི་ཐབས་ཀྱིས་ནི། །སངས་རྒྱས་ཐུསྒ་རྗེ་  
རྣམ་འཕྲུལ་བསྟན། །ང་རྒྱལ་ཆེན་པོ་མདོངས་པ་ཡི། །ལྟ་བ་རི་བོ་མཐུ་བརྙེས་ཚོགས། །ད་ལྟའི་ཚེ་ནི་འདི་བྱུང་གྱུར། །རྒྱལ་བ་འདས་དུས་སྦྱོར་བྱེད་ཅིང། །ཇི་བཞིན་  
  
  
༄༅། །ལས་ལ་འཁྲུལ་བར་བྱེད། །སངས་རྒྱས་ཀུན་གྱི་བདག་ཉིད་མཛོད། །མངོན་སྤྱོད་རོལ་བའི་ཐབས་ཆེན་གྱིས། །འདི་དག་བསྟན་པའི་དུས་ལ་  
བབ༑ ༑སྲིད་གསུམ་གདུག་ཅིང་གཏུམ་པ་ལ། །ཞི་བས་ཕན་པར་མི་འགྱུར་ཏེ། །ཤེས་རབ་ཐབས་ཀྱི་ངོ་བོ་ལས། །ཁྲོ་བོ་དེ་བཞིན་གཤེགས་ཀུན་མཛད། །ཁྲོ་བོའི་ཚུལ་  
ཅན་ཁྲོས་པ་ཡི། །འཇིག་རྟེན་གསུམ་དག་སྲེག་བྱེད་ན། །སངས་རྒྱས་ཐུགས་རྗེ་ཁྲོས་པ་ཡིས། །ཁམས་གསུམ་མ་ལུས་སྨོས་ཅི་དགོས། །རང་བཞིན་དག་པའི་ངོ་བོ་  
ལས༑ ༑ཕྲག་དོག་འཁྲུལ་པའི་རླུང་དག་གིས། །འཇིག་རྟེན་ཕྱིན་ཅི་ལོག་ཏུ་འཁྱམས། །ཇི་བཞིན་གནས་པ་ལམ་བྲལ་བས། །ཁམས་གསུམ་བརླག་པའི་ལམ་ལ་  
ཞུགས། །འཇིག་རྟེན་འདི་དག་སྙིང་རྗེ་ཞིང། །མངོན་ཤེས་གདུལ་དཀའི་རྨོངས་ཚོགས་རྣམས། །ཁྲོ་བོའི་ཚོགས་ཀྱིས་སྦྱོར་བར་མཛད་།ཅེས་བསྒྲགས་སོ།།  
དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་བའི་རྒྱུད་ལས། རྣམ་པར་འཕྲུལ་བའི་དཀྱིལ་འཁོར་བསྒྲལ་བྱའི་  
ལེའུ་སྟེ་ཉི་ཤུ་པའོ།། །།དེ་ནས་བཅོམ་ལྡན་དགྱེས་ཆེན་པོས། །པདྨ་གར་གྱི་དབང་ཕྱུག་སྐུས། །མ་ཏང་རུ་ཏྲ་ལ་སོགས་པའི། །བདུད་ཀྱི་ཚོགས་  
  
  
།ཡུམ་ཆེན་སྐུ་གཅིག་རོལ་མཛད་དེ་།བྱང་ཆུབ་སེམས་སྤྲིན་ཕྱོགས་བཅུར་སྤྲོ། །དཀྱིལ་འཁོར་རྣམ་གསུམ་དཀྱིལ་འཁོར་གསལ། །དཀྱིལ་འཁོར་འདུས་  
ཚོགས་དཀྱིལ་འཁོར་ཆེ། །དཀྱིལ་འཁོར་ཆེན་པོའི་བདག་ཉིད་ཆེ་།དགྱེས་བཅས་གར་བཅས་གདན་ལ་བཞུགས། །ཞལ་གསུམ་གངས་རི་མདངས་ལྡན་པ། །པདྨ་གཏུན་ཤིང་  
རྩེ་གསུམ་ཐོགས། །རིན་ཆེན་རྒྱུན་སོགས་དབུ་རྒྱན་བཅས། །དཀྱིལ་འཁོར་སྤྲུལ་པའི་ཏིང་འཛིན་གྱིས། །སྣོད་གཅིག་དུས་གཅིག་སྤྲུལ་པ་མཛད། །མཐའ་དང་དབུས་མེད་འཇིག་  
རྟེན་གནས་རྣམས་ཀུན། །དྲག་པོ་མཐིང་ནག་འབར་བའི་གཞལ་ཡས་ཁང། །འཁོར་ལོ་རྩིབས་དྲུག་པར་ཁྱམས་ཉིས་རིམ་ལྡན། །ཀུན་ཏུ་ཟླ་གམ་སྒོ་ཁྱུད་གྲུ་བཞིར་བཅས།།  
རིན་ཆེན་འབར་བའི་ཐོད་དབྱུག་རྒྱུན་དང་བཅས། །ཚད་མེད་ཡེ་ཤེས་འཁོར་ལོ་ལ་བརྟེན་ཅིང། །འཇིགས་བྱེད་ཁྲོ་བོའི་རྒྱན་ཚོགས་མང་པོ་ཀླུབས། །ནམ་མཁའི་མཐའ་མཉམ་  
ལྷུན་གྱིས་གྲུབ་པའི་གནས། །སྨོན་ལམ་དབང་དང་ཐུགས་རྗེའི་བྱིན་རླབས་ཀྱིས། །འཇིག་རྟེན་དྲུག་དང་དུས་བཞི་ཕྱོགས་བཅུ་ན། །གཟུགས་ཁམས་མ་ལུས་དབང་དུ་བསྡུ་བ་  
ན༑ ༑དྲག་པོ་ལྷ་བརྒྱད་ང་རྒྱལ་གཞོམ་པའི་ཕྱིར། །ལྷ་ཆེན་ཕྱོགས་སྐྱོང་ཚོགས་ཀྱིས་རྩིག་པ་བྱས། །སྐུ་བཞི་དཔལ་བརྒྱད་ཚང་བར་བྱ་བའི་ཕྱིར། །རྒྱལ་ཆེན་རིགས་བཞི་བཟུང་  
  
  
༄༅། །ནས་ཀ་བ་བྱས། །ཐེག་པ་གཞན་ལས་འཕགས་པའི་དོན་།གླང་ཆེན་ཀ་ལ་ལིང་གིས་ཀ་གཏན་བྱས། །གླིང་བཞིའི་མི་རྣམས་དགོས་འདོད་སྐོང་བའི་  
ཕྱིར༑ ༑གཟའ་སྐར་མིག་ཚགས་བྱས་པས་འགྱུར་ལྡོག་མེད། །འཇིག་རྟེན་ཟིལ་གྱིས་གནོན་པའི་ཕྱིར། །སེངྒེ་ཀ་ལ་ཤ་ཡིས་ཀ་གཞུ་བྱས་།འཁོར་བའི་གཅོད་རྙིང་གཏན་ནས་  
སྤྱད་པའི་ཕྱིར། །སེངྒེའི་ཁ་ནས་བདུད་རྩིའི་འོ་མ་འཛག་།ཐོད་རུས་བར་ཁྱམས་རྡོ་རྗེའི་གཟར་གྱིས་བརྒྱན། །ཞིང་ཆེན་རྔ་ཡབ་བླ་རེ་འཕན་གདུགས་དང། །ཐུགས་རྗེ་བྱང་སེམས་  
ཀུན་ཏུ་ཁྱབ་པའི་ཕྱིར། །ཉི་ཟླ་འབར་བའི་རྒྱན་ཆས་གསལ་བར་ལྡན། །སྤྲུལ་པའི་མེ་རླུང་འབྲུག་གིས་དུས་བཞིར་ཕྱེ། །ཁྲོ་བོའི་འབྱུང་གནས་ཐུགས་རྗེའི་སྒྲ་དང་བཅས།།  
རིན་ཆེན་ཁྲི་དང་པདྨ་ཉི་ཟླ་གདན། །གསེར་གྱི་སེངྒེ་སྤྱན་གསུམ་པ། །དྲུག་བཞི་རྩལ་འཕགས་ཉི་ཤུ་བརྒྱད། །ཁྲི་རྐང་བརྒྱད་ཀྱིས་བར་ཁྱམས་དག་ལ་གནས། །ཐུགས་  
རྗེ་ཉི་མ་ཉི་ཤུ་བརྒྱད། །འཇིགས་པ་སྤངས་པའི་སེངྒེ་ཉི་ཤུ་བརྒྱད། །སྤྲུལ་སྐུ་ཐོབ་པས་དབང་པོ་ཉི་ཤུ་བརྒྱད། །ཀུན་ཏུ་འོད་ཀྱི་ས་ལ་རབ་གནས་པ། །རིན་ཆེན་ཁྲི་རྐང་འདེགས་  
པའི་སྟོབས་དང་ལྡན། །མགོན་གནས་དབེན་བར་གཞན་དག་གིས། །མཐོང་རྐང་སྦས་པའི་ཆོས་ཉིད་ལུང། །འཕྲིན་ལས་རྣམ་པར་རྫོགས་པའི་གནས། །རིགས་བཞི་ཁྲག་  
  
  
བཞུགས་གནས་མི་འགྱུར་ཆོས་ཀྱི་སྐུ། །དེ་ཉིད་ཀུན་ཏུ་འོད་ཀྱི་ལུང། །པདྨ་ལེ་བརྒན་ཕྱོགས་བཅུའི་འོད་།སངས་རྒྱས་ཐམས་ཅད་སྐྱེད་པའི་ཚུལ། །ཆགས་པར་  
གྱུར་པར་པདྨ་སྟེ། །ཆེ་བའམ་ཡོན་ཏན་ལུང་དུ་སྟོན། །མཁའ་དབྱིངས་རྣམ་དག་དྲི་མེད་པས། །མ་ཆགས་པདྨ་ཅན་གྱི་ལུང་།སྟོང་ཞིང་གསལ་བས་གཞན་གང་འཕགས། །ཉི་ཟླའི་  
དཀྱིལ་འཁོར་བརྩེགས་པ་ཡིན། །སེངྒེ་འཁོར་ལོ་ཚོགས་ཆེན་པོས་།ཐབས་དང་ཤེས་རབ་ཡ་བྲལ་བས། །སྤྲོས་མེད་རང་གིས་བཟླུམས་པ་ནི། །མ་སྐྱེས་པ་ཡི་ཆོས་ཉིད་ལུང།།  
འོད་ཟེར་གསལ་བས་འཚེར་བས་ན། །ཡང་གབ་སྦས་པ་ཡེ་ཤེས་ལུང་།འཕྲོ་འདུ་ཁྱབ་བར་གྱུར་བའི་ཚོགས། །ཤེས་རབ་རིགས་ཀྱི་གསང་བའི་ཡུམ། །ཐབས་དང་ཤེས་རབ་  
དགྱེས་པའི་ཏིང་འཛིན་གྱིས། །ཚོགས་ཆེན་ཡོངས་རྫོགས་དཀྱིལ་འཁོར་ཆེན་པོ་ནི། །བདག་པོ་ཁྲོ་བོ་ཆེན་པོའི་སྐུ་ཉིད་དུ། །གསང་སྔགས་འདི་ཡིས་ཡོངས་རྫོགས་བྱ། །ཨོཾ་པདྨ་  
ཤྲཱི་ཧེ་རུ་ཀ་པདྨ་ཀྲོ་ཏི་ཤྭ་རི་ཧཱུཾ། མཧཱ་ཙཎྜ་སརྦྦ་དུཥྚ་ན་ཕཊ། དཀྱིལ་འཁོར་བདག་པོ་རྔམ་བརྗིད་ཆ་ལུགས་དང་།འབར་བའི་མེ་འོད་དམར་གསལ་འཕྲོ་བའི་མདངས། །དབུ་  
ལྔ་ཕྱོགས་བཞིར་ལས་བཞིའི་ཚུལ་དུ་བཞུགས། །དབུ་མ་མཉམ་ཉིད་བདེ་བ་དབྱིངས་སུ་གཟིགས། །རལ་བའི་སྲིད་རྩེ་མེ་འོད་བཞིན་དུ་འབར། །སྨིན་མ་ཁྲོ་གཉེར་སྨ་ར་  
  
  
༄༅། །སོགས་མྱུར་བ། །ལུས་ཐུང་སྐུ་རྒྱན་གྱད་ཀྱི་ཆ་བྱད་ལ། །བཅོ་ལྔའི་སྤྱན་གྱིས་རང་གི་ཡུལ་རྣམས་གཟིགས། །རྡོ་རྗེ་རིན་ཆེན་ཁྱུང་གི་གཤོག་པས་  
གཏམས། །བཅུ་དྲུག་རོལ་བའི་སྤྱན་དང་ཕྱག་མཚན་དང། །སྒེག་པོའི་ཞབས་བརྒྱད་ཆས་དང་འཆས་པར་གནས། །འཇིག་རྟེན་གསུམ་པོ་ཟིལ་གྱིས་གནོན་པའི་ཕྱིར། །ཁྲོ་  
བོའི་ཚོགས་བཅས་འགྱིང་བག་ཡུམ་བཅས་གནོན། །འོད་ཟེར་སྣ་ཚོགས་འཕྲོ་བའི་རྩེ་མོ་ལ། །བདེ་གཤེགས་རིགས་ལྔའི་སྣང་བ་སྣ་ཚོགས་སྟོན། །རང་གི་ཞིང་སྦྱོང་དྲག་  
པོའི་གནས་འདུལ་ཞིང། །ཐམས་ཅད་རིགས་ཀྱི་དཀྱིལ་འཁོར་ཆེ་ལ་དགོད། །ཕྱོགས་བཅུའི་རྒྱལ་བའི་དཀྱིལ་འཁོར་མ་ལུས་ཀྱིས། །ཡབ་ཡུམ་གཉིས་ཀྱི་དགའ་བ་སྐྱེད་པར་  
མཛད། །གནས་སུ་ཉི་ཟླ་པད་དཀྱིལ་ཟླ་བ་ལ། །སྐུ་གསུང་ཐུགས་ཀྱི་ས་བོན་ཡོངས་རྫོགས་གསལ། །ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་བྷཱ་བ་ཨཱཏྨ་ཀོཉ་ཧཱུཾ། ཨོཾ་སརྦྦ་ཏ་ཐཱ་ག་ཏཱ་  
ཝཱ་ཀ་བཛྲ་སཱ་བྷཱ་བ་ཨཱཏྨ་ཀོཉྷཾ། ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་བ་ཨཱཏྨ་ཀོཉ་ཧཾ། འཁོར་ལོ་འབར་བའི་རྩེ་མོ་དྲུག་རྣམས་ལ། །མཁའ་འགྲོའི་རྒྱལ་མོ་ཁམས་རྒྱ་ཆེན་མོ་དྲུག་ཞལ་གཅིག་ཕྱག་གཉིས་འཇིགས་སུ་  
ཆ་ལུགས་ཅན། །རིགས་དྲུག་མཚན་མ་ཆ་ལུགས་ཅི་ལྟ་བུ། །བུདྡྷ་བཛྲ་ཨོཾ། སཏ་བཛྲ་ཧཱུཾ། རཏྣ་བཛྲ་ཏྲཱཾ། པདྨ་བཛྲ་ཧྲཱི། ཀརྨ་བཛྲ་ཧ། གྷུ་ན་བཛྲ་ཕཊ། ཕྱི་རོལ་དཀྱིལ་  
  
  
།འགྲོ་རྣམས་དུད་སོགས་ཁམས་རྣམས་དག་བྱས་ནས། །རྡོ་རྗེ་འཁོར་ལོ་རིན་ཆེན་པདྨོ་དང། །རལ་གྲི་ཁ་ཊཱཾ་རྩེ་གསུམ་དྲིལ་བུ་བཅས། །གཡོན་པ་བདུད་  
རྩི་ཐོད་བ་གང་བ་ཐོགས། །མཁའ་འགྲོ་རབ་གཏུམ་རིགས་ཀྱི་དབུ་རྒྱན་ཅན། །རང་གི་ཕྲེང་བ་དུར་ཁྲོད་རྒྱན་གྱིས་ཀླུབས། །ལས་ཀྱི་ཁམས་རྒྱ་སྣ་ཚོགས་གཟུགས་ཀྱིས་བཞུགས་  
དཔལ་ཆེན་ཐུགས་ཀྱི་དཀྱིལ་འཁོར་ནས། །ལོང་བ་རྒྱབ་འབྲེལ་རྒྱན་རྣམས་རྫོགས། །སྐུ་མདོག་མཚན་མ་སྣ་ཚོགས་ལ། །ཕྱག་སྤྲེལ་ཟངས་ཀྱི་ཐོད་པ་ཐོགས། །ཨོཾ་ཤྲཱི་ཁའི་ཨོཾ་  
ཤཱ་རི་ཁའི་ཏྲཾ། ཤྲཱི་ཁའི་ཨ། དམུས་ལོང་འཁོར་བ་བཅུ་དྲུག་དག་བྱུང་སྟེ། །ཐོད་རུས་བར་ཁྱམས་གནས་སུ་དགོད་པར་བྱ། །ཨོཾ་ཤྲི་ཁའི་ཧཱུཾ། ཤྲཱི་ཁའི་ཧཱུཾ། ལྕགས་ཀྱི་སྦྱང་མོ་  
བརྒྱད་རྣམས་ཡང་སྤྲུལ་བཅས། །ཡེ་ཤེས་སྤྲུལ་པའི་ཁྱི་བཅུ་རྔམ་པར་འཁོད། །མེ་རི་སྤྲིན་ལྟར་གཏིབས་པ་རིལ་ཞིང་འཁྲུགས། །བར་ཁྱམས་ཕྱི་མའི་གནས་ལ་ཀུན་ཏུ་འཁོད།།  
ཨོཾ་ཏིབ་ཏ་ཙཀྲ་ཤོ་ན་མུ་མོ་ར་ཁཾ་ཧཱུཾ་ཕཊ། ཀུ་ཀུ་ར་ཡཀྵ་ཧཱུཾ་ཕཊ། དཔལ་ཆེན་ཐུགས་ཀྱི་དཀྱིལ་འཁོར་ནས། །ཛ་ཧཱུཾ་བཾ་ཧོ་ཕྱག་རྒྱ་ལས། །མགོ་དགུ་བརྩེགས་པའི་རྐང་གཅིག་  
བོ༑ ༑མགོ་བརྒྱད་ལག་བརྒྱད་རོལ་པ་དང། །མགོ་དྲུག་ལག་དྲུག་རྐང་དྲུག་དང། །མགོ་གསུམ་རྐང་གསུམ་ལག་གསུམ་མོ། །དཀྱིལ་འཁོར་ཆེན་པོ་སྒོ་བཞི་རུ། །ཚད་མེད་  
  
  
༄༅། །སྤྲུལ་པའི་ཕྱག་རྒྱས་རོལ། །དེ་དག་རོལ་བའི་བྱིན་རླབས་ལས། །སྟེང་འོག་ཕྱོགས་མཚམས་མ་ལུས་པའི། །ཐབས་དང་ཤེས་རབ་བྱང་ཆུབ་སེམས།།  
མེ་འབྲུག་རླུང་འབྲུག་ཕྱག་རྒྱས་གསལ། །རབ་ཏུ་རྫོགས་པའི་ཚུལ་དུ་བྱུང། །ཨོཾ་ཛི་ན་ལ་ཏོ་ཙ་རཾ་ཡཀྵ་ཀུ་རུ་བན་ཙཚ་ཧཱུཾ་ཕཊ། གཞན་ཡང་སྤྲུལ་པའི་དཀྱིལ་འཁོར་ཚོགས།།  
བསེ་ཡི་བྱན་ལག་དམར་པོ་དང། །དུང་བྱ་ཁྲུང་ཁྲུང་ལ་སོགས་རྣམས། །འཇིག་རྟེན་ཙམ་པའི་ཚོགས་ཀྱིས་བསྐོར། །ཨོཾ་ཧ་ཧ་རུ་རུ་མ་ཧཱ་ཙེནྡེ་ཤ་རི་བི་ཤ་ན་ཡ་ཧཱུཾ་ཧཱུཾ་ཕཊ་  
ཀུན་གྱི་རྩ་བའི་སྔགས་སོ། །ཨོཾ་པདྨ་བི་ཏ་སི་ཏོ་ཧ་ཧེ་ཙ་ཀྲ་བྷྱོ་ཕཊ། སྙིང་པོའི་སྔགས་སོ། །ཨོཾ་ཧུ་ལུ་ཧུ་ལུ་ཧཱུཾ་ཕཊ། ཨེ་ཨ་མ་ར་ལི་ཧཱུཾ་ཛ། ཉེ་བའི་སྙིང་པོའོ། །ཨོཾ་བྷྱོ་ཨེ་ཨ་  
ར་ལི་ཛ་ཞེས་བརྗོད་པས་ཁྲོ་བོ་འཁོར་ལོ་མ་ལུས་པར་བྱོན་ཞིང་རང་གི་དཀྱིལ་འཁོར་གཉིས་སུ་མེད་པར་གྱུར་ནས་ཧེ་རུ་ཀ་ཆེན་པོ་ཉིད་ཀྱི་དཀྱིལ་འཁོར་ཆེན་པོའི་  
རྒྱུའི་དཀྱིལ་འཁོར་དུ་གནས་ཤིང། རང་གི་དཀྱིལ་འཁོར་རྣམས་དམ་ཚིག་བཀོད་པར་མཛད་དོ། །དེ་ནས་སྤྲུལ་པའི་འཁོར་ལོ་ཚོགས། །མ་ལུས་རལ་བར་བྱིན་  
བརླབས་ཤིང། །བདུད་དང་གྲགས་བྱེད་རྨོངས་བྱེད་ཅིང། །རང་གི་གནས་སུ་འདུ་བར་མཛད། །ཨོཾ་ཧུ་ལུ་ཧུ་ལུ་རཾ་ཛ་ལ་ཨེ་ཨ་ར་ལི་ཛཧཱུཾ་བཾ་ཧོཿ། ཨ་ལ་ལ་ཧོ། །ཨོཾ་  
  
  
དུག་གསུམ་དངོས་པོ་སྤྱང་བའི་ཕྱིར། །རྔམ་པའི་ཁྲོ་ཚོགས་ཕྱོགས་བཅུར་སྤྲོ། །ཁྲོ་འཛུམ་ཕྱག་རྒྱ་བསྟན་མཛད་ཅིང། །ཧེ་ཧེ་རུ་རུའི་གསང་སྔགས་  
བརྗོད། །ཧ་ལ་རྡོ་རྗེའི་རྒོད་རྒྱངས་ཀྱིས། །བདུད་དང་སྲིན་མོ་ལ་སོགས་བརྒྱལ་བར་མཛོད། །ཨོཾ་སརྦ་པ་པ་ཀ་ར་ཧེ་ཏ་བ་བྱེ་ཤ་མ་ཏ་རུ་ཏྲ་ཧཱུཾ་ཕཊ། ཨོཾ་སརྦ་པ་པ་ཧེ་ཏ་བྱི་ཤ་ཁ་ཏང་རུ་  
ཏྲ་ཧཱུཾ་ཕཊ། ཨོཾ་སརྦ་པ་པ་ཀ་ར་ཧེ་ཏ་བ་བྱི་ཤ་ཁ་ཏང་རུ་ཏྲ་ཧཱུཾ་ཕཊ། དཔལ་ཆེན་ཐུགས་ཀྱི་དཀྱིལ་འཁོར་ཕོ་ཉའི་ཚོགས་།དཔལ་ཆེན་རྡོ་རྗེ་ཐོ་ཐོག་སེར་ཆེན་འབེབས། །ཧཱུཾ་དང་  
ཕཊ་ཀྱིས་སྲིད་གསུམ་འཁོར་བ་འཇིག་ཧཱུཾ་དང་ཕཊ་ཀྱིས་བྱིན་བརླབས་བསམ་མི་ཁྱབ། །རྡོ་རྗེ་ཁྲག་འཐུང་ཁྲག་གི་རྒྱ་མཚོ་སྐེམ། །རྡོ་རྗེ་མཚོན་ཆ་གནམ་ལྕགས་ཐུ་  
སུམ་འདྲིལ། །གསང་སྔགས་ལོག་པར་ལྟ་བའི་བདུད་རྣམས་འཇོམས། །རྡོ་རྗེ་སེར་ཆེན་ཐོག་བཅས་འབར་ཞིང་འཁྲུགས། །ཉམས་པའི་སྙིང་དང་དབང་པོ་ཐལ་བར་  
རློགས། །ཡེ་ཤེས་ཐུགས་རྗེ་ཨ་ལ་ལ། །ཨོཾ་མཧཱ་ཤྲཱི་ཧེ་རུ་ཀ་བྷནྡྷ་བྷནྡྷ། གརྫ་གརྫ། ཧ་ལ་ཧ་ལ་ཧཱུཾ་ཕཊ། དེ་ནས་བདུད་དང་རུ་ཏྲ་བཅས། །རྡོ་རྗེ་མཚོན་ཆས་བསྒྲལ་  
བསྒྲལ་ནས། །འཁོར་གྱི་ལོངས་སྤྱོད་རོལ་མཛད་ཅིང། །ཤ་ཁྲག་ནང་རོལ་བདུད་རྩི་དང། །རུས་རྐང་དབང་པོ་བཅས་པ་ལ། །ཚོགས་ཀྱི་ལོངས་སྤྱོད་སྟོན་མོར་མཛད།།  
  
  
༄༅། །ཀུན་གྱི་དགྱེས་པ་རྡོ་རྗེའི་གླུས། །མཐུན་པར་སྒྲ་དབྱངས་གཅིག་གིས་བསྟོད། །ཐུགས་རྗེ་རྣམ་དག་པདྨའི་རང་བཞིན་ལས། །ཐུགས་ཀར་ལཾ་ལས་སྤྲུལ་  
པའི་བྱང་ཆུབ་སེམས། །ཕྱོགས་བཞི་དབུས་ལྔར་བརྗིད་པའི་སྐུ་མཆོག་ནི། །གྲུབ་པའི་སངས་རྒྱས་མཁྱེན་པའི་ཡེ་ཤེས་ལྔ། །དཔལ་ལུས་ཁྱབ་བར་འཕགས་པ་ཞལ་གྱི་  
དབྱིངས། །དབང་མཆོག་ལྷུན་གྱིས་གྲུབ་པའི་རྟ་སྐད་ཅན། །ཐར་ལམ་ཐུགས་རྗེ་ཐབས་མཁས་སྤྲུལ་པ་ཡི། །ཡེ་ཤེས་བྱིན་བརླབས་ཁྲོ་རྒྱལ་འབུམ་དུ་སྤྲུལ། །སྨིན་མཛད་སྨོན་  
ལམ་ཡུན་རིང་གྲུབ་པ་ཡི། །དམིགས་པའི་མཐའ་བྲལ་པདྨ་ཡུམ་གྱི་ཚུལ། །ཆོས་རྣམས་མ་ལུས་གསལ་བར་གཟིགས་པའོ། །ཆགས་མེད་ཐུགས་རྗེ་པདྨའི་ཚུལ། །སྒྲ་  
སྐད་ཐམས་ཅད་མཐའ་ལས་གྲོལ། །ཟབ་དང་རྒྱང་རིང་ཆོས་ཀྱི་དོན་རྣམས་མཚན་ཉིད་ལས། །ཤངས་ཀྱི་རླུང་སྒྲོམ་དུག་གསུམ་རྩད་ནས་གཅོད། །ཞལ་གྱི་ཧོ་མ་ལ་  
འབྲེལ་བས་རྒྱུད་ལྔ་གཅོད། །རྣོ་དབང་མཆེ་བ་སྐྱེ་ཤི་རྩད་ནས་གཅོད། །ལེ་བརྒན་ལྗགས་ཀྱི་གསུང་སྒྲ་རྒྱ་མཚོར་འཆད། །རོལ་བའི་ཕྱག་གིས་འགྲོ་བ་འདུལ་ལ་མཁས།།  
གཤོག་བཞི་བསྐྱོད་པས་འཕྲིན་ལས་རྣམ་བཞི་མཛད། །ཞབས་རོལ་བས་ནི་ཟིལ་གནོན་མཛད་པའི་ཚུལ། །སྐུ་ཆེ་ཡན་ལག་རགས་པ་རི་བོ་བཞིན། །ཐུགས་མཆོག་  
  
  
།ཡེ་ཤེས་ལྷ་མཚོག་བྱིན་རླབས་འབྱུང་བའི་གནས། །ངོ་མཚར་རོལ་བས་ཁྲོ་བོ་ཀུན་གྱི་རྗེ་།དཔའ་བོ་སྐུ་མཆོག་མངའ་ལ་ཕྱག་འཚལ་ལོ།།  
དེ་ནས་བདེ་ཆེན་དབང་གི་སྐུས། །འཁོར་ལོ་དམ་ཚིག་སྒྲོགས་མཛད་ཅིང། །རྡོ་རྗེ་གསང་བའི་སྐུ་གསུང་ཐུགས། །གསང་བའི་བྱིན་རླབས་བསྐྱེད་པར་མཛད། །ཨོཾ་ཨཱ་ཧཱུཾ་སརྦ་  
པཉྩ་ཨ་མྲྀ་ཏ་ས་མ་ཡོ་གི་སིདྡྷི་ཧཱུཾ། པ་ཏོ་ཀ་ཀ་མ་ལ་སུ་ཏ་ས་ཧཱུཾ། ཨོཾ་བཛྲ་ས་མ་ཡ་ཀྲོ་དྷ་ས་མ་ཡ་ཨོཾ་ཨཱཧཱུཾ་མཧཱ་ཡོ་གི་ཙིཏྟ་རཾ་པ་རཀྟ་མ་ལ་ཁའི་ཁའི་ཧཱུཾ། །ཨོཾ་ཁཾ་ཁ་  
ལེ་ལ་རུ་ལུ་རུ་ལུ་ཧཱུཾ་ཕཊ། ཨི་དྷ་ན་ས་མ་ཡ་ཨ་ལ་ལ་ཧོ་ཞེས་རྡོ་རྗེས་གླུ་བླངས་སོ། །པདྨོ་གར་མཛད་དོ། །བདེ་བ་ཆེན་པོས་མཆོད་པས་ཆིམ་པར་འགྱུར་རོ། །དེའི་དུས་ན་  
བདུད་ལ་སོགས་པ་རྣམས་བསྒྲལ་བའི་ཚོགས་རྣམས་བྱང་ཆུབ་སེམས་བདེ་བ་ཆེན་པོའི་ཡེ་ཤེས་ཀྱིས་བརྒྱན་ཏེ་དབང་བསྐུར་བའི་ཐུགས་སོགས་ཀྱིས་བདག་པོ་རིག་འཛིན་  
ཐམས་ཅད་ཀྱི་བདག་པོ་ཞེས་བྱ་བར་འགྱུར་རོ། །དཀྱིལ་འཁོར་ཆེན་པོའི་ཕྱི་རོལ་དུ་འཁོད་ཅིང་གསང་བའི་དཀྱིལ་འཁོར་འཛིན་པར་གྱུར་ཏོ། །དེའི་འཁོར་རྣམས་ཀྱང་དམ་  
ཚིག་གི་སྙིང་པོ་བླངས་ན་བྲན་དུ་མཛད་པར་ཁས་བླངས་སོ་།སྙིང་པོ་བརྗོད་པ་ནི། མ་མ་ཏྲག་ཤ་རུ་ཏྲ་མ་མ་བྷྱོ། །སླར་བསྒོ་བའི་སྔགས་ནི། །ཨོཾ་རུ་ལུ་རུ་ལུ་ཧཱུཾ་བྷྱོ་པདྨ་  
  
  
༄༅། །ཧྲྀད་དྷ་རུ་རུ་ཧཱུཾ་བྷྱོ་ཧཱུཾ། དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ལས། གསང་ཆེན་  
འདུས་པའི་ལེའུ་སྟེ་ཉི་ཤུ་རྩ་གཅིག་པའོ།། །།དེ་ནས་བཅོམ་ལྡན་གར་དབང་གིས། །རིགས་ཀྱི་དཀྱིལ་འཁོར་བསྡུ་མཛད་ནས། །བདག་དང་གཉིས་མེད་རོལ་  
པའི་མཐུས། །ཁྲོ་བོའི་རྒྱལ་པོ་སྐུ་ཆེན་དག་སངས་རྒྱས་ཀུན་གྱི་སྐུ་གསུང་ཐུགས། །གསང་གསུམ་དམ་ཚིག་ཕྱག་རྒྱ་ཆེ། །དཀྱིལ་འཁོར་རྒྱུ་ཡི་དམ་ཚིག་སྐུ། །བཀོད་པའི་  
དཀྱིལ་འཁོར་མཛེས་པའོ། །ཆོས་དབྱིངས་ཡོན་ཏན་འབྱུང་གནས་གཞལ་ཡས་ཁང། །རྒྱལ་བའི་དཀྱིལ་འཁོར་རིགས་ཀྱི་ཅོད་པན་ཅན། །རིགས་ཀྱི་དབང་ཕྱུག་སྐྱེ་འགྲོ་  
མ་ལུས་སྒྲོལ། །རྡོ་རྗེ་བཀོད་པ་རྒྱན་གྱི་དཀྱིལ་འཁོར་ཆེ། །དབང་པོ་ཡུལ་ཚོགས་རིགས་ཀྱི་སྐུ་ལྔར་ལྡན། །ཤེས་རབ་ཐབས་དང་མི་གཉིས་འདུ་འབྲལ་མེད། །དུས་གསུམ་  
གཅིག་ཅར་སྒྲོལ་བས་ཚར་གསུམ་བརྒྱན། །ཁམས་གསུམ་ཡོངས་སྒྲོལ་མཛད་ཀྱི་རྒྱན་དུ་ཆེ། །མི་གནས་མྱ་ངན་གསུང་རབ་རྒྱ་མཚོ་སྒྲོག་མ་བསྒྲིབས་མ་གསལ་གོ་  
འཕང་མཛེས་པར་མཐོང། །མི་ལྡོག་གཡུལ་སྒྲོལ་སྟོབས་དྲུག་མཛེས་པར་མགྱོགས། །གར་ཡང་ཐོགས་མེད་བྱིན་རླབས་ཤུགས་དང་ལྡན་།འཚེར་སྐད་གདངས་སྙན་མ་  
  
  
།ཁཾ་དམར་རལ་པའི་དབུས་ནས་དབུགས་འབྱུང་བ། །དཔྲལ་བ་ཞུར་པོ་བརྗིད་པའི་ཁྱད་པར་དང། །རྟ་མགྲིན་འོད་འབར་གསལ་བའི་ཁྱད་པར་ནི། །དོན་མཆོག་ཁྱད་  
པར་ཡོན་ཏན་རྨད་དུ་བྱུང། །ལྗང་ཁུའི་མེ་འབར་རྟ་མགོའི་རང་བཞིན་ནི། །འགྱུར་མེད་ཡེ་ཤེས་ཇི་བཞིན་གསལ། །བྱམས་པའི་མདངས་ཀྱིས་ཁམས་གསུམ་ཁྱད་པར་གཟིགས། །རྡོག་  
མ་ལེ་བརྒན་འབར་དེའི་ཁྱད་པར་མཆོག་སྟུག་པོ་བཀོད་སོགས་ཞིང་ཁམས་རབ་འབྱམས་ན། །རྡུལ་གཅིག་སྟེང་ན་རྡུལ་སྙེད་ཁྲོ་བོ་ཀུན་།ཞིང་ཁམས་གསུམ་དག་མ་ལུས་  
དབང་དུ་སྡུད། །ཤེས་རབ་ཐབས་སུ་འབྲེལ་བའི་རྟ་སྐད་ནི། །གྲུབ་པའི་དཔལ་ཚོགས་ཚངས་པའི་རྟ་དབྱངས་ཡིན། །དང་པོའི་གདངས་ཀྱིས་རྒྱལ་བའི་ཞིང་ཁམས་སྒྲོགས། །གདངས་  
སྐད་གཉིས་པ་རི་རབ་རྩེ་ནས་འཚེར། །གསང་སྙན་གདངས་གསུམ་སྙན་པའི་ཁྱད་པར་ནི། །བཅུ་དྲུག་སླད་མའི་ངན་རྟོགས་ཐར་ལམ་སྟོན། །སྤྱན་མིག་གློག་ལྟར་འགྱུར་བ་ཆེར་  
འཕགས་ཤིང། །ཤ་ཁྲག་རློན་པ་ཟ་བའི་སྲིན་པོ་འཇོམས། །འཚེར་ཅན་ཡིད་ལ་གདུང་བའི་རྟ་སྐད་ནི། །མུན་མཐུའི་འགྲོ་བ་མ་ལུས་གསལ་བར་མཛད། །རྒྱུ་དབྱིངས་གྲངས་  
དང་གཟིགས་ཐབས་རྟོགས་པའི་དོན། །ཧཱུཾ་ལས་དཔལ་ཆེན་ཁྲོ་བོའི་དཀྱིལ་འཁོར་བསྐྱེད། །གནས་ནི་སྣ་ཡི་དབུགས་རིང་དྲོ་བ་ལགས་།ཕྱག་རྒྱའི་དཀྱིལ་འཁོར་རྣམ་པར་  
  
  
༄༅། །འཕྲུལ་པ་འབྱུང། །ཤངས་ཀྱི་རླུང་སྒྲོམ་ཡངས་པས་ཡེ་ཤེས་སྲོག་གསང་བའི་འཚུབ་མས་སྡུག་བསྔལ་སྙིང་ནས་འབྱིན་།རྒྱ་ཆེན་སྤྲུལ་པས་  
བག་ཆགས་ཚར་གཅོད་དེ། །འཁོར་བའི་རྒྱ་ཆེ་ལུགས་ལས་ལྡོག་པ་ཡི་།རིགས་ཀྱི་རླུང་གིས་དྲུག་ལྔ་དབྱིངས་སུ་སྒྲོལ། །ཟླུམ་དཀར་བཟང་ར་མ་རྣོ་དཔལ་ཚེམས། །ཞལ་དུ་  
བདར་བའི་བྱང་ཆུབ་སེམས། །མ་སྐྱེས་ཆོས་ཉིད་ཀུན་ལ་རོལ། །ཞི་རྒྱས་དབང་བདུད་དྲག་པོ་ཡི། །ཅིར་ཡང་འགྱུར་བའི་ཧོ་མ་ཁུང་སྟེ། །ལས་ལྔ་འབྲེལ་བའི་ཞལ་ཞེས་བྱ།།  
འཁོར་བ་ཡོངས་སུ་སྨིན་པ་དང། །ལས་མང་ཉོན་མོངས་དབང་བཙན་དང། །སྐྱེ་བ་མི་སྐྱེ་ལུང་མ་བསྟན། །དེས་སྨིན་མཛད་པ་ཆེན་པོ་ཡི། །འཇུག་ལྡོག་ཅིར་ཡང་གྱུར་པ་དང།།  
རྗོད་བྱེད་གཉིས་ཀའི་བསྟན་གྱུར་ནས། །འབྱར་ཞིང་བསྐྱོད་པས་ལྗགས་ཉིད་དོ། །ཡིག་འབྲུའི་རྒྱུ་ཉིད་བདེ་གཤེགས་ཐུགས། །རྡོ་རྗེ་མྱུ་གུ་ཏིང་འཛིན་ཐུགས། །འོད་ཉིད་ཉོན་མོངས་  
རྣམ་དག་འཇོམས། །རིག་བྱེད་ཡེ་ཤེས་ཕྱག་རྒྱ་དང། །ཡིག་འབྲུ་ས་བོན་ཕྱག་རྒྱ་དང། །ཡོན་ཏན་རྫོགས་པའི་ཕྱག་རྒྱའོ། །སྲིད་པ་གསུམ་སྟེ་ལྟ་བ་དང། །རྒྱུ་དང་ལས་ཀྱི་རིམ་  
པའོ༑ ༑དེ་ཕྱིར་ཡེ་ཤེས་རོལ་པའི་དབྱིངས། །སྙིང་པོ་ཕྱག་མཚན་ཕྲ་མོ་དག། །བསྟན་པར་གྱུར་ནས་མཁའ་ཡི་དབྱིངས། །ཆོས་སྐུ་ཆུ་ཡི་ཟླ་བ་བཞིན། །སྣ་ཚོགས་སྣང་ལ་རང་  
  
  
།དུར་ཁྲོད་ཆེན་པོའི་གནས་ཀུན་ཏུ། །གར་གྱི་དབང་ཕྱུག་རྣམ་པར་རོལ། །ཤར་དུ་རོལ་བའི་ཕྱག་བཞི་མཚན་མ་ནི་།ཁྲོ་ཆེན་སྙིང་འབྱིན་ཁ་ཊཱཾ་འབར་བ་དང། །རྡོ་རྗེ་  
ལྕགས་ཀྱུ་སྦྲུལ་གྱི་ཞགས་པས་རོལ། །དེ་བཞིན་ལྷོ་ལ་སོགས་པའི་ཕྱག་ཀྱང་བཞི། །ཐོད་པ་ཁྲག་བཀང་རྡོ་རྗེ་ལུ་གུ་རྒྱུད། །རྡོ་རྗེ་བེ་ཅོན་ཐོད་རློན་འཛིན་པར་རོལ། །མེ་ཡི་ཞགས་པ་དག་  
དང་ཁྱུང་གི་ཁྲ། །སྡིགས་མཛུབ་རྩེ་ལ་ཡེ་ཤེས་འབར། །རྡོ་རྗེ་ཁ་ཊཱཾ་ག་ནི་རབ་ཏུ་འཁྲོལ། །རྡོ་རྗེ་རྩེ་དགུ་རྩེ་ལྔ་གདེངས་པ་དང། །རྩེ་གསུམ་རྩེ་གཅིག་འབར་བ་གསོར་ཞིང་བརྡེག་ཡེ་  
ནས་མ་སྐྱེས་དང་བའི་ཆོ་འཕྲུལ་སྟོན། །ཡེ་ཤེས་ལྔ་ཡི་ཡོན་ཏན་ཁྱད་པར་ནི། །རིན་ཆེན་དྲ་བ་སངས་རྒྱས་སྟོང་གིས་བརྒྱན། །ཀླུ་རྒྱལ་ནག་པོ་འདྲ་བའི་ཐབས་ཤེས་ཀྱིས། །རྩེ་  
བ་རྣམ་ཐར་སྒོ་གསུམ་སྐུ་གསུང་ཐུགས། །སྤྲུལ་པའི་དོན་མཛད་དཀྱིལ་འཁོར་སྣ་ཚོགས་སྟོན། །གསང་བའི་ཡུམ་བཞིས་སྐུ་ལ་འཁྲིལ་བྱེད་ཅིང། །བྱང་ཆུབ་སེམས་བཞི་  
དེ་ཉིད་སྟོན་པར་བྱེད། །རྡོ་རྗེ་དྲ་བས་རིན་ཆེན་གློག་འགྱུར་བ་།ཁྱུང་གཤོག་ཨ་མོ་ཐེབ་གཤོག་སྡེར་མོ་ཅན། །སངས་རྒྱས་སྟོང་རྩ་གཉིས་ཀྱི་ཐུགས་རྗེ་ཤར། །ཐབས་ཀྱིས་རྣམ་པར་  
འཕྲུལ་པས་གཡས་ནས་བརྐྱང། །སྲིད་གསུམ་མ་རིག་མུན་པ་སེལ་བྱེད་པའི། །ཤེས་རབ་ཟླ་སྟོང་རྩ་གཉིས་གཡོན་ནས་ཁྱབ། །ཐབས་དང་ཤེས་རབ་འབྲེལ་བའི་བྱིན་རླབས་ཆེ། །  
  
  
༄༅། །སྤྲུལ་པས་འཕྲོས་པས་དུག་གསུམ་རྒྱུན་མི་འཆད། །སྣ་ཚོགས་རོལ་བའི་ཕྱག་རྒྱ་ཞེས་པ་ཡི། །འཕྲིན་ལས་བརྒྱད་ཀྱིས་བདག་ཉིད་སྐུ་ཆེ་བའི། །དཔའ་  
བོ་སྟག་གིས་སྟེང་ཕྱོགས་འདུལ་ཞབས་བརྒྱད། །རྒྱ་བྱེའུ་ལྕགས་ཀྱི་ཤར་ལྷོའི་ཞབས་བརྒྱད་དེ། །རྡོ་རྗེ་འཆོལ་བས་ལྷོ་ཡི་ཕྱོགས་ན་བརྗིད། །བསེ་ཁྲབ་སྨུག་པོས་ལྷོ་ནུབ་རྐང་བ་  
བརྐྱང༑ ༑སྣ་ཚོགས་བརྗིད་པས་བྱང་ཤར་མཚམས་སུ་གྱོན། །ཤུ་ཀེན་དར་གྱིས་བྱང་ཤར་ཞབས་མཛེས་ཤིང། །མཆེ་བ་དམར་པོས་ནུབ་བྱང་བརྒྱངས་པའི་གདན། །སྤྲུལ་ནག་  
འཁྲིལ་བའི་ཞབས་ཀྱིས་འོག་ཕྱོགས་འདུལ་བར་མཛད། །ཁྲོ་བརྒྱད་གནོན་ཅིང་གཟིར་བས་ཞབས་བརྡེབས་ཤིང། །དུག་ཆེན་བཅོམ་ཞིང་སྒལ་ཚིགས་གནོན། །བྲང་གནོན་  
ལྡན་པ་འཇོམས་ཤིང་འཇིགས་མཛད་དང། །འཁོར་གྱི་སྐུ་ལ་སྦས་པས་ཡེ་ཤེས་གསལ། །སྐུ་ཉིད་འཁོར་ལ་སྦས་པས་དབྱིངས་ཀྱིས་བརྒྱན་།ཐུགས་རྗེའི་རོལ་པས་གཞལ་  
ཡས་ཁང་དུ་བསྟན། །འཕྲིན་ལས་རོལ་བས་ཧཱུཾ་མཛད་ཧཱུཾ་གིས་བརྒྱན། །ས་བཅུ་ཟིལ་གནོན་སྟོབས་བཅུ་དབང་དང་ལྡན། །དེ་ནས་གར་གྱི་དབང་ཕྱུག་ཆེ། །དམ་ཚིག་གར་གྱི་  
བྱིན་རླབས་ཀྱིས། །རྒྱུན་གྱི་ཏིང་འཛིན་ལ་གནས་ནས། །ཡུམ་ཆེན་གཟི་ལྡན་དགྱེས་པར་མཛད། །དམ་ཚིག་ཆེན་པོའི་ཕྱག་རྒྱ་ནི། །མཉེས་མཛད་གཟི་ལྡན་དབང་ཕྱུག་མ།།  
  
  
།གསུང་གི་རྡོ་རྗེ་མི་སྨད་དོ། །གཙོ་བོ་རབ་ཏུ་གདུངས་པ་ལ། །རབ་ཏུ་སྨྲ་བར་གང་བྱེད་པ་།སྒེག་པའི་ཚིག་གིས་བརྒྱན་ནས་སུ། །སྲི་ཞུའི་སེམས་  
ཀྱིས་གདུངས་པ་ལ། །ཡེ་ཤེས་ཚོགས་ཀྱིས་རབ་བསྐོར་བའི། །ལྷ་མོའི་ཚོགས་རྣམས་བསྐོར་བྱས་ཏེ། །རང་གི་ཕྱག་རྒྱའི་དཀྱིལ་འཁོར་དུ་།གཉིས་མེད་མཉམ་པའི་རྒྱ་བཞི་  
གདབ། །བྱང་ཆུབ་སེམས་ཚོགས་གསལ་བའི་རྒྱུན། །ཐིམ་པའི་དཀྱིལ་འཁོར་དོན་ཆེན་གསལ། །དབྱིངས་ཕྱུག་སྤྲུལ་ཚོགས་བསམ་ཡས་དག་།ངེས་པའི་ཡེ་ཤེས་རོལ་པའི་སྐུ།།།  
སྟོང་གསུམ་དབང་པོར་གདོན་མི་ཟ། །འཇིག་རྟེན་གསུམ་གྱི་འབྱུང་གནས་མཆོག་དུས་གསུམ་ཀུན་གྱི་གནས་དང་རྟེན། །ཕྱོགས་བཅུ་དཀྱིལ་འཁོར་ཐམས་ཅད་ན། །དམ་ཚིག་  
ཆེན་པོ་དེ་ཉིད་མང། །ཕྱི་ནང་གསང་བའི་མཐར་ཕྱིན་པ་།ཐམས་ཅད་པདྨོ་རྣམ་དག་པས། །ཆོ་འཕྲུལ་རྣམ་ཀུན་དེ་བཞིན་ཉིད། །ཐུགས་རྗེ་ཆགས་པའི་འཕྲིན་ལས་ཀྱིས། །དབང་  
དྲག་འཕྲིན་ལས་གནོད་སྦྱིན་གནས། །གཉིས་མེད་འབར་བས་ཐམས་ཅད་སྲེག་ལས་དང་བག་ཆགས་སྒྲིབ་སོགས་ཀུན། །གནས་ནས་གཤེགས་མཛད་ཡེ་ཤེས་ཚོགས།།  
ལྷུན་གྱིས་དང་བས་ཀུན་ཏུ་འཇོམས། །སྙིང་མ་ལྔ་བརྒྱ་དུས་ཀྱི་མཐའ། །སྲིད་གསུམ་སེམས་ཅན་འདུལ་དཀའ་བ། །འཕྲོ་འདུ་འཁྱིལ་བའི་འོད་མདངས་མཛད། །འཇིག་རྟེན་མཁྱེན་དང་  
  
  
༄༅། །མྱ་ངན་འདས། །གཉིས་མེད་ཐུགས་ཀྱིས་ས་ལེ་མཁྱེན། །དེ་ལྟར་དགོངས་པའི་ཁྱད་པར་དེ། །འགྲོ་བ་མཐའ་དག་འདུལ་དོན་དུ་།རྣམ་པར་ཐར་བ་དབུ་  
གསུམ་བསྟན། །གཡས་དཀར་གཡོན་དམར་དབུས་མཐིང་ག་ཡེ་ཤེས་དྲུག་གི་ཕྱག་མཚན་ནི། །གཡས་པས་རྡོ་རྗེ་རྡེའུ་ཆུང་དང། །མདུང་རྩེ་གསུམ་པ་འཛིན་པས་རོལ། །དྲིལ་བུ་  
རྒྱུ་ཞགས་ཐོད་རློན་གཡོན། །བསྐལ་པའི་མེ་རི་སྤྲུལ་ཞགས་དང་།ཐོད་རློན་ཕྲེང་བརྒྱན་དུ་བྱས། །སྒེག་པ་དཔའ་བོ་འཇིགས་སུ་རུང་།དགོད་དང་གཤེ་དང་འཇིགས་པར་བྱེད། །སྙིང་རྗེ་  
རྔམ་དང་ཞི་བའི་སྐུ། །སྐུ་གསུང་ཐུགས་ཀྱི་གར་ཐབས་ཅན་།འཇིགས་བྱེད་ཁྲོ་བོ་རྣམ་པར་རྒྱལ། །སྐྱེ་བ་མེད་པའི་ཆོས་དབྱིངས་སུ། །མཚན་མ་མེད་པའི་ཆོས་བཤད་པས། །ཆོས་ཀྱི་  
དབྱིངས་ཀྱི་ཡེ་ཤེས་རྒྱལ། །ལོངས་སྐུ་མཚན་དང་དཔེ་བྱད་ཀྱིས་།མི་འཇིགས་སྟོབས་མཆོག་གདན་སྟེང་ན། །སངས་རྒྱས་ཞིང་ཁམས་ཐམས་ཅད་དུ། །ཟབ་མོ་རྒྱ་ཆེན་ཆོས་མ་བསྟན། །  
དངོས་དང་དངོས་མེད་གསལ་བྱེད་པས། །མེ་ལོང་ལྟ་བུའི་ཡེ་ཤེས་དང། །སྤྲུལ་པ་འགྲོ་མང་དོན་གྱི་ཕྱིར། །ཕལ་མང་བཀོད་པའི་ས་རྣམས་སུ། །དངོས་པོ་མཚན་མ་རྣམ་འཕྲུལ་གྱིས། །བྱ་  
བ་གྲུབ་པའི་ཡེ་ཤེས་ཚོགས། །ཐམས་ཅད་མཚན་མ་ནམ་མཁའི་དངོས་།དེ་ཉིད་སྒྲོ་བཏགས་ཆོས་དང་བྲལ། །ཀུན་རྒྱན་བྱམས་སེམས་དེ་ཁོ་ན། །རང་བཞིན་དག་པ་དྲི་མ་མེད། །ཧེ་རུ་  
  
  
།ཆོས་རྣམས་ཀུན་གྱི་རྒྱུ་ཡིན་ཏེ་།འོད་གསལ་བ་ཡི་གནས་འཇུག་པས། །རྣལ་འབྱོར་ཆེན་པོ་ཞེས་བྱ་བཤད། །དེ་བཞིན་གཤེགས་པ་ཐམས་ཅད་ཀྱི་དགོངས་པ་  
གསང་བ་དཔལ་རྟ་མཆོག་རོལ་པའི་རྒྱུད་ལས། དཀྱིལ་འཁོར་རྒྱུའི་དོན་ཕྱུང་བའི་ལེའུ་སྟེ་ཉི་ཤུ་གཉིས་པའོ།། །།དེ་ནས་བཅོམ་ལྡན་དཔལ་གྱིས་སྐུས། །གར་གྱི་དབང་ཕྱུག་  
ལྷུན་གྲུབ་མཆོག་ཐུགས་རྗེ་བརྗིད་པའི་སྟོབས་ལྡན་པས། །ཡོན་ཏན་ཁྱད་པར་བསྟན་པའི་ཕྱིར། །ནམ་མཁའི་རི་མོ་ཕྱག་རྒྱའི་རྔོམ་།ཅིར་ཡང་འགྱུར་བའི་བཞུགས་པའི་རྔོམ། །ཟིལ་གྱིས་  
གནོན་པའི་གནས་མཆོག་རྔོམ། །ཚམ་ངམ་ཆེན་པོའི་སྟངས་སྟབས་རྔོམ། །སྐུ་མདོག་བརྒྱད་ཀྱིས་བརྗིད་པའི་མཆོག་ཕྱག་རྒྱའི་དོན་དང་ལྡན་པའི་སྐུ། །ཧཾ་ལྔ་འབྲེལ་བར་གྱུར་བའི་ཞལ།།  
ཟླ་གམ་ཅིར་ཡང་འགྱུར་བའི་ལྗགས། །སྐྱེ་ཤི་རྩད་ནས་གཅོད་པའི་ཚེམས། །རྣམ་པའི་འབྲུག་ལྟར་སྒྲོགས་པའི་དབྱངས། །ཏིང་འཛིན་ནམ་མཁའི་སྐར་ཚོགས་བཞིན། །འཕྲིན་ལས་རྒྱ་  
མཚོའི་རླབས་ཚོགས་ལྟར། །བྱིན་རླབས་ཆོ་འཕྲུལ་སྤྲིན་ཕུང་ཚོགས། །མཛད་པའི་རོལ་མོ་གར་ཐབས་རྔམ། །བདུད་དང་སྲིན་མོ་འཇོམས་བྱེད་རྣམས། །ཁམས་གསུམ་ཟིལ་གྱིས་  
གནོན་པའི་གདན། །སྟོང་གསུམ་དུས་གཅིག་བསྒྲལ་བའི་ཞིང། །རྟོག་པ་འཇོམས་པའི་བརྟུལ་ཞུགས་མཆོག་སྐུ་གསུང་ཐུགས་མཆོག་ཡོན་ཏན་ནི་།རྔོམ་བརྗིད་སུམ་ཅུ་རྩ་  
  
  
༄༅། །དྲུག་མངའ། །རྒྱ་ཆེན་ཡན་ལག་རགས་པས་བརྗིད། །གྲངས་མ་རྐྱེན་དང་འཚམ་པས་བརྗིད། །བཀུར་གཤོག་གཙོ་བོ་མཐོང་བས་བརྗིད། །ཁྱད་ཞུགས་བླ་  
མ་ཡིན་པས་བརྗིད། །གདངས་ཆེན་སྟོང་གསུམ་གང་བས་བརྗིད། །དོན་ལ་ཉི་ཚེར་སྟོན་པས་བརྗིད། །གསལ་བས་མཐའ་གཉིས་ཡངས་པས་བརྗིད་།ཐུགས་རྗེ་ཐུགས་དམ་མཐར་ཕྱིན་  
བརྗིད༑ ༑མ་རྨོངས་ཐབས་ཀྱིས་འདུལ་བས་བརྗིད། །མ་འགག་ས་ལེ་མཁྱེན་པས་བརྗིད། །མེད་ལ་ཟད་མི་ཤེས་པས་བརྗིད། །གཅིག་ལ་འདོད་རྒུར་བསྒྱུར་བས་བརྗིད། །གནོད་སྦྱིན་  
ཕམ་པར་མཛད་པས་བརྗིད། །ཐབས་མཁས་སྐྱོན་གྱིས་མ་གོས་བརྗིད་།རིམས་བྲལ་ཉམ་ཐག་རོལ་པས་བརྗིད། །འཁོར་བ་ཡུན་རིང་མགོན་མཛད་བརྗིད། །གཅིག་ཅར་ཟིལ་  
གྱིས་མནན་པས་བརྗིད། །བྱ་བའི་ཡེ་ཤེས་རྫོགས་པས་བརྗིད། །སྐུ་གསུང་ཡོན་ཏན་འཕྲིན་ལས་ཐུགས། །ཟིལ་མནན་ང་རྒྱལ་བཅག་པར་བྱ་།དེས་སུ་རོ་ཡི་ནང་ནས་ནི། །གློག་  
འགྱུར་ལྕེ་ནི་ལན་གསུམ་འབྱུང། །སོའམ་སེན་མོ་གཅད་པར་བྱེད། །དེ་ཉིད་རལ་གྲི་བཟང་པོར་འགྱུར། །རྣལ་འབྱོར་པ་ཡི་གྲངས་བཞིན་དབྱུང། །དེ་ཐོགས་ནམ་མཁའ་ལ་སོང་  
ནས༑ ༑རིག་པ་འཛིན་པའི་སྔགས་བརྗོད་བྱ། །ཨོཾ་བྷཱུ་རུ་ན་ར་ས་མ་ཏ་ཡ་ཧཱུཾ་ཕཌ། གར་གྱི་དབང་ཕྱུག་ང་རྒྱལ་གྱིས། །གང་འདོད་གནས་སུ་འགྲོ་བྱ་ཞིང། །དྲེགས་བྱེད་ཚོགས་  
  
  
།བརྟུལ་ཞུགས་སྤྱོད་པས་གླུ་བླང་ཞིང་།བརྟུལ་ཞུགས་སྤྱོད་པ་སྣ་ཚོགས་པས། །ཡུད་ཙམ་གཅིག་ལ་གནས་སུ་དག་པར་བྱེད། །བཅོམ་ལྡན་པདྨ་ཧེ་རུ་ཀའི། །སྐུ་གསུང་  
ཐུགས་ཀྱི་དཀྱིལ་འཁོར་ནི། །ཇི་ལྟར་སྤྲུལ་ཞིང་ཅིར་ཡང་སྣང་།མཚན་ཉིད་ཅིག་ཏུ་མ་ངེས་པས། །སྐུ་གསུང་ཐུགས་སྤྲུལ་བསམ་ཡས་ཆེ། །རང་བཞིན་ལས་དང་ཡོན་ཏན་གྱི། །བྱིན་རླབས་  
ཡ་མཚན་སྒྲིབ་མེད་གསལ། །ཁམས་གསུམ་ཀུན་ལས་རྩལ་འཕགས་ཤིང་།རང་གི་དཀྱིལ་འཁོར་རྣམས་གསལ་ལས། །བྱིན་རླབས་འགྲོ་ལ་རྒྱ་ཆེན་སྟོན། །ཆོས་དང་ལོངས་སྤྱོད་རྫོགས་  
པ་དང༑ ༑སྤྲུལ་སྐུ་སྣ་ཚོགས་འདུལ་བའོ། །ཚིག་གི་གསུང་རབ་རིག་པའི་གསུང། །བཞི་ལ་སུམ་བཅུ་དྲུག་གིས་བརྗིད། །དུག་གསུམ་སྐུ་གསུང་ཐུགས་ཀྱིས་སྦྱངས། །དུག་ལྔ་བདེ་བ་ཆེན་  
པོས་སྤྱད། །དབྱིངས་ལས་ཡེ་ཤེས་རོལ་བའི་མཐུས། །སྐྱེ་འགྲོ་མ་ལུས་རྒྱས་བཏབ་ནས། །རང་བཞིན་དག་པའི་དབྱིངས་སུ་སྦྱོང། །རྒྱལ་བ་གང་གིས་ཐུགས་རྗེས་ཀྱང། །འདི་ལ་སྐྱབས་སུ་  
ཡོད་མ་ཡིན། །སྲིད་པ་གསུམ་དུ་དག་བྱས་ནས། །སྲིད་པའི་ཕྱག་རྒྱས་ཕྱག་རྒྱ་གསང་བས་འདེབས། །ཐིག་ལེ་ཆོས་སྐུ་རིག་པའི་མཚོག་གར་གྱི་དབང་ཕྱུག་ཅེས་སུ་བསྔགས། །དེ་བཞིན་  
གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་བའི་རྒྱུད་ལས། ཁྲོ་བོ་རྡོམ་བརྗིད་སྟོན་པའི་ལེའུ་སྟེ་ཉེར་གསུམ་པའོ།། །།དེ་ནས་  
  
  
༄༅། །འཁོར་གྱི་གཙོ་བོ་མཆོག་གསང་བའི་བདག་པོ་ལ་སོགས་པས། །ཡང་དང་ཡང་དུ་ཕྱག་འཚལ་ལོ། །མཆོད་བ་རྒྱ་ཆེན་ཕུལ་བྱས་ཏེ། །འགྲོ་བ་རྩེ་  
བའི་སེམས་ཅན་ལས། །སྒྲུབ་པའི་རིམ་པ་ཞུ་བར་མཛད། །བཅོམ་ལྡན་འདས་དངོས་གྲུབ་ཀུན་གྱི་བདག་གདུལ་བྱ་ཀུན་གྱི་དོན་གྱི་ཕྱིར་།ཐུན་མོང་དངོས་གྲུབ་ཇི་ལྟ་བུར། །དེ་བཞིན་  
མཆོག་གི་དངོས་གྲུབ་དག་བསྒྲུབ་པར་བྱ་བའི་ཐབས་ནི་གང། །ལས་ཀྱི་ཆོ་ག་ཇི་ལྟ་བུར། །ཡན་ལག་ཚོགས་པའི་ལྡན་བྱས་ནས། །ཚེ་འདི་མཆོག་ཏུ་གྱུར་རམ་ཅི། །ཐབས་  
མང་ཆོ་ག་བཤད་པར་བྱ། །དེ་ནས་བཅོམ་ལྡན་འདས་ཀྱིས་དབང་།རང་གི་དཀྱིལ་འཁོར་གནས་བཞུགས་ཏེ། །མ་འོངས་འགྲོ་ལ་ཕན་པའི་ཕྱིར། །སྐུ་གསུང་ཐུགས་ཀྱི་སྦྱོར་  
བ་ལས། །ངོ་མཚར་འཕྲུལ་པ་འདི་གསུངས་སོ། །རྒྱལ་བ་ཀུན་གྱི་དམ་ཚིག་ཆེ། །རྣམ་གསུམ་ཕྱག་རྒྱ་ལ་གནས་ནས། །ལས་ཀྱི་དངོས་གྲུབ་སྒྲུབ་པ་ནི། །གནས་བཟང་དག་ཏུ་  
བརྩམ་པར་བྱ། །ཕྱག་རྒྱའི་གྲོགས་ལ་བརྟེན་པ་ན། །བཟླས་བརྗོད་ཡན་ལག་མ་ཉམས་པར། །གསང་སྔགས་ཡི་གེ་བཅུ་བཞི་པ། །སུམ་འབུམ་དག་ཏུ་བརྗོད་བྱས་ནས། །རོལ་  
པ་མཚན་མ་བསྒྲུབ་པའི་ཕྱིར། །མཆོག་ཆེན་མཚན་མ་མ་ཉམས་པ་།རབ་བརྟགས་དུར་ཁྲོད་གནས་ནས་བླངས། །ཁྲོ་བོ་ཆེན་པོའི་ཚམ་ངམ་གྱིས། །ཡུངས་ཀར་ཐལ་བ་ལ་  
  
  
།སུམྦྷ་ནི་ཡི་སྔགས་བརྗོད་ཅིང། །ཡི་དྭགས་གཤིན་རྗེ་བསྐྲད་པར་བྱ། །དེ་ནས་དྲི་ཞིམ་སྦྱར་བར་ཡི། །དག་བྱེད་ཆུ་ཡིས་ལེགས་བཀྲུས་ཏེ། །མེ་ཏོག་ཕྲེང་སོགས་རྒྱན་  
གྱིས་བརྒྱན། །གསུང་གི་ཕྱག་རྒྱ་བྱིན་རླབས་ཤིང། །དཔའ་བོས་རང་གི་ཁྱིམ་དུ་བླང། །གླུ་དྲུག་དབྱངས་དྲུག་བཅས་པ་ཡིས། །ཁྲོ་རྒྱལ་རོལ་བའི་བྲོ་ཡིས་སྦྱངས། །བསྒྲུབ་པའི་དཀྱིལ་  
འཁོར་ཉམས་དགའི་མཆོག་རྒྱ་ཁྱོན་འདོམ་གང་ཁྲུ་ཡིས་བསྟོད། །ཅི་བཞིན་ལ་སོགས་ཆོ་ག་བཞིན། །རྫས་དང་ས་གཞི་དག་བྱ་ཞིང་།ས་བོན་གནས་པའི་ལས་རྫོགས་ནས། །བསྲུང་  
ཞིང་དཀྱིལ་འཁོར་བྲི་བར་བྱ། །ཡབ་ཡུམ་སྒྲུབ་པའི་གྲོགས་བཅས་རྣམས། །དཀྱིལ་འཁོར་ཕྱོགས་བཞིར་གནས་བཟུང་སྟེ། །མཆོག་ཆེན་དཀྱིལ་འཁོར་ཁ་རུ་གཞག་སྲུང་བའི་  
འཁོར་ལོ་ལེགས་ལྡན་པས། །སྟོང་ཉིད་ཏིང་འཛིན་ནས་བརྩམས་ཏེ་།དཀྱིལ་འཁོར་མཉེས་སོགས་རྫོགས་བྱས་ནས། །རོ་ལངས་དགུག་ཅིང་གཞུག་བྱ་སྟེ། །བར་ཆད་མེད་པར་བཟླས་  
བརྗོད་བྱ། །ཨོཾ་བི་ར་ན་ཏྲག་ཤ་ཏ་ཏ་ལ་ཏའི་ལོ་མ་ཏ་ཡ་མནྟ་ཙནྟྲ་ཧཱུཾ་ཕཊ། ཏིང་འཛིན་འོད་ཟེར་གསལ་བའི་རྒྱུན། །ཟུར་མ་ཆག་པར་བརྗོད་བྱས་ཏེ། །འབུམ་ཚོ་གཅིག་གིས་གཡོ་འགྱུར་  
ཞིང། །གཉིས་ཀྱིས་འོད་དང་བཅས་པར་སྣང། །འབུམ་ཕྲག་གསུམ་གྱིས་སྒྲ་བསྟན་ཞིང། །ལངས་ཏེ་ཀུན་ཏུ་ལྟ་བར་བྱེད། །དེ་ཚེ་རྣལ་འབྱོར་དབང་པོ་ཡིས། །སྐྲ་ནས་བཟུང་ནས་  
  
  
༄༅། །བསྒྱེལ་བྱས་ལ། །རྟ་མཆོག་སྔགས་ཀྱི་དབང་དུ་བྱ་།རྡོ་རྗེ་ཁྱུང་གཤོག་ཕྱག་རྒྱ་ཡིས། །དོན་གྱི་གསུང་གིས་གོ་བར་སྤྱོད་པས་བྲོ་ཡང་བརྡུང། །ཏིང་འཛིན་  
སྔགས་དང་ཡན་ལག་རྣམས། །མ་བྲལ་རང་གི་གནས་འོངས་ཏེ། །དཀྱིལ་འཁོར་མཐའ་མ་བསྐོར་བྱས་ནས། །མཆོད་པ་བྲོ་གླུ་དང་བཅས་པས་།ལྷ་རྣམས་མཉེས་པའི་ཆོ་ག་བྱ།།  
དེ་ནས་བརྟུལ་ཞུགས་ཆེན་པོ་ཡིས། །གོ་ལ་ལངྒྷ་མནན་པ་ཡི། །བྲོ་ལ་སོགས་པ་རྫོགས་བྱས་ནས། །རོ་དེ་གསེར་དུ་གྱུར་པ་ཡིན། །དེ་ནི་མཆོད་དང་སྦྱིན་པ་དང། །རང་ལ་དགོས་པའི་  
ཡོ་བྱད་བྱ། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ལས། རོ་ལངས་སྒྲུབ་པ་བསྟན་པའི་ལེའུ་སྟེ་ཉི་ཤུ་བཞི་  
པའོ༑༑ །།དེ་ནས་གར་གྱི་དབང་ཕྱུག་གིས། །གཟི་ལྡན་ཡུམ་དང་རོལ་མཛད་ཅིང། །འཁོར་གྱིས་ཞུས་པའི་ཚིག་གསན་ནས། །ཐུན་མོང་དངོས་གྲུབ་བཟང་པོ་ཉིད།།  
མ་འོངས་འགྲོ་ལ་ཕན་གདགས་ཕྱིར། །རིམ་པ་བཞིན་དུ་ཕན་གདགས་མཛད། །དབང་ཐོབ་དམ་ཚིག་ལ་གནས་པས། །ཡིད་མཐུན་གནས་མཆོག་བཟང་པོ་རུ། །མིག་སྨན་  
སྦྱོར་བ་བསྒྲུབས་བྱས་ཏེ། །བྱིན་རླབས་ལྡན་པས་འགྲོ་དོན་བྱས་།རང་གི་ཏིང་འཛིན་ལ་གནས་པས། །རང་གི་གསང་སྔགས་འབུམ་རྫོགས་ནས། །མཚན་མོ་ཕྲ་མོ་མཐོང་བ་  
  
  
༑བསྒྲུབ་པའི་དཀྱིལ་འཁོར་བརྩམ་པར་བྱ། །དཀྱིལ་འཁོར་གང་ཡང་རུང་བ་ཡི། །ཕྱག་རྒྱ་གསང་སྔགས་ཏིང་འཛིན་ལྡན་།རིན་ཆེན་སྔགས་ཀྱི་བཟླས་བརྗོད་ནི། །འབུམ་ཕྲག་གསུམ་  
དུ་གསུང་བར་བྱ། །ཨོཾ་པདྨ་མ་ཙ་ག་ཧྲུ་ཨ་ལ་ས་མ་ར་སི་ཏི་ཡོ་ན་ཧཱུཾ་ཕཊ། དཀྱིལ་འཁོར་གནས་ཀྱི་རྟགས་མཐོང་ནས། །གྲོང་མཐའི་གནས་སུ་འགྲོ་བྱས་ཏེ། །དུས་ཀྱང་མ་མཐོང་མཚན་  
མོ་རུང༑ །ལྷ་འདྲེ་གཏུམ་པོའི་གྲོང་དུ་བསྡད། །རང་གི་འཁོར་གྱི་ཚོགས་རྣམས་ཀྱིས། །མི་རྒོད་བཙན་འབྲང་བསྲུང་བར་བྱ། །དེར་ནི་བྷནྡྷ་མཚན་ལྡན་དུ། །གཟི་ཆེན་མར་ནི་བལྟས་  
ནས་སུ༑ ༑མཚན་གཅིག་ཡལ་བར་བསྔགས་བཟླས་ཤིང། །ཏིང་འཛིན་མ་ཉམས་སྦྱོར་བར་བྱ། །སྐྱ་རེངས་དང་པོ་འཆར་དུས་སུ། །དུད་པས་བདུགས་ཏེ་བཅང་བར་བྱ། །གླུ་དང་བྲོ་ཡི་  
བརྟུལ་ཞུགས་དང། །ལྷ་རྣམས་ཀུན་གྱི་སྟངས་སྟབས་ཀྱིས། །གནས་དེའི་བདག་པོ་དབང་དུ་སྡུད། །རིག་པ་འཛིན་པའི་སྔགས་ལྡན་པས་།སླར་ཉིད་མིག་སྨན་ཤས་ཤིག་བྱུག་དེ་  
ནས་འཁོར་གྱི་ཚོགས་བསྒོ་ཞིང། །སྐྱེ་འགྲོ་ཀུན་ལ་གསང་བར་བྱ་།པདྨ་བསྒྲུབ་པའི་ཨན་རྫ་ལིས། །ཅི་འདོད་དངོས་པོ་མཐོང་བར་འགྱུར། །གཞན་ཡང་རི་ལུའི་སྒྲུབ་ཐབས་ནི། །  
བདུད་རྩི་ལྔ་ལས་འབྱུང་བ་ཡི། །རྫས་དག་ཤ་ལྔ་དང་བསྲེས་ཏེ། །ཐོད་པ་མཚན་ལྡན་ནང་བཞག་ནས། །དཀྱིལ་འཁོར་རྒྱན་དང་ལྡན་གནས་སུ། །ཐབས་དང་ཤེས་རབ་ལྡན་གནས་  
  
  
༄༅། །སུ༑ །གར་གྱི་དབང་ཕྱུག་སྐུ་བསྒོམས་ཤིང། །ཡི་གེ་བཅུ་བཞི་གསང་སྔགས་ཀྱིས། །འབུམ་ཕྲག་གསུམ་དུ་བཟླས་བྱས་ཏེ། །མཚན་མ་ཕྲ་མོ་མཐོང་བ་  
དང༑ ༑བདུད་རྩི་གོང་བུ་བསྒྲིལ་བྱས་ཏེ། །རྒྱ་ཤུག་འབྲས་བུའི་ཚད་ཙམ་དུ། །རིན་ཆེན་ཟ་མ་ཏོག་ཏུ་གཞུག་དཀྱིལ་འཁོར་དེ་ཡི་དབུས་བཞག་པས། །སྲུང་བའི་ཙ་ཀྲས་བསྲུང་  
བྱ་ཞིང༑ ༑རིག་པ་འཛིན་པའི་གསང་སྔགས་ནི། །འབུམ་ཕྲག་ལྔ་རུ་བརྗོད་པར་བྱ། །འོད་ཟེར་ལྕགས་ཀྱུ་འབྱུང་བར་འགྱུར། །ཨོཾ་མཧཱ་པདྨ་སཾ་པོ་ཏ་ཧུ་ལུ་ཧཱུཾ་ཕཊ་སཱཧཱ། དེ་ནས་རི་  
ལུ་དེ་བླངས་ཏེ། །ཁ་འམ་ལག་ཏུ་བཟུང་བྱས་ནས། །གང་འདོད་གནས་སུ་འགྲོ་བྱེད་ཅིང། །ཅི་འདོད་པ་དག་གྲུབ་པར་བྱེད། །ལྷ་ཡི་གནས་མཆོག་ཉམས་དགའ་བས། །སྔ་  
དྲོ་གཅིག་གིས་འཁོར་བར་ནུས། །གཞན་ཡང་བཅུད་ལེན་བཟང་པོ་ཉིད་།སྐྱེས་བུ་གང་གིས་བསྒྲུབ་འདོད་པས། །བདུད་རྩི་རྒྱལ་པོ་ཨ་རུ་ར་།གསེར་གྱི་མདོག་ཏུ་འདུག་  
པས་མཆོག་ཉི་ཤུ་རྩ་གཅིག་ར་པོར་སྦ། །སུལ་རངས་རྒྱས་པར་གྱུར་པ་དང། །བ་གཅིན་ཕུར་མོ་ཐལ་བ་དང། །སེར་སྐྱའི་བ་མར་བཙོ་བར་བྱ། །དེ་ཉིད་སྦྲང་རྩི་དང་སྦྱར་  
བས༑ ༑ཉི་ཤུ་རྩ་གཅིག་ཞག་ཞི་བར། །ཞོ་རེའི་ཚད་དུ་བསྐྱེད་ཅིང་བཟའ། །དཀྱིལ་འཁོར་གསང་བ་ལ་བརྟེན་ནས། །གར་གྱི་དབང་ཕྱུག་སྐུར་བསྒོམས་ཤིང། །རིག་  
  
  
།མཚན་རྟགས་གསལ་བར་མ་མཐོང་བར། །ཡན་ལག་མ་ཉམས་བརྩོན་འགྲུས་བསྐྱེད། །ཨོཾ་པདྨོ་བི་ཧ་ར་ཧ་ར་ཏ་ས་ནི་ཧཱུཾ་ཕཊ་སཱཧཱ། གསང་སྔགས་  
སུམ་འབུམ་མ་རྫོགས་པར། །ཨ་རུ་ར་ཡི་འབྲས་བཟང་སྟོང་གི་ཚད་།ལེགས་པར་སྦྱར་ཏེ་ཟོས་པའི་མཐུས། །ནད་དང་ཟུག་རྔུའི་ཚོགས་འཇོམས་ཤིང། །ཚེ་རིང་བདེ་བ་ཕུན་སུམ་  
ཚོགས༑ ༑རྒས་ལ་སོགས་པའི་སྐྱོན་སེལ་ཅིང། །རིག་འཛིན་གནས་སུ་འགྲོ་བར་བྱེད། །དེ་བཞིན་དབང་པོའི་ལག་པ་དང། །ཁ་ར་བུ་རམ་ཉེ་ཤིང་དང། །ཟུར་རྡུལ་མུ་ཟི་ལ་སོགས་  
པས༑ ༑རང་གི་ཆོ་ག་ཤེས་པ་ཡིས། །རིག་པ་འཛིན་པའི་སྔགས་ཀྱིས་གྲུབ། །གར་དབང་དཀྱིལ་འཁོར་ལ་ནི་བརྟེན་བྱས་ཏེ། །སོ་སོར་མ་ཉམས་སྦྱངས་པའི་ས། །བ་ཡི་འོ་མ་དང་  
སྦྱར་ཞིང། །བ་ཡི་མར་གྱིས་གཟུངས་བཏབ་ནས། །མཚན་མ་མ་བྱུང་བར་དུ་བཞག་དེ་ནི་རིག་འཛིན་དངོས་གྲུབ་ཐོབ། །ཨོཾ་པདྨོ་ཨི་དྲ་དྲ་ཨ་ཧེ་དེ་བི་ན་ཧཱུཾ་ཕཊ། །ཨོཾ་པདྨོ་ར་རྒྱ་ཨ་  
ག་ར་ཏ་དར་ཤ་ཧཱུཾ་ཕཊ། ཨོཾ་པདྨོ་ས་མོ་ན་བི་ཤ་ལེ་ཧཱུཾ་ཕཊ། ཨོཾ་གྷུ་ལི་ས་བོ་ཏ་མ་གོ་ར་ན་ཧཱུཾ་ཕཊ། ཨོཾ་པདྨོ་མེ་ཤ་ཨ་ན་ནད་ཏ་ཡ་ཀ་ར་ཧཱུཾ་ཕཊ། དེ་དག་ལས་རྣམས་འགྲུབ་པ་དང།།  
རྟག་ཏུ་རང་གིས་འཆར་བྱས་ཤིང། །གསང་བའི་སྔགས་ལམ་ལ་བརྟེན་ནས། །ཚེ་འདི་གྲུབ་པར་འགྱུར་བ་ཡིན། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་  
  
  
༄༅། །པའི་གསང་བ་དཔལ་རྟ་མཆོག་རོལ་པའི་རྒྱུད་ལས། ཐུན་མོང་གི་དངོས་གྲུབ་བསྒྲུབ་པའི་ལེའུ་སྟེ་ཉེར་ལྔ་པའོ།། །།དེ་ནས་གར་གྱི་དབང་  
ཕྱུག་ཉིད། །ཕྱག་རྒྱ་རོལ་པའི་སྐུར་བཅས་ཀྱིས། །སྣོད་ལྡན་བྱང་ཆུབ་སེམས་དཔའ་དག་མཆོག་གི་དངོས་གྲུབ་སྐྱེད་བྱེད་པའི། །རིག་འཛིན་གནས་ཀྱི་མཚན་ཉིད་བཤད། །དམར་  
པོ་དབང་གི་དཀྱིལ་འཁོར་དུ། །བྷནྡྷ་མཚན་དང་ལྡན་པ་བརྒྱད་།པདྨའི་འདབ་མ་ལ་བཀྲམ་ནས། །ཚེ་འདས་སྔགས་ཀྱིས་བརྒྱན་པར་བྱ། །དེ་ནི་བཟའ་བཏུང་ལོངས་སྤྱོད་ཚོགས། །  
མ་ཉམས་ཕུན་སུམ་ཚོགས་པར་སྤྱད། །གར་དབང་ལྷ་ལ་མོས་པ་ཡིས་།གསང་སྔགས་རྒྱལ་པོ་བསྟོད་བྱེད་ཅིང། །སུམ་འབུམ་བཟླས་པའི་གྲངས་ཚང་ནས། །མཐའ་སྔགས་  
གཞན་གྱིས་བརྒྱན་བྱས་ཏེ། །རྟགས་མཐོང་བར་དུ་བཟླས་བརྗོད་བརྩམ། །ཨོཾ་ཨ་སུ་ཤ་ཨོཾ་ཨ་ཡུ་ཤ་སོ་ཏ་བྲུཾ། །འོད་ཟེར་དུ་བ་ལྟ་བུ་དང། །ཕྱག་རྒྱའི་དབྱིངས་དང་འབྱུར་  
བའི་དུས། །བྲོ་དྲུག་གླུ་དང་གར་བཅས་པས། །བརྟུལ་ཞུགས་ཆེན་པོ་བདུད་རྩི་སྤྱད། །སྐུ་གསུང་ཐུགས་མཆོག་ཕྱག་རྒྱ་ཆེ། །གསང་བའི་ཡུམ་བསྐྱེད་སྙིང་པོ་མཆོག་ཨོཾ་  
ཨེ་ཀ་ཏེ་བ་ག་ཏེ་མ་ཏཾ་ཀ་ཏེ་སཱཧཱ། །མ་ཉམས་ཉམས་པའི་ཕྱག་རྒྱ་གསལ། །གཉིས་སུ་མེད་པར་སྦྱོར་བ་ཡིས། །རྡོ་རྗེ་པདྨོར་ལྡན་བྱས་པས། །ཐབས་ཀྱི་ཕྱག་རྒྱའི་ཆོ་འཕྲུལ་  
  
  
༑གཟི་ལྡན་གསང་བ་ཨེ་གྲུ་གསུམ། །ཉི་མ་པདྨ་ཤེས་རབ་ལྡན། །སོ་སོ་གསལ་བའི་བརྡས་མཚོན་ཏེ། །ཨོཾ་བྲུཾ་པདྨ་ཨཱ་ཡུ་ཤེ་།བྱིན་རླབས་རྣམ་པར་འཕྲོ་བ་ཡིས། །ཕྱོགས་བཅུའི་སངས་  
རྒྱས་ཐུགས་བསྐུལ་ཞིང། །བྱང་ཆུབ་སེམས་མཆོག་ཚེ་ཡི་རྒྱུན་།སྒྲུབ་པ་པོ་ལ་གསལ་བར་མཛད། །བད་འདབ་བརྒྱད་པ་ཉི་མར་བཅས་།དབུས་སུ་གསང་བའི་རྡོ་རྗེ་ཆེ། །ཧཱུཾ་གིས་གསོར་  
ཞིང་ཨ་ཡིས་བསྐྱོད། །ཡང་དང་ཡང་དུ་བསྐུལ་བ་ནི། །སྐུ་གསུང་དབྱིངས་སུ་གྱུར་པའོ། །དེ་ལ་བྱང་ཆུབ་སེམས་མཆོག་རྒྱུན་།བྷནྡྷ་མཚན་ལྡན་ནང་དུ་བཅུག། །རྣལ་འབྱོར་གར་དང་  
ལེགས་བཅས་པས། །བཀྲ་ཤིས་ཚིགས་བཅད་གླུ་བྲང་ཞིང། །བཀྲ་ཤིས་གར་དང་དབྱངས་སུ་བཅས། །ལོངས་སྤྱོད་སྟོན་མོ་ཀུན་གསོལ་ཞིང་།དངོས་གྲུབ་དོན་ཕྱིར་གསོལ་བ་གདབ།།  
དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ཆེན་པོ་ལས། ཚེ་སྒྲུབ་པའི་ལེའུ་སྟེ་ཉེར་དྲུག་པའོ།། །།དེ་ནས་གར་  
གྱི་ལྷ་མཆོག་གིས། །ཐམས་ཅད་བདུད་རྩིར་བྱིན་བརླབས་ནས། །ཕྱི་ནང་སྣོད་བཅུད་མ་ལུས་ཀུན། །རིགས་ལྔའི་སྐུ་རུ་བསྒྲུབ་པའི་ཕྱིར་།རང་ལས་བྱུང་བའི་རང་བཞིན་དང། །དངོས་  
གྲུབ་སྙིང་པོ་ཀུན་བསྡུས་བཤད། །ཆོས་རྣམས་མ་ལུས་རྣམས་བརྟགས་ནས། །རིགས་ལྔའི་དཀྱིལ་འཁོར་ཚུལ་དུ་གནས། །དེ་ནས་འབྱུང་བའི་དངོས་རྣམས་ཀྱིས། །དེ་ཉིད་ལྟ་བུར་  
  
  
༄༅། །སྦྱོར་བ་བྱ། །དང་པོར་བསོད་ནམས་ཚོགས་བསགས་ཤིང་།རྡོ་རྗེ་བླ་མ་མཉེས་བྱས་པས། །ཕུན་སུམ་ཚོགས་པའི་གནས་དག་ཏུ་།ལྷ་ཉིད་ཉེ་བར་བསྒོམས་  
བྱས་པས། །དཀྱིལ་འཁོར་ཆེན་པོ་བརྩམ་པར་བྱ། །རིགས་ཀྱི་ལྷ་ཡི་དཀྱིལ་འཁོར་གྱིས། །རིགས་ཀྱི་ཕྱག་རྒྱ་བསྒྲུབ་པར་བྱ། །དྲི་དབྱིབས་ཁ་དོག་རོ་ལ་སོགས། །ཤ་ལྔ་བདུད་  
རྩིར་བཅས་པ་དང། །བྷནྡྷ་མཚན་ལྡན་ལྔ་རུ་ནི། །དཀྱིལ་འཁོར་འཁོར་དང་ཕྱོགས་བཞིར་བཀྲམ། །རྡོ་རྗེ་བཀོད་པའི་དཀྱིལ་འཁོར་གྱིས། །སོ་སོར་སྤང་བ་སྦྱང་བྱས་ཏེ། །ཕྱག་རྒྱ་སྔགས་  
དང་ཏིང་འཛིན་མཐུས། །རིགས་ཀྱི་དཀྱིལ་འཁོར་མངོན་པར་བསྒྲུབ་།མཆོད་ཅིང་མཉེས་པར་བྱས་ནས་ནི། །ལས་ཀུན་གྲུབ་པའི་གསང་སྔགས་བརྗོད། །ཨོཾ་པདྨོ་བཛྲ་ཧྲི་གྷུ་ན་སིདྡྷི་སརྦྦ་  
བནྩྪ་ཨ་མྲྀ་ཏ། །ཨོཾ་ཨཱཧཱུཾ་སཱཧཱ། དེ་ལས་འོད་དང་དུ་བ་དང། །དྲི་དང་ལྷ་མོ་རྟགས་དག་ནི། །བཟླས་བརྗོད་ཐུན་མོངས་ཁྱད་པར་དག་འབུམ་ཚོ་གསུམ་གྱིས་འགྲུབ་པར་འགྱུར། །དེ་ནས་  
གྲུབ་པའི་རྟགས་མཐོང་ནས། །དེ་དག་བཏགས་ཙམ་སྦྱང་བྱ་ཞིང་།མཁའ་འགྲོ་རོལ་པའི་བརྟུལ་ཞུགས་ཀྱིས། །བསོད་ནམས་སྦྱང་ཞིང་བྱིན་གྱིས་བརླབ། །དཀྱིལ་འཁོར་བཀོད་པ་རྒྱན་དང་  
བཅས༑ ༑ཁྲོ་བོ་འབར་བར་ཞལ་བསྒྱུར་ཞིང། །ཡབ་ཡུམ་གདུང་བའི་གླུ་དབྱངས་དང། །བྱང་ཆུབ་སེམས་དཔའ་འཕྲོ་འདུ་ཡིས། །དཀྱིལ་འཁོར་དབུས་ཀྱི་གནས་བཞུགས་པར། །བདུད་ཀྱི་  
  
  
།སླར་ཉིད་ཁྲོ་བོའི་དཀྱིལ་འཁོར་གྱིས། །གཟུགས་འདུལ་གཙོ་བོའི་ཐུགས་ཀར་ཞུགས། །ཡེ་ཤེས་དཀྱིལ་འཁོར་ཀུན་བཀུག་ནས། །དམ་ཚིག་བདུད་རྩི་གཉིས་མེད་འགྱུར།།  
སར་འབྱུང་པདྨོའི་རྒྱལ་པོའི་སྐུ། །དབུས་ཀྱི་དཀྱིལ་འཁོར་གདན་ལ་བཞུགས། །མཆོད་བསྟོད་དགའ་བས་མཉེས་བྱས་ནས། །བྲོ་གར་གླུ་ཡིས་ཐུགས་དམ་བསྐང། །ཁྱད་པར་གསང་སྔགས་རྒྱལ་པོའི་  
མཐུས༑ ༑ཡེ་ཤེས་ལྔར་ལྡན་འོད་ཟེར་ཅན། །ཨོཾ་མཧཱ་སརྦ་ཏ་ཐཱ་ག་ཏ་བནྩྪ་ཨ་མྲྀ་ཏ་རུ་ལུ་རུ་ལུ་ཧཱུཾ་ཕཊ་སཱཧཱ། ཇི་སྲིད་མཚན་མས་ཡང་དང། །སྔགས་ཀྱི་རྒྱལ་པོ་བརྗོད་པར་བྱ། །དེ་ནས་རྟ་མགྲིན་  
ཕྱག་རྒྱ་ཡིས། །སྒྲུབ་པ་ཆེན་པོ་གསང་བའི་དོན། །རྡོ་རྗེ་རྟ་མཆོག་ཕྱག་རྒྱ་ཆེ། །བདུད་རྩི་རྫས་ཀྱིས་དབང་བསྐུར་ཞིང་།རྣལ་འབྱོར་གྲོགས་བཅས་ཚིམ་པར་བྱ། །ཕྱོགས་རྣམས་ཀུན་ནས་གདུངས་  
པའི་གླུས། །དཀྱིལ་འཁོར་ལྷ་དང་བླ་མ་མཆོད། །དངོས་གྲུབ་གསོལ་བའི་ཚིག་བརྗོད་ཀྱིས། །དགའ་བའི་ལོངས་སྤྱོད་རྒྱ་ཆེར་བྱ། །ལྷ་རྣམས་ཀུན་ལ་དགྱེས་འདུལ་ཞིང། །དམ་མེད་དབང་  
པོ་སྔགས་ཀྱིས་བསྐྲད། །བདུད་རྩི་གཏོར་བས་ལུས་བརླག་འགྱུར། །རང་གི་ཡེ་ཤེས་ལས་ལས་སྐྱེས། །དེ་ནས་ལས་མཛད་སྲུང་མ་དང། །མགྲོན་ཚོགས་གཏོར་མས་མཉེས་བྱས་ཏེ། །བསོད་  
ནམས་ཡེ་ཤེས་ཚོགས་ཆེན་པོ། །རབ་ཚོགས་འགྲོ་བའི་དོན་ཕྱིར་བསྔོ་།དེ་བཞིན་གཤེགས་པ་ཐམས་ཅད་ཀྱི་དགོངས་པ་དཔལ་རྟ་མཆོག་རོལ་བའི་རྒྱུད་ཆེན་པོ་ལས། བདུད་རྩི་སྒྲུབ་  
  
  
༄༅། །པའི་ལེའུ་སྟེ་ཉི་ཤུ་བདུན་པའོ།། །།དེ་ནས་རྟ་མཆོག་རོལ་པའི་སྐུ་དབུས་སུ། །དཀྱིལ་འཁོར་དབུས་སུ་དགྱེས་ཚུལ་གྱིས། །འགྲོ་རྣམས་ཀུན་ལ་  
བསྐུལ་མཛད་ཅིང། །འཕྲིན་ལས་གསང་བའི་དོན་བཤད་མཛད། །བསམ་གཏན་ལས་ཀྱིས་འབྱུང་བ་ཡི། །ཞི་རྒྱས་དབང་དྲག་མངོན་སྤྱོད་དང། །མནན་ཟློག་རེངས་དང་གསད་ལ་  
སོགས༑ ༑ཏིང་འཛིན་གསལ་ནམ་གོམས་པའི་མཐུས། །བདག་དང་གཞན་དོན་ལས་ལ་སྦྱར། །ཞི་བ་ཞི་བའི་ཡི་གེ་སྟེ། །བསྒྲུབ་བྱ་ཟླ་དཀྱིལ་ལ་བཞག་ནས། །རྣམ་པར་སྣང་མཛད་  
འོད་སྔགས་ཀྱིས། །དུས་གསུམ་ལྷ་དང་མངོན་སྦྱར་ཞིང། །བྱང་ཆུབ་སེམས་ཀྱི་བདེ་བསྐྱེད་དེ། །ཟུག་རྡུ་རྟོག་པ་རྣམ་པར་སེལ། །ཡུན་རིང་གོམས་པར་བསྟན་པའི་མཐུས། །མེ་འབར་  
གནས་ཀྱང་ཞི་བར་ནུས། །རྒྱས་ལ་རྒྱས་པའི་གཟུགས་བགྱིས་ཏེ། །རིན་ཆེན་འབྱུང་ལྡན་ལ་འབྱུང་བའི། །འཁོར་ལོས་བསྒྱུར་རྒྱལ་ཆ་ལུགས་ཀྱིས། །སེར་པོ་འོད་དཔུང་འབར་བ་  
བརྗིད༑ ༑རང་གི་བཙུན་པའི་ཚོགས་དང་བཅས། །བདེ་གཤེགས་བྱིན་རླབས་ཀུན་བསྡུས་ཤིང། །སྐུ་གསུང་ཐུགས་ཀྱི་ཡོན་ཏན་དང། །འཕྲིན་ལས་སྒོ་ནས་བརྩམ་པར་མཛད། །  
སྔགས་དང་འོད་ཟེར་གསང་བ་ཡིས། །རིན་ཆེན་སྣ་བདུན་གསེར་ལ་སོགས། །མཁའ་མཛོད་ཆར་སྤྲིན་བཞིན་དུ་འབེབས། །ཚོགས་རྣམས་རང་གིས་ལོངས་སྤྱོད་ཅིང། །འགྲོ་  
  
  
།ཐབས་དང་དབང་དུ་བསྡུ་ཕྱིར་རོ། །འོད་དཔུང་དམར་པོ་མཐའ་ཡས་སྐུ། །པདྨའི་དཀྱིལ་་འཁོར་དབུས་བཞུགས་ཤིང། །ཆགས་པ་ཆེན་པོས་འགྲོ་འདུལ་  
བ༑ ༑རིགས་ཀྱི་ཏིང་འཛིན་སྔགས་ཀྱི་མཐུས། །ལྷ་ཚོགས་འགྲོ་རྣམས་དབང་སྡུད་ཅིང། །འཁོར་བཅས་དང་བར་གྱུར་པ་ཡིན། །གང་ཞིག་སྡང་བའི་སེམས་ཡོད་པ། །འཕྲད་པ་བཞིན་  
རྒྱས་ཆགས་པར་འགྱུར། །གང་ཞིག་གསང་བའི་ལས་གྲུབ་མཛོད། །དེ་ནི་མཐིང་ནག་ལས་ཀྱི་ཁྲོ་བོའི་ཏིང་འཛིན་ལས། །ཁྲོ་བོ་སྤྲུལ་པའི་འཕྲོ་འདུ་ཡིས། །བསྒྲུབ་བྱ་དང་ཕྲ་ཞིང་  
དགུག་པ། །མེ་ཡི་དཀྱིལ་འཁོར་ལ་བཞག་སྟེ། །ཤིན་ཏུ་མ་རུངས་མཚོན་ཆར་ལྡན། །དཀོན་མཆོག་གསུམ་ལ་བསྡོ་བྱེད་ཅིང། །སྐྱེ་བོ་ཡོངས་ལ་འཚེ་བ་དང། །སློབ་དཔོན་ཀུན་  
ལ་བསྔོ་བ་དང། །སངས་རྒྱས་ཐུགས་རྗེས་བཟོད་མི་མཛད། །ལས་ཀྱི་ཁྲོ་བོ་སྣ་ཚོགས་ཀྱིས། །མཚོན་ཆ་མེ་འོད་འབར་འཕྲོས་ནས། །སྡིག་པ་ཅན་དེ་བསྒྲལ་མཛད་ཅིང། །བྱ་  
ཁྱི་ལྕེ་སྤྱང་ཤ་ཟ་དང། །ཁྲག་འཐུང་མང་པོ་འདུས་པ་ཡིས་།བསྟོད་པའི་ཚུལ་དུ་རོལ་ཞིང་དགྱེས། །ཏིལ་ཙམ་མེད་པར་ཟོས་པ་དང། །སེམས་ཉིད་བདེ་བ་ཆེན་པོའི་གནས། །དེ་  
དག་ཏིང་འཛིན་གསང་སྔགས་དང། །དཀྱིལ་འཁོར་སོ་སོའི་རྣམ་པ་བསྒྲུབ། །ཨོཾ་བཧུ་ཏ་ཙཀྲ་ས་མ་བ་ག་ཏི་ལོ་ཙཱ་ན་ཆེ་གེ་མོ་ཤནྟིཾ་ཀུ་རུ་སཱཧཱ། ཨོཾ་རཏྣ་སཾ་བྷ་ཝ་གུ་རུ་མཱ་མ་ཀཱི་ཆེ་གེ་  
  
  
༄༅། །མོ་པུཥྚིཾ་ཀུ་རུ་སཱཧཱ། ཨོཾ་ཡཱ་མི་ཏེ་ས་ར་བ་ར་ཧོ་ཆེ་གེ་མོ་ཝ་ཤཾ་ཀུ་རུ་སཱཧཱ། ཨོཾ་ཀརྨ་སནྟི་པ་ཀྲོ་ཏ་ནི་ཆེ་གེ་མོ་ཧཱ་ཡཱ་སཱཧཱ། རང་གི་དཀྱིལ་འཁོར་གནས་  
བཟང་པོ། །རང་གི་དཀྱིལ་འཁོར་ལ་གནས་ཏེ། །སྔགས་དང་ཏིང་འཛིན་སྦྱོར་བའི་མཐུས། །ཆོ་ག་མངོན་དུ་འགྲུབ་པར་བྱེད། །གཞན་ཡང་རྨོངས་དང་རེངས་པ་དང། །དབྱེ་  
ཞིང་དགུག་དང་བསྐྲད་པ་དང། །མནན་ལ་སོགས་པའི་ལས་རྣམས་ཀྱང། །རང་གི་ལྟ་བའི་སྦྱོར་བ་ཡིས། །བསམ་གཏན་སྔགས་ཀྱིས་འགྲུབ་པར་འགྱུར། །དེ་བཞིན་གཤེགས་  
པ་ཐམས་ཅད་ཀྱི་དགོས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ཆེན་པོ་ལས། བསམ་གཏན་གྱི་སྦྱོར་བའི་རིམ་པའི་ལེའུ་སྟེ་ཉེར་བརྒྱད་པའོ།། །།  
དེ་ནས་སྦྱོར་བའི་རྒྱལ་པོ་དང། །འཕྲིན་ལས་ཀུན་གྱི་མཆོག་གྱུར་པའོ། །རྫས་རྣམས་རྟེན་པའི་མཚན་མ་ཉིད། །འདོང་འདོད་འབྲས་བུ་སྒྲུབ་བྱེད་པའོ། །གར་གྱི་དབང་ཕྱུག་  
ཕྱག་རྒྱའི་སྐུ། །རྣམ་སྤྲོ་ལྟ་ཡི་དཀྱིལ་འཁོར་གྱིས། །སོ་སོའི་འདོད་དོན་སྒྲུབ་པར་བྱེད། །རྡོ་རྗེ་ཙཀྲ་རིན་ཆེན་དང། །པདྨ་རྒྱ་གྲམ་ལ་སོགས་ཏེ། །ལས་ཀུན་ལྷ་ཡི་ང་རྒྱལ་  
གྱིས༑ ༑མཚན་རྟགས་མ་བྱུང་བར་དུ་བསྒྲུབ། །གཟུགས་བརྙན་དཀྱིལ་འཁོར་གཞིར་བཞག་ནས། །ལྷ་ཡི་དཀྱིལ་འཁོར་སྒྲུབ་བྱེད་ཅིང་།མཚན་མའི་རྫས་ལ་བརྟེན་བྱས་  
  
  
༑བརྟེན་པར་མཆོད་ཅིང་མཉེས་པ་དང། །ལས་ཀུན་པ་ཡི་གསང་སྔགས་བརྗོད། །ཨོཾ་མ་མ་སརྦ་བི་ཏ་ཧ་ར་ཀུ་རུ་སཱཧཱ་སརྦ་ས་མོ་ཀུ་ནི་ལམ་པ་ཤནྟིཾ་ཀུ་རུ་ད་ནི་ཧཱུཾ། པུཥྚིཾ་རཏྣ་མ་ཀུ་རུ་སཱཧཱ་  
པ་ཤཾ་ཀུ་རུ་པདྨོ་ཧྲྀ་ད་ཡ་ཨཾ། སྟཾ་པ་ན་མོ་ཤ་ཨ་ཀརྨ་པ་ནི་ཧཱུཾ་ཕཊ། ཅུང་ཞིག་གཟུགས་ནི་འདུ་བ་འམ། །འོད་འཕྲོས་བསྐྱོད་པར་འགྱུར་བ་དང། །ང་རྒྱལ་ལྡན་པས་ལག་ཐོགས་ཏེ། །གསང་  
སྔགས་དྲག་ཏུ་བརྗོད་པར་བྱ། །གང་ཞིག་ཞི་དང་རྒྱས་པ་དང་།དབང་ལ་སོགས་ནི་བསྒྲུབ་འདོད་པས། །དེ་དག་དེ་དང་མཐུན་པ་དང་།ལས་ཀྱི་དཀྱིལ་འཁོར་ལ་གནས་བསམ། །ཕྱག་  
རྒྱའི་མཚན་མ་བསྐུལ་བྱས་ཏེ། །རང་གི་ལས་ལ་རྣམ་པར་གནས་།དགུག་ལ་སོགས་པའི་ལས་དག་དང། །ལྕགས་ཀྱུ་ལ་སོགས་ལས་ཀྱིས་བསྒྲུབ། །རྟེན་གྱི་མཚན་མ་དང་བྲལ་  
བར༑ ༑ཅིར་འདོད་བྱ་བ་མཐར་ཕྱིན་འགྲུབ། །ཐབས་དང་སྒྲུབ་བྱེད་གསང་སྔགས་ལ། །སོ་སོའི་ལས་ཀྱིས་མཐའ་བརྒྱན་ཏེ། །ཡི་གེ་བཅུ་བཞིའི་རྗེས་ཐོགས་སུ། །སུམ་འབུམ་  
གྲངས་ཀྱིས་བསྒྲུབ་པར་བྱ། །ཨོཾ་བི་ལོ་གི་མ་མ་དུཤྚ་ན་ག་ག་ན་རུ་ལུ་རུ་ལུ་ཧཱུཾ་ཕཊ། །དང་པོ་རྩ་བའི་སྔགས་ནི། །སུམ་འབུམ་དག་དུ་བཟླས་བྱས་ནས། །སླར་ཡང་དེ་ཡི་གྲངས་  
མཐུན་པ། །གང་འདོད་ལས་རྣམས་འགྲུབ་པར་འགྱུར། །དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་བའི་རྒྱུད་ཆེན་པོ་  
  
  
༄༅། །ལས༑ རྟེན་གྱི་སྒོ་ནས་སྤྱད་པའི་ལེའུ་སྟེ་ཉི་ཤུ་རྩ་དགུ་པའོ།། །།འགྲོ་གནས་ཐམས་ཅད་སྲུང་བྱད་ཅིང། །ཕན་གདགས་ཆོ་ག་  
བཟང་པོ་ཉིད། །རྒྱལ་བའི་བྱིན་རླབས་གནས་པའི་ཐབས། །རྣམ་པ་ཡིས་ནི་བརྩམས་བྱས་ཏེ། །གྲོང་ཁྱེར་ལ་སོགས་སྲུང་འདོད་པས། །ཆུ་དང་བྱེ་མ་ལ་སོགས་ལ། །གསང་  
སྔགས་རྒྱལ་པོ་བརྗོད་པར་བྱ། །ཨོཾ་ན་མོ་ཀུ་རུ་སརྦ་བི་ད་ར་ནི་མོ་ས་དེ་ནི་ར་ཤ་ཀྲ་ར་ཀྲ་ཏ་ཧཱུཾ་ཕཊ། རང་གི་ལྷ་ཡི་སྦྱོར་ལྡན་པས། །སྟོང་དུ་བརྗོད་ཅིང་ཕྱོགས་བཅུར་གཏོར། །  
གང་སྲུང་བ་དག་ཤིས་འགྱུར་ཅིང། །འབྱུང་པོའི་ཚོགས་ཀྱིས་མི་ཚུགས་འགྱུར། །གཞན་ཡང་རིའུ་ཆ་དགུ་པའི། །འཁོར་ལོ་ཤིང་ཤུན་ཚོགས་ལ་བྲི། །མུ་ཁྱུད་དག་  
གིས་མཐའ་བསྐོར་ནས། །གསང་སྔགས་རྒྱལ་པོ་དགོད་པར་བྱ། །དབུས་སུ་དགོད་པའི་གསང་སྔགས་ནི། །ཡི་གེ་བཅུ་བཞི་གསང་སྔགས་བསམ་།དེ་ཡི་མཐར་མར་ཨོཾ་  
མཐར་ཧེ་ཧེ་དང། །ཧུ་རུ་ཀཾ་པ་བག་ཤ་ཧ་ཧཱ་མ་མྲ་བྲི་ཧཱུཾ་ཕཊ་སཱཧཱ། དེ་མཐར་དབྱངས་དང་གསལ་བྱེད་གང། །སྲུང་བའི་སྔགས་དང་བཅས་པ་ནི། །གུར་གུམ་བཟང་པོས་བྱུགས་  
བྱས་ཏེ། །རྡོ་རྗེ་རྒྱ་གྲམ་དབུས་སུ་གཞུག་གང་གི་མིང་བཅས་འབུམ་བཟླས་ཤིང། །བཏགས་པས་སྲུང་པའི་མཆོག་ཏུ་འགྱུར། །གཞན་ཡང་བུམ་པ་བཟང་པོ་རུ། །བདུད་  
  
  
རང་གི་གསང་སྔགས་ཡུངས་ཀར་བཅས། །གར་དབང་ཆགས་པའི་སྐུར་བསྒོམས་ཤིང། །སྔགས་ཐོད་སྲུང་བར་འགྱུར་བར་བྱེད། །དེ་བཞིན་གཤེགས་པ་ཐམས་  
ཅད་ཀྱི༑ ༑གསང་བ་འདི་ཉིད་བཤད་པར་བྱ། །ཕྱོགས་བཅུའི་བྱང་ཆུབ་སེམས་བཅས་པས། །དེ་ལ་ཐམས་ཅད་དགའ་མཛད་ཅིང། །ལྷ་རྣམས་ཀུན་ལ་སླར་བསྒོ་མཛད། །དེ་དག་དད་པའི་  
ཤུགས་ཀྱིས་ནི། །རྒྱུད་ཀྱི་རྒྱལ་པོ་འདི་བཟུང་ཞིང། །དེ་འཛིན་གཞན་ལའང་བྱམས་པར་འགྱུར། །དེ་བཞིན་གཤེགས་པ་ཐམས་ཅད་ཀྱི་གསང་བ་དཔལ་རྟ་མཆོག་རོལ་པའི་རྒྱུད་ཆེན་  
པོ་ཞེས་བྱ་བ་ལས། སྲུང་བའི་ལེའུ་སྟེ་སུམ་ཅུ་པའོ།། །།དེ་བཞིན་གཤེགས་པ་ཐམས་ཅད་ཀྱི་དགོངས་པ་བླ་ན་མེད་པའི་གསང་བ་དཔལ་རྟ་མཆོག་རོལ་པའི་རྒྱུད་ཆེན་  
པོའི་རྩ་བ་རྫོགས་སོ།། །།  
