  
ཏ་ཐཱ་ག་ཏ་  
པཉྩ་བུདྡྷ་ན་མ། བོད་སྐད་དུ། རིགས་ལྔ་བདེ་བར་གཤེགས་པ་ལ་ཕྱག་འཚལ་ལོ། །མ་ཧཱ་ཡོ་གའི་དོན་དུ་སྒྲུབ་པའི་ཐབས་འདི་བསྟན་ཏོ། །རི་ནི་ཉམས་དགའ་མདངས་བཟང་  
བའི༑ ༑ཡིད་འོང་གནས་སུ་འདུག་ནས་ནི། །བྱིན་བརླབས་མཚམས་བཅད་བརྟན་བྱས་ནས། །དཀྱིལ་འཁོར་འདོམ་གང་གྲུ་བཞི་པ། །དྲི་སྣ་ལྔ་ཡིས་མཎྜལ་བྱའོ། །ཐིག་བཞི་  
བཏབ་པས་དཀྱིལ་འཁོར་བརྒྱད། །མཎྜལ་བརྒྱད་པའི་གཞུང་བཞིན་བྲི། །དེ་ཡི་རྩེ་མོ་བརྒྱད་ལ་ཡང། །ཡིད་བཞིན་ནོར་བུ་འབར་བ་བྲི། །དེ་ཡི་དབུས་སུ་བསམ་པ་ཡང། །སྲིད་  
  
༄༅། །གསུམ་བྷནྡྷ་བཟང་ཀོང་ཡུག་ཡེ་ནས་མ་བཅོས་རང་བྱུང་སྣོད། །དཔལ་དང་ལྡན་པའི་སྣོད་བཞག་ལ། །དེ་ཡི་ནང་དུ་བླུགས་པའི་སྨན། །ཡེ་ནས་རང་བྱུང་  
བདུད་རྩི་ལྔ། །ཤ་ཆེན་བཤང་གཅི་ཁུ་བ་ཁྲག་དག་པའི་རྒྱུ་སྟེ་བདུད་རྩིའི་དངོས། །སྟོང་ལས་སྦྱར་བས་ཡེ་ནས་དག་བཏག་དང་བཅག་དང་གཞལ་བ་ཡི། །ཉི་ཟླ་གསལ་བའི་  
དཀྱིལ་འཁོར་དུ། །འབྲུ་ལྔ་ཡེ་ཤེས་འཕྲོ་འདུ་ལས། །སྟོང་ཁམས་ཁྱབ་པར་དོན་བྱས་ཏེ། །བཅུད་ཀྱི་དམ་པ་ཀུན་བསྡུས་ནས། །དུས་གསུམ་སངས་རྒྱས་མཆོད་པའི་ཕྱིར། །བཀའ་  
བཞིན་བསྟན་པའི་དངོས་གྲུབ་བླང། །མུ་ཏིག་དཀར་པོ་དྲི་མེད་ལྟར་།སྒྲུབ་པ་པོས་ནི་ནན་ཏན་བྱའོ། །མགུ་ཡ་ལག་པའི་ཕྱག་རྒྱ་ཡིས་།གཞུང་བཞིན་བརྟན་ནས་འཕྲོ་འདུ་བྱ། །  
དེ་དབུས་ཀླུ་བདག་ས་བོན་གྱིས། །དངོས་གྲུབ་དམ་པ་བླང་བར་བྱ་།དགུ་པའི་སྔགས་ཀྱིས་བཏབ་ནས་ནི། །ལེ་ལོ་མེད་པའི་བརྩོན་འགྲུས་ཀྱིས། །བར་ཆད་མེད་པའི་འཕྲོ་འདུ་བྱའོ།།  
ཨོཾ་གྱིས་ཡེ་ཤེས་འོད་ཕྱུང་ཞིང། །ཨཱ་ཡིས་མེས་བསྲེགས་ཐལ་བར་འགྱུར། །ཧཱུཾ་གིས་བདུད་རྩི་རྣམ་པར་དག་གསལ་ལ་འབྱུང་འཇུག་ལྷན་ནེ་བོས། །རྟགས་དང་མཚན་མ་  
བདུན་གྱིས་འབྱུང། །འོད་དང་དུ་བ་དྲི་དང་སྒྲ། །ལྷ་མོའི་གཟུགས་ཀྱང་སྟོན་པར་འགྱུར། །མང་དུ་འཕེལ་ན་བསྒྲུབ་རྫས་ཡིན། །དེ་ལ་ཡ་མཚན་བསྐྱེད་མི་བྱ། །མཚན་མའི་རྟགས་  
  
  
།བསྐང་གསོའི་ཆོ་ག་རྒྱ་སྐྱེད་ཅིག་སྤོགས་ཐགས་བསྐྱར་ལ་རྩལ་ཤུགས་དབྱུང། །དམ་ཚིག་ཆེན་པོ་བསྐང་བའི་ཕྱིར། །བསྒྲུབ་རྫས་རྣམས་ཀྱང་བསྟར་ནས་གཞག། དེ་  
ནས་མཆོད་ཅིང་དངོས་གྲུབ་བླང། །སློབ་མ་ལ་ཡང་དབང་བསྐུར་རོ་།བླ་མ་ལུང་ལྡན་དེས་ཀྱང་ནི། །ཚིགས་སུ་བཅད་པ་འདི་དག་བརྗོད་།གདོད་ནས་མ་སྐྱེས་རྣམ་དག་ཆོས་ཀྱི་དབྱིངས། །དག་  
དང་མ་དག་མི་རྟོག་རྟོག་ལས་འདས། །སྔ་མ་འདས་དང་ད་ལྟར་ཕྱིས་འབྱུང་བ། །དུས་གསུམ་གཅིག་ལ་སྐུ་བསྟན་ཕྱི་བཤོལ་མེད་།དངོས་གྲུབ་སྣ་ཚོགས་རླབས་ཆེན་འབར་བ་ཅན། །སུ་འདོད་  
སྦྱིན་གྱི་ད་ལྟ་འདི་ལ་ལོངས། །སྐལ་པར་སྦྲེབས་དང་གཏི་མུག་མུན་ནག་ལ། །སྤྲིན་མཐོངས་ཉི་ཤར་ཁུད་པར་དྲོ་བ་བཞིན། །བདུད་རྩི་རྒྱལ་པོ་དབང་ཆེན་འདི་བྱིན་པས། །རིག་འཛིན་རྒྱལ་  
པོ་གཙོ་བོའི་གོ་འཕང་ཐོབ། །ཚེ་དང་སྐོང་དང་ཡིད་དུ་འོང་།བགེགས་རྣམས་ཞི་བ་ལ་སོགས་ཏེ། །ནད་དང་བྲལ་ནས་ཅི་འདོད་པའི་།ཡོན་ཏན་རྩ་བརྒྱད་འདི་ཡིས་ཐོབ། །ཅེས་བཀའ་  
སྩལ་ནས་དེ་ནས་ཡང་བཅོམ་ལྡན་འདས་རིགས་ལྔ་བདེ་བར་གཤེགས་པས་བཀའ་སྩལ་ཏོ། །བཅོམ་ལྡན་འདས་ཀྱིས་ལུང་འདི་ལས། །དབང་བསྐུར་གནང་བ་གང་ཡིན་པ། །འཁོར་རྣམས་  
ཀུན་གྱིས་ཐོབ་པར་ཤོག་ཅེས་བཀའ་སྩལ་ཏོ། །ཡང་འཁོར་ཉེ་བའི་སྲས་མཆོག་དམ་པ་འཇམ་དཔལ་ལ་སོགས་པས་དབང་མནོས་ནས་ཡང་རིགས་ལྔ་དང་རིགས་རྒྱ་མཚོའི་གཙོ་བོ་ལ་  
  
  
༄༅། །ལུང་གི་དོན་ཞུས་པ། རྟོག་པ་དང་མི་རྟོག་པའི་དོན་ཇི་ལྟར་བལྟ། དོན་གྱི་འབྲས་བུ་གང་ལགས་ཞེས་གསོལ་པ་ལས། ཀུན་ཏུ་བཟང་པོ་དང། རིགས་ལྔ་བདེ་བར་  
གཤེགས་པས་བཀའ་སྩལ་པ། ཚངས་དང་དྲང་སྲོང་གཙང་མ་ཟ་།དེ་དག་གྲོལ་བར་ངས་མ་བཤད། །ཀླུ་དང་བྲམ་ཟེ་གཙང་མ་ཟ་།དེ་དག་གྲོལ་བར་ངས་མ་བཤད། །བྱོལ་སོང་རྩྭ་  
མཆོག་ཟ་བ་ཡང། །ཇི་སྲིད་འཚོ་བའི་བར་དུ་ཟ། །དེ་དག་གྲོལ་བར་ངས་མ་བཤད། །ཡང་དག་དོན་གྱི་ལུང་འདི་ཉོན། །རྣལ་འབྱོར་ཐབས་དང་ལྡན་པས་ནི། །ཆོས་སྐུ་གཅིག་ལས་ཐ་  
དད་པའི། །རིགས་ལྔའི་ཁ་དོག་འདི་བཤད་དོ། །འདི་ལྟར་རྟོག་ན་གྲོལ་ཞེས་བཤད། །རང་བཞིན་ཡེ་ནས་དག་པའི་རྫས། །མཉམ་པའི་དབྱིངས་སུ་རབ་རྟོགས་ན། །གཉིས་མེད་དོན་  
གྱིས་ཟིན་པ་ཡིན། །ཇི་ལྟར་དམིགས་པ་བཞིན་དུ་འགྲུབ། །དངོས་དང་དངོས་མེད་རྟོག་པའི་མཆེན། །གཙང་དང་མི་གཙང་རྟོག་པའི་མཚན། །མཁས་པས་དབུས་ལ་གནས་མི་འགྱུར། །  
ཡེ་ཤེས་སྐུ་ལྔ་བསྟན་པའི་ཕྱིར། །བྱང་ཆུབ་སེམས་ནི་དཀར་བས་ན། །དྲི་མེད་དཀར་བས་ཡེ་ཤེས་སྐུའོ། །རཀྟ་ཆགས་མེད་དམར་བས་ན། །ཆགས་མེད་རྣམ་དག་ཆོས་ཀྱི་སྐུ། །མཾ་ས་  
ཡིད་བཞིན་རིན་ཆེན་སྔོ། །སྣ་ཚོགས་འབྱུང་གནས་མཉམ་ཉིད་སྐུའོ་།རིན་ཆེན་གསེར་མདོག་སྣང་མཛད་དེ། །མངོན་འབྱུང་སྤྲུལ་པ་ཆོས་ཀྱི་སྐུའོ། །དྲི་ཆུ་དག་བྱེད་ལྗང་ཁུའི་མདོག་  
  
  
།སྐུ་ལྔ་ལྷུན་གྲུབ་བདུད་རྩི་འདི། །སོ་སོའི་ལུས་ལ་གནས་པ་ཡིན། །དྲི་ཆེན་དྲི་ཆུ་རཀྟ་དང། །མཾ་ས་སེམས་ཆུ་འདི་རྣམས་ཀུན། །སེམས་ཅན་རྟོག་པ་ཟློག་པའི་  
ཕྱིར༑ ༑གཙོ་རུ་དང་དུ་བླང་བར་བྱའོ། །གཙང་སྨེ་མེད་པར་ཀུན་གྱིས་སྤྱོད། །འདི་དག་གྲོལ་བར་ངས་བཤད་དོ། །ཐེ་ཚོམ་མེད་པས་དངོས་གྲུབ་ཐོབ། །སྤྱོད་པའི་སྐྱེས་བུ་རྣལ་འབྱོར་པས། །ཚེ་  
འདི་ཉིད་ལ་གྲུབ་པར་འགྱུར། །ཞེས་བཅོམ་ལྡན་འདས་རིགས་ལྔ་བདེ་བར་གཤེགས་པས་བཀའ་སྩལ་ཏོ། །འདི་ཡན་ཆད་མ་ཧཱ་ཡོ་གའི་དོན་གྱི་ལུང་དང། སྒྲུབ་ཐབས་བདུད་རྩི་ཆེན་པོ་  
འབུམ་སྡེ་ལས་བཏུས་པའི་བམ་པོ་ཆེན་པོ་ལྔ་པའོ།། །།  
