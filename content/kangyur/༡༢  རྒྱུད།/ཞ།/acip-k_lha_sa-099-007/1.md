  
ཨ་མྲྀ་ཏ་ར་ས་ཡ་ན་ཏ་ན་ཛྷ་ཡ་  
པྲ་ཤ་སྟ་ཕྲ་མ་ན་ཤྲི་ཀྲ་ན་ཤསྟ་ཡ་ན་མོ། །བོད་སྐད་དུ་ཚངས་པ་ལ་སོགས་པ་དྲང་སྲོང་དང། ལྷ་དང། ཀླུ་དང། མིའི་བྱང་ཆུབ་སེམས་དཔའ་རྣམས་ལ་  
ཕྱག་འཚལ་ལོ། །དེ་ནས་ཚངས་པའི་གཙོ་བོ་མཆོག་དུང་གི་ཐོར་ཚུགས་ཁོང་སེང་ཅན། །ཚངས་པ་ཀུན་གྲོལ་ཆེན་པོ་དང། །དྲང་སྲོང་ཆེན་པོ་ལྗང་སྔོན་དང་  
ཙ་ར་ཀ་དང་ནབ་སོ་སྐྱེས། །ཐ་སྐར་བུ་དང་ལྷ་སྐབས་དང་།རྒྱུན་ཤེས་པ་དང་གཡོན་ཕྱོགས་ལྷ། །ཐང་ལ་གནས་དང་མེ་བཞིན་འཇུག་དཀའ་གཉིས་སྤྱོད་དང་  
ཀ་ལ་ཡན། །ཤིང་ཁྱེར་དང་ནི་ལྗང་སྔོན་པུ། །ཉི་མ་ཟླ་བ་ཀླུ་རུ་བཅས། །ཤིང་གི་ལྷ་མོ་འོད་འཆང་མ། །སྨན་གྱི་ལྷ་མོ་ནོར་གྱི་རྒྱུན། །འདི་ཀུན་འཁོར་དང་བཅས་  
པ་ཡིས༑ ༑ཀུན་བཟང་ལྷ་ལ་ཕྱག་འཚལ་ནས། །སྨན་གྱི་དབང་དང་དམ་ཚིག་མནོས། །དྲང་སྲོང་རྣམས་ལ་རྗེས་སུ་གནང། །དེ་ནས་ཀུན་བཟང་བདེ་གཤེགས་  
ཀྱིས༑ ༑སྨན་གྱི་རྒྱལ་པོ་བདུད་རྩི་མཆོག་ངེས་པའི་ལུང་འདི་བཀའ་སྩལ་ཏོ། །དེ་ནས་ཐུགས་རྗེའི་ཆོ་འཕྲུལ་གྱིས། །ས་རྣམས་རབ་ཏུ་གཡོས་  
  
༑སྟོང་གསུམ་འཇིག་རྟེན་ས་སྟེང་དུ། །ཐམས་ཅད་སྨན་ཆེན་ར་ས་ཡན། །སྐྱེ་བ་མེད་ལས་ཐམས་ཅད་སྐྱེས། །དེ་ལྟར་སྨིན་པར་བྱེད་པ་ཡང། །  
ཐུགས་རྗེ་རྒྱ་མཚོ་ཆེན་པོ་ལས། །ཐུགས་རྗེ་སྤྲིན་ནི་ཁྱབ་པ་ཡིས། །སྤྲིན་ཆེན་གློག་གི་ཕྲེང་བ་ཅན། །ཡུད་ཙམ་སྒྲ་དང་བཅས་པ་ཡིས། །ས་སྟེང་  
ཁེངས་པར་ཆར་ཕབ་ནས། །དེ་ཉིད་ཐུགས་རྗེ་སྙེམས་པའི་མགོན་།ཆུ་ཡི་ཕུང་པོ་བདུད་རྩི་ཡིས། །མ་ལུས་པར་ནི་ངོམས་པར་བྱས་།བདུད་རྩིའི་རྒྱ་མཚོ་  
ཐིགས་ཆེན་གྱིས། །ས་དང་སྨན་རྣམས་ཀུན་གྱི་གསོས། །རི་རབ་རྩེ་མོ་རི་སུ་ལ་དང། །སྨན་ལྗོངས་དང་ནི་ནགས་ཚལ་དང། །ལྕང་ལོ་ཅན་གྱི་འཁོར་ཀུན་དུ།།  
སྨན་ཆེན་བདུད་རྩི་ཆར་གྱིས་བརླན། །ཆུ་དེ་ཐམས་ཅད་རོ་གཅིག་སྟེ། །ཆུ་ཡི་བཅུད་ལ་སྐྱེས་པ་ནི། །དཔག་བསམ་ཤིང་དང་གེལ་བའི་ཤིང། །ལྗོན་ཤིང་དང་ནི་ཙུ་  
ཏའི་ཤིང། །ས་སྟེང་ཁེབས་པར་སྐྱེས་པ་སྟེ། །བདུད་རྩིར་གྱུར་ཏེ་ཐམས་ཅད་རྒྱས། །སྡོང་པོ་དང་ནི་སྡོང་ཆེན་དང། །རྩ་བ་སྡོང་བུ་ཤུན་ལྤགས་དང། །སྙིང་པོ་ཡལ་  
ག་ལོ་མ་དང། །འདབ་མ་མེ་ཏོག་འབྲས་བུར་བཅས། །དེ་བཞིན་འབྲུ་ཡི་རྣམ་གྲངས་ཀུན། །ཐམས་ཅད་བངས་ཤིང་སྨིན་པར་མཛད། །འཐུངས་ན་ངོམས་ཏེ་རྒྱས་  
  
  
༄༅། །པར་གྱུར། །སོ་སོའི་ཡུལ་དང་གནས་དག་དང། །མདོག་དང་རོ་དང་དྲི་དང་མཐུ། །གང་གིས་ས་བོན་དེ་ཉིད་ལས། །དེ་དག་རང་རང་  
འབྱིན་པར་བྱེད། །དེ་བཞིན་སྲོག་ཆགས་ཐམས་ཅད་ཀུན། །ར་ས་ཡ་ནའི་རྫས་ལ་སྤྱོད། །འགྲོ་བ་དྲུག་གི་གསོས་སུ་འགྱུར། །བདུད་རྩི་སྒོ་ནི་རྣམ་པར་ཕྱེ། །འཇིག་  
རྟེན་མགོན་པོས་བཀའ་སྩལ་ཏོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་རྣོན་པོས་བསྡུས་ཏེ་བཀའ་སྩལ་པ། ལྷ་དང་ཀླུ་དང། དྲང་  
སྲོང་དང། མིའི་བྱང་ཆུབ་སེམས་དཔའི་དགེ་བསྙེན་ཆེན་པོ་དྲི་མ་མེད་པར་གྲགས་པ་ལི་ཙ་བའི་ལ་སོགས་པ་ལ་བདུད་རྩི་ར་ས་ཡ་ན་ཏ་ནན་ཛྷ་ཡ་འདི་དག་བསྟན་ནོ། །  
དང་པོར་བསྒྲུབ་པའི་ཡུལ་དང་གནས་ནི། ཨུ་ཧུ་སི་ཏི་པ་ཙ་ཞེས་བྱ་སྟེ། །བ་ཏྲི་ས་ཞེས་ཀྱང་བྱ་བ་རིའི་རྒྱལ་པོ་གསེར་མདོག་ཅན་གྱི་རྩེ་མོ་རྟ་རྣ་རི་ཞེས་བྱ་བ་དེར་རས་  
ཡ་ན་ཞེས་བྱ་བ་དྲང་སྲོང་རྣམས་ཀྱིས་བསྒྲུབས་སོ། །དེ་ཡང་ཐང་གཅིག་ཡུད་ཀྱིས་འགྲུབ། །ལ་ལ་ཉིན་ཞག་གཅིག་གིས་འགྲུབ། །ལ་ལ་ཉིན་ཞག་བདུན་གྱིས་  
འགྲུབ། །ཐ་མ་ཉི་ཤུ་གཅིག་གིས་འགྲུབ། །དེ་ལ་ཐེ་ཚོམ་མེད་བས་འགྲུབ། །དེ་དག་ཀུན་གྱི་མཚན་ཉིད་ནི། །རྩ་བ་སྡོང་བུ་ཡལ་ག་དང། །ལོ་མ་འདབ་མ་མེ་  
  
  
།ཤུན་ལྤགས་འབྲས་བུ་སྙིང་པོར་བཅས། །རོ་དང་མཐུ་དང་མདོག་དང་ལས། །རྩ་བ་གཅིག་ལ་ཡན་ལག་བརྒྱད། །ཡན་ལག་བརྒྱད་ལ་ཡོན་ཏན་སྟོང། །འདི་དག་  
ཀུན་གྱི་ཡོན་ཏན་ཡང། །བཞི་བརྒྱ་རྩ་བཞིའི་ནད་སེལ་ཞིང་།བདུད་བཞི་ངེས་པར་འཇོམས་པར་བྱེད། །སྨན་གྱི་རྒྱལ་པོ་བདུད་རྩིའི་མཆོག་བཅོམ་ལྡན་འདས་ཀྱིས་  
བཀའ་སྩལ་ཏོ། །དྲང་སྲོང་ཆེན་པོ་འདི་ཀུན་ཀྱང། །མངོན་ཤེས་ལྔ་དང་ལྡན་འགྱུར་ཞིང། །རིག་པའི་གནས་མཆོག་བཅོ་བརྒྱད་ཤེས་།དེ་ནས་སྨན་ནི་བསྒྲུབ་པར་བྱ། །  
སྟེགས་བུ་ཁྲུ་གང་པ་གཅིག་ལ། །མཎྜལ་གཙང་མའི་དྲིས་བྱུགས་ལ་།དེ་ཡི་དབུས་སུ་སྨན་གྱི་མཆོག་བདུད་རྩི་ཅོང་ཟི་རྣམ་གསུམ་དང་།སེར་སྐྱ་བ་ལས་བྱུང་བ་  
ཡི༑ ༑འོ་མ་བྲེ་གང་བཙགས་ནང་དུ། །ཨ་ཤོ་ཀནྡའི་ཕྱེ་མ་དང་།བསྲེས་ནས་བསྐོལ་བའི་ནང་དུ་གདབ། །ལྕགས་ལས་བྱས་པའི་སྣོད་དུ་བླུགས། །སྟེགས་བུའི་དབུས་  
སུ་བཞག་ནས་ནི། །བྱིན་གྱིས་བརླབས་པའི་སྔགས་འདི་དག་སྟོང་ངམ་བརྒྱ་ནི་རྩ་བརྒྱད་བཟླས། །ཨོཾ་བཛྲ་ཨ་མྲྀ་ཏ། པ་ལ་ལི་ཀ་བེ་ལ་ལིག་ཙ་ན་ད་ལིག་སཱཧཱ། དངོས་  
གྲུབ་བླང་བའི་སྔགས་འདིའོ། །ཨ་མྲྀ་ཏ་སིདྡྷི་བྱི་ཙུརྣ་ཡ་།སཱཧཱ། བུ་ཙ་ལྷ་ཧ་ཀ་ན། བྱིན་གྱིས་བརླབ་ཅིང་བཟའ་བ་ཡང་།ཉི་མའི་གུང་ལ་བཟའ་བར་བྱ། །དོན་དམ་  
  
  
༄༅། །ཐིག་ལེ་བདེན་པ་ལས། །སྙིང་པོ་མེད་ལས་སྙིང་པོ་བླང། །རྣམ་སྨིན་འབྲས་བུ་རིག་འཛིན་འགྲུབ། །ནད་མེད་ལོ་བརྒྱ་འཚོ་བར་བྱེད། །དེ་  
ནས་དྲང་སྲོང་ཉི་ཤུ་གཅིག་གྲུབ་པའི་རིག་འཛིན་མཆོག་ཏུ་གྱུར་།དེ་ཡི་འོག་ཏུ་དྲང་སྲོང་མཆོག་བཅོ་ལྔ་ཡིས་ནི་བདུད་རྩི་སྨན་།ར་ས་ཡ་ན་དམ་པ་འདི། །ཚེ་ཡི་  
རིག་འཛིན་འདོད་པའི་ཕྱིར། །གཞོན་ནུ་སྲེད་ཅེས་བྱ་བ་དང། །འདྲོན་སྐྱོབ་ཅེས་ནི་བྱ་བ་དང། །རྩིབས་ཀྱི་མུ་ཁྱུད་ལ་སོགས་པས། །ཆུ་བོ་གངྒཱའི་འགྲམ་དུ་བསྒྲུབས།།  
ལྷ་རྫས་དག་པ་ཨ་རུ་ར། །རིགས་བདུན་ས་ལ་ལྷུང་བ་ནི། །བརྒྱ་བྱིན་བདུད་རྩི་འཐུང་བའི་ཚེ། །ཐིགས་པ་བདུན་ནི་ཁ་ནས་ལྷུང་།རླུང་གིས་ཁྱེར་ཏེ་ས་ལས་སྐྱས།།  
བདུད་རྩིའི་གཙོ་བོར་རབ་ཏུ་གྲགས། །རླུང་དང་མཁྲིས་པ་བད་ཀན་དང། །འདུས་པའི་ནད་དང་དུས་ཀྱི་ནད། །དུས་མིན་འཆི་ལས་ཐར་བར་བྱེད། །རླུང་མཁྲིས་  
བད་ཀན་འདི་ཀུན་ཡང། །གཅིག་ལའང་ལྔ་ལྔ་ཡོད་པར་བཤད། །དེ་ཀུན་རབ་ཏུ་བསལ་བའི་ཕྱིར། །ཕུང་པོའི་བདུད་དང་ཉོན་མོངས་བདུད། །ལྷ་བུའི་བདུད་དང་  
འཆི་བདག་བཅོམ། །བདུད་རྩི་འདི་ཡིས་སེལ་བར་བྱེད། །ཤར་ལྷོ་ནུབ་བྱང་གང་ཡང་རུང། །བྲག་ཕུག་སྟོང་པ་ཡོད་པ་ལས། །བདུད་རྩི་འཛག་པའི་ཁུ་བ་ནི།།  
  
  
།མིང་ནི་ཤི་ལ་མཛའ་དུ་ཞེས། །ར་ས་ཡ་ན་བདུད་རྩིའི་མཆོག་ཨ་རུ་ར་བརྒྱ་རྩ་བརྒྱད་དམ། །ཡང་ན་ཉི་ཤུ་རྩ་གཅིག་གམ། །སུལ་བུ་ཟླུམ་  
པོར་གྱུར་བཙོས་ཏེ། །དེ་དག་རབ་ཏུ་བཙོས་པ་དང། །ལྕགས་ཟངས་འཁར་བའི་སྣོད་ནང་དུ། །བཀང་སྟེ་སྟེགས་བུ་གོང་མ་ཡི། །དབུས་སུ་བདུད་རྩི་སྨན་དེ་གཞག་བྱིན་  
གྱིས་བརླབ་པ་སྔ་མ་བཞིན། །འོད་དང་དྲི་བྲོ་བའང་མེད། །རྟགས་འདི་རྣམ་གསུམ་གང་བྱུང་ཡང། །ལག་པ་གཡོན་པ་བཀན་ཏེ་འཕྱར་།མཐེ་བོང་སྲིན་ལག་མཐིལ་དུ་  
དགུག་བླངས་ཏེ་བཏུང་བའི་སྔགས་འདིའོ། །ཨོཾ་ཨ་མྲྀ་ཏ་སིདྡྷི་བྱི་ཙུརྣ་ཡ། །ལྷ་ཧ་ཀ་ན་ཞེས་བརྗོད་དོ། །དེ་ཡི་ཡོན་ཏན་བརྗོད་མི་ལང། །རྡོ་རྗེ་བྲག་དང་འདྲར་འགྱུར་  
ཏེ༑ ༑ནད་མེད་རྟག་ཏུ་དར་ལ་བབ། །གྲུབ་པའི་རིག་འཛིན་དམ་པར་འགྱུར། །སྲིད་པ་ཆགས་ནས་སྲུབ་ཤིང་གིས། །བསྲུབས་པའི་འབྲས་བུ་རིན་པོ་ཆེ། །མེ་ཤེལ་  
ཆུ་ཤེལ་གཉིས་བྱུང་བ། །དེ་ཡང་ཐབས་དང་ཤེས་རབ་སྟེ། །ཉིན་མཚན་གཉིས་ལ་དབང་བྱེད་པའོ། །དེ་ཉིད་ཟུང་ཡང་འཁོར་དུ་བཅས་།དེ་ནས་བདུད་རྩི་ཟགས་  
པ་ནི༑ ༑ས་དམན་དག་ཏུ་མི་སྐྱེ་སྟེ། །ཨ་ལ་པེ་ཏས་སར་ཀལ་བ་།ལྷ་དང་དྲི་ཟ་གནོད་སྦྱིན་དང། །རིན་ཆེན་སྣ་ཚོགས་འབྱུང་ཁུངས་གནས། །ལེགས་ལྡན་གངས་  
  
  
༄༅། །ར་གཉན་གྱི་ཤོད། །རི་བྲག་ཆུ་ཀླུང་བགེགས་གནས་སུ་།ལྷུང་ནས་བབས་ཏེ་སྐྱེས་པ་ནི། །ཨོཾ་ལིཀ་དང་བྲིས་རྩི་ཀ་ཉི་མ་གཟི་བརྗིད་ལྡན་པའི་ཆུ། །  
ཨ་ལ་བེ་ཏ་སར་སྲ་ཀལ་བ་བྲྀཀྵ་འབྲུ། །དེ་བཞིན་ཟླ་བ་གཟི་ལྡན་ཆུ། །དེ་ཡི་ས་བོན་ལྷུང་བ་ནི། །གསེར་མདོག་བདུད་རྩི་འདྲ་བར་གསལ། །དམར་བ་མེར་བླུགས་པུས་པུས་  
ཟེར༑ ༑གཟུགས་བཟང་མཛེས་པ་ཕུན་སུམ་ཚོགས། །ཚེར་མ་རྣོ་བ་དབལ་དང་ལྡན། །བདུད་རྩི་ཤིང་དང་འབྲས་བུར་ལྡན། །དུག་རྣམས་འཇོམས་ཤིང་སླར་ཡང་  
ཟློག་སྣ་ཚོགས་ནད་རྣམས་སེལ་བར་བྱེད། །ཉི་མའི་འོད་དང་ཟླ་བའི་མདོག་རོ་ཡང་རྣམ་པ་སྣ་ཚོགས་ལྡན། །རཀྟའི་གཙོ་བོར་འདི་སྦྱོར་ཅིག་ཚངས་པ་ཚེ་དང་  
ལྡན་པར་འགྱུར། །ཉི་མ་ཟླ་བའི་དངོས་གྲུབ་ཐོབ། །ར་ས་ཡ་ནའི་གཙོ་བོ་ཡིན། །དེ་ནས་དྲང་སྲོང་གཞོན་ནུ་སྲིད། །ཁྱབ་འཇུག་སྤང་གཉིས་བྱ་བ་ཡི། །རྭ་ཡི་གཞུ་  
ཐོགས་མི་སྲུན་པ། །ལག་ན་མཚོན་ཆ་སྣ་ལྔ་ཐོགས། །དེ་ཡིས་སྲིད་པ་ཆགས་པའི་བཅུད། །བདུད་རྩི་རྣམ་ལྔ་བསྐུས་པ་ལས། །ཁ་ནས་ཐིགས་གཉིས་ས་ལ་ལྷུང།།  
དེ་ནས་བདུད་རྩི་དམ་པའི་མཆོག་ར་ས་ཡ་ན་ཕྱི་མའི་རྒྱུད། །བུ་མོ་བཟང་མོ་གཅིག་ཏུ་གྱུར། །ཆུ་ཀླུང་གངྒཱའི་བྱེ་མ་ལ། །ཡོད་དེ་སྐྱེ་བ་བསྟན་པ་ནི། །ཉེའུ་ཤིང་ངམ་  
  
  
།གནྟ་ཀུ་ལེ་པར་པ་ཏ། །གནྡ་པྲི་ཡ་ཀུ་མཧཱ་གོ་ན་སིག་ཧམ་ཁ། ཚེར་མ་ཡར་ལྟ་མར་ལྟ་བའོ། །དེ་ལ་ལྷ་བྲན་ཚོགས་ཀུན་གྱིས། །བསྐོར་ཞིང་མཆོད་པ་བྱེད་  
པ་ཡིན༑ ༑སྟོན་ཟླ་ཐ་ཆུང་དཔྱིད་ཟླ་འབྲིང། །ཉ་ཡི་ཚེ་ན་བཙལ་བར་བྱའོ། །བཙལ་བའི་ཐབས་ནི་འདི་ལྟར་རོ། །བྱིས་པ་ལོ་དྲུག་ལོ་བདུན་པ། །ཁྲུས་བྱས་དར་ལྡན་གོས་  
བསྐོན་ནས། །ཤར་ཕྱོགས་ངོས་སུ་ཁ་བལྟས་ཏེ། །ལྷ་ཕྱག་ལན་གསུམ་བྱས་ནས་ནི། །དེ་དག་རྩ་ནས་དབྱུང་བའི་སྔགས། །ཏདྱ་ཐཱ་ཤོ་ཧོད་ག་ཏེ་ད་རེ་སཱཧཱ། ཕྱག་འཚལ་  
བདུད་རྩི་མཆོག་ཁྱོད་ལ། །ཕྱག་འཚལ་བདུད་རྩི་ལས་བྱུང་བ་།སྟོབས་དང་གཟི་བརྗིད་འཕེལ་མཛད་མ། །རང་བྱུང་སྟོན་པའི་བཀའ་བཞིན་དུ། །ལྷ་མོ་ཁྱོད་ནི་དབང་གྱུར་ཅིག་  
ཁུ་བ་ར་ས་ཡ་ནི་མཆོག་དངོས་གྲུབ་མཆོག་ཏུ་ཉེ་བ་ཁྱོད། །ཚེ་དང་སྟོབས་ནི་བདག་སྩོལ་ཅིག་ཡེ་ཤེས་ཐམས་ཅད་གསལ་བར་མཛོད་།ཤུན་ལྤགས་དང་ནི་རྒྱུད་པ་  
གསལ༑ ༑ཐོ་ཏོ་བསྙིལ་ཏེ་སླར་ལ་སྦའོ། །སྙིང་པོ་བརྡུངས་ལ་ཁུ་བ་ཡང། །རས་ནི་གསར་པའི་ནང་དུ་བཙིར། །བདག་ཉིད་ལུས་ཀྱང་ཁྲུས་བྱས་ཏེ། །དར་ལྡན་གོས་བཟང་  
གྱོན་ནས་ནི། །སྨན་དུ་སྒྲུབ་པའི་འཛབ་ལ་འཇུག་བསྙེན་དང་འཛབ་སྒོམ་བྱས་ནས་ནི། །སྟོང་ངམ་འབུམ་མམ་ཅི་ནུས་བཟླ། །བཟའ་བའམ་ཡང་ན་འཐུང་བའི་ཚེ། །  
  
  
༄༅། །ཉུག་ཆུ་བ་ཡི་འོ་མ་བཏུང། །ཡང་ན་ཕྱེ་མ་མཆོག་ཏུ་བགམ། །བཟའ་ཞིང་བཏུང་བའི་སྔགས་འདིའོ། །ན་མ་ཛ་ར་ཨ་ག་ཛ་ཏུ་སཱཧཱ། ཞག་གམ་ཟ་མ་རེ་རེ་ཡང།།  
སྲང་རེའི་ཆ་ནས་བསྐྱེད་དེ་བཟའ། །ཟོས་པའི་ཡོན་ཏན་འདི་རྣམས་སོ། །ལུས་ངག་ཡིད་གསུམ་དབང་པོ་གསལ། །བདུད་རྩི་འདི་དག་སུ་འཐུང་བ། །ཇི་ལྟར་ལྷ་རྣམས་འཆི་མེད་  
ལྟར༑ ༑ཀླུ་རྣམས་ལ་ནི་སྨན་བཞིན་ནོ། །ཤིང་རྣམས་ལ་ནི་ཆུ་བཞིན་ནོ། །མེ་ཏོག་ལ་ནི་ཟླ་བ་བཞིན། །ལོ་ནི་ལྔ་བརྒྱ་ལོན་བར་དུ། །བཅུ་དྲུག་མདོག་ནི་  
གཞོན་ནུ་འདྲ། །ནད་མེད་རྟག་ཏུ་དར་ལ་བབ། །སྟོབས་ཀྱང་གླང་པོ་ཆེ་དང་འདྲ། །མངོན་ཤེས་ལྔ་དང་ལྡན་པར་འགྱུར། །འོ་མ་དག་དང་བཏུང་བ་འམ། །  
མར་ཁུའམ་སྦྲང་རྩི་དག་དང་བཏུང། །ཞག་གཅིག་ཟས་ན་ཡོན་ཏན་བཅུ། །ཞག་བདུན་ཟོས་ན་ཡོན་ཏན་བརྒྱ། །ཉི་ཤུ་རྩ་གཅིག་ཟོས་ན་ནི། །བརྒྱ་རྩ་བརྒྱད་  
འདིས་ཐོབ་པར་འགྱུར། །བུད་མེད་སྟོང་ལ་ཁྱབ་པར་སྦྱོར། །ས་བོན་མི་ཟད་འབྲས་བུ་ཡང། །བུ་ཕོར་འཕེལ་ཞིང་དཔའ་དང་ལྡན། །མི་རྣམས་ཀྱིས་ནི་  
མི་སོད་དོ། །ཟླ་གཅིག་ཟོས་ན་ཡོན་ཏན་ནི། །ངོ་ཡང་ཟླ་བ་ཉ་བ་བཞིན། །གནོད་སྦྱིན་སྲིན་པོས་མི་སོད་དོ། །ལྷ་རྣམས་ཀུན་དང་མཉམ་པར་འགྱུར། །ཟག་པ་ཟད་ནས་ནམ་  
  
  
།རྡོ་རྗེ་འགྲོས་ཀྱིས་ནམ་མཁར་འགྲོ། །རིག་འཛིན་གོ་འཕང་འདིར་ཐོབ་བོ། །འདྲེས་པ་གང་ཟག་མི་ཡི་ཟས། །ཟོས་ན་དངོས་གྲུབ་མི་ཐོབ་ངེས། །ཞེས་ལུང་དུ་བཀའ་སྩལ་ཏོ།།  
དེ་ནས་དང་སྲེང་ཏྲག་ཤ་ན། །རྒྱལ་པོ་བཤེས་གཉེན་ཅན་ཞེས་བྱ། །ལྷ་དང་དྲང་སྲོང་ཐམས་ཅད་ལ། །མཆོད་སྦྱིན་རྒྱ་ཆེན་བྱས་པ་ལས། །མ་ཧཱ་དེ་བ་ལྷ་ཆེན་པོ། །ཀུན་གྱི་མཇུག་  
ཏུ་སྤྱན་དྲངས་པས། །ལྷ་ཆེན་དྲག་པོ་དེ་ཁྲོས་ཏེ། །ལྷ་ཆེན་དེ་ཡི་དཔྲལ་བ་ལས། །མིག་གཅིག་ལྷག་པར་བྱུང་བ་སྟེ། །ལྷ་དང་དྲང་སྲོང་ཐམས་ཅད་ལ། །རླུང་མཁྲིས་བད་ཀན་སྣ་  
ཚོགས་དང། །དེ་བཞིན་མི་ལ་རིམས་ནད་དང། །རླུང་ལྷའི་ལག་པར་བསྐུར་ནས་གཏོར། །ལྷ་དང་དྲང་སྲོང་མང་པོས་ཀྱང། །མ་ཤེས་མཚོར་མྱོས་པར་གྱུར། །ཕྱེ་མའི་རྒྱལ་པོ་འདབ་  
མ་འདི༑ ༑ས་སྟེང་ཁྱབ་པར་སྐྱེས་པ་ལ། །དྲང་སྲོང་རྣམས་ཀྱང་མཆོད་པ་བྱེད། །ལུག་མིག་མེ་ཏོག་ཆེན་པོ་འདི། །ར་ས་ཡ་ནའི་རྒྱལ་མོ་སྟེ། །བ་ཡི་འོ་མ་དག་ངང་བསྐོལ། །རྡུབས་  
གཅིག་འཐུངས་པས་བ་སྤུ་ལངས། །རྡུབས་གཉིས་འཐུང་བའི་ཡོན་ཏན་ནི། །རིམས་ནད་ཐམས་ཅད་བྱང་བར་བྱེད། །རྡུབས་གསུམ་འཐུངས་པའི་ཡོན་ཏན་ནི། །མིག་རྩ་དམར་  
ཞིང་མདོག་ཀྱང་གཞོན། །ཕྱེ་མ་གྲིམ་མར་བསྐམས་པ་དང། །མ་ཏོ་ལ་ཡི་ཁུ་བར་སྦྱར། །བླུད་ན་དགྲ་རྣམས་མྱོས་པར་འགྱུར། །ལྷ་ཡིས་བསྲུངས་ཀྱང་འཆི་བར་འགྱུར། །བྱིན་གྱིས་  
  
  
༄༅། །བརླབ་པའི་སྔགས་འདིའོ། །སྟོང་ངམ་བརྒྱ་ནི་རྩ་བརྒྱད་བཟླ། །ཨོཾ་སོའུ་གྲི་བཱ་ཧ་ན་ཧ་ན་ཧཱུཾ། མ་ར་ཡ་མ་ར་ཡ། ཙེ་ཏ་ཡ་ཙེ་ཏ་ཡ་སུ་གྲི་པ་ཕཊ། བདུད་རྩི་ར་ས་ཡ་ནའི་གཙོ། །ཤུ་  
དག་དང་ནི་རུ་རྟ་དང། །ཕྱེ་མར་བྱས་ཏེ་སུ་བླུད་པ། །རྒྱལ་པོ་བུད་མེད་དབང་དུ་འགྱུར། །གྲི་ཧ་འགྲོ་ལོ་ཀི་དང་སྦྱར། །དགྲ་ལ་བླུད་ན་རྣ་བ་འོན། །ལུག་མིག་གྲིབ་མར་བསྐམས་པ་དང། །སུ་  
ཏའི་འོ་མར་སྦྱར་བ་ནི། །དགྲ་ལ་བླུད་ན་འཆི་བར་འགྱུར། །ལྷ་ཆེན་དྲག་པོས་བསྐྱེད་པ་ནི། །འཇམ་དཔལ་གཞོན་ནུས་མཁྱེན་པ་ལས་།ལྷ་དང་དྲང་སྲོང་གཞན་མི་ཤེས། །དེ་སྐད་ཅེས་བཅོམ་  
ལྡན་འདས་འཇམ་དཔལ་གཞོན་ནུས་མི་མཇེད་ཀྱི་བདག་པོ་ལྷ་ཚངས་པ་དང། དྲང་སྲོང་དང། ཀླུའི་རྒྱལ་པོ་འཇོག་པོ་དང། བསྐལ་པ་བཟང་པོའི་མིའི་བྱང་ཆུབ་སེམས་དཔའ་ལི་ཙ་བའི་ལ་སོགས་  
པ་རྣམས་ལ་བཀའ་སྩལ་ཏོ། །དེ་ཡང་ཚེ་ཕྱི་མའམ་དུས་ཕྱི་མར་མི་སྡོད་པར་བསྐལ་པ་བཟང་པོའི་འབྲས་བུ་མངོན་དུ་ཐོབ་པ་ཡང་འབྲས་བུ་ཚེ་འདི་ཉིད་ལ་སྨོན་ཏོ། །དེ་ནས་རྩི་ཡི་ལྷ་མོ་མཆོག་  
མིང་ནི་གྲུབ་པའི་བློ་གྲོས་མ། །བུ་མོ་མུ་ལ་ཞེས་བྱ་བ། །དེ་ཡི་ས་བོན་ལྷུང་བ་ནི། །འཛམ་གླིང་ཤིང་གི་ནགས་ལ་སྐྱེས། །རཀྟ་ཞེས་ནི་འདིར་གྲགས་པ། །ར་ས་ཡ་ནའི་གཙོ་མོ་སྟེ། །རྩ་བ་རཀྟ་མུ་ལ་  
ཁ༑ ༑རྩ་བ་མེ་ཏོག་འབྲས་བུ་རྣམས། །མཐུན་བར་ཟད་པར་དམར་བ་སྟེ། །འབྲས་བུ་སྲན་མ་མ་ཤ་ཙམ། །གྱེན་དུ་ཟུག་པ་དེ་བརྐོ་བ་།སྟོན་ཟླ་ར་བའི་ཉལ་བརྐོའོ། །སྲིད་པའི་ན་དང་ནགས་ལས་སྐྱེས།།  
  
  
།རློན་པའི་ཁུ་བ་བཙིར་བ་དང། །པདྨའི་རཀྟ་ཆ་མཉམ་བསྲེས། །དེ་དག་སྒྲུབ་པའི་སྔགས་འདིའོ། །ཨོཾ་ན་མོ་ར་ག་རཀྟ་མུ་ལ་ཕུ་ནེ་སཱཧཱ། འགྲོ་བ་དབང་བྱེད་དམ་པ་  
ཡིན༑ ༑རྩི་ཡི་ལྷ་མོས་བཀའ་སྩལ་ཏོ། །མིང་གིས་མེད་དུ་མི་རུང་ངོ། །རྒྱལ་བུ་དོན་གྲུབ་བྱ་བ་སྟེ། །མྱ་ངན་འདས་པའི་སྐུ་གདུང་ནི། །ཤ་རི་རམ་ཞེས་གྲགས་པ་ཡིན། །དེ་ཡི་ས་བོན་འཕེལ་བ་ནི་།འཛམ་  
གླིང་ས་སྟེང་ཁྱབ་པར་སྐྱེས། །མ་ཧཱ་ནི་ལེ་ཞེས་བྱ་བ། །མིང་ནི་ཐ་སྐར་རྡོ་རྗེ་ཡིན། །མེ་ཏོག་ཐ་སྐར་བཞིན་དུ་སྟེ། །སྙེ་མ་ཟུར་གསུམ་ཏིལ་གང་འདྲ། །རྡོ་རྗེ་བྲག་ཀྱང་འཇོམས་པར་ནུས། །ཤ་རི་རམ་དང་  
རུས་པ་ཡི། །སྦྱར་བའི་ཕྲད་ཀྱི་དམ་པར་རུང། །མིང་གིས་མེད་དུ་མི་རུང་ངོ། །དེ་ཡི་ཡོན་ཏན་ཐམས་ཅད་ཀྱང། །རུས་པ་སྲ་མཁྲེགས་རྡོ་རྗེར་འགྱུར། །ཕྱག་ན་རྡོ་རྗེའི་མཐུ་ཡང་མཉམ། །ར་ས་ཡ་  
ནའི་མཆོག་ཏུ་གསུངས། །དེ་ནས་ལྷ་ཡི་དབང་པོ་མཆོག་བརྒྱ་བྱིན་བུ་ཡི་ལག་པ་རུ། །གནོད་སྦྱིན་རྒྱལ་པོས་མདའ་བརྒྱབ་པ། །དེ་ཡི་དུམ་བུ་ལག་སོར་ཡང། །ས་སྟེང་ཁྱད་པར་སྐྱེས་པ་ནི། །སི་བི་  
རྩེ་ལག་དབང་པོ་ལག་སྡོང་བུ་ཡལ་ག་འཛེར་བ་མེད། །མེ་ཏོག་ཟུར་གསུམ་མདའ་སྒྲོ་འདྲ། །རྩ་བ་ལག་སོར་ལྔ་པ་སྟེ། །དབྱར་ཟླ་ཐ་ཆུང་ཉ་ལ་བརྐོ། །སྒྲུབ་པོས་ལག་མཐིལ་གཡོན་དུ་གཞག་  
ར་ས་ཡན་ཐམས་ཅད་ཀྱི། །དངོས་གྲུབ་བླང་བའི་ཕྱག་རྒྱ་ཡིན་།དེ་ཚེ་མེད་དུ་མི་རུང་ངོ། །མང་དུ་འཕེལ་འགྱུར་བསྒྲུབ་རྫས་ཡིན། །ལུས་ལ་འབྱུང་བའི་དྲི་ཆེན་དང། །བསྒྲལ་བའི་[?]རི་ཆེན་ཡུངས་  
  
  
༄༅། །ཀར་གསུམ། །ཆ་མཉམ་འཐུངས་ན་དུག་རྣམས་ཐུབ། །འཚོ་བྱེད་དུག་ནི་སེལ་བའི་ཕྱིར། །བདུད་རྩི་ཞེས་ནི་དེ་ལ་བྱའོ། །མིང་གིས་མེད་དུ་མི་རུང་ངོ། །འཆི་བདག་བདུད་ཀྱང་  
དེས་བཅོམ་མོ། །པུརྣ་ཞེས་བྱའི་རྣ་བ་ཡང། །སྲིན་པོ་པུརྣའི་རྣ་བ་སྟེ། །བསྒྲལ་བའི་རྣ་བ་དག་དང་སྦྱར། །རྣ་བའི་མངོན་ཤེས་ཐོབ་པར་བྱེད། །མིང་གིས་མེད་དུ་མི་རུང་ངོ། །བྷ་ཧུ་ལུག་མིག་མེ་  
ཏོག་དང། །མཁའ་ལྡིང་བྱ་ཡི་མིག་དང་སྦྱར། །ཨཱ་ལ་བི་ག་ཤང་ཤང་དེའུ། །རྨ་བྱ་ངང་པ་ཀོ་ཀི་ལ། །འདི་རྣམས་བསྒྲལ་བའི་མིག་དང་སྦྱར། །མིག་གིས་མངོན་ཤེས་དེས་ཐོབ་སྟེ། །སྟོབས་  
ལྡན་གྱི་ནི་མིག་ཡིན་ནོ། །མིང་གིས་མེད་དུ་མི་རུང་ངོ། །ཙི་ཏྲ་ཀ་དང་སྙིང་ཞོ་ཤ་ཐམས་ཅད་གནོད་སྦྱིན་སྙིང་གི་བརླ། །བསྒྲལ་བའི་ཙིཏྟ་དག་དང་སྦྱར། །མངོན་ཤེས་ལྔ་ཡི་དངོས་  
གྲུབ་ཐོབ། །མིང་གིས་མེད་དུ་མི་རུང་ངོ། །བུད་མེད་གོང་བཤད་འདྲ་བ་ཡི། །ཀླད་པ་གོ་རོ་ཙ་ན་འབྱུང། །དེ་ནི་བན་གླང་རིགས་ཅན་ཡིན། །བསྒྲལ་བའི་ཀླད་པ་ཐམས་ཅད་དང། །ཐང་  
ཕལ་ཧྭ་ཡི་རྩ་བར་སྦྱར། །མདངས་ཀྱི་དངོས་གྲུབ་དེས་ཐོབ་འགྱུར། །ཧ་ལྕེ་ཀི་ཡ་ཁ་འབར་མའི། །ལྕེ་ཡིན་པས་ན་ལྕེ་དང་སྦྱར། །དབང་ངོ་ལྕགས་ཀྱི་དངོས་གྲུབ་དང། །སྤྱན་རས་གཟིགས་  
ཀྱི་དངོས་གྲུབ་ཐོབ། །མིང་གིས་མེད་དུ་མི་རུང་ངོ། །སྲིད་པའི་བདག་པོ་ཚངས་པའི་གཙོ། །མིང་ནི་མགོ་བཙུན་ཕྱ་ཞེས་བྱའོ་།ནལ་གྱི་བུ་ནི་ཛི་ཧྭ་ཞེས། །སྐད་མ་ཕྱུང་གི་ལྕེ་ཞེས་བྱའོ། །  
  
  
།སྐད་མ་ཕྱུང་གི་གྲུབ་པར་གཅད། །དེ་དང་སྦྱར་བའི་འཕྲད་དུ་ནི། །མེ་ཏོག་རྨ་ལོ་ཀྲིལ་ཀྲིལ་སྟེ། །མིང་ནི་བ་ཡ་ས་ཡ་འོ། །རྩ་བ་མཧཱ་གོ་ན་སིག་མེ་ཏོག་གསེར་གྱི་མདུན་ཞུ་  
ཅན༑ ༑ཤར་ཕྱོགས་སུ་ནི་ཁ་ལྟ་བ། །འདིའི་ཀུན་ཧ་ཀི་ཡ་སྟེ། །ཆ་མཉམ་བཏགས་ཏེ་ཕྱེ་མར་བྱ། །ཟླ་བ་གཟའ་ཡིས་ཟིན་པའི་ཚེ། །ཡི་དམ་ལྷ་ལ་མཆོད་བྱ་ཞིང། །ཕྱེ་མ་རྒྱ་ཆང་ནང་དུ་གདབ་།ཐང་གཅིག་ཡུད་  
ཀྱིས་འགྲུབ་པ་སྟེ། །རྟ་མགྲིན་དབང་གི་དངོས་གྲུབ་ཐོབ། །བསྒྲལ་བའི་ལྕེ་ནི་ཐམས་ཅད་དང། །སྦྱར་བ་འཕྲད་ཀྱི་དམ་པར་རུང་།མིང་གིས་མེད་དུ་མི་རུང་ངོ། །སྣ་དང་སྣ་མའི་འབྲས་བུར་སྦྱར་།ཚངས་  
པའི་གསུང་དབྱངས་སྒྲོགས་ནུས་འགྱུར། །བསྒྲལ་བའི་སྣ་ནི་ཐམས་ཅད་སྦྱར། །མིང་གིས་མེད་དུ་མི་རུང་ངོ། །དུང་དང་འབྲུག་རུས་གདུང་དང་ནི། །བསྒྲལ་བའི་རུས་པ་ཐམས་ཅད་སྦྱར། །ལུས་ཀྱི་རྡོ་རྗེ་མངོན་  
ཤེས་ཐོབ། །མིང་གིས་མེད་དུ་མི་རུང་ངོ། །རྒྱ་མཚོ་དབུ་པ་འདུས་པའི་ཆུ། །སྣ་ཚོགས་ཆུ་དང་གངས་ཀྱི་ཆུ། །ལན་ཚྭ་སྣ་ཚོགས་དྲི་ཆུ་རྣམས། །བསྒྲལ་བའི་ཆུ་ནི་ཐམས་ཅད་སྦྱར། །རྡོ་རྗེ་ཆུ་ཡི་བདུད་རྩི་སྟེ། །རྟག་ཏུ་འགྲོ་  
བའི་དོན་བྱེད་ནུས། །མིང་གིས་མེད་དུ་མི་རུང་ངོ། །དགོངས་པའི་དོན་སེམས་ཅན་མཐའ་དག་ལ་སྣང་བ་དང། །ནུས་མཐུའི་ཡོན་ཏན་གྱིས་སེམས་ཅན་ཀུན་ལ་ཕན་འདོགས་པར་ནུས་སོ། །འགྲོ་བ་ཡོངས་ཀྱི་གསོས་  
མཛད་པར་དགོངས་ནས་བཅོམ་ལྡན་འདས་དཔལ་ཀུན་ཏུ་བཟང་པོས་ཡེ་ཤེས་ཀྱི་ཐུགས་ནས་དགོངས་ནས་མགུར་གྱི་བུམ་པར་བྲིས་ཏེ་ལྗགས་ཀྱི་དབང་པོ་ལ་བཀྲམ་སྟེ་ཞལ་འཛུམ་པ་མཛད་ནས་མཁྱེན་རབ་ཀྱི་  
  
  
༄༅། །དབང་པོ་འཇམ་དཔལ་རྣོན་པོ་དང། རྡོ་རྗེ་ཆོས་ལ་བཀའ་སྩལ་ཏོ། །འཇམ་དཔལ་གྱིས་དཀྱིལ་འཁོར་གྱི་སྲས་མཆོག་ཉེ་བ་དང་ཚངས་པ་དང། དྲང་སྲོང་དང། ལྷ་དང། ཀླུ་དང། མིའི་བྱང་ཆུབ་  
སེམས་དཔའ་བ་མ་ལ་གྷི་རྟི་རྣམས་ལ་བཀའ་སྩལ་ཏོ། །བདུད་རྩི་ཆེན་པོ་མཆོག་གི་ལུང་གི་སྡེ་ལས། སྨན་རས་ཡན་སྒྲུབ་པའི་ལུང་འབུམ་སྡེ་ལས་བཏུས་པ་བམ་པོ་ཆེན་པོ་གཉིས་པའོ།། །།  
