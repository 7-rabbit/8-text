  
༄༅། །ན་ཡེ་ཤེས་དེ་གཞན་ལ་རག་མ་ལས་པའི་ཕྱིར། ཕྱིར་མི་ལྡོག་པའི་འཁོར་ལོ་ཞེས་བྱའོ། །རིགས་ཀྱི་བུ་དག་གཞན་ཡང་ཕྱིར་མི་ལྡོག་པའི་འཁོར་ལོ་ནི་སླར་  
མི་ལྡོག་གོ་དེ་ཅིའི་ཕྱིར་ཞེ་ན། གཟུགས་ནི་གཟུགས་ཀྱི་རང་བཞིན་ལས་མི་ལྡོག་གོ་དེ་བཞིན་དུ་ཚོར་བ་དང། འདུ་ཤེས་དང། འདུ་བྱེད་དང། རྣམ་པར་ཤེས་པའང་རྣམ་པར་  
ཤེས་པའི་རང་བཞིན་ལས་མི་ལྡོག་གོ་རིགས་ཀྱི་བུ་དག་ཆོས་ཐམས་ཅད་ནི་ཆོས་ཀྱི་དབྱིངས་དེ་ལས་མི་ལྡོག་སྟེ། ཆོས་ཀྱི་དབྱིངས་དེ་ནི་ཇི་ལྟ་བ་བཞིན་ཡིན་པས་ན་ཕྱིར་མི་ལྡོག་  
པའི་འཁོར་ལོ་ཞེས་བྱའོ། །འཁོར་ལོ་དེ་ནི་དབུས་སུ་འཇུག་པའང་མེད་དེ། འཁོར་ལོ་དེ་ནི་ཚད་པ་མེད་པ། རྟག་པ་མེད་པའོ། །དེ་ལ་ནི་སྒོ་ཅུང་ཟད་ཀྱང་མེད་དེ། དེ་ནི་གཉིས་སུ་མེད་  
པའི་སྒོའི་འཁོར་ལོའོ། །འཁོར་ལོ་དེ་ནི་སྐོར་བ་མེད་དེ། མི་སྐོར་བའི་འཁོར་ལོའོ། །འཁོར་ལོ་དེ་ནི་སྟོན་པ་ཅུང་ཟད་ཀྱང་མེད་དེ་མི་བརྗོད་པའི་འཁོར་ལོའོ། །འཁོར་ལོ་དེ་ནི་  
སྒྲོགས་པ་ཅུང་ཟད་ཀྱང་མེད་དེ། བརྗོད་དུ་མེད་པའི་འཁོར་ལོའོ་།ཡང་ཕྱིར་མི་ལྡོག་པའི་འཁོར་ལོ་དེ་ནི་སྟོང་པ་ཉིད་ཀྱི་སྒོ་ལ་གནས་པས་མཚན་མ་མེད་པའོ། །རྣམ་པར་གྲོལ་བའི་  
སྒོ་ལ་གནས་པས་མཚན་ཉིད་མེད་པའོ། །ཐམས་ཅད་ཀྱི་རྗེས་སུ་སོང་བའི་ནམ་མཁའི་མཚན་ཉིད་དོ། །དེའང་དེའི་རྗེས་སུ་ཡང་དག་པར་སོང་བའི་རང་བཞིན་ཉིད་དེ། དེ་བས་ན་ཕྱིར་  
  
  
།རིགས་ཀྱི་བུ་དག་རྡོ་རྗེའི་ཚིག་ནི་གང་ཆོས་ཐམས་ཅད་ངེས་པར་རྟོགས་པའོ། །ཡང་ཆོས་ཐམས་ཅད་ངེས་པར་རྟོགས་པ་གང་ཞེ་ན། རིགས་ཀྱི་བུ་དག་  
སྟོང་པ་ཉིད་ནི་རྡོ་རྗེའི་ཚིག་སྟེ། ལྟ་བའི་རྣམ་པ་ཐམས་ཅད་ངེས་པར་རྟོགས་པར་འགྱུར་རོ། །རིགས་ཀྱི་བུ་དག་མཚན་མ་མེད་པ་ནི་རྡོ་རྗེའི་ཚིག་སྟེ། རྣམ་པར་རྟོག་པ་ཐམས་ཅད་ལས་འདའ་བར་  
འགྱུར་རོ། །རིགས་ཀྱི་བུ་དག་སྨོན་པ་མེད་པ་ནི་རྡོ་རྗེའི་ཚིག་སྟེ་འགྲོ་བ་ཐམས་ཅད་ལས་འདའ་བར་འགྱུར་རོ། །རིགས་ཀྱི་བུ་དག་ཆོས་ཀྱི་དབྱིངས་ནི་རྡོ་རྗེའི་ཚིག་སྟེ། སྣ་ཚོགས་ལས་འདའ་  
བར་འགྱུར་རོ། །རིགས་ཀྱི་བུ་དག་དེ་བཞིན་ཉིད་ནི་རྡོ་རྗེའི་ཚིག་སྟེ། བདག་མེད་པས་འགྱུར་རོ། །རིགས་ཀྱི་བུ་དག་འདོད་ཆགས་དང་བྲལ་བ་ནི་རྡོ་རྗེའི་ཚིག་སྟེ། འདོད་ཆགས་ཀྱི་རང་  
བཞིན་མེད་པར་འགྱུར་རོ། །རིགས་ཀྱི་བུ་དག་མྱ་ངན་ལས་འདས་པ་ནི་རྡོ་རྗེའི་ཚིག་སྟེ། ཆོས་རྣམས་དེའི་རང་བཞིན་དུ་སྟོན་ཏོ་ཞེས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་  
དཔའ་དེ་དག་ལ་མཚན་ཐོག་ཐག་ཏུ་ཆོས་རྒྱ་ཆེར་བཤད་པ་དང་དེ་ན་བྱང་ཆུབ་སེམས་དཔའ་ཁ་ཅིག་ཏིང་ངེ་འཛིན་འོད་ཟེར་གྱི་མེ་ཏོག་ཅེས་བྱ་བ་མངོན་དུ་གྲུབ་པར་གྱུར་ཏེ། བྱང་ཆུབ་  
སེམས་དཔའ་ཏིང་ངེ་འཛིན་དེ་ལ་གནས་ནས་བ་སྤུའི་ཁུང་བུའི་འོད་ཟེར་རེ་རེ་ལས་ཀྱང་སངས་རྒྱས་བརྒྱ་སྟོང་སྟོན་ཅིང། སངས་རྒྱས་བཅོམ་ལྡན་འདས་དེ་དག་ཀྱང་ཕྱོགས་བཅུའི་སངས་རྒྱས་  
  
  
༄༅། །ཀྱི་ཞིང་ན་སེམས་ཅན་ཐམས་ཅད་སངས་རྒྱས་ཀྱི་བྱ་བ་བྱེད་པར་མངོན་དུ་བཞུགས་སོ། །དེ་ནས་རྒྱལ་པོ་མ་སྐྱེས་དགྲས་འཇམ་དཔལ་གཞོན་ནུར་གྱུར་པ་ལ་  
འཇམ་དཔལ། དུས་ལ་བབ་བོ། །འཇམ་དཔལ། མལ་ལ་བབ་བོ། །བཤོས་ལགས་ཀྱི་དེའི་དུས་ལ་བབ་པར་མཁྱེན་པར་མཛོད་ཅིག་ཅེས་ཕོ་ཉ་གདུགས་ཚོད་ལ་སྤྱན་འདྲེན་དུ་  
བཅུག་གོ་དེ་ནས་གནས་བརྟན་འོད་སྲུང་ཆེན་པོ་སྔ་དྲོའི་དུས་ཀྱི་ཚེ་ཤམ་ཐབས་བགོས། ཆོས་གོས་དང། ལྷུང་བཟེད་ཁྱེར་ཏེ། དགེ་སློང་ལྔ་བརྒྱ་དང་འགྲོགས་ནས་བསོད་སྙོམས་ཀྱི་ཕྱིར་  
རྒྱལ་པོའི་ཁབ་ཀྱི་གྲོང་ཁྱེར་ཆེན་པོར་སོང་བ་ལས། དེ་ལམ་གྱི་ཚིགས་སུ་ཕྱིན་པ་དང་འདི་སྙམ་དུ་གྱུར་ཏེ། གྲོང་ཁྱེར་ཆེན་པོར་འགྲོ་བ་ཧ་ཅང་སྔ་ཆེས་ཀྱི། གང་བདག་ནི་འཇམ་དཔལ་  
གཞོན་ནུར་གྱུར་པའི་གཙུག་ལག་ཁང་ག་ལ་བ་དེར་སོང་བ་དང། དེ་ན་གཏམ་གྱི་རྒྱུན་ཅིག་ཡོད་པར་འགྱུར་རོ་སྙམ་མོ། །དེ་ནས་གནས་བརྟན་འོད་སྲུང་ཆེན་པོ་དགེ་སློང་ལྔ་བརྒྱ་  
ཙམ་པོ་དེ་དག་དང། འཇམ་དཔལ་གཞོན་ནུར་གྱུར་པའི་གཙུག་ལག་ཁང་ག་ལ་བ་དེར་སོང་སྟེ་ཕྱིན་ནས། འཇམ་དཔལ་གཞོན་ནུར་གྱུར་པ་དང་དགའ་བ་དང། མགུ་བའི་གཏམ་  
རྣམ་པ་སྣ་ཚོགས་བྱས་ཏེ་ཕྱོགས་གཅིག་ཏུ་འདུག་གོ་དེ་ནས་འཇམ་དཔལ་གཞོན་ནུར་གྱུར་པས་གནས་བརྟན་འོད་སྲུང་ཆེན་པོ་ཕྱོགས་གཅིག་ཏུ་འདུག་པ་ལ་འདི་སྐད་ཅེས་སྨྲས་སོ། །  
  
  
ཅིའི་ཕྱིར་ན་ནང་པར་སྔར་ཤམ་ཐབས་བགོས། ཆོས་གོས་དང། ལྷུང་བཟེད་ཁྱེར་ཏེ་འགྲོ་།སྨྲས་པ། འཇམ་དཔལ། བདག་ནི་བསོད་སྙོམས་ཀྱི་སླད་དུ་རྒྱལ་  
པོའི་ཁབ་ཏུ་མཆི་བར་འཚལ་ལོ། །འཇམ་དཔལ་གྱིས་སྨྲས་པ། ཚེ་དང་ལྡན་པ་འོད་སྲུང་ཆེན་པོ་འཁོར་དང་བཅས་པ་ལ་བདག་གིས་བཤོས་གསོལ་གྱི་དགོངས་ཤིག་སྨྲས་པ། འཇམ་  
དཔལ་བགྱིས་ཤིང་མཆོད་པར་འཚལ་ཏེ། བདག་ནི་ཆོས་འཚལ་གྱི། ཟང་ཟིང་འཚལ་པ་མ་ལགས་སོ། །སྨྲས་པ། ཚེ་དང་ལྡན་པ་འོད་སྲུང་ཆེན་པོ། བདག་ལ་དགོངས་ཤིག་དང། ཟང་  
ཟིང་གིས་བསྡུ་བ་དང། ཆོས་ཀྱིས་བསྡུ་བ་གཉིས་ཀ་ཁྱོད་ལ་འདུ་བར་མཆིའོ། །འོད་སྲུང་ཆེན་པོས་སྨྲས་པ། འཇམ་དཔལ། བདག་ནི་འཚལ་མཆད་ཀྱང་ཁྱོད་ཀྱི་སླད་བཞིན་དུ་འབྲང་མ་  
འཚལ་ལོ། །དེ་ཅིའི་སླད་དུ་ཞེ་ན། ཆོས་སྟོན་པ་དེ་ནི་ཇི་ལྟར་ཁྱོད་ཀྱི་དྲུང་ནས་ཐོས་པ་འདྲ་བར་གཞན་ལས་མི་ཐོས་སོ། །འཇམ་དཔལ། དེ་རིང་སེམས་ཅན་ཆེན་པོ་དེ་དག་དང་གང་དུ་བཤོས་  
གསོལ། འཇམ་དཔལ་གྱིས་སྨྲས་པ། ཚེ་དང་ལྡན་པ་འོད་སྲུང་ཆེན་པོ། གང་གི་ཚེ་བདག་ཅག་ལ་སྦྱིན་པ་བྱིན་ནས་འཁོར་བ་ལས་ཀྱང་མི་བསྐྱོད། མྱ་ངན་ལས་འདས་པའང་རྟོགས་  
པར་མི་བྱེད། སོ་སོའི་སྐྱེ་བོའི་ས་ལས་ཀྱང་མི་འདའ། འཕགས་པའི་ཆོས་མངོན་པར་ཡང་མི་བྱེད་པ་དེའི་ཟས་དེ་རིང་འཚལ་ལོ། །ཚེ་དང་ལྡན་པ་འོད་སྲུང་ཆེན་པོ། གང་གིས་བདག་ཅག་  
  
  
༄༅། །ལ་སྦྱིན་པ་བྱིན་ནས་འབྲི་བར་ཡང་མི་འགྱུར། འཕེལ་བར་ཡང་མི་འགྱུར། ཆོས་གང་ཡང་སྐྱེད་པར་ཡང་མི་བགྱིད། འགག་པར་ཡང་མི་བགྱིད། ཆོས་  
གང་གཏོང་བར་ཡང་མི་བགྱིད། ཐོབ་པར་ཡང་མི་བགྱིད་པ་དེའི་ཟས་དེ་རིང་འཚལ་ལོ། །གནས་བརྟན་གྱིས་སྨྲས་པ། འཇམ་དཔལ། དེ་ལྟར་སྦྱིན་པར་བགྱིད་པ་དེ་དང་དེ་དག་ནི་སྦྱིན་  
བདག་ཆེན་པོ་ལགས་ཀྱི་མ་ཆིའོ།། །།བམ་པོ་བཞི་པ། དེ་ནས་འཇམ་དཔལ་གཞོན་ནུར་གྱུར་པ་འདི་སྙམ་དུ་གྱུར་ཏེ། བདག་ནི་སངས་རྒྱས་ཀྱི་རྣམ་པར་རོལ་པས་རྒྱལ་པོའི་ཁབ་ཀྱི་གྲོང་  
ཁྱེར་ཆེན་པོར་འགྲོའོ་སྙམ་མོ། །ཡང་དེའི་ཚེ་ན་ཏིང་ངེ་འཛིན་རྫུ་འཕྲུལ་ཐམས་ཅད་རྣམ་པར་འཕྲུལ་པ་ཞེས་བྱ་བ་ལ་མཉམ་པར་བཞག་གོ་འཇམ་དཔལ་གཞོན་ནུར་གྱུར་པ་རྫུ་འཕྲུལ་  
ཐམས་ཅད་རྣམ་པར་འཕྲུལ་པའི་ཏིང་ངེ་འཛིན་ལ་མཉམ་པར་བཞག་མ་ཐག་ཏུ་དེ་ནས་མི་མཇེད་ཀྱི་འཇིག་རྟེན་གྱི་ཁམས་འདི་ཐམས་ཅད་ལག་མཐིལ་བཞིན་དུ་མཉམ་པར་གྱུར་  
ཏོ༑ ༑སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ཀྱང་སྣང་བ་ཆེན་པོས་སྣང་བར་གྱུར་ཏོ། །སེམས་ཅན་དམྱལ་བ་པའི་སེམས་ཅན་རྣམས་ཀྱི་སྡུག་བསྔལ་ཡང་  
རྒྱུན་ཆད་དོ། །བྱོལ་སོང་གི་སྐྱེ་གནས་པ་དང། གཤིན་རྗེའི་འཇིག་རྟེན་པའི་སེམས་ཅན་རྣམས་ཀྱི་སྡུག་བསྔལ་ཡང་རྒྱུན་ཆད་དོ་།སེམས་ཅན་གང་ཡང་འདོད་ཆགས་སམ་  
  
  
གཏི་མུག་གམ། ངའམ། ཡོའམ། ཁྲོ་བའམ་གནོད་འཆབ་པར་གྱུར་པ་མེད་དོ། །དེའི་ཚེ་སེམས་ཅན་ཐམས་ཅད་གཅིག་ལ་གཅིག་པ་དང། མར་འདུ་ཤེས་ཤིང་བྱམས་  
པ་ལ་གནས་པར་གྱུར་ཏོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འྡིའང་རྣམ་པ་དྲུག་ཏུ་རབ་ཏུ་གཡོས་སོ། །འདོད་པར་སྤྱོད་པ་དང། གཟུགས་ན་སྤྱོད་པའི་ལྷའི་བུ་རྣམས་  
ཀྱང༑ འཇམ་དཔལ་གཞོན་ནུར་གྱུར་པ་ལ་མཆོད་པར་བྱ་བའི་ལས་ལ་བརྩོན་པར་གྱུར་ཏོ། །སིལ་སྙན་བརྒྱ་སྟོང་ཡང་དཀྲོལ་བར་གྱུར་ཏོ། །མེ་ཏོག་དྲི་ཞིམ་པོའི་ཆར་ཡང་མངོན་པར་  
བབ་བོ། །ལམ་གྱི་བྱི་དོར་ཀྱང་བྱས་སོ། །འཇམ་དཔལ་གཞོན་ནུར་གྱུར་པས་ཏིང་ངེ་འཛིན་དེ་ལ་སྙོམས་པར་ཞུགས་མ་ཐག་ཏུ་དེ་ནས་གཙུག་ལག་ཁང་དེའི་སྒོ་ནས་བཟུང་སྟེ། གྲོང་  
ཁྱེར་གྱི་སྒོའི་བར་དུ་དེའི་བར་གྱི་ལམ་ཐམས་ཅད་ལག་མཐིལ་བཞིན་དུ་མཉམ་པར་གྱུར་ཏོ། །རིན་པོ་ཆེ་དུ་མ་ནི་བསགས། རིན་པོ་ཆེ་དུ་མས་ནི་སྤྲས། རིན་པོ་ཆེའི་སྟེགས་བུས་ནི་བསྐོར་  
ཞིང་དུ་ཤིང་རྟ་བདུན་ཙམ་དུ་མེ་ཏོག་པདྨ་དམར་པོ་དང། ཀུ་མུ་ཏ་དང། པུཎྜ་རི་ཀས་ནི་གང། སྟེང་ནས་ནི་རིན་པོ་ཆེའི་དྲ་བས་གཡོགས། དར་གྱི་ལྡ་ལྡི་མང་པོ་ནི་བྲེས། གདུགས་དང་  
རྒྱལ་མཚན་དང། བ་དན་དང། རུ་མཚོན་ནི་བསྒྲེང་བར་གྱུར་ཏོ་།རིན་པོ་ཆེའི་སྟེགས་བུ་གཉིས་ཀྱི་གཡས་གཡོན་དུ་མངའ་རྒྱང་རེ་རེ་ཙམ་ན་རིན་པོ་ཆེའི་ཤིང་ཡོད་པར་གྱུར་ཏོ། །རིན་  
  
  
༄༅། །པོ་ཆེའི་ཤིང་ཐམས་ཅད་ལས་རིན་པོ་ཆེའི་ཤིང་གཉིས་པ། རིན་པོ་ཆེའི་སྲད་བུས་སྤྲེལ་བར་གྱུར་ཏོ། །རིན་པོ་ཆེའི་ཤིང་རེ་རེ་ལས་ཀྱང་གང་དྲི་  
བྱུང་བར་གྱུར་པའི་དྲི་དེས་ནི་དཔག་ཚད་གཅིག་ཁོ་ན་ཁོར་ཡུག་ཏུ་ཁྱབ་པར་གྱུར་ཏོ། །རིན་པོ་ཆེའི་ཤིང་གཉིས་ཀྱི་བར་ན་རྫིང་བུ་སྤྲུལ་པར་གྱུར་ཏེ། གསེར་གྱི་བྱེ་མ་ནི་བཀྲམ། རིན་  
པོ་ཆེའི་སྟེགས་བུས་ནི་བསྐོར། ནོར་བུ་བཻ་ཌཱུརྱའི་སྐས་ནི་ཟུག་མེ་ཏོག་ཨུཏྤ་ལ་དང། པདྨ་དང། ཀུ་མུ་ད་དང། པུཎྜ་རི་ཀས་ནི་བཀབ། བྱ་དུར་པ་ནི་སྐད་འབྱིན། ཆུ་ཡན་ལག་  
བརྒྱད་དང་ལྡན་པས་ནི་ཡོངས་སུ་གང་བར་གྱུར་ཏོ། །ཤིང་ཐམས་ཅད་ལ་རིན་པོ་ཆེ་དང། གསེར་གྱི་དྲ་བ་ནི་བྲེས་པར་གྱུར་ཏོ། །རིན་པོ་ཆེའི་ཤིང་ཐམས་ཅད་ཀྱི་བར་ན་རིན་པོ་ཆེའི་  
ཕོག་ཕོར་ནས་སྤོས་ཀྱིས་ནི་བདུགས་པར་གྱུར་ཏོ། །རིན་པོ་ཆེའི་ཤིང་ཐམས་ཅད་ཀྱི་དྲུང་ན་ལྷའི་བུ་མོ་ཉི་ཤུ་རྩ་ལྔ་ལྔ་སྦྲུལ་ཡོད་པ་ནས་བྱུང་བའི་ཙནྡན་གྱི་སྙིང་པོའི་ཕྱེ་མ་ཐོགས་  
ཏེ་འདུག་པར་གྱུར་ཏོ། །འཇམ་དཔལ་གཞོན་ནུར་གྱུར་པས་ཏིང་ངེ་འཛིན་དེ་ལ་སྙོམས་པར་ཞུགས་མ་ཐག་ཏུ་དེ་ནས་དེའི་ཚེ་ངོ་མཚར་དང་རྨད་དུ་བྱུང་བ་འདི་དག་དང། གཞན་  
དག་ཀྱང་སྣང་ངོ། །དེ་ནས་འཇམ་དཔལ་གཞོན་ནུར་གྱུར་པས་ཤམ་ཐབས་བགོས་ཏེ། གནས་བརྟན་འོད་སྲུང་ཆེན་པོ་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་འོད་སྲུང་ཆེན་  
  
  
ཁྱོད་ནི་མདུན་དུ་བཞུད་ཅིག་བདག་ནི་ཁྱོད་ཀྱི་སླད་བཞིན་དུ་མཆིའོ། །དེ་ཅིའི་ཕྱིར་ཞེ་ན། གནས་བརྟན་འོད་སྲུང་ཆེན་པོ་ནི་བགྲེས་ལ་རབ་ཏུ་བྱུང་ནས་ཀྱང་ཡུན་རིང་སྟེ། དེ་བཞིན་  
གཤེགས་པ་མ་མཐོང་བར་རབ་ཏུ་བྱུང་ཞིང། གང་འཇིག་རྟེན་ན་དགྲ་བཅོམ་པ་དེའི་རྗེས་སུ་རབ་ཏུ་བྱུང་བས་དེ་བས་ན། ཚེ་དང་ལྡན་པ་འོད་སྲུང་ཆེན་པོ། ཁྱོད་ནི་མདུན་དུ་བཞུད་ཅིག་  
དེ་སྐད་ཅེས་སྨྲས་པ་དང། འོད་སྲུང་ཆེན་པོས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། ལེགས་པར་གསུངས་པའི་ཆོས་འདུལ་བ་ལས་ནི་སུའང་  
ནས་རྒན་པ་དང། ལོ་གྲངས་ཀྱིས་རྒན་པ་ཞེས་མི་བགྱི་ཡི། འཇམ་དཔལ། ལེགས་པར་གསུངས་པའི་ཆོས་འདུལ་བ་ལས་ནི་ཤེས་རབ་ཀྱིས་རྒན་པ་དང། ཐོས་པས་རྒན་པ་དང། སྤོབས་  
པས་རྒན་པ་དང། དབང་པོ་ཤིན་ཏུ་རྣམ་པར་ཕྱེ་བ་ལ་རྒན་པ་ཞེས་བགྱི་ལ། འཇམ་དཔལ། ཁྱོད་ཀྱང་ཤེས་རབ་ཀྱིས་བགྲེས། གསན་པས་བགྲེས། སྤོབས་པས་བགྲེས། དབང་པོ་དམ་པ་དང། དམ་པ་  
མ་ལགས་པར་མཁྱེན་པ་ལ་མཁས་པས་དེའི་སླད་དུ་ཁྱོད་ཉིད་ཐུ་བོ་བགྲེས་པ་ལགས་ཀྱི། མདུན་དུ་བཞུད་ཅིག་བདག་ནི་ཁྱོད་ཀྱི་སླད་བཞིན་དུ་མཆིའོ། །ཡང་འཇམ་དཔལ། དོན་འདི་  
ཉིད་ཤིན་ཏུ་བཤད་པའི་སླད་དུ་སྐབས་འདིར་བདག་གིས་དཔེ་ཙམ་ཞིག་བཤད་པར་སྤོབས་སོ། །འཇམ་དཔལ། འདི་ལྟ་སྟེ། དཔེར་ན། སེང་གེའི་ཕྲུག་གུ་བྱུང་ནས་རིང་  
  
  
༄༅། །བོ་མ་ལོན་པ་ནི་བདག་གི་སྟོབས་ཀྱི་ཤུགས་མ་རྫོགས་མོད་ཀྱི། སེང་གེའི་ཕྲུག་གུ་དེའི་དྲི་རླུང་གིས་གང་དང། གང་དུ་ཁྱེར་བ་དེ་དང། དེ་དག་ཏུ་རི་དྭགས་ཐམས་  
ཅད་དྲི་དེ་མི་བཟོད་ནས་འབྲོས་པར་བགྱིད་དེ། བལ་གླང་གླང་པོ་ཆེ་ཆེན་པོ་ལོ་དྲུག་ཅུ་ལོན་པ། ལིག་རི་སྲ་བས་དམ་དུ་བཅིངས་པ་དེ་དག་ཀྱང་སེང་གེའི་ཕྲུག་གུ་དེའི་དྲིས་ཕོག་  
པ་དང། འཇིགས་སྐྲག་ནས་ལིག་རིས་བཅིངས་པ་དེ་དག་བཅད་དེ་ཕྱོགས་ཕྱོགས་སུ་འབྲོས་སོ། །ཕུག་ན་གནས་པ་ནི་ཕུག་ཏུ། ཁུང་ན་གནས་པ་ནི་ཁུང་དུ་འཇུག་ཆུ་ན་གནས་  
པ་ནི་ཆུར་འཇུག་བྱ་ནི་ནམ་མཁའ་ལ་འཕུར་རོ། །འཇམ་དཔལ། དེ་བཞིན་དུ་བྱང་ཆུབ་སེམས་དཔའ་སེམས་ཐོག་མ་བསྐྱེད་པའང་ཤེས་རབ་དང། ཡེ་ཤེས་ཀྱི་སྟོབས་བསྐྱེད་  
པ་མ་ཐོབ་མོད་ཀྱི། སེམས་བསྐྱེད་མ་ཐག་ཏུ་ཉན་ཐོས་དང། རང་སངས་རྒྱས་ཐམས་ཅད་ཟིལ་གྱིས་གནོན་པར་འགྱུར། བདུད་ཐམས་ཅད་ཀྱང་འཇིགས་པར་འགྱུར་ཞིང་  
སྐྲག་ནས་བདག་གི་ཁང་པ་ན་མི་དགའ་བར་འགྱུར་རོ། །ཡང་འཇམ་དཔལ། སེང་གེའི་ཕྲུག་གུ་དེས་སེང་གེའི་སྟོབས་དང། ཤུགས་ཐོབ་པ་གཞན་དག་སེང་གེའི་སྐད་འབྱིན་  
པའི་སྒྲ་ཐོས་ནའང་འཇིགས་དངངས་སྐྲག་པར་མི་འགྱུར་གྱི། སྟེང་དུ་བདག་ཀྱང་རིང་པོ་མི་ཐོགས་པར་སེང་གེའི་སྐད་འབྱིན་ཏོ་སྙམ་དུ་སེམས་པར་འགྱུར་རོ། །འཇམ་དཔལ། དེ་  
  
  
རྒྱས་ཀྱི་སེང་གེའི་སྐད་ཐོས་ནས་མི་འཇིགས་མི་དངས་སྐྲག་པར་མི་འགྱུར་གྱི་སྟེང་དུ་བདག་ཀྱང་རིང་པོར་མ་ཐོགས་པར་  
དེ་བཞིན་དུ་བྱང་ཆུབ་ཐོབ་ནས་དེ་དང་འདྲ་བར་སེང་གེའི་སྐད་ཡང་དག་པར་འབྱིན་པར་བྱའོ་སྙམ་དུ་སེམས་པར་འགྱུར་རོ། །འཇམ་དཔལ། དེ་ལྟ་བས་ན་གང་དག་ཉན་ཐོས་ཀྱི་ནང་ན་  
གང་བགྲེས། རང་སངས་རྒྱས་ཀྱི་ནང་ན་གང་བགྲེས། དེ་བཞིན་གཤེགས་པའི་ནང་ན་གང་བགྲེས་ཞེས་སྨྲ་ཞིང་ཡང་དག་པར་བརྗོད་པ་དེ་དག་ནི། འཇམ་དཔལ། བྱང་ཆུབ་ཀྱི་སེམས་  
ལ་སྨྲ་ཞིང་ཡང་དག་པར་བརྗོད་པ་ལགས་སོ། །དེ་ཅིའི་སླད་དུ་ཞེ་ན། འཇམ་དཔལ། དགེ་བའི་ཆོས་དེ་དག་ཐམས་ཅད་ནི་དེ་ལས་བྱུང་ངོ། །དེའི་སླད་དུའང་འཇམ་དཔལ་ཁྱོད་ནི་ཐུ་  
བོ་བགྲེས་པོ་ལགས་ཀྱི། སྔོན་དུ་བཞུད་ཅིག་བདག་ནི་ཁྱོད་ཀྱི་སླད་བཞིན་དུ་མཆིའོ། །དེ་ནས་འཇམ་དཔལ་གཞོན་ནུར་གྱུར་པ་མདུན་དུ་སོང་བ་དང། བྱང་ཆུབ་སེམས་དཔའ་སེམས་  
དཔའ་ཆེན་པོ་དེ་དག་དང། ཉན་ཐོས་ཆེན་པོ་དེ་དག་ཀྱང་དེའི་ཕྱི་བཞིན་དུ་དོང་ངོ། །འཇམ་དཔལ་གཞོན་ནུར་གྱུར་པ་རིན་པོ་ཆེའི་ལམ་དེར་སོང་མ་ཐག་ཏུ་དེ་ནས་དེའི་ཚེ་སྟེང་གི་བར་  
སྣང་ལས་མེ་ཏོག་གི་ཆར་ཆེན་པོའང་མངོན་པར་བབ་བོ། །སིལ་སྙན་བརྒྱ་སྟོང་གི་སྒྲའང་བྱུང་ངོ། །ས་ཆེན་པོའང་རྣམ་པ་དྲུག་ཏུ་རབ་ཏུ་གཡོས་སོ། །འཇིག་རྟེན་ཡང་སྣང་བ་ཆེན་པོས་  
  
  
༄༅། །ཁྱབ་པར་གྱུར་ཏོ། །དེ་ནས་འཇམ་དཔལ་གཞོན་ནུར་གྱུར་པ་དེ་འདྲ་བའི་བཀོད་པ་དང་ལྡན་ནས་ལུས་ལས་འོད་ཟེར་བརྒྱ་སྟོང་ནི་བྱུང། མེ་ཏོག་པདྨའི་  
ཆར་ནི་འབབ་བཞིན་དུ་གྲོང་ཁྱེར་ཆེན་པོར་སོང་བ་དང། རྒྱལ་པོ་མ་སྐྱེས་དགྲས་འཇམ་དཔལ་གཞོན་ནུར་གྱུར་པ་བྱང་ཆུབ་སེམས་དཔའ་བརྒྱད་ཁྲི་ཉིས་སྟོང་དང། ཉན་ཐོས་ལྔ་  
བརྒྱ་ཙམ་གྱིས་བསྐོར་ཅིང་མདུན་དུ་བདར་ཏེ་འོང་ངོ་ཞེས་ཐོས་ནས་འདི་སྙམ་དུ་གྱུར་ཏེ། འདིར་ནི་ལྔ་བརྒྱའི་བཤོས་སྦྱར་ལ་ད་འདི་སྙེད་ཀྱི་མང་པོ་ཞིག་གཤེགས་པར་གྱུར་ན་  
གང་དུ་བཞུགས། ཅི་གསོལ་སྙམ་སྟེ། དེ་ལྟར་བདག་ནི་འཇམ་དཔལ་གཞོན་ནུར་གྱུར་པས་བསླུས་སོ་སྙམ་དུ་རྒྱལ་པོ་མ་སྐྱེས་དགྲ་དེ་ལྟར་སེམས་སྐྱེས་མ་ཐག་ཏུ་དེ་ནས་དེའི་  
མོད་ལ་རྒྱལ་པོ་ཆེན་པོ་ངལ་གསོས་པོ་དང། གནོད་སྦྱིན་གྱི་བདག་པོ་ཀུ་བེ་རས་བདག་ཅག་གི་ལུས་ཆེ་བ་བསྟན་ནས་རྒྱལ་པོ་མ་སྐྱེས་དགྲ་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་  
པོར་མི་དགར་མ་བྱེད་ཅིག་འཇམ་དཔལ་གཞོན་ནུར་གྱུར་པ་ནི་ཤེས་རབ་ཆེ་བ། ཤེས་རབ་ཀྱི་གཟི་བརྗིད་དང་ལྡན་པ། རྫུ་འཕྲུལ་བྱིན་གྱིས་རློབ་པ་ལ་མཁས་པ་ཡིན་ཏེ། དེ་  
ནི་འདོད་ན་ཟན་ཆང་གཅིག་གིས་ཀྱང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་ཐམས་ཅད་འགྲངས་པར་བྱེད་མཁས་ན་བརྒྱད་ཁྲི་ཉིས་སྟོང་  
  
  
རྒྱལ་པོ་ཆེན་པོ། མི་དགར་མ་བྱེད་ཅིག་།ཐམས་ཅད་ལ་ཁྱེད་པར་འོང་ངོ། །དེ་ཅིའི་ཕྱིར་ཞེ་ན། རྒྱལ་པོ་ཆེན་པོ། འཇམ་དཔལ་གཞོན་ནུར་གྱུར་པའི་སྦྱིན་པའི་ཐབས་  
ནི་ཟད་མི་ཤེས་སོ། །དེ་ནས་རྒྱལ་པོ་མ་སྐྱེས་དགྲས་ཚིག་དེ་ཐོས་པ་དང། དགའ་མགུ་རངས། རབ་ཏུ་དགའ་ཞིང་དགའ་བ་དང། ཡིད་བདེ་བ་སྐྱེས་ནས་ཡང་ཤིན་ཏུ་འཇམ་དཔལ་གཞོན་ནུར་  
གྱུར་པ་ལ་སྟན་པའི་འདུ་ཤེས་ཀྱིས་བཀུར་སྟི་བྱེད་པར་གྱུར་ཏོ། །དེ་ནས་རྒྱལ་པོ་མ་སྐྱེས་དགྲ་བདག་གི་འགྲོ་བ་དང། འཁོར་དང་བཅས་ཏེ། མེ་ཏོག་དང། དྲི་དང། ཕྲེང་བ་དང། བྱུག་པ་  
དང༑ ཕྱེ་མ་ཐོགས་ནས་གཡོགས་དང་བཅས་པས་འཇམ་དཔལ་གཞོན་ནུར་གྱུར་པ་བསུ་བའི་ཕྱིར་ཕྱི་རོལ་ཏུ་བྱུང་ནས། དེ་ནས་འཇམ་དཔལ་གཞོན་ནུར་གྱུར་པ་ལ་མཆོད་པ་བྱས་ཏེ་  
སླར་བདག་གི་ཁྱིམ་དུ་སོང་ངོ། །དེ་ནས་འཇམ་དཔལ་གཞོན་ནུར་གྱུར་པ་འཁོར་དང་བས་ཏེ། རྒྱལ་པོ་མ་སྐྱེས་དགྲའི་ཁང་པ་ག་ལ་བ་དེར་དོང་སྟེ་ཕྱིན་པ་དང་ནང་དུ་གོང་ངོ། །ནང་  
དུ་ཕྱིན་པ་དང། གྲོང་ཁྱེར་ན་གནས་པ་ཐམས་ཅད་ཀྱང་མཆོད་པའི་ལས་ལ་བརྩོན་པར་གྱུར་ཏོ། །ཡང་དེའི་ཚེ་ན་བྱང་ཆུབ་སེམས་དཔའི་འཁོར་དེར་བྱང་ཆུབ་སེམས་དཔའ་སེམས་  
དཔའ་ཆེན་པོ་ཀུན་ཏུ་གཟིགས་པ་ཞེས་བྱ་བ་ཞིག་འདུས་པར་གྱུར་ཏོ་།དེ་ནས་འཇམ་དཔལ་གཞོན་ནུར་གྱུར་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་གཟིགས་པ་  
  
  
༄༅། །ལ་འདི་སྐད་ཅེས་སྨྲས་སོ། །རིགས་ཀྱི་བུ། ཁྱོད་ཀྱིས་འཁོར་གྱི་གནས་བཀོད་པ་བྱའོ། །དེའི་དུས་ལ་བབ་པར་ཤེས་པར་གྱིས་ཤིག་དེ་ནས་བྱང་  
ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་གཟིགས་པས་རྒྱལ་པོ་མ་སྐྱེས་དགྲའི་ཁབ་ཀྱི་གཡས་གཡོན་དུ་བལྟས་པ་དང། བལྟས་མ་ཐག་ཏུ་རྒྱལ་པོ་མ་སྐྱེས་དགྲའི་  
ཁབ་ཏུ་འཁོར་གྱི་གནས་བྱུང་སྟེ། དར་གྱི་ལྡ་ལྡི་མང་པོ་ནི་བཏགས། བླ་རེ་ནི་བྲེས། གདུགས་དང། རྒྱལ་མཚན་དང། བ་དན་ནི་བསྒྲེང། མེ་ཏོག་སིལ་མས་ནི་བཀང་ཞིང་  
ལག་མཐིལ་བཞིན་དུ་མཉམ་པ་དང། ཡངས་ཤིང་རྒྱ་ཆེ་བར་གྱུར་ཏོ། །ཡང་དེའི་ཚེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ལས་མངོན་པར་འཕགས་པ་ཞེས་  
བྱ་བ་ཞིག་བྱང་ཆུབ་སེམས་དཔའི་འཁོར་དེར་འདུས་པར་གྱུར་ཏོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ཆོས་ལས་མངོན་པར་འཕགས་པ་  
བོས་ཏེ་འདི་སྐད་ཅེས་སྨྲས་སོ། །རིགས་ཀྱི་བུ། ཁྱོད་ཀྱིས་སྟན་གདིང་བར་གྱིས་ཤིག་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ལས་མངོན་པར་འཕགས་པས་  
དེའི་ཚེ་སེ་གོལ་གྱི་སྒྲ་བྱས་པ་དང། དེ་ནས་དེའི་ཚེ་འཁོར་གྱི་གནས་དེ་ནས་སྟན་རྣམ་པ་སྣ་ཚོགས་པ་བལྟ་ན་སྡུག་པ། གོས་དུ་མས་གཡོགས་པ་བཞི་ཁྲི་ཉིས་སྟོང་མངོན་  
  
  
།དེ་ནས་འཇམ་དཔལ་གཞོན་ནུར་གྱུར་པ་སྟན་གཏིང་བ་ལ་འདུག་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང། ཉན་ཐོས་ཆེན་པོ་དེ་  
དག་ཀྱང་སྟན་དེ་དག་ལ་ཅི་རིགས་པར་འཁོད་དོ། །དེ་ནས་རྒྱལ་པོ་མ་སྐྱེས་དགྲས་འཇམ་དཔལ་གཞོན་ནུར་གྱུར་པ་སྟན་ལ་འདུག་པར་ཤེས་ནས་འདི་སྐད་ཅེས་གསོལ་ཏོ། །འཇམ་  
དཔལ། འབྲས་ཆན་སླད་མ་གྲོལ་གྱི་བར་དུ་ཅུང་ཟད་ཅིག་གཞེས་ཤིག་།འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ཐམས་ཅད་ལ་ཆོག་པར་འགྱུར་གྱི། བྱ་བ་ཉུང་དུ་གྱིས་  
ཤིག་དེ་ནས་རྒྱལ་པོ་ཆེན་པོ་བཞི་དཔུང་དང་བཅས། འཁོར་དང་བཅས་ཏེ་འཇམ་དཔལ་གཞོན་ནུར་གྱུར་པའི་མཆོད་པའི་ལས་ལ་བརྩོན་པར་གྱུར་ཏོ། །བརྒྱ་བྱིན་ལྷའི་དབང་པོའང་  
ཆུང་མ་དང། ལྷའི་བུ་མོ་དང། དེ་མ་ཡིན་པའི་ལྷ་དང། ལྷ་མ་ཡིན་གྱི་བུ་མོ་དག་དང་བཅས་ཏེ། ཨ་ཀ་རུ་དང། ཙནྡན་གྱི་ཕྱེ་མས་བྱང་ཆུབ་སེམས་དཔའ་ཐམས་ཅད་དང། ཉན་ཐོས་  
ཐམས་ཅད་ལ་གཏོར་ཀྱང་སྐྱེས་བུ་དམ་པ་དེ་དག་ནི་སྤོས་ཀྱི་འདུ་ཤེས་དང། ལྷའི་བུ་མོའི་འདུ་ཤེས་སུ་སྐྱེད་པ་མི་བྱེད་དོ། །ཚངས་པ་མི་མཇེད་ཀྱི་བདག་པོའང་ཁྱེའུ་གཟུགས་སུ་  
བསྒྱུར་ཏེ། གཡག་རྔའི་རྡུལ་ཡབ་ཐོགས་ནས་འཇམ་དཔལ་གཞོན་ནུར་གྱུར་བའི་གཡས་ལོགས་ན་གཡོབ་ཅིང་འདུག་པར་གྱུར་ཏོ། །ཚངས་པའི་རིས་ཀྱི་ལྷའི་བུ་རྣམས་ཀྱང་བྱང་  
  
  
༄༅། །ཆུབ་སེམས་དཔའ་ཐམས་ཅད་ཀྱི་གཡས་ཕྱོགས་ན་འདུག་ཅིང་གཡག་རྔའི་རྡུལ་ཡབ་ཐོགས་ཏེ་གཡོབ་པར་གྱུར་ཏོ། །ཀླུའི་རྒྱལ་པོ་མ་དྲོས་  
པའང་བདག་གི་ལུས་མི་སྣང་བར་བྱས་ཏེ། སྟེང་གི་བར་སྣང་ལས་མེ་ཏོག་གི་སེ་མོ་དོ་འཕྱང་བར་བྱས་སོ། །མེ་ཏོག་གི་སེ་མོ་དོ་དེ་ལས་ཀྱང་ཆུ་ཡན་ལག་བརྒྱད་དང་ལྡན་པ་འབྱུང་  
བར་བྱེད་དེ། ཆུ་དེས་ཀྱང་ཆུའི་བྱ་བ་བྱས་སོ། །དེ་བཞིན་དུ་བྱང་ཆུབ་སེམས་དཔའ་ཐམས་ཅད་སོ་སོ་དང། དེ་བཞིན་དུ་ཉན་ཐོས་རྣམས་ཀྱི་མདུན་དུའང་མུ་ཏིག་གི་སེ་མོ་དེ་འཕྱང་  
དུ་བཅུག་སྟེ། དེ་དག་གིས་ཆུའི་བྱ་བ་བྱས་སོ། །དེ་ནས་རྒྱལ་པོ་མ་སྐྱེས་དགྲ་འདི་སྙམ་དུ་གྱུར་ཏེ། བྱང་ཆུབ་སེམས་དཔའ་འདི་དག་ལ་ལྷུང་བཟེད་མི་མངའ་ན་དེ་དག་ཅི་ལས་  
གསོལ་བར་འགྱུར་སྙམ་མོ། །དེ་ནས་འཇམ་དཔལ་གཞོན་ནུར་གྱུར་པའི་སེམས་ཀྱིས་རྒྱལ་པོ་མ་སྐྱེས་དགྲའི་སེམས་ཀྱི་ཡོངས་སུ་རྟོག་པ་ཤེས་ནས་རྒྱལ་པོ་མ་སྐྱེས་དགྲ་ལ་འདི་  
སྐད་ཅེས་སྨྲས་སོ། །ཀྱེ་རྒྱལ་པོ་ཆེན་པོ། རིགས་ཀྱི་བུ་འདི་དག་ནི་ལྷུང་བཟེད་ཁྱེར་ཏེ་མི་འོང་གི་སངས་རྒྱས་ཀྱི་ཞིང་གང་དང་གང་དག་ཏུ་ཟས་ཟ་བ་དེ་དང། དེ་དག་ཏུ་འདི་དག་འཁོད་  
མ་ཐག་ཏུ་སྔོན་གྱི་བྱིན་གྱི་རླབས་ཀྱིས་ཟས་ཀྱི་སྔ་ལོགས་སུ་བདག་བདག་གི་སངས་རྒྱས་ཀྱི་ཞིང་ནས་ལྷུང་བཟེད་རྣམས་བར་སྣང་ལས་འོང་སྟེ་ལག་པ་ན་འདུག་པར་བྱེད་དོ། །རྒྱལ་  
  
  
འཇམ་དཔལ། འོ་ན་སྐྱེས་བུ་དམ་པ་འདི་དག་སངས་རྒྱས་ཀྱི་ཞིང་གང་ནས་མཆིས། དེ་ན་དེ་བཞིན་གཤེགས་པའི་མཚན་ཅི་ལགས། འཇམ་དཔལ་གྱིས་  
སྨྲས་པ། རྒྱལ་པོ་ཆེན་པོ། འཇིག་རྟེན་གྱི་ཁམས་ནི་རྟག་ཏུ་སྒྲ་བསྒྲགས་ཞེས་བགྱིའོ། །དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བསྒྲགས་  
པའི་དཔལ་ཞེས་བྱ་བ་ད་ལྟར་བཞུགས་སོ། །འཚོའོ། །གཞེས་སོ་།ཆོས་ཀྱང་སྟོན་ཏོ། །སངས་རྒྱས་ཀྱི་ཞིང་དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འདི་དག་ཁྱོད་ཀྱི་  
བཤོས་གསོལ་བ་དང། ཁྱོད་ཀྱི་འགྱོད་པ་ངན་པ་དེ་མཉན་པའི་ཕྱིར་འདིར་ལྷགས་སོ། །དེ་ནས་བྱང་ཆུབ་སེམས་དཔའ་དེ་དག་གིས་སེམས་བསྐྱེད་མ་ཐག་ཏུ་འཇིག་རྟེན་གྱི་ཁམས་  
རྟག་ཏུ་སྒྲ་བསྒྲགས་དེ་ནས་ལྷུང་བཟེད་དེ་དག་བྱང་ཆུབ་སེམས་དཔའ་དེ་དག་གི་བྱིན་གྱི་རླབས་དང། དེ་བཞིན་གཤེགས་པ་དེའི་སྔོན་གྱི་སྨོན་ལམ་གྱིས་སྟེང་གི་བར་སྣང་ལས་སོང་སྟེ་  
མཚོ་མ་དྲོས་པ་ཆེན་པོར་བབས་ཏེ། དེ་དག་ཆུ་ཡན་ལག་བརྒྱད་དང་ལྡན་པས་བཀྲུས་ནས་མེ་ཏོག་པདྨའི་འདབ་མའི་སྟེང་དུ་བཞག་སྟེ་ཀླུའི་བུ་མོ་བརྒྱད་ཁྲི་ཉིས་སྟོང་གིས་ཁྱེར་  
ནས་བྱང་ཆུབ་སེམས་དཔའ་དེ་དག་ལ་ཕུལ་ལོ། །དེ་ནས་རྒྱལ་པོ་མ་སྐྱེས་དགྲ་ཤིན་ཏུ་ཆེར་དགའ་མགུ་རངས། རབ་ཏུ་དགའ་ཞིང་དགའ་བ་དང། ཡིད་བདེ་བ་སྐྱེས་ནས་  
  
  
༄༅། །འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ཞིང་འདུག་པར་གྱུར་པ་དང། འཇམ་དཔལ་གྱིས་སྨྲས་པ། རྒྱལ་པོ་ཆེན་པོ་མཆོད་སྟོན་དྲོངས་  
ཤིག་དེའི་དུས་ལ་བབ་པར་ཤེས་པར་གྱིས་ཤིག་དེ་ནས་རྒྱལ་པོ་མ་སྐྱེས་དགྲས་མཆོད་སྟོན་ཇི་ལྟར་སྦྱར་བ་རྣམས་དྲངས་ཏེ། བཟའ་བའམ། བཅའ་བའམ། བལྡག་  
པ་གང་དང། གང་དྲངས་པ་དེ་དང། དེ་གཞོན་པའི་མཐའི་བར་དུ་ཟད་མི་ཤེས་པར་གྱུར་ཏོ། །དེ་ལྟ་སྟེ། རྒྱལ་པོ་མ་སྐྱེས་དགྲས་ལྔ་བརྒྱ་བའི་མཆོད་སྟོན་སྦྱར་བ་དེ་ལས་བྱང་  
ཆུབ་སེམས་དཔའ་བརྒྱད་ཁྲི་ཉིས་སྟོང་པོ་དེ་དག་དང། ཉན་ཐོས་ལྔ་བརྒྱ་ཙམ་དེ་དག་ཆོག་པར་བྱས་ཀྱང་མཆོད་སྟོན་དེ་ཡོངས་སུ་ཟད་ཅིང་གཏུགས་པར་མ་གྱུར་ཏོ། །དེ་  
ནས་རྒྱལ་པོ་མ་སྐྱེས་དགྲས་གསོལ་པ། འཇམ་དཔལ། མཆོད་སྟོན་འདི་མ་བས་པ་ངོ་མཚར་ཏོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ་ཇི་ལྟར་འགྱོད་  
པ་ངན་པ་དེ་མི་ཟད་པ་དེ་བཞིན་དུ་མཆོད་སྟོན་འདི་མི་ཟད་དོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་གིས་ཟས་ཟོས་ནས་ལྷུང་བཟེད་རྣམས་ནམ་མཁའ་  
ལ་འཕངས་པ་དང། དེ་དག་མ་བཟུང་བཞིན་དུ་བར་སྣང་ལ་འདུག་པར་གྱུར་ཏེ་མ་ལྷུང་ངོ། །དེ་ནས་རྒྱལ་པོས་གསོལ་པ། འཇམ་དཔལ་ལྷུང་བཟེད་འདི་དག་ཅི་ལ་  
  
  
སྨྲས་པ། རྒྱལ་པོ་ཆེན་པོ་ཁྱོད་ཀྱི་འགྱོད་པ་ངན་པ་དེ་ཅི་ལ་གནས་པ་དེ་ཉིད་ལ་ལྷུང་བཟེད་འདི་དག་གནས་སོ། །རྒྱལ་པོས་གསོལ་པ། འཇམ་དཔལ། ལྷུང་བཟེད་  
འདི་དག་ནི་མི་གནས་སོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ་ཁྱོད་ཀྱི་འགྱོད་པ་ངན་པ་དེའང་མི་གནས་སོ། །རྒྱལ་པོ་ཆེན་པོ་འདི་ལྟ་སྟེ། དཔེར་ན། ལྷུང་བཟེད་འདི་  
དག་མི་གནས་ཀྱང་མི་ལྟུང་བ་དེ་བཞིན་དུ། རྒྱལ་པོ། ཆོས་ཐམས་ཅད་ཀྱང་མི་ཆགས་མི་གནས་ཤིང་ཆོས་གང་ཡང་མི་ལྟུང་ངོ། །དེ་ནས་རྒྱལ་པོ་མ་སྐྱེས་དགྲས་བྱང་ཆུབ་སེམས་  
དཔའ་དེ་དག་དང། ཉན་ཐོས་ཆེན་པོ་དེ་དག་ལག་པ་དང། ལྷུང་བཟེད་བཀྲུས་པར་ཤེས་ཏེ། ཆོས་མཉན་པའི་ཕྱིར་འཇམ་དཔལ་གཞོན་ནུར་གྱུར་པའི་མདུན་དུ་འདུག་ནས་  
འཕགས་པ་འཇམ་དཔལ། བདག་གི་འགྱོད་པ་དེ་བསལ་དུ་གསོལ་ཞེས་བྱས་པ་དང། འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ཁྱོད་ཀྱི་འགྱོད་པ་དེ་ནི་ཡང་དག་པར་  
རྫོགས་པའི་སངས་རྒྱས་གངྒཱའི་ཀླུང་གི་བྱེ་མ་སྙེད་ཀྱིས་ཀྱང་བསལ་མི་ནུས་སོ། །དེ་ནས་རྒྱལ་པོ་མ་སྐྱེས་དགྲས་བདག་མགོན་མེད་པར་ཤེས་ནས་ཤིང་བཅད་པ་བཞིན་དུ་  
ས་ཆེན་པོ་འདི་ལ་འགྱེལ་བར་གྱུར་ཏོ། །དེ་ནས་གནས་བརྟན་འོད་སྲུང་ཆེན་པོས་རྒྱལ་པོ་མ་སྐྱེས་དགྲ་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ། མ་འཇིགས་མ་སྐྲག་  
  
  
༄༅། །ཅིག་འཇམ་དཔལ་གཞོན་ནུར་གྱུར་པ་ནི་དགོངས་པ་འཆད་པ་ལ་མཁས་པ་ཡིན་གྱི། འདི་ཉིད་ལ་ཁྱོད་ཀྱིས་ཅི་ལ་དགོངས་ཏེ་ཁྱོད་ཀྱི་འགྱོད་  
པ་དེ་གངྒཱའི་ཀླུང་གི་བྱེ་མ་སྙེད་ཀྱི་སངས་རྒྱས་བཅོམ་ལྡན་འདས་ཀྱིས་ཀྱང་བསལ་མི་ནུས་སོ་ཞེས་དེ་སྐད་དུ་སྟོན་ཅེས་ཞུས་ཤིག་།དེ་ནས་རྒྱལ་པོ་མ་སྐྱེས་དགྲས་སའི་སྟེང་ནས་  
སླར་ལངས་ཏེ་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་གསོལ་ཏོ། །འཇམ་དཔལ། ཅི་ལ་དགོངས་ཏེ་ཁྱོད་ཀྱི་འགྱོད་པ་དེ་གངྒཱའི་ཀླུང་གི་བྱེ་མ་སྙེད་ཀྱི་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཀྱང་བསལ་མི་ནུས་ཞེས་དེ་སྐད་དུ་སྟོན། འཇམ་དཔལ་གྱིས་སྨྲས་པ་རྒྱལ་པོ་ཆེན་པོ། དེ་ཇི་སྙམ་དུ་  
སེམས། སངས་རྒྱས་བཅོམ་ལྡན་འདས་སེམས་ཀྱི་དམིགས་པས་བསྐྱེད་པ་ཡིན་ནམ། གསོལ་པ། འཇམ་དཔལ། དེ་མ་ལགས་སོ། །སྨྲས་པ། སེམས་བསྐྱེད་  
པས་བསྐྱེད་པ་ཡིན་ནམ། གསོལ་པ། འཇམ་དཔལ། དེ་མ་ལགས་སོ། །སྨྲས་པ། སེམས་འགགས་པས་བསྐྱེད་པ་ཡིན་ནམ། གསོལ་པ། འཇམ་དཔལ། དེ་མ་  
ལགས་སོ། །སྨྲས་པ། འདུས་མ་བྱས་པས་བསྐྱེད་པ་ཡིན་ནམ། གསོལ་པ་འཇམ་དཔལ། དེ་མ་ལགས་སོ། །སྨྲས་པ། འདུས་བྱས་ཀྱིས་བསྐྱེད་པ་ཡིན་ནམ་  
  
  
འཇམ་དཔལ། དེ་མ་ལགས་སོ། །སྨྲས་པ། རྒྱལ་པོ་ཆེན་པོ། དེ་ཇི་སྙམ་དུ་སེམས། ཆོས་གང་ཆོས་གང་གིས་ཀྱང་བསྐྱེད་པར་མི་འགྱུར་བའི་ཆོས་དེས་ཆོས་གང་  
ཡང་བསལ་བར་ནུས་སམ། གསོལ་པ། འཇམ་དཔལ། དེ་མ་ལགས་སོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ངས་དེ་ལ་དགོངས་ཏེ་སངས་རྒྱས་བཅོམ་ལྡན་འདས་  
གངྒཱའི་ཀླུང་གི་བྱེ་མ་སྙེད་ཀྱིས་ཀྱང་ཁྱོད་ཀྱི་འགྱོད་པ་དེ་བསལ་བར་མི་ནུས་སོ་ཞེས་དེ་སྐད་སྨྲས་སོ། །རྒྱལ་པོ་ཆེན་པོ་གཞན་ཡང། བར་སྣང་གི་ནམ་མཁའ་འདི་ལ་གང་ལ་ལ་ཞིག་རྡུལ་  
ལམ༑ དུ་བའམ། མུན་པས་ཀུན་ནས་ཉོན་མོངས་པར་བྱེད་པར་འདོད་ན་རྒྱལ་པོ་ཆེན་པོ། དེ་ཇི་སྙམ་དུ་སེམས། བར་སྣང་གི་ནམ་མཁའ་ཀུན་ནས་ཉོན་མོངས་པར་བྱ་ནུས་  
སམ༑ གསོལ་པ། འཇམ་དཔལ། དེ་མ་ལགས་སོ། །སྨྲས་པ། རྒྱལ་པོ་ཆེན་པོ། གང་ལ་ལ་ཞིག་ངས་བར་སྣང་གི་ནམ་མཁའ་རྣམ་པར་སྦྱོང་ངོ་ཞེས་དེ་སྐད་ཟེར་ན་བར་སྣང་  
གི་ནམ་མཁའ་རྣམ་པར་སྦྱང་བར་ནུས་སམ། གསོལ་པ། འཇམ་དཔལ། དེ་མ་ལགས་སོ། །སྨྲས་པ། དེ་བཞིན་དུ་དེ་བཞིན་གཤེགས་པས་ཆོས་ཐམས་ཅད་ནམ་མཁའ་  
དང་མཚུངས་པ། རང་བཞིན་གྱིས་ཀུན་ནས་ཉོན་མོངས་པ་མེད་པར་མངོན་པར་རྫོགས་པར་སངས་རྒྱས་ཏེ། ཆོས་གང་ཡང་ཉོན་མོངས་པའམ། བྱང་བར་མ་གཟིགས་ན་དེ་དག་  
  
  
༄༅། །གིས་ཅི་ཞིག་བསལ་བར་མཛད། རྒྱལ་པོ་ཆེན་པོ། ངས་ནི་དེ་ལའང་དགོངས་ཏེ་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་ཀྱིས་ཀྱང་ཁྱོད་ཀྱི་འགྱོད་  
པ་དེ་བསལ་མི་ནུས་སོ་ཞེས་དེ་སྐད་སྨྲའོ། །རྒྱལ་པོ་ཆེན་པོ་གཞན་ཡང། སངས་རྒྱས་བཅོམ་ལྡན་འདས་རྣམས་ཀྱིས་ནི་གང་སེམས་ལྡང་བ་དེ་ནང་དུའང་མ་དམིགས། གང་སེམས་  
ལྡང་བ་དེ་ཕྱི་རོལ་ཏུའང་མ་དམིགས་སོ། །དེ་བས་ན། རྒྱལ་པོ་ཆེན་པོ། ཆོས་ཐམས་ཅད་ནི་རང་བཞིན་གྱིས་མི་ལྡང་སྟེ། རང་བཞིན་གང་ཡིན་པ་དེ་ནི་མི་ལྡང་བའོ། །གང་མི་ལྡང་  
བ་དེ་ནི་ལྡང་བའི་གནས་དང། སྐབས་མེད་དོ། །དེ་ཅིའི་ཕྱིར་ཞེ་ན། རྒྱལ་པོ་ཆེན་པོ། ཆོས་ཐམས་ཅད་ནི་རང་བཞིན་དབེན་པའི་ཕྱིར་ཏེ། རྒྱལ་པོ་ཆེན་པོ། ཆོས་ཐམས་ཅད་ནི་ཡོངས་  
སུ་མ་རྫོགས་པའི་ཕྱིར་རང་བཞིན་མེད་པའོ། །རྒྱལ་པོ་ཆེན་པོ་ཆོས་ཐམས་ཅད་ནི་མ་འདྲེས་པའི་ཕྱིར་ཡོངས་སུ་མ་རྫོགས་པའོ་།རྒྱལ་པོ་ཆེན་པོ། ཆོས་ཐམས་ཅད་ནི་མ་བྱུང་བའི་  
ཕྱིར་མ་འདྲེས་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་དངོས་པོ་དང་བྲལ་བའི་ཕྱིར་མ་བྱུང་བའོ། །རྒྱལ་པོ་ཆེན་པོ། ཆོས་ཐམས་ཅད་ནི་བྱེད་མི་ནུས་པའི་ཕྱིར་དངོས་པོ་མེད་  
པའོ༑ ༑རྒྱལ་པོ་ཆེན་པོ། ཆོས་ཐམས་ཅད་ནི་གླེན་པའི་ཕྱིར་བྱེད་མི་ནུས་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་མི་འགྱུར་བའི་ཕྱིར་གླེན་པའོ། །རྒྱལ་པོ་ཆེན་པོ། ཆོས་ཐམས་  
  
  
།རྒྱལ་པོ་ཆེན་པོ་ཆོས་ཐམས་ཅད་ནི་འབྲེལ་པ་མེད་པའི་ཕྱིར་མི་སྐྱེ་བའོ། །རྒྱལ་པོ་ཆེན་པོ། ཆོས་ཐམས་ཅད་ནི་རང་བཞིན་གྱིས་འོད་གསལ་བའི་ཕྱིར་  
འབྲེལ་བ་མེད་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་དག་པའི་ཕྱིར་རང་བཞིན་གྱིས་འོད་གསལ་བའོ། །རྒྱལ་པོ་ཆེན་པོ། ཆོས་ཐམས་ཅད་ནི་བླ་ག་བ་མེད་པ་དང་འདྲ་བའི་ཕྱིར་  
དག་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་གཉེན་པོ་མེད་པའི་ཕྱིར་བླ་གབ་མེད་པ་དང་འདྲ་བའོ། །རྒྱལ་པོ་ཆེན་པོ། ཆོས་ཐམས་ཅད་ནི་གཉིས་སུ་མེད་པའི་ཕྱིར་གཉེན་པོ་མེད་  
པའོ༑ ༑རྒྱལ་པོ་ཆེན་པོ། ཆོས་ཐམས་ཅད་ནི་མཐའ་སྤངས་པའི་ཕྱིར་གཉིས་སུ་མེད་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་མཐའ་ཡས་པའི་ཕྱིར་མཐའ་སྤངས་པའོ། །རྒྱལ་པོ་  
ཆེན་པོ༑ ཆོས་ཐམས་ཅད་ནི་མུ་མེད་པའི་ཕྱིར་མཐའ་ཡས་པའོ་།རྒྱལ་པོ་ཆེན་པོ། ཆོས་ཐམས་ཅད་ནི་མཐའ་མ་མེད་པའི་ཕྱིར་མུ་མེད་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་  
དམིགས་པ་མེད་པའི་ཕྱིར་མཐའ་མེད་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་ཕྱིན་ཅི་ལོག་ལ་མངོན་དུ་གནས་པའི་ཕྱིར་དམིགས་པ་མེད་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་  
རྟག་པ་དང། སྡུག་པ་དང། བདེ་བ་དང། བདག་མི་དམིགས་པའི་ཕྱིར་ཕྱིན་ཅི་མ་ལོག་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་འགྲོ་བ་མེད་པའི་ཚུལ་གྱིས་རྟག་པའོ། །རྒྱལ་པོ་ཆེན་པོ། ཆོས་  
  
  
༄༅། །ཐམས་ཅད་ནི་རང་བཞིན་གྱིས་འོད་གསལ་བའི་ཕྱིར་སྡུག་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་རྣམ་པར་མི་རྟོག་པའི་ཕྱིར་བདེ་བའོ། །རྒྱལ་པོ་ཆེན་  
པོ༑ ཆོས་ཐམས་ཅད་ནི་བདག་མེད་པ་བསྟན་པའི་ཚུལ་གྱིས་བདག་གི་རང་བཞིན་ནོ། །རྒྱལ་པོ་ཆེན་པོ། ཆོས་ཐམས་ཅད་ནི་ནད་ཞི་བའི་ཕྱིར་འགྱོད་པ་མེད་པའོ། །རྒྱལ་པོ་ཆེན་པོ། ཆོས་  
ཐམས་ཅད་ནི་དོན་དམ་པའི་བདེན་པ་ལ་གནས་པས་རྫུན་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་རབ་ཏུ་ཞི་བའི་མཚན་ཉིད་པས་ཞི་བའོ། །རྒྱལ་པོ་ཆེན་པོ། ཆོས་ཐམས་ཅད་  
ནི་བདག་གིར་བྱ་བ་དང་བྲལ་བས་བདག་གིར་བྱ་བ་མེད་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་རྣམ་པར་གྲོལ་བའི་མཚན་ཉིད་ཡིན་པས་རོ་མེད་པའོ། །རྒྱལ་པོ་ཆེན་པོ་  
ཆོས་ཐམས་ཅད་ནི་ངར་བྱེད་པ་མེད་པས་སྐྱོན་མེད་པའི་ལམ་དང་བྲལ་བའོ། །རྒྱལ་པོ་ཆེན་པོ། ཆོས་ཐམས་ཅད་ནི་རྣམ་པ་སྣ་ཚོགས་དང་བྲལ་བས་ཐ་མི་དད་པའོ། །རྒྱལ་པོ་ཆེན་པོ་  
ཆོས་ཐམས་ཅད་ནི་རྣམ་པར་གྲོལ་བའི་རྗེས་སུ་འཇུག་པས་རོ་གཅིག་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་མཚན་མ་མེད་པའི་མཐའ་ཡིན་པས་དབེན་པའི་མཚན་ཉིད་དོ།།  
རྒྱལ་པོ་ཆེན་པོ། ཆོས་ཐམས་ཅད་ནི་ལྟ་བའི་རྣམ་པ་ཐམས་ཅད་དང་བྲལ་བས་སྟོང་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་འཇུག་པ་མེད་ཅིང་དམིགས་པ་རྣམ་པར་དག་  
  
  
།རྒྱལ་པོ་ཆེན་པོ། ཆོས་ཐམས་ཅད་ནི་དུས་གསུམ་ལས་འདས་པའི་ཕྱིར་སྨོན་པ་མེད་པའོ། །རྒྱལ་པོ་ཆེན་པོ་ཆོས་ཐམས་ཅད་ནི་འདས་པ་དང། མ་འོངས་པ་དང་  
ད་ལྟར་དང་མ་འབྲེལ་བའི་ཕྱིར་དུས་གསུམ་ཡོངས་སུ་ཆད་པའོ་།རྒྱལ་པོ་ཆེན་པོ། ཆོས་ཐམས་ཅད་ནི་ཤིན་ཏུ་མ་སྐྱེས་པའི་ཕྱིར་མྱ་ངན་ལས་འདས་པའི་རྗེས་སུ་འབྲང་བའོ། །རྒྱལ་པོ་ཆེན་  
པོ༑ དེ་ཇི་སྙམ་དུ་སེམས། ཆོས་གང་མ་སྐྱེས་མ་བྱུང་བ་དེ་ཉོན་མོངས་པར་བྱ་ནུས་སམ། གསོལ་པ། འཇམ་དཔལ། དེ་མ་ལགས་སོ། །འཇམ་དཔལ་གྱིས་སྨྲས་པ། ཅི་དེ་བསལ་བར་  
ནུས་སམ། གསོལ་པ། འཇམ་དཔལ། དེ་མ་ལགས་སོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། དེ་ལྟ་བས་ན་དེ་བཞིན་གཤེགས་པས་ཆོས་ཐམས་ཅད་མྱ་ངན་ལས་འདས་  
པ་དང་མཚུངས་པར་མཁྱེན་ཏོ། །དེ་བས་ན་ཁྱོད་ཀྱི་འགྱོད་པ་དེ་ནི་བསལ་མི་ནུས་ཏེ། དེའི་ཕྱིར་རྒྱལ་པོ་ཆེན་པོ་ཁྱོད་ནི་སེམས་ཕྱིན་ཅི་མ་ལོག་པ་དང་ཚུལ་བཞིན་དང་ལྡན་པར་  
གྱིས་ཤིག་ཡང་ཁྱོད་ཀྱིས་ཡང་དག་པར་བརྟག་པར་བྱ་སྟེ། ཇི་ལྟར་རྟོག་པ་ནི་ཆོས་གང་ཡང་མི་ལེན་པ་དང། མི་གཏོང་བ་དང་ཆོས་གང་དང་ཡང་མི་འགྲོགས་པ་དེ་ལྟར་  
ཁྱོད་ཀྱིས་བརྟག་པར་བྱའོ། །གང་ཆོས་ཐམས་ཅད་དང་མི་འགྲོགས་པ་དེ་ནི་སྦྱངས་པའོ། །གང་སྦྱངས་པ་དེ་ནི་རབ་ཏུ་ཞི་བའོ་།གང་རབ་ཏུ་ཞི་བ་དེ་ནི་རང་བཞིན་ནོ། །རང་བཞིན་  
  
  
༄༅། །གང་ཡིན་པ་དེ་ནི་མ་བྱས་པའོ། །རྒྱལ་པོ་ཆེན་པོ། ཆོས་ཐམས་ཅད་ནི་བདག་པོ་མེད་པའི་ཕྱིར་མ་བྱས་པའོ། །དེ་ལ་ཁྱོད་ཀྱིས་བཟོད་པར་གྱིས་ཤིག་ཆོས་  
གང་ཡང་མི་བྱ་ཞིག་རྒྱལ་པོ་ཆེན་པོ། དེ་བས་ན་མི་བྱ་བ་ནི་མྱ་ངན་ལས་འདས་པ་སྟེ། དེ་ན་ནི་ཆོས་གང་ཡང་བྱ་བའམ་བསྒྱུར་བ་མེད་དེ། གང་བྱ་བ་དང། བསྒྱུར་བ་མེད་པ་དེ་ནི་  
མྱ་ངན་ལས་འདས་པ་ཞེས་བྱའོ། །རྒྱལ་པོ་ཆེན་པོ། གང་དེ་ལྟར་མོས་པ་དེ་དག་ནི་ཡང་དག་པར་གྲོལ་བའོ། །གང་ཡང་དག་པར་གྲོལ་བ་དེ་དག་གིས་ནི་ཆོས་གང་ཡང་མ་རྟོགས་  
ཏེ༑ རྒྱལ་པོ་ཆེན་པོ། ཆོས་ཐམས་ཅད་ཀྱི་དེ་བཞིན་ཉིད་ནི་བྱེད་པ་མེད་པའོ། །ཆོས་ཐམས་ཅད་ཀྱི་དེ་བཞིན་ཉིད་གང་ཡིན་པ་དེ་ནི་གཞན་ཡང་དེ་བཞིན་ཉིད་མ་ཡིན་པར་  
མི་འགྱུར་རོ། །དེ་བཞིན་ཉིད་དེའང་དེ་བཞིན་ཉིད་མ་ཡིན་ནོ་།གཞན་ཡང་མ་ཡིན་ནོ། །དེ་བས་ན་གཞན་མ་ཡིན་པ་དེ་བཞིན་ཉིད་ཅེས་བྱའོ། །རྒྱལ་པོ་ཆེན་པོ། དེ་བཞིན་  
ཉིད་ལ་མོས་ན་འགྱོད་པ་ཐམས་ཅད་མེད་པར་འགྱུར་མོད་ཀྱི། རྒྱལ་པོ་ཆེན་པོ། མིག་ནི་ཀུན་ནས་ཉོན་མོངས་པར་ཡང་མི་འགྱུར། རྣམ་པར་དག་པར་ཡང་མི་འགྱུར་ཏེ་  
མིག་གི་རང་བཞིན་ཡང་དེ་བཞིན་ཉིད་ཡིན་ནོ། །དེ་བཞིན་ཉིད་ཀྱི་རང་བཞིན་ཡང་མིག་ཡིན་ནོ། །རྒྱལ་པོ་ཆེན་པོ། དེ་བཞིན་དུ་རྣ་བ་དང། སྣ་དང། ལྕེ་དང། ལུས་དང་  
  
  
རྣམ་པར་དག་པར་ཡང་མི་འགྱུར་ཏེ། ཡིད་ཀྱི་རང་བཞིན་ཡང་དེ་བཞིན་ཉིད་ཡིན་ནོ། །དེ་བཞིན་ཉིད་ཀྱི་རང་བཞིན་ཡང་ཡིད་  
ཡིན་ནོ། །རྒྱལ་པོ་ཆེན་པོ། གཟུགས་ཀྱང་ཀུན་ནས་ཉོན་མོངས་པར་ཡང་མི་འགྱུར། རྣམ་པར་དག་པར་ཡང་མི་འགྱུར་ཏེ། གཟུགས་ཀྱི་རང་བཞིན་ཡང་དེ་བཞིན་ཉིད་  
ཡིན་ནོ། །དེ་བཞིན་ཉིད་ཀྱི་རང་བཞིན་ཡང་གཟུགས་ཡིན་ནོ། །རྒྱལ་པོ་ཆེན་པོ། དེ་བཞིན་དུ་ཚོར་བ་དང། འདུ་ཤེས་དང། འདུ་བྱེད་དང། རྣམ་པར་ཤེས་པའང་ཀུན་ནས་ཉོན་  
མོངས་པར་མི་འགྱུར། རྣམ་པར་དག་པར་ཡང་མི་འགྱུར་ཏེ། རྣམ་པར་ཤེས་པའི་རང་བཞིན་ཡང་དེ་བཞིན་ཉིད་ཡིན་ནོ། །དེ་བཞིན་ཉིད་ཀྱི་རང་བཞིན་ཡང་རྣམ་པར་ཤེས་པ་  
ཡིན་ནོ། །རྒྱལ་པོ་ཆེན་པོ། ཆོས་ཐམས་ཅད་ནི་ཀུན་ནས་ཉོན་མོངས་པར་ཡང་མི་འགྱུར། རྣམ་པར་དག་པར་ཡང་མི་འགྱུར། འདོད་ཆགས་པར་ཡང་མི་འགྱུར། ཞེ་སྡང་བར་  
ཡང་མི་འགྱུར། གཏི་མུག་པར་ཡང་མི་འགྱུར། ཆགས་པར་ཡང་མི་འགྱུར། ཁོང་ཁྲོ་བར་ཡང་མི་འགྱུར་བ་ཡིན་གྱི། དེ་ལ་ཁྱོད་ཀྱིས་རྟོག་པ་ངན་པ་མི་བྱའོ། །རྒྱལ་པོ་ཆེན་པོ་  
བྱིས་པ་ལྟ་བུ་སོ་སོའི་སྐྱེ་བོ་རྣམས་ནི་མེད་པ་ལ་ཡོངས་སུ་རྟོག་པས་ཉོན་མོངས་པ་བྱུང་གི་དེ་ལ་ཁྱོད་ཀྱིས་མེད་པ་ལ་འདུ་ཤེས་བསྐྱེད་པར་མི་བྱའོ། །གང་མ་བྱུང་བ་དེ་ནི་  
  
  
༄༅། །གཞན་ཡང་འབྱུང་བ་མ་ཡིན་ཏེ། རྒྱལ་པོ་ཆེན་པོ། ཆོས་ཐམས་ཅད་ནི་མེད་པ་ལས་བྱུང་བས་མེད་པའོ། །དེ་ལ་ཁྱོད་ཀྱིས་ཡོད་པར་འདུ་ཤེས་  
མ་བྱེད་ཅིག་རྒྱལ་པོ་ཆེན་པོ། འདི་ལྟ་སྟེ། དཔེར་ན། ནམ་མཁའ་ལ་ནི་གཟུགས་མེད་པ། བལྟར་མི་སྣང་བ། གཟུང་དུ་མེད་པ། མི་དམིགས་པ་ཡིན་ཏེ། སྐྱེས་བུ་ལ་ལ་  
ཞིག་བདག་གིས་ནམ་མཁའ་གཟུགས་མེད་པ། བལྟར་མི་སྣང་བ། གཟུང་དུ་མེད་པ། མི་དམིགས་པ་འདི་རྡུལ་ཕྲན་ནམ། རྡུལ་ལམ། དུ་བའམ། སྟུག་པོའམ། སྤྲིན་  
གྱིས་ཀུན་ནས་ཉོན་མོངས་པར་བྱའོ་ཞེས་དེ་སྐད་ཟེར་ན། རྒྱལ་པོ་ཆེན་པོ། དེ་ཇིག་ནམ་མཁའ་གཟུགས་མེད་པ། བལྟར་མི་སྣང་བ། གཟུང་དུ་མེད་པ། མི་དམིགས་པ་  
འདི་ལ་རྡུལ་ཕྲན་ནམ། རྡུལ་ལམ། དུ་བའམ། སྟུག་པོའམ། སྤྲིན་གྱིས་ཀུན་ནས་ཉོན་མོངས་པར་བྱ་ནུས་སམ། གསོལ་པ། འཇམ་དཔལ། དེ་མ་ལགས་སོ། །  
འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། དེ་བཞིན་དུ་ཆོས་ཐམས་ཅད་ནི་ཆོས་ཉིད་ཀྱི་རྗེས་སུ་བརྟགས་ན་འགྱོད་པ་ཐམས་ཅད་དང་བྲལ་བར་འགྱུར་མོད་ཀྱི། །ཆོས་  
ཉིད་ནི་ཆོས་གང་དང་ཡང་བྲལ་བ་མ་ཡིན་ཏེ། གང་འགྱོད་པ་དང་བྲལ་བ་དེའང་ཆོས་ཉིད་དང་མཉམ་པ་ཉིད་ཡིན་ནོ། །དེ་བས་ན་ཆོས་ཐམས་ཅད་ཆོས་ཀྱི་དབྱིངས་ཀྱི་རྗེས་སུ་  
  
  
ཆོས་ཉིད་ལ་ནི་ཆོས་གང་ཡང་རྗེས་སུ་འབྲང་བ་མེད་དོ། །དེ་ཅིའི་ཕྱིར་ཞེ་ན། ཆོས་ཐམས་ཅད་ཉིད་ཆོས་ཀྱི་དབྱིངས་ཡིན་ཏེ། ཆོས་ཀྱི་དབྱིངས་གང་དང་  
མཉམ་པ་ཆོས་ཐམས་ཅད་ཀྱང་དེ་དང་མཉམ་མོ། །དེ་བས་ན་ཆོས་ཐམས་ཅད་ནི་ཆོས་ཀྱི་དབྱིངས་ཀྱི་རྗེས་སུ་འབྲང་ཞེས་བྱའོ་།སྟོན་པ་འདི་བསྟན་པའི་ཚེ་རྒྱལ་པོ་མ་སྐྱེས་དགྲ་  
སྟོང་པ་ཉིད་ཀྱི་རྗེས་སུ་མཐུན་པའི་བཟོད་པ་ཐོབ་པར་འགྱུར་ནས་དེ་དགའ་མགུ་རངས། རབ་ཏུ་དགའ་ཞིང་དགའ་བ་དང། ཡིད་བདེ་བ་སྐྱེས་ནས་ཐལ་མོ་སྦྱར་ཏེ་ཚིག་འདི་སྐད་ཅེས་  
གསོལ་ཏོ། །འཇམ་དཔལ། ཁྱོད་ཀྱིས་ལེགས་པར་གསུངས་སོ། །བདག་གི་འགྱོད་པ་དེ་བསལ་ཏོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ་ཆོས་ཐམས་ཅད་ཤིན་ཏུ་མྱ་  
ངན་ལས་འདས་པ་ཡིན་ན། བདག་གི་འགྱོད་པ་བསལ་ཏོ་ཞེས་གང་ཁྱོད་དེ་སྐད་ཟེར་བ་དེ་ཉིད་དམིགས་པ་ཆེན་པོ་ཡིན་ནོ། །རྒྱལ་པོས་གསོལ་པ། འཇམ་དཔལ། བདག་གི་སྒྲིབ་  
པ་ཐམས་ཅད་བྱང་ལགས་སོ། །དེ་ཅིའི་སླད་དུ་ཞེ་ན། གང་སེམས་ཀྱི་རང་བཞིན་གྱིས་དང་བ་དེ་ནི་འདོད་ཆགས་སམ། ཞེ་སྡང་ངམ་གཏི་མུག་གིས་ཀུན་ནས་ཉོན་མོངས་པར་  
བགྱི་མི་ནུས་སོ། །སྨྲས་པ། རྒྱལ་པོ་ཆེན་པོ། འདི་ལྟ་སྟེ། དཔེར་ན། ནམ་མཁའ་ལ་རྡུལ་ཕྲན་ནམ། རྡུལ་ལམ། དུ་བའམ། མུན་པའམ་སྟུག་པོའམ། སྤྲིན་དག་སྣང་མོད་  
  
  
༄༅། །ཀྱི༑ ནམ་མཁའ་ནི་དེ་དག་གིས་ཀུན་ནས་ཉོན་མོངས་པར་བྱས་པ་མེད་དོ། །རྒྱལ་པོ་ཆེན་པོ། དེ་བཞིན་དུ་བདག་དང། བདག་གིར་བྱ་བའི་བག་ལ་ཉལ་བ་  
དང། འདོད་ཆགས་དང། ཞེ་སྡང་དང། གཏི་མུག་དག་འབྱུང་མོད་ཀྱི། སེམས་ཀྱི་ཆོས་ཉིད་ཀུན་ནས་ཉོན་མོངས་པར་མི་བྱེད་དོ། །རྒྱལ་པོ་ཆེན་པོ། ཁྱོད་ཀྱིས་དེ་ལ་འགྱོད་པར་མི་  
བྱ་སྟེ། རྒྱལ་པོ་ཆེན་པོ། སེམས་ནི་ཐོག་མའི་མཐའ་ནས་ཀྱང་མ་འཕོས་སོ། །རྒྱལ་པོ་ཆེན་པོ། སེམས་ནི་ཐ་མའི་མཐར་ཡང་མི་འཕོའོ། །རྒྱལ་པོ་ཆེན་པོ་སེམས་ནི་ད་ལྟར་  
ཡང་མི་གནས་སོ། །དེ་ལ་མཁས་པ་དག་ནི་ཆོས་ཐམས་ཅད་མ་འཕོས་པ། མི་འཕོ་བ། མི་གནས་པར་རྟོགས་ཏེ། དེས་དེ་ལྟར་ཤེས་ནས་ལྟ་བ་ལ་མངོན་པར་ཆགས་པར་ཡང་  
མི་བྱེད་དོ། །རྒྱལ་པོ་ཆེན་པོ། མངོན་པར་མ་ཆགས་ན་དག་པའོ་།རྒྱལ་པོ་ཆེན་པོ། ཆོས་ཐམས་ཅད་ནི་རྣམ་པར་དག་པའི་མཚན་ཉིད་དང་ལྡན་པ། དྲི་མ་མེད་པ་  
ཀུན་ཏུ་སྣང་བ་ཡིན་ཏེ། རྒྱལ་པོ་ཆེན་པོ། ཆོས་མེད་ན་གདགས་པའང་མེད་དེ། གང་གུས་པ་མེད་པར་ཡང་བཅོམ་ལྡན་འདས་ཀྱིས་བཀའ་སྩལ་ཏོ། །གང་ལམ་སྐྱོན་  
མེད་པ་དེ་ལའང་ཆོས་གང་ཡང་གདགས་པ་མེད་དོ། །རྒྱལ་པོ་ཆེན་པོ། གང་འདོགས་པའི་རྗེས་སུ་འབྲང་བ་དེ་དག་ནི་སྒྲིབ་པ་དང་བཅས་པ། རྡུལ་དང་བཅས་པ་ཡིན་ནོ། །  
  
  
འཇམ་དཔལ། བདག་ནི་སྒྲིབ་པ་ཐམས་ཅད་བྱང་ལགས་ཏེ། གལ་ཏེ་འདིའི་བར་སྐབས་ཤིག་ཏུ་འགུམ་པའི་དུས་བགྱིས་སུ་ལགས་ན་བདག་ནི་སླར་མཚམས་སྦྱོར་  
བར་མི་འགྱུར་རོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ཆོས་ཐམས་ཅད་ཤིན་ཏུ་མྱ་ངན་ལས་འདའ་བར་རྟོག་པ་དེ་ཉིད་ཁྱོད་ཀྱི་དམིགས་པ་ཆེན་པོ་ཡིན་ནོ། །དེ་  
ཅིའི་ཕྱིར་ཞེ་ན། རྒྱལ་པོ་ཆེན་པོ། ཆོས་ཐམས་ཅད་ནི་ཤིན་ཏུ་མྱ་ངན་ལས་འདས་པ། རང་བཞིན་གྱིས་མ་སྐྱེས་པའོ། །དེ་ནས་རྒྱལ་པོ་མ་སྐྱེས་དགྲས་རིན་བརྒྱ་སྟོང་རི་བའི་ངས་  
ཟུང་གཅིག་ཁྱེར་ཏེ་སྟན་ལས་ལངས་ནས་འཇམ་དཔལ་གཞོན་ནུར་གྱུར་པ་ལ་རས་ཟུང་གཅིག་པོ་དེ་ཕུལ་ལོ། །འཇམ་དཔལ་གཞོན་ནུར་གྱུར་པའི་ལུས་ལ་རས་ཟུང་གཅིག་  
པོ་དེ་ཕུལ་མ་ཐག་ཏུ་དེ་ནས་དེའི་ཚེ་འཇམ་དཔལ་གཞོན་ནུར་གྱུར་པས་བདག་གི་ལུས་མི་སྣང་བར་བྱས་པ་དང། རྒྱལ་པོ་མ་སྐྱེས་དགྲས་སླར་འཇམ་དཔལ་གཞོན་ནུར་  
གྱུར་པ་མ་མཐོང་ནས་སྟེང་གི་བར་སྣང་ལས། རྒྱལ་པོ་ཆེན་པོ་ཇི་ལྟར་འཇམ་དཔལ་གཞོན་ནུར་གྱུར་པའི་ལུས་མ་མཐོང་བ་དེ་བཞིན་དུ་འགྱོད་པ་དེ་ལ་ལྟོས་ཤིག་  
འགྱོད་པ་དེ་ཇི་ལྟར་མཐོང་བ་དེ་བཞིན་དུ་ཆོས་ཐམས་ཅད་ལ་ལྟོས་ཤིག་ཆོས་ཐམས་ཅད་ཇི་ལྟར་མཐོང་བ་དེ་བཞིན་དུ་རས་དེ་ལ་ལྟོས་ཤིག་གང་གིས་མ་མཐོང་བ་དེ་  
  
  
༄༅། །ལའང་དེ་བཞིན་དུ་བལྟ་བར་བྱ་མོད་ཀྱི། རྒྱལ་པོ་ཆེན་པོ། གང་གི་ལུས་མཐོང་བ་དེ་ལ་རས་ཟུང་གཅིག་པོ་འདི་ཕུལ་ཅིག་ཅེས་ཟེར་བའི་སྒྲ་ཐོས་ནས་  
དེའི་ཚེ་འཇམ་དཔལ་གཞོན་ནུར་གྱུར་པའི་དྲུང་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་དཔལ་གྱི་རྒྱལ་མཚན་ཞེས་བྱ་བ་ཞིག་འདུག་པར་གྱུར་ནས། རྒྱལ་  
པོ་མ་སྐྱེས་དགྲས་བྱང་ཆུབ་སེམས་དཔའ་ཡེ་ཤེས་དཔལ་གྱི་རྒྱལ་མཚན་ལ་རས་ཟུང་གཅིག་པོ་དེ་ཕུལ་བ་དང་དེས་མ་བླངས་ནས་འདི་སྐད་ཅེས་སྨྲས་སོ། །རྒྱལ་པོ་ཆེན་པོ་  
བདག་ནི་ཐར་པར་འདོད་པ་ལས་ཀྱང་མི་ལེན། ཡོངས་སུ་མྱ་ངན་ན་འདའ་བར་འདོད་པ་ལས་ཀྱང་མི་ལེན་ཏོ། །རྒྱལ་པོ་ཆེན་པོ། བདག་ནི་སོ་སོའི་སྐྱེ་བོ་ལས་ཀྱང་མི་ལེན་  
སོ་སོའི་སྐྱེ་བོའི་ཆོས་དང་ལྡན་པ་ལས་ཀྱང་མི་ལེན། སློབ་པ་ལས་ཀྱང་མི་ལེན། སློབ་པའི་ཆོས་དང་ལྡན་པ་ལས་ཀྱང་མི་ལེན། དགྲ་བཅོམ་པ་ལས་ཀྱང་མི་ལེན། དགྲ་  
བཅོམ་པའི་ཆོས་དང་ལྡན་པ་ལས་ཀྱང་མི་ལེན། རང་སངས་རྒྱས་ལས་ཀྱང་མི་ལེན། རང་སངས་རྒྱས་ཀྱི་ཆོས་དང་ལྡན་པ་ལས་ཀྱང་མི་ལེན་ཏོ། །རྒྱལ་པོ་ཆེན་པོ། བདག་  
ནི་དེ་བཞིན་གཤེགས་པ་ལས་ཀྱང་མི་ལེན། དེ་བཞིན་གཤེགས་པའི་ཆོས་དང་ལྡན་པ་ལས་ཀྱང་མི་ལེན་ཏེ། རྒྱལ་པོ་ཆེན་པོ། བདག་ནི་གང་ཆོས་འདི་དག་དང་ལྡན་  
  
  
དེ་དག་ལས་ལོག་པར་ཡང་མ་ཡིན་པ་དེ་དག་ལས་ལེན་ཅིང། དེ་དག་ཇི་ལྟར་སྦྱིན་པར་བྱེད་པ་དེ་བཞིན་དུ་ལེན་ཏེ། རྒྱལ་པོ་ཆེན་པོ། སྦྱིན་པ་འདི་ནི་གཉིས་ལས་  
ཡོངས་སུ་དག་པའོ། །དེ་ནས་རྒྱལ་པོ་མ་སྐྱེས་དགས་བྱང་ཆུབ་སེམས་དཔའ་ཡེ་ཤེས་དཔལ་གྱི་རྒྱལ་མཚན་གྱི་ལུས་ལ་རས་ཟུང་གཅིག་པོ་དེ་ཕུལ་བ་དང། དེ་ནས་སྟན་དེ་ལ་དེའི་  
ལུས་ཀྱང་མ་མཐོང་བར་གྱུར་ནས་བར་སྣང་ལས། རྒྱལ་པོ་ཆེན་པོ་གང་གི་ལུས་མཐོང་བ་དེ་ལ་ཕུལ་ཅིག་ཅེས་ཟེར་བའི་སྒྲ་ཐོས་ནས་དེ་ན་བྱང་ཆུབ་སེམས་དཔའ་ཡེ་ཤེས་དཔལ་  
གྱི་རྒྱལ་མཚན་གྱི་དྲུང་ན་བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་ཞི་བ་ལ་མོས་པ་ཞེས་བྱ་བ་ཞིག་འདུག་པར་གྱུར་པ་དེ་ལའང་རྒྱལ་པོས་རས་ཟུང་གཅིག་པོ་ཕུལ་བ་  
དང། དེས་སྨྲས་པ། རྒྱལ་པོ་ཆེན་པོ། བདག་ནི་བདག་ཏུ་ལྟ་བ་ལས་ཀྱང་མི་ལེན། གཞན་དུ་ལྟ་བ་ལས་ཀྱང་མི་ལེན་ཏོ། །རྒྱལ་པོ་ཆེན་པོ། བདག་ནི་ཉོན་མོངས་པ་དང་བཅས་  
པ་ལས་ཀྱང་མི་ལེན། ཉོན་མོངས་པ་མེད་པ་ལས་ཀྱང་མི་ལེན་ཏོ་།རྒྱལ་པོ་ཆེན་པོ། བདག་ནི་སེམས་རྩེ་གཅིག་པ་ལས་ཀྱང་མི་ལེན་སེམས་གཡེངས་པ་ལས་ཀྱང་མི་ལེན༑ ཡེ་  
ཤེས་དང་ལྡན་པ་ལས་ཀྱང་མི་ལེན། ཡེ་ཤེས་དང་མི་ལྡན་པ་ལས་ཀྱང་མི་ལེན་ཏོ་ཞེས་དེ་སྐད་སྨྲས་པ་དང། རྒྱལ་པོས་དེའི་ལུས་ལའང་གོས་དེ་ཕུལ་བ་དང། སྟན་དེ་ལ་དེའི་  
  
  
༄༅། །ལུས་ཀྱང་མ་མཐོང་ནས་བར་སྣང་ལས། རྒྱལ་པོ་ཆེན་པོ། གང་གི་ལུས་མཐོང་བ་དེ་ལ་ཕུལ་ཅིག་ཅེས་ཟེར་བའི་སྒྲ་ཐོས་ནས། དེའི་ཚེ་བྱང་ཆུབ་སེམས་  
དཔའ་སེམས་དཔའ་ཆེན་པོ་རབ་ཏུ་ཞི་བ་ལ་མོས་པའི་དྲུང་ན་བྱང་ཆུབ་སེམས་དཔའ་སེམས་དཔའ་ཆེན་པོ་མི་གཡོ་བ་ཡིད་ལ་བྱེད་ཅེས་བྱ་བ་ཞིག་འདུག་པར་གྱུར་པ་དེ་  
ལ་རྒྱལ་པོས་གོས་དེ་ཕུལ་བ་དང། དེས་ཀྱང་སྨྲས་པ། རྒྱལ་པོ་ཆེན་པོ། བདག་ནི་ལུས་ལ་གནས་པ་ལས་ཀྱང་མི་ལེན། ངག་ལ་གནས་པ་ལས་ཀྱང་མི་ལེན། སེམས་ལ་  
གནས་པ་ལས་ཀྱང་མི་ལེན། དོན་ལ་གནས་པ་ལས་ཀྱང་མི་ལེན། ཕུང་པོ་ལ་གནས་པ་ལས་ཀྱང་མི་ལེན། ཁམས་ལ་གནས་པ་ལས་ཀྱང་མི་ལེན། སྐྱེ་མཆེད་ལ་གནས་  
པ་ལས་ཀྱང་མི་ལེན། སེམས་ཅན་ལ་གནས་པ་ལས་ཀྱང་མི་ལེན། སངས་རྒྱས་ཀྱི་ཡོན་ཏན་ལ་གནས་པ་ལས་ཀྱང་མི་ལེན་ཏོ། །དེ་ཅིའི་ཕྱིར་ཞེ་ན། རྒྱལ་པོ་ཆེན་པོ་  
ཆོས་ཐམས་ཅད་ནི་རབ་ཏུ་མི་གཡོ་བའི་ཚུལ་གྱིས་མི་གནས་པའོ་།དེའི་ལུས་ལའང་རྒྱལ་པོས་གོས་དེ་ཕུལ་བ་དང། དེའི་ལུས་ཀྱང་མི་སྣང་བར་གྱུར་ནས་བར་སྣང་ལས་རྒྱལ་  
པོ་ཆེན་པོ། གང་གི་ལུས་སྣང་བ་དེ་ལ་ཕུལ་ཅིག་ཅེས་དེ་སྐད་ཟེར་བའི་སྒྲ་ཐོས་ནས་དེའི་ཚེ་བྱང་ཆུབ་སེམས་དཔའ་མི་གཡོ་བ་ཡིད་ལ་བྱེད་པའི་དྲུང་ན་བྱང་ཆུབ་སེམས་དཔའ་  
  
  
གྱུར་པ་དེ་ལ་རྒྱལ་པོས་གོས་དེ་ཕུལ་བ་དང། དེས་ཀྱང་སྨྲས་པ་རྒྱལ་པོ་ཆེན་པོ། བདག་ནི་དམན་ཆལ་མོས་པ་  
ལས་མི་ལེན་ཏེ། གལ་ཏེ་རྒྱལ་པོ་ཆེན་པོ་ཁྱོད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ཅིང་སེམས་མཉམ་པ་ཉིད་ཀྱི་ཕྱིར་བྱང་ཆུབ་མཉམ་པ་ཉིད་དང་  
བྱང་ཆུབ་མཉམ་པ་ཉིད་ཀྱི་ཕྱིར་སེམས་མཉམ་པ་ཉིད་དང། སེམས་མཉམ་པ་ཉིད་ཀྱི་ཕྱིར་ཆོས་མཉམ་པ་ཉིད་དུ་མོས་པར་བྱེད་ཅིང་དེ་བཞིན་དུ་ཆོས་ཐམས་ཅད་མཉམ་པ་ཉིད་  
དོ་ཞེས་ལེན་པར་མི་བྱེད། གཏོང་བར་མི་བྱེད། ཆོས་གང་ལའང་མཉམ་པར་ཡང་མི་བྱེད། ཆོས་ཐམས་ཅད་བདག་གིར་བྱ་བ་མེད་པར་ཤེས་ནས་བདག་གིར་མི་འཛིན་ཏེ། དེ་ལྟར་  
བྱེད་ན་བདག་ཁྱོད་ལ་ལེན་མོད་ཀྱི། རྒྱལ་པོ་ཆེན་པོ། གང་གི་ལུས་སྣང་བ་དེ་ལ་རས་ཟུང་གཅིག་པོ་འདི་ཕུལ་ཅིག་ཅེས་དེ་སྐད་སྨྲས་ནས་དེའང་མེད་དེ་མི་སྣང་བར་གྱུར་པ་དང་  
དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཆོག་གི་དྲུང་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཏིང་ངེ་འཛིན་གྱི་དྲི་མེ་ཏོག་ཅེས་བྱ་བ་ཞིག་འདུག་  
པར་གྱུར་པ་དེ་ལ་རྒྱལ་པོས་གོས་དེ་ཕུལ་བ་དང། དེས་ཀྱང་སྨྲས་པ། རྒྱལ་པོ་ཆེན་པོ། གལ་ཏེ་ཁྱོད་ཏིང་ངེ་འཛིན་ཐམས་ཅད་ཀྱིས་ཀྱང་སྤྱོད་ལ། ཏིང་ངེ་འཛིན་ཐ་དད་པར་ཡང་  
  
  
༄༅། །མི་བྱེད་ཅིང། ཆོས་ཐམས་ཅད་རང་བཞིན་གྱིས་མཉམ་པར་གཞོག་པར་མོས་པར་བྱེད་ན་བདག་ཁྱོད་ལས་ལེན་མོད་ཀྱི། རྒྱལ་པོ་ཆེན་པོ། གང་གིས་  
ལུས་མཐོང་བ་དེ་ལ་རས་ཟུང་གཅིག་པོ་དེ་ཕུལ་ཅིག་ཅེས་དེ་སྐད་སྨྲས་ནས་དེའང་མེད་དེ་མི་སྣང་བར་གྱུར་པ་དང། དེའི་དྲུང་ན་བྱང་ཆུབ་སེམས་དཔའ་སེམས་དཔའ་ཆེན་པོ་  
བརྗོད་དུ་མེད་པ་ཞེས་བྱ་བ་ཞིག་འདུག་པར་གྱུར་པ་དེ་ལ་རྒྱལ་པོས་རས་ཟུང་གཅིག་པོ་དེ་ཕུལ་བ་དང། དེས་ཀྱང་སྨྲས་པ། རྒྱལ་པོ་ཆེན་པོ། གལ་ཏེ་ཁྱོད་ཡི་གེའི་སྒྲ་མཉམ་པ་  
ཉིད་ཀྱི་ཕྱིར་སྐད་ཐམས་ཅད་ཀྱི་བློས་བརྗོད་པ་ཐམས་ཅད་བརྗོད་དུ་མེད་པར་ཤེས་ནས་བརྗོད་དུ་མེད་པའི་དོན་ལ་བརྟེན་གྱི། ཡི་གེའི་འབྲུ་ལ་མི་བརྟེན་ན་བདག་ཁྱོད་ལས་རས་  
ཟུང་གཅིག་པོ་ལེན་མོད་ཀྱི། རྒྱལ་པོ་ཆེན་པོ། གང་གི་ལུས་སྣང་བ་དེ་ལ་ཕུལ་ཅིག་ཅེས་དེ་སྐད་སྨྲས་ནས་དེའང་མེད་དེ་མི་སྣང་བར་གྱུར་པ་དང། དེའི་དྲུང་ན་བྱང་ཆུབ་སེམས་  
དཔའ་སེམས་དཔའ་ཆེན་པོ་འཁོར་གསུམ་ཡོངས་སུ་སྦྱོང་བ་ཞེས་བྱ་བ་ཞིག་འདུག་པར་གྱུར་པ་དེ་ལ་རྒྱལ་པོས་རས་ཟུང་གཅིག་པོ་དེ་ཕུལ་བ་དང། དེས་ཀྱང་སྨྲས་པ། རྒྱལ་  
པོ་ཆེན་པོ། གལ་ཏེ་ཁྱོད་བདག་ཏུའང་མི་དམིགས། ལེན་པར་ཡང་མི་དམིགས། རྣམ་པར་སྨིན་པའང་མི་འདོད་ན། བདག་ཁྱོད་ལས་ལེན་མོད་ཀྱི། རྒྱལ་པོ་ཆེན་པོ། གང་གི་  
  
  
སྨྲས་ནས་དེའང་མེད་དེ་མི་སྣང་བར་གྱུར་པ་དང། དེའི་དྲུང་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་  
རྣམ་པར་འཕྲུལ་པའི་རྒྱལ་པོ་ཞེས་བྱ་བ་ཞིག་འདུག་པར་གྱུར་པ་དེ་ལ་རྒྱལ་པོས་རས་ཟུང་གཅིག་པོ་དེ་ཕུལ་བ་དང། དེས་ཀྱང་སྨྲས་པ། རྒྱལ་པོ་ཆེན་པོ། གལ་ཏེ་ཁྱོད་ཉན་ཐོས་ཀྱི་  
མྱ་ངན་ལས་འདའ་བའང་སྟོན་ལ་ཡོངས་སུ་མྱ་ངན་ལས་འདའ་བར་ཡང་མི་བྱེད། རང་སངས་རྒྱས་ཀྱི་མྱ་ངན་ལས་འདའ་བའང་སྟོན་ལ་ཡོངས་སུ་མྱ་ངན་ལས་འདའ་བར་  
ཡང་མི་བྱེད། བླ་ན་མེད་པ་ཡང་དག་པར་རྫོགས་པའི་མྱ་ངན་ལས་འདའ་བའང་སྟོན་ལ་ཡོངས་སུ་མྱ་ངན་ལས་འདའ་བར་ཡང་མི་བྱེད་འཁོར་བའི་ཆོས་ཅན་ཡང་མ་ཡིན་  
མྱ་ངན་ལས་འདའ་བའི་ཆོས་ཅན་ཡང་མ་ཡིན་ན་བདག་གིས་ཁྱོད་ལས་བླང་ངོ་ཞེས་དེ་སྐད་སྨྲས་ནས་དེ་མེད་དེ་མི་སྣང་བར་གྱུར་ཏོ་།རྒྱལ་པོ་ཆེན་པོ། གང་གི་ལུས་སྣང་བ་དེ་  
ལ་རས་ཟུང་གཅིག་པོ་དེ་ཕུལ་ཅིག་ཅེས་དེ་སྐད་ཀྱི་སྒྲའང་ཐོས་སོ་།དེ་ལྟ་སྟེ། རྒྱལ་པོ་མ་སྐྱེས་དགྲས་བྱང་ཆུབ་སེམས་དཔའ་ཐམས་ཅད་ལ་རས་ཟུང་གཅིག་པོ་དེ་ཕུལ་ན་ཐམས་  
ཅད་ཀྱིས་ཀྱང་བདག་བདག་གིས་བསྟན་པར་བྱ་བ་བསྟན་ནས་མེད་ཅིང་མི་སྣང་བར་གྱུར་ཏོ། །སྟན་ཐམས་ཅད་ཀྱང་སྟོང་པར་སྣང་ངོ་།རྒྱལ་པོ་ཆེན་པོ། གང་གི་ལུས་སྣང་བ་དེ་  
  
  
༄༅། །ལ་རས་ཟུང་གཅིག་པོ་དེ་ཕུལ་ཅིག་ཅེས་དེ་སྐད་སྒྲའང་ཐོས་པར་གྱུར་ཏོ། །དེ་ནས་རྒྱལ་པོ་མ་སྐྱེས་དགྲས་གནས་བརྟན་འོད་སྲུང་ཆེན་པོ་ལ་འདི་  
སྐད་ཅེས་སྨྲས་སོ། །བཙུན་པ་འོད་སྲུང་ཆེན་པོ། བཙུན་པ་ནི་བཅོམ་ལྡན་འདས་ཀྱིས་སྦྱངས་པའི་ཡོན་ཏན་སྨྲ་བའི་ནང་ན་མཆོག་ཏུ་བཀའ་སྩལ་གྱི་རས་ཟུང་གཅིག་པོ་འདི་བཞེས་  
ཤིག་འོད་སྲུང་ཆེན་པོས་ཀྱང་སྨྲས་པ། རྒྱལ་པོ་ཆེན་པོ། བདག་ནི་འདོད་ཆགས་མ་སྤངས། ཞེ་སྡང་མ་སྤངས། གཏི་མུག་མ་སྤངས་ཏེ། བདག་གིས་འདི་བླང་བའི་མི་རིགས་  
སོ༑ ༑རྒྱལ་པོ་ཆེན་པོ། བདག་གིས་ནི་མ་རིག་པ་མ་སྤངས། སྲིད་པའི་སྲེད་པའང་མ་སྤངས་སོ། །རྒྱལ་པོ་ཆེན་པོ། བདག་གིས་ནི་སྡུག་བསྔལ་ཡང་ཡོངས་སུ་མ་ཤེས་སོ།།  
བདག་གིས་ནི་འདུས་པའང་མ་སྤངས། བདག་གིས་ནི་འགོག་པའང་མངོན་དུ་མ་བགྱིས། བདག་གིས་ནི་ལམ་ཡང་མ་བསྒོམ། རྒྱལ་པོ་ཆེན་པོ་བདག་གིས་ནི་དེ་བཞིན་གཤེགས་  
པ་མ་མཐོང། ཆོས་མ་ཐོས། དགེ་འདུན་གྱི་རྗེས་སུ་མ་ཞུགས་སོ་།རྒྱལ་པོ་ཆེན་པོ། བདག་གིས་ནི་ཉོན་མོངས་པ་མ་སྤངས་སོ། །རྒྱལ་པོ་ཆེན་པོ། བདག་གིས་ཡེ་ཤེས་མངོན་  
དུ་མ་བགྱིས་སོ། །རྒྱལ་པོ་ཆེན་པོ། བདག་ནི་མིག་རྣམ་པར་དག་པ་མ་ལགས་སོ། །བདག་ནི་ཡེ་ཤེས་ཀྱི་བྱ་བ་ཅུང་ཟད་ཀྱང་མི་བྱེད་དེ་བདག་ལ་སྦྱིན་པ་བྱིན་པས་འབྲས་བུ་ཆེན་  
  
  
འབྲས་བུ་ཆུང་དུར་ཡང་མི་འགྱུར་རོ་།བདག་ནི་འཁོར་བའི་ཆོས་ཅན་ཡང་མ་ལགས། མྱ་ངན་ལས་འདའ་བའི་ཆོས་ཅན་ཡང་མ་ལགས་སོ། །བདག་ལ་སྦྱིན་པ་  
བྱིན་པས་དག་པར་ཡང་མི་འགྱུར་རོ། །རྒྱལ་པོ་ཆེན་པོ། ཁྱོད་གལ་ཏེ་དེ་འདྲ་བའི་ཆོས་དང་ལྡན་པར་གྱུར་ན། བདག་ཁྱོད་ལས་རས་ཟུང་གཅིག་པོ་ལེན་ཏོ་ཞེས་དེ་སྐད་སྨྲས་ནས། གོས་  
དེ་ལུས་ལ་ཕུལ་མ་ཐག་ཏུ་དེའང་མེད་དེ་སླར་མི་སྣང་བར་གྱུར་ཏོ། །རྒྱལ་པོ་ཆེན་པོ། གང་གི་ལུས་སྣང་བ་དེ་ལ་རས་ཟུང་གཅིག་པོ་དེ་ཕུལ་ཅིག་ཅེས་དེ་སྐད་ཀྱི་སྒྲའང་ཐོས་པར་གྱུར་ཏོ།།  
དེ་ལྟ་སྟེ། དགེ་སློང་ལྔ་བརྒྱ་པོ་དེ་དག་ཀྱང་མེད་དེ་མི་སྣང་བར་གྱུར་ཏོ། །རྒྱལ་པོ་ཆེན་པོ། གང་གི་ལུས་སྣང་བ་དེ་ལ་རས་ཟུང་གཅིག་པོ་དེ་ཕུལ་ཅིག་ཅེས་དེ་སྐད་ཀྱི་སྒྲའང་ཐོས་པར་  
གྱུར་ནས། དེ་འདི་སྙམ་དུ་སེམས་ཏེ། གང་བདག་གིས་རས་ཟུང་གཅིག་པོ་འདི་བཙུན་མོ་དམ་པ་ལ་སྦྱིན་ནོ་སྙམ་སྟེ་དེ་སོང་བ་དང། དེའང་མ་མཐོང་ནས་དེ་འདི་སྙམ་དུ་སེམས་ཏེ་  
བདག་གིས་བུད་མེད་གཞན་དག་ལ་སྦྱིན་ནོ་སྙམ་པ་དང། དེས་བུད་མེད་ཀྱི་གཡོག་ཐམས་ཅད་མ་མཐོང་བར་གྱུར་ཏེ། དེ་ལ་འདི་འདྲ་བའི་ཏིང་ངེ་འཛིན་མངོན་དུ་གྱུར་ནས་དེ་ལྟར་  
དེ་མིག་གིས་ཀྱང་གཟུགས་ཅུང་ཟད་ཀྱང་མ་མཐོང་ཞིང་སྣང་བ་མེད་དེ། སྐྱེས་པ་མི་མཐོང། བུད་མེད་མི་མཐོང། ཁྱེའུ་མི་མཐོང་བུ་མོ་མི་མཐོང། རྩིག་པ་  
  
  
༄༅། །མི་མཐོང། ཤིང་མི་མཐོང་སྟེ། གཞན་དུ་ན་བདག་གི་ལུས་ཀྱི་འདུ་ཤེས་འབའ་ཞིག་འཇུག་གོ་རྒྱལ་པོ་ཆེན་པོ། གང་གི་ལུས་མཐོང་བ་དེ་  
ལ་རས་ཟུང་གཅིག་པོ་ཕུལ་ཅིག་ཅེས་དེ་སྐད་ཀྱི་སྒྲའང་ཐོས་པར་གྱུར་ནས་དེ་འདི་སྙམ་དུ་སེམས་ཏེ། བདག་རང་ཉིད་བགོའོ་སྙམ་པ་དང། དེ་ནས་བདག་གི་ལུས་ཀྱང་མ་མཐོང་  
སྟེ༑ དེ་གཟུགས་ཀྱི་འདུ་ཤེས་ཐམས་ཅད་དང་བྲལ་ནས། རྒྱལ་པོ་ཆེན་པོ། ཇི་ལྟར་རགས་པའང་རུང། ཕྲ་མོའང་རུང་གཟུགས་ཅུང་ཟད་ཀྱང་མ་མཐོང་བ་དེ་བཞིན་དུ་ཁྱོད་ཀྱི་  
འགྱོད་པ་ལ་ལྟོས་ཤིག་ཁྱོད་ཀྱི་འགྱོད་པ་ཇི་ལྟར་མཐོང་བ་དེ་བཞིན་དུ་ཆོས་ཐམས་ཅད་ལ་ལྟོས་ཤིག་གང་གིས་མཐོང་བ་དེ་ལའང་དེ་བཞིན་དུ་ལྟོས་ཤིག་ཇི་ལྟར་གང་མཐོང་  
བ་དང། གང་གིས་མཐོང་བ་དེ་མི་མཐོང་བ་དང། རྣམ་པར་མི་མཐོང་བ་དེ་ལྟར་ལྟོས་ཤིག་རྒྱལ་པོ་ཆེན་པོ། དེ་ནི་ཆོས་ཐམས་ཅད་ལ་ཡང་དག་པར་མཐོང་བ་སྟེ། རྒྱལ་པོ་ཆེན་པོ། མ་  
མཐོང་བ་ནི་ཡང་དག་པར་མཐོང་བའོ།། །།བམ་པོ་ལྔ་པ་སྟེ་ཐ་མ། དེ་ནས་རྒྱལ་པོ་མ་སྐྱེས་དགྲ་འདུ་ཤེས་དང། སེམས་པའི་རྣམ་པར་རྟོག་པ་ཐམས་ཅད་དང་བྲལ་ནས་ཏིང་  
ངེ་འཛིན་དེ་ལས་ལངས་མ་ཐག་ཏུ་འཁོར་དེ་དང། བདག་གི་ལུས་དང། བདག་གི་ཁང་པ་དང། བདག་གི་གཡོག་སྔ་མཁོ་བཞིན་དུ་མཐོང་ནས་འཇམ་དཔལ་གཞོན་ནུར་གྱུར་པ་ལ་  
  
  
།འཇམ་དཔལ། བདག་གིས་འཁོར་འདི་སྔར་མ་མཐོང་ན་གར་མཆིས་པར་གྱུར། འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ཁྱོད་ཀྱི་འགྱོད་པ་དེ་གང་ན་བར་གྱུར་  
པ་འཁོར་འྡིའང་དེར་སོང་བར་གྱུར་ཏོ། །ཡང་རྒྱལ་པོ་ཆེན་པོ་འཁོར་འདི་དག་མཐོང་ངམ། གསོལ་པ། འཇམ་དཔལ། མཐོང་ངོ། །སྨྲས་པ། ཇི་ལྟར་མཐོང། གསོལ་པ། འགྱོད་པ་  
དེ་ཇི་ལྟར་མཐོང་བ་དེ་བཞིན་དུ་འཁོར་འདི་མཐོང་ངོ། །སྨྲས་པ་རྒྱལ་པོ་ཆེན་པོ། འགྱོད་པ་དེ་ཇི་ལྟར་མཐོང། གསོལ་པ། ཇི་ལྟར་འཁོར་འདི་སྔར་མིག་གིས་མ་མཐོང་བ་དེ་བཞིན་  
དུ་འགྱོད་པ་དེ་ནང་དུའང་མ་མཐོང། ཕྱི་རོལ་ཏུའང་མ་མཐོང་གཉིས་ཀ་མ་གཏོགས་པར་ཡང་མ་མཐོང་ངོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། དེ་བཞིན་གཤེགས་  
པས་མཚམས་མེད་པ་བྱེད་པ་ནི་དེ་མ་ཐག་ཏུ་སེམས་ཅན་དམྱལ་བར་འགྲོ་ཞེས་གསུངས་ན། ཅི་རྒྱལ་པོ་ཆེན་པོ། ཁྱོད་སེམས་ཅན་དམྱལ་བར་འྒྲོའམ། དེ་སྐད་སྨྲས་པ་དང། འཇམ་  
དཔལ་གཞོན་ནུར་གྱུར་པ་ལ་རྒྱལ་པོ་མ་སྐྱེས་དགྲས་འདི་སྐད་ཅེས་གསོལ་ཏེ། འཇམ་དཔལ། ཇི་དེ་བཞིན་གཤེགས་པས་འདི་ནི་ངན་སོང་དུ་འགྲོ་བའོ། །འདི་ནི་མཐོ་རིས་སུ་  
འགྲོ་བའོ། །འདི་ནི་མྱ་ངན་ལས་འདའ་བར་འགྲོ་བའོ་ཞེས་ཆོས་གང་ཡང་མངོན་པར་རྫོགས་པར་སངས་རྒྱས་སམ། སྨྲས་པ། རྒྱལ་པོ་ཆེན་པོ། དེ་མ་ཡིན་ནོ། །གསོལ་པ། འཇམ་  
  
  
༄༅། །དཔལ། ཆོས་ཐམས་ཅད་ལ་དེ་བཞིན་དུ་མངོན་པར་རྫོགས་པར་སངས་རྒྱས་མ་རྒྱས་ན་ཆོས་གང་སེམས་ཅན་དམྱལ་བར་མཆི་བའམ། ལྷར་མཆི་  
བའམ། མྱ་ངན་ལས་འདའ་བར་འགྱུར་བའི་ཆོས་དེ་བདག་གིས་མ་མཐོང་སྟེ། འཇམ་དཔལ། ཆོས་ཐམས་ཅད་སྟོང་པ་ཉིད་དུ་མཆི་བ་ལས་ཀྱང་མ་འདས་ལ་སྟོང་པ་ཉིད་ནི་  
ངན་སོང་དུ་མཆི་བའང་མ་ལགས། མཐོ་རིས་སུ་མཆི་བའང་མ་ལགས། མྱ་ངན་ལས་འདའ་བར་མཆི་བའང་མ་ལགས་སོ། །འཇམ་དཔལ་ཆོས་ཀྱི་དབྱིངས་ནི་མ་འདྲེས་པའོ།།  
ཆོས་ཐམས་ཅད་ཀྱང་ཆོས་ཀྱི་དབྱིངས་ཀྱི་རང་བཞིན་ཅན་ཏེ། ཆོས་ཀྱི་དབྱིངས་ནི་ངན་སོང་དུའང་མི་མཆི། མཐོ་རིས་སུའང་མི་མཆི་མྱ་ངན་ལས་འདའ་བར་ཡང་མི་མཆིའོ། །  
འཇམ་དཔལ། མཚམས་མེད་པ་ཞེས་བགྱི་བ་ནི་ཆོས་ཀྱི་དབྱིངས་སུ་མཚམས་མ་མཆིས་པའི་ཚིག་བླ་དྭགས་སོ། །འཇམ་དཔལ། མཚམས་མ་མཆིས་པ་ནི་ཆོས་ཀྱི་  
དབྱིངས་ཀྱི་རང་བཞིན་ཅན་ཏེ། མཚམས་མ་མཆིས་པ་གང་གི་རང་བཞིན་པ། ཆོས་ཐམས་ཅད་ཀྱང་དེའི་རང་བཞིན་ནོ། །འཇམ་དཔལ། དེ་བས་ན་ཆོས་ཐམས་ཅད་ནི་འགྲོ་བ་  
མ་མཆིས་པ་སྟེ། དེའི་སླད་དུ་བདག་ནི་ངན་སོང་དུའང་མི་མཆི་མཐོ་རིས་སུའང་མི་མཆི། མྱ་ངན་ལས་འདའ་བར་ཡང་མི་མཆིའོ་།འཇམ་དཔལ་གྱིས་སྨྲས་པ། རྒྱལ་པོ་ཆེན་  
  
  
ཁྱོད་དེ་སྐད་སྨྲ་ན། སྟོན་པའི་བཀའ་དང་འགལ་བར་བྱེད་དམ། གསོལ་པ། འཇམ་དཔལ། བདག་ནི་སྟོན་པའི་བཀའ་དང་འགལ་བར་མི་བགྱིད་དོ། །དེ་ཅིའི་སླད་དུ་ཞེ་ན། བཅོམ་  
ལྡན་འདས་ཀྱིས་བདག་མེད་པའི་མཐའ་ནི་ཡང་དག་པའི་མཐར་གསུངས་ཏེ། གང་བདག་མེད་པའི་མཐའ་དེ་ལ་ནི་སེམས་ཅན་གང་ཡང་མ་མཆིས་སོ། །སེམས་ཅན་མ་མཆིས་  
ན་གང་དེ་ན་མངོན་པར་འདུ་བྱེད་པ་གང་ཡང་མ་མཆིས་སོ། །གང་ཚོར་བར་བགྱིད་པ་གང་ཡང་མ་མཆིས་སོ། །སྨྲས་པ། རྒྱལ་པོ་ཆེན་པོ། འགྱོད་པ་དེ་བསལ་ཏམ། གསོལ་  
པ༑ ཆོས་ཐམས་ཅད་རབ་ཏུ་བསལ་བའི་སླད་དུའོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ཁྱོད་ཐེ་ཚོམ་སྤངས་སམ། གསོལ་པ་ཆོས་ཐམས་ཅད་ཤིན་ཏུ་སྤངས་  
པའི་སླད་དུའོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ཁྱོད་ལ་འཁོར་འདི་དག་མཚམས་མེད་པ་བྱེད་པར་རམ། འོན་ཏེ་མ་ཡིན་པར་རམ། ཇི་ལྟར་འཛིན་པར་འགྱུར་  
གསོལ་པ། འཇམ་དཔལ། མཚམས་མ་མཆིས་པ་གང་གིས་མི་བསྐྱོད་པའི་རྣམ་པར་གྲོལ་བ་རྟོགས་པར་གྱུར་པའི་མཚམས་མ་མཆིས་པ་དེ་ལ་བདག་གནས་པར་འཛིན་  
པར་འགྱུར་རོ། །མཚམས་མ་མཆིས་པ་གང་གིས་བྱང་ཆུབ་སེམས་དཔའ་བཟོད་པ་ཐོབ་པར་བགྱིད་པའི་མཚམས་མ་མཆིས་པ་དེ་ལ་བདག་གནས་པར་འཛིན་པར་འགྱུར་རོ། །  
  
  
༄༅། །འཇམ་དཔལ། མཚམས་མ་མཆིས་པ་ཞེས་བགྱི་བ་ནི་གང་ན་མཐའ་ཡང་མ་མཆིས། དབུས་ཀྱང་མ་མཆིས་པ་སྟེ། གང་ན་མཐའ་ཡང་མ་  
མཆིས། དབུས་ཀྱང་མ་མཆིས་པ་དེ་ལ་བདག་གནས་པར་འཛིན་པར་འགྱུར་རོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཡེ་ཤེས་དཔལ་གྱི་རྒྱལ་མཚན་  
གྱིས་སྨྲས་པ། ཀྱེ་མའོ། །རྒྱལ་པོ་ཆེན་པོ་འདིས་ནི་ཤེས་རབ་དང་ཡེ་ཤེས་ཀྱི་ལམ་སྦྱངས་སོ། །དེ་བས་ན་འདི་འདྲ་བའི་བཟོད་པ་ཐོབ་པར་གྱུར་ཏོ། །རྒྱལ་པོས་གསོལ་པ་  
རིགས་ཀྱི་བུ། ཆོས་ཐམས་ཅད་ནི་ཤིན་ཏུ་རྣམ་པར་དག་པ། ཤིན་ཏུ་མ་འདྲེས་པ། ཤིན་ཏུ་ཉོན་མ་མོངས་པ་སྟེ། དེ་དག་ནི་ཀུན་ནས་ཉོན་མོངས་པར་བགྱི་མི་ནུས་སོ། །ཀུན་ནས་  
ཉོན་མོངས་པའི་ལས་ནི་ལམ་ལགས་ཏེ། ལམ་དེའང་འཁོར་བར་ཡང་མི་མཆི༑ མྱ་ངན་ལས་འདའ་བར་ཡང་མི་མཆི། ལམ་དེ་ནི་གང་དུའང་མི་འདྲེན་ཏེ། ལམ་དེ་ནི་མི་  
འདྲེན་པའོ། །བསྟན་པ་འདི་བསྟན་པའི་ཚེ་རྒྱལ་པོ་མ་སྐྱེས་དགྲས་མཐུན་པའི་ཆོས་ལ་བཟོད་པ་ཐོབ་པར་གྱུར་ཏོ། །བུད་མེད་སུམ་ཁྲི་ཉིས་སྟོང་གིས་ནི་འཇམ་དཔལ་གཞོན་  
ནུར་གྱུར་པའི་རྫུ་འཕྲུལ་མངོན་པར་འཕྲུལ་པ་མཐོང་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ་།ནང་གི་སྐྱེ་བོ་སྲོག་ཆགས་ལྔ་བརྒྱ་ནི་ཆོས་ལ་  
  
  
རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ནས་ཀྱང་ཆོས་ཉན་པར་འདོད་པ་སྲོག་ཆགས་སྟོང་ཕྲག་མང་པོ་དག་བྱུང་སྟེ། རྒྱལ་པོ་མ་སྐྱེས་དགྲའི་ཁབ་ཀྱི་སྒོ་ན་  
འཇམ་དཔལ་གཞོན་ནུར་གྱུར་པ་ལ་མཆོད་པ་བྱེད་པའི་ལས་བྱང་བའི་ཕྱིར་འདུག་པར་གྱུར་ཏོ། །དེ་ནས་དེའི་ཚེ་འཇམ་དཔལ་གཞོན་ནུར་གྱུར་པས་རྐང་པའི་མཐེ་བོས་ས་ཆེན་པོ་  
འདི་ལ་བསྣུན་ནོ། །བསྣུན་མ་ཐག་ཏུ་ཡང་ས་ཆེན་པོ་འདི་ཐམས་ཅད་རྒྱུ་བཻ་ཌཱུརྱ་ལས་བྱས་པར་གྱུར་ཏོ། །དེ་ནས་རྒྱལ་པོའི་ཁབ་ཀྱི་སྐྱེས་པ་དང། བུད་མེད་དང། ཁྱེའུ་དང། བུ་མོ་ཐམས་  
ཅད་ཀྱིས་འཇམ་དཔལ་གཞོན་ནུར་གྱུར་པ་དང། བྱང་ཆུབ་སེམས་དཔའ་དེ་དག་དང། ཉན་ཐོས་ཆེན་པོ་དེ་དག་མཐོང་བ་ནི། འདི་ལྟ་སྟེ་དཔེར་ན། མེ་ལོང་ཤིན་ཏུ་གསལ་བའི་ནང་  
དུ་བཞིན་མཐོང་བ་དེ་བཞིན་དུ་དེ་དག་གིས་འཇམ་དཔལ་གཞོན་ནུར་གྱུར་པ་འཁོར་དང་བཅས་པ་མཐོང་ངོ། །དེ་ནས་འཇམ་དཔལ་གཞོན་ནུར་གྱུར་པས་ཅི་ནས་ཀྱང་སྲོག་ཆགས་  
བརྒྱད་ཁྲི་བཞི་སྟོང་གིས་ཆོས་ལ་ཆོས་ཀྱི་མིག་རྣམ་པར་དག་པ་དང། སྲོག་ཆགས་ལྔ་བརྒྱས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་འགྱུར་བ་དེ་  
ལྟ་དེ་ལྟར་ཆོས་བཤད་དོ། །དེ་ནས་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ། དགེ་སློང་གི་དགེ་འདུན་དང། འཁོར་དང་བཅས་ཏེ་རྒྱལ་པོ་མ་སྐྱེས་དགྲའི་ཁབ་ནས་  
  
  
༄༅། །བྱུང་ངོ། །རྒྱལ་པོ་མ་སྐྱེས་དྒྲའང་འཁོར་དང་བཅས་ཏེ་འཇམ་དཔལ་གཞོན་ནུར་གྱུར་པའི་ཕྱི་བཞིན་དུ་འབྲངས་པ་ལས་འཇམ་དཔལ་གཞོན་  
ནུར་གྱུར་པ་ལམ་དུ་ཞུགས་པས་ཕྱོགས་གཞན་ཞིག་ན་མི་ཞིག་གིས་མའི་སྲོག་བཅད་ནས་དེ་ཤིང་ཞིག་གི་དྲུང་ན་དུ་ཞིང་མྱ་ངན་བྱེད་ལ། བདག་གིས་སྡིག་པའི་ལས་བྱས་ཀྱི་  
བདག་ནི་ངེས་པར་སེམས་ཅན་དམྱལ་བར་འགྲོའོ་ཞེས་ཟེར་ཞིང་འདུག་པ་མཐོང་སྟེ། མི་དེའང་འཇམ་དཔལ་གཞོན་ནུར་གྱུར་པས་འདུལ་བར་གྱུར་པ་ཞིག་གོ་དེ་ནས་འཇམ་  
དཔལ་གཞོན་ནུར་གྱུར་པས་སྐྱེས་བུ་དེ་གདུལ་བའི་ཕྱིར་སྐྱེས་བུ་གཞན་ཞིག་མངོན་པར་སྤྲུལ་ཏོ། །སྐྱེས་བུ་དེའི་ཕ་མའང་མངོན་པར་སྤྲུལ་ཏོ། །དེ་ནས་སྐྱེས་བུ་སྤྲུལ་པ་དེ་ཕ་  
མ་དང་འགྲོགས་ཏེ། སྐྱེས་བུ་མ་གསོད་པ་དེ་ག་ལ་བ་དེར་སོང་ནས་ཧ་ཅང་ཡང་རྒྱང་མི་རིང་བ་ཞིག་ནས། ཅི་ནས་ཀྱང་སྐྱེས་བུ་ཡང་དག་པ་དེས་མཐོང་བར་འགྱུར་པ་དེ་ལྟར་  
རྩོད་པར་གྱུར་ཏེ། བུས་སྨྲས་པ། ལམ་ནི་འདི་ཡིན་ནོ། །ཕ་དང་མས་སྨྲས་པ། བུ། ལམ་འདི་མ་ཡིན་ནོ་ཞེས་དེ་དག་འཐབ་པར་གྱུར་པ་ལས་སྐྱེས་བུ་སྤྲུལ་པ་དེས་ཕ་དང་  
མའི་སྲོག་བཅད་པར་གྱུར་པ་དང། སྐྱེས་བུ་ཡང་དག་པས་སྐྱེས་བུ་དེའི་ཕ་དང་མའི་སྲོག་བཅད་པ་མཐོང་ངོ། །དེ་ནས་སྤྲུལ་པའི་སྐྱེས་བུ་དེས་ཕ་མའི་སྲོག་བཅད་ནས་སྐྱེས་བུ་ཡང་  
  
  
དུ་ཞིང་མཆིམས་བྲངས་ནས། བདག་གིས་སྡིག་པའི་ལས་བྱས་ཏེ། བདག་གིས་ཕ་དང། མའི་སྲོག་བཅད་པས་བདག་ནི་ངེས་པར་སེམས་ཅན་  
དམྱལ་བར་མཆིའོ་ཞེས་དེ་སྐད་སྨྲས་པ་དང། སྐྱེས་བུ་ཡང་དག་པས་དེ་ཐོས་ནས་འདི་སྙམ་དུ་གྱུར་ཏོ། །བདག་གིས་ནི་མ་འབའ་ཞིག་གི་སོག་བཅད་དུ་ཟད་ཀྱི། སྐྱེས་བུ་འདིས་  
ནི་ཕ་མ་གཉིས་ཀའི་སྲོག་བཅད་པས་སྐྱེས་བུ་འདིས་སྡིག་པའི་ལས་ཆེར་བྱས་ཀྱི། འདི་གར་འགྲོ་བ་བདག་ཀྱང་དེར་འགྲོ་བར་འགྱུར་རོ་སྙམ་པ་དང། སྤྲུལ་པའི་སྐྱེས་བུ་དེ་དུ་  
ཞིང། ཀྱེ་སྐྱེས་བུ། བདག་ནི་བཅོམ་ལྡན་འདས་ཤཱཀྱ་ཐུབ་པའི་དྲུང་དུ་མཆིའོ། །དེ་ཅིའི་ཕྱིར་ཞེ་ན། བཅོམ་ལྡན་འདས་དེ་ནི་སེམས་ཅན་མགོན་མེད་པ་རྣམས་ཀྱི་མགོན་  
སེམས་ཅན་འཇིགས་པ་རྣམས་ལ་མི་འཇིགས་པ་སྦྱིན་པར་མཛད་པ་ཡིན་གྱི། བཅོམ་ལྡན་འདས་དེ་ཅི་གསུང་བ་བཞིན་དུ་ནན་ཏན་བྱའོ་ཞེས་དེ་སྐད་སྨྲས་ཏེ། དེ་ནས་སྤྲུལ་  
པའི་སྐྱེས་བུ་དེ་སོང་བ་དང། སྐྱེས་བུ་ཡང་དག་པ་དེའང་སྐྱེས་བུ་འདི་གར་འགྲོ་བར་བདག་ཀྱང་དེར་འགྲོ་བར་འགྱུར་གྱི། བདག་ཀྱང་དེར་འགྲོའོ་ཞེས་དེའི་ཕྱི་བཞིན་དུ་འབྲངས་  
སོ༑ ༑དེ་ནས་སྤྲུལ་པའི་སྐྱེས་བུ་དེས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ་དང། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས་བཅོམ་ལྡན་འདས་  
  
  
༄༅། །ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གིས་ཕ་མའི་སྲོག་བཅད་ན་བཅོམ་ལྡན་འདས་བདག་ལ་སྐྱབས་མཛད་པར་གསོལ་  
བདག་གིས་དེ་ཇི་ལྟར་བགྱི། དེ་ནས་བཅོམ་ལྡན་འདས་ཀྱིས་སྤྲུལ་པའི་སྐྱེས་བུ་དེ་ལ་ལེགས་སོ་ཞེས་བྱ་བ་བྱིན་ནས། ལེགས་སོ། །ལེགས་སོ་།ཀྱེ་སྐྱེས་བུ་  
ཁྱོད་ནི་བདེན་པར་སྨྲ། ཡང་དག་པར་སྨྲ། ཇི་ལྟར་བྱས་པ་དེ་བཞིན་དུ་སྨྲའོ། །གང་ཁྱོད་ནི་དེ་བཞིན་གཤེགས་པའི་སྤྱན་སྔར་བདེན་པའི་ཚིག་སྨྲས་ཏེ་མི་སླུ་བ་ཡིན་མོད་ཀྱི་  
སྐྱེས་བུ་ཁྱོད་སེམས་ཀྱི་རྒྱུད་ལ་རྟོགས་ཤིག་ཁྱོད་ཀྱིས་འདས་པས་སམ། མ་འོངས་པས་སམ། ད་ལྟར་གྱིས་སམ། སེམས་གང་གིས་ཕ་མའི་སྲོག་བཅད། འདས་  
པའི་སེམས་ནི་ཟད་པ་དང་བྲལ་བ། །འགགས་པ་གཞན་དུ་གྱུར་པ་སྟེ་ཡུལ་ནའང་མི་གནས། ཕྱོགས་ནའང་མི་གནས་པས་དེ་ནི་གདགས་སུ་མི་ནུས་སོ། །མ་འོངས་པ་ནི་  
མ་ཕྱིན་པ་སྟེ། དེ་ནི་མ་སྐྱེས་པ། མ་བྱུང་བ། ཡང་དག་པར་མ་བྱུང་བ། མ་གྱུར་པ། རྣམ་པར་མ་གྱུར་པ། མཚན་མ་མེད་པ། མ་བྱུང་བ་སྟེ། དེའང་གདགས་སུ་མི་ནུས་  
སོ༑ ༑ད་ལྟར་གྱི་སེམས་ནི་གནས་པ་མེད་པ་སྟེ། སྐྱེས་ནས་ཞིག་ཅིང་དེངས་བར་འགྱུར་བ་ཕུང་པོར་མ་གྱུར་པ། བསགས་པར་མ་གྱུར་པའོ་།དེ་ལ་ནི་འགྲོ་བ་དང། འོང་བར་  
  
  
།ཀྱེ་སྐྱེས་བུ། སེམས་ནི་ནང་གི་ལུས་ལའང་མི་འཇུག་ཕྱི་རོལ་གྱི་ཡུལ་དུའང་མི་རྒྱུ། གཉིས་ཀ་མེད་པར་ཡང་མི་དམིགས་སོ། །ཀྱེ་སྐྱེས་བུ། སེམས་  
ནི་སྔོན་པོ་མ་ཡིན། སེར་པོ་མ་ཡིན། དམར་པོ་མ་ཡིན། དཀར་པོ་མ་ཡིན། ཇ་ཧོང་མ་ཡིན། ཤེལ་གྱི་ཁ་དོག་མ་ཡིན་ནོ། །ཀྱེ་སྐྱེས་བུ་སེམས་ནི་གཟུགས་མེད། བསྟན་དུ་མེད་  
གཟུང་དུ་མེད། ཐོགས་པ་མེད། སྒྱུ་མ་ལྟ་བུ། དཔེ་མེད་པ་སྟེ་དེའང་གདགས་སུ་མི་ནུས་སོ། །ཀྱེ་སྐྱེས་བུ། སེམས་ནི་འདོད་མི་ཆགས་ཞེ་མི་སྡང། གཏི་མི་མུག་གོ་ཀྱེ་སྐྱེས་བུ། སེམས་ནི་  
མངོན་པར་འདུ་མི་བྱེད། བྱེད་པ་མེད། ཚོར་བ་མེད། སེམས་པ་མེད་མྱོང་བར་བྱེད་པ་མེད་དོ། །ཀྱེ་སྐྱེས་བུ། སེམས་ནི་རང་བཞིན་གྱིས་དྭང་བ་ཡིན་ཏེ། དེ་ནི་ཀུན་ནས་ཉོན་མོངས་པར་མི་  
འགྱུར། རྣམ་པར་དག་པར་མི་འགྱུར། །ཀྱེ་སྐྱེས་བུ། སེམས་ནི་ཚེ་འདི་ལའང་མེད། ཚེ་རབས་གཞན་ནའང་མེད། གཉིས་ཀ་མེད་པར་ཡང་མེད་དེ། དེ་ནའང་མེད། གཞན་  
ནའང་མེད་པ། ནམ་མཁའ་དང་མཚུངས་པ། མི་མཉམ་པ་དང་མཉམ་པ། མི་འདྲ་བ། རྣམ་པར་རིག་པར་མི་འགྱུར་བ་སྟེ། དེ་ལ་མཁས་པས་མངོན་པར་ཆགས་པར་མི་བྱའོ།།  
བདག་གིར་མི་བྱའོ། །རྟེན་པར་མི་བྱའོ། །གནས་པར་མི་བྱའོ། །བདག་ཏུ་བསམ་པར་མི་བྱའོ། །བདག་གིར་བསམ་པར་མི་བྱའོ། །ཀྱེ་སྐྱེས་བུ་དག་ཆོས་ཐམས་ཅད་ནི་རང་བཞིན་  
  
  
༄༅། །གྱིས་ནུས་པ་མེད་པས་གཡོ་བ་མེད་པའོ། །ཀྱེ་སྐྱེས་བུ་དག་།ང་ནི་དེ་ལྟར་མོས་པ་ལ་ཀུན་ནས་ཉོན་མོངས་པའམ། རྣམ་པར་བྱང་བའམ། ངན་སོང་དུ་  
འགྲོ་བའམ། མཐོ་རིས་སུ་འགྲོ་བར་མི་སྨྲའོ། །དེ་ཅིའི་ཕྱིར་ཞེ་ན། གང་སེམས་ཀྱི་ཆོས་ཉིད་དེ་ནི་ཀུན་ནས་ཉོན་མོངས་པར་མི་འགྱུར། རྣམ་པར་དག་པར་མི་འགྱུར། གང་  
དུའང་འགྲོ་བར་མི་འགྱུར། འོང་བར་མི་འགྱུར། འདུག་པར་མི་འགྱུར་རོ། །དེ་ནས་བཅོམ་ལྡན་འདས་ལ་སྐྱེས་བུ་སྤྲུལ་པ་དེས་འདི་སྐད་ཅེས་གསོལ་ཏོ། །བཅོམ་ལྡན་འདས་  
དེ་བཞིན་གཤེགས་པས་ཆོས་ཀྱི་དབྱིངས་ཡོངས་སུ་དག་པ། ལམ་མ་མཆིས་པ། རྣམ་པར་སྨིན་པ་མ་མཆིས་པ། མ་སྐྱེས་པ། མ་གྲུབ་པ་མངོན་པར་རྫོགས་པར་  
སངས་རྒྱས་པ་ངོ་མཚར་ཏོ། །བཅོམ་ལྡན་འདས། བདག་རབ་ཏུ་འབྱུང་བར་འཚལ་ན། བདེ་བར་གཤེགས་པ་རབ་ཏུ་དབྱུང་བར་གསོལ། དགེ་སློང་ཚུར་ཤོག་ཚངས་པར་  
སྤྱད་པ་སྤྱོད་ཅིག་ཅེས་བཅོམ་ལྡན་འདས་ཀྱིས་དེ་ལ་འདི་སྐད་གསུངས་པ་དང། དེའི་མོད་ལ་དེ་རབ་ཏུ་བྱུང་བར་སྣང་སྟེ། བཅོམ་ལྡན་འདས། བདག་གིས་མངོན་པར་བགྱི་  
བ་ཐོབ་ཀྱི། མྱ་ངན་ལས་འདའ་བར་འཚལ་ལོ་ཞེས་དེ་སྐད་ཀྱང་སྨྲས་སོ། །དེ་ལྟ་སྟེ། དགེ་སློང་དེ་སངས་རྒྱས་ཀྱི་མཐུས་སྟེང་གི་བར་སྣང་ལ་ཤིང་ཏ་ལ་གང་ཙམ་དུ་འཕགས་  
  
  
བདག་གི་མེའི་ཁམས་ཀྱིས་ལུས་བསྲེགས་པ་དང། སྐྱེས་བུ་ཡང་དག་པ་དེས་ཆོས་བསྟན་པ་འདི་དག་ཐོས་སོ། །འོས་[?]ནས་[?]ཀྱང་འདི་སྙམ་དུ་གྱུར་ཏེ། སྐྱེས་བུ་དེས་ནི་ཕ་  
དང༑ མ་གཉིས་ཀའི་སྲོག་བཅད་ཀྱང་དེ་ཡོངས་སུ་མྱ་ངན་ལས་འདས་ན་བདག་གིས་ནི་མ་འབའ་ཞིག་གི་སྲོག་བཅད་དུ་ཟད་པས་ཅིའི་ཕྱིར་བདག་ཡོངས་སུ་མྱ་ངན་ལས་མི་འདའ་  
སྙམ་ནས། དེ་དེའི་ཚེ་བཅོམ་ལྡན་འདས་ཀྱི་དྲུང་དུ་སོང་སྟེ། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་  
ལྡན་འདས། བདག་གིས་ཀྱང་མའི་སྲོག་བཀུམ་མོ། །དེ་ནས་བཅོམ་ལྡན་འདས་ཀྱིས་སྐྱེས་བུ་དེ་ལ་ལེགས་སོ་ཞེས་བྱ་བ་བྱིན་ཏེ། ལེགས་སོ་།ལེགས་སོ། །སྐྱེས་བུ་ཁྱོད་ཀྱིས་དེ་  
བཞིན་གཤེགས་པ་མ་བསླུས་མོད་ཀྱི། ཀྱེ་སྐྱེས་བུ་ཁྱོད་སེམས་གང་གིས་མའི་སྲོག་བཅད་པ་སེམས་ཀྱི་རྒྱུད་ལ་རྟོགས་ཤིག་ཅེས་རྒྱ་ཆེར་བཀའ་སྩལ་ཏེ། ཞིབ་ཏུ་སྤྲུལ་པའི་སྐྱེས་  
བུ་ཇི་ལྟ་བ་དེ་བཞིན་དུ་བྱའོ། །དེ་ནས་དེའི་ཚེ་སྐྱེས་བུ་དེའི་བ་སྤུའི་ཁུང་བུ་ཐམས་ཅད་ནས་སེམས་ཅན་དམྱལ་བའི་མེ་བྱུང་བར་གྱུར་ཏེ། དེ་ཚིག་ཅིང་མགོན་མེད་པ་དང། བཅོམ་  
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ནི་ཚིག་པར་གྱུར་ན། བདེ་བར་གཤེགས་པ། མགོན་མཛད་དུ་གསོལ། བཅོམ་ལྡན་འདས་ལ་སྐྱབས་  
  
  
༄༅། །སུ་མཆིའོ། །དེ་ནས་བཅོམ་ལྡན་འདས་ཀྱིས་ཕྱག་གསེར་གྱི་ཁ་དོག་ལྟ་བུ་སྐྱེས་བུ་དེའི་སྤྱི་བོར་བཞག་གོ་ཕྱག་བཞག་མ་ཐག་ཏུ་དེ་ནས་དེའི་ཚེ་  
སྐྱེས་བུ་དེའི་ཚོར་བ་དེ་ཐམས་ཅད་རྒྱུན་ཆད་པར་གྱུར་ཏོ། །དེ་ལུས་བག་ཡངས་ཤིང་བདེ་བར་གྱུར་ནས་དེ་བཞིན་གཤེགས་པ་ལ་ཤིན་ཏུ་གུས་པར་གྱུར་ཏེ། བཅོམ་ལྡན་འདས་  
ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ནི་རབ་ཏུ་འབྱུང་བར་འཚལ་ན། བདེ་བར་གཤེགས་པས་རབ་ཏུ་དབྱུང་བར་གསོལ། བཅོམ་ལྡན་འདས་ཀྱིས་དེ་  
ལ་དགེ་སློང་ཚུར་ཤོག་ཚངས་པར་སྤྱད་པ་སྤྱོད་ཅིག་ཅེས་དེ་སྐད་བཀའ་སྩལ་པ་དང། དེའི་ཚེ་དེ་ཉིད་དུ་དེ་མགོ་བྲེགས། ཆོས་གོས་སྦྱར་མ་བགོས། སྐྲ་དང། ཁ་སྤུ་བྲེགས་  
ནས་ཞག་བདུན་ལོན་པ་ཙམ་དུ་གྱུར་ཏེ། དགེ་སློང་བསྙེན་པར་རྫོགས་ནས་ལོ་བརྒྱ་ལོན་པའི་སྤྱོད་ལམ་དུ་གནས་པར་གྱུར་ཏོ། །དེ་བཞིན་གཤེགས་པས་ཚུར་ཤོག་ཅེས་  
གསུངས་ནས། །མགོ་བྲེགས་ལུས་ནི་ཆོས་གོས་སྦྱར་མར་ལྡན། །དེ་མ་ཐག་ཏུ་དབང་པོ་རབ་ཞི་ཞིང། །སངས་རྒྱས་དགོངས་པའི་ཆ་ལུགས་གནས་པར་གྱུར། །དེ་ནས་བཅོམ་  
ལྡན་འདས་ཀྱིས་དགེ་སློང་དེ་ལ་འཕགས་པའི་བདེན་པ་བཞི་དང་ལྡན་པའི་གཏམ་བཤད་པ་དང། དེས་དེ་ཐོས་ནས་ཆོས་ལ་རྡུལ་མེད་ཅིང་དྲི་མ་དང་བྲལ་བའི་ཆོས་ཀྱི་མིག་རྣམ་པར་  
  
  
དེས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ནི་ཡོངས་སུ་མྱ་ངན་ལས་འདའ་  
བར་འཚལ་ལོ། །བདེ་བར་གཤེགས་པ། བདག་ནི་ཡོངས་སུ་མྱ་ངན་ལས་འདའ་བའི་དུས་དང་མན་ལ་བབ་བོ། །བཅོམ་ལྡན་འདས་ཀྱིས་བཀའ་སྩལ་པ། དགེ་སློང་ཁྱོད་ད་དེའི་དུས་ལ་  
བབ་པར་ཤེས་པར་གྱིས་ཤིག་དེས་དེའི་ཚེ་སྟེང་གི་བར་སྣང་ལ་ཤིང་ཏ་ལ་བདུན་ཙམ་ན་འདུག་སྟེ། བདག་མེའི་ཁམས་ཀྱིས་ལུས་བསྲེགས་སོ། །བསྲེགས་པ་དེའི་ཚེ་སོལ་བ་དང་  
ཐལ་བའང་མེད་པར་གྱུར་ནས་ལྷ་བརྒྱ་སྟོང་དག་ཀྱང་དེ་ལ་ཕྱག་འཚལ་བར་གྱུར་ཏོ། །དེ་ནས་ཚེ་དང་ལྡན་པ་ཤཱ་རིའི་བུས་སྐྱེས་བུ་དེའི་གདུལ་བ་མཐོང་ནས་ངོ་མཚར་དུ་གྱུར་ཏེ། བཅོམ་  
ལྡན་འདས་ལ་འདི་སྐད་ཅེས་གསོལ་ཏོ། །དེ་བཞིན་གཤེགས་པའི་ཆོས་འདུལ་བ་ནི་ལེགས་པར་གསུངས་པ་སྟེ། དེ་ལ་ནི་མཚམས་མ་མཆིས་པ་དང་ལྡན་པ་དག་ཀྱང་འདུལ་བར་  
འགྱུར་བ་བཅོམ་ལྡན་འདས། ངོ་མཚར་ཏོ། །བདེ་བར་གཤེགས་པ། ངོ་མཚར་ཏོ། །བཅོམ་ལྡན་འདས། སེམས་ཅན་རྣམས་ཀྱི་དབང་པོ་རྣམ་པ་སྣ་ཚོགས་འཚལ་བ་དེ་ནི་དེ་བཞིན་  
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དང་འཇམ་དཔལ་གཞོན་ནུར་གྱུར་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་གཞན་ཡང་དེ་འདྲ་  
  
  
༄༅། །བའི་གོ་ཆ་དག་བགོས་པ་མ་གཏོགས་པར་གཞན་སུའི་ཡུལ་ལགས། ཉན་ཐོས་དང། རང་སངས་རྒྱས་ཐམས་ཅད་ཀྱི་ནི་ཡུལ་མ་ལགས་སོ། །བཅོམ་  
ལྡན་འདས་ཀྱིས་བཀའ་སྩལ་པ། ཤཱ་རིའི་བུ། དེ་བཞིན་ནོ། །ཇི་སྐད་སྨྲས་པ་དེ་བཞིན་ཏེ། དེ་ནི་སངས་རྒྱས་བཅོམ་ལྡན་འདས་རྣམས་དང། བྱང་ཆུབ་སེམས་དཔའ་སེམས་  
དཔའ་ཆེན་པོ་བཟོད་པ་ལ་གནས་པ་རྣམས་ཀྱི་ཡུལ་ཡིན་ཏེ། ཤཱ་རིའི་བུ། གང་ཟག་གང་ཁྱོད་ཀྱིས་སེམས་ཅན་དམྱལ་བ་པར་ཤེས་ལ་དེ་དག་ལ་ངས་མྱ་ངན་ལས་འདའ་  
བའི་ཆོས་ཅན་དུ་མཐོང་བའང་ཡོད་དོ། །ཤཱ་རིའི་བུ། ཁྱོད་ཀྱིས་གང་ཟག་གང་སྦྱངས་པའི་ཡོན་ཏན་དང། ཆོག་ཤེས་པ་དང། ཚུལ་ཁྲིམས་དང། ཐོས་པ་དང། ཏིང་ངེ་  
འཛིན་ཙམ་དང་ལྡན་ཏེ། དེ་ལ་ཁྱེད་ཀྱིས་མྱ་ངན་ལས་འདའ་བའི་ཆོས་ཅན་དུ་ཤེས་མོད་ཀྱི། དེ་ལ་དེ་བཞིན་གཤེགས་པས་སེམས་ཅན་དམྱལ་བ་པར་གཟིགས་པའང་  
ཡོད་ཀྱི། ཤཱ་རིའི་བུ་ཁྱོད་ནི་སེམས་ཅན་གྱི་སྤྱོད་པ་ལ་བསམ་པ་དང་བྲལ་བར་གྱིས་ཤིག་དེ་ཅིའི་ཕྱིར་ཞེ་ན། ཤཱ་རིའི་བུ། སེམས་ཅན་གྱི་སྤྱོད་པ་ནི་བསམ་གྱིས་མི་ཁྱབ་པའི་  
ཕྱིར་རོ། །ཤཱ་རིའི་བུ། གང་གིས་མ་བསད་ནས་ཆོས་བསྟན་པ་འདི་ལ་གནས་ཏེ་ཡོངས་སུ་མྱ་ངན་ལས་འདས་པར་གྱུར་པའི་སྐྱེས་བུ་དེ་ཁྱོད་ཀྱིས་མཐོང་ངམ། གསོལ་པ་  
  
  
བདག་གིས་མཐོང་ངོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། སྐྱེས་བུ་དེས་ནི་སངས་རྒྱས་ལྔ་བརྒྱ་ལ་དགེ་བའི་རྩ་བ་བསྐྱེད་པར་གྱུར་ཅིང། འདི་  
ལྟ་སྟེ། སེམས་རང་བཞིན་གྱིས་དང་བའི་ཆོས་བཤད་པ་འྡིའང་ཐོས་སོ། །ཤཱ་རིའི་བུ། སྐྱེས་བུ་དེས་ཆོས་བསྟན་པ་འདི་ཐོས་ནས་ཆོས་ཐམས་ཅད་ཡང་དག་པ་ཇི་ལྟ་བ་བཞིན་  
དུ་མཐོང་བའི་ཕྱིར་རྣམ་པར་གྲོལ་བར་གྱུར་ཏོ། །དེ་བས་ན། ཤཱ་རིའི་བུ། རྣམ་གྲངས་འདིས་ཀྱང་འདི་ལྟར་རིག་པར་བྱ་སྟེ། གང་སུ་ཡང་རུང་སྟེ། ད་ལྟར་རམ། ང་མྱ་ངན་ལས་འདས་  
པ་ནའང་ཟབ་མོ་ཆགས་པ་མེད་པ། འགྲོ་བ་མེད་པ་འདི་ལྟ་བུའི་ཆོས་བསྟན་པ་ཉན་ལ་ཐོས་ནས་ཀྱང་མོས་པར་བྱེད་ན་སེམས་ལ་ཀུན་ནས་ཉོན་མོངས་པའམ། སྡིག་པའི་གྲོགས་པོའི་  
དབང་གིས་མི་དགེ་བའི་འདུ་བྱེད་དག་མངོན་པར་བྱེད་ཀྱང། མ་ལུས་པར་རྣམ་པར་གྲོལ་བར་མ་གྱུར་གྱི་བར་དུ་ཆོས་ལ་རྟོགས་པ་དེ་གཏོང་བར་མི་འགྱུར་རོ། །ཤཱ་རིའི་བུ། གང་དག་  
ཆོས་འདི་འདྲ་བ་ལ་མོས་པར་གྱུར་པ་དེ་དག་ནི་འགྲོ་བ་ངན་པར་འགྲོ་བར་ང་མི་སྨྲའོ། །ཤཱ་རིའི་བུ། དེ་བས་ན་གང་གིས་ཆོས་ཀྱི་རྣམ་གྲངས་འདི་ལས་ཆུང་དུ་ན་རྩ་བ་བཞི་པའི་ཚིགས་  
སུ་བཅད་པ་གཅིག་གམ། ཚིག་གཅིག་ལེན་པ་དང། གཞན་ལ་སྟོན་པའི་སེམས་ཅན་དེ་དག་ངེས་པར་ཐམས་ཅད་མཁྱེན་པར་འགྱུར་བར་བལྟ་ན་གང་དག་ཐོས་ནས་ཚུལ་བཞིན་  
  
  
༄༅། །དུ་བྱེད་པ་ལྟ་ཅི་སྨོས། དེ་ནས་འཇམ་དཔལ་གཞོན་ནུར་གྱུར་པ་བྱང་ཆུབ་སེམས་དཔའ་དེ་དག་དང། འོད་སྲུང་ཆེན་པོ་ལ་སོགས་པ་ཉན་ཐོས་དག་དང་  
རྒྱལ་པོ་མ་སྐྱེས་དགྲ་དང། གཞན་ཡང། སྐྱེ་བོའི་ཚོགས་ཆེན་པོ་དང་འགྲོགས་ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ་དང། བཅོམ་ལྡན་འདས་ཀྱི་ཞབས་ལ་མགོ་བོས་  
ཕྱག་བཙལ་ནས་ཕྱོགས་གཅིག་ཏུ་འཁོད་དོ། །དེ་ནས་ཚེ་དང་ལྡན་པ་ཤཱ་རིའི་བུས་རྒྱལ་པོ་མ་སྐྱེས་དགྲ་ལ་འདི་སྐད་ཅེས་སྨྲས་སོ་།རྒྱལ་པོ་ཆེན་པོ། ཁྱོད་ཀྱི་འགྱོད་པ་དེ་བསལ་ཏམ་  
སྨྲས་པ། བཙུན་པ་ཤཱ་རིའི་བུ། བསལ་ཏོ། །ཤཱ་རིའི་བུས་སྨྲས་པ། ཇི་ལྟར་བསལ། སྨྲས་པ། ཅི་ནས་ཀྱང་མི་ལེན་པ་དང། མི་གཏོང་བ་དེ་ལྟར་བསལ་ཏོ། །ཅི་ནས་ཀྱང་སླན་ཆད་  
ཤིན་ཏུ་ཉོན་མོངས་པར་མི་འགྱུར་བ་དང། ཅི་ནས་ཀྱང་ཐོབ་པའང་མེད། འཕྲོགས་པའང་མེད་པ་དེ་ལྟར་བསལ་ཏོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤཱ་རིའི་བུས་  
འདི་སྐད་ཅེས་གསོལ་ཏོ། །བཅོམ་ལྡན་འདས། རྒྱལ་པོ་མ་སྐྱེས་དགྲའི་ལས་ཀྱི་ལྷག་མ་ཅི་ཙམ་ཞིག་ནི་ལུས། ཅི་ཙམ་ཞིག་ནི་ལྷག་མ་མ་ལུས་པར་བྱང་ཞིང་སླན་ཆད་མི་སྐྱེ་  
བའི་ཆོས་ཅན་དུ་གྱུར། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། རྒྱལ་པོ་མ་སྐྱེས་དགྲའི་ལས་ཀྱི་ལྷག་མ་ཡུངས་ཀར་གྱི་འབྲུམ་བུ་ཙམ་ནི་ལུས་སོ། །རི་རབ་  
  
  
ཆུད་པས་ལྷག་མ་མ་ལུས་པར་བྱང་སྟེ། ཕྱིན་ཆད་མི་སྐྱེ་བའི་ཆོས་ཅན་དུ་གྱུར་ཏོ། །གསོལ་པ། ཅི་བཅོམ་ལྡན་འདས། རྒྱལ་པོ་  
མ་སྐྱེས་དགྲ་སེམས་ཅན་དམྱལ་བར་མྖིའམ། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། འདི་ལྟ་སྟེ། དཔེར་ན། ལྷའི་བུ་རིན་པོ་ཆེའི་ཁང་པ་བརྩེགས་མ་ན་འདུག་པ་  
ལས་སུམ་ཅུ་རྩ་གསུམ་གྱི་ལྷའི་གནས་ནས་ཛམྦུའི་གླིང་དུ་འབབ་ཅིང། ཛམྦུའི་གླིང་དུ་བབས་ནས་སླར་ཡང་སུམ་ཅུ་རྩ་གསུམ་གྱི་གནས་སུ་འཛེག་པ་དེ་བཞིན་དུ་རྒྱལ་པོ་མ་སྐྱེས་  
དྒྲའང་སོ་སོའི་སེམས་ཅན་དམྱལ་བ་མེ་ཏོག་པུཎྜ་རཱི་ཀ་ཞེས་བྱ་བར་བབས་ནས་དེ་བཞིན་དུ་འཛེགས་ཏེ། དེ་ལུས་ལ་སྡུག་བསྔལ་བའི་ཚོར་བ་རེག་པར་ཡང་མི་འགྱུར་རོ། །ཤཱ་རིའི་  
བུས་གསོལ་པ། བཅོམ་ལྡན་འདས། རྒྱལ་པོ་མ་སྐྱེས་དགྲ་ནི་དབང་པོ་རྣོ་སྟེ། དེས་ལས་ཀྱི་སྒྲིབ་པ་མྱོང་བར་འགྱུར་བ་འདི་ཙམ་ཞིག་ཏུ་བགྱིས་པ་ངོ་མཚར་ཏོ། །བཅོམ་ལྡན་འདས་  
ཀྱིས་བཀའ་སྩལ་པ། ཤཱ་རིའི་བུ། རྒྱལ་པོ་མ་སྐྱེས་དགྲ་འདིས་སངས་རྒྱས་བྱེ་བ་ཕྲག་བདུན་ཅུ་རྩ་གཉིས་ལ་དགེ་བའི་རྩ་བ་བསྐྱེད་དེ། ཡང་དག་པར་རྫོགས་པའི་སངས་རྒྱས་དེ་དག་  
ལ་འདིས་བསྙེན་བཀུར་ཡང་བྱས་པར་གྱུར་ཏོ། །དེ་དག་ལས་ཆོས་ཀྱང་ཐོས་པར་གྱུར་ཏོ། །དགེ་བའི་རྩ་བ་དེའང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོས་པར་གྱུར་  
  
  
༄༅། །ཏོ༑ ༑ཤཱ་རིའི་བུ། འཇམ་དཔལ་གཞོན་ནུར་གྱུར་པ་འདི་མཐོང་ངམ། གསོལ་པ། མཐོང་ངོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་  
བུ༑ འཇམ་དཔལ་གཞོན་ནུར་གྱུར་པ་འདིས་རྒྱལ་པོ་མ་སྐྱེས་དགྲ་འདི་བསྐལ་པ་དྲི་མ་མེད་པ་ཞེས་བྱ་བ་ན། བཅོམ་ལྡན་འདས་དེ་བཞིན་གཤེགས་པ་ཕྱག་བཟང་ཞེས་  
བྱ་བའི་གསུང་རབ་ལས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དུ་བཅུག་གོ་ཡང་ཤཱ་རིའི་བུ། བསྐལ་པ་དྲི་མ་མེད་པ་ལ་སངས་རྒྱས་བྱེ་བ་ཕྲག་  
གསུམ་གྱུར་སྟེ། དེ་ཐམས་ཅད་ཀྱང་འཇམ་དཔལ་གཞོན་ནུར་གྱུར་པས་ཆོས་ཀྱི་འཁོར་ལོ་བསྐོར་བ་དང། ཚེ་རིང་བར་གསོལ་བར་གྱུར་ཏོ་།ཤཱ་རིའི་བུ། རྒྱལ་པོ་མ་སྐྱེས་དགྲ་  
འདི་ནི་འཇམ་དཔལ་གཞོན་ནུར་གྱུར་པ་མ་གཏོགས་པར་སངས་རྒྱས་སྟོང་གིས་ཀྱང་ཆོས་བཤད་དེ། འགྱོད་པ་དེ་བསལ་བར་བྱ་བའི་གནས་དང་གོ་སྐབས་མེད་དེ། །དེ་ཅིའི་  
ཕྱིར་ཞེ་ན། འདི་ཉིད་ཀྱིས་གདུལ་བ་ཡིན་ཏེ། ཕྱི་ཕྱིར་ཞིང་འདིས་ཆོས་ཟབ་མོ་བསྟན་པ་འདི་ཉིད་ལས་ཐོས་པར་གྱུར་ཏོ། །དེ་བས་ན་ཤཱ་རིའི་བུ། རྣམ་གྲངས་དེས་ཀྱང་འདི་  
ལྟར་རིག་པར་བྱ་སྟེ། གང་དང། གང་དག་བྱང་ཆུབ་སེམས་དཔའ་གང་དང། གང་ལས་འདུལ་བར་འགྱུར་བ་དེ་དང། དེ་ཉིད་ཀྱི་ཆོས་བསྟན་པ་ཤེས་པར་འགྱུར་རོ། །ཤཱ་རིའི་བུ། རྒྱལ་  
  
  
པུཎྜ་རི་ཀ་ལྟར་གས་པ་དེ་ནས་བྱུང་ནས་རྨ་མེད་ཅིང་མ་རྨས་པར་སྟེང་གི་ཕྱོགས་ཀྱི་ཆ་སངས་རྒྱས་ཀྱི་ཞིང་འདི་  
ནས་སངས་རྒྱས་ཀྱི་ཞིང་བཞི་སྟོང་བཞི་བརྒྱ་འདས་པ་ན། དེ་འཇིག་རྟེན་གྱི་ཁམས་བརྒྱན་པ་ཞེས་བྱ་བ་དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་རིན་པོ་ཆེའི་ཕུང་པོ་ཞེས་བྱ་བ་བཞུགས་ཤིང་འཚོ་གཞེས་ལ་ཆོས་ཀྱང་སྟོན་པའི་སངས་རྒྱས་ཀྱི་ཞིང་དེར་སྐྱེ་བར་འགྱུར་རོ། །དེ་དེར་སྐྱེས་མ་ཐག་ཏུ་སླར་ཡང་འཇམ་  
དཔལ་གཞོན་ནུར་གྱུར་པའང་མཐོང་བར་འགྱུར་རོ། །ཆོས་ཟབ་མོ་བསྟན་པ་འྡིའང་ཐོས་པར་འགྱུར་རོ། །ཐོས་ནས་ཀྱང་དེ་ཉིད་དུ་མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་རོ། །  
གང་གི་ཚེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་བ་དེའི་ཚེའང་སླར་འཇམ་དཔལ་གཞོན་ནུར་གྱུར་པ་  
མཐོང་བར་འགྱུར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་མི་གཡོ་བ་ཞེས་བྱ་བར་འགྱུར་རོ། །དེ་ནའང་བྱམས་པ་དེ་བཞིན་གཤེགས་པས་བྱང་ཆུབ་སེམས་དཔའ་མི་  
གཡོ་བ་ལ་སོགས་པ་ལ་སྔོན་བྱུང་བ་དང་ལྡན་པའི་ཆོས་ཀྱི་གཏམ་བརྗོད་པར་འགྱུར་ཏེ། ཆོས་ཀྱི་རྣམ་གྲངས་འྡིའང་མ་ལྷག་མ་བྲི་བར་བརྗོད་པར་འགྱུར་རོ། །ཡང་བྱང་ཆུབ་སེམས་  
  
  
༄༅། །དཔའ་སེམས་དཔའ་ཆེན་པོ་མི་གཡོ་བ་འདི་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་གསུང་རབ་ལ་རྒྱལ་པོ་མ་སྐྱེས་དགྲ་ཞེས་  
བྱ་བར་འགྱུར་ཏེ། དེས་ཕའི་སྲོག་བཅད་ནས་དེས་ཆོས་ཀྱི་རྣམ་གྲངས་འདི་འཇམ་དཔལ་གཞོན་ནུར་གྱུར་པ་ལས་ཐོས་ཏེ་མཐུན་པའི་ཆོས་ལ་བཟོད་པ་ཐོབ་བོ། །དེའི་ལས་ཀྱི་  
སྒྲིབ་པའང་མ་ལུས་པར་བྱང་བར་གྱུར་ཏོ་ཞེས་དེ་སྐད་ཀྱང་བརྗོད་པར་འགྱུར་རོ། །ཤཱ་རིའི་བུ། དེ་ལྟ་སྟེ། བྱམས་པ་དེ་བཞིན་གཤེགས་པ་ནི་བྱང་ཆུབ་སེམས་དཔའ་སེམས་  
དཔའ་ཆེན་པོ་མི་གཡོ་བ་ལ་སོགས་པ་ལ་ཅི་ནས་ཀྱང་བྱང་ཆུབ་སེམས་དཔའ་བརྒྱད་སྟོང་གིས་མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་བ་དེ་ལྟ་དེ་ལྟར་ཆོས་ཀྱི་རྣམ་  
གྲངས་འདི་སྟོན་པར་འགྱུར་རོ། །དེ་ན་བྱང་ཆུབ་སེམས་དཔའ་ཉི་ཁྲི་ཉིས་སྟོང་གི་ལས་ཀྱི་སྒྲིབ་པ་བསྐལ་པ་གྲངས་མེད་པ་ནས་བསགས་པའང་རབ་ཏུ་ཞི་བར་འགྱུར་  
རོ༑ ༑རྒྱལ་པོ་མ་སྐྱེས་དགྲ་འདི་དེ་ཕན་ཆད་བསྐལ་པ་གྲངས་མེད་པ་ཕྲག་བརྒྱད་བརྒྱའི་བར་དུ་སེམས་ཅན་ཡོངས་སུ་སྨིན་པར་བྱེད་སངས་རྒྱས་ཀྱི་ཞིང་ཡོངས་  
སུ་སྦྱོང་བར་བྱེད་ཅིང་བྱང་ཆུབ་སེམས་དཔའི་སྤྱད་པ་སྤྱོད་དོ་།ཤཱ་རིའི་བུ། སེམས་ཅན་གང་དག་དེས་ཉན་ཐོས་ཀྱི་ཐེག་པས་སམ་རང་སངས་རྒྱས་ཀྱི་ཐེག་པས་སམ་  
  
  
ཅན་དེ་དག་ནི་ལས་ཀྱི་སྒྲིབ་པའམ། ཉོན་མོངས་པའི་སྒྲིབ་པ་མེད་པར་འགྱུར་ཏེ། དེ་དག་ཐམས་ཅད་  
དབང་པོ་རྣོ་བར་འགྱུར། འགྱོད་པ་དང། ཐེ་ཚོམ་མེད་པར་འགྱུར་རོ་།ཤཱ་རིའི་བུ། རྒྱལ་པོ་མ་སྐྱེས་དགྲ་འདི་བསྐལ་པ་གྲངས་མེད་པ་ཕྲག་བརྒྱད་བརྒྱ་ན་བླ་ན་མེད་པ་ཡང་དག་  
པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ཏེ། བསྐལ་པ་མཐོང་ན་དགའ་བ་ཞེས་བྱ་བ་ལ་འཇིག་རྟེན་གྱི་ཁམས་འདམ་གྱི་རྙོག་པ་མེད་པར་  
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡུལ་ཤིན་ཏུ་རྣམ་པར་དག་པ་ཞེས་བྱ་བར་འགྱུར་ཏེ། དེའི་ཚེའི་ཚད་ནི་བསྐལ་པ་བར་མ་བཞིར་  
འགྱུར་རོ། །དེའི་ཉན་ཐོས་ཀྱི་ཚོགས་ནི་བདུན་འབུམ་དུ་འགྱུར་ཏེ་ཐམས་ཅད་ཀྱང་ཤེས་རབ་ཀྱིས་མོས་པ་རྣམ་པར་ཐར་པ་བརྒྱད་ལ་བསམ་གཏན་བྱེད་པ་ཤ་སྟག་གོ་དེའི་  
བྱང་ཆུབ་སེམས་དཔའ་སེམས་དཔའ་ཆེན་པོ་ནི་བྱེ་བ་ཕྲག་བཅུ་གཉིས་སུ་འགྱུར་ཏེ། ཐམས་ཅད་ཀྱང་ཐབས་དང། ཤེས་རབ་ལས་བྱུང་བ་ཤ་སྟག་གོ་དེ་བཞིན་གཤེགས་པ་  
ཡོངས་སུ་མྱ་ངན་ལས་འདས་ནས་དམ་པའི་ཆོས་ནི་ལོ་བྱེ་བར་གནས་པར་འགྱུར་རོ། །འདམ་གྱི་དྲི་མ་མེད་པའི་འཇིག་རྟེན་གྱི་ཁམས་དེ་ན་སེམས་ཅན་གང་ཡང་འགྱོད་པ་ལ་  
  
  
༄༅། །གནས་ཤིང་འཆི་བའི་དུས་བྱེད་པར་མི་འགྱུར་རོ། །དེ་ནས་ཤི་འཕོས་ནས་ཀྱང་འགྲོ་བ་ངན་པ་གསུམ་དུ་སྐྱེ་བར་འགྱུར་བ་གང་ཡང་མེད་དོ། །ཤཱ་རིའི་  
བུ། དེ་བཞིན་གཤེགས་པ་ཡུལ་ཤིན་ཏུ་རྣམ་པར་དག་པ་དེ་ལ་སེམས་ཅན་གང་དག་ཆོས་ཉན་པ་དེ་དག་ཀུན་ཉོན་མོངས་པ་ཐམས་ཅད་རྣམ་པར་དག་པར་འགྱུར་རོ།།  
དེ་བས་ན། ཤཱ་རིའི་བུ། གང་གང་ཟག་གིས་གང་ཟག་ལ་དྲོད་མ་ཟུངས་ཤིག། གང་ཟག་གིས་གང་ཟག་ལ་དྲོད་བཟུང་ན་ཉམས་པར་འགྱུར་རོ། །དེ་ཅིའི་ཕྱིར་ཞེ་ན། དེ་བཞིན་  
གཤེགས་པའམ། གང་ང་དང་འདྲ་བས་ནི་གང་ཟག་ལ་དྲོད་ཟིན་ཏོ་།དེ་ནས་ཚེ་དང་ལྡན་པ་ཤཱ་རིའི་བུ་དང། ཐམས་ཅད་ཡོད་པའི་འཁོར་དེ་ངོ་མཚར་ཐོབ་ནས་ཆེད་  
དུ་བརྗོད་པ་ཆེད་དུ་བརྗོད་ཅིང། བཅོམ་ལྡན་འདས། བདག་ཅག་ནི་དེང་ཕན་ཆད་སེམས་ཅན་གང་ལའང་སེམས་ཅན་དམྱལ་བར་མཆི་བར་མཐུས་ལུང་མི་སྟོན་  
ཏོ༑ ༑དེ་ཅིའི་སླད་དུ་ཞེ་ན། བཅོམ་ལྡན་འདས། སེམས་ཅན་གྱི་སྤྱོད་པ་ནི་བསམ་གྱིས་མི་ཁྱབ་བོ་ཞེས་དེ་སྐད་ཀྱང་སྨྲའོ། །རྒྱལ་པོ་མ་སྐྱེས་དགྲ་ལུང་སྟོན་པའི་བསྟན་  
པ་འདི་བསྟན་པའི་ཚེ་ལྷའི་བུ་སུམ་ཁྲི་ཉིས་སྟོང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་གྱུར་ཏོ། །གང་གི་ཚེ་ན་བཅོམ་ལྡན་འདས་དེ་  
  
  
རྒྱས་ཡུལ་ཤིན་ཏུ་རྣམ་པར་དག་པས་བྱང་ཆུབ་ཐོབ་པར་གྱུར་པ་དེའི་ཚེ་བདག་ཅག་ཀྱང་འཇིག་རྟེན་གྱི་ཁམས་  
འདམ་གྱི་དྲི་མ་མེད་པའི་སངས་རྒྱས་ཀྱི་ཞིང་དེར་སྐྱེ་བར་ཤོག་ཅིག་ཅེས་སངས་རྒྱས་ཀྱི་ཞིང་དེར་སྐྱེ་བར་སྨོན་ལམ་ཡང་བཏབ་བོ་།དེ་དག་ཐམས་ཅད་ཀྱང་སངས་རྒྱས་ཀྱི་ཞིང་དེར་སྐྱེ་བར་  
བཅོམ་ལྡན་འདས་ཀྱིས་ཀྱང་ལུང་བསྟན་ཏོ། །དེ་ནས་རྒྱལ་པོ་མ་སྐྱེས་དགྲའི་བུ་ནི་ཚོད་ཀྱིས་ལེ་བརྒྱད་ལོན་པའི་ཁྱེའུ་ཟླ་བའི་དཔལ་ཞེས་བྱ་བ་དེས་མགུལ་པ་ནས་རྒྱན་བཀྲོལ་ཏེ་  
བཅོམ་ལྡན་འདས་ག་ལ་བ་དེར་གཏོར་ནས་འདི་སྐད་ཀྱི་ཚིག་ཀྱང་སྨྲས་སོ། །བཅོམ་ལྡན་འདས། བདག་དགེ་བའི་རྩ་བ་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོའོ།།  
བཅོམ་ལྡན་འདས། བདག་གི་དགེ་བའི་རྩ་བ་འདིས་ནམ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡུལ་ཤིན་ཏུ་རྣམ་པར་  
དག་པས་བྱང་ཆུབ་ཐོབ་པར་གྱུར་པ་དེའི་ཚེ། བདག་སངས་རྒྱས་ཀྱི་ཞིང་དེར་འཁོར་ལོས་བསྒྱུར་བའི་རྒྱལ་པོར་གྱུར་ལ། བདག་གིས་ནམ་འཚོའི་བར་དུ་དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་དེ་དགེ་སློང་གི་དགེ་འདུན་དང་བཅས་པ་ལ་བསྙེན་བཀུར་བགྱི་བ་དང། དེ་བཞིན་གཤེགས་པ་དེ་ཡོངས་སུ་མྱ་ངན་ལས་འདས་  
  
  
༄༅། །པའི་སྐུ་གདུང་ལའང་བདག་མ་ཆོད་པ་བགྱིད་པར་གྱུར་ཅིག་བཅོམ་ལྡན་འདས། དེ་མྱ་ངན་ལས་འདས་ནས་ཀྱང་འཇིག་རྟེན་གྱི་ཁམས་དེ་  
ཉིད་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་གྱུར་ཅིག་ཅེས་རྒྱན་དེ་དག་གཏོར་མ་ཐག་ཏུ། དེ་ནས་སངས་རྒྱས་ཀྱི་  
མཐུས་དེའི་ཚེ་སྟེང་གི་བར་སྣང་ལ་རིན་པོ་ཆེ་སྣ་བདུན་ལས་བྱས་པའི་ཁང་པ་བརྩེགས་མ་ཆ་མཉམ་པ། ཤིན་ཏུ་ཕྱེ་བ་ཞིག་འདུག་པར་གྱུར་ཏེ། ཁང་པ་བརྩེགས་མ་དེ་ན་  
ཁྲི་རིན་པོ་ཆེས་སྤྲས་པའི་རྩ་བ་བཙུགས་པ། གོས་བཀྲམ་པ་ཞིག་བྱུང་བར་གྱུར་ཏེ། ཁྲི་དེ་ལའང་དེ་བཞིན་གཤེགས་པའི་སྐུ་མཚན་ཉིད་ཀྱིས་ཀུན་ཏུ་བརྒྱན་པ་ཞིག་བཞུགས་  
པར་སྣང་ངོ། །དེ་ནས་དེའི་ཚེ་བཅོམ་ལྡན་འདས་ཀྱིས་འཛུམ་པ་མཛད་པ་དང། ཆོས་ཉིད་ཀྱིས་སངས་རྒྱས་བཅོམ་ལྡན་འདས་རྣམས་འཛུམ་པ་མཛད་པ་དེའི་ཚེ། བཅོམ་  
ལྡན་འདས་ཀྱི་ཞལ་ནས་འོད་ཟེར་ཁ་དོག་དུ་མ་སྣ་ཚོགས་འབྱུང་བ་འདི་ལྟ་སྟེ། སྔོན་པོ་དང། སེར་པོ་དང། དམར་པོ་དང། དཀར་པོ་དང། ཇ་ཧོང་དང། ཤེལ་གྱི་ཁ་དོག་  
དང། དངུལ་གྱི་ཁ་དོག་དག་བྱུང་བ་དེ་དག་གིས་འཇིག་རྟེན་གྱི་ཁམས་མཐའ་ཡས་མུ་མེད་པར་ཁྱབ་པར་བྱས་ནས་ཚངས་པའི་འཇིག་རྟེན་གྱི་བར་དུ་སོང་སྟེ། ཉི་མ་དང། ཟླ་  
  
  
བཅོམ་ལྡན་འདས་ལ་ལན་གསུམ་བསྐོར་ཏེ། བཅོམ་ལྡན་འདས་ཀྱི་སྤྱི་བོར་མི་སྣང་བར་སོང་ངོ། །དེ་ནས་ཚེ་དང་ལྡན་པ་དགའ་བོ་  
སྟན་ལས་ལངས་ཏེ་བླ་གོས་ཕྲག་པ་གཅིག་ལ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་  
བཅོམ་ལྡན་འདས་ལ་ཚིགས་སུ་བཅད་པ་འདི་དག་གསོལ་ཏོ། །ཡེ་ཤེས་ཁྱད་པར་ཐམས་ཅད་ཕ་རོལ་ཕྱིན་པ་ཐུབ་པ་ཆགས་མེད་འོད་གཏོང་བ། །སེམས་ཅན་ཕ་རོལ་གྱི་ནི་  
སེམས་ཀྱི་སྤྱོད་པ་གང་གི་ཅི་འདྲ་བ་ཡང་མཁྱེན། །དབང་པོ་སྣ་ཚོགས་མཁྱེན་པས་ཁྱོད་ཀྱང་ཆོས་རྣམས་དེ་བཞིན་དུ་ནི་འཆང་མཛད་པ། །ཁྱོད་ཀྱིས་ཅི་ཕྱིར་བདག་ལ་འཛུམ་པ་  
བསྟན་པ་འགྲོ་བ་ཀུན་གྱི་མཆོག་གསུངས་ཤིག་སེམས་ཅན་ཕྱོགས་བཅུ་དག་ན་གནས་པ་ཀུན་ཀྱང་ཁྱོད་ཀྱི་མདུན་དུ་འདུག་གྱུར་ཏེ། །ཐུབ་པ་ལ་ནི་རེ་རེ་ཞིང་ཡང་ཞུ་བ་བྱེ་བ་ཁྲག་  
ཁྲིག་ཞུ་བགྱིད་ཀྱང། །ཁྱོད་ཀྱིས་སྐད་ཅིག་ཉིད་དུ་དེ་དག་གི་ནི་ཐེ་ཚོམ་མ་ལུས་གཅོད་པར་མཛད། །འཇིག་རྟེན་མགོན་པོ་ཁྱོད་ཀྱིས་འཛུམ་པ་བསྟན་པ་དེ་ཡི་རྒྱུ་ནི་བདག་ལ་  
གསུངས། སངས་རྒྱས་གང་དག་འདས་དང་སྟོབས་བཅུ་ལྡན་པའི་རྒྱལ་བ་གང་དག་བཞུགས་པ་དང། །གང་དག་རྒྱལ་བ་མང་པོ་མ་བྱོན་རྣམས་དང་སེམས་ཅན་རྣམས་ནི་དཔག་  
  
  
༄༅། །མེད་པ། །ཐམས་ཅད་ཕ་རོལ་ཕྱིན་པ་ཁྱོད་ཀྱིས་དེ་དག་མཁྱེན་ཅིང་གང་ལའང་ཆགས་པ་མེད། །ཅི་ཡི་སླད་དུ་འཛུམ་པ་བསྟན་པ་རྡུལ་དང་བྲལ་བས་  
བདག་གི་ཐེ་ཚོམ་ཆོད། །ཁྱོད་ཀྱི་འོད་ཀྱིས་ཚངས་པ་དབང་པོ་ཉི་མ་ཟླ་བ་ལྷ་རྣམས་ཟིལ་གྱིས་མནན། །རི་དང་ཁོར་ཡུག་རྩེ་མོ་དག་ལས་ཐལ་ནས་ཁྱོད་ཀྱི་འོད་ཀྱང་གསལ་བར་  
གདའ། །རེག་ནས་སེམས་ཅན་བརྒྱ་དག་བདེ་བས་དགའ་ཞིང་ཉོན་མོངས་པ་ཡང་ལྡང་མི་འགྱུར། །ཉོན་མོངས་ཐམས་ཅད་དགྲོལ་བ་ཁྱོད་ཀྱིས་འཛུམ་འདི་ཅི་ཕྱིར་མཛད་པ་བདག་  
ལ་གསུངས། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་དགའ་བོ་ལ་འདི་སྐད་ཅེས་བཀའ་སྩལ་ཏོ། །དགའ་བོ་ཁྱོད་ཀྱིས་ཁྱེའུ་ཟླ་བའི་དཔལ་འདི་  
མཐོང་ངམ། གསོལ་པ། བཅོམ་ལྡན་འདས། བདག་གིས་མཐོང་ངོ། །བཅོམ་ལྡན་འདས་ཀྱིས་བཀའ་སྩལ་པ། དགའ་བོ། ཁྱེའུ་ཟླ་བའི་དཔལ་འདིས་ངའི་དྲུང་དུ་དགེ་བའི་  
རྩ་བ་བསྐྱེད་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྨོན་ལམ་བཏབ་སྟེ། དགའ་བོ། ཁྱེའུ་འདིས་རིམ་གྱིས་བྱང་ཆུབ་སེམས་དཔའི་སྤྱོད་པ་སྤྱད་ནས་ནམ་དེ་  
བཞིན་གཤེགས་པ་ཡུལ་ཤིན་ཏུ་རྣམ་པར་དག་པས་བྱང་ཆུབ་ཐོབ་པར་འགྱུར་བ་དེའི་ཚེ། ཁྱེའུ་ཟླ་བའི་དཔལ་འྡིའང་འཇིག་རྟེན་གྱི་ཁམས་དེར་འཁོར་ལོས་བསྒྱུར་བའི་རྒྱལ་  
  
  
དེས་དེ་བཞིན་གཤེགས་པ་ཡུལ་ཤིན་ཏུ་རྣམ་པར་དག་པ་དགེ་སློང་གི་དགེ་འདུན་དང་བཅས་པ་དེ་ལ་ནམ་འཚོའི་བར་དུ་བཀུར་སྟི་བྱེད་པར་འགྱུར། བསྟི་སྟང་བྱེད་པར་  
འགྱུར། རིམ་གྲོ་བྱེད་པར་འགྱུར། མཆོད་པ་བྱེད་པར་འགྱུར་རོ། །དེ་བཞིན་གཤེགས་པ་ཡོངས་སུ་མྱ་ངན་ལས་འདས་ནས་ཀྱང་སྐུ་གདུང་ལ་མཆོད་པ་བྱེད་པར་འགྱུར་རོ། །དེ་ནི་དེར་  
དེ་བཞིན་གཤེགས་པའང་ཡོངས་སུ་མྱ་ངན་ལས་འདས་པ་དེ་ནས་བསྟན་པའང་ནུབ་ནས་དགའ་ལྡན་དུ་ཚེ་ཟད་པར་བྱས་ཏེ། བསྐལ་པ་དེ་ཉིད་ལ་བླ་ན་མེད་པ་ཡང་དག་པར་རྫོགས་  
པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་ཏེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཟླ་བའི་དཔལ་ཞེས་བྱ་བར་འགྱུར་རོ། །  
སངས་རྒྱས་ཀྱི་ཞིང་ཡང་དེ་དང་འདྲ་བ། ཚེའི་ཚད་ཀྱང་དེ་དང་མཉམ་པ། ཉན་ཐོས་ཀྱི་དགེ་འདུན་ཡང་དེ་དང་མཉམ་པ་བྱང་ཆུབ་སེམས་དཔའི་དགེ་འདུན་ཡང་དེ་དང་མཉམ་པར་འགྱུར་  
རོ༑ ༑དེ་ནས་གང་འཇམ་དཔལ་གཞོན་ནུར་གྱུར་པ་དང་འགྲོགས་ཏེ། འཇིག་རྟེན་གྱི་ཁམས་གཞན་ནས་འཇིག་རྟེན་གྱི་ཁམས་འདིར་ཕྱིན་པའི་བྱང་ཆུབ་སེམས་དཔའ་དེ་དག་གིས་  
བསྟན་པ་འདི་ཐོས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་།བཅོམ་ལྡན་འདས། ས་ཕྱོགས་གང་ན་འཇམ་དཔལ་གཞོན་ནུར་གྱུར་པ་གནས་པ་དེ་ན་དེ་བཞིན་གཤེགས་  
  
  
༄༅། །པས་སྟོང་པ་མ་ལགས་ཏེ། དེར་ནི་བཅོམ་ལྡན་འདས་ཀྱིས་དགོངས་པར་བགྱི་མི་འཚལ་ལོ། །དེ་ཅིའི་སླད་དུ་ཞེ་ན། བཅོམ་ལྡན་འདས། འཇམ་དཔལ་  
གཞོན་ནུར་གྱུར་པས་ཡོངས་སུ་ཟིན་པའི་སེམས་ཅན་རྣམས་ནི་འགྲོ་བ་ངན་པའི་འཇིགས་པའམ། མི་ཁོམ་པའི་འཇིགས་པའམ། བདུད་ཀྱི་ལས་ཀྱི་འཇིགས་པའམ་  
ཉོན་མོངས་པའི་འཇིགས་པ་མ་མཆིས་སོ། །བཅོམ་ལྡན་འདས། གྲོང་ངམ། གྲོང་ཁྱེར་རམ། གྲོང་འདབ་བམ། གཞོངས་སམ། གཞོངས་ཀྱི་ཕྱོགས་སམ། གཙུག་ལག་  
ཁང་ངམ། དགོན་པ་གང་ན་ཆོས་ཀྱི་རྣམ་གྲངས་འདི་སྤྱོད་པར་འགྱུར་བའི་ས་ཕྱོགས་དེའང་བཅོམ་ལྡན་འདས་དེ་བཞིན་གཤེགས་པས་སྟོང་པ་མ་ལགས་སོ། །དེ་ཅིའི་  
སླད་དུ་ཞེ་ན། གང་ན་ཆོས་ཀྱི་རྣམ་གྲངས་འདི་སྤྱོད་པར་འགྱུར་བ་དེ་ན་དེ་བཞིན་གཤེགས་པ་ཉིད་དུ་བརྩོན་པར་བལྟ་བར་བགྱིའོ་།གང་ན་ཆོས་ཀྱི་རྣམ་གྲངས་འདི་སྤྱོད་  
པའི་ས་ཕྱོགས་དེ་ནི་དེ་བཞིན་གཤེགས་པས་ཡོངས་སུ་སྤྱད་པར་བལྟ་བར་བགྱིའོ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་  
དེ་དག་ལ་འདི་སྐད་ཅེས་བཀའ་སྩལ་ཏོ། །དེ་དེ་བཞིན་ནོ། །རིགས་ཀྱི་བུ། ཇི་སྐད་སྨྲས་པ་དེ་བཞིན་ཏེ། གང་ན་ཆོས་ཀྱི་རྣམ་གྲངས་འདི་སྤྱོད་པར་འགྱུར་བའི་ས་ཕྱོགས་དེ་ནི་དེ་  
  
  
།དེ་ཅིའི་ཕྱིར་ཞེ་ན་རིགས་ཀྱི་བུ་དག་སྔོན་འདས་པའི་དུས་ན་དེ་བཞིན་གཤེགས་པ་མར་མེ་མཛད་ཀྱིས་ང་ལུང་བསྟན་པར་གྱུར་ནས། སའི་  
ཕྱོགས་གང་དུ་ངས་རལ་པ་བཏིང་ཞིང་ངས་བཟོད་པ་ཐོབ་པར་གྱུར་པ་དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ཀྱིས་ང་བཟོད་  
པ་ཐོབ་པར་མཁྱེན་ནས་ཁྱེའུ་འདི་བསྐལ་པ་གྲངས་མེད་པ་ན་ཤཱཀྱ་ཐུབ་པ་ཞེས་བྱ་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་རོ་ཞེས་  
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །དེ་ན་དེ་བཞིན་གཤེགས་པ་མར་མེ་མཛད་དེས་དགེ་སློང་གི་དགེ་འདུན་ལ། དགེ་སློང་དག་ཁྱེད་སུས་ཀྱང་ས་  
ཕྱོགས་འདི་རྐང་པས་མ་བཅགས་ཤིག་དེ་ཅིའི་ཕྱིར་ཞེ་ན། གང་དུ་ཁྱེའུ་འདིས་རལ་པ་བཏིང་ཞིང་བཟོད་པ་ཐོབ་པ་དེ་ནི་ལྷ་དང་མིའི་འཇིག་རྟེན་དུ་བཅས་པའི་མཆོད་རྟེན་ཡིན་ནོ། །  
ཡང་སའི་ཕྱོགས་འདིར་མཆོད་རྟེན་བྱེད་པར་སུ་སྤྲོ། ཞེས་དེ་སྐད་བཀའ་སྩལ་པ་དང། རིགས་ཀྱི་བུ་དག་དེ་ན་ལྷ་བྱེ་བ་ཕྲག་བརྒྱད་ཅུས། བཅོམ་ལྡན་འདས། ས་ཕྱོགས་འདིར་  
མཆོད་རྟེན་བགྱི་བར་བདག་ཅག་སྤྲོའོ་ཞེས་མགྲིན་གཅིག་ཏུ་ཚིག་སྨྲས་སོ། །དེ་ན་ཁྱིམ་བདག་ལྷ་བཟང་ཞེས་བྱ་བ་ཞིག་འཁོར་དེར་འདུས་པར་གྱུར་པ་དེས་ཀྱང། བཅོམ་ལྡན་འདས་  
  
  
༄༅། །བདག་གིས་ས་ཕྱོགས་འདིར་མཆོད་རྟེན་བགྱི་བར་སྤྲོའོ་།ཞེས་སྨྲས་ཏེ། རིགས་ཀྱི་བུ་དག་ས་ཕྱོགས་དེར་ཁྱིམ་བདག་ལྷ་བཟང་ཞེས་བྱ་བ་དེས་མཆོད་  
རྟེན་རྒྱན་ཐམས་ཅད་ཀྱིས་བརྒྱན་པ་ཞིག་བྱས་སོ། །བྱས་ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ་དང། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་  
འདས། བདག་གིས་ས་ཕྱོགས་དེར་རིན་པོ་ཆེ་སྣ་བདུན་ལས་མཆོད་རྟེན་བགྱིས་ན། བཅོམ་ལྡན་འདས། བདག་གིས་བསོད་ནམས་ཇི་ཙམ་ཞིག་བགྱིས་པར་གྱུར། དེ་སྐད་ཅེས་  
གསོལ་པ་དང། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ཀྱིས་ཁྱིམ་བདག་ལྷ་བཟང་ལ་སའི་ཕྱོགས་གང་དུ་བྱང་ཆུབ་སེམས་  
དཔའ་བཟོད་པ་ཐོབ་པའི་ས་ཕྱོགས་དེ་ཤིང་རྟའི་འཁོར་ལོ་ཙམ་གྱིས་ཇི་སྙེད་པ་འོག་ཏུ་ཆུའི་ཕུང་པོ་ལ་ཐུག་གི་བར་དུས་ཆེན་པོ་དེ་སེམས་ཅན་ཐམས་ཅད་ཀྱི་མཆོད་རྟེན་དུ་གྱུར་པ་  
ཡིན་ཏེ། ཁྱིམ་བདག། གང་གིས་ཆུའི་ཕུང་པོ་ནས་འཁོར་བའི་རྩེ་མོའི་བར་དུ་རིན་པོ་ཆེ་སྣ་བདུན་གྱིས་བཀང་སྟེ་དེ་བཞིན་གཤེགས་པ་ལ་ཕུལ་བ་བས། གང་ཁྱོད་ཀྱིས་མཆོད་རྟེན་  
བྱས་པ་འདི་དེ་བས་བསོད་ནམས་ཤིན་ཏུ་མང་མོད་ཀྱི། ཁྱིམ་བདག་དགེ་བའི་རྩ་བ་འདིས་ནི་ཇི་ལྟར་ཁྱེའུ་འདི་ངས་ད་ལྟར་ལུང་བསྟན་པ་དེ་བཞིན་དུ་འདི་བྱང་ཆུབ་ཐོབ་ནས་ཁྱོད་  
  
  
།རིགས་ཀྱི་བུ་དག་ཇི་སྙམ་དུ་སེམས། དེའི་ཚེ་དེའི་དུས་ན་ཁྱིམ་བདག་ལྷ་བཟང་ཞེས་བྱ་བ་དེ་གཞན་དུ་གྱུར་པ་སྙམ་དུ་དེ་  
ལྟར་མ་བལྟ་ཞིག། དེ་ཅིའི་ཕྱིར་ཞེ་ན། ཁྱིམ་བདག་གི་བུ་དགའ་བ་སྤྱོད་པ་ཞེས་བྱ་བ་འདི་ཉིད་དེའི་ཚེ་དེའི་དུས་ན་ཁྱིམ་བདག་ལྷ་བཟང་ཞེས་བྱ་བར་གྱུར་ཏེ། འྡིའང་ངས་བླ་ན་མེད་པ་  
ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་པ་སྟེ། མ་འོངས་པའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བལྟ་ན་བཟང་ཞེས་བྱ་བར་  
གྱུར་རོ། །དེ་བས་ན། རིགས་ཀྱི་བུ་དག་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་འདུག་ཀྱང་རུང། འགྲེང་ཡང་རུང་སྟེ། ཆོས་ཀྱི་རྣམ་གྲངས་འདི་འྡྲིའམ་  
ཀླག་[?]གམ། ཁ་ཏོན་བྱེད་དམ། ཁ་ཏོན་ཞུའམ། འཆད་ན་འོག་གི་ཆུའི་ཕུང་པོ་ནས་སའི་ཕྱོགས་དེའི་བར་གྱི་རྡུལ་དེ་ཐམས་ཅད་སེམས་ཅན་ཐམས་ཅད་ཀྱི་མཆོད་རྟེན་དུ་གྱུར་པར་  
བལྟའོ། །དེ་ཅིའི་ཕྱིར་ཞེ་ན། ཆོས་འདི་དག་ཉིད་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་བཟོད་པ་ཐོབ་པར་འགྱུར་བའོ་།རིགས་ཀྱི་བུ་དག་ཁྱེད་ལ་བསྒོའོ། །ཁྱེད་ཀྱི་ཁོང་  
[?]པར་བྱའོ། །རིགས་ཀྱི་བུའམ། རིགས་ཀྱི་བུ་མོ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རིན་པོ་ཆེ་སྣ་བདུན་གྱིས་བཀང་སྟེ་དེ་བཞིན་གཤེགས་པ་དགྲ་བཅོམ་  
  
  
༄༅། །པ་ཡང་དག་པར་རྫོགས་པའི་སངས་རྒྱས་ཉན་ཐོས་ཀྱི་དགེ་འདུན་དང་བཅས་པ་རྣམས་ལ་རྒྱུན་མ་ཆད་ཅིང་ལས་གཞན་མི་བྱེད་པར་ཉིན་ལན་གསུམ་  
མཚན་ལན་གསུམ་འབུལ་བ་བས། གང་གིས་རྒྱལ་པོ་མ་སྐྱེས་དགྲའི་ལེའུ་ཐེ་ཚོམ་ཐམས་ཅད་གཅོད་པར་བྱེད་པ། འགྱོད་པ་ཐམས་ཅད་སེལ་བར་བྱེད་པ། ལས་ཀྱི་སྒྲིབ་པ་  
ཐམས་ཅད་རྣམ་པར་སྦྱོང་བར་བྱེད་པ། ཆོས་ཐམས་ཅད་མཉམ་པ་ཉིད་དུ་སྟོན་པའི་ཆོས་ཀྱི་རྣམ་གྲངས་འདི་འཛིན་ཏམ། ལེན་ཏམ་ཀློག་གམ། ཀུན་ཆུབ་པར་བྱེད་དམ་  
འཆད་དམ། ཉན་ནམ། མོས་པར་བྱེད་དམ། ཆུང་དུ་ན་དམ་པའི་ཆོས་ཡུན་རིང་དུ་གནས་པར་བྱ་བའི་ཕྱིར་གླེགས་བམ་དུ་བྲིས་ཏེ་འཆང་ན་འདི་ནི་དེ་བས་ཤིན་ཏུ་བསོད་  
ནམས་མང་དུ་འཕེལ་ལོ། །རིགས་ཀྱི་བུ་དག་གང་གིས་བསྐལ་པའམ་བསྐལ་པའི་ལྷག་མ་ལུས་ཀྱི་བར་དུ་ཚུལ་ཁྲིམས་སྲུང་ཞིང་སྦྱངས་པའི་ཡོན་ཏན་དང། ཆོག་ཤེས་པ་  
ཐམས་ཅད་ལ་དགའ་བར་འགྱུར་བ་བས། གང་གིས་ཆོས་ཀྱི་རྣམ་གྲངས་འདི་ཐོས་མ་ཐག་ཏུ་མོས་པར་བྱེད་ན་འདི་ནི་དེ་བས་བསོད་ནམས་ཤིན་ཏུ་མང་དུ་འཕེལ་ལོ། །རིགས་  
ཀྱི་བུ་དག་གང་གིས་བསྐལ་པའམ། བསྐལ་པའི་ལྷག་མ་ལུས་ཀྱི་བར་དུ་བཟོད་པས་སྒྲུབ་ཅིང་སེམས་ཅན་ཐམས་ཅད་ཀྱི་ངན་དུ་སྨྲ་བ་དང། རྡེག་པར་བྱེད་པ་བཟོད་པ་བས་  
  
  
བཟོད་པ་དེ་བས་བསོད་ནམས་ཀྱི་ཕུང་པོ་ཤིན་ཏུ་མཆོག་ཏུ་འཕེལ་བར་འགྱུར་རོ། །རིགས་ཀྱི་བུ་དག་གང་གིས་བསྐལ་  
པའམ། བསྐལ་པའི་ལྷག་མ་ལུས་ཀྱི་བར་དུ་སེམས་ཅན་ཐམས་ཅད་ལ་ཉོན་མི་མོངས་ཤིང། ལུས་དང། སྲོག་ལ་མི་ལྟ་བར་བསྙེན་བཀུར་བྱེད་པ་བས། གང་གིས་ཆོས་ཀྱི་རྣམ་གྲངས་  
འདི་ལ་ཡིད་ཆེས་ཤིང་ཐེ་ཚོམ་མི་སྐྱེད་ན་བརྩོན་འགྲུས་འདི་ནི་དེ་བས་ཁྱད་དུ་ཞུགས་པ་ཡིན་ནོ། །རིགས་ཀྱི་བུ་དག་གང་གིས་བསྐལ་པའམ། བསྐལ་པའི་ལྷག་མ་ལུས་ཀྱི་བར་  
དུ་བསམ་གཏན་དང། ཏིང་ངེ་འཛིན་དང། མཉམ་པར་བཞག་པ་ལ་གནས་པ་བས། གང་གིས་ཆོས་ཀྱི་རྣམ་གྲངས་འདི་ལ་རྟོག་ཅིང་སེམས་མ་ཞུམ་པ་འདི་ནི་དེ་བས་ཁྱད་དུ་  
ཞུགས་པ་ཡིན་ནོ། །རིགས་ཀྱི་བུ། གང་བསྐལ་པའམ། བསྐལ་པའི་ལྷག་མ་ལུས་ཀྱི་བར་དུ་ཤེས་རབ་ཀྱིས་རྟོག་ཅིང་དེའི་ཚུལ་གྱི་རྟོག་པ་དང་ལྡན་པར་གྱུར་པ་བས། གང་གིས་  
ཤིན་ཏུ་དབེན་པ། རང་བཞིན་རྣམ་པར་དག་པའི་ཆོས་ཀྱི་རྣམ་གྲངས་འདི་ལ་ཉན་པར་བྱེད། མོས་པར་བྱེད། ལེན་པར་བྱེད། ཀློག་པར་བྱེད། ཀུན་ཆུབ་པར་བྱེད། ཁ་ཏོན་དུ་བྱེད་  
གཞན་ལ་རྒྱ་ཆེར་སྟོན་པར་བྱེད་ན་དེ་བས་འདི་ཉིད་བསོད་ནམས་ཤིན་ཏུ་མང་དུ་འཕེལ་ལོ། །མྱུར་དུ་ཐམས་ཅད་མཁྱེན་པར་འགྱུར་བར་ཡང་འགྱུར་རོ། །དེ་ནས་བཅོམ་ལྡན་འདས་ལ་  
  
  
༄༅། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་གིས་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ཅག་གིས་ཆོས་ཀྱི་རྣམ་གྲངས་འདི་བླངས་  
ལགས་ཏེ། བཅོམ་ལྡན་འདས། བདག་ཅག་སངས་རྒྱས་ཀྱི་ཞིང་གང་དང། གང་དུ་སྤྱོད་པའི་སངས་རྒྱས་ཀྱི་ཞིང་དེ་དང། དེ་དག་ཏུ་ཆོས་ཀྱི་རྣམ་གྲངས་འདི་བཤད་པར་བགྱིའོ། །བཅོམ་  
ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དག་དེའི་ཕྱིར་ཁྱེད་སངས་རྒྱས་ཀྱི་ཞིང་གང་དང། གང་དུ་ཆོས་ཀྱི་རྣམ་གྲངས་འདི་འཆད་པ་དེ་དང། དེ་དག་ཏུ་སངས་རྒྱས་ཀྱི་བྱ་བ་བྱེད་  
དོ༑ ༑དེ་ཅིའི་ཕྱིར་ཞེ་ན། རིགས་ཀྱི་བུ་དག་ཆོས་ཀྱི་རྣམ་གྲངས་འདི་སངས་རྒྱས་ཀྱི་བྱ་བ་ལ་མངོན་པར་གནས་པ་ཡིན་ནོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་  
དག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་མེ་ཏོག་གིས་གང་བར་བྱས་ཏེ་ཆེད་དུ་བརྗོད་པ་ཆེད་དུ་བརྗོད་ཅིང་འདི་སྐད་ཀྱང་སྨྲའོ། །ཀྱེ་མའོ། །ཆོས་ཀྱི་རྣམ་གྲངས་  
འདི་ནི་ཡུན་རིང་དུ་ཛམྦུའི་གླིང་དུ་གནས་པར་གྱུར་ཅིག་ཀྱེ་མའོ་།བཅོམ་ལྡན་འདས་ཤཱཀྱ་ཐུབ་པའི་ཆོས་ཀྱི་སྒྲོན་མེ་ཡུན་རིང་དུ་འབར་བར་གྱུར་ཅིག་འཇམ་དཔལ་གཞོན་ནུར་  
གྱུར་པའང་ཡུན་རིང་དུ་གནས་པར་གྱུར་ཅིག་དེ་ལ་གནས་ནས་འདི་ལྟ་བུའི་ཆོས་ཀྱི་ཚུལ་གྱི་རྣམ་པ་འཆད་པར་འགྱུར་རོ། །བཅོམ་ལྡན་འདས། བདག་ཅག་གིས་ནི་ཤ་དང། ཁྲག་  
  
  
མི་ནུས་ན་མཆོད་པ་གཞན་གྱིས་ལྟ་སྨོས་ཀྱང་ཅི་འཚལ། ཆོས་ཀྱི་རྣམ་གྲངས་འདི་གང་དག་གི་ལག་ཏུ་མཆི་བའི་  
རིགས་ཀྱི་བུ་དང། རིགས་ཀྱི་བུ་མོ་གང་དག་ལའང་ཤ་དང། ཁྲག་གིས་ཀྱང་སྨན་ཡོན་མི་ཐོགས་སོ། །བཅོམ་ལྡན་འདས། དེ་བཞིན་གཤེགས་པ་ལ་བལྟ་བར་འཚལ་བའི་རིགས་ཀྱི་བུ་དང་  
རིགས་ཀྱི་བུ་མོས་དེ་དག་ཉིད་ལ་བལྟ་བར་བགྱིའོ། །དེ་བཞིན་གཤེགས་པ་ལ་མཆོད་པར་འཚལ་བས་དེ་དག་ཉིད་ལ་མཆོད་པར་བགྱིའོ། །བཅོམ་ལྡན་འདས་ལ་དད་པའི་རིགས་ཀྱི་  
བུའམ། རིགས་ཀྱི་བུ་མོས་དེ་དག་ལ་སྟོན་པར་འདུ་ཤེས་བསྐྱེད་པར་བགྱིའོ། །དེ་སྐད་ཅེས་གསོལ་ནས། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་གིས་བཅོམ་ལྡན་  
འདས་ཀྱི་ཞབས་ལ་མགོ་བོས་ཕྱག་བཙལ་ནས་བཅོམ་ལྡན་འདས་ལ་ལན་གསུམ་བསྐོར་ཏེ། འཇམ་དཔལ་གཞོན་ནུར་གྱུར་པ་ལའང་མཆོད་ནས་སངས་རྒྱས་ཀྱི་ཞིང་འདི་ནས་  
མི་སྣང་བར་གྱུར་ཏེ། བདག་བདག་གི་སངས་རྒྱས་ཀྱི་ཞིང་དུ་འཁོད་ནས། བདག་བདག་གི་ཡང་དག་པར་རྫོགས་པའི་སངས་རྒྱས་རྣམས་ཀྱི་སྤྱན་སྔར་དེ་དག་ཐམས་ཅད་ཀྱིས་  
ཆོས་ཀྱི་རྣམ་གྲངས་འདི་ཇི་ལྟར་བླངས་པ་བཞིན་དུ་རྒྱ་ཆེར་བཤད་པ་དང། དེར་ཡང་སེམས་ཅན་དཔག་ཏུ་མེད་པ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་  
  
  
༄༅། །པར་གྱུར་ཏོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་ལ་བཀའ་སྩལ་པ། བྱམས་པ་ཁྱོད་ཀྱིས་  
ཆོས་ཀྱི་རྣམ་གྲངས་འདི་འགྲོ་བ་མང་པོ་ལ་ཕན་པ་དང། འགྲོ་བ་མང་པོ་ལ་བདེ་བ་དང། འཇིག་རྟེན་ལ་སྙིང་བརྩེ་བ་དང། ལྷ་དང། མི་རྣམས་ཀྱི་དོན་གྱི་ཕྱིར། ཕན་པའི་ཕྱིར་  
བདེ་བའི་ཕྱིར་ཆོས་ཀྱི་རྣམ་གྲངས་འདི་ལོངས་ཤིག། ཟུངས་ཤིག་།ལྷོགས་ཤིག་ཤོད་ཅིག་དེ་སྐད་ཅེས་བཀའ་སྩལ་པ་དང། བཅོམ་ལྡན་འདས་ལ་བྱང་ཆུབ་སེམས་དཔའ་སེམས་  
དཔའ་ཆེན་པོ་བྱམས་པས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་ཆོས་ཀྱི་རྣམ་གྲངས་འདི་སྔོན་གྱི་ཡང་དག་པར་རྫོགས་པའི་སངས་རྒྱས་རྣམས་ལས་  
ཀྱང་བླངས་ལགས་ཏེ། དའང་བཅོམ་ལྡན་འདས་ལས་མངོན་སུམ་དུ་ཐོས་ཏེ། བཅོམ་ལྡན་འདས། བདག་གིས་ཆོས་ཀྱི་རྣམ་གྲངས་འདི་ནི་ད་ལྟར་དེ་བཞིན་གཤེགས་པ་བཞུགས་  
བཞིན་དུའང་རྒྱས་པར་བགྱིའོ། །བཅོམ་ལྡན་འདས། ཡོངས་སུ་མྱ་ངན་ལས་འདས་ནས་ཀྱང་བདག་དགའ་ལྡན་གྱི་གནས་ན་གནས་བཞིན་དུ་ཆོས་ཀྱི་རྣམ་གྲངས་འདིའི་  
དགེ་བའི་རྩ་བ་འབར་ཞིང་ཐེག་པ་ཆེན་པོ་ལ་གནས་པའི་རིགས་ཀྱི་བུ་དང། རིགས་ཀྱི་བུ་མོ་དག་ལ་བསྟབས་པར་བགྱིའོ། །བཅོམ་ལྡན་འདས། ཕྱི་མའི་དུས་ཕྱི་མའི་ཚེ་ན་  
  
  
འགྱུར་བ་དེ་ནི་ངེས་པར་བྱང་ཆུབ་སེམས་དཔའ་བྱམས་པའི་བྱིན་གྱི་རླབས་ལགས་པར་རྟོགས་པར་བགྱིའོ། །བདུད་སྡིག་ཅན་  
དག་ཆོས་ཀྱི་རྣམ་གྲངས་འདི་ལྟ་བུ་མི་གདའ་བར་བགྱི་བའི་སླད་དུ་བརྟུལ་དུ་ལགས་ཀྱིས་ཀྱང། བཅོམ་ལྡན་འདས། བདག་གིས་ནི་སངས་རྒྱས་ཀྱི་མཐུ་དང། སངས་རྒྱས་ཀྱི་བྱིན་གྱི་  
རླབས་ཀྱིས་ཆོས་ཀྱི་རྣམ་གྲངས་འདི་ལྟ་བུ་ཡོངས་སུ་གཟུང་བར་བགྱིའོ། །དེ་ནས་བཅོམ་ལྡན་འདས་ཀྱིས་བརྒྱ་བྱིན་ལྷའི་དབང་པོ་ལ་བཀའ་སྩལ་པ། ཀཽ་ཤི་ཀ་རྒྱལ་པོ་མ་སྐྱེས་དགྲའི་  
ལེའུ་ཐེ་ཚོམ་ཐམས་ཅད་གཅོད་པར་བྱེད་པ། འགྱོད་པ་ཐམས་ཅད་སེལ་བར་བྱེད་པ། ལས་ཀྱི་སྒྲིབ་པ་ཐམས་ཅད་སྦྱོང་བར་བྱེད་པ། ཆོས་ཐམས་ཅད་ཀྱི་མཉམ་པ་ཉིད་སྟོན་པའི་ཆོས་ཀྱི་  
རྣམ་གྲངས་འདི་ཟུངས་ཤིག་དེ་ཅིའི་ཕྱིར་ཞེ་ན། ཀཽ་ཤི་ཀ་དེ་ལྟར་ཁྱོད་གང་གི་ཚེ་ན་ལྷ་དང། ལྷ་མ་ཡིན་གྱི་གཡུལ་དུ་འཇུག་པ་དེའི་ཚེ་ཆོས་ཀྱི་རྣམ་གྲངས་འདི་ལ་སོམས་ཤིག་ཀཽ་ཤི་ཀ་  
ཁྱོད་ཀྱིས་ཆོས་ཀྱི་རྣམ་གྲངས་འདི་ལ་བསམས་ན་ལྷ་རྣམས་ནི་རྒྱལ། ལྷ་མ་ཡིན་རྣམས་ནི་ཕམ་པར་འགྱུར་བར་རེ་བར་བྱའོ། །ཀཽ་ཤི་ཀ་ཁྱོད་ལ་བསྒོའོ། །ཁྱོད་ཀྱིས་ཁོང་དུ་ཆུད་པར་  
བྱའོ། །གྲོང་ངམ། གྲོང་ཁྱེར་རམ། གྲོང་འདབ་བམ། ལྗོངས་སམ་ཡུལ་ལམ། རྒྱལ་པོའི་ཕོ་བྲང་འཁོར་གང་དུའང་ཆོས་ཀྱི་རྣམ་གྲངས་འདི་སྤྱོད་པ་དེ་ན་ཕྱིར་རྒོལ་བའམ། དགྲ་  
  
  
༄༅། །ཀླན་ཀ་ཚོལ་ཞིང་གླགས་ལྟ་བ་ལས་གླགས་མི་རྙེད་པར་འགྱུར་རོ། །དེ་བས་ན། ཀཽ་ཤི་ཀ་རྒྱལ་པོའི་ཕོ་བྲང་དུ་སོང་ཡང་རུང། རྐུན་པོའི་ནང་དུ་སོང་ཡང་རུང་  
གཏུམ་པོའི་ནང་དུ་སོང་ཡང་རུང། དགྲའི་ནང་དུ་སོང་ཡང་རུང་ཕྱིར་རྒོལ་བའི་ནང་དུ་སོང་ཡང་རུང། མེ་དང། དུག་དང། མཚོན་དང། ཆུའི་ནང་དུད་སོང་ཡང་རུང་སྟེ། ཆོས་ཀྱི་རྣམ་  
གྲངས་འདི་ལ་བསམ་པར་བྱའོ། །དེ་ལྟར་བྱས་ན་ཀླན་ཀ་ཚོལ་བ་གང་གིས་ཀྱང་གླགས་མི་རྙེད་པར་འགྱུར་རོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་དགའ་བོ་ལ་བཀའ་སྩལ་  
པ༑ དགའ་བོ། ཁྱོད་ཀྱིས་ཆོས་ཀྱི་རྣམ་གྲངས་འདི་ཟུངས་ཤིག་།ལོངས་ཤིག། ལྷོགས་ཤིག་ཤོད་ཅིག་དེ་ཅིའི་ཕྱིར་ཞེ་ན། དགའ་བོ་དེ་ལྟར་རིགས་ཀྱི་བུའམ། རིགས་ཀྱི་བུ་མོ་དག་  
གིས་ཆོས་ཀྱི་རྣམ་གྲངས་འདི་ཁྱོད་ལས་ཐོས་ནས་ཐེ་ཚོམ་ཐམས་ཅད་གཅོད་པར་གྱུར་རོ། །དེ་དག་གི་ནེམ་ནུར་ཐམས་ཅད་བྱང་བར་འགྱུར་རོ། །འགྱོད་པ་ཐམས་ཅད་བསལ་  
བར་འགྱུར་རོ། །ལས་ཀྱི་སྒྲིབ་པའམ། ཉོན་མོངས་པའི་སྒྲིབ་པས་གླགས་པར་བྱ་མི་ནུས་པར་འགྱུར་ཏེ། གང་དག་གིས་ཆོས་ཀྱི་རྣམ་གྲངས་འདི་ངེས་པར་མཉན་པར་བྱ་བ་དེ་དག་ནི་  
ཆོས་ཀྱི་རྣམ་གྲངས་འདི་མ་ཐོས་པར་འཆི་བའི་དུས་བྱེད་པར་མི་འགྱུར་རོ། །དེ་ཅིའི་ཕྱིར་ཞེ་ན། །དགའ་བོ། འདི་ནི་མ་འདྲེས་པའི་ཆོས་ཀྱི་རྣམ་གྲངས་ཀྱི་ཆོས་ཡིན་ཏེ། འདི་ཐོས་མ་  
  
  
།དགའ་བོ་ཁྱོད་ལ་བསྒོའོ། །ཁོང་དུ་ཆུད་པར་བྱའོ། །གང་མཚམས་མེད་པ་བྱེད་པས་ཀྱང་ཆོས་ཀྱི་རྣམ་གྲངས་འདི་ལ་འཇུག་ཅིང་མོས་  
པར་བྱེད་ན་ལས་དེའི་ལས་ཀྱི་སྒྲིབ་པ་ཡོད་པར་ང་མི་སྨྲའོ། །དེ་ནས་བཅོམ་ལྡན་འདས་ལ་གནས་བརྟན་འོད་སྲུང་ཆེན་པོས་འདི་སྐད་ཅེས་གསོལ་ཏོ། །བཅོམ་ལྡན་འདས། ཆོས་ཀྱི་  
རྣམ་གྲངས་འདི་ལ་བདག་མངོན་སུམ་དུ་མཆི་སྟེ། གང་གི་ཚེ་ན་འཇམ་དཔལ་གཞོན་ནུར་གྱུར་པས་རྒྱལ་པོ་མ་སྐྱེས་དགྲའི་ཁབ་ཏུ་ཟས་འཚལ་ཅིང་མཚམས་མ་མཆིས་པའི་  
མཉམ་པ་ཉིད་བསྟན་པའི་ཆོས་ཀྱི་རྣམ་གྲངས་འདི་བཤད་པ་ན་རྒྱལ་པོ་མ་སྐྱེས་དགྲས་མཐུན་པའི་ཆོས་ལ་བཟོད་པ་ཐོབ་ཅིང་དེའི་འགྱོད་པ་བྱུང་བར་གྱུར་པ་དེའི་ཚེ། བཅོམ་  
ལྡན་འདས། བདག་འདི་སྙམ་དུ་གྱུར་ཏེ། མཚམས་མ་མཆིས་པ་བགྱིད་པ་ཐམས་ཅད་ཀྱི་ཆོས་ཉིད་ནི་གང་རྒྱལ་པོ་མ་སྐྱེས་དགྲས་རྟོགས་པ་དེ་ཉིད་ལགས་ན། བཅོམ་ལྡན་  
འདས། བྱིས་པ་ལྟ་བུ་སོ་སོའི་སྐྱེ་བོ་དག་ནི་དེ་ལྟར་ཆོས་རང་བཞིན་གྱིས་ཞི་བ་ལ་བདག་དང། བདག་གིར་རྣམ་པར་བརྟགས་ནས་ལྟ་བ་འབྱུང་བར་བགྱིད་ཅིང། ཅི་ལྟར་རྒྱལ་པོ་མ་  
སྐྱེས་དགྲས་རྟོགས་པ་བཞིན་དུ་མཚམས་མེད་པ་བགྱིད་པ་ཐམས་ཅད་ཀྱི་རང་བཞིན་དེ་འདྲ་བ་ལགས་པར་ནི་མ་འཚལ་ཏེ། ཕྱིན་ཅི་ལོག་གིས་ཕྱིན་ཅི་ལོག་ཏུ་གྱུར་ཅིང། མ་  
  
  
༄༅། །མཆིས་པ་ལ་ཡོངས་སུ་རྟོགས་པས་བཏགས་པ་རྣམས་ནི་མ་མཆིས་བཞིན་དུ་སེམས་ཅན་དམྱལ་བ་དང། བྱོལ་སོང་གི་སྐྱེ་གནས་དང། གཤིན་རྗེའི་  
འཇིག་རྟེན་དུ་སྡུག་བསྔལ་བར་གྱུར་ཏེ། བཅོམ་ལྡན་འདས། བདག་ནི་གང་ཆོས་ཀྱི་རྣམ་གྲངས་འདི་ལ་མོས་པ་དེ་དག་ལ་ལྟུང་བ་མ་མཆིས། ལྟུང་བའི་ཆོས་ཅན་མ་ལགས་  
སོ་སྙམ་བགྱིད་དོ། །བཅོམ་ལྡན་འདས་ཀྱིས་བཀའ་སྩལ་པ། ལེགས་སོ་།ལེགས་སོ། འོད་སྲུང། དེ་བཞིན་ནོ། །ཇི་སྐད་སྨྲས་པ་དེ་བཞིན་ཏེ་སངས་རྒྱས་བཅོམ་  
ལྡན་འདས་རྣམས་ཀྱི་བྱང་ཆུབ་ནི་ཀུན་ནས་ཉོན་མོངས་པ་མེད་དོ་།དེ་ནས་བཅོམ་ལྡན་འདས་ལ་ཚེ་དང་ལྡན་པ་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་  
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཅི་ནས་ཀྱང་ཕྱི་མའི་དུས་ཕྱི་མའི་ཚེ་ན་ཆོས་ཀྱི་རྣམ་གྲངས་འདི་སྤྱོད་པར་འགྱུར་བར་བྱིན་  
གྱིས་བརླབ་ཏུ་གསོལ། དེ་ནས་དེའི་ཚེ་བཅོམ་ལྡན་འདས་ཀྱིས་འོད་གང་གིས་འཇིག་རྟེན་གྱི་ཁམས་ཐམས་ཅད་སྣང་བར་གྱུར་པའི་འོད་དེ་ལྟ་བུ་གཡས་ཕྱོགས་དང། གཡོན་  
ཕྱོགས་ནས་བཏང་ནས། སངས་རྒྱས་ཀྱི་ཞིང་ཐམས་ཅད་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཆོས་ཀྱི་རྣམ་གྲངས་འདི་བྱིན་  
  
  
།གང་དག་གིས་ཆོས་ཀྱི་རྣམ་གྲངས་འདི་ཉན་པར་འགྱུར་བ་དེ་དག་ནི་གལ་ཏེ་རྒྱ་མཚོ་མཆིད་རྣམ་ཆེན་པོའི་ནང་དུ་མཆིས་པར་གྱུར་  
ཀྱང་རུང། སྲེག་པའི་བསྐལ་པའི་ནང་དུ་མཆིས་ཀྱང་རུང་སྟེ་སེམས་ཅན་དེ་དག་ནི་ཆོས་ཀྱི་རྣམ་གྲངས་འདི་མ་ཐོས་པར་འགུམ་པའི་དུས་བགྱིད་པར་མི་འགྱུར་རོ། །བཅོམ་ལྡན་  
འདས་ཀྱིས་བཀའ་སྩལ་པ། དགའ་བོ། དེ་བཞིན་ནོ། །ཇི་ལྟར་སྒྲ་བྱུང་བ་བཞིན་ཏེ། སྐྱེས་བུ་དམ་པ་དགེ་བའི་རྩ་བ་བསྐྱེད་པ་དེ་དག་གི་ཕྱིར་ཆོས་ཀྱི་རྣམ་གྲངས་འདི་ཕྱི་མའི་དུས་ཕྱི་མའི་  
ཚེ་ལ་སྤྱོད་པར་འགྱུར་རོ། །ཆོས་ཀྱི་རྣམ་གྲངས་འདི་བཤད་པའི་ཚེ། ལྷ་དང། མིའི་སྐྱེ་དགུའི་སྲོག་ཆགས་འབུམ་ཕྲག་དགུ་བཅུ་རྩ་དྲུག་ནི་ཆོས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་  
བ་རྣམ་པར་དག་གོ་སྲོག་ཆགས་འབུམ་ཕྲག་བདུན་ཅུ་རྩ་བརྒྱད་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་སོ། །བྱང་ཆུབ་སེམས་དཔའ་འབུམ་ཕྲག་སུམ་ཅུ་  
རྩ་གསུམ་ནི་མི་སྐྱེ་བའི་ཆོས་ལ་བཟོད་པ་སྐྱེས་སོ། །སྲོག་ཆགས་བརྒྱད་སྟོང་གིས་ནི་འདོད་ཆགས་དང་བྲལ་བ་ཐོབ་པར་གྱུར་ཏོ་།སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་  
འྡིའང་རྣམ་པ་དྲུག་ཏུ་གཡོས་སོ། །ལྷ་དང་བཅས་པའི་འཇིག་རྟེན་ཀྱང་ཆོས་ཀྱི་རྣམ་གྲངས་འདིའི་མཆོད་པའི་ལས་ལ་བརྩོན་པར་གྱུར་ཏེ། སིལ་སྙན་བརྒྱ་སྟོང་དཀྲོལ་བར་བྱེད་ཅིང་  
  
  
༄༅། །གང་དེ་བཞིན་གཤེགས་པས་འདིར་ཆོས་ཀྱི་རྣམ་གྲངས་བསྟན་པ་དེ་ནི་ཆོས་ཀྱི་འཁོར་ལོ་བསྐོར་བའི་མཆོག་ཡིན་ནོ། །ཆོས་ཀྱི་རྣམ་གྲངས་འདི་  
ལས་ནི་མུ་སྟེགས་ཅན་གཞན་ཀླན་ཀ་ལ་སྤྱོད་པ། བདུད་ཀྱི་ཡུལ་ལ་གནས་པ་ཐམས་ཅད་ཚར་བཅད་དོ། །ཡང་དག་པའི་ཆོས་ལ་མོས་པའི་རིགས་ཀྱི་བུ་དང། རིགས་ཀྱི་བུ་མོ་  
དག་གི་ཕྱིར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཕྱག་རྒྱ་འདི་བཞག་སྟེ། གང་དག་གིས་ཕྱག་རྒྱ་འདི་ཤེས་པ་དེ་དག་ནི་ཡང་དག་  
པར་རྫོགས་པའི་བྱང་ཆུབ་ཏུ་ངེས་པར་འགྱུར་རོ་ཞེས་དེ་སྐད་ཀྱང་སྨྲའོ། །བཅོམ་ལྡན་འདས་དགྱེས་ཤིང་དེ་སྐད་བཀའ་སྩལ་བ་དང། རྒྱལ་པོ་མ་སྐྱེས་དགྲ་དང། འཇམ་དཔལ་  
གཞོན་ནུར་གྱུར་པ་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་དང། འོད་སྲུང་ཆེན་པོ་དང། དགའ་བོ་དང། ཤཱ་རིའི་བུ་དང། མཽངྒལ་གྱི་བུ་ལ་སོགས་  
པ་ཉན་ཐོས་ཆེན་པོ་དེ་དག་དང། ལྷ་དང། མི་དང། ལྷ་མ་ཡིན་དང། དྲི་ཟར་བཅས་པའི་འཇིག་རྟེན་བཅོམ་ལྡན་འདས་ཀྱིས་བཀའ་སྩལ་པ་ལ་མངོན་པར་དགའོ། །  
རྒྱལ་པོ་མ་སྐྱེས་དགྲའི་འགྱོད་པ་བསལ་བ་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ།། །།ཨཱཙཱརྱ་མཉྫུ་ཤྲཱི་གརྦྷ་དང་རཏྣ་རཀྵི་ཏྲས་ཞུས་ཆེན་བགྱིས།།  
