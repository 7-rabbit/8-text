  
༄༅། །རྒྱ་གར་སྐད་དུ། ཨཱརྱ་ཨ་ཛཱ་ཏ་ཤ་ཏྲུ་ཀཽ་ཀྲྀཏྟྱ་བི་ནོ་ད་ན་ནཱ་མ་མཧཱ་ཡཱ་ན་སཱུ་ཏྲ། བོད་སྐད་དུ། འཕགས་པ་མ་སྐྱེས་དགྲའི་འགྱོད་པ་བསལ་བ་ཞེས་  
བྱ་བ་ཐེག་པ་ཆེན་པོའི་མདོ། བམ་པོ་དང་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་  
ལྡན་འདས་རྒྱལ་པོའི་ཁབ་ཀྱི་རི་བྱ་རྒོད་ཀྱི་ཕུང་པོ་ལ། དགེ་སློང་བརྒྱ་ཕྲག་ཕྱེད་དང་བཅུ་གསུམ་གྱི་དགེ་སློང་གི་དགེ་འདུན་ཆེན་པོ་དང། བྱང་ཆུབ་སེམས་དཔའ་སངས་རྒྱས་  
ཀྱི་ཞིང་སྣ་ཚོགས་ནས་ལྷགས་པ་བརྒྱད་ཁྲི་བཞི་སྟོང་དང་བྱང་ཆུབ་སེམས་དཔའ་སེམས་དཔའ་ཆེན་པོ་མངོན་པར་ཤེས་པས་མངོན་པར་ཤེས་པ། གཟུངས་ཐོབ་པ། སྤོབས་པ་ཐོགས་  
པ་མེད་པ། མི་སྐྱེ་བའི་ཆོས་ལ་བཟོད་པ་ཐོབ་པ། ཏིང་ངེ་འཛིན་དང། གཟུངས་སྒྲུབ་པ་ཤེས་ཤིང་མཁས་པ། སེམས་ཅན་ཐམས་ཅད་ཀྱི་སེམས་ཀྱི་བསམ་པ་ཇི་ལྟར་  
མོས་པ་བཞིན་དུ་ཆོས་སྟོན་པ་རྣམས་དང། རྒྱལ་པོ་ཆེན་པོ་བཞི་དང། བརྒྱ་བྱིན་ལྷའི་དབང་པོ་དང། ཚངས་པ་མི་མཇེད་ཀྱི་བདག་པོ་དང། དེ་མ་ཡིན་པ་གཞན་ལྷ་དང། ཀླུ་དང། གནོད་སྦྱིན་དང་  
དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་བརྒྱ་སྟོང་མང་པོ་དང་ཐབས་གཅིག་ཏུ་བཞུགས་སོ། །ཡང་དེའི་ཚེ་དེའི་དུས་ན་  
  
སྐྱེས་བུ་དམ་པ་ཉི་ཤུ་རྩ་ལྔ་དང་ལྷན་ཅིག་ཏུ་གནས་པ། འདི་ལྟ་སྟེ། བྱང་ཆུབ་སེམས་དཔའ་ཀླུ་དཔལ་དང། ཀླུས་བྱིན་  
དང༑ དཔལ་འབྱུང་དང། དཔལ་གྱི་སྙིང་པོ་དང། པདྨ་བླ་མའི་དཔལ་དང། པདྨ་དཔལ་འབྱུང་དང། སྐྱེ་བོ་འཛིན་དང། ས་འཛིན་དང། ལག་ན་རིན་ཆེན་དང། ལག་ན་རིན་  
ཆེན་ཕྱག་རྒྱ་དང། སེང་གེ་བློ་གྲོས་དང། སེང་གེའི་འགྲོས་བསྒྲགས་དབྱངས་དང། ནམ་མཁའི་མཛོད་དང། སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་སྒྱུར་བ་དང། ཚིག་གི་  
རབ་ཏུ་ཐ་དད་པ་ཐམས་ཅད་ལ་སྤོབས་པ་དང། སྤོབས་པའི་ཕུང་པོ་དང། བློ་གྲོས་རྒྱ་མཚོ་དང། ལྷུན་པོ་ཆེན་པོ་དང། མཐོང་ན་དགའ་བ་དང། རབ་ཏུ་དགའ་བའི་རྒྱལ་པོ་དང་  
མཐའ་ཡས་མཐོང་བ་དང། མཐའ་ཡས་དམིགས་པར་གནས་པ་དང། བདུད་ཀྱི་ལྟ་བ་ཡང་དག་པར་འཇོམས་པ་དང། མྱ་ངན་མེད་སྦྱིན་དང་དོན་ཐམས་ཅད་གྲུབ་པའི་བྱང་  
ཆུབ་སེམས་དཔའ་སེམས་དཔའ་ཆེན་པོ་དང། སྐྱེས་བུ་དམ་པ་ཉི་ཤུ་རྩ་ལྔ་པོ་དེ་དག་དང་ལྷན་ཅིག་ཏུ་གནས་སོ། །དགའ་ལྡན་གྱི་རིས་ཀྱི་ལྷའི་བུ་བྮིའང་ཆོས་མཉན་པའི་ཕྱིར་  
འཇམ་དཔལ་གཞོན་ནུར་གྱུར་པའི་ཕྱི་བཞིན་དུ་འབྲང་བར་གྱུར་ཏེ་ལྷའི་བུ་ཀུན་ནས་མེ་ཏོག་ཅེས་བྱ་བ་དང། ལྷའི་བུ་མེ་ཏོག་འོད་ཟེར་ཅན་ཞེས་བྱ་བ་དང། ལྷའི་བུ་མེ་ཏོག་  
  
  
༄༅། །མནྡ་ར་བའི་དྲི་ཞེས་བྱ་བ་དང། ལྷའི་བུ་ཆོས་ལ་གནས་པར་རྟག་ཏུ་བརྩོན་པ་ཞེས་བྱ་བ་དེ་དག་དང། ལྷའི་བུ་མང་པོ་གཞན་དག་ཀྱང། འདི་ལྟ་སྟེ་  
ཆོས་མཉན་པའི་ཕྱིར་འཇམ་དཔལ་གཞོན་ནུར་གྱུར་པའི་ཕྱི་བཞིན་དུ་འབྲང་བར་གྱུར་ཏོ། །འདི་ལྟ་སྟེ། སྐྱེས་བུ་དམ་པ་དེ་དག་དང་ལྷའི་བུ་དེ་དག་ཚོགས་ཤིང་འཁོད་  
པ་ལས་བར་སྐབས་སུ། ཀྱེ་གྲོགས་པོ་དག་སངས་རྒྱས་ཀྱི་ཡེ་ཤེས་ནི་རྒྱ་ཆེ་བ། དཔག་ཏུ་མེད་པ། ཚད་མེད་པ། བསམ་གྱིས་མི་ཁྱབ་པ་མཉམ་པ་མེད་པ། གཞལ་  
དུ་མེད་པ། མི་རྟོག་པ། མི་མཉམ་པ་དང་མཉམ་པ། བླ་ན་མེད་པ་ཡིན་ཏེ། དེ་ནི་གོ་ཆ་དམ་པ་ཡིན་པས་རྟོགས་པར་མི་ནུས་ན་གོ་ཆ་ཇི་ཙམ་ཞིག་བགོས་ན་ཐམས་ཅད་  
མཁྱེན་པའི་ཡེ་ཤེས་ཡེ་ཤེས་ཆེན་པོ་དེ་རྟོགས་པར་ནུས་ཞེས་དེ་ལྟ་བུའི་གཏམ་བརྗོད་པར་གྱུར་པ་དང། བྱང་ཆུབ་སེམས་དཔའ་ཀླུ་དཔལ་གྱིས་སྨྲས་པ། དགེ་བའི་རྩ་བའི་  
ཚོགས་བསགས་པ་བསྔོ་བ་ལ་ཆོ་ག་མི་ཤེས་པའི་དགེ་བའི་རྩ་བ་ལ་གཞོག་པར་གནས་ཤིང་མི་བརྗེད་པའི་གོ་ཆ་བགོས་པས་ཡེ་ཤེས་ཆེན་པོ་དེ་རྟོགས་པར་ནུས་སོ། །  
བྱང་ཆུབ་སེམས་དཔའ་ཀླུས་བྱིན་གྱིས་སྨྲས་པ། སེམས་སྙོམས་པ་དང། སེམས་དུལ་བ་དང། སེམས་འཇམ་པ་དང། སེམས་དྲང་བ་དང་སེམས་མཉེན་པ་  
  
  
སེམས་ཅན་ཤེས་པའི་ཕྱིར་ཐམས་ཅད་མཁྱེན་པའི་ཡེ་ཤེས་ཀྱི་ཡི་དམ་བརྟན་པོ་སྙིང་པོ་ལ་གནས་པའི་གོ་ཆ་བགོས་པས་ཐམས་ཅད་མཁྱེན་པའི་ཡེ་ཤེས། ཡེ་ཤེས་  
ཆེན་པོ་དེ་རྟོགས་པར་ནུས་སོ། །བྱང་ཆུབ་སེམས་དཔའ་དཔལ་འབྱུང་གིས་སྨྲས་པ། ཀྱེ་གྲོགས་པོ་དག་བསྐལ་པའི་གྲངས་ཀྱིས་ཡེ་ཤེས་ཆེན་པོ་དེ་རྟོགས་པར་མི་ནུས་ཀྱི་  
བསྐལ་པ་དཔག་ཏུ་མེད་པར་གོ་ཆ་བགོས་པས་ཐམས་ཅད་མཁྱེན་པའི་ཡེ་ཤེས་དེ་རྟོགས་པར་ནུས་སོ། །བྱང་ཆུབ་སེམས་དཔའ་དཔལ་གྱི་སྙིང་པོས་སྨྲས་པ། རིགས་ཀྱི་བུ། བྱང་  
ཆུབ་སེམས་དཔའ་བདག་གི་བདེ་བ་ལ་ཆགས་ཤིང་གནས་པས་ཡེ་ཤེས་ཆེན་པོ་དེ་རྟོགས་པར་མི་ནུས་ཀྱི། བདག་གི་བདེ་བ་ལ་མ་ཆགས་པས་ཐམས་ཅད་མཁྱེན་པའི་ཡེ་ཤེས་  
དེ་རྟོགས་པར་ནུས་ཏེ། གང་ཟང་ཟིང་མེད་པ་ལན་དུ་བྱ་བ་མ་ཡིན་པའི་བདེ་བ་དེ་སེམས་ཅན་ཐམས་ཅད་ལ་བསྟབས་སོ་ཞེས་སེམས་ཅན་ཐམས་ཅད་བདེ་ཞིང་བདེ་བ་དང་  
ལྡན་པ་ལ་གཞོག་པར་བྱེད་པ་དེས་ཐམས་ཅད་མཁྱེན་པའི་ཡེ་ཤེས་དེ་རྟོགས་པར་ནུས་སོ། །བྱང་ཆུབ་སེམས་དཔའ་པདྨ་བླ་མའི་དཔལ་གྱིས་སྨྲས་པ། བདག་ཉིད་མ་དུལ་  
མ་བསྲུངས། མ་བྱང་བ་དེས་ཕ་རོལ་མ་དུལ། མ་བསྲུངས། མ་བྱང་བ་དུལ་བར་བྱ་བ་དང། ཞི་བར་བྱ་བའི་གནས་དེ་ནི་མེད་ཀྱི། བདག་ཉིད་ཤིན་ཏུ་དུལ། ཤིན་ཏུ་བསྲུངས། ཤིན་ཏུ་བྱང་  
  
  
༄༅། །བ་དེས་ཕ་རོལ་མ་དུལ། མ་བསྲུངས། མ་བྱང་བ་དུལ་བར་བྱ་བ་དང། ཞི་བར་བྱ་བའི་གནས་དེ་ནི་ཡོད་དོ་ཞེས་བཅོམ་ལྡན་འདས་ཀྱིས་ཀྱང་དེ་  
སྐད་གསུངས་ཏེ། དེ་བས་ན་དུལ་བ་དང། ཞི་གནས་ཀྱི་རྣལ་འབྱོར་ལ་ཞུགས་ཤིང་ཕ་རོལ་དུལ་བ་དང། ཞི་གནས་དང་མཐུན་པར་བྱ་བ་ལ་མཁས་པས་ཡེ་ཤེས་ཆེན་པོ་  
དེ་རྟོགས་པར་ནུས་སོ། །བྱང་ཆུབ་སེམས་དཔའ་པདྨ་དཔལ་འབྱུང་གིས་སྨྲས་པ། ཀྱེ་གྲོགས་པོ་དག་འཇིག་རྟེན་གྱི་ཆོས་དང་འབྲེལ་བས་འཇིག་རྟེན་ལས་འདའ་བར་མི་  
ནུས་ཀྱི། གང་འཇིག་རྟེན་གྱི་ཆོས་དང་མ་འབྲེལ་བ་དེ་ནི་འཇིག་རྟེན་ལས་འདའ་བར་འགྱུར་རོ། །དེ་བས་ན་བྱང་ཆུབ་སེམས་དཔའ་གང་རྙེད་པ་དང། མི་རྙེད་པ་དང། །  
གྲགས་པ་དང། མ་གྲགས་པ་དང། བསྟོད་པ་དང། སྨད་པ་དང། བདེ་བ་དང། སྡུག་བསྔལ་བས་མི་འཕྲོགས་ཤིང་བྱང་ཆུབ་སེམས་དཔའ་སེམས་དཔའ་ཆེན་པོ་མ་  
ཁེངས་པ། མ་དུད་པ་དེས་ནི་ཡེ་ཤེས་ཆེན་པོ་དེ་རྟོགས་པར་སླའོ་།བྱང་ཆུབ་སེམས་དཔའ་སྐྱེ་བོ་འཛིན་གྱིས་སྨྲས་པ། ཀྱེ་གྲོགས་པོ་དག་གཞན་ལ་ཀླན་ཀ་ཚོལ་བས་ནི་  
ཐམས་ཅད་མཁྱེན་པའི་ཡེ་ཤེས་ཆེན་པོ་དེ་རྟོགས་པར་མི་ནུས་ཀྱི་གཅིག་པུ་གཉིས་སུ་མེད་ལ་བདག་གིས་སེམས་ཅན་ཐམས་ཅད་ཀྱི་ཕྱིར་གོ་ཆ་ཆེན་པོ་བགོས་པས་  
  
  
ཡོངས་སུ་ཐོབ་པར་བྱ་བ་དེ་ཐམས་ཅད་བདག་གིས་ཡོངས་སུ་ཐོབ་པར་བྱའོ་ཞེས་དགེ་བའི་རྩ་བ་བསྐྱེད་པ་དང། སེམས་ཅན་ཐམས་ཅད་  
ཡོངས་སུ་སྨིན་པར་བྱ་བའི་ཕྱིར་དེ་སེམས་ཅན་ཐམས་ཅད་དང་ཐུན་མོང་དུ་སེམས་བསྐྱེད་དེ། ཡུད་ཙམ་དུའང་བརྩོན་འགྲུས་མི་གཏོང་ཞིང་དེ་ལྟར་བརྩོན་འགྲུས་ལ་གནས་པའི་བྱང་  
ཆུབ་སེམས་དཔས་ཡེ་ཤེས་ཆེན་པོ་དེ་རྟོགས་པར་ནུས་སོ། །བྱང་ཆུབ་སེམས་དཔའ་ས་འཛིན་གྱིས་སྨྲས་པ། ཀྱེ་གྲོགས་པོ་དག་འདི་ལྟ་སྟེ་དཔེར་ན། ས་ནི་རྩྭ་དང། ཤིང་གེལ་  
པ་དང། སྨན་དང། ནགས་ཚལ་ཐམས་ཅད་ཀྱི་གནས་ཡིན་ཏེ། དེ་ལ་གནས་ཤིང་རྩྭ་དང། ཤིང་གེལ་པ་དང། སྨན་དང། ནགས་ཚལ་གྱི་ས་བོན་ཐམས་ཅད་སྐྱེ་བར་འགྱུར་  
མོད་ཀྱི། ས་ཆེན་པོ་དེ་ནི་ལན་རེ་བའང་མེད་དོ། །སེམས་ཅན་ཐམས་ཅད་ཀྱང་ས་ཆེན་པོ་ལས་འཚོ་མོད་ཀྱི། ས་ཆེན་པོ་ནི་སྐྱོ་བར་ཡང་མི་བྱེད་དོ། །རིགས་ཀྱི་བུ། དེ་བཞིན་དུ་བྱང་  
ཆུབ་སེམས་དཔའ་ཆགས་པ་དང། ཞེ་སྡང་བའི་སེམས་དང་བྲལ་བ་དང། སེམས་ཅན་ཐམས་ཅད་ཀྱི་ཉེ་བར་འཚོ་བ་དང། ལན་རེ་བ་མེད་པའི་ཕྱིར་ས་དང་འདྲ་བར་སེམས་བསྐྱེད་  
ན་ཡེ་ཤེས་ཆེན་པོ་དེ་རྟོགས་པར་ནུས་སོ། །བྱང་ཆུབ་སེམས་དཔའ་ལག་ན་རིན་ཆེན་གྱིས་སྨྲས་པ། ཀྱེ་གྲོགས་པོ་དག་ཤེས་པར་གྱིས་ཤིག་།འདི་ནི་གོ་ཆ་ཆེན་པོ་ཡིན་ཏེ། དམན་  
  
  
༄༅། །པ་ལ་མོས་པས་ནི་ཡེ་ཤེས་ཆེན་པོ་དེ་རྟོགས་པར་མི་ནུས་ཀྱི། གང་གཉིད་ལོག་པའི་རྨི་ལམ་ནའང་ཐེག་པ་གཉིས་ལ་སེམས་མི་འཇུག་ཅིང་རིན་  
པོ་ཆེའི་སེམས་ཐམས་ཅད་མཁྱེན་པའི་སེམས་དེ་ཕ་རོལ་དག་ཀྱང་འདོད་པར་བྱེད་དུ་འཇུག་ལ་རིན་པོ་ཆེའི་སེམས་དེ་ལ་སེར་སྣ་མི་བྱེད་ཀྱི། སེམས་ཅན་ཐམས་ཅད་ཀྱང་ཐེག་པ་  
ཆེན་པོའི་གོ་ཆ་དེ་སྐོན་པར་བྱེད་ཅིང་སེམས་མཉམ་པ་མེད་པ་དེའང་གང་བའམ། བྲི་བར་ཡང་མི་མཐོང་ཞིང། དེ་ལྟར་སེར་སྣ་མེད་པའི་སེམས་ཀྱིས་ཡེ་ཤེས་ཆེན་པོ་དེ་རྟོགས་པར་  
ནུས་སོ། །བྱང་ཆུབ་སེམས་དཔའ་ལག་ན་རིན་ཆེན་ཕྱག་རྒྱས་སྨྲས་པ། ཀྱེ་མའོ་སེམས་ཅན་འདི་དག་ནི་འགྲོ་བ་དྲུག་ཏུ་ལྟུང་གི་དེ་དང། དེ་དག་ཏུ་སྙིང་རྗེ་ཆེན་པོ་བསྐྱེད་དེ། སེམས་  
ཅན་ཐམས་ཅད་ལ་ཆོས་ཀྱི་ཕྱག་རྒྱ་རིན་པོ་ཆེའི་ཕྱག་རྒྱ་གསུམ་གྱིས་བཏབ་པ་སྦྱིན་པར་བྱ་སྟེ། སེམས་ཅན་ཐོས་པ་ཉུང་བ་རྣམས་ལ་ནི་ཐོས་པའི་ལག་པ་སྦྱིན་པར་བྱའོ། །  
སེམས་ཅན་སེར་སྣ་ཅན་རྣམས་ལ་ནི་གཏོང་བའི་ལག་པ་སྦྱིན་པར་བྱའོ། །སེམས་ཅན་ངང་ཚུལ་ངན་པ་ཅན་རྣམས་ལ་ནི་ཚུལ་ཁྲིམས་ཀྱི་ལག་པ་སྦྱིན་པར་བྱའོ། །སེམས་ཅན་  
གནོད་སེམས་ཅན་རྣམས་ལ་ནི་བཟོད་པའི་ལག་པ་སྦྱིན་པར་བྱའོ། །སེམས་ཅན་ལེ་ལོ་ཅན་རྣམས་ལ་ནི་བརྩོན་འགྲུས་ཀྱི་ལག་པ་སྦྱིན་པར་བྱའོ། །སེམས་ཅན་དྲན་པ་ཉམས་  
  
  
།སེམས་ཅན་ཤེས་རབ་འཆལ་པ་རྣམས་ལ་ནི་ཤེས་རབ་ཀྱི་ལག་པ་སྦྱིན་པར་བྱ་སྟེ། སེམས་ཅན་དག་ཆོས་དཀར་  
པོ་གང་དང། གང་དག་ལས་བྲལ་བར་གྱུར་པའི་ཆོས་དེ་དང། དེ་དག་ཉིད་ཡོངས་སུ་རྫོགས་པར་བྱ་བའི་ཕྱིར་ལག་པ་སྦྱིན་པར་བྱ་སྟེ། བྱང་ཆུབ་སེམས་དཔའ་དེའི་དགེ་བའི་རྩ་བའི་ལག་  
པའང་རིན་པོ་ཆེའི་ཕྱག་རྒྱ་གསུམ་གྱིས་གདབ་པར་བྱའོ། །གསུམ་གང་ཞེ་ན། འདི་ལྟ་སྟེ། སེམས་ཅན་ཐམས་ཅད་སངས་རྒྱས་ཀྱི་ཡེ་ཤེས་ཡོངས་སུ་རྫོགས་པར་བསྔོ་བ་རིན་  
པོ་ཆེའི་ཕྱག་རྒྱས་གདབ་པར་བྱ་བ་དང། བདག་གི་དགེ་བའི་རྩ་བ་ཡོངས་སུ་འགྲུབ་པ་རིན་པོ་ཆེའི་ཕྱག་རྒྱས་གདབ་པར་བྱ་བ་དང། སེམས་ཅན་ཐམས་ཅད་ནམ་མཁའི་རང་  
བཞིན་གྱི་ཕྱག་རྒྱས་གདབ་པར་བྱ་བ་སྟེ། རིགས་ཀྱི་བུ། དེ་འདྲ་བའི་གནས་ལ་གནས་པས་ནི་ཐམས་ཅད་མཁྱེན་པའི་ཡེ་ཤེས་ཆེན་པོ་དེ་རྟོགས་པར་ནུས་སོ། །བྱང་ཆུབ་སེམས་  
དཔའ་སེང་གེའི་བློ་གྲོས་ཀྱིས་སྨྲས་པ། ཀྱེ་མའོ་གྲོགས་པོ་དག་འདི་ནི་མི་འཇིགས་པའི་གོ་ཆའོ། །འདི་ནི་མི་སྐྲག་པའི་གོ་ཆའོ། །འདི་ནི་མ་ཞུམ་པའི་གོ་ཆའོ། །འདི་ནི་ལེ་ལོ་  
མེད་པའི་གོ་ཆའོ། ཀྱེ་གྲོགས་པོ་དག་དེ་བས་ན་མི་འཇིགས་པ་དང་སེམས་མི་སྐྲག་པ་དང། མ་ཞུམ་པ་དང། ལེ་ལོ་མེད་པ་དང། འཇིགས་ཤིང་སྐྲག་པ་སྐྱི་བུང་ཞེས་བྱེད་  
  
  
༄༅། །པ་དང་བྲལ་བ་དང། འཁོར་བའི་ཉེས་པ་མི་སྐྱེད་པ་དང། མྱ་ངན་ལས་འདའ་བའི་ཡོན་ཏན་ཡང་དག་པར་མཐོང་བ་དང་བདེ་བ་དང། སྡུག་བསྔལ་  
བའི་ཆོས་ལ་སྙོམས་པར་གནས་པ་དང། མི་དམིགས་པ་ལ་གནས་པ་དང་ལྡན་པས་ཐམས་ཅད་མཁྱེན་པ་རྟོགས་པར་སླའོ། །བྱང་ཆུབ་སེམས་དཔའ་སེང་གེའི་འགྲོས་བསྒྲགས་  
དབྱངས་ཀྱིས་སྨྲས་པ། ཀྱེ་གྲོགས་པོ་དག་འགྲོས་དེ་ནི་སྐྱེས་བུ་ངན་པའི་མ་ཡིན་གྱི། དེ་ནི་སྐྱེས་བུ་དམ་པའི་འགྲོས་ཡིན་ནོ། །དེ་ཅིའི་ཕྱིར་ཞེ་ན། སྐྱེས་བུ་དམ་པ་དག་ནི་སྡིག་པའི་  
ལྟ་བ་དང་བྲལ་བས་ཡང་དག་པ་ལ་ཞུགས་པ་ཡིན་ནོ། །སྐྱེས་བུ་དམ་པ་དག་ནི་རྟག་པར་དྲང་བའི་རང་བཞིན་དང་ལྡན་པས་གཡོ་མེད་པ་ཡིན་ནོ། སྐྱེས་བུ་དམ་པ་དག་ནི་བླ་མ་ལ་རིམ་  
གྲོ་བསྐྱེད་པས་ང་རྒྱལ་བཅོམ་པ་ཡིན་ནོ། །སྐྱེས་བུ་དམ་པ་དག་ནི་བསྟན་ན་མཐུན་པར་ལེན་པས་ཚིག་བཟང་བ་ཡིན་ནོ། །སྐྱེས་བུ་དམ་པ་དག་ནི་ཡང་དག་པའི་འཚོ་བ་ལ་གནས་  
པས་ལས་ཀྱི་མཐའ་གྲགས་པ་ཡིན་ནོ། །སྐྱེས་བུ་དམ་པ་དག་ནི་སྐྱོ་བ་དང་བྲལ་བས་འདོད་ཆགས་དང་བྲལ་བ་ཡིན་ནོ། །སྐྱེས་བུ་དམ་པ་དག་ནི་ཁོང་ཁྲོ་བ་དང་བྲལ་བས་ཞེ་སྡང་  
དང་བྲལ་བ་ཡིན་ནོ། །སྐྱེས་བུ་དམ་པ་དག་ནི་ཞི་བ། རབ་ཏུ་ཞི་བ། ཉེ་བར་ཞི་བས་མུན་པ་མུན་ནག་དང་བྲལ་བ་ཡིན་ནོ། །སྐྱེས་བུ་དམ་པ་དག་ནི་སྡུག་བསྔལ་བ་དང། དབུལ་པོ་  
  
  
།སྐྱེས་བུ་དམ་པ་དག་ནི་ལུས་དང། ངག་དང། ཡིད་ཀྱི་ལས་ཀྱི་མཐའ་ཡོངས་སུ་དག་པས་འཇེམ་པ་དང་བཅས་པ་ཡིན་ནོ། །སྐྱེས་བུ་  
དམ་པ་དག་ནི་དེ་དག་བྱ་བ་ལ་ཡང་དག་པར་ཞུགས་པས་ཇི་སྐད་སྨྲས་པ་བཞིན་དུ་བྱེད་པ་ཡིན་ནོ། །སྐྱེས་བུ་དམ་པ་དག་ནི་རྟག་ཏུ་བརྟུལ་བ་བརྟན་པས་ལྷག་པའི་བསམ་པ་དང་ལྡན་  
པ་ཡིན་ནོ། །སྐྱེས་བུ་དམ་པ་དག་ནི་ལོག་པའི་ཆོས་དང་བྲལ་བས་བ་དེན་པ་ལ་གནས་པ་ཡིན་ནོ། །སྐྱེས་བུ་དམ་པ་དག་ནི་ཆོས་ཀྱི་དགའ་བས་དགའ་ཞིང་མགུ་བས་ཆོས་འདོད་པ་ཡིན་  
ནོ༑ ༑སྐྱེས་བུ་དམ་པ་དག་ནི་ལུས་དང། སྲོག་གཏོང་བས་དམ་པའི་ཆོས་ཡོངས་སུ་འཛིན་པ་ཡིན་ནོ། །སྐྱེས་བུ་དམ་པ་དག་ནི་སེམས་ཅན་ཐམས་ཅད་དང་འབྲེལ་བས་མི་གཏོང་བ་ཡིན་ནོ།།  
སྐྱེས་བུ་དམ་པ་དག་ནི་དོན་དམ་པའི་རྗེས་སུ་འཇུག་པས་ཉེས་པ་མཐོང་བ་ཡིན་ནོ། །སྐྱེས་བུ་དམ་པ་དག་ནི་སྡིག་པའི་ཆོས་རྣམས་པར་སྤངས་པས་དགེ་བའི་ཆོས་ལ་ཞུགས་པ་ཡིན་ནོ། །  
སྐྱེས་བུ་དམ་པ་དག་ནི་དཔུལ་པོ་རྣམས་ཀྱི་གཏེར་ཡིན་ནོ། །སྐྱེས་བུ་དམ་པ་དག་ནི་ནད་པ་རྣམས་ཀྱི་སྨན་པ་ཡིན་ནོ། །སྐྱེས་བུ་དམ་པ་དག་ནི་འཇིགས་པ་རྣམས་ཀྱི་མགོན་ཡིན་ནོ། །སྐྱེས་བུ་  
དམ་པ་དག་ནི་དཔུང་གཉེན་མེད་པ་རྣམས་ཀྱི་སྐྱབས་ཡིན་ནོ། སྐྱེས་བུ་དམ་པ་དག་ནི་འཁོར་བའི་རྒྱ་མཚོར་ཞུགས་པ་རྣམས་ཀྱི་གནས་ཡིན་ནོ། །སྐྱེས་བུ་དམ་པ་དག་ནི་རྟེན་མེད་པ་རྣམས་  
  
  
༄༅། །ཀྱི་རྟེན་ཡིན་ནོ། །སྐྱེས་བུ་དམ་པ་དག་ནི་མུན་པ་མུན་ནག་ཏུ་ཞུགས་པ་རྣམས་ཀྱི་སྣང་བར་བྱེད་པ་ཡིན་ནོ། །སྐྱེས་བུ་དམ་པ་དག་ནི་ལམ་ངན་པར་ཞུགས་  
པ་རྣམས་ཀྱི་འདྲེན་པ་ཡིན་ནོ། །སྐྱེས་བུ་དམ་པ་དག་ནི་ཆོས་སྨྲ་བ་རྣམས་ཀྱི་ཡོངས་སུ་འདྲེན་པ་ཡིན་ནོ། །སྐྱེས་བུ་དམ་པ་དག་ནི་བཟོད་པ་དང། དུལ་བའི་རྣལ་འབྱོར་དང་ལྡན་པས་  
ཐ་བའི་ཉེས་པ་དང། གནོད་སེམས་དང། གནོང་པ་འཆབ་པ་དང་ཁྲོ་བའི་ཡོངས་སུ་གདུང་བ་ཐམས་ཅད་དང་བྲལ་བ་ཡིན་ཏེ། དེ་ལྟ་བས་ན་སྐྱེས་བུ་དམ་པ་དག་དེ་འདྲ་  
བའི་ཆོས་ལ་གནས་པས་ནི་ཡེ་ཤེས་ཆེན་པོ་དེ་རྟོགས་པར་ནུས་སོ་།བྱང་ཆུབ་སེམས་དཔའ་ནམ་མཁའ་མཛོད་ཀྱིས་སྨྲས་པ། ནམ་མཁའ་དཔག་ཏུ་མེད་པ་བཞིན་དུ་བྱམས་  
པ་སྒོམ་པའི་རྣལ་འབྱོར་དང་ལྡན་པ་སྙིང་རྗེ་ཆེན་པོ་ལ་གནས་པ་རྒྱུན་མི་འཆད་པ། དབང་པོ་རྟག་ཏུ་དགའ་ཞིང་དགོད་པ། འདོད་པའི་དགའ་བ་ཐམས་ཅད་ལ་བཏང་སྙོམས་  
སུ་གཏོང་བ། སྦྱིན་པ་ནམ་མཁའ་དང་མཚུངས་པ། ཚུལ་ཁྲིམས་ནམ་མཁའ་དང་མཚུངས་པ། བཟོད་པ་ནམ་མཁའ་དང་མཚུངས་པ། བརྩོན་འགྲུས་ནམ་མཁའ་དང་  
མཚུངས་པ། བསམ་གཏན་ནམ་མཁའ་དང་མཚུངས་པ། ཤེས་རབ་ནམ་མཁའ་དང་མཚུངས་པས་ཐམས་ཅད་མཁྱེན་པ་རྟོགས་པར་ནུས་སོ་།བྱང་ཆུབ་སེམས་དཔའ་སེམས་  
  
  
སེམས་བསྐྱེད་པ་གང་ལས་བདུད་སྡིག་ཅན་གྱིས་གླགས་རྙེད་པར་འགྱུར་བ་དང། དེ་བཞིན་གཤེགས་པ་མཉེས་པར་མི་  
འགྱུར་བ་དང། ལྷ་མི་དགའ་བར་འགྱུར་བ་དང། བདག་གིས་དགེ་བའི་ཕྱོགས་ཡོངས་སུ་འབྲི་བར་འགྱུར་བའི་སེམས་བསྐྱེད་པ་དེ་དག་ནི་བྱང་ཆུབ་སེམས་དཔས་མི་སྐྱེད་པར་  
བྱ་ཡི། སེམས་བསྐྱེད་པ་གང་ལས་བདུད་སྡིག་ཅན་གྱིས་གླགས་རྙེད་པར་མི་འགྱུར་བ་དང། དེ་བཞིན་གཤེགས་པ་མཉེས་པར་འགྱུར་བ་དང་ལྷ་དག་དགའ་བར་འགྱུར་བ་དང་  
བདག་གིས་དགེ་བའི་ཕྱོགས་ཡོངས་སུ་འབྲི་བར་མི་འགྱུར་བའི་སེམས་བསྐྱེད་པ་དེ་དག་ནི་བསྐྱེད་པར་བྱ་སྟེ། དེ་དེ་ལྟར་ཞུགས་ན་སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་  
བར་འགྱུར་རོ། །དེ་ཅིའི་ཕྱིར་ཞེ་ན། དེ་ལྟར་བྱང་ཆུབ་སེམས་དཔའ་དེས་སེམས་བསྐྱེད་མ་ཐག་ཏུ་སྒྱུ་དང། དམིགས་པའི་རྐྱེན་མ་སྐྱེས་པའི་ཕྱིར་ཆོས་ཐམས་ཅད་མ་སྐྱེས་པ་དང། དེ་བཞིན་  
གཤེགས་པའི་བྱང་ཆུབ་ཀྱང་མ་སྐྱེས་པ་ལས་རྟོགས་པར་འགྱུར་ལ་བྱང་ཆུབ་ཇི་ལྟ་བར་ཆོས་ཀྱི་འཁོར་ལོ་སྒྱུར་བའང་དེ་བཞིན་དུ་ཤེས་ཏེ། སེམས་ཀྱི་བསམ་པའི་གོ་ཆ་དེ་  
དག་གིས་ཐམས་ཅད་མཁྱེན་པ་རྟོགས་པར་ནུས་སོ། །བྱང་ཆུབ་སེམས་དཔའ་ཚིག་གི་རབ་ཏུ་ཐ་དད་པ་ཐམས་ཅད་ལ་སྤོབས་པས་སྨྲས་པ་སྐྱེས་བུ་དམ་པ་དག་བྱང་ཆུབ་ནི་  
  
  
༄༅། །ཐམས་ཅད་ཀྱི་རྗེས་སུ་སོང་བ་སྟེ། ཀུན་ནས་ཉོན་མོངས་པའི་རྗེས་སུ་སོང་བ། རྣམ་པར་བྱང་བའི་རྗེས་སུ་སོང་བ། འདུས་བྱས་ཀྱི་རྗེས་སུ་  
སོང་བ། འདུས་མ་བྱས་ཀྱི་རྗེས་སུ་སོང་བ། ཟག་པ་དང་བཅས་པའི་རྗེས་སུ་སོང་བ། ཟག་པ་མེད་པའི་རྗེས་སུ་སོང་བ། ཁ་ན་མ་ཐོ་བ་དང་བཅས་པའི་རྗེས་སུ་སོང་བ། ཁ་  
ན་མ་ཐོ་བ་མེད་པའི་རྗེས་སུ་སོང་བ། དགེ་བའི་རྩ་བའི་རྗེས་སུ་སོང་བ། མི་དགེ་བའི་རྩ་བའི་རྗེས་སུ་སོང་བ། འཇིག་རྟེན་གྱི་ཆོས་ཀྱི་རྗེས་སུ་སོང་བ། འཇིག་རྟེན་ལས་འདས་པའི་  
ཆོས་ཀྱི་རྗེས་སུ་སོང་བ། འཁོར་བའི་རྗེས་སུ་སོང་བ། མྱ་ངན་ལས་འདས་པའི་རྗེས་སུ་སོང་བ། ཆད་པ་དང། རྟག་པའི་རྗེས་སུ་སོང་བ། ཕུང་པོ་དང། ཁམས་དང། སྐྱེ་  
མཆེད་ཀྱི་རྗེས་སུ་སོང་བ་སྟེ། སྐྱེས་བུ་དམ་པ་དག་བྱང་ཆུབ་ནི་ས་དང། ཆུ་དང། མེ་དང། རླུང་དང། ནམ་མཁའི་རྗེས་སུ་སོང་བའོ། །དེ་ཅིའི་ཕྱིར་ཞེ་ན། ཆོས་ཐམས་  
ཅད་ནི་འདི་ལྟ་བུའི་རང་བཞིན་ཏེ། རང་བཞིན་སྟོང་པ་ཉིད་དོ་།དེ་དག་ནི་བརྗོད་པ་གང་དང། གང་གིས་བརྗོད་པར་བྱ་བའི་རྣམ་པ་དེ་ཐམས་ཅད་སྟོང་པ་ཉིད་སྨོས་པར་བྱེད་  
པའོ༑ ༑འདི་ལྟ་སྟེ། དཔེར་ན། ནམ་མཁའི་དབྱིངས་ནི་ཐམས་ཅད་ཀྱི་རྗེས་སུ་སོང་ངོ། །དེ་བཞིན་དུ་བྱང་ཆུབ་ཀྱང་ཐམས་ཅད་ཀྱི་རྗེས་སུ་སོང་སྟེ། སྐྱེས་བུ་དམ་པ་དག་  
  
  
པ་ཐམས་ཅད་ལ་སྤོབས་པ་འབྱུང་ཞིང་དེ་ནི་ཚིག་གི་རབ་ཏུ་ཐ་དད་པ་ཤེས་པ་ཐམས་ཅད་ཀྱང་ཐོབ་པར་འགྱུར་  
ཏེ༑ ཚུལ་གཅིག་ལ་འཇུག་པ་དེས་ཐམས་ཅད་མཁྱེན་པ་རྟོགས་སོ། །བྱང་ཆུབ་སེམས་དཔའ་སྤོབས་པའི་ཕུང་པོས་སྨྲས་པ། ཀྱེ་གྲོགས་པོ་དག་།བརྗོད་པ་ཐམས་ཅད་ནི་བརྗོད་དུ་  
མེད་པ་སྟེ། སྒྲ་ཐམས་ཅད་བསྙད་དུ་མེད་པའོ། །བྱང་ཆུབ་སེམས་དཔའ་ཡེ་ཤེས་དེ་ལ་མོས་པ་ནི་སེམས་མི་གཡོ་བར་འདུག་པ་ཡིན་ཏེ་སྙན་པར་སྨྲས་པ་དང། མི་སྙན་པར་  
སྨྲས་པ་ལ་དགའ་བ་དང། ཞུམ་པ་མེད་དོ། །འདི་ལྟ་སྟེ། དཔེར་ན་རི་ལྷུན་པོའི་ཕུང་པོ་ལ་རླུང་བབ་པ་ལས་སླར་ལོག་ན་རི་ལྷུན་པོ་ནི་གཡོ་བའང་མེད། རབ་ཏུ་གཡོ་བའང་མེད་དོ།།  
རིགས་ཀྱི་བུ། དེ་བཞིན་དུ་བྱང་ཆུབ་སེམས་དཔའ་དེ་འདྲ་བའི་ཡེ་ཤེས་རྟོགས་པས་ཐམས་ཅད་ཀྱི་སྒྲ་དང། བརྗོད་པ་ཀུན་བཟོད་དེ་གཡོ་བར་མི་བྱེད། རབ་ཏུ་གཡོ་བར་མི་བྱེད་ཅིང་ཕ་  
རོལ་མུ་སྟེགས་ཅན་གྱི་སྨྲ་བ་གང་ལའང་ཆགས་པར་མི་འགྱུར། དེ་བཞིན་གཤེགས་པའི་བཀའ་དང། མུ་སྟེགས་ཅན་གྱི་ཚིག་ཀྱང་ཆོས་མཉམ་པ་ཉིད་དུ་མཐོང། མཉམ་པ་  
ཉིད་ལའང་འགལ་བར་མི་བྱེད། མུ་སྟེགས་ཅན་ཐམས་ཅད་ཀྱི་སྤོབས་པ་ཐམས་ཅད་ཀྱང་ཟད་པའི་ཆོས་སུ་མཐོང། ཟད་པའི་ཆོས་ཀྱིས་ཆོས་ལ་ང་རྒྱལ་ཆེན་པོར་ཡང་མི་བྱེད་  
  
  
༄༅། །དེ༑ སྐྱེས་བུ་དམ་པ་དག་བྱང་ཆུབ་སེམས་དཔའ་དེ་འདྲ་བའི་ཡེ་ཤེས་ལ་མོས་པ་ནི་མྱུར་དུ་ཐམས་ཅད་མཁྱེན་པ་ཐོབ་པར་འགྱུར་རོ། །བྱང་ཆུབ་  
སེམས་དཔའ་བློ་གྲོས་རྒྱ་མཚོས་སྨྲས་པ། སྐྱེས་བུ་དམ་པ་དག་།བྱང་ཆུབ་སེམས་དཔས་ཐོས་པ་ཐམས་ཅད་བཟུང་བའི་ཕྱིར་བློ་གྲོས་རྒྱ་མཚོ་ལ་སེམས་འཇུག་པ་རྟོགས་པར་  
བྱའོ༑ ༑ཆོས་ཉིད་ལ་སྣ་ཚོགས་མེད་པའི་ཕྱིར་དེས་ཆོས་རོ་གཅིག་པ་ལ་མོས་པར་བྱའོ། །རྟེན་ཅིང་འབྲེལ་བར་འབྱུང་བ་དང་མི་འགལ་བའི་ཕྱིར་དེས་ཆོས་ཉིད་ལ་བརྟག་པར་  
བྱའོ༑ ༑ཐོག་མ་ནས་མ་སྐྱེས་པའི་ཕྱིར་ཆོས་གང་ཡང་མ་བྲི་བ་དང། མ་འཕེལ་བར་བྱའོ། །བསོད་ནམས་མི་ཟད་པའི་ཕྱིར་སེམས་ཅན་ཐམས་ཅད་ཉེ་བར་འཚོ་བའི་དགེ་བའི་རྩ་  
བ་བསྐྱེད་པར་བྱའོ། །ཆད་པ་དང། རྟག་པ་ལས་དབེན་པའི་ཕྱིར་དེས་མཐའ་གཉིས་རྟོགས་པར་བྱའོ། །སེམས་ཀྱི་སྒོམ་པ་ཚད་མེད་པའི་ཕྱིར་དེས་ཆོས་ཐམས་ཅད་ལ་བརྟག་  
པར་བྱའོ། །ཆོས་ཡང་དག་པར་མི་བརྗེད་པའི་ཕྱིར་བདག་གི་དྲན་པའི་སྟོབས་བསྐྱེད་པའང་ཡོངས་སུ་གཞག་པར་བྱའོ། །སེམས་ཅན་ཐམས་ཅད་ལ་སྙོམས་པར་ཆོས་  
འཆད་པའི་ཕྱིར་དེས་སྙེམས་པ་ཐམས་ཅད་ཡང་དག་པར་བཅོམ་པ་ཡོངས་སུ་རྫོགས་པར་བྱའོ། །སངས་རྒྱས་ཀྱི་ཆོས་མ་འདྲེས་པ་ལྷུར་བྱེད་པའི་ཕྱིར་མི་དགེ་བའི་ཆོས་ཐམས་  
  
  
།སྐྱེས་བུ་དམ་པ་དག་དྲན་པའི་ཡེ་ཤེས་ཀྱི་གོ་ཆ་དེས་ནི་ཐམས་ཅད་མཁྱེན་པ་རྟོགས་པར་ནུས་སོ། །བྱང་ཆུབ་སེམས་དཔའ་ལྷུན་པོ་ཆེན་པོས་སྨྲས་པ་  
འདི་ལྟ་སྟེ། སངས་རྒྱས་ཀྱི་ཡེ་ཤེས་དེ་ནི་འཇིག་རྟེན་ཐམས་ཅད་ལས་མངོན་པར་འཕགས་པའི་ཡེ་ཤེས་ཏེ། དེ་ནི་ཚད་ཡོད་པའི་སྤྱོད་པས་རྟོགས་པར་མི་ནུས་སོ། །དེ་བས་ན་  
བསམ་པ་འཇིག་རྟེན་ཐམས་ཅད་ལས་མངོན་པར་འཕགས་པ་དང། ཐོས་པ་འཇིག་རྟེན་ཐམས་ཅད་ལས་མངོན་པར་འཕགས་པ་དང། དད་པ་འཇིག་རྟེན་ཐམས་ཅད་ལས་  
མངོན་པར་འཕགས་པ་དང། སྦྱིན་པ་འཇིག་རྟེན་ཐམས་ཅད་ལས་མངོན་པར་འཕགས་པ་དང། དེ་བཞིན་དུ་ཚུལ་ཁྲིམས་དང། བཟོད་པ་དང་བརྩོན་འགྲུས་དང། བསམ་  
གཏན་དང། ཤེས་རབ་འཇིག་རྟེན་ཐམས་ཅད་ལས་མངོན་པར་འཕགས་པ་དང། བསོད་ནམས་རི་རབ་ལྷུན་པོ་བཞིན་དུ་མངོན་པར་འཕགས་པས་ཐམས་ཅད་མཁྱེན་པ་རྟོགས་  
པར་ནུས་སོ། །བྱང་ཆུབ་སེམས་དཔའ་མཐོང་ན་དགའ་བས་སྨྲས་པ་སྐྱེས་བུ་དམ་པ་དག་གང་གི་ཚེ་ན་བྱང་ཆུབ་སེམས་དཔའ་བདག་གི་གཟུགས་ཀྱི་སེམས་ཡོངས་སུ་དག་པས་  
གཟུགས་སུ་སྣང་བ་ཡིད་དུ་མི་འོང་བ་གང་ཡང་མིག་གིས་མཐོང་ཞིང་སྣང་བར་མི་འགྱུར། བདག་གི་རྣ་བའི་སེམས་ཡོངས་སུ་དག་པས་སྒྲ་ཡིད་དུ་མི་འོང་བ་གང་ཡང་རྣ་བས་ཐོས་  
  
  
༄༅། །ཤིང་གྲག་པར་མི་འགྱུར། དེ་བཞིན་དུ་དྲིའང་མ་ཡིན་རོའང་མ་ཡིན། རེག་ཀྱང་མ་ཡིན། རང་གི་ཡུལ་གྱི་སེམས་ཡོངས་སུ་དག་པས་ཆོས་  
ཡིད་དུ་མི་འོང་བ་གང་ཡང་ཡིད་ལ་སྣང་བར་མི་འགྱུར། རང་གི་སེམས་ཡོངས་སུ་དག་པས་ཡིད་དགའ་བ་དང། མི་དགའ་བ་དང། མ་འབྲེལ་ཅིང་སེམས་ཅན་གང་ཡང་  
སངས་རྒྱས་ཀྱི་ཆོས་ཀྱི་སྣོད་མ་ཡིན་པར་མ་མཐོང་སྟེ། གང་ལོག་པར་ངེས་པ་དེ་དག་ཀྱང་སངས་རྒྱས་ཀྱི་ཆོས་ཀྱི་སྣོད་དུ་འགྱུར་བར་མཐོང་ཞིང། གང་བདག་ཤིན་ཏུ་དགའ་  
གྱུར་པའི་དངོས་པོ་དེ་དགའ་ཞིང་ཡོངས་སུ་གཏོང་ལ་བྱིན་ནས་ཀྱང་མི་འགྱོད་པ་ཡིན་ཏེ། དེ་ལྟར་སྤྱོད་པའི་བྱང་ཆུབ་སེམས་དཔའ་ནི་ཐམས་ཅད་མཁྱེན་པ་རྟོགས་པར་ནུས་  
སོ༑ ༑བྱང་ཆུབ་སེམས་དཔའ་རབ་ཏུ་དགའ་བའི་རྒྱལ་པོས་སྨྲས་པ་གང་གི་ཚེ་ན་སྤྱོས་པ་དང། བརྒྱད་པ་དང། སྨད་པ་དང་བརྙས་པ་དང། བརྡེགས་པ་དང། ཚར་  
བཅད་ན་བྱང་ཆུབ་སེམས་དཔའ་རབ་ཏུ་དགའ་བ་བསྐྱེད་ཅིང་གང་ཟག་དེ་ལའང་དགེ་བའི་བཤེས་གཉེན་དུ་འདུ་ཤེས་སྐྱེད་ལ། བཟོད་པར་བྱེད། བཟོད་པའི་མཐུ་སྟོན་ཅིང་  
རབ་ཏུ་དགའ་བ་སྐྱེས་ནས་སྤྱོ་བར་བྱེད་པ་འདི་སུ། གང་ལ་སྤྱོད་པར་བྱ་ཞེས་དེ་ཆོས་ཉིད་ཀྱི་རྗེས་སུ་འཇུག་པར་བྱེད། ནང་གི་སྟོང་པ་ཉིད་ལ་མོས་ཤིང་ཕྱིའི་སྟོང་པ་ཉིད་ལ་ཐེ་  
  
  
རྐང་པ་དང། ལག་པ་ཡོངས་སུ་གཏོང་བ་དང། མིག་དང། མགོ་ཡོངས་སུ་གཏོང་བ་དང། ཆུང་མ་དང། བུ་ཕོ་དང། བུ་མོ་  
ཡོངས་སུ་གཏོང་བ་དང། རྒྱལ་སྲིད་ཡོངས་སུ་གཏོང་བས་རབ་ཏུ་དགའ་བ་ཡིན། ལུས་དང། སྲོག་ཡོངས་སུ་གཏོང་བས་དགའ་བ་ཡིན་ཏེ། འཁོར་ལོས་བསྒྱུར་བའི་རྒྱལ་སྲིད་ཐོབ་པས་  
དགའ་བ་མ་ཡིན་གྱི། ལེགས་པར་བཤད་པ་ཚིགས་སུ་བཅད་པ་གཅིག་ཐོས་པས་ཤིན་ཏུ་དགའ་བ་ཡིན། བརྒྱ་བྱིན་ཐོབ་པས་དགའ་བ་མ་ཡིན་གྱི་གཞན་ཆོས་འཆད་པ་ལ་  
ཤིན་ཏུ་དགའ་བ་ཡིན། ཚངས་པ་ཐོབ་པས་དགའ་བ་མ་ཡིན་གྱི། སེམས་ཅན་གཅིག་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་བཞག་ན་རབ་ཏུ་དགའ་བ་ཡིན་  
སྟོང་གསུམ་རིན་པོ་ཆེས་བཀང་བས་དགའ་བ་མ་ཡིན་གྱི། དེ་བཞིན་གཤེགས་པ་མཐོང་བས་རབ་ཏུ་དགའ་བ་ཡིན་ཏེ། དེ་ནི་གཞར་ཡང་དབང་པོ་ཉམས་པར་མི་འགྱུར་ཞིང་དགའ་  
བར་གྱུར་ནས་བྱང་ཆུབ་ཀྱི་ཕྱོགས་ཀྱི་ཆོས་རྣམས་དགའ་ཞིང་མགུ་བའི་སྤྱོད་པ་འདིས་སྒྲུབ་པར་བྱེད་པ་ནི་ཐམས་ཅད་མཁྱེན་པ་རྟོགས་པར་ནུས་སོ། །བྱང་ཆུབ་སེམས་དཔའ་མཐའ་  
ཡས་མཐོང་བས་སྨྲས་པ། སྐྱེས་བུ་དམ་པ་དག་གང་གི་ཚེ་ན་བྱང་ཆུབ་སེམས་དཔའ་ཆོས་ཐམས་ཅད་མཐོང་མོད་ཀྱི། བདག་ཏུ་ལྟ་བར་ཡང་མི་ལྟུང། སངས་རྒྱས་ཀྱི་ཆོས་ཐམས་  
  
  
༄༅། །ཅད་ཤེས་མོད་ཀྱི། རྣམ་པར་རྟོག་པ་སྤྱོད་པའང་མ་ཡིན་སངས་རྒྱས་ཐམས་ཅད་མཐོང་མོད་ཀྱི། གཟུགས་ལ་དམིགས་པའི་འདུ་ཤེས་ཀྱང་མི་  
སྐྱེད༑ སེམས་ཅན་ཐམས་ཅད་མཐོང་མོད་ཀྱི་སེམས་ཅན་དུ་འདུ་ཤེས་ཀྱང་མི་སྐྱེད། ལས་ཀྱི་རྣམ་པར་སྨིན་པ་ཡོངས་སུ་དག་པའི་ཕྱིར་ཤའི་མིག་གསལ་བར་གྱུར་པ་ཡིན་  
མངོན་པར་ཤེས་པ་ཐོབ་པས་ལྷའི་མིག་དང་ལྡན་པ་ཡིན། ཉོན་མོངས་པ་ཐམས་ཅད་དང་བྲལ་བས་ཤེས་རབ་ཀྱི་མིག་རྟོགས་པར་ཁོང་དུ་ཆུད་པ་ཡིན། སངས་རྒྱས་ཀྱི་  
ཆོས་མ་འདྲེས་པ་སྒྲུབ་པས་སངས་རྒྱས་ཀྱི་སྤྱན་ལ་མོས་པ་ཡིན་སྟོབས་བཅུ་ཡོངས་སུ་རྫོགས་པས་ཆོས་ཀྱི་སྤྱན་སྣང་བ་ཐོབ་པ་ཡིན་ཏེ། རིགས་ཀྱི་བུ། དེ་འདྲ་བའི་ཡེ་ཤེས་  
མཐོང་བ་ཡོངས་སུ་རྫོགས་པས་ཐམས་ཅད་མཁྱེན་པ་རྟོགས་པར་ནུས་སོ། །བྱང་ཆུབ་སེམས་དཔའ་མཐའ་ཡས་དམིགས་པར་གནས་པས་སྨྲས་པ་བྱང་ཆུབ་ནི་ཐམས་ཅད་  
དམིགས་པ་སྟེ། ཐམས་ཅད་མཁྱེན་པའི་ཡེ་ཤེས་སྒྲུབ་པར་འགྱུར་རོ་།དེ་ཅིའི་ཕྱིར་ཞེ་ན། དམིགས་པ་ཐམས་ཅད་ནི་ནང་ནའང་མི་གནས་ཕྱི་རོལ་ནའང་མིག་ནས། དབུས་  
ནའང་མི་གནས་པར་བརྟག་པར་བྱའོ། །བྱང་ཆུབ་སེམས་དཔའ་དམིགས་པ་ལ་མི་གནས་པ་ནི་ཉོན་མོངས་པ་ལ་དམིགས་པ་དང། ལས་ལ་དམིགས་པ་དང། བདུད་ལ་དམིགས་  
  
  
ལས་དང། ཉོན་མོངས་པ་དང་བདུད་ལ་དམིགས་པ་ལས་འདས་པའི་བྱང་ཆུབ་སེམས་དཔའ་ཐམས་ཅད་མཁྱེན་པ་རྟོགས་སོ། །བྱང་ཆུབ་  
སེམས་དཔའ་བདུད་ཀྱི་ལྟ་བ་ཡང་དག་པར་འཇོམས་པས་སྨྲས་པ། རིགས་ཀྱི་བུ། བདག་ཏུ་ལྟ་བ་ནི་བདག་ཏུ་ལྟ་བ་ལས་ལྡང་ཞིང་བྱུང་བ་ཡིན། བདུད་ཀྱི་ལས་ནི་ལྟ་བ་ལས་ལྡང་  
ཞིང་བྱུང་བ་སྟེ། བདག་ཏུ་ལྟ་བ་ཡོངས་སུ་ཤེས་ན་ལྟ་བ་འབྱུང་བར་མི་བྱེད་དོ། །ལྟ་བ་ཡོངས་སུ་ཤེས་ན་ཕུང་པོ་འབྱུང་བར་མི་བྱེད་དོ། །ཕུང་པོ་ཡོངས་སུ་ཤེས་ན་བདུད་མི་མཐོང་ངོ། །  
བདུད་ཀྱི་ཡུལ་ལས་འདའ་བར་བྱ་བའི་ཕྱིར་སྒྲིབ་པ་མེད་པའི་རྣམ་པར་ཐར་པ་ལ་རེག་པར་འགྱུར་རོ། །བྱང་ཆུབ་སེམས་དཔའ་སྒྲིབ་པ་མེད་པའི་རྣམ་པར་ཐར་པ་ཐོབ་པ་ན་ཐམས་ཅད་  
མཁྱེན་པ་རྟོགས་སོ། །བྱང་ཆུབ་སེམས་དཔའ་མྱ་ངན་མེད་སྦྱིན་གྱིས་སྨྲས་པ། ལས་ཉེས་པ་བྱེད་པ་ནི་ཕྱིས་འགྱོད་པར་འགྱུར། ལས་ལེགས་པར་བྱེད་པ་ནི་ཕྱིས་མྱ་ངན་བྱེད་པར་མི་  
འགྱུར་རོ། །དེ་བས་ན་བྱང་ཆུབ་སེམས་དཔས་ལས་ལེགས་པ་བྱེད་པ་ལས་མི་སྨད་པ་བྱེད་པ། ལས་མི་འགྱོད་པ་བྱེད་པ། ལས་ཁ་ན་མ་ཐོ་བ་མེད་པ་བྱེད་པར་བྱའོ། །སེམས་ཅན་  
མྱ་ངན་གྱི་ཟུག་རྔུས་ཟུག་པ་རྣམས་ཀྱང་མྱ་ངན་ཞི་བར་བྱ་བ་དང། ཟུག་རྔུ་དང་བྲལ་བར་བྱ་བའི་ཕྱིར་ཆོས་བཤད་པར་བྱ་སྟེ། དེ་ལྟར་སྤྱོད་པའི་བྱང་ཆུབ་སེམས་དཔའ་ནི་ཐམས་  
  
  
༄༅། །ཅད་མཁྱེན་པ་རྟོགས་སོ། །བྱང་ཆུབ་སེམས་དཔའ་དོན་ཐམས་ཅད་གྲུབ་པས་སྨྲས་པ། རིགས་ཀྱི་བུ་དག་སྐྱེས་བུ་གང་ཟག་ཚུལ་ཁྲིམས་དང་ལྡན་  
པའི་སེམས་ཀྱི་སྨོན་པ་འགྲུབ། སྨོན་ལམ་འགྲུབ་པར་འགྱུར་ལ། ཚུལ་ཁྲིམས་ཀྱི་རྩ་བ་ལའང་བག་བྱེད་པ་རྟེན། བག་བྱེད་པའི་རྩ་བ་ལའང་བྱང་ཆུབ་ཀྱི་ཕྱོགས་ཀྱི་ཆོས་རྣམས་  
རྟེན༑ བྱང་ཆུབ་ཀྱི་ཕྱོགས་ཀྱི་ཆོས་ཀྱི་རྩ་བ་ལའང་ཐམས་ཅད་མཁྱེན་པ་རྟེན་ཏོ། །དེ་བས་ན་བྱང་ཆུབ་སེམས་དཔའ་བག་བྱེད་པ་དང། བྱང་ཆུབ་ཀྱི་ཕྱོགས་ཀྱི་ཆོས་ལ་བརྟེན་པ་ནི་  
ཐམས་ཅད་མཁྱེན་པ་རྟོགས་སོ། །ལྷའི་བུ་ཀུན་ནས་མེ་ཏོག་གིས་སྨྲས་པ། རིགས་ཀྱི་བུ་དག་འདི་ལྟ་སྟེ། དཔེར་ན། ཤིང་མེ་ཏོག་གིས་བརྒྱན་པ་ནི་འགྲོ་བ་མང་པོའི་ཉེ་བར་  
འཚོ་བ་ཡིན་ནོ། །རིགས་ཀྱི་བུ། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམ་པར་ཐར་པའི་ཆོས་ཀྱི་མེ་ཏོག་རྒྱས་པ་ནི་འགྲོ་བ་མང་པོའི་ཉེ་བར་འཚོ་བ་ཡིན་ནོ། །  
རིགས་ཀྱི་བུ་དག་འདི་ལྟ་སྟེ། དཔེར་ན། ལྷ་རྣམས་ཀྱི་ཤིང་པ་རི་ཡ་ཏྲ་ཀ་ཀོ་བི་ད་ར་མེ་ཏོག་རྒྱས་ན་སུམ་ཅུ་རྩ་གསུམ་གྱི་ལྷའི་དུ་རྣམས་མངོན་པར་འདུ་བར་འགྱུར་རོ། །རིགས་  
ཀྱི་བུ༑ དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམ་པར་ཐར་པའི་ཆོས་ཀྱི་མེ་ཏོག་རྒྱས་ན་ལྷ་དང་བཅས་པའི་འཇིག་རྟེན་མངོན་པར་འདུ་བར་འགྱུར་རོ། །  
  
  
འདི་ལྟ་སྟེ། དཔེར་ན། ལྷའི་ནོར་བུ་རིན་པོ་ཆེ་སྐྱོན་ཐམས་ཅད་དང་བྲལ་ལ་ཡོན་ཏན་ཐམས་ཅད་དང་ལྡན་པ་དེ་བཞིན་དུ། རིགས་ཀྱི་བུ། བྱང་ཆུབ་སེམས་དཔའ་  
བསམ་པ་ཡོངས་སུ་དག་པ་སྐྱོན་ཐམས་ཅད་དང་བྲལ་ལ་ཡོན་ཏན་ཐམས་ཅད་དང་ལྡན་པས་ཐམས་ཅད་མཁྱེན་པ་རྟོགས་སོ། །ལྷའི་བུ་མེ་ཏོག་འོད་ཟེར་ཅན་གྱིས་སྨྲས་པ། རིགས་  
ཀྱི་བུ༑ འདི་ལྟ་སྟེ། དཔེར་ན། ཉི་མའི་འོད་ཟེར་བཏང་ན་མུན་པ་བསལ་ཅིང་གཟུགས་ཀྱི་རྣམ་པ་ཐམས་ཅད་སྣང་བར་འགྱུར་རོ། །རིགས་ཀྱི་བུ་དག་དེ་བཞིན་དུ་བྱང་  
ཆུབ་སེམས་དཔའ་ཤེས་རབ་ཀྱི་སྣང་བའི་འོད་ཟེར་དང་ལྡན་པའང་གང་གི་ཚེ་ན་ཆོས་ཀྱི་སྣང་བ་གཏོང་བ་དེའི་ཚེ། མ་རིག་པ་དང། གླེན་པའི་མུན་པས་བསྒྲིབས་པའི་སེམས་ཅན་  
རྣམས་ལ་སྣང་བ་ཆེན་པོ་བྱེད་ཅིང་ཆོས་ཀྱི་རང་བཞིན་ཡང་སྟོན་ཏེ། མུན་པས་ནི་སྣང་བཟིལ་གྱིས་ནོན་པར་མི་འགྱུར་གྱི། སྣང་བས་ནི་ལམ་རྟོགས་པར་ནུས་པས་བྱང་ཆུབ་སེམས་  
དཔའ་ལམ་ལ་གནས་ན་སེམས་ཅན་ལམ་ངན་པར་ཞུགས་པ་རྣམས་ལ་ཡང་དག་པའི་ལམ་སྟོན་ཏེ། བྱང་ཆུབ་སེམས་དཔའ་ལམ་ལ་གནས་ན་ཐམས་ཅད་མཁྱེན་པ་རྟོགས་སོ། །  
ལྷའི་བུ་མེ་ཏོག་མན་དཱ་ར་བའི་དྲིས་སྨྲས་པ། རིགས་ཀྱི་བུ་དག་།འདི་ལྟ་སྟེ། དཔེར་ན། མེ་ཏོག་མན་དཱ་ར་བའི་ཁོ་ར་ཁོར་ཡུག་དཔག་ཚད་གཅིག་ཏུ་དྲིས་ཁྱབ་པར་བྱེད་དེ། དྲི་དེའང་  
  
  
༄༅། །རྣམ་པར་རྟོག་པ་མེད་དོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་གཏོང་བ་དང། ཚུལ་ཁྲིམས་དང། ཐོས་པ་དང། ཏིང་ངེ་  
འཛིན་དང། ཤེས་རབ་ལ་གནས་པའང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཆོས་ཀྱི་དྲིས་ཁྱབ་པར་བྱེད་དེ། དྲི་དེའང་ཉོན་མོངས་པའི་ནད་ཐམས་ཅད་སེལ་  
བར་བྱེད་དོ། །དེ་བས་ན་བྱང་ཆུབ་སེམས་དཔའ་ཆོས་ཀྱི་དྲི་དང་ལྡན་ན་ཐམས་ཅད་མཁྱེན་པ་རྟོགས་སོ། །ལྷའི་བུ་ཆོས་ལ་གནས་བ་རྟག་ཏུ་བརྩོན་པས་སྨྲས་པ། ཀྱེ་གྲོགས་པོ་  
དག་བྱང་ཆུབ་སེམས་དཔའ་བརྩོན་པས་བྱང་ཆུབ་པར་འགྱུར་གྱི་མི་བརྩོན་པས་ནི་མ་ཡིན་ནོ། །དེ་བས་ན་བྱང་ཆུབ་སེམས་དཔས་རྟག་པར་བརྩོན་ཞིང་དགེ་བའི་རྩ་བ་ལ་  
ཆོག་མི་ཤེས་བར་བྱའོ། །དེས་ཆོས་བརྒྱད་ལ་བརྩོན་པར་བྱའོ་།བརྒྱད་པོ་གང་ཞེ་ན། འདི་ལྟ་སྟེ། ཕ་རོལ་ཏུ་ཕྱིན་པ་དྲུག་གི་སྦྱོར་བ་ལ་བརྩོན་པར་བྱ་བ་དང། ཚངས་པའི་  
གནས་བཞི་སྒྲུབ་པ་ལ་མངོན་པར་ཤེས་པ་ལྔ་ཤེས་ཤིང་རྟོགས་པར་ཁོང་དུ་ཆུད་པའི་ཡེ་ཤེས་དང། བསྡུ་བའི་དངོས་པོ་བཞིས་སེམས་ཅན་ཡོངས་སུ་སྨིན་པར་བྱེད་པ་སྟེ་  
བཞི་གང་ཞེ་ན། སྦྱིན་པ་དང། ཚིག་འཇམ་པོ་དང། དོན་སྤྱད་པ་དང། དོན་མཚུངས་པར་བྱ་བ་དག་དང། རྣམ་པར་ཐར་པའི་སྒོ་གསུམ་ལ་བཟོད་པ་ཐོབ་པ་དང། གཞན་  
  
  
བདག་བྱང་ཆུབ་ཀྱི་སེམས་མི་གཏོང་བ་དང། ཐམས་མཁས་པས་བསྔོ་བར་བྱེད་པ་དང་གུས་པར་བྱས་ཤིང་དམ་པའི་ཆོས་ཡོངས་སུ་འཛིན་  
པ་སྟེ༑ ཆོས་བརྒྱད་པོ་དེ་དག་ལ་བརྩོན་པའི་བྱང་ཆུབ་སེམས་དཔས་ཐམས་ཅད་མཁྱེན་པ་རྟོགས་སོ། །དེ་ནས་འཇམ་དཔལ་གཞོན་ནུར་གྱུར་པས་སྐྱེས་བུ་དམ་པ་དེ་དག་དང། ལྷའི་བུ་  
དེ་དག་ལ་འདི་སྐད་ཅེས་སྨྲས་སོ། །ཀྱ་གྲོགས་པོ་དག་བྱང་ཆུབ་སེམས་དཔའ་གང་མ་འབྲེལ་བ་དང། མི་བརྩོན་པ་དེས་ཐམས་ཅད་མཁྱེན་པ་རྟོགས་སོ། །དེ་ཅིའི་ཕྱིར་ཞེ་ན། མ་འབྲེལ་  
ཅེས་བྱ་བ་ནི་ཁམས་གསུམ་དང་ངོ། །མི་བརྩོན་ཞེས་བྱ་བ་ནི་རྟོག་པ་དང། རྣམ་པར་རྟོག་པ་དང། ཡོངས་སུ་རྟོག་པ་ཐམས་ཅད་ལའོ་།མེ་འབྲེལ་ཅེས་བྱ་བ་ནི་ནང་དང་ངོ། །མི་  
བརྩོན་ཞེས་བྱ་བ་ནི་ཕྱི་ལའོ། །མ་འབྲེལ་ཅེས་བྱ་བ་ནི་ཉན་ཐོས་ཀྱི་ས་དང་ངོ། །མི་བརྩོན་ཞེས་བྱ་བ་ནི་རང་སངས་རྒྱས་ཀྱིས་ལའོ། །མ་འབྲེལ་ཅེས་བྱ་བ་ནི་འཁོར་བ་ན་སྤྱོད་པའི་ཉོན་  
མོངས་པ་དང། ཉེ་བའི་ཉོན་མོངས་པ་རྣམས་དང་ངོ། །མི་བརྩོན་ཞེས་བྱ་བ་ནི་བྱིས་པ་ལྟ་བུ་སོ་སོའི་སྐྱེ་བོའི་ཆོས་ཐམས་ཅད་ལའོ། །མ་འབྲེལ་ཅེས་བྱ་བ་ནི་མིང་དང་ངོ། །མི་བརྩོན་ཞེས་  
བྱ་བ་ནི་གཟུགས་ལའོ། །མ་འབྲེལ་ཅེས་བྱ་བ་ནི་རྒྱུ་དང་ངོ། །མི་བརྩོན་ཞེས་བྱ་བ་ནི་འབྲས་བུ་ལའོ། །མ་འབྲེལ་ཅེས་བྱ་བ་ནི་ལྟ་བའི་རྣམ་པ་དང་ངོ། །མི་བརྩོན་ཞེས་བྱ་བ་ནི་ལྟ་བ་  
  
  
༄༅། །དང་བྲལ་བ་ལའོ། །མ་འབྲེལ་ཅེས་བྱ་བ་ནི་ཆགས་པ་དང་ངོ། །མི་བརྩོན་ཞེས་བྱ་བ་ནི་ཁོང་ཁྲོ་བ་ལའོ། །མ་འབྲེལ་ཅེས་བྱ་བ་ནི་ངར་འཛིན་པ་དང་ངོ། །  
མི་བརྩོན་ཞེས་བྱ་བ་ནི་བདག་གིར་འཛིན་པ་ལའོ། །མ་འབྲེལ་ཅེས་བྱ་བ་ནི་སེར་སྣ་དང་ངོ། །མི་བརྩོན་ཞེས་བྱ་བ་ནི་སྦྱིན་པའི་སྙེམས་པ་ལའོ། །མ་འབྲེལ་ཅེས་བྱ་བ་ནི་ངང་ཚུལ་ངན་པ་  
དང་ངོ། །མི་བརྩོན་ཞེས་བྱ་བ་ནི་ཚུལ་ཁྲིམས་སྙེམས་པ་ལའོ་།མ་འབྲེལ་ཅེས་བྱ་བ་ནི་གནོད་སེམས་དང་ངོ། །མི་བརྩོན་ཞེས་བྱ་བ་ནི་བཟོད་པའི་སྙེམས་པ་ལའོ། །མ་འབྲེལ་ཅེས་  
བྱ་བ་ནི་ལེ་ལོ་དང་ངོ། །མི་བརྩོན་ཞེས་བྱ་བ་ནི་བརྩོན་འགྲུས་སྙེམས་པ་ལའོ། །མ་འབྲེལ་ཅེས་བྱ་བ་ནི་དྲན་པ་ཉམས་པ་དང་ངོ། །མི་བརྩོན་ཞེས་བྱ་བ་ནི་བསམ་གཏན་སྙེམས་པ་  
ལའོ༑ ༑མ་འབྲེལ་ཅེས་བྱ་བ་ནི་ཤེས་རབ་འཆལ་བ་དང་ངོ། །མི་བརྩོན་ཞེས་བྱ་བ་ནི་ཤེས་རབ་སྙེམས་པ་ལའོ། །མ་འབྲེལ་ཅེས་བྱ་བ་ནི་དགེ་བ་དང་ངོ། །མི་བརྩོན་ཞེས་བྱ་བ་ནི་  
དགེ་བའི་རྩ་བ་སྒྲོ་འདོགས་པ་ལའོ། །མ་འབྲེལ་ཅེས་བྱ་བ་ནི་འཇིག་རྟེན་གྱི་ཆོས་དང་ངོ། །མི་བརྩོན་ཞེས་བྱ་བ་ནི་འཇིག་རྟེན་ལས་འདས་པའི་ཆོས་མངོན་པར་བྱ་བར་ཆགས་པ་  
ལའོ༑ ༑མ་འབྲེལ་ཅེས་བྱ་བ་ནི་འདུས་བྱས་དང་ངོ། །མི་བརྩོན་ཞེས་བྱ་བ་ནི་འདུས་མ་བྱས་པའི་ཆོས་ལ་ཡོངས་སུ་རྟོག་པ་ལའོ། །མ་འབྲེལ་ཅེས་བྱ་བ་ནི་ཁ་ན་མ་ཐོབ་དང་  
  
  
།མི་བརྩོན་ཞེས་བྱ་བ་ནི་ཁ་ན་མ་ཐོ་བ་མེད་པའི་ཆོས་སྒྲོ་འདོགས་པ་ལའོ། །མ་འབྲེལ་ཅེས་བྱ་བ་ནི་ཟག་པ་དང་བཅས་པ་དང་ངོ། །མི་བརྩོན་ཞེས་བྱ་བ་ནི་ཟག་པ་མེད་  
པའི་ཟད་པའི་ཆོས་སུ་སྙེམས་པ་ལའོ། །ཀྱེ་གྲོགས་པོ་དག་དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་གང་འབྲེལ་བ་དང་མ་འབྲེལ་བར་ལྟ་བ་དང་བྲལ་བས་ཐམས་  
ཅད་མཁྱེན་པ་རྟོགས་མདོ་ཀྱི། ཡང་ཀྱེ་གྲོགས་པོ་དག་ཐམས་ཅད་མཁྱེན་པ་ནི་མི་རྟོགས་སོ། །དེ་ཅིའི་ཕྱིར་ཞེ་ན། བྱེད་པས་ཐམས་ཅད་མཁྱེན་པ་རྟོགས་པར་མི་འགྱུར་རོ། །དེ་ཅིའི་  
ཕྱིར་ཞེ་ན། བྱེད་པ་དང་བྲལ་བ་ནི་ཐམས་ཅད་མཁྱེན་པ་ཡིན་ཏེ་ཐམས་ཅད་མཁྱེན་པ་ལ་རྟོགས་པར་བྱེད་པ་སུའང་མེད་དོ། །ཐམས་ཅད་མཁྱེན་པ་ནི་གཟུགས་ཀྱིས་ཀྱང་མི་རྟོགས་  
ཚོར་བས་མ་ཡིན། འདུ་ཤེས་ཀྱིས་ཀྱང་མ་ཡིན། འདུ་བྱེད་ཀྱིས་ཀྱང་མ་ཡིན། རྣམ་པར་ཤེས་པས་མི་རྟོགས་སོ། །ཐམས་ཅད་མཁྱེན་པ་ནི་ཆོས་ཀྱིས་ཀྱང་མི་རྟོགས། ཆོས་མ་ཡིན་  
པས་ཀྱང་མི་རྟོགས་སོ། །ཐམས་ཅད་མཁྱེན་པ་ནི་སྦྱིན་པས་ཀྱང་མི་རྟོགས་སོ། །དེ་ཅིའི་ཕྱིར་ཞེ་ན། སྦྱིན་པ་ཉིད་ཐམས་ཅད་མཁྱེན་པའོ། །ཐམས་ཅད་མཁྱེན་པ་ནི་ཚུལ་ཁྲིམས་དང་  
བཟོད་པ་དང། བརྩོན་འགྲུས་དང། བསམ་གཏན་དང། ཤེས་རབ་ཀྱིས་ཀྱང་མི་རྟོགས་སོ། །དེ་ཅིའི་ཕྱིར་ཞེ་ན། ཤེས་རབ་ཉིད་ཐམས་ཅད་མཁྱེན་པའོ། །ཡང་ཀྱེ་གྲོགས་བོ་དག་  
  
  
༄༅། །ཐམས་ཅད་མཁྱེན་པ་ནི་འདས་པ་མ་ཡིན། མ་འོངས་པ་མ་ཡིན། ད་ལྟར་བྱུང་བ་མ་ཡིན་ནོ། །དེ་ཅིའི་ཕྱིར་ཞེ་ན། ཀྱེ་གྲོགས་པོ་དག་ཐམས་ཅད་  
མཁྱེན་པ་ནི་དུས་གསུམ་ལས་འདས་པའི་ཕྱིར་རོ། །ཡང་ཀྱེ་གྲོགས་པོ་དག་ཐམས་ཅད་མཁྱེན་པ་ནི་མིག་གིས་རྣམ་པར་ཤེས་པས་རྣམ་པར་ཤེས་པར་བྱ་བ་མ་ཡིན་ནོ། །ཀྱེ་  
གྲོགས་པོ་དག་ཐམས་ཅད་མཁྱེན་པ་ནི་རྣ་བ་དང། སྣ་དང། ལྕེ་དང། ལུས་དང། ཡིད་ཀྱི་རྣམ་པར་ཤེས་པས་རྣམ་པར་ཤེས་པར་བྱ་བ་མ་ཡིན་ནོ། །དེ་ཅིའི་ཕྱིར་ཞེ་ན་  
ཀྱེ་གྲོགས་པོ་དག་ཐམས་ཅད་མཁྱེན་པ་ནི་ཡུལ་ཐམས་ཅད་ལས་འདས་པའོ། །ཀྱེ་གྲོགས་པོ་དག་ཐམས་ཅད་མཁྱེན་པ་རྟོགས་པར་འདོད་པས་ཐམས་ཅད་མཁྱེན་པ་ཇི་  
ལྟར་གནས་པ་དེ་བཞིན་དུ་གནས་པར་བྱའོ། །སྨྲས་པ། ཐམས་ཅད་མཁྱེན་པ་ཇི་ལྟར་གནས་པ་ལགས། སྨྲས་པ། གང་ཆོས་ཐམས་ཅད་ལ་མི་གནས་པ་དེ་ནི་ཐམས་ཅད་  
མཁྱེན་པའོ། །ཆོས་ཐམས་ཅད་ལ་མཉམ་པ་ཉིད་དེ་ནི་ཐམས་ཅད་མཁྱེན་པ་སྟེ། སོ་སོའི་སྐྱེ་བོའི་ས་མཉམ་པ་ཉིད་དང། སངས་རྒྱས་ཀྱི་ཆོས་སུ་མཉམ་ཞིང་དེ་ལྟར་ཆོས་  
ཐམས་ཅད་མཉམ་པ་དེ་ནི་ཐམས་ཅད་མཁྱེན་པའོ། །བྱང་ཆུབ་སེམས་དཔས་འབྱུང་བ་ཆེན་པོ་བཞི་ལས་བྱུང་བའི་ལུས་དེ་ཉིད་མ་གཏོགས་པར་གཞན་དུ་ཐམས་ཅད་མཁྱེན་  
  
  
།དེ་ཅིའི་ཕྱིར་ཞེ་ན། ལུས་དེ་ནི་དངོས་པོ་མེད་པའོ། །ལུས་ཞེས་བྱ་བ་དེ་ནི་དགེ་བ་དང། མི་དགེ་བའི་ཆོས་ལ་ལྷུན་གྱིས་གྲུབ་པའོ། །ལུས་ཞེས་བྱ་བ་དེ་ནི་བདག་  
མ་ཡིན་པ་དང། བདག་མེད་པའོ། །ལུས་ཞེས་བྱ་བ་དེ་ནི་མ་བྱུང་བ། ཡང་དག་པར་མ་བྱུང་བ་སྟེ། དེ་ལ་གདགས་པ་མེད་དོ། །གང་དེ་ལ་གདགས་པ་དེའང་མ་བྱུང་བའོ། །གང་དེ་མཐོང་  
བ་དེའང་མ་བྱུང་བའོ། །གང་མ་བྱུང་བ་དེ་ནི་ཡང་དག་པར་མ་བྱུང་བའོ། །གང་ཡང་དག་པར་མ་བྱུང་བ་དེ་ནི་མི་ཤེས་པ་དང་མི་རྟོགས་པའོ། །གང་མི་ཤེས་པ་དང། མི་རྟོགས་པ་དེ་ནི་ཐམས་  
ཅད་མཁྱེན་པའོ། །བསྟན་པ་འདི་བསྟན་པའི་ཚེ་ལྷའི་བུ་ཉིས་སྟོང་གིས་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། །ལྷའི་བུ་ཁྲི་ཉིས་སྟོང་ནི་བླ་ན་མེད་པ་ཡང་དག་པར་རྫོགས་པའི་  
བྱང་ཆུབ་ཏུ་སེམས་སྐྱེས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤོབས་པའི་ཕུང་པོས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ་  
ཚུར་སྦྱོན། དེ་བཞིན་གཤེགས་པའི་སྤྱན་སྔར་དོང་ལ། བྱང་ཆུབ་སེམས་དཔས་ཇི་ལྟ་བུར་བྱ་བ་དེ་བཞིན་གཤེགས་པ་ལ་མངོན་སུམ་དུ་ཞུའོ། །དེ་ནས་འཇམ་དཔལ་གཞོན་ནུར་  
པས་སའི་ཕྱོགས་དེ་ཉིད་དུ། བཅོམ་ལྡན་འདས་ཤཱཀྱ་ཐུབ་པའི་ཁ་དོག་དང། དབྱིབས་དང། ཆུ་ཞེང་འདྲ་བའི་དེ་བཞིན་གཤེགས་པ་ཞིག་མངོན་པར་སྤྲུལ་ཏོ། །དེ་ནས་འཇམ་དཔལ་  
  
  
༄༅། །གཞོན་ནུར་གྱུར་པས་བྱང་ཆུབ་སེམས་དཔའ་སེམས་དཔའ་ཆེན་པོ་སྤོབས་པའི་ཕུང་པོ་ལ་འདི་སྐད་ཅེས་སྨྲས་སོ། །རིགས་ཀྱི་བུ་བྱང་ཆུབ་  
སེམས་དཔས་ཇི་ལྟ་བུར་བྱ་བ་དེ་བཞིན་གཤེགས་པ་མངོན་དུ་བཞུགས་པ་འདི་ལ་ཞུས་ཤིག་དེ་ནས་སྤྲུལ་བའི་དེ་བཞིན་གཤེགས་པ་དེ་ལ་བྱང་ཆུབ་སེམས་དཔའ་སེམས་  
དཔའ་ཆེན་པོ་སྤོབས་པའི་ཕུང་པོས། བཅོམ་ལྡན་འདས། བྱང་ཆུབ་སེམས་དཔས་ཇི་ལྟ་བུར་བགྱི་ཞེས་དེ་སྐད་གསོལ་པ་དང། དེས་བཀའ་སྩལ་པ། ང་ཅི་འདྲ་བ་ལྟར་  
བྱང་ཆུབ་སེམས་དཔས་ཀྱང་དེ་བཞིན་དུ་བྱའོ། །གསོལ་པ། འོན་བཅོམ་ལྡན་འདས་ཇི་འདྲ། བཅོམ་ལྡན་འདས། དེས་བཀའ་སྩལ་པ། སྦྱིན་པ་མ་སྤྱད། ཚུལ་ཁྲིམས་  
མ་སྤྱད། བཟོད་པ་མ་སྤྱད། བརྩོན་འགྲུས་མ་སྤྱད། བསམ་གཏན་མ་སྦྱད། ཤེས་རབ་མ་སྤྱད། འདོད་པའི་ཁམས་སུ་མ་སྤྱད། གཟུགས་ཀྱི་ཁམས་སུ་མ་སྦྱད། གཟུགས་  
མེད་པའི་ཁམས་སུ་མ་སྤྱད། ལུས་ཀྱིས་མ་སྤྱད། ངག་གིས་མ་སྤྱད་ཡིད་ཀྱིས་མ་སྤྱད་པ་སྟེ། ཐམས་ཅད་དུ་མ་སྤྱད་ཅིང་མ་ཞུགས་པའོ། །རིགས་ཀྱི་བུ། དེ་ཇི་སྙམ་དུ་སེམས་  
ཇི་སྦྲུལ་བས་སྤྱད་དམ། གསོལ་པ། བཅོམ་ལྡན་འདས། སྤྲུལ་བས་མ་སྤྱད་དོ། །བཀའ་སྩལ་པ། རིགས་ཀྱི་བུ། བྱང་ཆུབ་སེམས་དཔས་དེ་ལྟར་བྱའོ། །དེ་ནས་བྱང་ཆུབ་  
  
  
གཞོན་ནུར་གྱུར་བ་ལ་འདི་སྐད་ཅེས་སྨྲས་སོ། །འཇམ་དཔལ། དེ་བཞིན་གཤེགས་པ་འདི་སྤྲུལ་པ་མ་ཡིན་  
གྲང༑ དེས་སྨྲས་པ། རིགས་ཀྱི་བུ། ཆོས་ཐམས་ཅད་ནི་སྤྲུལ་པའི་རང་བཞིན་དུ་ངེས་ཏེ། སྒྱུ་མའི་མཚན་ཉིད་ལས་མི་ལྡོག་གོ་སྨྲས་པ། འཇམ་དཔལ། དེ་བཞིན་ནོ། །ཆོས་ཐམས་  
ཅད་ནི་སྤྲུལ་པའི་རང་བཞིན་ཅན་ཏེ། སྒྱུ་མའི་མཚན་ཉིད་ལས་མི་ལྡོག་གོ་སྨྲས་པ། ཆོས་ཐམས་ཅད་སྤྲུལ་པའི་རང་བཞིན་ཅན་ཡིན་ན། ཁྱོད་ཅིའི་ཕྱིར་དེ་བཞིན་གཤེགས་པ་འདི་  
སྤྲུལ་བ་མ་ཡིན་གྲངས་སྙམ་དུ་བྱེད་པར་གྱུར། སྨྲས་པ། སུས་སྤྲུལ། སྨྲས་པ། བདག་གིས་ལས་ཀྱི་རྣམ་པར་སྨིན་པ་ཡོངས་སུ་དག་པས་སྤྲུལ་གྱི། འདི་ན་རང་བཞིན་གྱིས་བདག་གམ་  
སེམས་ཅན་ནམ། སྲོག་གམ། གང་ཟག་དག་སངས་རྒྱས་སུ་གནས་པའམ་སོ་སོའི་སྐྱེ་བོར་གནས་པ་ནི་མ་ཡིན་ནོ། །དེ་ནས་དེ་བཞིན་གཤེགས་པའི་སྐུ་དེ་ལ་བྱང་ཆུབ་སེམས་  
དཔའ་སེམས་དཔའ་ཆེན་པོ་སྤོབས་པའི་ཕུང་པོས་འདི་སྐད་ཅེས་གསོལ་ཏོ་།བཅོམ་ལྡན་འདས་ཀྱིས་གང་ལ་བསླབས་ནས་བྱང་ཆུབ་ཐོབ་པར་གྱུར་བཀའ་སྩལ་པ། རིགས་ཀྱི་  
བུ༑ མི་སློབ་པ་ནི་བྱང་ཆུབ་སེམས་དཔའི་སློབ་པའོ། །མི་སྡོམ་པ་ནི་བྱང་ཆུབ་སེམས་དཔའི་སློབ་པའོ། །མི་འཇིགས་པ་ནི་བྱང་ཆུབ་སེམས་དཔའི་སློབ་པའོ། །མི་རྟོག་པ་ནི་བྱང་ཆུབ་  
  
  
༄༅། །སེམས་དཔའི་སློབ་པའོ། །མི་དཔྱོད་པ་ནི་བྱང་ཆུབ་སེམས་དཔའི་སློབ་པའོ། །རིགས་ཀྱི་བུ། གནས་མེད་པ་དང། མི་སྙེམས་པ་དང། མ་སྤྲོས་པ་  
དང༑ མི་ལེན་པ་དང། མི་གཏོང་བ་དང། མི་རྒྱུ་བ་དང། ཡི་གེ་མེད་པ་དང། མི་སྐྱེ་བ་དང། མི་འགག་པ་དང། མ་འོངས་པ་དང་མ་སོང་བ་དང། མི་གནས་པ་དང། མཚན་  
མ་མེད་པ་དང། དངོས་པོ་མེད་པ་དང། མི་དམིགས་པ་དང། འདུ་ཤེས་ཐམས་ཅད་དང་བྲལ་བ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སློབ་པ་སྟེ། གང་དེ་  
ལྟར་སློབ་པ་དེ་དག་ནི་ཡང་དག་པར་སློབ་པའོ། །གང་དེ་ལྟར་སློབ་པ་དེ་དག་ནི་གང་ལའང་ཞེ་སྡང་བ་མེད་དོ། །གང་དེ་ལྟར་སློབ་པ་དེ་དག་ནི་གང་དུའང་ཆགས་པ་མེད་དོ། །གང་  
དེ་ལྟར་སློབ་པ་དེ་དག་ནི་གང་དུའང་ཞེན་པ་མེད་དོ། །གང་ལས་ཀྱང་གྲོལ་བ་མེད་དོ། །གང་དེ་ལྟར་སློབ་པ་དེ་དག་ནི་གང་དུའང་འདོད་ཆགས་པ་མེད་དོ། །གང་ནས་ཀྱང་འདོད་  
ཆགས་དང་བྲལ་བ་མེད་དོ། །ཞེ་སྡང་མེད་དོ། །གཏི་མུག་མེད་དོ་།གང་དེ་ལྟར་སློབ་པ་དེ་དག་ནི་སློབ་འདོད་པ་ཞེས་བྱའོ། །གང་སློབ་འདོད་པ་དེ་དག་ནི་འགྲོ་བ་གང་དུའང་མི་  
འགྲོའོ། །མི་འོང་ངོ། དེ་བས་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འདོད་པས་  
  
  
མྱ་ངན་ལས་འདའ་བའང་མེད། གཏོང་བའང་མེད། ལེན་པའང་མེད། ཚུལ་ཁྲིམས་ཀྱང་མེད། ངང་ཚུལ་ངན་པའང་མེད། བཟོད་པའང་  
མེད༑ གནོད་སེམས་ཀྱང་མེད། བརྩོན་འགྲུས་ཀྱང་མེད། ལེ་ལོ་འང་མེད་བསམ་གཏན་ཡང་མེད། གཡེང་བའང་མེད། ཤེས་རབ་ཀྱང་མེད། ཤེས་རབ་འཆལ་པའང་མེད། སློབ་  
པའང་མེད། མི་སློབ་པའང་མེད། སྤྱོད་པའང་མེད། མི་སྤྱོད་པའང་མེད་ཅིང། ང་ཇི་ལྟ་བ་བཞིན་དུ་ཐོབ་པའང་མེད། མ་ཐོབ་པའང་མེད། མངོན་པར་བྱང་བའང་མེད་བྱང་ཆུབ་  
ཀྱང་མེད། སངས་རྒྱས་ཀྱི་ཆོས་རྣམས་ཀྱང་མེད། བདག་ཏུ་འདུ་ཤེས་པའང་མེད། སེམས་ཅན་དུ་འདུ་ཤེས་པའང་མེད། སྲོག་ཏུ་འདུ་ཤེས་པའང་མེད། གང་ཟག་ཏུ་འདུ་ཤེས་  
པའང་མེད། ཆོས་སུ་འདུ་ཤེས་པའང་མེད། འདུ་ཤེས་པ་ཉིད་ཀྱང་མེད། འདུ་ཤེས་མེད་པའང་མ་ཡིན་པར་ངའི་རྗེས་སུ་བསླབ་པར་བྱའོ། །དེ་ཅིའི་ཕྱིར་ཞེ་ན། རིགས་ཀྱི་བུ་  
ཆོས་ཐམས་ཅད་ནི་སྒྱུ་མའི་མཚན་ཉིད་ཀྱི་རང་བཞིན་ཡིན་པ་དང། ཐ་དད་པར་གྱུར་པ་མེད་པས་མི་འགྱུར་བའོ། །རིགས་ཀྱི་བུ་ཆོས་ཐམས་ཅད་ནི་སོ་སོ་ཐ་དད་པ་མེད་པས་གཉིས་  
སུ་མེད་པའོ། །རིགས་ཀྱི་བུ། ཆོས་ཐམས་ཅད་ནི་མིག་གི་ལམ་ལས་འདས་པས་བལྟར་མི་སྣང་བའོ། །རིགས་ཀྱི་བུ། ཆོས་ཐམས་ཅད་ནི་ཁྱད་པར་མེད་པའི་ཕྱིར་མཉམ་པའོ་  
  
  
༄༅། །རིགས་ཀྱི་བུ། ཆོས་ཐམས་ཅད་ནི་གཡོ་བ་མེད་ཅིང་བྱེད་པ་མེད་པའི་ཕྱིར་གླེན་པ་སྟེ། དེ་དག་ལ་གདགས་པ་མེད་དོ། །གདགས་པ་མེད་པའི་ཆོས་  
རྣམས་ནི་ཤིན་ཏུ་མ་སྐྱེས་པའོ། །གང་དེ་ལྟར་མོས་པ་དེ་དག་ནི་གྲོལ་བས་མི་སྙེམས། སྤྱོད་པས་མི་སྙེམས། བྱང་ཆུབ་ཀྱིས་མི་སྙེམས་སོ། །རིགས་ཀྱི་བུ། དེ་བས་ན་བྱང་ཆུབ་  
སེམས་དཔའ་སེམས་དཔའ་ཆེན་པོ་ནི་འདི་འདྲ་བའི་སློབ་པ་དང། སྤྱོད་པ་བཤད་པའི་ཚེ་མི་འཇིགས། མི་དངང། སྐྲག་པར་མི་འགྱུར་ཏེ། དེ་ནི་བྱང་ཆུབ་སེམས་དཔའ་ཞེས་  
བྱའོ༑ ༑རིགས་ཀྱི་བུ། འདི་ལྟ་སྟེ། དཔེར་ན། ནམ་མཁའི་དབྱིངས་ནི་མེས་མི་འཇིགས། རླུང་གིས་མི་འཇིགས། ཆར་པས་མི་འཇིགས། ཐན་པས་མི་འཇིགས། རྡུལ་གྱིས་  
མི་འཇིགས། དུ་བས་མི་འཇིགས། སྤྲིན་གྱི་ཕུང་པོས་མི་འཇིགས། གློག་གིས་མི་འཇིགས་སོ། །དེ་ཅིའི་ཕྱིར་ཞེ་ན། ནམ་མཁའི་དབྱིངས་ནི་གཟུང་དུ་མེད་པའི་ཕྱིར་རོ། །རིགས་  
ཀྱི་བུ༑ དེ་བཞིན་དུ་བྱང་ཆུབ་སེམས་དཔས་ཀྱང་ཆོས་ཐམས་ཅད་ཀྱིས་མི་འཇིགས་པར་བྱའོ། །བདེ་བ་དང། སྡུག་བསྔལ་བ་ཐམས་ཅད་ལ་མི་བསམ་པར་བྱ་སྟེ། བྱང་ཆུབ་སེམས་  
དཔའ་སེམས་ནམ་མཁའ་དང་མཚུངས་པས་བདུད་ཀྱི་སྡེ་ལས་རྒྱལ་བར་ནུས་སོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ནུས་  
  
  
༑སེམས་ཅན་རྣམས་ཀྱི་དོན་བྱེད་ནུས་སོ། །དེ་ནས་དེ་བཞིན་གཤེགས་པ་སྤྲུལ་པ་དེས་དེ་སྐད་གསུངས་ནས། དེ་ཉིད་དུ་མི་སྣང་བར་གྱུར་ཏོ། །དེ་ནས་བྱང་ཆུབ་སེམས་དཔའ་  
སྤོབས་པའི་ཕུང་པོས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། དེ་བཞིན་གཤེགས་པ་དེ་གར་གཤེགས། སྨྲས་པ་གང་ནས་གཤེགས་པར་  
རོ༑ ༑སྨྲས་པ། འོ་ན་དེ་གང་ནས་གཤེགས། སྨྲས་པ། གང་དུ་གཤེགས་པ་ནས་སོ། །སྨྲས་པ། འཇམ་དཔལ། སྤྲུལ་པ་ནི་སོང་བའང་མེད་འོང་བའང་མེད་དོ། །སྨྲས་པ་  
རིགས་ཀྱི་བུ། ཇི་ལྟར་སྤྲུལ་པ་སོང་བའང་མེད། འོང་བའང་མེད་པ་དེ་བཞིན་དུ་ཆོས་ཐམས་ཅད་ཀྱང་དེའི་འགྲོས་ཅན་ཉིད་དོ། །སེམས་ཅན་ཐམས་ཅད་ཀྱང་དེའི་འགྲོས་ཅན་ཉིད་  
དོ༑ ༑སྨྲས་པ། འཇམ་དཔལ། ཆོས་ཐམས་ཅད་ཇི་ལྟ་བུའི་འགྲོས་ཅན་ལགས། སྨྲས་པ། རང་བཞིན་གནས་པའི་འགྲོས་ཅན་ནོ། །སྨྲས་པ་ཡང་སེམས་ཅན་ཐམས་ཅད་  
ཇི་ལྟ་བུའི་འགྲོས་ཅན་ལགས། སྨྲས་པ། ལས་ཀྱི་རྣམ་པར་སྨིན་པ་ཇི་ལྟ་བུའི་འགྲོས་ཅན་པ་དེ་བཞིན་ནོ། །སྨྲས་པ། འཇམ་དཔལ། འོ་ན་ཆོས་ཐམས་ཅད་ལས་ཀྱི་རྣམ་པར་  
སྨིན་པ་མ་མཆིས་པ་མ་ལགས་སམ། སྨྲས་པ། རིགས་ཀྱི་བུ། ཆོས་ཉིད་ལ་ནི་ལས་ཀྱི་རྣམ་པར་སྨིན་པ་མེད་དོ། །དེ་ཅིའི་ཕྱིར་ཞེ་ན་ཆོས་ཐམས་ཅད་ནི་ཆོས་ཉིད་ཀྱི་རྗེས་སུ་འཇུག་  
  
  
༄༅། །པའི་ཕྱིར་རོ། །སྨྲས་པ། འོ་ན་ཇི་ལྟར་ན་ལས་ཀྱི་རྣམ་པར་སྨིན་པ་ཇི་ལྟ་བུའི་འགྲོས་ཅན་པ་དེ་བཞིན་པ་ལགས། སྨྲས་པ་ལས་དེ་ཇི་ལྟ་བ་རྣམ་པར་  
སྨིན་པའང་དེ་བཞིན། དེའི་འགྲོ་བའང་དེ་བཞིན་ནོ། །སྨྲས་པ་འཇམ་དཔལ། ལས་ཇི་ལྟ་བུ་ལགས། རྣམ་པར་སྨིན་པ་ཇི་ལྟ་བུ་ལགས་འགྲོ་བ་ཇི་ལྟ་བུ་ལགས། སྨྲས་པ། དེ་  
བཞིན་ཉིད་ཇི་ལྟ་བར་ལས་ཀྱང་དེ་བཞིན། རྣམ་པར་སྨིན་པའང་དེ་བཞིན། འགྲོ་བའང་དེ་བཞིན་ནོ། །སྨྲས་པ། འཇམ་དཔལ། དེ་བཞིན་ཉིད་ལ་ནི་ལས་ཀྱང་མ་མཆིས། རྣམ་  
པར་སྨིན་པའང་མ་མཆིས། འགྲོ་བའང་མ་མཆིས་སོ། །སྨྲས་པ་རིགས་ཀྱི་བུ། ཇི་ལྟར་དེ་བཞིན་ཉིད་ལ་ལས་ཀྱང་མེད། རྣམ་པར་སྨིན་པའང་མེད། འགྲོ་བའང་མེད་པ་ལྟར་ལས་  
ཀྱི་རྣམ་པར་སྨིན་པའི་འགྲོ་བའང་དེ་བཞིན་དུ་ཤེས་པར་བྱའོ་།ལས་ཀྱི་རྣམ་པར་སྨིན་པའི་འགྲོ་བ་ནི་འོང་བ་མེད་པ་ཅན། འགྲོ་བ་མེད་པ་ཅན་ཡིན་ཏེ། དེ་བཞིན་ཉིད་ཀྱི་འགྲོས་ལས་  
འདའ་བར་མི་འགྱུར་རོ། །བསྟན་པ་འདི་བསྟན་པའི་ཚེ་སངས་རྒྱས་ཀྱི་མཐུས་ཚེ་དང་ལྡན་པ་ཤཱ་རིའི་བུ་དང། ཚེ་དང་ལྡན་པ་དགའ་བོ་དང། ཉན་ཐོས་ཆེན་པོ་གཞན་དག་ཀྱང་བཅོམ་  
ལྡན་འདས་ཤཱཀྱ་ཐུབ་པའི་སྤྱན་སྔ་ན་བསྟན་པ་འདི་ལ་ཉན་ཏོ།། །།བམ་པོ་གཉིས་པ། དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤཱ་རིའི་བུས་འདི་སྐད་ཅེས་  
  
  
།བཅོམ་ལྡན་འདས། ཆོས་ཉིད་ནི་གཅིག་པ་ཁོ་ན་ལགས་ན། སྐྱེས་བུ་དམ་པ་སྐྱེས་བུ་ཆེན་པོ་དེ་དག་བརྗོད་པ་སྣ་ཚོགས་ཀྱིས་སྟོན་ཀྱང་ཆོས་ཉིད་དང་ཡང་མི་འགལ་བར་  
བགྱིད་པ་ངོ་མཚར་ཏོ། །བཅོམ་ལྡན་འདས། སུ་ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མི་སྐྱེ་བར་འགྱུར་བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་  
བུ༑ བྱང་ཆུབ་སེམས་དཔའ་དག་ནི་དེ་ལྟར་མ་ཆགས་པའི་སློབ་པ་ལ་སློབ་ཅིང། མི་ཆགས་བཞིན་དུ་སྟོན་ཏེ། ཤཱ་རིའི་བུ། ས་བོན་ཇི་ལྟ་བ་བཞིན་བསྐྱེད་ཀྱང་དེ་བཞིན་ནོ། །ཤཱ་རིའི་  
བུ༑ དེ་དང་འདྲ་བར་བྱང་ཆུབ་སེམས་དཔའ་རྣམས་ཀྱི་བསླབ་པ་ཇི་ལྟ་བ་བཞིན་དུ་དེ་དག་གི་ཡེ་ཤེས་སོ། །དེ་བཞིན་དུ་དེ་དག་གི་སྟོན་པའོ། །ཤཱ་རིའི་བུ། ཁྱོད་ཀྱིས་བསླབ་པ་ཇི་ལྟ་བུ་  
ལ་བསླབས་པ་ཁྱོད་ཀྱི་ཡེ་ཤེས་ཀྱང་དེ་བཞིན་ནོ། །སྤོབས་པའང་དེ་དང་འདྲ་བར་ཁྱོད་ཀྱིས་ཐོབ་བོ། །བྱང་ཆུབ་སེམས་དཔའ་འོད་བཀོད་པས་གསོལ་པ། བཅོམ་ལྡན་འདས། ཉན་  
ཐོས་ཀྱི་བསླབ་པ་ཇི་ལྟ་བུ་ལགས། བྱང་ཆུབ་སེམས་དཔའི་བསླབ་པ་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་ཉན་ཐོས་ཀྱི་བསླབ་པ་ནི་ཚད་ཡོད་  
པ༑ བྱང་ཆུབ་སེམས་དཔའི་བསླབ་པ་ནི་ཚད་མེད་པ་སྟེ། རིགས་ཀྱི་བུ། ཇི་ལྟར་ཉན་ཐོས་ཀྱི་བསླབ་པ་ཚད་ཡོད་ལ་ཆགས་པ་དང་བཅས་པ་དེ་བཞིན་དུ་དེའི་ཡེ་ཤེས་ཀྱང་ཚད་ཡོད་  
  
  
༄༅། །ལ་ཆགས་པ་དང་བཅས་པའོ། །རིགས་ཀྱི་བུ། ཇི་ལྟར་བྱང་ཆུབ་སེམས་དཔའི་བསླབ་པ་ཚད་མེད་ལ་ཆགས་པ་མེད་པ་དེ་བཞིན་དུ་དེའི་ཡེ་ཤེས་  
ཀྱང་ཚད་མེད་ལ་ཆགས་པ་མེད་པའོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་འོད་བཀོད་པས་འདི་སྐད་ཅེས་གསོལ་ཏོ། །བཅོམ་ལྡན་འདས་  
འཁོར་འདི་ནས་སུའང་ཆོས་ཉན་པ་མི་སྤོང་བར་བགྱི་ན། སྐྱེས་བུ་དམ་པ་དེ་དག་འདིར་མཆི་བར་མཚན་མ་ཞིག་མཛད་དུ་གསོལ། དེ་ཅིའི་སླད་དུ་ཞེ་ན། འཇམ་དཔལ་གཞོན་ནུར་  
གྱུར་པ་ནི་ཟབ་མོ་ལ་མོས་པས་དེའི་ཆོས་བཤད་པའང་ཟབ་མོ་ལགས་སོ། །དེ་ནས་བཅོམ་ལྡན་འདས་ཀྱིས་འཇམ་དཔལ་གཞོན་ནུར་གྱུར་པ་འོང་བར་གྱུར་པ་འོང་བར་བྱ་བའི་  
ཕྱིར་མཚན་མ་མཛད་དོ། །དེ་ནས་འཇམ་དཔལ་གཞོན་ནུར་གྱུར་པ་སྐྱེས་བུ་དམ་པ་ཉི་ཤུ་རྩ་ལྔ་པོ་དེ་དག་དང་འགྲོགས། ལྷའི་འཁོར་དེ་དག་དང་འགྲོགས་ཏེ། བཅོམ་ལྡན་འདས་  
ག་ལ་བ་དེར་དོང་ནས་ཕྱིན་པ་དང། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས་ཕྱོགས་གཅིག་ཏུ་འཁོད་དོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་  
པོ་འོད་བཀོད་པས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། ཁྱོད་ཅིའི་ཕྱིར་དེ་བཞིན་གཤེགས་པའི་འཁོར་ནས་བྱུང་ལ་ཕྱོགས་གཅིག་ཏུ་སོང་སྟེ་  
  
  
སྨྲས་པ། རིགས་ཀྱི་བུ། སངས་རྒྱས་བཅོམ་ལྡན་འདས་དག་ནི་མཉེས་པར་དཀའ་སྟེ། གཏམ་ཐམས་ཅད་ཀྱིས་མཉེས་པར་མི་ནུས་སོ། །སྨྲས་པ། འཇམ་དཔལ་  
གཏམ་ཇི་ལྟ་བུས་དེ་བཞིན་གཤེགས་པ་མཉེས་པར་འགྱུར། སྨྲས་པ་བཅོམ་ལྡན་འདས་ཉིད་མཁྱེན་ཏེ་ཐུགས་སུ་ཆུད་མོད་ཀྱི། བདག་ཇི་ལྟར་སྤོབས་པ་དེ་བཞིན་དུ་སྟོན་ཏོ། །  
རིགས་ཀྱི་བུ། གཏམ་གང་ཆོས་ཀྱི་དབྱིངས་དང་ཡང་མི་འགལ། དེ་བཞིན་ཉིད་དང་ཡང་མི་འགལ། ཡང་དག་པའི་མཐའ་དང་ཡང་མི་འགལ་བ་དེ་འདྲ་བའི་གཏམ་གྱིས་དེ་བཞིན་  
གཤེགས་པ་མཉེས་པར་འགྱུར་རོ། །གཏམ་གང་འཐབ་པ་མེད་པ། རྩོད་པ་མེད་པ། རྩོམ་པ་མེད་པ། ཀླན་ཀ་མེད་པ། སྒྲོ་འདོགས་པ་མེད་པ་དེ་འདྲ་བའི་གཏམ་གྱིས་དེ་བཞིན་  
གཤེགས་པ་མཉེས་པར་འགྱུར་རོ། །གཏམ་གང་བདག་ལ་སྒྲོ་མི་འདོགས་གཞན་ལ་སྒྲོ་མི་འདོགས། ཆོས་ལ་སྒྲོ་མི་འདོགས། ཆོས་མ་ཡིན་པ་ལ་སྒྲོ་མི་འདོགས། འཁོར་བ་  
ལ་སྒྲོ་མི་འདོགས། མྱ་ངན་ལས་འདའ་བ་ལ་སྒྲོ་མི་འདོགས་པ་དེ་འདྲ་བའི་གཏམ་གྱིས་དེ་བཞིན་གཤེགས་པ་མཉེས་པར་འགྱུར་རོ། །དེ་ནས་བཅོམ་ལྡན་འདས་ཀྱིས་འཇམ་དཔལ་  
གཞོན་ནུར་གྱུར་པ་ལ་ལེགས་སོ། །ཞེས་བྱ་བ་བྱིན་ནས་ལེགས་སོ་།ལེགས་སོ། །འཇམ་དཔལ། ཁྱོད་ཀྱིས་ཚིག་འདི་ལེགས་པར་བཤད་པ་ཡིན་ཏེ། འདི་འདྲ་བའི་གཏམ་གྱིས་དེ་  
  
  
༄༅། །བཞིན་གཤེགས་པ་མཉེས་པར་འགྱུར་མོད་ཀྱི། འཇམ་དཔལ་གཏམ་གང་སྤྲོས་པ་ཐམས་ཅད་ལས་འདས་པ། ཧ་ཅང་ཡང་མི་ཞིབ་པ། ཧ་ཅང་  
ཡང་མི་རྩིང་པ། མཚན་མ་མེད་པའི་གཏམ་དེ་བརྗོད་ན་ཏིང་ངེ་འཛིན་ཀྱང་མི་གཏོང། རྟག་ཏུ་ཤིན་ཏུ་སེམས་མཉམ་པར་ཡང་གཞོག་ཅིང་སྟོན་པར་བྱེད་ལ་ཆོས་གང་ཡང་འཕེལ་  
བའམ། འབྲི་བར་ཡང་མི་མཐོང་བ་དེ་འདྲ་བའི་གཏམ་གྱིས་དེ་བཞིན་གཤེགས་པ་མཉེས་པར་འགྱུར་རོ། །སྟོན་པ་འདི་བསྟན་པའི་ཚེ་བྱང་ཆུབ་སེམས་དཔའ་བརྒྱད་སྟོང་མི་སྐྱེ་  
བའི་ཆོས་ལ་བཟོད་པ་རབ་ཏུ་ཐོབ་པར་གྱུར་ཏོ། །འཁོར་དེ་ནས་ལྷའི་བུ་སྔོན་སྤྱོད་པ་དང་ལྡན་པས་བྱང་ཆུབ་ཀྱི་སེམས་རབ་ཏུ་སྟོར་བ་ཉིས་བརྒྱ་འདི་སྙམ་དུ་གྱུར་ཏེ། སངས་རྒྱས་  
ཀྱི་ཆོས་ཀྱང་དེ་ལྟར་ཚད་མེད་པ། བྱང་ཆུབ་སེམས་དཔའི་བསླབ་པའང་དེ་ལྟར་ཤིན་ཏུ་བསླབ་དཀའ་བ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་དེ་ཙམ་དུ་བསྒྲུབ་  
དཀའ་བ་ཡིན་ན་བདག་ཅག་གིས་སློབ་པ་འདི་བསླབ་མི་ནུས་ཀྱི། གང་བདག་ཅག་ནི་ཉན་ཐོས་ཀྱི་ཐེག་པའམ། རང་སངས་རྒྱས་ཀྱི་ཐེག་པས་ཡོངས་སུ་མྱ་ངན་ལས་འདའ་བར་  
བྱའོ་སྙམ་མོ། །དེ་ནས་བཅོམ་ལྡན་འདས་ཀྱིས་ལྷའི་བུ་དེ་དག་གི་སེམས་ཀྱི་རྟོག་པ་ཐུགས་ཀྱིས་མཁྱེན་ནས། ཀྱེ་མའོ་ལྷའི་བུ་འདི་དག་ནི་བླ་ན་མེད་པ་ཡང་དག་པར་རྫོགས་པའི་  
  
  
དེ་དག་གདུལ་བའི་དབང་གི་ཕྱིར་འཁོར་གྱི་ཕྱི་རོལ་ཏུ་ཁྱིམ་བདག་གཅིག་མངོན་པར་སྤྲུལ་ནས་ཁྱིམ་བདག་དེས་ལྷུང་བཟེད་ཁ་  
ཟས་རོ་བརྒྱས་གང་བ་ཞིག་ལག་པ་གཡས་པ་ན་ཐོགས་པར་གྱུར་ཏོ་།དེ་ནས་ཁྱིམ་བདག་དེ་བཅོམ་ལྡན་འདས་ག་ལ་བ་དེར་སོང་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་  
བཙལ་ཏེ། ལྷུང་བཟེད་ཁ་ཟས་ཀྱིས་བཀང་བ་དེ་བཅོམ་ལྡན་འདས་ལ་ཕུལ་ནས། བཅོམ་ལྡན་འདས། བདག་ལ་ཐུགས་བརྩེ་བའི་སླད་དུ་ཞལ་ཟས་འདི་བཞེས་པར་གསོལ་ཞེས་དེ་  
སྐད་གསོལ་པ་དང། བཅོམ་ལྡན་འདས་ཀྱིས་ལྷུང་བཟེད་ཟས་ཀྱིས་བཀང་བ་དེ་བཞེས་སོ། །དེ་ནས་འཇམ་དཔལ་གཞོན་ནུར་གྱུར་པ་སྟན་ལས་ལངས་ཏེ། བླ་གོས་ཕྲག་པ་གཅིག་  
ལ་གཟར་ནས་ཐལ་མོ་སྦྱར་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ཞལ་ཟས་འདི་ལས་བདག་ལ་མ་སྩལ་བར་གསོལ་ན་ནི་བཅོམ་ལྡན་འདས་  
བྱས་པ་གཟོ་བ་མི་མཛད་པར་འགྱུར་རོ། །དེ་ནས་ཚེ་དང་ལྡན་པ་ཤཱ་རིའི་བུ་འདི་སྙམ་དུ་གྱུར་ཏེ། ཀྱེ་མའོ་འཇམ་དཔལ་གཞོན་ནུར་གྱུར་པས་སྔོན་བཅོམ་ལྡན་འདས་ལ་ཇི་ལྟ་བུ་ཞིག་  
ཏུ་ཕན་བཏགས་ན་དེའི་ཕྱིར་དེ་བྱས་པ་གཟོ་བ་མེད་པས་རྒོལ་སྙམ་མོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུའི་སེམས་ཀྱི་རྟོག་པ་མཁྱེན་ནས་ཚེ་དང་ལྡན་པ་ཤཱ་  
  
  
༄༅། །རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རིའི་བུ་དེ་བཞིན་གཤེགས་པ་དུས་མཁྱེན་ཏེ། ཁྱོད་ལ་བཀའ་སྩོལ་གྱིས་སྡོད་ཅིག་དེ་ནས་བཅོམ་  
ལྡན་འདས་ཀྱིས་ལྷུང་བཟེད་དེས་ཆེན་པོའི་ནང་དུ་བཏང་བ་དང་བཏང་མ་ཐག་ཏུ་འོག་གི་ཕྱོགས་ཀྱི་སངས་རྒྱས་ཀྱི་ཞིང་གང་དང། གང་དག་ན་སངས་རྒྱས་བཅོམ་ལྡན་འདས་རྣམས་  
བཞུགས་ཤིང་འཚོ་གཞེས་པའི་ཡང་དག་པར་རྫོགས་པའི་སངས་རྒྱས་དེ་དག་གི་སྤྱན་སྔར་ལྷུང་བཟེད་དེ་སོང་ངོ། །དེ་ནས་ལྷུང་བཟེད་དེ་འོག་གི་ཕྱོགས་ཀྱི་ཆ་སངས་རྒྱས་ཀྱི་  
ཞིང་གངྒཱའི་ཀླུང་གི་བྱེ་མ་སྙེད་འདས་ནས་འཇིག་རྟེན་གྱི་ཁམས་སྣང་བ་དང་ལྡན་པ་ཞེས་བྱ་བ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་  
འོད་ཟེར་གྱི་རྒྱལ་པོ་ཞེས་བྱ་བ་བཞུགས་པའི་སངས་རྒྱས་ཀྱི་ཞིང་དེ་ན་ལྷུང་བཟེད་དེ་མ་བཟུང་བར་བར་སྣང་ལ་འདུག་པར་གྱུར་ཏོ། །སངས་རྒྱས་བཅོམ་ལྡན་འདས་དེ་དག་ལའང་  
བདག་བདག་གི་བསྙེན་བཀུར་བྱེད་པ་དག་གིས་བཅོམ་ལྡན་འདས་ལྷུང་བཟེད་འདི་ག་ལས་མཆིས་ཞེས་ཞུས་ནས། སངས་རྒྱས་བཅོམ་ལྡན་འདས་དེ་དག་གིས་ཀྱང་སྟེང་གི་  
ཕྱོགས་ཀྱི་ཆ་འཇིག་རྟེན་གྱི་ཁམས་མི་མཇེད་ཅེས་བྱ་བ་ནས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པའི་དྲུང་  
  
  
བྱང་ཆུབ་སེམས་དཔའ་གཞན་དག་གདུལ་བའི་ཕྱིར་བཏང་བ་ཡིན་ནོ་ཞེས་བསྟན་ཏོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་སྩལ་པ། ཤཱ་རིའི་  
བུ༑ ལྷུང་བཟེད་དེ་ཕྱུངས་ཤིག་གང་ན་འདུག་པ་ག་ལ་འདུག་པ་དེའང་ཚོལ་ཅིག་དེ་ནས་ཚེ་དང་ལྡན་པ་ཤཱ་རིའི་བུ་ཏིང་ངེ་འཛིན་སྟོང་ཕྲག་བཅུ་ལ་ཞུགས་ནས། བདག་གི་ཤེས་རབ་ཀྱི་སྟོབས་དང་  
སངས་རྒྱས་ཀྱི་མཐུས། སངས་རྒྱས་ཀྱི་ཞིང་སྟོང་ཕྲག་བཅུར་སོང་ཡང་ལྷུང་བཟེད་དེའི་གནས་སམ། གྮིའང་མ་མཐོང་ནས་དེ་སླར་བཅོམ་ལྡན་འདས་ཀྱི་སྤྱན་སྔར་འདུག་གོ་འདུག་ནས་  
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གིས་ལྷུང་བཟེད་དེའི་གནས་སམ། གྮིའང་མ་མཐོང་ངོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་  
མཽངྒལ་གྱི་བུ་ཆེན་པོ་ལ་འདི་སྐད་ཅེས་བཀའ་སྩལ་ཏོ། །མཽངྒལ་གྱི་བུ། ཁྱོད་ཀྱིས་ལྷུང་བཟེད་དེ་ཚོལ་ཅིག་དེ་ནས་ཚེ་དང་ལྡན་པ་མཽངྒལ་གྱི་བུ་ཆེན་པོས་ཏིང་ངེ་འཛིན་སྟོང་ཕྲག་བཅུ་ལ་  
ཞུགས་ནས་སངས་རྒྱས་ཀྱི་མཐུ་དང། བདག་གི་རྫུ་འཕྲུལ་གྱི་སྟོབས་ཀྱིས་འོག་གི་ཕྱོགས་ཀྱི་ཆ་སངས་རྒྱས་ཀྱི་ཞིང་སྟོང་ཕྲག་བཅུར་སོང་ཡང་ལྷུང་བཟེད་དེའི་གནས་སམ། གྮིའང་  
མ་མཐོང་ནས། དེ་སླར་ཡང་བཅོམ་ལྡན་འདས་ཀྱི་སྤྱན་སྔར་འདུག་གོ་འདུག་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གི་ལྷུང་བཟེད་  
  
  
༄༅། །དེའི་གནས་སམ། གྮིའང་མ་མཐོང་ངོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་བཀའ་སྩལ་པ། རབ་འབྱོར། ཁྱོད་ཀྱིས་  
ལྷུང་བཟེད་དེ་ཚོལ་ཅིག་དེ་ནས་ཚེ་དང་ལྡན་པ་རབ་འབྱོར་གྱིས་ཏིང་ངེ་འཛིན་སྟོང་ཕྲག་བཅུ་གཉིས་ལ་ཞུགས་ནས་སངས་རྒྱས་ཀྱི་མཐུ་དང། བདག་གི་རྫུ་འཕྲུལ་གྱི་སྟོབས་  
ཀྱིས་འོག་གི་ཕྱོགས་ཀྱི་ཆ་སངས་རྒྱས་ཀྱི་ཞིང་སྟོང་ཕྲག་བཅུ་གཉིས་སུ་སོང་ཡང་ལྷུང་བཟེད་དེ་མ་མཐོང་ནས་དེ་སླར་བཅོམ་ལྡན་འདས་ཀྱི་སྤྱན་སྔར་འདུག་གོ་འདུག་ནས་བཅོམ་  
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གིས་ལྷུང་བཟེད་དེའི་གནས་སམ། གྮིའང་མ་མཐོང་ངོ། །དེ་བཞིན་དུ་ཉན་ཐོས་ཆེན་པོ་ལྔ་བརྒྱ་ཙམ་བདག་  
བདག་གི་རྫུ་འཕྲུལ་གྱི་སྟོབས་དང། ལྷའི་མིག་གིས་ལྷུང་བཟེད་དེ་བཙལ་ཀྱང་མ་རྙེད་དོ། །དེ་ནས་ཚེ་དང་ལྡན་པ་རབ་འབྱོར་གྱིས་བྱང་ཆུབ་སེམས་དཔའ་བྱམས་པ་ལ་འདི་སྐད་  
ཅེས་སྨྲས་སོ། །བྱམས་པ། ཁྱོད་ནི་བཅོམ་ལྡན་འདས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྐྱེ་བ་གཅིག་གིས་ཐོགས་པར་ལུང་བསྟན་ན། ལྷུང་བཟེད་དེ་གང་  
ན་འདུག་ག་ལ་འདུག་ཚོལ་ཅིག་ཅེས་དེ་སྐད་སྨྲས་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་ཚེ་དང་ལྡན་པ་རབ་འབྱོར་ལ་འདི་སྐད་ཅེས་སྨྲས་སོ། །  
  
  
བདག་ནི་དེ་བཞིན་གཤེགས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྐྱེ་བ་གཅིག་གིས་ཐོགས་པར་ལུང་བསྟན་མོད་ཀྱི། བདག་གིས་ནི་ཏིང་  
ངེ་འཛིན་དེ་དག་གི་མིང་ཡང་མ་འཚལ་ཏེ། འཇམ་དཔལ་གཞོན་ནུར་གྱུར་པ་ནི་ཏིང་ངེ་འཛིན་དེ་དག་ལ་མཉམ་པར་ཡང་གཞོག་ལྡང་བར་ཡང་བགྱིད་དོ། །ཡང་བཙུན་པ་རབ་  
འབྱོར། བདག་གིས་བྱང་ཆུབ་ཐོབ་པ་ན་འཇམ་དཔལ་གཞོན་ནུར་གྱུར་པ་དང་འདྲ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་དག་དེ་བཞིན་གཤེགས་པ་ཇི་ལྟར་གོམ་པ་  
འདོར། ཇི་ལྟར་འཇོག་པར་མཛད་ཅེས་གོམ་པ་གཅིག་འདོར་ཞིང་འཇོག་པའང་མི་ཤེས་པའི་དུས་དང། ཚེའང་མཆིས་པར་འགྱུར་རོ། །དེ་བས་ན་བཙུན་པ་རབ་འབྱོར། འཇམ་  
དཔལ་ཉིད་ལ་གསོལ་ཅིག་དང། དེས་ནི་ལྷུང་བཟེད་དེ་ཚོལ་བ་དང་འབྱིན་པར་ནུས་སོ། །དེ་ནས་བཅོམ་ལྡན་འདས་ལ་གནས་བརྟན་རབ་འབྱོར་གྱིས་འདི་སྐད་ཅེས་གསོལ་ཏོ། །  
བཅོམ་ལྡན་འདས། འཇམ་དཔལ་གཞོན་ནུར་གྱུར་བ་ཅི་ནས་ཀྱང་ལྷུང་བཟེད་དེ་ཕྱུང་སྟེ། བཅོམ་ལྡན་འདས་ཀྱི་སྤྱན་སྔར་དབུལ་བར་བསྒོར་གསོལ། དེ་ནས་བཅོམ་ལྡན་འདས་  
ཀྱིས་འཇམ་དཔལ་གཞོན་ནུར་གྱུར་པ་ལ་བཀའ་སྩལ་པ། འཇམ་དཔལ་ལྷུང་བཟེད་དེ་ཕྱུངས་ཤིག་ལྷུང་བཟེད་དེ་གང་ན་འདུག་པ་དང་ག་ལ་འདུག་པའང་ཤེས་པར་གྱིས་  
  
  
༄༅། །ཤིག་དེ་ནས་འཇམ་དཔལ་གཞོན་ནུར་གྱུར་པ་འདི་སྙམ་དུ་གྱུར་ཏེ། གང་བདག་ནི་སྟན་ལས་ཀྱང་མི་ལྡང་ཞིང་འཁོར་འདི་ནས་མི་སྣང་བར་ཡང་  
མ་གྱུར་བར་ལྷུང་བཟེད་དེ་དབྱུང་ངོ་སྙམ་མོ། །དེ་ནས་འཇམ་དཔལ་གཞོན་ནུར་གྱུར་པ་ཀུན་གྱི་རྗེས་སུ་སོང་བ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ། འོག་གི་ས་ཆེན་  
པོ་ལ་ལག་པ་གཡས་པ་བརྐྱང་ངོ། །དེ་ནས་འཇམ་དཔལ་གཞོན་ནུར་གྱུར་པའི་ལག་པ་དེ་སངས་རྒྱས་ཀྱི་ཞིང་གང་དང། གང་དག་ན་སངས་རྒྱས་བཅོམ་ལྡན་འདས་མངོན་དུ་གྱུར་  
པ་དེ་དང། དེ་དག་ཏུ་ལག་པ་དེ་སངས་རྒྱས་བཅོམ་ལྡན་འདས་དེ་དག་ལ་ཕྱག་འཚལ་ཞིང་སོང་ནས། ལག་པ་དེ་ལས་བཅོམ་ལྡན་འདས་ལ་བཅོམ་ལྡན་འདས་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་སྙུང་བ་མ་མཆིས་སམ། འོ་མ་བརྒྱལ་ཏམ། བཞེངས་པ་ཡང་ངམ། སོ་བཞིན་ནམ། མཐུ་མངའ་མ་  
བདེ་བ་ལ་རེག་པར་གནས་སམ་ཞེས་གསུང་ངོ་ཞེས་ཟེར་བའི་སྒྲ་ཕྱུང་ངོ། །དེ་ནས་ལག་པའི་བ་སྤུའི་ཁུང་བུ་ཐམས་ཅད་ནས་འོད་ཟེར་བྱེ་བ་བརྒྱ་སྟོང་བྱུང་སྟེ། འོད་ཟེར་ཐམས་  
ཅད་ལས་མེ་ཏོག་པདྨ་བརྒྱ་སྟོང་བྱུང་ཞིང་པདྨ་དེ་ཐམས་ཅད་ཀྱི་སྙིང་པོ་དག་ལ་དེ་བཞིན་གཤེགས་པའི་སྐུ་དག་བཞུགས་པར་སྣང་ངོ། །དེ་བཞིན་གཤེགས་པའི་སྐུ་དེ་དག་  
  
  
ཐུབ་པའི་བསྔགས་པ་བརྗོད་དོ། །ལག་པ་དེ་སངས་རྒྱས་ཀྱི་ཞིང་གང་དང། གང་དུ་འགྲོ་བའི་སངས་རྒྱས་ཀྱི་ཞིང་དེ་དག་  
ཐམས་ཅད་ཀྱང་རྣམ་པ་དྲུག་ཏུ་རབ་ཏུ་གཡོས་སོ། །སངས་རྒྱས་ཀྱི་ཞིང་དེ་དག་ཐམས་ཅད་སྣང་བ་ཆེན་པོས་ཀྱང་ཁྱབ་པར་གྱུར་ཏོ་།སངས་རྒྱས་ཀྱི་ཞིང་དེ་དག་ཐམས་ཅད་གདུགས་  
དང༑ རྒྱལ་མཚན་དང། བ་དང་གྱིས་ཀྱང་བརྒྱན་པར་གྱུར་ཏོ་།དེ་ནས་འཇམ་དཔལ་གཞོན་ནུར་གྱུར་པའི་ལག་པ་གཡས་པ་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་བདུན་ཅུ་  
རྩ་གཉིས་ཐམས་ཅད་ལས་འདས་ནས། སངས་རྒྱས་བཅོམ་ལྡན་འདས་དེ་དག་ཐམས་ཅད་ཀྱི་ཞབས་ལ་ཕྱག་འཚལ་ཞིང་སྙུང་བ་ཆུང་ངམ་ཞེས་བྱ་བའི་སྒྲ་འབྱིན་བཞིན་དུ་བཅོམ་  
ལྡན་འདས་དེ་བཞིན་གཤེགས་པ་འོད་ཟེར་གྱི་རྒྱལ་པོ་དེའི་སངས་རྒྱས་ཀྱི་ཞིང་སྣང་བ་དང་ལྡན་པའི་འཇིག་རྟེན་གྱི་ཁམས་སུ་ཕྱིན་པར་གྱུར་ནས་བཅོམ་ལྡན་འདས་དེ་བཞིན་  
གཤེགས་པ་འོད་ཟེར་གྱི་རྒྱལ་པོ་དེའི་ཞབས་ལ་ཕྱག་བཙལ་ནས་བཅོམ་ལྡན་འདས་ལ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་ཤཱཀྱ་ཐུབ་པ་སྙུང་བ་མ་མཆིས་སམ། འོ་མ་བརྒྱལ་ཏམ། བཞེངས་པ་ཡང་ངམ། སོ་བཞིན་ནམ། མཐུ་མྔའམ། བདེ་བ་ལ་རེག་པར་གནས་སམ་ཞེས་གསུང་  
  
  
༄༅། །ངོ་ཞེས་སྒྲ་ཕྱུང་ངོ། །ལག་པ་དེ་ལས་ཀྱང་འོད་ཟེར་བརྒྱ་སྟོང་བྱུང་ངོ། །མེ་ཏོག་པདྨ་བརྒྱ་སྟོང་ཡང་བྱུང་བར་གྱུར་ཏེ། འོད་ཟེར་དེ་དག་དེ་བཞིན་  
གཤེགས་པའི་འོད་ཟེར་དེ་དག་དང་ཡང་མ་འདྲེས་པར་གྱུར་ཏོ། །དེ་ནས་དེ་བཞིན་གཤེགས་པ་འོད་ཟེར་གྱི་རྒྱལ་པོ་དེ་ལ་བསྙེན་བཀུར་བྱེད་པ་བྱང་ཆུབ་སེམས་དཔའ་སེམས་  
དཔའ་ཆེན་པོ་འོད་ཀྱི་དཔལ་ཞེས་བྱ་བ་དེས་དེ་བཞིན་གཤེགས་པ་དེ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ལག་པ་དེ་ལས་འོད་ཟེར་བྱེ་བ་བརྒྱ་སྟོང་འདི་དག་ཀྱང་  
བྱུང་ཞིང་མེ་ཏོག་པདྨ་བརྒྱ་སྟོང་བྱུང་བར་གྱུར་ལ། པདྨ་ཐམས་ཅད་ལ་དེ་བཞིན་གཤེགས་པའི་སྐུ་དག་བཞུགས་ཤིང་བཅོམ་ལྡན་འདས་ཤཱཀྱ་ཐུབ་པའི་བསྔགས་པ་བརྗོད་པར་  
གྱུར་བའི་ལག་པ་འདི་ལྟར་བལྟ་ན་སྡུག་པ་འདི་ལྟར་དགའ་བར་བགྱིད་པ་དེ་སུའི་ལགས། དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་འོད་  
ཀྱི་དཔལ་ལ་འདི་སྐད་ཅེས་བཀའ་སྩལ་ཏོ། །འོད་ཀྱི་དཔལ། སྟེང་གི་ཕྱོགས་ཀྱི་ཆ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་བདུན་ཅུ་རྩ་གཉིས་འདས་  
པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་བཞུགས་སོ། །འཚོ་གཞེས་  
  
  
༑དེ་ན་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུར་གྱུར་པ་ཞེས་བྱ་བ། བསམ་གྱིས་མི་ཁྱབ་པའི་གོ་ཆ་བ་གོས་པ། མངོན་པར་ཤེས་པ་དང། སྟོབས་དང། ཕ་  
རོལ་ཏུ་ཕྱིན་པ་ཐམས་ཅད་ཐོབ་པ་ཞིག་ཡོད་དེ། འཇམ་དཔལ་གཞོན་ནུར་གྱུར་པ་དེས་ལྷུང་བཟེད་འདི་བླང་བའི་ཕྱིར་སྟན་ལས་མ་ལངས་བཞིན་དུ་ལག་པ་འདི་བཏང་ངོ། །དེ་ནས་དེ་བཞིན་  
གཤེགས་པ་འོད་ཟེར་གྱི་རྒྱལ་པོའི་སངས་རྒྱས་ཀྱི་ཞིང་དེ་ནས་བྱང་ཆུབ་སེམས་དཔའ་དེ་དག་ཡོངས་སུ་སྐོམ་པར་གྱུར་ནས། བཅོམ་ལྡན་འདས། བདག་ཅག་ནི་འཇིག་རྟེན་གྱི་ཁམས་མི་  
མཇེད་པ་དེ་དང། དེ་བཞིན་གཤེགས་པ་ཤཱཀྱ་ཐུབ་པ་དེ་དང། འཇམ་དཔལ་གཞོན་ནུར་གྱུར་པ་དེ་བལྟ་བར་འཚལ་ལོ་ཞེས་དེ་སྐད་གསོལ་ཏོ་།དེ་ནས་དེ་བཞིན་གཤེགས་པ་འོད་ཟེར་  
གྱི་རྒྱལ་པོས་སྨིན་མཚམས་ཀྱི་མཛོད་སྤུ་ནས་འོད་བྱུང་ནས། འོད་དེས་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་བདུན་ཅུ་རྩ་གཉིས་པོ་དེ་དག་ཐམས་ཅད་བརྟོལ་ཏེ། ཐམས་ཅད་ཡོད་  
པའི་འཇིག་རྟེན་གྱི་ཁམས་སྣང་བ་ཆེན་པོས་ཁྱབ་པར་གྱུར་ཏོ་།སེམས་ཅན་གང་དག་གི་ལུས་ལ་འོད་དེས་ཕོག་པར་གྱུར་བ་དེ་དག་ཐམས་ཅད་ནི་འཁོར་ལོས་བསྒྱུར་བའི་བདེ་བ་དང་  
ལྡན་པར་གྱུར་ཏོ། །རྣལ་འབྱོར་སྤྱོད་པ་གང་དག་གི་ལུས་ལ་འོད་དེས་ཕོག་པར་གྱུར་པ་དེ་དག་ཐམས་ཅད་ནི་འབྲས་བུ་ཐོབ་པར་གྱུར་ཏོ་།སློབ་པ་གང་དག་གི་ལུས་ལ་འོད་དེས་ཕོག་པར་  
  
  
༄༅། །གྱུར་བ་དེ་དག་ཐམས་ཅད་ནི་རྣམ་པར་ཐར་པ་བརྒྱད་ལ་བསམ་གཏན་བྱེད་པའི་དགྲ་བཅོམ་པར་གྱུར་ཏོ། །བྱང་ཆུབ་སེམས་དཔའ་གང་དག་གི་ལུས་  
ལ་འོད་དེས་ཕོག་པར་གྱུར་པ་དེ་དག་ཐམས་ཅད་ནི་ཏིང་ངེ་འཛིན་ཉི་མ་ལྟ་བུའི་སྒྲོན་མ་ཞེས་བྱ་བ་ཐོབ་པར་གྱུར་ཏོ། །འདི་ལྟ་སྟེ། དེ་བཞིན་གཤེགས་པ་འོད་ཟེར་གྱི་རྒྱལ་པོ་དེའི་  
སངས་རྒྱས་ཀྱི་ཞིང་དེ་ནས་བྱང་ཆུབ་སེམས་དཔའ་དེ་དག་གིས་འཇིག་རྟེན་གྱི་ཁམས་མི་མཇེད་པ་འདི་དང། བཅོམ་ལྡན་འདས་ཤཱཀྱ་ཐུབ་པ་དང། འཇམ་དཔལ་གཞོན་ནུར་  
གྱུར་པ་དང། ཉན་ཐོས་ཀྱི་དགེ་འདུན་ཐམས་ཅད་མཐོང་བར་གྱུར་ཏོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འོད་ཀྱི་དཔལ་གྱིས་འཇིག་རྟེན་གྱི་ཁམས་མི་མཇེད་  
པ་འདི་མཐོང་ནས་དུ་ཞིང་མཆི་མ་ཕྱུང་སྟེ་འདི་སྐད་ཅེས་གསོལ་ཏོ། །བཅོམ་ལྡན་འདས། འདི་ལྟ་སྟེ། དཔེར་ན། རིན་ཐང་མ་མཆིས་པའི་ནོར་བུ་རིན་པོ་ཆེ་བཻ་ཌཱུརྱ་འདམ་དུ་སྩལ་  
བར་གྱུར་བ་དེ་བཞིན་དུ། བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོ་འཇིག་རྟེན་གྱི་ཁམས་མི་མཇེད་པར་སྐྱེས་པ་དེ་དག་ལ་བལྟ་བར་བགྱིའོ། །དེ་བཞིན་  
གཤེགས་པ་འོད་ཟེར་གྱི་རྒྱལ་པོས་བཀའ་སྩལ་པ། རིགས་ཀྱི་བུ། ཁྱོད་དེ་སྐད་མ་ཟེར་ཅིག་དེ་ཅིའི་ཕྱིར་ཞེ་ན། གང་འཇིག་རྟེན་གྱི་ཁམས་འདིར་བསྐལ་པ་བཅུར་བསམ་གཏན་  
  
  
པར་སྔ་དྲོ་གཅིག་སེམས་ཅན་ལ་བྱམས་པའི་སེམས་བསྐྱེད་ན་དེ་བས་འདིའི་བསོད་ནམས་ཤིན་ཏུ་མང་དུ་འཕེལ་ལོ། །  
དེ་ཅིའི་ཕྱིར་ཞེ་ན། རིགས་ཀྱི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་གང་མི་མཇེད་ཀྱི་འཇིག་རྟེན་གྱི་ཁམས་ན་དམ་པའི་ཆོས་སྲུང་བ་དེ་དག་ནི་ལས་ཀྱི་སྒྲིབ་པ་དང། ཉོན་མོངས་  
པ་ཐམས་ཅད་བྱང་བར་འགྱུར་རོ། །དེ་ནས་འཇིག་རྟེན་གྱི་ཁམས་མི་མཇེད་པ་འདི་ན་བྱང་ཆུབ་སེམས་དཔའ་གང་དག་འོད་དེས་རེག་པར་གྱུར་པ་དེ་དག་གིས་བཅོམ་ལྡན་འདས་ལ་  
འདི་སྐད་ཅེས་གསོལ་ཏོ། །བཅོམ་ལྡན་འདས། འདི་ལྟར་དགའ་ཞིང་རབ་ཏུ་མགུ་བར་བགྱིད་པ་ཉོན་མོངས་པ་ཐམས་ཅད་རབ་ཏུ་སྤོང་བར་བགྱིད་པའི་འོད་ཟེར་འདི་སུའི་ལགས། དེ་  
སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ། འོག་གི་ཕྱོགས་ཀྱི་ཆ་འདི་ནས་སངས་རྒྱས་ཀྱི་  
ཞིང་གངྒཱའི་ཀླུང་གི་བྱེ་མ་སྙེད་བདུན་ཅུ་རྩ་གཉིས་འདས་པ་དང། འཇིག་རྟེན་གྱི་ཁམས་སྣང་བ་དང་ལྡན་པ་ཞེས་བྱ་བ་དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་  
པའི་སངས་རྒྱས་འོད་ཟེར་གྱི་རྒྱལ་པོ་ཞེས་བྱ་བ་ད་ལྟར་བཞུགས་ཤིང་འཚོ་གཞེས་པ་ཞིག་ཡོད་དེ། དེ་བཞིན་གཤེགས་པ་དེས་སྨིན་མཚམས་ཀྱི་མཛོད་སྤུ་ནས་འོད་བཏང་བ་  
  
  
༄༅། །དང། འོད་དེས་འཇིག་རྟེན་གྱི་ཁམས་མི་མཇེད་པ་འདི་སྣང་བར་བྱས་སོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་དེ་དག་གིས་འདི་  
སྐད་ཅེས་གསོལ་ཏོ། །བཅོམ་ལྡན་འདས། འཇིག་རྟེན་གྱི་ཁམས་སྣང་བ་དང་ལྡན་པ་དེ་དང། དེ་བཞིན་གཤེགས་པ་འོད་ཟེར་གྱི་རྒྱལ་པོ་དེ་བལྟ་བར་འཚལ་ལོ། །དེ་ནས་བཅོམ་  
ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་ཞབས་ཀྱི་མཐིལ་འཁོར་ལོའི་རྩིབས་སྟོང་ཡོད་པ་གཉིས་ལས་འོད་ཟེར་གང་གིས་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་  
སྙེད་བདུན་ཅུ་རྩ་གཉིས་པོ་དེ་དག་ཐམས་ཅད་ལས་འདས་ཤིང་བརྟོལ་ནས་འཇིག་རྟེན་གྱི་ཁམས་སྣང་བ་དང་ལྡན་པ་དེ་ཐམས་ཅད་འོད་ཟེར་དེ་དག་གིས་ཁྱབ་པར་འགྱུར་བ་དེ་  
འདྲ་བའི་འོད་ཟེར་འོག་ཏུ་བཏང་ནས་བྱང་ཆུབ་སེམས་དཔའ་གང་དག་གི་ལུས་ལ་འོད་ཟེར་དེས་ཕོག་པར་གྱུར་པ་དེ་ཐམས་ཅད་ཏིང་ངེ་འཛིན་རི་རབ་ལྷུན་པོ་ལྟ་བུའི་སྒྲོན་མ་ཞེས་  
བྱ་བ་ཐོབ་པར་གྱུར་ཏོ། །སངས་རྒྱས་ཀྱི་ཞིང་དེའང་སངས་རྒྱས་ཀྱི་ཞིང་འདི་ནས་སྣང་བར་གྱུར་ཏོ། །འདི་ལྟ་སྟེ། དཔེར་ན་ཛམྦུའི་གླིང་འདི་ནས་ཉི་མ་དང། ཟླ་བ་སྣང་བ་དེ་བཞིན་  
དུ་བྱང་ཆུབ་སེམས་དཔའ་དེ་དག་གིས་ཀྱང་དེ་བཞིན་གཤེགས་པ་ཤཱཀྱ་ཐུབ་པ་མཐོང་བར་གྱུར་ཏོ། །བྱང་ཆུབ་སེམས་དཔའ་འདི་དག་གིས་ཀྱང་བཅོམ་ལྡན་འདས་དེ་བཞིན་  
  
  
།འདི་ལྟ་སྟེ། དཔེར་ན། ལྷའི་བུ་དག་རི་རབ་ལྷུན་པོའི་སྤྱི་བོ་ལ་གནས་ཤིང་ཛམྦུའི་གླིང་དུ་ལྟ་བ་དེ་བཞིན་དུ་བྱང་ཆུབ་སེམས་  
དཔའ་དག་འཇིག་རྟེན་གྱི་ཁམས་འདི་ནས་བཅོམ་ལྡན་འདས་དེ་བཞིན་གཤེགས་པ་འོད་ཟེར་གྱི་རྒྱལ་པོ་དང། བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་ཆེན་པོ་བགོས་པ་དེ་  
དག་མཐོང་བར་གྱུར་ཏེ། །དེ་ནས་འཇམ་དཔལ་གཞོན་ནུར་གྱུར་པའི་ལག་པ་གཡས་པ་དེས་དེ་བཞིན་གཤེགས་པ་འོད་ཟེར་གྱི་རྒྱལ་པོའི་སངས་རྒྱས་ཀྱི་ཞིང་འཇིག་རྟེན་གྱི་ཁམས་  
སྣང་བ་དང་ལྡན་པ་དེ་ནས་ནམ་མཁའི་སྟེང་གི་ལམ་ལས་ལྷུང་བཟེད་དེ་བཟུང་ནས། བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་དུ་མས་བསྐོར་ཅིང་མདུན་དུ་བདར་ཏེ་སྟེང་དུ་  
ཕྱུང་བར་གྱུར་ཏོ། །གང་དང། གང་དག་ནས་ལག་པ་དེ་ཕྱུང་བར་གྱུར་པའི་སངས་རྒྱས་ཀྱི་ཞིང་དེ་དང། དེ་དག་ཏུ་འོད་ཟེར་དེ་དག་ནུབ་པར་གྱུར་ཏོ། །མེ་ཏོག་པདྨ་དེ་དག་ཀྱང་མི་སྣང་བར་  
གྱུར་ཏོ། །འདི་ལྟ་སྟེ། འཇམ་དཔལ་གཞོན་ནུར་གྱུར་པའི་ལག་པ་གཡས་པ་དེས་ལྷུང་བཟེད་དེ་བླངས་ནས་འཇིག་རྟེན་གྱི་ཁམས་མི་མཇེད་པ་འདིར་ཕྱིན་པར་གྱུར་ཏེ། བཅོམ་ལྡན་  
འདས་ཤཱཀྱ་ཐུབ་པའི་སྤྱན་སྔར་ལྷུང་བཟེད་དེ་ནམ་མཁའ་ལ་འཕངས་ནས་བཅོམ་ལྡན་འདས་ཀྱི་ཞབས་ལ་འཇམ་དཔལ་གཞོན་ནུར་གྱུར་པས་མགོ་བོས་ཕྱག་བཙལ་ཏེ། བཅོམ་  
  
  
༄༅། །ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ལྷུང་བཟེད་བླངས་པ་འདི་ལགས་ཀྱི་དེ་བཞིན་གཤེགས་པས་བཞེས་སུ་གསོལ་  
བཅོམ་ལྡན་འདས་ཀྱིས་ཀྱང་ལྷུང་བཟེད་དེ་བཞེས་སོ། །དེ་ནས་བྱང་ཆུབ་སེམས་དཔའ་གང་འཇམ་དཔལ་གཞོན་ནུར་གྱུར་པའི་ལག་པ་དང་ལྷན་ཅིག་ཏུ་འཇིག་རྟེན་གྱི་ཁམས་  
མི་མཇེད་པ་འདིར་འོངས་པ་དེ་དག་གིས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ནས། བདག་བདག་གིས་དེ་བཞིན་གཤེགས་པའི་མཚན་ནས་བརྗོད་དེ་  
བཅོམ་ལྡན་འདས། དེ་བཞིན་གཤེགས་པ་ཆེ་གེ་མོ་ཞིག་བཅོམ་ལྡན་འདས་ལ་སྙུང་བ་མ་མཆིས་སམ། འོ་མ་བརྒྱལ་ཏམ། བཞེངས་པ་ཡང་ངམ། སོ་བཞིན་ནམ་  
མཐུ་མྔའམ། བདེ་བ་ལ་རེག་པར་གནས་སམ་ཞེས་གསུང་ངོ་ཞེས་དེ་སྐད་གསོལ་ཏེ། སངས་རྒྱས་ཀྱིས་གནང་ནས་བདག་བདག་གི་སྟན་ལ་འཁོད་དོ། །དེ་ནས་བཅོམ་  
ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་སྩལ་པ། དེ་བས་ན། ཤཱ་རིའི་བུ། ང་ལ་སྔོན་འཇམ་དཔལ་གཞོན་ནུར་གྱུར་པས་གང་ཕན་བཏགས་པ་དེའི་ཕྱིར་ང་བྱས་པ་  
མི་གཟོ་བས་རྒོལ་བར་གྱུར་པ་བཤད་ཀྱི་ཉོན་ཅིག་ཤཱ་རིའི་བུ་སྔོན་འདས་པའི་དུས་བསྐལ་པ་བྱེ་བ་ཁྲག་ཁྲིག་བརྒྱ་སྟོང་གྲངས་མེད་པ་དེའི་ཕ་རོལ་གྱིའང་ཕ་རོལ་ཏུ་  
  
  
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མི་ཐུབ་པའི་རྒྱལ་མཚན་ཞེས་བྱ་བ་འཇིག་རྟེན་གྱི་ཁམས་མི་སྨོད་པ་དང་  
ལྡན་པ་ཞེས་བྱ་བའི་འཇིག་རྟེན་དུ་སྐྱེས་པར་གྱུར་ཏེ། ཤཱ་རིའི་བུ། དེ་བཞིན་གཤེགས་པ་དེའི་ཉན་ཐོས་ཀྱི་ཚོགས་ནི་བརྒྱད་ཁྲི་བཞི་སྟོང། བྱང་ཆུབ་སེམས་དཔའ་ནི་ཁྲི་ཉིས་  
སྟོང་དུ་གྱུར་ཏེ། དེ་བཞིན་གཤེགས་པ་དེ་ཐེག་པ་གསུམ་པོ་ཉིད་ལས་བརྩམས་ཏེ་ཆོས་འཆད་ཅིང། ཐེག་པ་གསུམ་བཤད་པ་དང། ཕ་རོལ་ཏུ་ཕྱིན་པ་དྲུག་དང། ཐབས་  
མཁས་པ་བཤད་པའི་ཕྱིར་དེ་བཞིན་གཤེགས་པ་དེ་སྐྱེས་པར་གྱུར་ཏོ། །ཤཱ་རིའི་བུ། ཡང་དེའི་ཚེ་དེའི་དུས་ན་དགེ་སློང་ཆོས་སྨྲ་བ་ཡེ་ཤེས་རྒྱལ་པོ་ཞེས་བྱ་བ་ཞིག་བྱུང་སྟེ། དེ་  
ནང་པར་ཤམ་ཐབས་བགོས། ཆོས་གོས་དང། ལྷུང་བཟེད་ཁྱེར་ཏེ་བསོད་སྙོམས་ཀྱི་ཕྱིར་རྒྱལ་པོའི་ཕོ་བྲང་རྒྱ་ཆེན་པོ་དང་ལྡན་པ་ཞེས་བྱ་བར་སོང་བ་ལས། དེ་དེ་ནས་ཟས་རོ་བརྒྱ་  
དང་ལྡན་པའི་བཟའ་བ་མང་པོ་ཁྱེར་ཏེ་བྱུང་བར་གྱུར་ཏོ། །ཡང་དེའི་ཚེ་ན་ཚོང་དཔོན་གྱི་བུ་དྲི་མ་མེད་པའི་དཔུང་པ་ཞེས་བྱ་བ་མ་མའི་བང་པ་ན་འདུག་པར་གྱུར་པ་ལས་ཁྱེའུ་དེས་དགེ་  
སློང་དེ་རྒྱང་མ་ནས་འོང་བ་མཐོང་ངོ། །མཐོང་ནས་མ་མའི་པང་པ་ནས་བབས་ཏེ། དགེ་སློང་དེ་ག་ལ་བ་དེར་བརྒྱུགས་ནས་བཟའ་བ་བསླངས་པ་ལས། དགེ་སློང་དེས་དེ་ལ་མོད་ཀ་  
  
  
༄༅། །གཅིག་བྱིན་པ་དང། དེ་བཟའ་བ་དེས་བརྙོགས་ནས་དགེ་སློང་དེའི་ཕྱི་བཞིན་དུ་འབྲང་བར་གྱུར་པ་ལས། དེ་རིམ་གྱིས་དེ་བཞིན་གཤེགས་པ་མི་ཐུབ་  
པའི་རྒྱལ་མཚན་ག་ལ་བ་དེར་སོང་སྟེ་ཕྱིན་ནས་དེ་བཞིན་གཤེགས་པ་དེའི་ཞབས་ལ་མགོ་བོས་ཕྱག་བཙལ་ཏེ་སྤྱན་སྔར་འདུག་གོ་དེ་ནས་དགེ་སློང་ཡེ་ཤེས་རྒྱལ་པོས་བསོད་  
སྙོམས་ཅི་རྙེད་པ་ཁྱེའུ་དེ་ལ་བྱིན་ནས། ཀྱེ་ཁྱེའུ། བསོད་སྙོམས་འདི་དེ་བཞིན་གཤེགས་པ་ལ་གསོལ་ཅིག་ཅེས་བྱས་སོ། །དེ་ནས་ཁྱེའུ་དེས་བསོད་སྙོམས་དེ་བླངས་ཏེ། བཅོམ་  
ལྡན་འདས་དེའི་ལྷུང་བཟེད་བཀང་ཡང་བསོད་སྙོམས་དེ་ཡོངས་སུ་ཟད་པར་མ་གྱུར་ཏོ། །ཤཱ་རིའི་བུ། འདི་ལྟ་སྟེ། བསོད་སྙོམས་གཅིག་བུ་དེ་ལས་ཁྱེའུ་དེས་ཉན་ཐོས་བརྒྱད་ཁྲི་  
བཞི་སྟོང་པོ་དེ་དག་དང། བྱང་ཆུབ་སེམས་དཔའ་ཁྲི་ཉིས་སྟོང་པོ་དེ་དག་དང། བཅོམ་ལྡན་འདས་དེ་བཞིན་གཤེགས་པ་མི་ཐུབ་པའི་རྒྱལ་མཚན་དེ་ཞོས་པར་བྱས་ཤིང་བསྟབས་  
ཀྱང་བསོད་སྙོམས་དེ་ཡོངས་སུ་ཟད་པར་མ་གྱུར་ཏོ། །དེ་ནས་ཁྱེའུ་དེ་དགའ་མགུ་རངས། རབ་ཏུ་དགའ་ཞིང་དགའ་བ་དང། ཡིད་བདེ་བ་སྐྱེས་ནས་བཅོམ་ལྡན་འདས་ཀྱི་སྤྱན་སྔར་འདུག་  
སྟེ༑ ཚིགས་སུ་བཅད་པ་འདི་དག་སྨྲས་སོ། །དགེ་སློང་དགེ་འདུན་ཞོས་བྱས་ཀྱང། །ལྷུང་བཟེད་ནམ་ཡང་མ་ཟད་པས། །སྦྱིན་གནས་བསོད་ནམས་ཞིང་གྱུར་པ། །བདག་གིས་ངེས་  
  
  
།འཇིག་རྟེན་མགོན་པོ་ཞོས་བྱས་ཀྱང་།འབྲས་ཆན་ཟད་པར་མ་གྱུར་པས། །སངས་རྒྱས་ལ་ནི་ཕུལ་གྱུར་ན་སྦྱིན་པ་མི་ཟད་ཐེ་ཚོམ་མེད། །ཇི་ལྟར་འབྲས་ཆ་ན་མི་ཟད་  
ཅིང། །ཕྱི་ཕྱིར་འཕེལ་བར་འགྱུར་བ་ལྟར། །སངས་རྒྱས་དག་ལ་གང་གུས་པའི། །དགེ་བ་དག་ནི་དེ་བཞིན་འཕེལ། །ཤཱ་རིའི་བུ། དེ་ལྟ་སྟེ། ཁྱེའུ་དེས་བསོད་སྙོམས་གཅིག་པུ་དེ་  
ལས་དེ་བཞིན་གཤེགས་པ་དགེ་སློང་གི་དགེ་འདུན་དང་བཅས་པ་ཉི་མ་བདུན་དུ་ཞོས་པར་གསོལ་ནས་སངས་རྒྱས་ཀྱི་མཐུ་དང། ཁྱེའུ་དེའི་སེམས་ཀྱི་བསམ་པ་དད་པས་ཟས་དེ་ཡོངས་  
སུ་ཟད་པར་མ་གྱུར་ཏོ། །དེ་ནས་དགེ་སློང་ཡེ་ཤེས་རྒྱལ་བོས་ཁྱེའུ་དེ་སངས་རྒྱས་ལ་སྐྱབས་སུ་བཏང། ཆོས་ལ་སྐྱབས་སུ་བཏང། དགེ་འདུན་ལ་སྐྱབས་སུ་བཏང་ངོ། །ཁྲིམས་ཀྱང་ཕོག་  
གོ་ཉེས་པའང་མཐོལ་དུ་གཞུག་གོ་རྗེས་སུ་ཡི་རང་བར་བྱ་བ་དག་ཀྱང་རྗེས་སུ་ཡི་རང་བར་བྱེད་དུ་བཅུག་གོ་གསོལ་བ་གདབ་པར་བྱ་བ་དག་ཀྱང་གསོལ་བ་འདེབས་སུ་བཅུག་  
ནས་ཕྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དུ་བཅུག་གོ་ཤཱ་རིའི་བུ། དེ་ལྟ་སྟེ། ཁྱེའུ་དེའི་ཕ་དང། མ་ཁྱེའུ་དེ་ཚོལ་ཞིང་དེ་བཞིན་གཤེགས་པ་མི་ཐུབ་  
པའི་རྒྱལ་མཚན་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ་སྤྱན་སྔར་འདུག་གོ་དེ་ནས་ཁྱེའུ་དེས་ཕ་མ་དེ་དག་གི་རྐང་པ་ལ་ཕྱག་བཙལ་  
  
  
༄༅། །ནས་ཚིགས་སུ་བཅད་པ་འདི་དག་སྨྲས་སོ། །ལུས་ཅན་ཀུན་ལ་བདེ་བའི་ཕྱིར། །བདག་ནི་བྱང་ཆུབ་རབ་ཞུགས་ཀྱི། །ཁྱེད་ཀྱང་ལེགས་པར་གནས་  
བར་གྱིས། །དལ་འབྱོར་ཤིན་ཏུ་དཀོན་པའོ། །སངས་རྒྱས་སྐུ་ནི་འབར་བ་དང། །མཚན་དག་གིས་ཀྱང་བརྒྱན་ལ་ལྟོས། །ཡེ་ཤེས་ཀྱིས་ནི་ཕ་རོལ་ཕྱིན། །བྱང་ཆུབ་དེ་ལ་སུ་མི་སྨོས། །  
དེ་བཞིན་གཤེགས་པ་ཤིན་ཏུ་དཀོན། །བདག་ནི་ཁྱིམ་ནས་ཁྱིམ་མེད་པར། །འདི་ཉིད་དུ་ནི་རབ་ཏུ་འབྱུང། །ཁྱེད་ཅག་གཉིས་ཀྱིས་གནང་བར་མཛོད། །ཕ་དང། མས་སྨྲས་པ། བདག་  
ཅག་གཉིས་ནི་ཁྱོད་འདོད་ཀྱི། །བྱང་ཆུབ་རབ་ལ་སྨོན་པར་བགྱིད་།རབ་ཏུ་འབྱུང་བར་བགྱི་བའི་ཕྱིར། །བུ་ཁྱོད་ཀྱི་ནི་རྗེས་སུ་སློབ། །ཤཱ་རིའི་བུ། དེ་ལྟ་སྟེ། ཁྱེའུ་དེ་དང། ཁྱེའུ་  
དེའི་ཕ་མ་དང། གང་བྱང་ཆུབ་ཏུ་སེམས་བསྐྱེད་པའི་སྲོག་ཆགས་ལྔ་བརྒྱ་ཙམ་པོ་དེ་དག་ཐམས་ཅད་རབ་ཏུ་བྱུང་ངོ། །ཤཱ་རིའི་བུ། དེའི་ཚེ་དེའི་དུས་ན་དགེ་སློང་ཆོས་སྨྲ་བ་ཡེ་  
ཤེས་རྒྱལ་པོ་ཞེས་བྱ་བ་དེ་གཞན་ཡིན་སྙམ་དུ་ཤཱ་རིའི་བུ་ཁྱོད་དེ་ལྟར་མ་ལྟ་ཞིག་དེ་ཅིའི་ཕྱིར་ཞེ་ན། འཇམ་དཔལ་གཞོན་ནུར་གྱུར་པ་འདི་དེའི་ཚེ་དེའི་དུས་ན་དགེ་སློང་ཆོས་སྨྲ་  
བ་ཡེ་ཤེས་རྒྱལ་པོ་ཞེས་བྱ་བར་གྱུར་ཏོ། །ཤཱ་རིའི་བུ། དེའི་ཚེ་དེའི་དུས་ན་ཚོང་དཔོན་གྱི་བུ་དྲི་མ་མེད་པའི་དཔུང་པ་ཞེས་བྱ་བའི་དེ་གཞན་ཡིན་པ་སྙམ་དུ་ཐེ་ཚོམ་མམ། ཡིད་  
  
  
སོམ་ཉི་ཟ་ན། ཤཱ་རིའི་བུ་ཁྱོད་དེ་ལྟར་མ་ལྟ་ཞིག་དེ་ཅིའི་ཕྱིར་ཞེ་ན། ང་ནི་དེའི་ཚེ་དེའི་དུས་ན་ཚོང་དཔོན་གྱི་བུ་དྲི་མ་མེད་པའི་དཔུང་པ་ཞེས་བྱ་བ་དེར་གྱུར་ཏེ་ཤཱ་རིའི་  
བུ༑ འཇམ་དཔལ་གཞོན་ནུར་གྱུར་པས་ང་ལ་བསོད་སྙོམས་བྱིན་ནས་བྱང་ཆུབ་ཏུ་སེམས་བསྐྱེད་དུ་བཅུག་སྟེ། དེ་ནི་ངས་བྱང་ཆུབ་ཀྱི་ཕྱིར་ཐོག་མ་སེམས་བསྐྱེད་པ་ཡིན་ཏེ། ཤཱ་  
རིའི་བུ། རྣམ་གྲངས་དེས་ཀྱང་འདི་ལྟར་ཤེས་པར་བྱའོ། །དེ་བཞིན་གཤེགས་པ་སངས་རྒྱས་ཀྱི་ཆེ་བ་ཉིད་དང། སྟོབས་བཅུ་དང། མི་འཇིགས་པ་དང། ཡེ་ཤེས་ཆགས་པ་མེད་  
པ་དང། ཅིའང་རུང་སྟེ། དེ་ཐམས་ཅད་འཇམ་དཔལ་གཞོན་ནུར་གྱུར་པས་བྱེད་དུ་བཅུག་པ་ལས་གྱུར་པར་བལྟའོ། །དེ་ཅིའི་ཕྱིར་ཞེ་ན་སེམས་བསྐྱེད་པ་དེ་ལས་ཐམས་ཅད་  
མཁྱེན་པ་ཐོབ་པའི་ཕྱིར་རོ། །ཤཱ་རིའི་བུ། ངས་ནི་ཕྱོགས་བཅུ་ན་ང་བདག་ཅི་ལྟ་བ་དེ་དང་འདྲ་བའི་དེ་བཞིན་གཤེགས་པ་གང་འཇམ་དཔལ་གཞོན་ནུར་གྱུར་པས་བྱང་ཆུབ་ལ་  
བཞག་པ་ཤཱཀྱ་ཐུབ་པ་ཞེས་བྱ་བ་དཔག་ཏུ་མེད་གྲངས་མེད་པ་དང། དེ་བཞིན་དུ་ཏི་ཤ་ཞེས་བྱ་བ་དང། རྒྱལ་བ་ཞེས་བྱ་བ་དང། གཙུག་ལྡན་ཞེས་བྱ་བ་དང། མར་མེ་མཛད་  
ཅེས་བྱ་བ་དག་མཐོང་སྟེ། གང་འཇམ་དཔལ་གཞོན་ནུར་གྱུར་པས་བྱང་ཆུབ་ལ་བཞག་ནས་ད་ལྟར་གྱི་ཆོས་ཀྱི་འཁོར་ལོ་བསྐོར་བའི་དེ་བཞིན་གཤེགས་པ་དེ་དག་གི་མཚན་ཀྱང་  
  
  
༄༅། །བསྐལ་པའམ། བསྐལ་པའི་ལྷག་མ་མ་ལུས་པར་བརྗོད་པར་གྱུར་ན་གང་བྱང་ཆུབ་སེམས་དཔའི་སྤྱད་པ་སྤྱོད་པ་དག་ལྟ་ཅི་སྨོས། གང་དགའ་  
ལྡན་གྱི་གནས་ན་གནས་པ་དག་ལྟ་ཅི་སྨོས། གང་སྐྱེ་བ་དག་ལྟ་ཅི་སྨོས། གང་ཁྱིམ་ནས་འབྱུང་བ་དག་ལྟ་ཅི་སྨོས། གང་དཀའ་བ་སྤྱོད་པ་དག་ལྟ་ཅི་སྨོས། གང་བྱང་ཆུབ་ཀྱི་སྙིང་  
པོ་ལ་འདུག་པ་དག་ལྟ་ཅི་སྨོས་ཏེ། ཤཱ་རིའི་བུ། རྣམ་གྲངས་དེས་ཀྱང་འདི་ལྟར་རིག་པར་བྱ་སྟེ། གང་དག་བྱང་ཆུབ་སེམས་དཔའ་རྣམས་ཀྱི་མའོ། །བསྐྱེད་པའོ། །ཐུགས་རྗེ་  
བའོ༑ ༑བྱེད་དུ་འཇུག་པའོ་ཞེས་ཡང་དག་པར་སྨྲ་ཞིང་སྟོན་པ་ནི་འཇམ་དཔལ་གཞོན་ནུར་གྱུར་པ་ཉིད་ལ་དེ་དག་སྨྲ་ཞིང་སྟོན་ཏེ་ཤཱ་རིའི་བུ། རྒྱུ་དེ་དང། རྐྱེན་དེ་ཡིན་ཏེ། སྔོན་  
ཕན་བཏགས་པའི་ཕྱིར་འཇམ་དཔལ་གཞོན་ནུར་གྱུར་པ་ང་ལ་བྱས་པ་མི་གཟོ་བས་རྒོལ་ལོ། །དེ་ནས་ལྷའི་བུ་ཉིས་བརྒྱ་པོ་དག་འདི་སྙམ་དུ་གྱུར་ཏེ། ཆོས་ཐམས་ཅད་ནི་རྒྱུའི་  
རྗེས་སུ་འགྲོ་བའོ། །རྐྱེན་ལ་རག་ལས་པའོ། །སྲེད་པའི་རྩ་བ་ཅན་ནོ། །སྨོན་ལམ་གྱིས་ཐོག་དྲངས་པ་ཅན་ཡིན་ཏེ། བཅོམ་ལྡན་འདས་འྡིའང་གཞན་གྱིས་བྱེད་དུ་བཅུག་པ་ཡིན་  
ན་དེ་བཞིན་གཤེགས་པ་མངོན་པར་བཞུགས་བཞིན་དུ་བདག་ཅག་དམན་པ་ལ་སེམས་པ་དེ་ནི་མི་རིགས་སོ་སྙམ་མོ། །དེ་ནས་ལྷའི་བུ་ཉིས་བརྒྱ་པོ་དེ་དག་ལྷག་པའི་བསམ་པས་  
  
  
བསྐྱེད་དོ། །འདིར་ལག་པ་བརྐྱང་ཞིང་རྫུ་འཕྲུལ་བསྟན་པའི་ཆོ་འཕྲུལ་འཇམ་དཔལ་གཞོན་ནུར་གྱུར་པས་བརྟན་ཅིང་ལྷུང་  
བཟེད་བླངས་པ་དང། འདི་ལ་སྔོན་བྱུང་བའི་ཆོས་བསྟན་པ་བསྟན་པའི་ཚེ་འོག་གི་སངས་རྒྱས་ཀྱི་ཞིང་དང། འདི་ནས་སེམས་ཅན་གྲངས་ལས་འདས་པས་བྱང་ཆུབ་ཏུ་སེམས་  
བསྐྱེད་དོ། །ཕྱོགས་བཅུའི་སངས་རྒྱས་ཀྱི་ཞིང་དཔག་ཏུ་མེད་པ་ནས་ཀྱང་འཇམ་དཔལ་གཞོན་ནུར་གྱུར་པ་ལ་མཆོད་པའི་ལས་བྱ་བ་དང་ཆོས་ཀྱི་གཡོག་བྱ་བའི་ཕྱིར་སངས་རྒྱས་  
བཅོམ་ལྡན་འདས་རྣམས་ཀྱིས་རིན་པོ་ཆེའི་གདུགས་བསྐུར་བར་གྱུར་ཏེ་རིན་པོ་ཆེའི་གདུགས་དེ་དག་གིས་ཀྱང་འཇིག་རྟེན་གྱི་ཁམས་འདི་ཁེབས་པར་གྱུར་ཏོ། །རིན་པོ་ཆེའི་  
གདུགས་དེ་ལས་ཀྱང་དེ་བཞིན་ནོ། །ཇི་ལྟར་དེ་བཞིན་གཤེགས་པ་ཤཱཀྱ་ཐུབ་པས་གསུངས་པ་བཞིན་ཏེ། བདག་ཅག་ཐམས་ཅད་ཀྱང་འཇམ་དཔལ་གཞོན་ནུར་གྱུར་པས་བྱང་  
ཆུབ་ལ་བཀོད་དོ་ཞེས་དེ་སྐད་ཟེར་བའི་སྒྲ་བྱུང་ངོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་སྩལ་པ། ཤཱ་རིའི་བུ། མྱུར་དུ་མྱ་ངན་ལས་འདའ་བར་  
འདོད་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ། །དེ་ཅིའི་ཕྱིར་ཞེ་ན། ཤཱ་རིའི་བུ། སེམས་ཅན་གང་འཁོར་བས་སྐྲག་ནས་བླ་ན་མེད་པ་  
  
  
༄༅། །ཡང་དག་པར་རྫོགས་པའི་བྱང་ཆུབ་ཏུ་སེམས་མི་བསྐྱེད་ཅིང། ཉན་ཐོས་ཀྱི་ཐེག་པ་ལ་གནས་ལ་ཉན་ཐོས་སུ་འགྱུར་བར་བྱའོ་སྙམ་དུ་སེམས་  
པ་དེ་དག་ནི་ད་དུང་དུའང་འཁོར་བ་ན་འཁོར་བར་གྱུར་ལ། བྱང་ཆུབ་སེམས་དཔའ་གཞན་བརྩོན་འགྲུས་དང་ལྡན་པ་ཡང་དག་པར་རྫོགས་པའི་བྱང་ཆུབ་ལ་གནས་པ་དག་གིས་  
ནི་ཐམས་ཅད་མཁྱེན་པ་ཐོབ་པར་ངས་མཐོང་ངོ། །དེ་ཅིའི་ཕྱིར་ཞེ་ན། ཤཱ་རིའི་བུ། སྔོན་འདས་པའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་  
པའི་སངས་རྒྱས་ཐམས་ཅད་ཟིལ་གྱིས་གནོན་པ་ཞེས་བྱ་བ་རིག་པ་དང། རྐང་པར་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ་སྐྱེས་བུ་འདུལ་བའི་ཁ་ལོ་  
སྒྱུར་བ། བླ་ན་མེད་པ། ལྷ་དང། མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་བར་གྱུར་ཏེ། ཤཱ་རིའི་བུ། དེ་བཞིན་གཤེགས་པ་དེའི་ཉན་ཐོས་ནི་  
བྱེ་བ་ཕྲག་བརྒྱ་ཡོད་པར་གྱུར་ཏོ། །ཚེའི་ཚད་ནི་ལོ་འབུམ་ཐུབ་པར་གྱུར་ཏོ། །ཤཱ་རིའི་བུ། དེ་བཞིན་གཤེགས་པ་དེའི་ཉན་ཐོས་ཀྱི་མཆོག་ཤེས་རབ་དང་ལྡན་པ་ནི་དགེ་སློང་  
མངོན་པར་འཕགས་པ་ཞེས་བྱ་བ་ཞིག་བྱུང་ངོ། །ཉན་ཐོས་ཀྱི་མཆོག་གཉིས་པ་རྫུ་འཕྲུལ་དང་ལྡན་པའི་མཆོག་ནི་ཤུགས་ཆེན་པོ་ཞེས་བྱ་བ་ཞིག་བྱུང་ངོ། །དེ་ལྟ་སྟེ། ཤཱ་  
  
  
དེ་བཞིན་གཤེགས་པ་དེ་སྔ་དྲོའི་དུས་ཀྱི་ཚེ་ཤམ་ཐབས་མནབས། ཆོས་གོས་དང། ལྷུང་བཟེད་བསྣམས་ཏེ། དགེ་སློང་གི་དགེ་འདུན་གྱིས་མདུན་དུ་བདར་ནས་རྒྱལ་པོའི་  
ཕོ་བྲང་གྲགས་ལྡན་ཞེས་བྱ་བར་བསོད་སྙོམས་ཀྱི་ཕྱིར་གཤེགས་སོ། །དེའི་ཚེ་ན་དེ་བཞིན་གཤེགས་པའི་གཡས་ཕྱོགས་ནས་ནི་ཉན་ཐོས་ཤེས་རབ་དང་ལྡན་པའི་མཆོག་  
འགྲོའོ། །གཡོན་ཕྱོགས་ནས་ནི་ཉན་ཐོས་རྫུ་འཕྲུལ་དང་ལྡན་པའི་མཆོག་འགྲོའོ། །རྒྱབ་ནས་ནི་མང་དུ་ཐོས་པ་འགྲོའོ། །མདུན་ནས་ནི་བྱང་ཆུབ་སེམས་དཔའ་བརྒྱད་སྟོང་འགྲོ་སྟེ་  
ལ་ལ་ནི་ཚངས་པའི་གཟུགས། ལ་ལ་ནི་བརྒྱ་བྱིན་གྱི་གཟུགས། ལ་ལ་ནི་རྒྱལ་པོ་ཆེན་པོ་བཞིའི་གཟུགས། ལ་ལ་ནི་ལྷའི་གཟུགས་ཀྱིས་ལམ་གྱི་བྱི་དོར་བྱེད་ཅིང་འགྲོ་སྟེ། ཤཱ་རིའི་  
བུ༑ དེའི་ཚེ་ན་དེ་བཞིན་གཤེགས་པ་དེ་རྒྱལ་པོའི་ཕོ་བྲང་དེར་གཤེགས་པ་དང། བྱིས་པ་རྒྱན་བཟང་པོས་བརྒྱན་པ་གསུམ་ཞིག་ལམ་གྱི་བར་ན་རྩེ་ཞིང་འདུག་པ་ལས། བྱིས་པ་  
དེ་དག་གིས་དེ་བཞིན་གཤེགས་པ་བཟང་བ། སེམས་དྭང་བར་འགྱུར་བ་དབང་པོ་ཞི་པ། ཡིད་ཞི་བ། དུལ་བ་དང། ཞི་གནས་མཆོག་དམ་པའི་ཕ་རོལ་ཏུ་སོན་པ། སྐྱོན་མེད་པ་  
དབང་པོ་ཐུལ་བ། རྫིང་བཞིན་དུ་དྭང་ལ་གསལ་ཞིང་རྙོག་པ་མེད་པ། མཆོད་སྦྱིན་གྱི་ཤིང་གསེར་ལས་བྱས་པ་ལྟར་མངོན་པར་འཕགས་པ། འབར་བ་མཛེས་པ། ལྷམ་མེ་ལྷན་  
  
  
༄༅། །ནེར་བཞུགས་པ། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་ཀུན་ནས་བརྒྱན་པ་དེ་རྒྱང་མ་ནས་གཤེགས་པ་མཐོང་ངོ། །མཐོང་ནས་ཁྱེའུ་གཅིག་  
གིས་ཁྱེའུ་གཉིས་ལ་འདི་སྐད་ཅེས་སྨྲས་སོ། །ཁྱེའུ་ཁྱེད་ཅག་གིས་དེ་བཞིན་གཤེགས་པ་སེམས་ཅན་ཐམས་ཅད་ཀྱི་མཆོག་བསོད་ནམས་ཀྱི་ཞིང་བླ་ན་མེད་པ་ལྷ་དང། འཇིག་རྟེན་  
དུ་བཅས་པའི་སྦྱིན་པའི་གནས་དེ་གཤེགས་པ་མཐོང་ངམ། ཚུར་ཤོག་།དེ་ལ་མཆོད་པ་བྱའོ། །འདི་ལ་ཕུལ་ན་འབྲས་བུ་ཆེན་པོར་འགྱུར་རོ། །དེ་ནས་དེའི་ཚེ་ཁྱེའུ་དེས་ཚིགས་  
སུ་བཅད་པ་འདི་སྨྲས་སོ། །འདི་ནི་སེམས་ཅན་ཀུན་གྱི་མཆོག་སྦྱིན་གནས་བླ་ན་མེད་པ་སྟེ། །དེ་བས་འདི་ལ་མཆོད་པར་བྱ། །འདི་མཆོད་འབྲས་བུ་ཆེན་པོར་འགྱུར། །ཁྱེའུ་  
གཉིས་པོས་སྨྲས་པ། བདག་ཅག་ལ་ནི་མེ་ཏོག་དང། །དྲི་དང་ཕྱེ་མ་བྱུག་མ་མཆིས། །འཇིག་རྟེན་གང་ཟག་ཟླ་མེད་པ། །འདི་ལ་ཅིས་ནི་མཆོད་པར་བགྱི། །དེ་ནས་ཁྱེའུ་དེས་མུ་  
ཏིག་གི་སེ་མོ་དོ་རིན་བརྒྱ་སྟོང་རི་བ་ལག་པ་གཡས་པས་མགུལ་ནས་བཀྲོལ་ཏེ་ཚིགས་སུ་བཅད་པ་འདི་སྨྲས་སོ། །བསོད་ནམས་ཞིང་ནི་བླ་ན་མེད། །དེ་ལ་འདིས་ནི་མཆོད་  
པར་བགྱི། །འདི་མཐོང་ནས་ནི་མཁས་པ་དག་དངོས་པོ་དག་ལ་སུ་ཞིག་ཆགས། དེ་ནས། ཤཱ་རིའི་བུ། ཁྱེའུ་གཉིས་པོ་དེ་དག་ཁྱེའུ་དེའི་རྗེས་སུ་སློབ་པར་གྱུར་ནས་བདག་བདག་གི་  
  
  
ཚིགས་སུ་བཅད་པ་འདི་སྨྲས་སོ། །ཡང་དག་རྫོགས་པ་འོང་བ་བརྒལ། །མྱ་ངན་སྤངས་པ་སེམས་གྲོལ་བ། །སྡིག་མེད་ཡང་དག་ཆོས་གནས་  
ལ༑ ༑བདག་ཅག་གཉིས་ནི་མཆོད་པ་བགྱིད། །དེ་ནས་ཁྱེའུ་དེས་ཁྱེའུ་གཉིས་པོ་དེ་དག་ལ་འདི་སྐད་ཅེས་སྨྲས་སོ། །ཁྱེའུ་ཁྱེད་གཉིས་སྦྱིན་པའི་ཆོས་འདིས་ཅིར་སྨོན། དེ་ནས་ཁྱེའུ་  
གཅིག་གིས་སྨྲས་པ། བདག་ནི་བཅོམ་ལྡན་འདས་འདིའི་གཡས་ཕྱོགས་ན་ཤེས་རབ་དང་ལྡན་པའི་མཆོད་དེ་ཇི་ལྟ་བུ་བཞིན་དུ་གྱུར་ཅིག་།ཁྱེའུ་གཉིས་པོས་སྨྲས་པ། བདག་ནི་  
བཅོམ་ལྡན་འདས་འདིའི་གཡོན་ཕྱོགས་ན་རྫུ་འཕྲུལ་དང་ལྡན་པའི་མཆོག་དེ་ཇི་ལྟ་བ་བཞིན་དུ་གྱུར་ཅིག་དེ་ནས་ཁྱེའུ་དེས་སྨྲས་པ་བདག་ནི་དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་ཐམས་ཅད་མཁྱེན་པ་ཐམས་ཅད་གཟིགས་པ། ཕྱོགས་ཐམས་ཅད་དུ་སྣང་བར་མཛད་པ། སེང་གེའི་འགྲོས་སུ་གཤེགས་  
པ༑ འདི་ཇི་ལྟ་བ་དེ་བཞིན་དུ་གྱུར་ཅིག་ཅེས་ཤཱ་རིའི་བུ་ཁྱེའུ་དེས་ཚིག་དེ་སྐད་སྨྲས་མ་ཐག་ཏུ་བར་སྣང་ལས་ལྷའི་བུ་བརྒྱད་སྟོང་གིས་ལེགས་སོ། །ཞེས་བྱ་བ་བྱིན་ཏེ། ལེགས་  
སོ༑ ༑ལེགས་སོ། །སྐྱེས་བུ་དམ་པ་ཁྱོད་ཀྱིས་ཚིག་དེ་ལེགས་པར་སྨྲས་སོ། །ལྷ་དང། འཇིག་རྟེན་དུ་བཅས་པའི་རྟེན་དུ་སེམས་བསྐྱེད་དོ། །དེ་ནས། ཤཱ་རིའི་བུ། དེ་བཞིན་གཤེགས་པ་ཐམས་  
  
  
༄༅། །ཅད་ཟིལ་གྱིས་གནོན་པས་བསྙེན་བཀུར་བྱེད་པ་བློ་གྲོས་རྒྱ་མཚོ་ཞེས་བྱ་བ་ལ་བཀའ་སྩལ་པ། དགེ་སློང། ཁྱོད་ཀྱིས་ཁྱེའུ་མུ་ཏིག་གི་སེ་མོ་དོ་ཐོགས་  
ཏེ་འོང་བ་འདི་གསུམ་མཐོང་ངམ། གསོལ་པ། བཅོམ་ལྡན་འདས། མཐོང་ངོ། །བཅོམ་ལྡན་འདས་ཀྱིས་བཀའ་སྩལ་པ། དགེ་སློང། ཁྱེའུ་བར་མ་ཚུར་འོང་བ་འདི་ནི་འདི་འདྲ་  
བའི་བསམ་པས་འོང་སྟེ། གོམ་པ་འདོར་བ་དང། འཇོག་པ་ཐམས་ཅད་ལ་འཁོར་ལོས་སྒྱུར་བའི་རྒྱལ་སྲིད་བརྒྱ་སྟོང་གི་དགེ་བའི་རྩ་བ་ཡོངས་སུ་ལེན་ཏོ། །དེ་བཞིན་དུ་  
བརྒྱ་བྱིན་འཐོབ་པ་དང། ཚངས་པ་འཐོབ་པ་བརྒྱ་སྟོང་ཡོངས་སུ་ལེན་ཏོ། །གོམ་པ་ཐམས་ཅད་ལ་སངས་རྒྱས་བརྒྱ་སྟོང་མངོན་པར་མཐོང་བའི་དགེ་བའི་རྩ་བ་ཡོངས་སུ་ལེན་  
ཏོ༑ ༑ཤཱ་རིའི་བུ། དེ་ནས་ཁྱེའུ་གསུམ་པོ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཟིལ་གྱིས་གནོན་པ་ག་ལ་བ་དེར་དོང་སྟེ་ཕྱིན་པ་དང། བཅོམ་ལྡན་འདས་  
ཀྱི་ཞབས་ལ་མགོ་བོས་ཕྱག་བཙལ་ནས་མུ་ཏིག་གི་སེ་མོ་དོ་དེ་བཅོམ་ལྡན་འདས་ཀྱི་སྐུ་ལ་གཏོར་ཏོ། །ཤཱ་རིའི་བུ། དེའི་ཚེ་གང་ཉན་ཐོས་ཀྱི་སེམས་ཀྱིས་མུ་ཏིག་གི་སེ་མོ་དོ་  
གཏོར་བར་གྱུར་བ་དེ་དག་ནི་དེ་བཞིན་གཤེགས་པ་དེའི་ཕྲག་པ་གཉིས་ལ་འདུག་པར་གྱུར་ཏོ། །གང་ཁྱེའུ་དེས་ཐམས་ཅད་མཁྱེན་པའི་སེམས་ཀྱིས་མུ་ཏིག་གི་སེ་མོ་དོ་གཏོར་  
  
  
སྟེང་ན་མུ་ཏིག་གི་སེ་མོ་དོའི་ཁང་པ་བརྩེགས་མ་རྣམ་པ་སྣ་ཚོགས་བལྟ་ན་སྡུག་པ། གྲུ་བཞི་པ། ཀ་བ་བཞི་ཟུག་པ། ཀུན་ནས་  
རྣམ་པར་ཕྱེ་བར་གྱུར་ཅིང། ཁང་པ་བརྩེགས་མ་དེ་ན་དེ་བཞིན་གཤེགས་པའི་སྐུ་སྐྱིལ་མོ་ཀྲུང་བཅས་ཤིང་བཞུགས་པར་ཡང་སྣང་ངོ། །དེ་ནས་དེ་བཞིན་གཤེགས་པ་དེ་འཛུམ་  
པ་མཛད་དེ། ཆོས་ཉིད་ཀྱིས་སངས་རྒྱས་བཅོམ་ལྡན་འདས་རྣམས་ནམ་འཛུམ་པ་མཛད་པ་དེའི་ཚེ་འོད་ཟེར་ཁ་དོག་རྣམ་པ་སྣ་ཚོགས་པ་དུ་མ་དེ་བཞིན་གཤེགས་པའི་ཞལ་ནས་  
འབྱུང་སྟེ། འདི་ལྟ་སྟེ། སྔོན་པོ་དང། སེར་པོ་དང། དམར་པོ་དང། དཀར་པོ་དང། ཇ་གོང་དང། ཤེལ་དང། དངུལ་གྱི་ཁ་དོག་དག་གོ་དེ་དག་གི་སྣང་བས་འཇིག་རྟེན་གྱི་  
ཁམས་མཐའ་ཡས་མུ་མེད་པར་ཁྱབ་པར་བྱས་ནས་ཚངས་པའི་འཇིག་རྟེན་གྱི་བར་དུ་སོང་སྟེ། ཉི་མ་དང། ཟླ་བའི་འོད་ཟིལ་གྱིས་མནན་ནས་སླར་ལོག་སྟེ། བཅོམ་ལྡན་འདས་ལ་  
ལན་གསུམ་བསྐོར་ནས་བཅོམ་ལྡན་འདས་ཀྱི་སྤྱི་བོར་མི་སྣང་བར་སོང་ངོ། །དེ་ནས་བཅོམ་ལྡན་འདས་དེ་ལ་བཅོམ་ལྡན་འདས་ཀྱིས་བསྙེན་བཀུར་བྱེད་པ་དགེ་སློང་བློ་གྲོས་རྒྱ་  
མཚོས་ཞུས་པ། དེ་བཞིན་གཤེགས་པ་རྒྱུ་མ་མཆིས་རྐྱེན་མ་མཆིས་པར་ནི་འཛུམ་པ་མི་མཛད་ན། བཅོམ་ལྡན་འདས། ཅིའི་རྒྱུ། ཅིའི་རྐྱེན་གྱིས་འཛུམ་པ་མཛད་ཅེས་དེ་སྐད་  
  
  
༄༅། །གསོལ་བ་དང། བཅོམ་ལྡན་འདས་ཀྱིས་བསྙེན་བཀུར་བྱེད་པ་དེ་ལ་འདི་སྐད་ཅེས་བཀའ་སྩལ་ཏོ། །དགེ་སློང། ཁྱེའུ་འདི་གཉིས་ཀྱིས་ཉན་ཐོས་ཀྱི་  
སེམས་ཀྱིས་དེ་བཞིན་གཤེགས་པ་ལ་མུ་ཏིག་གི་སེ་མོ་དོ་གཉིས་གཏོར་བ་ཁྱོད་ཀྱིས་མཐོང་ངམ། གསོལ་པ། བཅོམ་ལྡན་འདས། མཐོང་ངོ་།བཅོམ་ལྡན་འདས་ཀྱིས་བཀའ་  
སྩལ་པ། དགེ་སློང། ཁྱེའུ་འདི་གཉིས་ནི་འཁོར་བས་འཇིགས་སྐྲག་ནས་བྱང་ཆུབ་ཏུ་སྨོན་ལམ་མི་འདེབས་པར་བདག་ཅག་ནི་མྱུར་དུ་མྱ་ངན་ལས་འདས་པར་བྱའོ་སྙམ་དུ་  
དེ་ལྟར་སེམས་སོ། །དགེ་སློང་ཁྱོད་ལ་བསྒོའོ། །ཁོང་དུ་ཆུད་པར་བྱའོ། །གང་གི་ཚེ་ན་ཁྱེའུ་གསུམ་པ་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་  
པར་སངས་རྒྱས་པར་གྱུར་པ་དེའི་ཚེ། ཁྱེའུ་འདི་གཉིས་ནི་དེའི་ཉན་ཐོས་ཀྱི་མཆོག་ཏུ་འགྱུར་ཏེ། གཅིག་ནི་ཤེས་རབ་དང་ལྡན་པའི་མཆོག་གཉིས་པ་ནི་རྫུ་འཕྲུལ་དང་ལྡན་  
པའི་མཆོག་ཏུ་འགྱུར་རོ། །ཤཱ་རིའི་བུ། དེའི་ཚེ་དེའི་དུས་ན་ཁྱེའུ་བར་མར་གྱུར་ཅིང་ཐམས་ཅད་མཁྱེན་པའི་སེམས་བསྐྱེད་པ་དེ་ནི་གཞན་ནོ་སྙམ་དུ་ཐེ་ཚོམ་མམ། ཡིད་གཉིས་  
སུ་གྱུར་པར་ཤཱ་རིའི་བུ་དེ་ལྟར་མ་ལྟ་ཞིག་དེ་ཅིའི་ཕྱིར་ཞེ་ན། ང་དེའི་ཚེ་དེའི་དུས་ན་ཁྱེའུ་བར་མ་དེར་གྱུར་ཏོ། །ཤཱ་རིའི་བུ། དེའི་ཚེ་དེའི་དུས་ན་གཡས་ཕྱོགས་ཀྱི་ཁྱེའུ་  
  
  
དེ་ཅིའི་ཕྱིར་ཞེ་ན། ཤཱ་རིའི་བུ་ཁྱོད་ཉིད་དེའི་ཚེ་དེའི་དུས་ན་ཁྱེའུ་དེར་གྱུར་ཏོ། །དགེ་སློང་མཽངྒལ་གྱི་བུ་ནི་ཁྱེའུ་གཡོན་ཕྱོགས་པར་  
གྱུར་ཏོ། །ཤཱ་རིའི་བུ་ལྟོས། དགེ་བའི་རྩ་བ་མཉམ་པ་ལས་ཁྱེད་གཉིས་འཁོར་བས་འཇིགས་སྐྲག་ནས་བྱང་ཆུབ་ཏུ་སེམས་མ་བསྐྱེད་དེ་སེམས་ཞུམ་པས་ཅི་ནས་ཀྱང་བདག་ཅག་  
གིས་མྱུར་དུ་མྱ་ངན་ལས་འདའ་བར་བྱའོ་སྙམ་བྱེད་མོད་ཀྱི་ཁྱེད་གཉིས་ཀྱིས་ང་ལས་ཐལ་བར་མ་ནུས་སོ། །ཤཱ་རིའི་བུ་ལྟོས། ངས་ཐམས་ཅད་མཁྱེན་པ་རྟོགས་ནས་ཁྱེད་གཉིས་ནི་  
ངས་ཆོས་བསྟན་པས་རྣམ་པར་གྲོལ་ལོ། །ཤཱ་རིའི་བུ། རྣམ་གྲངས་དེས་ཀྱང་འདི་ལྟར་ཤེས་པར་བྱ་སྟེ། ཅི་ནས་ཀྱང་མྱུར་དུ་མྱ་ངན་ལས་འདའ་བར་འདོད་ན་ཐམས་ཅད་མཁྱེན་པར་  
སེམས་བསྐྱེད་པར་བྱའོ། །དེ་ཅིའི་ཕྱིར་ཞེ་ན། ཤཱ་རིའི་བུ། མྱུར་བའི་ཐེག་པ་ཞེས་བྱ་བ་ནི་ཐམས་ཅད་མཁྱེན་པའི་ཚིག་བླ་དྭགས་སོ། །མི་སླུ་བའི་ཐེག་པ་ཞེས་བྱ་བ་སེམས་ཅན་  
ཐམས་ཅད་ལ་ཕན་པ་དང། བདེ་བའི་ཐེག་པ་ཞེས་བྱ་བ། འབར་བའི་ཐེག་པ་ཞེས་བྱ་བ། ཐེག་པའི་མཆོག་ཅེས་བྱ་བ། ཐེག་པའི་གཙོ་བོ་ཞེས་བྱ་བ། ཐེག་པ་རབ་མཆོག་ཅེས་བྱ་བ་  
བླ་ན་མེད་པའི་ཐེག་པ་ཞེས་བྱ་བ། མ་ཆགས་པའི་ཐེག་པ་ཞེས་བྱ་བ། ཉན་ཐོས་དང། རང་སངས་རྒྱས་ཐམས་ཅད་ཟིལ་གྱིས་གནོན་པའི་ཐེག་པ་ཞེས་བྱ་བ་ནི། ཤཱ་རིའི་བུ། ཐམས་  
  
  
༄༅། །ཅད་མཁྱེན་པའི་ཚིག་བླ་དྭགས་སོ། །སྔོན་བྱུང་བའི་གཏམ་འདི་དང། ཐམས་ཅད་མཁྱེན་པ་སྟོན་པ་འདི་བསྟན་པའི་ཚེ་སྲོག་ཆགས་ཁྲིས་བླ་ན་མེད་པ་  
ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །ཤཱ་རིའི་བུ་དང། མཽངྒལ་གྱི་བུ་ཆེན་པོ་དང། འོད་སྲུང་ཆེན་པོ་དང། རེ་བ་ཏི་དང། མ་འགགས་པ་དང། ཨུ་པ་ལི་  
དང༑ བྱམས་མའི་བུ་གང་པོ་ལ་སོགས་པ་ཉན་ཐོས་ཆེན་པོ་དེ་དག་ཐམས་ཅད་ཀྱིས་བཅོམ་ལྡན་འདས་ཀྱི་ཞབས་ལ་ཕྱག་བཙལ་ནས་མགྲིན་གཅིག་ཏུ་ཚིག་སྨྲས་པ། བཅོམ་  
ལྡན་འདས། རིགས་ཀྱི་བུ་དང། རིགས་ཀྱི་བུ་མོས་གུས་པར་བགྱིས་ཏེ་དགེ་བའི་རྩ་བ་བསྐྱེད་པར་བགྱིའོ། །རྒྱ་ཆེན་པོ་ལའང་མོས་པར་བགྱིའོ། །སྨོན་ལམ་རྒྱ་ཆེན་པོའང་གདབ་པར་བགྱིའོ། །  
དེ་ཅིའི་སླད་དུ་ཞེ་ན། བཅོམ་ལྡན་འདས། བདག་ཅག་ལ་སངས་རྒྱས་བརྒྱ་སྟོང་གིས་ཐམས་ཅད་མཁྱེན་པ་དང་ལྡན་པའི་གཏམ་བརྗོད་ཅིང་བདག་ཅག་ལ་ཆོས་བསྟན་ཀྱང། བཅོམ་  
ལྡན་འདས། བདག་ཅག་ནི་མ་ཆགས་པའི་ཡེ་ཤེས་རྟོགས་པར་འགྱུར་བའི་སྐལ་བ་མ་མཆིས་སོ། །བཅོམ་ལྡན་འདས། བདག་ཅག་ནི་མཚམས་མ་མཆིས་པ་ལྔ་དང་ལྡན་ན་  
ལེགས་ཀྱི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པར་འགྱུར་བ་ནི་དེ་ལྟ་མ་ལགས་སོ། །དེ་ཅིའི་སླད་དུ་ཞེ་ན་བཅོམ་ལྡན་འདས། བདག་ཅག་མཚམས་  
  
  
བསྔལ་སྦྱངས་ཏེ་ཐམས་ཅད་མཁྱེན་པའི་ཡེ་ཤེས་མི་ཆགས་པ་འདི་དང་མི་འབྲལ་བར་འགྱུར་ན། བཅོམ་ལྡན་འདས་  
བདག་ཅག་ནི་བསམ་པའི་རྒྱུད་ཚིག་པ། དབང་པོ་ཉམས་པ། ཐམས་ཅད་མཁྱེན་པའི་ཡེ་ཤེས་ཀྱི་སྨོད་མ་ལགས་པར་གྱུར་ན་ད་ཇི་ལྟར་བགྱི་བཅོམ་ལྡན་འདས། འདི་ལྟ་  
སྟེ༑ དཔེར་ན། སྐྱེས་བུ་གུམ་སྟེ་དུས་འདས་པར་གྱུར་ན་གཉེན་རྣམས་ཀྱིས་ཉེ་བར་འཚོ་བར་མི་འགྱུར་བ་དེ་བཞིན་དུ། བཅོམ་ལྡན་འདས་ཉན་ཐོས་ཀྱི་ཐེག་པ་ལ་མོས་  
ན་ལྷ་དང། འཇིག་རྟེན་དུ་བཅས་པ་ལ་སྨན་མི་ཐོགས་སོ། །བཅོམ་ལྡན་འདས། འདི་ལྟ་སྟེ། དཔེར་ན། ས་ཆེན་པོ་འདི་རྐང་གཉིས་པ་དང་རྐང་བཞི་པ་རྣམས་ལ་སྨན་  
འདོགས་པར་གྱུར་བ་དེ་བཞིན་དུ། བཅོམ་ལྡན་འདས། གང་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་གྱུར་པ་དེ་དག་ནི་ལྷ་དང་བཅས་  
པའི་འཇིག་རྟེན་ལ་སྨན་འདོགས་པར་གྱུར་པའོ།། །།བམ་པོ་གསུམ་པ་གཏམ་འདི་བརྗོད་པའི་རྗེས་ལ་རྒྱལ་པོ་མ་སྐྱེས་དགྲ་དཔུང་གི་ཚོགས་ཡན་ལག་བཞི་པ་  
དང་བཅས་ཏེ་བཅོམ་ལྡན་འདས་ག་ལ་བ་དེར་སོང་ནས་ཕྱིན་པ་དང་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་ཏེ། ལན་གསུམ་བསྐོར་ནས་ཕྱོགས་གཅིག་ཏུ་འདུག་  
  
  
༄༅། །གོ་ཕྱོགས་གཅིག་ཏུ་འདུག་ནས་རྒྱལ་པོ་མ་སྐྱེས་དགྲས་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་  
ལ་འདི་སྐད་ཅེས་གསོལ་ཏོ། །བཅོམ་ལྡན་འདས། སེམས་ཅན་རྣམས་ཅི་ལ་གནས། ཅིའི་མཐུས་ན་སྡིག་པའི་ལས་མངོན་པར་རྩོམ་ཞིང་བགྱིད་པར་འགྱུར། དེ་སྐད་ཅེས་  
གསོལ་པ་དང། བཅོམ་ལྡན་འདས་ཀྱིས་རྒྱལ་པོ་མ་སྐྱེས་དགྲ་ལ་འདི་སྐད་ཅེས་བཀའ་སྩལ་ཏོ། །རྒྱལ་པོ་ཆེན་པོ། སེམས་ཅན་རྣམས་ནི་བདག་དང། སེམས་ཅན་དང། སྲོག་  
དང༑ གང་ཟག་ལ་གནས་སོ། །རྒྱལ་པོ་ཆེན་པོ། སེམས་ཅན་རྣམས་ནི་འཇིག་ཚོགས་སུ་ལྟ་བ་ལ་བརྟེན་ཅིང་ཕྱིན་ཅི་ལོག་ཏུ་མངོན་དུ་གྱུར་པ་ལ་གནས་ནས་སྡིག་པའི་ལས་  
མངོན་པར་རྩོམ་ཞིང་བྱེད་པར་འགྱུར་རོ། །གསོལ་པ། བཅོམ་ལྡན་འདས། འཇིགས་ཚོགས་སུ་ལྟ་བའི་རྩ་བ་གང་ལགས། བཀའ་སྩལ་པ་རྒྱལ་པོ་ཆེན་པོ། འཇིག་  
ཚོགས་སུ་ལྟ་བ་ནི་མ་རིག་པའི་རྩ་བ་ལས་བྱུང་ངོ། །གསོལ་པ་བཅོམ་ལྡན་འདས། མ་རིག་པའི་རྩ་བ་གང་ལགས། བཀའ་སྩལ་པ་རྒྱལ་པོ་ཆེན་པོ། མ་རིག་པ་ནི་ཚུལ་  
བཞིན་ཡིད་ལ་མི་བྱེད་པ་ལས་བྱུང་ངོ། །གསོལ་པ། བཅོམ་ལྡན་འདས་ཚུལ་བཞིན་ཡིད་ལ་མི་བགྱིད་པའི་རྩ་བ་གང་ལགས། བཀའ་སྩལ་པ་རྒྱལ་པོ་ཆེན་པོ། ཚུལ་བཞིན་  
  
  
བྱུང་ངོ། །གསོལ་པ། བཅོམ་ལྡན་འདས། མ་མཆིས་པ་ལ་སྒྲོ་འདོགས་པ་ཞེས་བགྱི་བ་ཅི་ལགས། བཀའ་སྩལ་པ་  
རྒྱལ་པོ་ཆེན་པོ། མེད་པ་ལ་སྒྲོ་འདོགས་པ་ཞེས་བྱ་བ་ནི། མ་བྱུང་བ་ལ་ཡོངས་སུ་རྟོག་པའི་ཚིག་བླ་དྭགས་སོ། །གསོལ་པ། བཅོམ་ལྡན་འདས། མ་བྱུང་བ་ལ་ཡོངས་སུ་རྟོག་པ་ཞེས་  
བགྱི་བའི་རྩ་བ་གང་ལགས། བཀའ་སྩལ་པ། རྒྱལ་པོ་ཆེན་པོ། མ་བྱུང་བ་ལ་ཡོངས་སུ་རྟོག་པ་ཞེས་བྱ་བ་ནི་འདུས་ཏེ་མ་བྱུང་བའི་ཚིག་བླ་དྭགས་སོ། །གསོལ་པ། བཅོམ་ལྡན་འདས་  
འདུས་ཏེ་མ་བྱུང་བ་ཞེས་བགྱི་བ་ཅི་ལགས། བཀའ་སྩལ་པ། རྒྱལ་པོ་ཆེན་པོ། འདུས་ཏེ་མ་བྱུང་བ་ཞེས་བྱ་བ་ནི་གང་གི་ཕྱིར་མ་སྐྱེས་མ་བྱུང་བས་དེའི་ཕྱིར་འདུས་ཏེ་མ་བྱུང་བ་ཞེས་  
བྱའོ༑ ༑གསོལ་པ། བཅོམ་ལྡན་འདས། གང་མི་འབྱུང་བ་དེ་ཅི་ཞིག་བགྲང་འཚལ། བཀའ་སྩལ་པ། གང་མི་འབྱུང་བ་དེ་ལ་བགྲང་བ་ཅུང་ཟད་ཀྱང་མེད་དོ། །གསོལ་པ། བཅོམ་  
ལྡན་འདས། འགྱོད་པ་ཅི་ལ་དམིགས་པ་ལགས། བཀའ་སྩལ་པ། རྒྱལ་པོ་ཆེན་པོ། འགྱོད་པ་ནི་ཐེ་ཚོམ་ལ་དམིགས་པའོ། །གསོལ་པ། བཅོམ་ལྡན་འདས། ཐེ་ཚོམ་ཞེས་བགྱི་  
བ་ཅི་ལགས། བཀའ་སྩལ་པ། རྒྱལ་པོ་ཆེན་པོ། ཐེ་ཚོམ་ཞེས་བྱ་བ་ནི་གང་འཕགས་པ་ཡང་དག་པར་སྨྲ་བ་དག་གིས་བཤད་པ་ལ་ཐེ་ཚོམ་ཟ་བ་སྟེ། དེ་ནི་ཐེ་ཚོམ་ཞེས་བྱའོ། །གསོལ་  
  
  
༄༅། །པ༑ བཅོམ་ལྡན་འདས། འཕགས་པ་གང་ལགས། ཡང་དག་པར་སྨྲ་བ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་  
པོ༑ རྡུལ་དང། ལྟ་བ་ཐམས་ཅད་དང་བྲལ་བའི་ཕྱིར་འཕགས་པ་ཞེས་བྱའོ། །རྒྱལ་པོ་ཆེན་པོ། གང་དག་གིས་ཆོས་ཐམས་ཅད་འདུས་ཏེ་བྱུང་བ་མ་ཡིན་པར་རྟོགས་པ་ནི་ཡང་དག་  
པར་སྨྲ་བ་ཞེས་བྱའོ། །དེ་སྐད་ཅེས་བཀའ་སྩལ་ནས། བཅོམ་ལྡན་འདས་ལ་རྒྱལ་པོ་མ་སྐྱེས་དགྲས་འདི་སྐད་ཅེས་གསོལ་ཏོ། །བཅོམ་ལྡན་འདས། འཇིག་རྟེན་གནས་པ་ནི་བདག་  
གི་བསམ་པའི་རྒྱུད་ཀྱི་ཉོན་མོངས་པས་བསྒྲིབས་པ་སྟེ། དེ་ནི་འཕགས་པ་ཡང་དག་པར་སྨྲ་བ་དག་གིས་བཤད་པ་ལ་ཡིད་མ་ཆེས་ནས་སྡིག་པའི་ལས་རྣམ་པ་དུ་མ་དག་རྩོལ་  
ཞིང་བགྱིད་པ་དེ་ནི། བཅོམ་ལྡན་འདས། ངོ་མཚར་ཏོ། །དེ་ནི། བདེ་བར་གཤེགས་པ། རྨད་དུ་གྱུར་པའོ། །བཅོམ་ལྡན་འདས། བདག་གིས་ཀྱང་སྡིག་པའི་གྲོགས་པོའི་དབང་དུ་མཆིས་  
པ་དང། རྒྱལ་སྲིད་དང། ལོངས་སྤྱོད་དང། དབང་དང། ནོར་གྱིས་རྒྱགས་ཤིང་དྲེགས་པས་ཕས་མ་ནོངས་པར་སྲོག་བཀུམ་ནས། བཅོམ་ལྡན་འདས། བདག་ནི་ཐེ་ཚོམ་དེ་  
མེད་པར་བསལ་མི་ནུས་ཏེ། ཟས་འཚལ་བ་དང། སྐོམ་འཚལ་བ་དང་རྩེ་བ་དང། དགའ་བར་བགྱིད་པ་དང། ཡོངས་སུ་སྤྱོད་པ་དང། དོན་སྒྲུབ་ཅིང་མཆིས་པ་དང། སླས་  
  
  
གཅིག་པུ་མཆིས་པ་དང། འགྲོ་བ་མང་པོའི་ནང་དུ་མཆིས་པ་དང། ནུབ་མོ་དང། གདུགས་ལའང་ཐེ་ཚོམ་དེ་བསལ་མི་ནུས་ནས། བཅོམ་ལྡན་འདས་  
བདག་ནི་གཡར་ཟས་ཀྱི་རོའང་མི་བྲོ། བཅོམ་ལྡན་འདས། བདག་ནི་ཕྱག་ལ་སྐོམ་པར་ཡང་མི་འགྱུར། བཅོམ་ལྡན་འདས། བདག་ནི་གཉིད་ཀྱང་མི་མཆི། བཅོམ་ལྡན་འདས། བདག་  
ནི་མདངས་གསལ་བའང་མ་མཆིས། བཅོམ་ལྡན་འདས། བདག་ནི་རྟག་ཏུ་རྒྱུན་མི་འཆད་པར་སྐྲག་པ་འབྱུང་ཞིང་མཇུག་ཏུ་བདག་སེམས་ཅན་དམྱལ་བ་བར་འགྱུར་བའང་སེམས་ཏེ་  
བཅོམ་ལྡན་འདས། ཁྱོད་ནི་འཇིག་རྟེན་ལོང་བར་གྱུར་པའི་ནི་མིག་།ཆབ་ཀྱིས་དེད་པ་རྣམས་ཀྱི་ནི་འདྲེན་པ། རྒལ་འཚལ་བ་རྣམས་ཀྱི་ནི་ཟམ་པ། སྡུག་བསྔལ་བ་རྣམས་ལ་ནི་བདེ་བ་སྩོལ་  
བ༑ དབུལ་པོ་རྣམས་ཀྱི་ནི་གཏེར། ལམ་ངན་པར་ཞུགས་པ་རྣམས་ལ་ནི་ལམ་སྟོན་པ། ཐུགས་རྗེ་ཆེ་པ། ཐུགས་མི་སྐྱོ་བ། སེམས་ཅན་ཐམས་ཅད་ལ་སྙོམས་པར་དགོངས་པ་  
ཤིན་ཏུ་བྱམས་པ། བརྟན་པ། བདེ་བ་དང། སྡུག་བསྔལ་བས་མི་བསྐྱོད་པ་ལགས་ཏེ། བཅོམ་ལྡན་འདས་ཀྱིས་ནི་སེམས་ཅན་གང་ཡང་མ་བཏང་ན། བཅོམ་ལྡན་འདས། བདག་  
འཇིགས་པ་ལ་མི་འཇིགས་པ་སྩོལ་ཅིག་མགོན་མ་མཆིས་པའི་མགོན་དུ་གྱུར་ཅིག་སྐྱབས་མ་མཆིས་པའི་སྐྱབས་སུ་གྱུར་ཅིག་ལོང་བའི་ནི་མིག་ཏུ་གྱུར་ཅིག་བདག་ཆབ་  
  
  
༄༅། །ཀྱིས་འཚལ་བ་ལ་ནི་ཕྱག་གིས་དྲང་བར་མཛོད་ཅིག་བཅོམ་ལྡན་འདས། བདག་མནར་མ་མཆིས་པའི་འཇིགས་པ་དང། སྐྲག་པ་ཆེན་པོར་ལྟུང་བ་  
ལ༑ ཅི་ནས་ཀྱང་ཐེ་ཚོམ་དེ་བསལ་ནས་ཀུན་ཏུ་དཀྲིས་པ་མ་མཆིས་པར་འགུམ་པའི་དུས་བགྱིད་པ་དང། བདག་གི་སུག་ལས་དེའང་མྱོང་བ་ཆུང་ངུ་འགྱུར་བ་དེ་ལྟ་དེ་ལྟར་ཆོས་  
བཤད་དུ་གསོལ། དེ་ནས་བཅོམ་ལྡན་འདས་འདི་སྙམ་དུ་དགོངས་ཏེ། ཀྱེ་མའོ་རྒྱལ་པོ་མ་སྐྱེས་དགྲ་འདི་ནི་སྲེད་པ་ལ་སྤྱོད་པ། ཆོས་ཟབ་མོ་ལ་དད་པ་ཡིན་གྱི། འཇམ་དཔལ་གཞོན་  
ནུར་གྱུར་པ་མ་གཏོགས་པ་གཞན་སུས་ཀྱང་འདིའི་ཐེ་ཚོམ་ལྷག་མ་མ་ལུས་པར་སེལ་མི་ནུས་སྙམ་དགོངས་སོ། །དེ་ནས་སངས་རྒྱས་ཀྱི་མཐུས་ཚེ་དང་ལྡན་པ་ཤཱ་རིའི་བུས་རྒྱལ་  
པོ་མ་སྐྱེས་དགྲ་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ་འཇམ་དཔལ་གཞོན་ནུར་གྱུར་པ་སང་བཤོས་ལ་སྤྱན་དྲོངས་ཤིག་དང་དེས་ཁྱོད་ཀྱི་ཐེ་ཚོམ་ངན་པ་དེའང་  
བསལ་བར་འགྱུར། ཁྱིམ་ཡང་སྤྱད་པར་འགྱུར། ཁྱོད་ཀྱི་ནང་གི་འགྲོ་བ་དེ་ཐམས་ཅད་ཀྱིས་ཀྱང་དགེ་བའི་རྩ་བ་བསྐྱེད་པར་འགྱུར། རྒྱལ་པོའི་ཁབ་ཀྱི་གྲོང་ཁྱེར་ཆེན་པོར་  
ཡང་སེམས་ཅན་ཚད་མེད་པ་དག་གི་དོན་བྱས་པར་འགྱུར་རོ། །དེ་ནས་འཇམ་དཔལ་གཞོན་ནུར་གྱུར་པ་ལ་རྒྱལ་པོ་མ་སྐྱེས་དགྲས་འདི་སྐད་ཅེས་གསོལ་ཏོ། །འཇམ་དཔལ་  
  
  
བདག་ལ་ཐུགས་བརྩེ་བའི་སླད་དུ་སང་བཤོས་ལ་གཤེགས་པར་དགོངས་ཤིག་དེ་སྐད་ཅེས་གསོལ་པ་དང། འཇམ་དཔལ་གཞོན་ནུར་གྱུར་པས་རྒྱལ་པོ་མ་སྐྱེས་  
དགྲ་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ། བྱས་པ་དང་མཆོད་པས་ཆོག་གི་འདི་ལྟ་སྟེ། ལེགས་པར་གསུངས་པའི་ཆོས་འདུལ་བ་ལ་གོས་ལེན་པའམ། ལྷུང་བཟེད་ལེན་  
པའམ། ཟས་ལེན་པ་དེ་ནི་ཐུགས་བརྩེ་བ་མ་ཡིན་གྱི། རྒྱལ་པོ་ཆེན་པོ། ཁྱོད་གང་གི་ཚེ་ཟབ་མོའི་དོན་དམ་པ་བདག་མེད་པ་ལ་ཐེ་ཚོམ་མེད་པའམ། ནེམ་ནུར་མེད་པར་གྱུར་ན། དེ་ལྟ་  
བུ་ནི་ཁྱོད་ལ་ཐུགས་བརྩེ་བར་བྱས་པ་མ་ཡིན་ནོ། །རྒྱལ་པོ་ཆེན་པོ། གང་གི་ཚེ་ཁྱོད་ཆོས་གང་ལའང་རྟོག་པར་ཡང་མ་གྱུར་རྣམ་པར་རྟོག་པར་ཡང་མ་གྱུར་ན་དེ་ལྟ་བུ་ནི་ཁྱོད་ལ་  
ཐུགས་བརྩེ་བར་བྱས་པ་ཡིན་ནོ། །རྒྱལ་པོ་ཆེན་པོ། གང་གི་ཚེ་ན་ཁྱོད་སེམས་འདས་པ་དང། མ་འོངས་པ་དང། ད་ལྟར་དུ་རྟོག་པའང་མེད། རྣམ་པར་རྟོག་པ་མེད་ན་དེ་ལྟ་བུ་ནི་  
ཁྱོད་ལ་ཐུགས་བརྩེ་བར་བྱས་པ་ཡིན་ནོ། །རྒྱལ་པོ་ཆེན་པོ། གང་གི་ཚེ་ན། ཁྱོད་ལྟ་བ་ཆུང་ངུའང་སྐྱེད་པར་ཡང་མི་བྱེད་འགོག་པར་ཡང་མི་བྱེད་ན་དེ་ལྟ་བུ་ནི་ཁྱོད་ལ་ཐུགས་བརྩེ་  
བར་བྱས་པ་ཡིན་ནོ། །དེ་སྐད་ཅེས་སྨྲས་པ་དང། འཇམ་དཔལ་གཞོན་ནུར་གྱུར་པ་ལ་རྒྱལ་པོ་མ་སྐྱེས་དགྲས་འདི་སྐད་ཅེས་གསོལ་ཏོ་།འཇམ་དཔལ། ཆོས་ཀྱི་ཆོས་ཉིད་ནི་དེ་ལྟ་ལགས་  
  
  
༄༅། །མོད་ཀྱི། འོན་ཀྱང་བདག་ལ་ཐུགས་བརྩེ་བའི་སླད་དུ་སང་འཁོར་དང་བཅས་ཏེ། བདག་གི་མཆིས་བྲང་དུ་བཤོས་ལ་གཤེགས་ཤིག་དེ་སྐད་  
ཅེས་གསོལ་པ་དང། འཇམ་དཔལ་གཞོན་ནུར་གྱུར་པས་རྒྱལ་པོ་མ་སྐྱེས་དགྲ་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ། འདི་ལྟ་སྟེ་ལེགས་པར་གསུངས་པའི་ཆོས་  
འདུལ་བ་ལ་ནི་གོས་ལེན་པའམ། ལྷུང་བཟེད་ལེན་པའམ། ཟས་ལེན་པ་དེ་ཐུགས་བརྩེ་བ་མ་ཡིན་གྱི། རྒྱལ་པོ་ཆེན་པོ། གང་གི་ཚེ་ན་ཁྱོད་བདག་ཏུ་མི་འཛིན། སེམས་ཅན་  
དུ་མི་འཛིན། སྲོག་ཏུ་མི་འཛིན། གང་ཟག་ཏུ་མི་འཛིན་པ་དེའི་ཚེ་ཁྱོད་ལ་ཐུགས་བརྩེ་བར་བྱས་པ་ཡིན་ནོ། །རྒྱལ་པོ་ཆེན་པོ། གང་གི་ཚེ་ན་ཁྱོད་བདག་ཏུ་བཟུང་བ་དང། གཞན་  
དུ་བཟུང་བ་མི་འཛིན་པར་གྱུར་ན་དེ་ལྟ་བུ་ནི་ཁྱོད་ལ་ཐུགས་བརྩེ་བར་བྱས་པ་ཡིན་ནོ། །རྒྱལ་པོ་ཆེན་པོ། གང་གི་ཚེ་ན་ཁྱོད་སེམས་སུ་མི་འཛིན། དམིགས་པར་མི་འཛིན། ཕུང་  
པོར་མི་འཛིན། ཁམས་སུ་མི་འཛིན། སྐྱེ་མཆེད་དུ་མི་འཛིན། ནང་དུ་མི་འཛིན། ཕྱིར་མི་འཛིན། ཁམས་གསུམ་དུ་མི་འཛིན། ཁམས་གསུམ་ལས་འདས་པར་མི་འཛིན་  
དགེ་བར་མི་འཛིན། མི་དགེ་བར་མི་འཛིན། ཁ་ན་མ་ཐོ་དང་བཅས་པར་མི་འཛིན། ཁ་ན་མ་ཐོ་བ་མེད་པར་མི་འཛིན། འཇིག་རྟེན་པར་མི་འཛིན། འཇིག་རྟེན་ལས་འདས་  
  
  
ཟག་པ་དང་བཅས་པར་མི་འཛིན། ཟག་པ་མེད་པར་མི་འཛིན། འདུས་བྱས་སུ་མི་འཛིན། འདུས་མ་བྱས་སུ་མི་འཛིན། ཉོན་མོངས་པར་མི་འཛིན། རྣམ་པར་བྱང་  
བར་མི་འཛིན། འཁོར་བར་མི་འཛིན། མྱ་ངན་ལས་འདས་པར་མི་འཛིན་ན་དེ་ལྟ་བུ་ནི་ཁྱོད་ལ་ཐུགས་བརྩེ་བར་བྱས་པ་ཡིན་ནོ། །དེ་ནས་འཇམ་དཔལ་གཞོན་ནུར་གྱུར་པ་ལ་རྒྱལ་པོ་  
མ་སྐྱེས་དགྲས་འདི་སྐད་ཅེས་གསོལ་ཏོ། །འཇམ་དཔལ། བདག་ལ་ཐུགས་བརྩེ་བའི་སླད་དུ་དགོངས་སུ་གསོལ། འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། འདི་ལྟ་སྟེ། ཆོས་  
གང་ལའང་མངོན་པར་ཆགས་པའམ། ཡོངས་སུ་ལེན་པ་དེ་ནི་ཕན་པའམ། བདེ་བ་མ་ཡིན་ནོ། །རྒྱལ་པོ་ཆེན་པོ། གང་དུའང་གཡོ་བའམ། སེམས་པ་ནི་ཕན་པའམ། བདེ་བ་མ་  
ཡིན་གྱི། གང་གཡོ་བ་དང། སེམས་ཡོངས་སུ་འཛིན་ཅིང་མངོན་པར་ཆགས་པ་སྤོང་བ་དེ་ནི་ཕན་པ་དང། བདེ་བའོ། །རྒྱལ་པོ་ཆེན་པོ། གང་མི་འཁྲུག་པ་དེ་ནི་ཕན་པ་དང། བདེ་བའོ། །  
རྒྱལ་པོ་ཆེན་པོ། གང་སླར་འཁྲུག་པ་དེ་ནི་ཕན་པ་དང། བདེ་བ་མ་ཡིན་ནོ། །རྒྱལ་པོ་ཆེན་པོ། གང་མཐར་གཏུགས་པ་དེ་ནི་ཕན་པ་དང། བདེ་བའོ། །གང་སླར་ཡང་བྱ་བར་འགྱུར་བ་དེ་  
ནི་ཕན་པ་དང། བདེ་བ་མ་ཡིན་ནོ། །དེ་སྐད་ཅེས་སྨྲས་པ་དང་འཇམ་དཔལ་གཞོན་ནུར་གྱུར་པ་ལ་རྒྱལ་པོ་མ་སྐྱེས་དགྲས་འདི་སྐད་ཅེས་གསོལ་ཏོ། །འཇམ་དཔལ། གང་འགྱུར་  
  
  
༄༅། །བ་མ་མཆིས་པའི་ཆོས་དེ་གང་ལགས། སྨྲས་པ། རྒྱལ་པོ་ཆེན་པོ། སྟོང་པ་ཉིད་ནི་བྱ་བའང་མེད། འགྱུར་བའང་མེད་དོ་།དེ་བཞིན་དུ་མཚན་མ་  
མེད་པ་དང། སྨོན་པ་མེད་པ་དང། མངོན་པར་འདུ་མི་བྱེད་པ་ནི་བྱ་བའང་མེད། འགྱུར་བའང་མེད་དོ། །རྒྱལ་པོ་ཆེན་པོ། ཇི་སྲིད་དུ་ལུས་དང། ངག་དང། ཡིད་ཀྱིས་མངོན་  
པར་འདུ་བྱ་བ་མེད་པ་དེ་སྲིད་དུ་བྱ་བའང་མེད། འགྱུར་བའང་མེད་དོ། །རྒྱལ་པོ་ཆེན་པོ། གང་གི་ཚེ་ལུས་དང། ངག་དང། ཡིད་ཀྱིས་མི་བྱ། མངོན་པར་མི་བྱ་བ་དེ་ལ་ནི་  
བྱ་བའང་མེད། འགྱུར་བའང་མེད་དོ། །རྒྱལ་པོ་ཆེན་པོ། དེ་བས་ན་ཆོས་ཐམས་ཅད་ནི་མངོན་པར་འདུ་མི་བྱེད་པའི་མཚན་ཉིད་དེ། གང་མངོན་པར་འདུ་མི་བྱེད་པ་དེའང་དེའི་  
མཚན་ཉིད་མ་ཡིན་ནོ། །གསོལ་པ། འཇམ་དཔལ། ཇི་ལྟར་ན་མངོན་པར་འདུས་བྱས་པ་ལ་མངོན་པར་འདུས་མ་བྱས་པར་མོས་པ་ལགས། སྨྲས་པ་རྒྱལ་པོ་ཆེན་པོ། གང་  
གི་ཚེ་ན་འདས་པ་ལ་ཟད་པར་མི་སེམས། མ་འོངས་པ་ལ་མ་ཕྱིན་པར་མི་འདོད། ད་ལྟར་ལ་མི་རྟོག་པའི་ཕྱིར་ཐོག་མ་ནས་མ་སྐྱེས་པར་མོས་ཤིང་ལྷག་པར་ཡང་མི་བྱེད། བྲི་  
བར་ཡང་མི་བྱེད་པ་དེ་ཙམ་བགྱིས་ན། རྒྱལ་པོ་ཆེན་པོ། མངོན་པར་འདུ་བྱེད་པ་ལ་མངོན་པར་འདུ་མི་བྱེད་པར་མོས་པ་ཡིན་ནོ། །གསོལ་པ་འཇམ་དཔལ། ཇི་ལྟར་ན་ཉོན་  
  
  
སྨྲས་པ། རྒྱལ་པོ་ཆེན་པོ། དེ་ཇི་སྙམ་དུ་སེམས། ཉི་མའི་འོད་ཟེར་མུན་པ་དང་ལྷན་ཅིག་ཏུ་གནས་སམ། གསོལ་པ། འཇམ་དཔལ། དེ་ནི་མ་  
ལགས་སོ། །དེ་ཅིའི་སླད་དུ་ཞེ་ན། མུན་པ་ནི་གདུགས་ཀྱི་འོད་ཟེར་གྱིས་བསལ་བར་འགྱུར་རོ། །སྨྲས་པ། རྒྱལ་པོ་ཆེན་པོ། འོ་ན་ཅི་མུན་པ་དེ་ཕུང་པོའམ། ཕྱོགས་སུ་འགྲོ་བར་འགྱུར་  
རམ༑ གསོལ་པ། འཇམ་དཔལ། དེ་མ་ལགས་སོ། །སྨྲས་པ། རྒྱལ་པོ་ཆེན་པོ། དེ་བཞིན་དུ་ལམ་གྱི་ཡེ་ཤེས་སྐྱེས་ན་ཉོན་མོངས་པ་རྣམས་མི་འབྱུང་བར་འགྱུར་  
གྱི༑ ཉོན་མོངས་པ་རྣམས་ཕུང་པོར་ཡང་མི་འགྱུར། ཡུལ་ནའང་མི་གནས། ཕྱོགས་ནའང་མི་གནས་ཏེ། རྒྱལ་པོ་ཆེན་པོ། ཉོན་མོངས་པ་མཉམ་པ་ཉིད་ཀྱི་ཕྱིར་ལམ་མཉམ་  
པ་ཉིད་དོ། །ལམ་མཉམ་པ་ཉིད་ཀྱི་ཕྱིར་ཉོན་མོངས་པ་མཉམ་པ་ཉིད་དོ། །ཉོན་མོངས་པ་མཉམ་པ་ཉིད་ཀྱི་ཕྱིར་ཆོས་ཐམས་ཅད་མཉམ་པ་ཉིད་དེ། རྒྱལ་པོ་ཆེན་པོ། གང་དག་གིས་  
དེ་ལྟར་རྟོགས་པ་ནི་ཉོན་མོངས་པ་ཉིད་དེ་དག་གི་ལམ་ཡིན་ནོ། །དེ་ཅིའི་ཕྱིར་ཞེ་ན། དེ་ལྟར་ཉོན་མོངས་པ་ཚོལ་བའི་ཕྱིར་ཉོན་མོངས་པ་མི་འབྱུང་བར་འགྱུར་རོ། །ཡང་གང་ཉོན་མོངས་  
པ་ཚོལ་བ་དེ་ནི་ལམ་ཡིན་ནོ། །རྒྱལ་པོས་གསོལ་པ། འཇམ་དཔལ། ཇི་ལྟར་ན་ཉོན་མོངས་པ་བཙལ་ན་ཉོན་མོངས་པ་ཉིད་ལམ་ལགས། འཇམ་དཔལ་གྱིས་སྨྲས་པ། རྒྱལ་པོ་  
  
  
༄༅། །ཆེན་པོ། གང་གི་ཚེ་ན་ཉོན་མོངས་པ་ཚོལ་བས་གཉིས་སུ་སེམས་མི་འགྲོ་བ་དེ་ལྟ་བུ་ནི་ཉོན་མོངས་པ་དག་བཙལ་ན་ཉོན་མོངས་པ་ཉིད་ལམ་ཡིན་ཏེ། རྒྱལ་  
པོ་ཆེན་པོ། དེ་ལྟར་ན་ཉོན་མོངས་པ་ཉིད་ལམ་ཡིན་ནོ། །གསོལ་པ་འཇམ་དཔལ། ཇི་ལྟར་ན་ལམ་སྒོམ་པ་ལགས། སྨྲས་པ། རྒྱལ་པོ་ཆེན་པོ། ཆོས་ཐམས་ཅད་སྒོམ་པ་ནི་  
ལམ་སྒོམ་པ་ཡིན་ནོ། །གསོལ་པ། འཇམ་དཔལ། དེ་ལྟར་ལམ་བསྒོམས་ན་གར་མཆི་བར་འགྱུར། སྨྲས་པ། རྒྱལ་པོ་ཆེན་པོ། དེ་ལྟར་ལམ་བསྒོམས་ན་གར་ཡང་མི་འགྲོ་བར་  
འགྱུར་རོ། །རྒྱལ་པོས་གསོལ་པ། འཇམ་དཔལ། ལམ་ནི་མྱ་ངན་ལས་འདའ་བར་མཆི་བ་མ་ལགས་སམ། འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། ཅི་མྱ་ངན་ལས་  
འདའ་བ་ལ་ཆོས་གང་གིའང་ལམ་ཡོད་དམ། གསོལ་པ། འཇམ་དཔལ། དེ་མ་ལགས་སོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། དེ་ལྟ་བས་ན་འཕགས་པ་རྣམས་ཀྱི་  
ལམ་བསྒོམ་པ་ནི་འགྲོ་བས་འགྲོ་བར་བྱ་བ་མ་ཡིན་ནོ། །གསོལ་པ་འཇམ་དཔལ། གང་ལ་གནས་ན་འཕགས་པ་དག་ལམ་སྒོམ་པ་ལགས། སྨྲས་པ། རྒྱལ་པོ་ཆེན་པོ། གནས་  
མེད་པ་ལ་གནས་ན་འཕགས་པ་དག་ལམ་སྒོམ་པ་ཡིན་ནོ། །གསོལ་པ་འཇམ་དཔལ། ཚུལ་ཁྲིམས་དང། ཤེས་རབ་དང། ཏིང་ངེ་འཛིན་ལ་གནས་ན་འཕགས་པ་དག་ལམ་སྒོམ་  
  
  
སྨྲས་པ། རྒྱལ་པོ་ཆེན་པོ། འཕགས་པ་རྣམས་ཀྱི་ཚུལ་ཁྲིམས་ནི་མངོན་པར་འདུ་མི་བྱེད་པའི་མཚན་ཉིད་དོ་།རྒྱལ་པོ་ཆེན་པོ། འཕགས་པ་རྣམས་ཀྱི་ཏིང་ངེ་འཛིན་  
ནི་རྣམ་པར་མི་རྟོག་པའི་མཚན་ཉིད་དོ། །རྒྱལ་པོ་ཆེན་པོ། འཕགས་པ་རྣམས་ཀྱི་ཤེས་རབ་ནི་མ་སྤྲོས་པའི་མཚན་ཉིད་དོ། །རྒྱལ་པོ་ཆེན་པོ། དེ་ཇི་སྙམ་དུ་སེམས། མངོན་པར་འདུ་མི་བྱེད་  
པའམ། མ་སྤྲོས་པ་ལ་གནས་ནུས་སམ། གསོལ་པ། འཇམ་དཔལ། དེ་མ་ལགས་སོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ་རྣམ་གྲངས་དེས་ཀྱང་འདི་ལྟར་རིག་པར་བྱ་སྟེ་  
འཕགས་པ་དག་ནི་གནས་མེད་པ་ལ་གནས་ཏེ་ལམ་སྒོམ་མོ། །གསོལ་པ་འཇམ་དཔལ། ཇི་ལྟར་ན་རིགས་ཀྱི་བུའམ། རིགས་ཀྱི་བུ་མོ་ལམ་ལ་ཞུགས་པ་ལགས། སྨྲས་པ། རྒྱལ་པོ་  
ཆེན་པོ། ནམ་ཚོལ་བ་ན་ཆོས་གང་ཡང་མ་དམིགས་ཏེ། རྟག་པའམ་མི་རྟག་པའམ། ཆོས་གང་ཡང་སྡུག་པའམ། མི་སྡུག་བའམ། བདེ་བའམ། སྡུག་བསྔལ་བའམ། བདག་ཡོད་  
པའམ། བདག་མེད་པའམ། ཡང་གང་འཁོར་བའམ། མྱ་ངན་ལས་འདའ་བའི་ཆོས་གང་ཡང་མ་དམིགས་ཏེ། དེ་ལྟར་ཞུགས་ན། རྒྱལ་པོ་ཆེན་པོ། ལམ་ལ་ཞུགས་པ་ཞེས་བྱའོ། །དེ་  
ནས་འཇམ་དཔལ་གཞོན་ནུར་གྱུར་པ་ལ་རྒྱལ་པོ་མ་སྐྱེས་དགྲས་འདི་སྐད་ཅེས་གསོལ་ཏོ། །འཇམ་དཔལ། བདག་གི་འགྱོད་པ་ངན་པ་སྦྱང་བའི་སླད་དུ་སང་འཁོར་དང་བཅས་ཏེ་བཤོས་  
  
  
༄༅། །ལ་གཤེགས་ན་ལེགས་སོ། །འཇམ་དཔལ་གྱིས་སྨྲས་པ། རྒྱལ་པོ་ཆེན་པོ། གང་མེད་པ་དེ་ནི་གཞར་ཡང་མེད་དོ། །མེད་པས་ཡོངས་སུ་གྲོལ་  
བའང་མེད་དོ། །གང་ཡོངས་སུ་གྲོལ་བ་དེ་དག་ཀྱང་མེད་པས་ཡོངས་སུ་གྲོལ་ལོ། །མེད་པ་དེའང་གང་ལས་ཀྱང་ཡོངས་སུ་གྲོལ་བར་མི་འགྱུར་རོ། །དེ་ཅིའི་ཕྱིར་ཞེ་ན། རྒྱལ་པོ་  
ཆེན་པོ། ཆོས་ཐམས་ཅད་ནི་རང་བཞིན་གྱིས་ཡོངས་སུ་གྲོལ་བའི་ཕྱིར་རོ། །དེ་ནས་བཅོམ་ལྡན་འདས་ཀྱིས་འཇམ་དཔལ་གཞོན་ནུར་གྱུར་བ་ལ་འདི་སྐད་ཅེས་བཀའ་སྩལ་ཏོ། །  
འཇམ་དཔལ། ཁྱོད་རྒྱལ་བོ་མ་སྐྱེས་དགྲའི་དེར་ཟན་ལ་སོང་ཞིག་།དེ་ན་འདི་ལ་སོགས་ཏེ་འགྲོ་བ་མང་བོའི་དོན་དུ་འགྱུར་རོ། །དེ་སྐད་ཅེས་བཀའ་སྩལ་པ་དང། བཅོམ་ལྡན་འདས་  
ལ་འཇམ་དཔལ་གཞོན་ནུར་གྱུར་པས་འདི་སྐད་ཅེས་གསོལ་ཏོ། །བཅོམ་ལྡན་འདས། བཀའ་བཞིན་འཚལ། བདག་ནི་དེ་བཞིན་གཤེགས་པའི་བཀའ་མི་གཅོག་གོ་དེ་ནས་  
འཇམ་དཔལ་གཞོན་ནུར་གྱུར་པས་གནང་བར་རྒྱལ་བོ་མ་སྐྱེས་དགྲས་ཤེས་ནས། དགའ་མགུ་རངས། རབ་ཏུ་དགའ་ཞིང་དགའ་བ་དང། ཡིད་བདེ་བ་སྐྱེས་ནས་བཅོམ་ལྡན་  
འདས་ཀྱི་ཞབས་ལ་མགོ་བོས་ཕྱག་བཙལ་ནས། འཇམ་དཔལ་གཞོན་ནུར་གྱུར་པ་དང། དགེ་སློང་གི་དགེ་འདུན་ཐམས་ཅད་ཀྱི་ཞབས་ལའང་མགོ་བོས་ཕྱག་བཙལ་ཏེ་སོང་ངོ།།  
  
  
དགྲས་འདི་སྐད་ཅེས་སྨྲས་སོ། །བཙུན་པ་ཤཱ་རིའི་བུ། འཇམ་དཔལ་གཞོན་ནུར་གྱུར་པའི་གཡོག་ཇི་སྙེད་ཅིག་མཆིས། ཤཱ་རིའི་བུས་  
སྨྲས་པ། རྒྱལ་པོ་ཆེན་པོ། བྱང་ཆུབ་སེམས་དཔའ་ལྔ་བརྒྱ་ཙམ་དག་དང་ཐབས་གཅིག་ཏུ་བཤོས་གསོལ་ལོ། །དེ་ནས་རྒྱལ་པོ་མ་སྐྱེས་དགྲས་རྒྱལ་པོའི་ཁབ་ཀྱི་གྲོང་ཁྱེར་ག་ལ་བ་  
དང༑ བདག་གི་ཁང་པ་གང་ན་བར་སོང་སྟེ། དེ་ཉིད་ཀྱི་ནུབ་མོ་བཟའ་བ་དང། བཅའ་བ་དང། མྱང་བ་དང། བལྡག་བ་བཟང་ཞིང་མང་བ་སྦྱོར་དུ་བཅུག་གོ་ཟས་རོ་བརྒྱ་པའང་སྦྱོར་  
དུ་བཅུག་གོ་བདག་གནས་པའི་ཁང་བར་ཡང་དར་གྱི་ལྡ་ལྡི་བྲེས་ཤིང་གདུགས་དང། རྒྱལ་མཚན་དང། བ་དན་གྱིས་ཀུན་ཏུ་བརྒྱན་ཏོ་།དར་གྱི་བླ་རེས་ཀྱང་བྲེས། སྤོས་ཤིན་ཏུ་སྙིང་  
པོར་གྱུར་བས་ཀྱང་བདུག་ཏུ་བཅུག་གོ་གནས་ཁང་དེར་ཁྲི་གོས་དུ་མས་གཡོགས་པ། རིན་པོ་ཆེའི་རྣམ་པ་སྣ་ཚོགས་དུ་མས་སྤྲས་པ་ལྔ་བྲྒྱའང་བཙུགས་སོ། །དེའི་ཕྱོགས་ཐམས་ཅད་  
བྱི་དོར་ལེགས་པར་བྱས། ཞལ་ཞལ་ལེགས་པར་བྱུགས་ཤིང། བདུགས་པས་བདུགས་ནས་མེ་ཏོག་གི་སིལ་མས་ཀྱང་གང་བར་གཏོར་དུ་བཅུག་གོ་རྒྱལ་པོའི་ཁབ་ཀྱི་གྲོང་ཁྱེར་  
ཆེན་པོའི་འཕོང་ས་དང། ལམ་གྱི་སུམ་མདོ་དང། འཕྲང་དང་ཚོང་འདུས་ཐམས་ཅད་དུའང་ཆག་ཆག་ལེགས་པར་བཏབ། ཞལ་ཞལ་ལེགས་པར་བྱས། བདུག་པས་བདུགས་  
  
  
༄༅། །ཤིང་མེ་ཏོག་སིལ་མས་གང་བ་གཏོར་དུ་བཅུག་གོ་རྒྱལ་པོའི་ཁབ་ཀྱི་གྲོང་ཁྱེར་ཆེན་པོའི་འགྲོ་བ་ཐམས་ཅད་ཀྱང་འཇམ་དཔལ་གཞོན་ནུར་གྱུར་པ་  
ལ་མཆོད་པའི་ལས་བྱེད་པར་བསྐོས་སོ། །དེ་ནས་འཇམ་དཔལ་གཞོན་ནུར་གྱུར་པ་བདག་གི་གཙུག་ལག་ཁང་ན་གནས་པ་ལས་ནུབ་མོ་ཐུན་དང་པོ་ལ་འདི་སྙམ་དུ་གྱུར་ཏེ། གང་  
བདག་ནི་འཁོར་ཉུང་ངུ་དང་རྒྱལ་པོ་མ་སྐྱེས་དགྲའི་ཁབ་ཏུ་ཟས་བཟའ་བའི་མི་རིགས་ཀྱི། གང་བདག་གིས་སངས་རྒྱས་ཀྱི་ཞིང་གཞན་ནས་བྱང་ཆུབ་སེམས་དཔའ་དག་གཉེར་ལ་  
དེ་དག་ཐེ་ཚོམ་གཅོད་པའི་ཆོས་ཀྱང་ཉན། རྒྱལ་པོ་མ་སྐྱེས་དགྲའི་ཟས་ཀྱང་བཟའ་བར་བྱའོ་སྙམ་མོ། །དེ་ནས་འཇམ་དཔལ་གཞོན་ནུར་གྱུར་པས། འདི་ལྟ་སྟེ། སྐྱེས་བུ་སྟོབས་པོ་  
ཆེའི་ལག་པ་བསྐུམ་པ་ལས་བརྐྱང་བའམ། བརྐྱང་པ་ལས་བསྐུམ་པ་ཙམ་དུ་དེའི་སྐད་ཅིག་ཐང་ཅིག་ཡུད་ཙམ་ལ་བདག་གི་གཙུག་ལག་ཁང་དུ་མི་སྣང་བར་གྱུར་ནས་ཤར་ཕྱོགས་  
སུ་སངས་རྒྱས་ཀྱི་ཞིང་བརྒྱ་སྟོང་ཕྲག་བརྒྱད་ཅུ་འདས་ནས་འཇིག་རྟེན་གྱི་ཁམས་རྟག་ཏུ་སྒྲ་སྒྲོགས་པ་ཞེས་བྱ་བར་ཕྱིན་པར་གྱུར་ཏེ། དེ་ན་དེ་བཞིན་གཤེགས་པ་དགྲ་བཅོམ་  
པ་ཡང་དག་པར་རྫོགས་པའི་སངས་རྒྱས་བསྒྲགས་པའི་དཔལ་ཞེས་བྱ་བ་བཞུགས་སོ། །འཚོའོ། །གཞེས་སོ། །བྱང་ཆུབ་སེམས་དཔའ་འབའ་ཞིག་ལ་ཆོས་ཀྱང་སྟོན་ཏོ། །དེ་  
  
  
ཏོ། །ཡང་འཇིག་རྟེན་གྱི་ཁམས་དེ་ན་རྒྱུ་རིན་པོ་ཆེ་སྣ་བདུན་ལས་བྱས་པའི་ཤིང་མེ་ཏོག་དང། འབྲས་བུ་སྣ་ཚོགས་དང་  
ལྡན་པ་དག་ཡོད་དེ། རིན་པོ་ཆེའི་ཤིང་དེ་དག་རླུང་གིས་བཏབ་པ་ལས་སངས་རྒྱས་ཀྱི་སྒྲ་སྐད་འབྱུང། ཆོས་ཀྱི་སྒྲ་སྐད་འབྱུང་བྱང་ཆུབ་སེམས་དཔའི་ཕྱིར་མི་ལྡོག་པའི་དགེ་  
འདུན་གྱི་སྒྲ་སྐད་འབྱུང་ངོ། །དེ་ལྟ་སྟེ། འཇིག་རྟེན་གྱི་ཁམས་རྟག་ཏུ་སྒྲ་སྒྲོགས་ཞེས་བྱ་བ་ནི་འཇིག་རྟེན་གྱི་ཁམས་དེར་དཀོན་མཆོག་གསུམ་གྱི་སྒྲ་དང་མི་འབྲལ་བས་ན་རྟག་ཏུ་སྒྲ་  
སྒྲོགས་ཞེས་བྱའོ། །དེ་ནས་བཅོམ་ལྡན་འདས་དེ་བཞིན་གཤེགས་པ་བསྒྲགས་པའི་དཔལ་དེའི་ཞབས་ལ་འཇམ་དཔལ་གཞོན་ནུར་གྱུར་པས་མགོ་བོས་ཕྱག་བཙལ་ནས། བཅོམ་  
ལྡན་འདས་དེ་བཞིན་གཤེགས་པ་བསྒྲགས་པའི་དཔལ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། དེ་བཞིན་གཤེགས་པས་སངས་རྒྱས་ཀྱི་ཞིང་འདི་ནས་བྱང་ཆུབ་སེམས་  
དཔའ་སེམས་དཔའ་ཆེན་པོ་དག་མི་མཇེད་ཀྱི་འཇིག་རྟེན་གྱི་ཁམས་སུ་རྒྱལ་པོ་མ་སྐྱེས་དགྲའི་ཁབ་ཏུ་བདག་དང་ལྷན་ཅིག་ཏུ་མཆོད་སྟོན་འཚལ་བར་བཀའ་སྩལ་དུ་གསོལ། དེ་ནས་  
དེ་བཞིན་གཤེགས་པ་བསྒྲགས་པའི་དཔལ་གྱིས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལ་བཀའ་སྩལ་པ། རིགས་ཀྱི་བུ་དག། ཁྱེད་ལས་གང་འདོད་པ་རྣམས་འཇམ་དཔལ་  
  
  
༄༅། །གཞོན་ནུར་གྱུར་པ་དང་འགྲོགས་ཏེ། མི་མཇེད་ཀྱི་འཇིག་རྟེན་གྱི་ཁམས་སུ་དེངས་ཤིག་དེ་ནས་བྱང་ཆུབ་སེམས་དཔའི་འཁོར་དེ་དག་ནས་བྱང་  
ཆུབ་སེམས་དཔའ་སེམས་དཔའ་ཆེན་པོ་བརྒྱད་ཁྲི་ཉིས་སྟོང་གིས་མགྲིན་གཅིག་ཏུ་ཚིག་སྨྲས་པ། བཅོམ་ལྡན་འདས། བདག་ཅག་ནི་མི་མཇེད་ཀྱི་འཇིག་རྟེན་གྱི་ཁམས་དེ་ནི་རྒྱལ་པོ་  
མ་སྐྱེས་དགྲའི་ཁབ་ཏུ་འཇམ་དཔལ་གཞོན་ནུར་གྱུར་པ་དང་མཆོད་སྟོན་འཚལ་དུ་མཆིའོ། །དེ་ནས་འཇམ་དཔལ་གཞོན་ནུར་གྱུར་པས་དེ་ཉིད་ཀྱི་ཐང་ཅིག་སྐད་ཅིག་ཡུད་ཙམ་ལ་བྱང་  
ཆུབ་སེམས་དཔའ་བརྒྱད་ཁྲི་ཉིས་སྟོང་པོ་དེ་དག་དང་འགྲོགས་ཏེ་འཇིག་རྟེན་གྱི་ཁམས་རྟག་ཏུ་སྒྲ་སྒྲོགས་ནས་མི་སྣང་བར་གྱུར་ཏེ་བདག་གི་གཙུག་ལག་ཁང་དུ་འདུག་གོ་དེ་ནས་འཇམ་  
དཔལ་གཞོན་ནུར་གྱུར་པས་དེ་ལྟར་ཚོགས་པའི་བྱང་ཆུབ་སེམས་དཔའ་དེ་དག་ལ་གཟུངས་ཞེས་བྱ་བའི་ཆོས་ཀྱི་རྣམ་གྲངས་རྒྱ་ཆེར་བཤད་དོ། །དེ་ལ་གཟུངས་གང་ཞེ་ན། གཟུངས་ཞེས་  
བྱ་བ་ནི། འདི་ལྟ་སྟེ། དྲན་པ་མ་ཉམས་པ། རྟོགས་པ་མ་གཡེངས་པ། བློ་གྲོས་མ་རྨོངས་པ། ཤེས་རབ་མངོན་དུ་བྱེད་པ། ཆོས་ཐམས་ཅད་ལ་དེ་བཞིན་ཉིད་བསྟན་པས་ལམ་བསྟན་པ་  
ཤེས་པ། འབྲས་བུ་ཐོབ་ནས་སྲུང་བར་བྱེད་པ། ལམ་སྐྱོན་མེད་པ་ལ་འཇུག་ཤེས་པ། ཆོས་ཐམས་ཅད་ཀྱི་ཚིག་རབ་ཏུ་ཐ་དད་པ་ཤེས་པ་གཟུངས་ཀྱིས་འཕགས་པའི་རིགས་མི་  
  
  
སངས་རྒྱས་ཀྱི་རིགས་འཛིན་པ། ཆོས་ཀྱི་རིགས་སྡུད་པ། དགེ་འདུན་གྱི་རིགས་ཆོས་ཀྱི་རྗེས་སུ་ཤེས་པ། དྲི་བ་ལུང་བསྟན་པ་ལ་མ་རྨོངས་པ། འཁོར་ཐམས་ཅད་དུ་མ་ཞུམ་པ། འཁོར་  
ཐམས་ཅད་དུ་མི་འཇིགས་པ། ལྷའི་སྐད་དུ་སྟོན་པ་ཤེས་པ། ཀླུའི་སྐད་དུ་སྟོན་པ་ཤེས་པ། གནོད་སྦྱིན་གྱི་སྐད་དང། དྲི་ཟ་དང་ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང་  
ལྟོ་འཕྱེ་ཆེན་པོ་དང། མི་དང། མི་མ་ཡིན་པ་དང། བརྒྱ་བྱིན་དང། ཚངས་པའི་སྐད་དུ་སྟོན་པ་ཤེས་པ། སྐད་ཡང་དག་པ་དང་དབང་པོ་ཤེས་པ། ལོག་པར་ལྟ་བ་ཡོངས་སུ་ཤེས་པ། སེམས་  
ཅན་ཐམས་ཅད་ཀྱི་དབང་པོ་ལ་རྟོག་པ། སེམས་ས་དང་མཚུངས་པར་གཞོག་པ། འཇིག་རྟེན་གྱི་ཆོས་བརྒྱད་ཀྱིས་མི་བསྐྱོད་པ། ཆོས་དཀར་པོ་ཐམས་ཅད་ཡོངས་སུ་སྨིན་པར་བྱེད་པ། ལས་  
ཀྱི་རྣམ་པར་སྨིན་པའི་འབྲས་བུ་ཇི་ལྟ་བ་བཞིན་དུ་སྟོན་པ། སེམས་ཅན་ཐམས་ཅད་ཀྱི་ཉེ་བའི་འཚོ་བར་རྩོལ་བ། ཚུལ་ཁྲིམས་ཀྱི་གཞི་སེམས་ཅན་ཐམས་ཅད་ལ་གནས་པ། ཡེ་ཤེས་ཐམས་  
ཅད་ཀྱི་རྗེས་སུ་སོང་བ། སེམས་ཅན་ཐམས་ཅད་ཀྱི་སྡུག་བསྔལ་གྱི་ཁུར་ཁྱེར་ཡང་སེམས་སྐྱོ་ཞིང་དམུས་བྱུང་བ་མེད་པ། ཆོས་ཀྱི་རང་བཞིན་ཤེས་པ། རང་བཞིན་སྟོན་ཅིང་བརྗོད་པ། ཆོས་  
ཀྱི་སྦྱིན་པས་སྤྲོ་བར་བྱེད་ཀྱི་སེམས་སྐྱེ་བར་མི་བྱེད་པ། དགེ་བའི་རྩ་བའི་ཚོགས་བསགས་པ་ཐམས་ཅད་ལ་རྣམ་པར་སྨིན་པ་མི་འདོད་པ། ཐམས་ཅད་མཁྱེན་པའི་སེམས་ཀྱི་རྩ་བ་དང་ཐ་མི་  
  
  
༄༅། །དད་པ། དེའི་རྩ་བ་ལ་འཇོག་པའི་བརྩོན་འགྲུས་ཅན་སྦྱིན་པས་ཆོག་མི་ཤེས་ལ་དེའང་ཐམས་ཅད་མཁྱེན་པའི་སེམས་ཀྱིས་བསྔོ་བ། ཚུལ་ཁྲིམས་ཀྱིས་  
ཆོག་མི་ཤེས་ལ་དེའང་སེམས་ཅན་ཐམས་ཅད་ལ་བསྔོ་བ། བཟོད་པས་ཆོག་མི་ཤེས་ལ་དེའང་སངས་རྒྱས་ཀྱི་གཟུགས་ཚོལ་བ། བརྩོན་འགྲུས་ཀྱིས་ཆོག་མི་ཤེས་ལ་དེའང་དགེ་བའི་རྩ་བ་སྡུད་  
པར་བྱེད་པ། བསམ་གཏན་གྱིས་ཆོག་མི་ཤེས་ལ་དེའང་མི་དམིགས་པའི་ཚུལ་དུ་བྱེད་པ། ཤེས་རབ་ཀྱིས་ཆོག་མི་ཤེས་ལ་དེའང་ཐམས་ཅད་དུ་དཔྱོད་པར་བྱེད་པ། ཆོས་ཀྱི་ལོངས་སྤྱོད་  
ཀྱིས་འཚོ་ལ་དེའང་ཐམས་ཅད་དུ་ཁ་ན་མ་ཐོ་བ་མེད་པ་སྟེ་རིགས་ཀྱི་བུ། གཟུངས་གཟུངས་ཞེས་བྱ་བ་ནི་ཆོས་དེ་དག་ལ་ཆོས་ཀྱི་རྗེས་སུ་སོང་བའི་ནན་ཏན་ཡིན་ཏེ། དེ་བས་ན་གཟུངས་  
ཞེས་བྱའོ། །རིགས་ཀྱི་བུ། གཞན་ཡང། གཟུངས་ནི་ཆོས་ཐམས་ཅད་འཛིན་པར་བྱེད་དོ། །ཇི་ལྟར་ན་གཟུངས་ཆོས་ཐམས་ཅད་འཛིན་པར་བྱེད་ཅེ་ན། སྟོང་པ་ཉིད་ཀྱིས་ཆོས་ཐམས་  
ཅད་འཛིན་པར་བྱེད། མཚན་མ་མེད་པ་དང། སྨོན་པ་མེད་པས་ཆོས་ཐམས་ཅད་འཛིན་པར་བྱེད་པ། འདོད་ཆགས་དང་བྲལ་བ། དབེན་པ་དངོས་པོ་མེད་པ། ཐ་མི་དད་པ་  
གནས་མེད་པ། མ་སྐྱེས་པ། མི་སྐྱེ་བ། མི་འོང་བ། མི་འགྲོ་བ། མི་གནས་པ། ཡང་དག་པར་མ་བྱུང་བ། མ་འབོས་པ། མི་འཇིགས་པ། མི་བླང་བ། མི་དོར་བ། རང་བཞིན་མེད་པ་  
  
  
རྟོག་པ་མེད་པ། རྣམ་པར་རྟོག་པ་མེད་པ་སྒྲུབ་པ་མེད་པ། བདག་མེད་པ། སེམས་ཅན་མེད་པ། སྲོག་མེད་པ། གང་ཟག་མེད་པ། སྤྲོས་པ་མེད་པ། གཟུང་བ་མེད་པ། སྦྱོར་བ་མེད་  
པ༑ མ་བྱུང་བ། མ་མཐོང་བ། མ་ཐོས་པ། མ་མནམས་པ། མ་མྱངས་པ། མ་རེག་པ། མི་དམིགས་པས་ཆོས་ཐམས་ཅད་འཛིན་པས་ན་དེའི་ཕྱིར་གཟུངས་ཞེས་བྱའོ། །རིགས་ཀྱི་བུ། གཞན་ཡང་  
གཟུངས་ནི་སྒྱུ་མའི་རང་བཞིན་གྱིས་ཆོས་ཐམས་ཅད་འཛིན་ཏོ། །རྨི་ལམ་གྱི་རང་བཞིན་དང། དབུ་བའི་རང་བཞིན་གྱིས་ཆོས་ཐམས་ཅད་འཛིན་ཏོ། །སྨིག་རྒྱུའི་རང་བཞིན་དང། གཟུགས་བརྙན་  
གྱི་རང་བཞིན་དང། སྒྲ་བརྙེན་གྱི་རང་བཞིན་དང། ནམ་མཁའི་རང་བཞི་གྱིས་ཆོས་ཐམས་ཅད་འཛིན་ཏེ། དེ་བས་ན་གཟུངས་ཞེས་བྱའོ། །རིགས་ཀྱི་བུ་དག་གཞན་ཡང། གཟུངས་ནི་མི་རྟག་  
པས་ཆོས་ཐམས་ཅད་འཛིན་ཏོ། །དེ་བཞིན་དུ་སྡུག་བསྔལ་བ་དང་སྟོང་པ་དང། བདག་མེད་པ་དང། རང་བཞིན་གྱིས་མི་རྒྱུ་བ་དང་ཀུན་ནས་ཉོན་མོངས་པ་མེད་པ་དང། རྣམ་པར་བྱང་  
བ་མེད་པ་དང། ཐོབ་པ་མེད་པ་དང། མངོན་པར་བྱས་པ་མེད་པས་ཆོས་ཐམས་ཅད་འཛིན་ཏེ། དེ་བས་ན་གཟུངས་ཞེས་བྱའོ། །རིགས་ཀྱི་བུ་དག་འདི་ལྟ་སྟེ། དཔེར་ན། ས་འདི་ནི་སྐྱེ་བོ་  
ཐམས་ཅད་འཛིན་མོད་ཀྱི་འགས་པར་ཡང་མི་འགྱུར། སྐྱོ་བར་ཡང་མི་འགྱུར་རོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་གཟུངས་ཐོབ་པའང་  
  
  
༄༅། །སེམས་ཅན་ཐམས་ཅད་ཀྱི་ཕྱིར་བསྐལ་པ་གྲངས་མེད་པར་ཐམས་ཅད་མཁྱེན་པར་སེམས་བསྐྱེད་པའི་དགེ་བའི་རྩ་བ་བསྡུས་པ་འཛིན་ཀྱང་འགས་པའང་  
མེད༑ སྐྱོ་བའང་མེད་དོ། །རིགས་ཀྱི་བུ་དག་འདི་ལྟ་སྟེ། དཔེར་ན་ས་འདི་ནི་སེམས་ཅན་ཐམས་ཅད་ཀྱིས་ཉེ་བར་འཚོ་བ་ཡིན་ནོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་  
གཟུངས་ཐོབ་པའང་སེམས་ཅན་ཐམས་ཅད་ཀྱིས་ཉེ་བར་འཚོ་བ་ཡིན་ནོ། །རིགས་ཀྱི་བུ་དག་འདི་ལྟ་སྟེ། དཔེར་ན། ས་ལ་གནས་ན་རྩྭ་དང། ཤིང་གེལ་བ་དང། སྨན་དང། ནགས་ཚལ་  
ཐམས་ཅད་སྐྱེ་བར་འགྱུར་རོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་གཟུངས་ལ་གནས་པའི་དགེ་བའི་ཆོས་ཐམས་ཅད་སྐྱེ་བར་འགྱུར་རོ། །རིགས་ཀྱི་བུ་དག་འདི་ལྟ་སྟེ་  
དཔེར་ན། ས་ནི་ཆགས་པར་ཡང་མི་བྱེད། ཞེ་སྡང་བར་ཡང་མི་བྱེད། ཁེངས་པར་ཡང་མི་བྱེད། དུད་པར་ཡང་མི་བྱེད་དོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་  
གཟུངས་ལ་གནས་པའང་ཆགས་པར་ཡང་མི་[?]བྱེད། ཞེ་སྡང་བར་ཡང་མི་བྱེད། ཁེངས་པར་ཡང་མི་བྱེད། དུད་པར་ཡང་མི་བྱེད་དོ། །རིགས་ཀྱི་བུ་དག་འདི་ལྟ་སྟེ། དཔེར་ན། ས་ནི་ཆར་  
པའི་རྒྱུན་ཐམས་ཅད་ལེན་ཏེ། ཆོ་ག་མི་ཤེས་པར་བྱེད་དོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་གཟུངས་ལ་གནས་པའང་སངས་རྒྱས་རྣམས་དང། བྱང་ཆུབ་སེམས་  
  
  
ཡང་དག་པར་སོང་བ་དག་དང། ཡང་དག་པར་ཞུགས་པ་དག་ལ་ཆོས་ཐམས་ཅད་ཉན་ནའང་ཆོག་མི་ཤེས། འཆད་ནའང་ཆོག་མི་ཤེས་སོ། །རིགས་ཀྱི་བུ་དག་འདི་ལྟ་སྟེ་  
དཔེར་ན། ས་ནི་ས་བོན་ཐམས་ཅད་འཛིན་མོད་ཀྱི། དུས་ལ་མ་བབ་དྲོད་ལམ་བབ་པར་ལྗང་བུ་མི་སྐྱེད་དོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་གཟུངས་  
ཐོབ་པའང་དགེ་བའི་རྩ་བའི་ས་བོན་ཐམས་ཅད་འཛིན་མོད་ཀྱི་དུས་མ་ཡིན། ཚད་མ་ཡིན་ཞིང་སངས་རྒྱས་ཀྱི་ཆོས་ཡོངས་སུ་མ་རྫོགས་པར་བྱང་ཆུབ་ཀྱི་སྙིང་པོ་ལ་མི་འདུག་གོ་རིགས་ཀྱི་བུ་  
དག་འདི་ལྟ་སྟེ། དཔེར་ན། དཔའ་བོ་ནི་ས་ལ་གནས་ན་ཕ་རོལ་གྱི་སྡེ་ཐམས་ཅད་ལས་རྒྱལ་བར་བྱེད་དོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་  
པོ་གཟུངས་ཐོབ་པའང་བྱང་ཆུབ་ཀྱི་སྙིང་པོ་ལ་འདུག་ན་བདུད་ཀྱི་སྡེ་ཐམས་ཅད་ལས་རྒྱལ་བར་བྱེད་དོ། །རིགས་ཀྱི་བུ་དག་འདི་ལྟ་སྟེ། དཔེར་ན། ས་ནི་ནམ་མཁའ་ལ་རྟག་པའམ། མི་རྟག་  
པའམ། བདེ་བའམ། སྡུག་བསྔལ་བའམ། སྡུག་པའམ། མི་སྡུག་བའམ་བདག་གམ། བདག་མེད་པའམ། སེམས་ཅན་ནམ། སེམས་ཅན་མེད་པའམ། སྲོག་གམ། སྲོག་མེད་  
པའམ། གང་ཟག་གམ། གང་ཟག་མེད་པར་མི་འཛིན་ཏོ། །རིགས་ཀྱི་བུ་དག་དེ་བཞིན་དུ་གཟུངས་ཀྱང་ཆོས་ཐམས་ཅད་མི་འཛིན་ཏོ། །དེ་ཅིའི་ཕྱིར་ཞེ་ན། རིགས་ཀྱི་བུ། གཟུངས་ནི་གཉིས་དན་  
  
  
༄༅། །བྲལ་བའི་ཕྱིར་རོ། །རིགས་ཀྱི་བུ་དག་འདི་ལྟ་སྟེ། དཔེར་ན། ས་ནི་ནམ་མཁའ་མི་འཛིན་ཏོ། །རིགས་ཀྱི་བུ་དག་དེ་བཞིན་དུ་གཟུངས་ཀྱང་ཆོས་ཐམས་ཅད་མི་འཛིན་ཏོ། །རིགས་  
ཀྱི་བུ་དག་འདི་ལྟ་སྟེ། དཔེར་ན། སྟོང་པ་ཉིད་ནི་ལྟ་བའི་རྣམ་པ་ཐམས་ཅད་མི་འཛིན་ཏོ། །རིགས་ཀྱི་བུ་དག་དེ་བཞིན་དུ་གཟུངས་ཀྱང་ཆོས་ཐམས་ཅད་མི་འཛིན་ཏོ། །རིགས་ཀྱི་བུ་དག་འདི་ལྟ་སྟེ་  
དཔེར་ན། རང་བཞིན་ནི་ཉེ་བའི་ཉོན་མོངས་པ་ཐམས་ཅད་མི་འཛིན་ཏོ། །རིགས་ཀྱི་བུ་དག་དེ་བཞིན་དུ་གཟུངས་ཀྱང་ཆོས་ཐམས་ཅད་མི་འཛིན་ཏོ། །རིགས་ཀྱི་བུ་དག་འདི་ལྟ་སྟེ། དཔེར་ན། ལམ་སྐྱོན་  
མེད་པར་གྱུར་པ་ནི་ཆོས་ཐམས་ཅད་ལ་བྱེད་པ་མེད་འཛིན་པ་མེད་དོ་།རིགས་ཀྱི་བུ་དག་དེ་བཞིན་དུ་གཟུངས་ཀྱང་ཆོས་ཐམས་ཅད་མི་འཛིན་ཏོ། །དེ་ལྟ་བས་ན། རིགས་ཀྱི་བུ་དག་གང་གཟུངས་དེ་  
ནི་མི་ཟད་པའོ། །གང་མི་ཟད་པ་དེ་ནི་ཚད་མེད་པའོ། །གང་ཚད་མེད་པ་དེ་ནི་ཀུན་གྱི་རྗེས་སུ་སོང་བའོ། །གང་ཀུན་གྱི་རྗེས་སུ་སོང་བ་དེ་ནི་ནམ་མཁའི་དབྱིངས་སོ། །དེ་ལྟ་སྟེ། རིགས་ཀྱི་བུ་དག་།ནམ་  
མཁའི་དབྱིངས་དང། གཟུངས་དེ་གཉིས་ནི་རྣམ་པ་གཉིས་སུ་མེད་དོ་།འཇམ་དཔལ་གཞོན་ནུར་གྱུར་པས་གཟུངས་འདི་སྟོན་པ་བསྟན་པའི་ཚེ་འཁོར་དེ་ན་བྱང་ཆུབ་སེམས་དཔའ་ལྔ་བརྒྱས་གཟུངས་  
ཐོབ་པར་གྱུར་ཏོ། །གཞན་ཡང། ཐུན་དབུ་མ་ལ་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་ལྔ་བརྒྱ་པོ་དེ་དག་ལ་བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་རྒྱ་ཆེར་  
  
  
དེ་ལ་བྱང་ཆུབ་སེམས་དཔའི་སྡེ་སྣོད་ལ་འཇུག་པ་གང་ཞེ་ན། ཆོས་གང་འཇིག་རྟེན་པ་དང། གང་འཇིག་རྟེན་ལས་འདས་པ་དང། ཆོས་གང་འདུས་བྱས་པ་དང། གང་འདུས་མ་བྱས་པ་དང་  
ཆོས་གང་དགེ་བ་དང། གང་མི་དགེ་བ་དང། གང་ཁ་ན་མ་ཐོབ་དང་བཅས་པ་དང། གང་ཁ་ན་མ་ཐོ་བ་མེད་པ་དང། གང་ཟག་པ་དང་བཅས་པ་དང། གང་ཟག་པ་མེད་པའི་ཆོས་གང་ཡང་བྱང་ཆུབ་  
སེམས་དཔའི་སྡེ་སྣོད་ཀྱི་རྗེས་སུ་མ་ཞུགས་པ་མེད་དེ། དེ་དག་ཐམས་ཅད་ནི་བྱང་ཆུབ་སེམས་དཔའི་སྡེ་སྣོད་ཀྱི་རྗེས་སུ་ཞུགས་སོ། །དེ་ཅིའི་ཕྱིར་ཞེ་ན། རིགས་ཀྱི་བུ་དག་བྱང་ཆུབ་སེམས་དཔའི་སྡེ་  
སྣོད་ནི་ཆོས་ཐམས་ཅད་རྟོགས་པ་ཡིན་ནོ། །རིགས་ཀྱི་བུ་དག་འདི་ལྟ་སྟེ། དཔེར་ན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ནི་གླིང་བཞི་པའི་འཇིག་རྟེན་གྱི་ཁམས་བྱེ་བ་ཕྲག་བརྒྱ་  
དང༑ ཉི་མ་དང། ཟླ་བ་བྱེ་བ་ཕྲག་བརྒྱ་དང། རི་རབ་རིའི་རྒྱལ་པོ་བྱེ་བ་ཕྲག་བརྒྱ་དང། རྒྱ་མཚོ་མཆིང་རྣམ་ཆེན་པོ་བྱེ་བ་ཕྲག་བརྒྱ་ཡོད་པ་དེ་དག་ཐམས་ཅད་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་  
འདིར་འདུས་ཤིང་འུབ་བོ། །རིགས་ཀྱི་བུ་དག་དེ་བཞིན་དུ་གང་སོ་སོའི་སྐྱེ་བོའི་ཆོས་རྣམས་དང། གང་སློབ་པའི་ཆོས་རྣམས་དང་གང་སློབ་པ་མེད་པའི་ཆོས་རྣམས་དང། གང་ཉན་ཐོས་ཀྱི་ཆོས་  
རྣམས་དང། གང་རང་སངས་རྒྱས་ཀྱི་ཆོས་རྣམས་དང། གང་བྱང་ཆུབ་སེམས་དཔའི་ཆོས་རྣམས་དང། གང་སངས་རྒྱས་ཀྱི་ཆོས་རྣམས་དང། དེ་དག་ཐམས་ཅད་བྱང་ཆུབ་སེམས་དཔའི་སྡེ་སྣོད་ཀྱི་  
  
  
༄༅། །རྣམ་གྲངས་ཀྱི་ནང་དུ་འདུས་སོ། །འུབ་བོ། །དེ་ཅིའི་ཕྱིར་ཞེ་ན། རིགས་ཀྱི་བུ་དག་ཉན་ཐོས་ཀྱི་ཐེག་པར་བསྡུ་བ་དང། རང་སངས་རྒྱས་ཀྱི་ཐེག་པར་བསྡུ་བ་དང་  
ཐག་པ་ཆེན་པོར་བསྡུ་བ་དང། ཐེག་པ་ཐམས་ཅད་དུ་འདུས་པ་ནི་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་སོ། །རིགས་ཀྱི་བུ་དག་འདི་ལྟ་སྟེ། དཔེར་ན། ཤིང་གི་རྩ་བ་བཟུང་  
པ་ན་ལོ་མ་དང། མེ་ཏོག་དང། འབྲས་བུ་ཐམས་ཅད་འདུས་པར་འགྱུར་རོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོའང་བྱང་ཆུབ་སེམས་དཔའི་སྡེ་སྣོད་བཟུང་ན་ཐེག་  
པ་ཐམས་ཅད་འདུས་པར་འགྱུར་རོ། །རིགས་ཀྱི་བུ་དག་དེ་ལ་བྱང་ཆུབ་སེམས་དཔའི་སྡེ་སྣོད་གང་ཞེ་ན། རིགས་ཀྱི་བུ་དག་བྱང་ཆུབ་སེམས་དཔའི་སྡེ་སྣོད་ཅེས་བྱ་བ་ནི་སྣོད་ཚད་མེད་པ་  
ཡིན་ནོ། །རིགས་ཀྱི་བུ་དག་འདི་ལྟ་སྟེ། དཔེར་ན། རྒྱ་མཚོ་མཆིང་རྣམ་ཆེན་པོ་ཚད་མེད་པའི་ཆུ་ནི་ཀླུ་དང། ལྷ་མ་ཡིན་དང། གནོད་སྦྱིན་དང། བྱོལ་སོང་གི་སྐྱེ་གནས་སུ་གཏོགས་པའི་སེམས་  
ཅན་ཚད་མེད་པ་དག་གི་སྣོད་ཡིན་ནོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱང་ཐོས་པ་དང། ཚུལ་ཁྲིམས་དང། ཏིང་ངེ་འཛིན་དང། ཤེས་རབ་  
དང༑ ཡེ་ཤེས་མཐོང་བ་ཚད་མེད་པའི་སྣོད་ཡིན་ནོ། །རིགས་ཀྱི་བུ་དག་འདི་ལྟ་སྟེ། དཔེར་ན། སེམས་ཅན་གང་དག་རྒྱ་མཚོ་མཆིང་རྣམ་ཆེན་པོའི་ནང་དུ་སྐྱེས་པ་ནི་རྒྱ་མཚོ་མཆིང་རྣམས་  
  
  
།རིགས་ཀྱི་བུ་དག་དེ་བཞིན་དུ་གང་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ལ་སྤྱོད་པ་དེ་དག་ནི་ཐམས་ཅད་མཁྱེན་པའི་རོ་མ་གཏོགས་  
པར་ཆོས་ཀྱི་གཞན་གྱི་རོ་མི་འཐུང་སྟེ། དེ་བས་ན་བྱང་ཆུབ་སེམས་དཔའི་སྡེ་སྣོད་ཅེས་བྱའོ། །ཡང་རིགས་ཀྱི་བུ་དག་འདི་གསུམ་ནི་སྡེ་སྣོད་ཡིན་ནོ། །གསུམ་གང་ཞེ་ན། འདི་ལྟ་སྟེ། ཉན་ཐོས་ཀྱི་  
སྡེ་སྣོད་དང། རང་སངས་རྒྱས་ཀྱི་སྡེ་སྣོད་དང། བྱང་ཆུབ་སེམས་དཔའི་སྡེ་སྣོད་དོ། །རིགས་ཀྱི་བུ་དག་དེ་ལ་ཉན་ཐོས་ཀྱི་སྡེ་སྣོད་ནི་ཕ་རོལ་གྱི་སྒྲའི་རྗེས་སུ་འབྲང་བས་ཐོབ་པའོ། །རང་སངས་རྒྱས་ཀྱི་  
སྡེ་སྣོད་ནི་རྟེན་ཅིང་འབྲེལ་པར་འབྱུང་བ་རྟོགས་པའི་ཕྱིར་རྒྱུ་ཟད་པར་རྟོགས་པའོ། །རིགས་ཀྱི་བུ་དག། བྱང་ཆུབ་སེམས་དཔའི་སྡེ་སྣོད་ནི་ཆོས་ཚད་མེད་པ་རྟོགས་ཤིང་རང་བྱུང་བའི་ཡེ་ཤེས་དང་  
མཐུན་པའོ། །ཡང་རིགས་ཀྱི་བུ་དག་ཉན་ཐོས་སམ། རང་སངས་རྒྱས་དག་ནི་གང་ཡང་སྡེ་སྣོད་གསུམ་པ་མ་ཡིན་གྱི། རིགས་ཀྱི་བུ་དག་གང་གིས་ཆོས་བཤད་པ་ལས་སེམས་ཅན་དག་ཉན་  
ཐོས་ཀྱི་ཐེག་པ་དང། རང་སངས་རྒྱས་ཀྱི་ཐེག་པ་དང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ཕྱིར་ཐེག་པ་གསུམ་གྱིས་འབྱུང་བ་དེ་ལ་ནི་སྡེ་སྣོད་གསུམ་པའོ་ཞེས་བདག་སྨྲའོ་།རིགས་  
ཀྱི་བུ་དག་བྱང་ཆུབ་སེམས་དཔའ་ནི་ཆོས་འཆད་ན་སེམས་ཅན་དག་ཐེག་པ་གསུམ་གྱིས་འབྱུང་བས་ན་དེའི་ཕྱིར་བྱང་ཆུབ་སེམས་དཔའ་ལ་སྡེ་སྣོད་གསུམ་པ་ཞེས་བྱའོ། །རིགས་ཀྱི་བུ་དག་  
  
  
༄༅། །གཞན་ཡང་བསླབ་པ་ནི་གསུམ་མོ། །གསུམ་གང་ཞེ་ན། ཉན་ཐོས་ཀྱི་བསླབ་པ་དང། རང་སངས་རྒྱས་ཀྱི་བསླབ་པ་དང། བྱང་ཆུབ་སེམས་དཔའི་བསླབ་པའོ། །  
རིགས་ཀྱི་བུ་དག་དེ་ལ་ཉན་ཐོས་ཀྱི་བསླབ་པ་ནི་ཕྱོགས་གཅིག་པ་བདག་གིས་བསམ་པའི་རྒྱུད་བསྣང་བའི་མཚན་ཉིད་དོ། །རང་སངས་རྒྱས་ཀྱི་བསླབ་པ་ནི་ནན་ཏན་བར་མ་དང་ལྡན་ཞིང་སྙིང་རྗེ་  
ཆེན་པོ་དང་བྲལ་བའོ། །རིགས་ཀྱི་བུ་དག་བྱང་ཆུབ་སེམས་དཔའི་བསླབ་པ་ནི་ཚད་མེད་པའི་རྗེས་སུ་སོང་བ། སྙིང་རྗེ་ཆེན་པོས་ཟིན་པའོ། །ཉན་ཐོས་ཀྱི་ཐེག་པ་ལ་གནས་པ་ནི་རང་སངས་  
རྒྱས་ཀྱི་བསླབ་པ་ལ་མི་སློབ་ཅིང་མི་ཤེས་སོ། །རང་སངས་རྒྱས་ཀྱི་ཐེག་པ་ལ་གནས་པ་ནི་བྱང་ཆུབ་སེམས་དཔའི་བསླབ་པ་ལ་མི་སློབ་ཅིང་མི་ཤེས་སོ། །རིགས་ཀྱི་བུ་དག་བྱང་ཆུབ་སེམས་  
དཔའ་ནི་ཉན་ཐོས་ཀྱི་བསླབ་པ་ལའང་སློབ་ཅིང་ཤེས་མོད་ཀྱི་ཉན་ཐོས་ཀྱི་ཐེག་པ་འདོད་པར་ཡང་མི་བྱེད། ཐེག་པ་དེས་འབྱུང་བར་ཡང་མི་བྱེད། རང་སངས་རྒྱས་ཀྱི་བསླབ་པ་ལའང་  
སློབ་ཅིང་ཤེས་མོད་ཀྱི། རང་སངས་རྒྱས་ཀྱི་ཐེག་པ་འདོད་པར་ཡང་མི་བྱེད། ཐེག་པ་དེས་འབྱུང་བར་ཡང་མི་བྱེད་དོ། །བྱང་ཆུབ་སེམས་དཔའི་བསླབ་པ་ལ་སློབ་ཅིང་ཤེས་ལ་ཐེག་པ་ཆེན་པོ་  
དེས་འབྱུང་བར་བྱེད་དེ། །བྱུང་ནས་ཀྱང་ཉན་ཐོས་ཀྱི་རྣམ་པར་གྲོལ་བའང་སྟོན། རང་སངས་རྒྱས་ཀྱི་རྣམ་པར་གྲོལ་བའང་སྟོན་བྱང་ཆུབ་སེམས་དཔའི་རྣམ་པར་གྲོལ་བའང་སྟོན་ཏོ། །རིགས་ཀྱི་  
  
  
འདི་ལྟ་སྟེ། གང་བྱང་ཆུབ་སེམས་དཔའི་བསླབ་པ་ལ་སྤྱོད་པ་དེ་ལྟ་བུ་ཡོངས་སུ་རྫོགས་པ་དེ་ནི་བྱང་ཆུབ་སེམས་དཔའི་སྡེ་སྣོད་ཅེས་བྱའོ། །རིགས་ཀྱི་བུ་དག་འདི་ལྟ་སྟེ། དཔེར་ན་  
ནོར་བུ་བཻ་ཌཱུརྱའི་སྣོད་ཀྱི་ནང་དུ་ཅི་དང། ཅི་བཅུག་པ་དེ་ཐམས་ཅད་དེའི་རང་བཞིན་ཉིད་དུ་འགྱུར་རོ། །རིགས་ཀྱི་བུ་དག་དེ་བཞིན་དུ་བྱང་ཆུབ་སེམས་དཔའི་སྡེ་སྣོད་ཀྱི་རྗེས་སུ་ཞུགས་པའི་བྱང་  
ཆུབ་སེམས་དཔའི་སེམས་དཔའ་ཆེན་པོ་ཆོས་གང་དང། གང་འཚལ་བ་དེ་དག་ཐམས་ཅད་སངས་རྒྱས་ཀྱི་ཆོས་ཀྱི་རང་བཞིན་ཉིད་རྗོད་པར་བྱེད་དོ། །རིགས་ཀྱི་བུ་དག་བྱང་ཆུབ་སེམས་དཔའི་  
སྡེ་སྣོད་ཀྱི་རྗེས་སུ་ཞུགས་པའི་བྱང་ཆུབ་སེམས་དཔའི་སེམས་དཔའ་ཆེན་པོ་ནི་གང་སངས་རྒྱས་ཀྱི་ཆོས་མ་ཡིན་པ་དེ་དག་མི་མཐོང་ངོ། །གང་བྱང་ཆུབ་སེམས་དཔའི་བསླབ་པ་མ་ཡིན་པ་དེ་དག་  
མི་མཐོང་ངོ། །གང་དག་གིས་བྱང་ཆུབ་སེམས་དཔའི་བསླབ་པ་ལ་སློབ་པར་བྱ་བ་མ་ཡིན་པའི་ཆོས་དེ་དག་མི་མཐོང་ངོ། །གང་ཚུལ་བཞིན་མ་ཡིན་པའི་ཆོས་དེ་དག་མི་མཐོང་སྟེ། ཆོས་ཐམས་  
ཅད་ཚུལ་བཞིན་དུ་མཐོང་བས་ཆོས་གང་ཡང་སངས་རྒྱས་ཀྱི་ཆོས་སུ་མི་བརྗོད་པ་མེད་དོ། །རིགས་ཀྱི་བུ་དག་བྱང་ཆུབ་སེམས་དཔའི་སྡེ་སྣོད་ནི་ཡི་གེས་བཤད་པ་མཐའ་ཡས་ཏེ། ཡི་གེའི་  
འབྲུ་གཞག་པ་ཚད་མེད་པ་ཡིན་ནོ། །སྣང་བས་གསལ་བ་བསམ་གྱིས་མི་ཁྱབ་པ་ཡིན་ནོ། །དེ་ལྟར་མོས་པ་ནི་སེམས་ཅན་རྣམས་ལ་མཉམ་པ་ཉིད་དུ་གཞུག་པའི་ཕྱིར་ཐམས་ཅད་མཁྱེན་  
  
  
༄༅། །པའི་ཡེ་ཤེས་ཐོབ་པར་བྱེད་པའོ། །གང་དག་བསླབ་པ་དེ་ལ་སློབ་ཅིང་སློབ་པར་འགྱུར་བ་དེ་དག་ཐམས་ཅད་ཀྱང་བྱང་ཆུབ་སེམས་དཔའི་སྡེ་སྣོད་འདི་ཉིད་ཀྱི་རྗེས་སུ་  
ཞུགས་པས་ཐེག་པ་ཆེན་པོ་དེ་རྟོགས་པར་འགྱུར་ཏེ། དེའང་བྱེད་པ་མེད་པར་རྟོགས་སོ། །དེ་ལྟ་སྟེ། འཇམ་དཔལ་གཞོན་ནུར་གྱུར་པས་མཚན་མོའི་ཐུན་པར་མའི་ཚེ་བྱང་ཆུབ་སེམས་  
དཔའ་དེ་དག་ལ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདི་རྒྱ་ཆེར་བཤད་དོ། །དེ་ནས་འཇམ་དཔལ་གཞོན་ནུར་གྱུར་པས་མཚན་མོ་ཐུན་ཐ་མའི་ཚེ་བྱང་ཆུབ་སེམས་  
དཔའ་དེ་དག་ལ་ཕྱིར་མི་ལྡོག་པའི་འཁོར་ལོ་རྡོ་རྗེའི་ཚིག་ལ་འཇུག་པའི་དོན་རྒྱ་ཆེར་བཤད་པ། རིགས་ཀྱི་བུ་དག་ཕྱིར་མི་ལྡོག་པའི་འཁོར་ལོ་ཞེས་བྱ་བ་ནི་བྱང་ཆུབ་སེམས་དཔའ་དེ་ཆོས་  
འཆད་པ་ལས་སེམས་ཅན་གང་དག་གིས་ཆོས་འཆད་པ་དེ་མཉན་ནས་དེ་དག་ཐམས་ཅད་ཀྱིས་ཕྱིར་མི་ལྡོག་པའི་ཆོས་ཉིད་རྟོགས་ཤིང་ཕྱིར་མི་ལྡོག་པའི་འཁོར་ལོ་བཤད་པ་ལས་སླར་  
མི་ལྡོག་པའོ། །རིགས་ཀྱི་བུ་དག་ཕྱིར་མི་ལྡོག་པའི་འཁོར་ལོ་ལ་མོས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་སེམས་ཅན་སྣ་ཚོགས་སུ་མི་སྤྱོད། ཆོས་སྣ་ཚོགས་སུ་མི་  
སྤྱོད༑ ཐེག་པ་སྣ་ཚོགས་སུ་མི་སྤྱོད། སངས་རྒྱས་ཀྱི་ཞིང་སྣ་ཚོགས་སུ་མི་སྤྱོད། སངས་རྒྱས་སྣ་ཚོགས་སུ་མི་སྤྱོད་ཅིང། ཆོས་ཐམས་ཅད་ཀྱི་འཁོར་ལོ་བསྐོར་བ་ནི་ཐམས་ཅད་ཀྱི་རྗེས་  
  
  
ཆོས་ཀྱི་དབྱིངས་ཐ་དད་པར་ཡང་ཆོས་ཀྱི་འཁོར་ལོ་དེ་མི་བསྐོར་ཏེ། དེ་བས་ན་ཕྱིར་མི་ལྡོག་པའི་འཁོར་ལོ་ཞེས་བྱའོ། །འཁོར་ལོ་དེ་ནི་ཡོངས་སུ་མ་ཆད་པའི་འཁོར་  
ལོའོ༑ ༑གཉིས་སུ་མེད་པའི་འཁོར་ལོའོ། །ཇི་ལྟ་བ་བཞིན་དུ་བརྗོད་པའི་འཁོར་ལོའོ། །རང་བྱུང་བའི་ཡེ་ཤེས་རྟོགས་པའི་འཁོར་ལོའོ་།འཁོར་ལོ་དེ་ནི་ཆོས་ཀྱི་དབྱིངས་ཀྱི་དཀྱིལ་འཁོར་གྱི་འཁོར་  
ལོའོ༑ ༑རིགས་ཀྱི་བུ་དག་བྱང་ཆུབ་སེམས་དཔའི་སེམས་དཔའ་ཆེན་པོ་གང་དག་མཚན་མ་ཐམས་ཅད་ཀྱིས་ཕྱིར་མི་ལྡོག་པའི་འཁོར་ལོ་འདི་ལ་མོས་པར་འགྱུར་པ་དང། མོས་པར་བྱེད་  
པ་དང། མོས་པར་འགྱུར་བ་དེ་ཐམས་ཅད་ནི་དེ་བཞིན་གཤེགས་པའི་རྣམ་པར་གྲོལ་བས་རྣམ་པར་གྲོལ་བར་འགྱུར་ཏེ། རྣམ་པར་གྲོལ་བ་ནི་གཉིས་སུའང་མི་སྟོན་ཏོ། །དེ་བཞིན་གཤེགས་  
པའི་རྣམ་པར་གྲོལ་བའི་མཚན་ཉིད་གང་ཡིན་པ་ཆོས་ཐམས་ཅད་ཀྱི་མཚན་ཉིད་ཀྱང་དེ་ཡིན་ཏེ། དེ་བཞིན་གཤེགས་པའི་རྣམ་པར་གྲོལ་བ་ནི་མཚན་ཉིད་མེད་པའོ། །ཆོས་ཐམས་ཅད་ཀྱང་  
རྣམ་པར་གྲོལ་བའི་མཚན་ཉིད་དང་བྲལ་བ་ཡིན་ཏེ། ཆོས་གང་མཚན་ཉིད་མེད་པ་དེ་ནི་རྣམ་པར་གྲོལ་བའང་མེད་མོད་ཀྱི། གཉིས་སུ་མེད་པ། སེམས་དང། ལུས་དང་བྲལ་བ་དེ་ནི་རྣམ་པར་  
གྲོལ་བའོ། །གང་སེམས་དང། གང་ལུས་དེ་ནི་རྣམ་པར་གྲོལ་བར་མི་འགྱུར་རོ། །དེ་ཅིའི་ཕྱིར་ཞེ་ན། རྣམ་པར་གྲོལ་བ་དེ་སེམས་དང་ལུས་ཀྱི་རང་བཞིན་ཡིན་པའི་ཕྱིར་རོ། །དེ་ལྟ་བས་