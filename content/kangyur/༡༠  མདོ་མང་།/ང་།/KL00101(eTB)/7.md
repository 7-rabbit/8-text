  
ཆོས་གཏོང་བར་མི་བྱེད་པ་ཡིན་ཏེ། ཤཱ་རད་ཏིའི་བུ། བྱང་ཆུབ་སེམས་དཔའ་ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་པོ་དེ་དག་དང་ལྡན་པ་ཡོན་ཏན་གྱི་བྱེ་བྲག་  
སྔར་བསྟན་པ་དེ་དག་རྗེས་སུ་འཐོབ་བོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །སངས་རྒྱས་མཆོད་རྟེན་མཐོང་ནས་སུ། །ཞིག་པ་ཕྱིར་ནི་  
བཅོས་པར་བྱ། །དེ་ཕྱིར་སྟོབས་ནི་ཆེ་བ་དང། །ལུས་ཆེ་བ་དང་མི་འཇིགས་འགྱུར། །གང་དུ་དད་པ་སྐྱེ་འགྱུར་བའི། །ལམ་ཆེན་བཞི་མདོ་ཕྱོགས་སུ་ནི། །རིང་བསྲེལ་གྱི་ནི་སྐུ་བྱེད་ཅིང། །སངས་  
རྒྱས་ཡོན་ཏན་རྣམས་སྟོན་པ། །བསོད་ནམས་མང་པོ་སྐྱེད་པར་བྱེད་།གང་ཞིག་ལམ་གྱི་བཞི་མདོར་ནི། འཇིག་རྟེན་མཆོད་པའི་མཆོད་རྟེན་བྱེད། །དེ་ཡི་གྲགས་པ་འཕེལ་བར་འགྱུར།།  
ཕན་ཚུན་དུ་ནི་རྩོད་པ་ཡི། །ཉན་ཐོས་བྱེ་བ་རྣམས་མཐོང་ནས་།གཅིག་ལ་གཅིག་ནི་བཟོད་གསོལ་ཏེ། །དེ་དག་རྣམས་ནི་མཐུན་བྱེད་པ་།དགེ་བའི་རྩ་བ་དེ་ཡིས་སུ། །མི་འཇིགས་དཔའ་  
བོར་འགྱུར་བ་ཡིན། །སྲེད་མེད་བུ་ལྟར་མཁྲེགས་པ་ཡི། །ལུས་ནི་མངོན་པར་འགྲུབ་པ་ཡིན། །བསྟན་པ་རབ་ཏུ་རྣམ་འཇིག་པའི། །ཆོས་ལ་མི་བདེ་ཉེར་གནས་ཚེ། །གུས་པར་བྱས་ཏེ་  
ཆོས་སྲུང་ཞིང། །ལུས་དང་སྲོག་དག་བོར་གྱུར་པ། །དེ་བཞིན་ཆོས་ནི་འཛིན་བྱེད་པ། །དེ་དག་སྲུང་བར་བྱེད་པ་དག་ལྷ་རྣམས་ཀྱིས་ནི་སྲུང་བར་འགྱུར། །སངས་རྒྱས་རྣམས་ཀྱིས་བྱིན་  
  
  
༄༅། །གྱིས་བརླབས། །ཆོས་ནི་ཀུན་ཏུ་བསྲུངས་བྱས་པས། །དེ་དག་འཁོར་ལོས་བསྒྱུར་བར་འགྱུར། །གླིང་བཞི་པོ་དག་རྣམ་བསྐོར་ཅིང་།ཆོས་ཀྱིས་ཀྱང་  
ནི་རྒྱལ་སྲིད་བྱེད། །བསྐོར་ཅིང་རབ་ཏུ་བསྟན་པས་ན། །བག་མེད་པར་ནི་འགྱུར་མ་ཡིན། །བག་ཡོད་པར་ནི་རྟག་པར་འགྱུར། །རྒྱལ་སྲིད་བོར་ནས་རབ་ཏུ་འབྱུང། །དྲང་སྲོང་རྒྱལ་པོ་  
རྫུ་འཕྲུལ་ཅན། །བསམ་གཏན་བཞི་པོ་སྒོམ་པར་བྱེད། །ཚངས་པའི་གནས་པ་རྣམས་བསྒོམས་ནས། །རྟག་པར་ཡོན་ཏན་གནས་པ་ཡིན། །ཤི་འཕོས་ཚངས་པའི་འཇིག་རྟེན་  
དུའང། །དེ་ནི་སྐྱེ་བ་སྒྲུབ་པར་བྱེད། །དེར་ཡང་ཆེན་པོར་འགྱུར་བ་ཡིན། །དེ་ནི་ཚངས་པའི་དབང་ཕྱུག་ཡིན། །ཆོས་ཀྱི་མཆོག་ནི་བཞི་པོ་དག་འཇིག་རྟེན་གྱི་ནི་མགོན་པོས་བསྔགས།།  
བྱང་ཆུབ་སྤྱད་པ་སྤྱོད་པ་ན། །སྔོན་ཆད་ངས་ཀྱང་བསྟེན་པ་ཡིན། །ཆོས་གང་ལ་ནི་ངས་བསླབ་ཅིང། །ཇི་ལྟར་སྔོན་ཆད་སྤྱད་པ་བཞིན། །དེ་ལ་ཕ་རོལ་ཕྱིན་གྱུར་ནས། །བླ་མེད་བྱང་ཆུབ་  
སངས་རྒྱས་ཡིན། །ཇི་ལྟར་སྔོན་ཆད་ངས་བསྟེན་པའི། །ཆོས་དེ་དག་ལ་གང་སྟེན་པ། །ཐམས་ཅད་དུ་ནི་ཆེན་པོར་འགྱུར། །བསྙེན་དཀའ་རིགས་པ་ཅན་དུ་འགྱུར། །མི་ཡི་བདག་པོར་  
འགྱུར་བ་ཡིན། །སུམ་ཅུ་རྩ་གསུམ་དབང་ཕྱུག་འགྱུར། །འདོད་པའི་ཁམས་ནི་ཐམས་ཅད་དུའང། །དབང་ཕྱུག་དམ་པར་འགྱུར་བ་ཡིན་།གཟུགས་ཀྱི་ཁམས་སུ་སོང་ནས་ཀྱང། །  
  
  
།ཐམས་ཅད་དུ་ཡང་མཆོག་ཏུ་འགྱུར། །ཡོན་ཏན་དག་ལ་སུ་མི་སློབ། །ཚུལ་ཁྲིམས་སྤྱོད་པ་ཕུན་སུམ་ཚོགས། །ངོ་ཚ་ལྡན་ཞིང་ཁྲེལ་ཡོད་འཕགས། །དེ་ཡི་  
མངོན་འབྱུང་ཕུན་སུམ་ཚོགས། །ཀུན་ཏུ་ཕུན་སུམ་ཚོགས་པ་འཐོབ་།བརྩོན་འགྲུས་ཀྱིས་ནི་ཕུན་ཚོགས་འགྱུར། །བཟོད་པ་ཏིང་འཛིན་ཕུན་སུམ་ཚོགས། །དེ་ཡི་ཤེས་རབ་བླ་ན་མེད། །ཆོས་  
རྣམས་ཀུན་ལ་མཁས་པ་ཡིན། །ནམ་ཞིག་རྟག་པར་དོན་བསམ་པ། །བྱེ་བ་ཕྲག་ནི་སྟོང་པོ་དག་དེར་ནི་ཐམས་ཅད་རབ་ཏུ་ཤེས། །དོན་བསམ་པ་ལ་མཁས་པ་ཡིན། །སྐད་ཅིག་གཅིག་  
གིས་སྒྲུབ་པ་དེའི། །ཚིག་རབ་དབྱེ་བཤེས་པར་འགྱུར། །གང་དག་ཆེན་པོར་འགྱུར་བ་ཡི། །མང་ཐོས་རྣམས་ཀྱི་སློབ་དཔོན་ཆེ། །ཇི་ལྟར་མཛངས་པ་ཤེས་རབ་དང། །སྤོབས་པ་ཡིས་ནི་  
འཕགས་པ་བཞིན། །རྟག་པར་བྱང་ཆུབ་ཕྱིར་ངེས་ཤིང། །ཕྱི་རོལ་ཤེས་པ་འདོར་བར་འགྱུར། །རྟག་པར་དེ་ཡི་ལྟ་བ་དྲང། །ཡང་དག་ལྟ་བ་ཤིན་ཏུ་བསྒོམས། །རྫོགས་སངས་རྒྱས་ཀྱང་  
མཉེས་པར་བྱེད། །རྟག་ཏུ་མི་ཁོམ་སྤོང་བར་འགྱུར། །ཨ་ལ་ཐེག་པ་ཐེག་ཆེན་པོ། །སངས་རྒྱས་དག་ནི་ཀུན་གྱིས་བསྒྲགས། །དེ་ལ་དམན་པའི་ཆོས་རྣམས་ནི། །གང་ཡང་སྒྲོག་པར་བྱེད་པ་  
མེད༑ ༑དེ་ལ་ལོང་བ་སྒྲོག་པ་མེད། །འོན་པ་དག་ཀྱང་སྒྲོག་པ་མེད་།ཞར་དང་ལག་རྡུམ་འཕྱེ་བོ་དང། །མདོག་མི་སྡུག་དག་སྒྲོག་པ་མེད། །དབུལ་པོ་དག་ནི་བསྒྲག་མི་བྱ། །དམན་པའི་  
  
  
༄༅། །ཡོན་ཏན་སྒྲོག་པ་མེད། །གང་གིས་སྡིག་ཅན་འགྲོ་འགྱུར་བའི། །སྡིག་པའི་ཆོས་ཅན་བསྒྲག་མི་བྱ། །འདི་ལ་ཡེ་ཤེས་དེ་འདྲ་དང། །བསྔགས་པ་ད་འདྲ་ཐོས་ནས་  
སུ༑ ༑སྤྱོད་ཡུལ་གང་མིན་མ་གཏོགས་པར། །ཡེ་ཤེས་དེ་འདྲ་སུ་མི་ཚོལ། །དེ་ཕྱིར་ཡེ་ཤེས་གང་ཚོལ་བ། །སངས་རྒྱས་ཡེ་ཤེས་རྨོངས་པས་ཚོལ། །ཡེ་ཤེས་དེ་ལ་བསླབ་པས་ན། །  
ཆོས་རྣམས་ཀྱི་ནི་ཕ་རོལ་འགྲོ་ང་ཡིས་རིགས་རྣམས་བཞག་མ་ཡིན་།སྐྱེ་བའང་གླེང་པ་མ་ཡིན་ཞིང། །དེ་ཡི་ཁ་དོག་ཕྱེ་བའང་མིན། །གཟུགས་ཀྱི་སྐུ་ལ་དམན་པ་མེད། །ང་ནི་  
ལེ་ལོ་ཅན་མ་ཡིན། །བརྩོན་འགྲུས་ཀྱིས་ནི་རྟག་ཏུ་འཕགས། །རྟག་ཏུའང་ཚུལ་ཁྲིམས་ཕུན་སུམ་ཚོགས། །ཤེས་རབ་ལྡན་ཞིང་རབ་མཉམ་བཞག་འདི་ལྟར་ང་ཡིས་སྔོན་ཆད་  
ཆོས༑ ༑མཆོག་དང་ཕུལ་དག་བསྟེན་པ་ཡིན། །དེ་ཡི་འབྲས་བུའང་ལོངས་སྤྱོད་ཀྱིས། །རྣམ་པར་སྨིན་པ་ཇི་འདྲ་ལྟོས། །འཇིག་རྟེན་ཁམས་ནི་སྟོང་དག་དང། །བྱེ་བ་ཁྲག་ཁྲིག་  
དག་དང་ནི། །དེ་བས་ལྷག་པའི་ཞིང་རྣམས་སུ། །དེ་ལ་ང་ཡི་ཡེ་ཤེས་འཇུག་སེམས་ཅན་གང་དག་དེར་སྐྱེས་པ། །དེ་དག་གི་ནི་སེམས་ཀྱང་ཤེས། །དེ་དག་རྣམས་ཀྱི་སྤྱོད་པའང་  
ཤེས༑ ༑བསམ་པ་ཡང་ནི་རྣམ་པར་ཤེས། །མི་སྙན་སྨྲ་བ་གང་འབྱུང་བ། །དེ་དག་གི་ནི་དེ་ཡང་ཤེས། །ཆད་པས་བཅད་པའང་ཤེས་པ་ཡིན། །རབ་ཏུ་བཟུང་བའང་དེ་བཞིན་ནོ། །སངས་  
  
  
ཐམས་ཅད་ལ་ནི་རྣམ་བལྟས་ཏེ། །སེམས་ཅན་ཡོངས་སུ་སྨིན་ཤེས་ནས། །སྲིད་པའི་བཅིངས་ལས་དགྲོལ་བར་བྱ། །དུས་སུ་སོང་ནས་བསྐུལ་བར་བྱ། །དུས་སུ་  
ཡང་ནི་གདམས་པར་བྱ། །གང་གིས་དེ་དག་སྐྱེ་འགྱུར་བའི། །ཆོ་འཕྲུལ་རྣམས་ནི་བསྟན་པར་བྱ། །གང་དག་གཟུགས་ལ་ཆགས་འགྱུར་དང། །ལོངས་སྤྱོད་ལ་ཡང་གནས་འགྱུར་བ། །དེ་  
དག་ལ་ནི་ཉེས་དམིགས་བསྟན། །དེ་ཕྱིར་དེ་ནི་མྱ་ངན་འདའ། །སྲིད་པའི་འདོད་ཆགས་འཆིང་བས་བཅིངས། །ལྟ་བ་ལ་ནི་གནས་འགྱུར་བ་།དེ་དག་རྣམས་ལ་ཉེས་དམིགས་བསྟན། །དེ་  
ཕྱིར་དེ་ནི་མྱ་ངན་འདའ། །སྲིད་པའི་འདོད་ཆགས་འཆིང་བས་བཅིངས། །ལྟ་བ་ལ་ནི་གནས་འགྱུར་བ། །དེ་དག་རྣམས་ལ་ཉེས་དམིགས་བསྟན། །སྲིད་ལྟ་དེ་འདྲ་གང་དུ་འབྱུང། །གང་ལ་  
དེ་དག་གནས་འགྱུར་དང། །དེ་དག་གིས་ནི་གང་མཆོག་བཀུར། །དེ་འདྲའི་ལུས་སུ་བསྒྱུར་ནས་སུ། །དྲང་པོའི་ལམ་ནི་བསྟན་པར་བྱ་།དེ་དག་གིས་ཀྱང་ཆོས་ཤེས་ནས། །གང་འདིར་ངེས་  
པར་བདག་ཅག་གིས། །བྱང་ཆུབ་དམ་པ་འཚང་རྒྱ་ཞེས། །དེ་ཚེ་ང་ལ་ཕྱག་འཚལ་ལོ། །དེ་དག་གི་ནི་རྩ་རྟོགས་ནས། །དེ་དག་ལ་ནི་ཆོས་ཀྱང་བསྟན། །སྡུག་བསྔལ་ཀུན་ལས་ཕྱུང་བ་  
ཡིན༑ ༑ང་ནི་རྒྱལ་བ་ཟུག་རྔུ་འབྱིན། །མྱ་ངན་འདས་ཞི་ཐོབ་བྱའི་ཕྱིར། །དེ་དག་ལ་ནི་ངས་ཆོས་བསྟན། །དེ་དག་ང་ལས་ཆོས་ཐོས་ནས། །མྱ་ངན་འདས་པ་རྗེས་སུ་འཐོབ། །ང་ཡི་ཤེས་  
  
  
༄༅། །པ་དེ་ལྟར་ལ། །ཆོས་རྣམས་ཀུན་ལ་འཇུག་པ་ལྟར། །འདས་པའི་དུས་དང་གང་དག་ཡང། །མ་འོངས་ཆོས་རྣམས་དེ་བཞིན་ནོ་།ང་ཡི་ལུས་ནི་མངོན་དུ་འཕགས།།  
དེ་ཡི་ཚད་ནི་དམིགས་མ་ཡིན། །རྒྱལ་བའི་སྤྱི་གཙུག་བལྟ་བར་ནི་།རྫུ་འཕྲུལ་ཅན་གྱིས་ནུས་མ་ཡིན། །སངས་རྒྱས་ལག་པ་མཐའ་ཡས་ཏེ། །ང་ཡི་ལག་པ་དཔག་ཏུ་མེད། །ཇི་  
ལྟར་གངྒཱའི་བྱེ་སྙེད་ཀྱི། །འཇིག་རྟེན་ཁམས་དག་ཁྱབ་པ་ཡིན་།ཁ་དོག་བཅས་པ་ཅི་འདྲ་བས། །སངས་རྒྱས་སྐུ་ནི་འབྱུང་འགྱུར་ཞེས། །སངས་རྒྱས་སྐུ་ཡི་ཁ་དོག་དང། །དབྱིབས་  
ནི་ཤེས་པར་ནུས་མ་ཡིན། །ཁ་དོག་དབྱིབས་ནི་ཅི་འདྲ་ཞེས། །ང་ཡི་ཐད་ལྷགས་གང་དག་ལྟ། །ཁ་དོག་སྣ་ཚོགས་ལྟ་བྱེད་ཀྱང་།མཚན་མ་ཤེས་པ་མ་ཡིན་ནོ། །སངས་རྒྱས་  
ཀྱི་ནི་མདོག་མཐོང་ནས། །ཀུན་བརྗོད་པ་ཡི་ཆོ་འཕྲུལ་གྱིས། །སེམས་ཅན་དེ་དག་རབ་དགའ་ཞིང། །ང་ཡི་ལུས་ལའང་བསྟོད་པར་བྱེད་།སེམས་ཅན་དག་ནི་ཐམས་ཅད་ཀྱིས། །  
སངས་རྒྱས་སྐུ་ནི་བལྟ་མི་ནུས། །ལྷ་ཡི་མིག་ཅན་གང་ལ་ཡང་།སྣང་བར་འགྱུར་བ་མ་ཡིན་ནོ། །འདི་ལྟར་སངས་རྒྱས་བྱིན་རླབས་དེ། །ཁྱེད་ཅག་གིས་ནི་འདིར་ལྟོས་ཤིག་  
སྐུ་དེ་བསམ་མི་ཁྱབ་ཡིན་པར། །སངས་རྒྱས་སྐུ་ནི་ཤེས་པར་བྱོས་།སྤུ་ཡི་ཁུང་བུ་གཅིག་ནས་སུ། །ཆོ་འཕྲུལ་དག་ནི་དེ་འདྲ་དང་།འཇིག་རྟེན་ཁམས་སུ་སེམས་ཅན་གྱི། །  
  
  
།འོད་ཟེར་བྱེ་བ་མང་པོ་ནི་།སྤུ་ཡི་ཁུང་ནས་ཕྱུང་ནས་སུ། །ཞིང་རྣམས་མང་པོ་སྣང་བར་བྱེད། །སངས་རྒྱས་ཞིང་ཡང་དེ་སྙེད་དོ། །སྟན་འདི་ལ་ནི་འདུག་ནས་སུ། །ཇི་  
ལྟར་སེམས་ཅན་ང་ཤེས་ལྟར། །དེ་ཚེ་ཕྱོགས་བཅུའི་འཇིག་རྟེན་གྱི་།སེམས་ཅན་དེ་དག་ཉིད་ཀྱིས་ཤེས། །སངས་རྒྱས་ཀྱི་ནི་ཡེ་ཤེས་མཐའ། །ང་ཡིས་གཞག་པ་ནུས་མ་ཡིན། །ཀུན་  
མཁྱེན་ཡེ་ཤེས་ངས་ཀྱང་ནི། །ཉན་ཐོས་རྣམས་ཀྱིས་འདིར་ཅི་སྨོས་།སངས་རྒྱས་ཐམས་ཅད་བསམ་མི་ཁྱབ། །སངས་རྒྱས་ཆོས་རྣམས་བསམ་མི་ཁྱབ། །བསམ་མི་ཁྱབ་ལ་དད་བྱས་པས།།  
དེ་དག་བསམ་མི་ཁྱབ་ཏུའང་འགྱུར། །བྱང་ཆུབ་སེམས་དཔའི་སྤྱོད་པའི་ལེའུ་སྟེ། བཅུ་པའོ།། །།དེའི་ཚེ་འཁོར་དེ་ཉིད་དུ་སྐྱེས་ནས་ལོ་བདུན་ལོན་པ་ལྟ་བུའི་ཁྱེའུ་རྣམ་པར་  
རྒྱལ་བ་སྲུང་བ་ཞེས་བྱ་བ་འདུས་པར་གྱུར་ཏེ་འདུག་གོ་དེ་ནས་ཁྱེའུ་རྣམ་པར་རྒྱལ་བ་སྲུང་བ་སྟན་ལས་ལངས་ཏེ། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་  
བཅོམ་ལྡན་འདས་ལ་ཚིགས་སུ་བཅད་པ་དག་གིས་གསོལ་པ། སངས་རྒྱས་ཆོས་རྣམས་དེ་ཐོས་ཏེ། །དེ་ནས་གོ་ཆ་འཚལ་སྙམ་ནས། །བདག་ལ་ཀུན་ཏུ་འདུན་སྐྱེས་པས། །བདག་ཀྱང་དེ་  
འདྲར་འགྱུར་སྙམ་བགྱིད། །སྤྱན་ལྡན་ཆོས་ཀྱི་སྦྱིན་པ་ཡིས། །སེམས་ཅན་ཐམས་ཅད་མགྲོན་དུ་གཉེར། །ཁྱུ་མཆོག་གི་ནི་ཚིག་ཏུ་སྨྲ་།གཞན་དུ་མ་ལགས་དེ་བཞིན་བགྱི། །འདྲེན་པ་  
  
  
༄༅། །སླད་ཀྱིས་སྡུམ་པར་ནི། །བདག་གི་འདུན་པར་འཇུག་མ་ལགས་།འཇིག་རྟེན་མགོན་པོའི་བསྟན་པ་དེ། །འདི་ཉིད་ལ་ནི་རབ་ཏུ་འབྱུང་།མངོན་པར་འབྱུང་  
དང་བརྩོན་འགྲུས་དང། །ཡོན་ཏན་རྣམས་དང་བསམ་གཏན་དང། ཏིང་འཛིན་ཤེས་རབ་འབྲས་དེ་ལགས། །དེ་ཉིད་བདག་གིས་བསྟེན་པར་བགྱི་།སྤྱན་ལྡན་དག་ལ་འདུན་པ་སྐྱེས། །  
མྱུར་དུ་བདག་ནི་རབ་ཏུ་ཕྱུང། །ངུར་སྨྲིག་གོས་ནི་འཚལ་ནས་སུ་།ཆོས་ཀྱི་དམ་པ་སྤྱད་པར་བགྱི། །མེ་ལོང་ཡེ་ཤེས་ལྟ་བུས་ཀྱང་།འཇིག་རྟེན་དེ་ལ་རྣམ་སེམས་ཤིང། །འཇིག་རྟེན་  
མཆོག་ཏུ་འགྱུར་བར་བགྱི། །ལེགས་པར་རབ་ཏུ་འབྱུང་དུ་གསོལ། །ཐམས་ཅད་ཀྱང་ནི་མ་མཆིས་པས། །སེམས་ཅན་འདུ་ཤེས་མི་གནས་ཤིང་།བདག་མངོན་རྫོགས་པར་སངས་  
རྒྱས་ནས། །འདྲེན་པ་ཆོས་དེ་བསྟན་པར་བགྱི། །བདུད་དཔུང་བཅས་པ་བཅོམ་ནས་སུ། །མུ་སྟེགས་གཞན་རྣམས་སྐྲག་བགྱིས་ཏེ། །ལྟ་བའི་དྲ་བ་རབ་བཅོམ་ནས། །སྲོག་ཆགས་རྣམས་  
ཀྱི་དོན་བགྱི་འོ། །མྱ་ངན་འདས་བདེ་འཐོབ་སླད་དུ། །བདག་གིས་ལམ་ནི་བསྟན་པར་བགྱི། །དེ་ལ་སྐྱེ་བ་མ་མཆིས་པས། །ལམ་དེ་བསམ་མི་ཁྱབ་པ་ལགས། །བདག་གིས་དྲ་བ་རྣམ་ཕྱེ་  
ནས༑ ༑བདག་གིས་ཆོས་ཀྱི་སྣང་བར་བགྱི། །རང་བཞིན་དེ་དང་མཚན་ཉིད་དེའི། །ཆོས་ནི་ཇི་ལྟ་བཞིན་དུ་བསྟན། །རྫུ་འཕྲུལ་སྟོབས་ཀྱིས་རྣམ་འཕྲུལ་བགྱི། །ཆོ་འཕྲུལ་དག་ནི་  
  
  
།དེ་ལ་གང་དག་བདག་ལ་ལྟ། །ཀུན་གྱི་ཐེ་ཚོམ་འཆད་པར་འགྱུར། །དེ་ནས་བཅོམ་ལྡན་འདས་ཀྱིས་ཁྱེའུ་རྣམ་པར་རྒྱལ་བ་སྲུང་བ་ལ་འདི་སྐད་ཅེས་བཀའ་སྩལ་ཏོ། །  
ཁྱེའུ༑ ངའི་བསྟན་པ་འདི་ལ་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་འདོད་དམ། དེས་གསོལ་པ། བཅོམ་ལྡན་འདས། དེ་ལྟ་ལགས་སོ་།བཅོམ་ལྡན་འདས་ཀྱིས་བཀའ་སྩལ་པ་  
གང་ཞིག་དུར་སྨྲིག་མི་འཛིན་ཅིང། །གང་དག་སྙིགས་མ་མེད་གྱུར་པ། །ང་ཡི་བསྟན་ལ་རབ་འབྱུང་བར། །བྱ་བའི་ཆོས་ནི་དེ་ཡིན་ནོ་།གང་གི་སྐྲ་དག་མ་བྲེགས་ཤིང། །འཆིང་བ་ཐམས་  
ཅད་བཅད་གྱུར་ལ། །མ་བཅིངས་པ་དང་མ་གྲོལ་བ། །འདི་ལ་རབ་ཏུ་བྱུང་བ་དེའོ། །གང་དག་བསླབ་ལ་མི་སློབ་པ། །བསླབ་པའང་འབོགས་པར་བྱེད་མ་ཡིན། །བསླབ་པ་ཀུན་ལ་བསླབ་པ་  
ནི༑ ༑འདི་ལ་རབ་ཏུ་བྱུང་བ་དེའོ། །གང་ཞིག་དམ་ཆོས་མི་འཛིན་ཅིང། །ཆོས་རྣམས་ཐམས་ཅད་རྣམ་བསྒོམས་ལ། །ཆོས་ཀྱི་འདུ་ཤེས་བསལ་གྱུར་བ། །དེ་ནི་འདི་ལ་རབ་ཏུ་བྱུང། །གང་  
ཞིག་བདག་ཅེས་མི་སེམས་ཤིང། །གང་ཞིག་སེམས་ཅན་ཞེས་མི་སེམས་།དེ་ལ་ཞུམ་པ་ཉིད་མི་འབྱུང། །དེ་ལ་བྱང་ཆུབ་ཕྱིར་ཞུགས་པའོ། །གང་གིས་སེམས་ནི་བསྐྱེད་གྱུར་ལ། །ཆོས་  
གཞན་ཡང་ནི་མི་དམིགས་ཤིང། །སེམས་ལ་འཛིན་པར་མི་བྱེད་པ། །དེ་ནི་ང་ལ་རབ་ཏུ་བྱུང། །བམ་པོ་བཅུ་དྲུག་པ། དེ་ནས་ཚེ་དང་ལྡན་པ་ཤཱ་རད་ཏིའི་བུ་འདི་སྙམ་དུ་སེམས་ཏེ་  
  
  
༄༅། །གང་བཅོམ་ལྡན་འདས་ཀྱིས་གནས་ཟབ་མོ་དག་བསྟན་པའི་ཁྱེའུ་དེས་ཡུན་ཇི་སྲིད་ཅིག་སྤྱད་པར་འགྱུར་སྙམ་མོ། །དེ་ནས་བཅོམ་ལྡན་འདས་ལ་ཚེ་དང་ལྡན་  
པ་ཤཱ་རད་ཏིའི་བུས་ཚིགས་སུ་བཅད་པ་དག་གིས་གསོལ་པ། བཅོམ་ལྡན་ཟབ་མོའི་ཆོས་ཐོས་ནས། །མི་སྐྲག་ཞུམ་པར་མི་འགྱུར་བའི་།ཁྱེའུ་ནི་རྣམ་པར་རྒྱལ་སྲུང་གི་སྤྱོད་པ་དེ་འདྲ་  
དེ་ཅི་ལགས། །གང་གིས་ཟབ་མོའི་གནས་ཐོས་ནས། །དེ་ལ་སྐྲག་པ་མི་འབྱུང་བ། །སྔོན་ཆད་སྐྱེ་བ་གཞན་དག་ཏུ། །རྫོགས་པའི་སངས་རྒྱས་ཇི་སྙེད་མཐོང། །གང་གིས་སྒྱིད་ལུག་མི་  
འགྱུར་བ། །གནས་རྣམས་ཀྱང་ནི་ཟབ་མོ་དག་སྔོན་གྱི་སངས་རྒྱས་རྐང་གཉིས་མཆོག་ཇི་སྙེད་ཅིག་ལ་ཞུས་པ་ལགས། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རད་  
ཏིའི་བུ་ལ་ཚིགས་སུ་བཅད་པ་དག་གིས་སླར་བཀའ་སྩལ་པ། འདས་པའི་དུས་ན་ངས་ཤེས་པ། །ས་ཡི་ཕྱོགས་ནི་འདི་ཉིད་དུ། །སངས་རྒྱས་སྟོང་ཕྲག་མང་པོ་ལ། །རྣམ་པར་རྒྱལ་  
བ་སྲུང་གིས་ཞུས། །ཨངྒ་མ་ག་དྷ་དེར་ནི། །བྱང་ཆུབ་སྤྱད་པ་སྤྱོད་པ་ན། །གང་དག་ལ་ནི་སྔོན་ཞུས་པ། །སངས་རྒྱས་ཇི་སྙེད་པ་ཡང་ཤེས། །ཆོས་རྣམས་དང་ནི་ཁམས་རྣམས་  
དང། །སྐྱེ་མཆེད་དག་དང་སྟོང་པ་དང། །ཚད་མེད་དེ་དང་རྣམ་ཐར་གྱི། །གནས་དང་གནས་མིན་རབ་ཏུ་མཁས། །ཇི་ལྟར་ཨངྒ་མ་ག་དཧར། །ཨེ་མ་སངས་རྒྱས་ཤེས་པ་བཞིན། །དེ་  
  
  
།མཁས་པས་དེ་སྙེད་ཤེས་པ་ཡིན། །རྣམ་པར་རྒྱལ་སྲུང་ཁྱེའུ་དེ་ནི། །ཤེས་རབ་ཕ་རོལ་ཕྱིན་པ་ཐོབ། །དཀར་ཆོས་རྣམས་ཀྱིས་བྱུང་བ་ཡིན། །དེ་ཕྱིར་དེ་  
ཤེས་དེ་འདྲ་བ། །འདིར་ནི་ཆོས་ལ་རེག་པར་བྱེད། །ཡི་གེ་ཇི་བཞིན་ཕྱག་རྒྱ་གྲངས། །བཟོ་རྣམས་སྣ་ཚོགས་གཞན་ཡང་ཤེས། །དེ་ལས་གཞན་ཡང་བརྗེད་པ་མེད། །ཆོས་རྣམས་ཐམས་  
ཅད་སྟོང་པ་ཉིད། །འཇིག་རྟེན་འདས་པའི་ཤེས་ལས་གཞན། །འཇིག་རྟེན་པ་ཡི་ཤེས་མི་སྨྲ། །དེ་ལ་མཆོག་ཏུ་འཛིན་མི་བྱེད། །གང་གིས་ཡེ་ཤེས་དེ་འདྲ་དང། །ཆོས་རྣམས་ཐམས་ཅད་  
སྟོང་པ་ཉིད། །དེ་ལ་བསྐལ་པ་བརྒྱ་དག་ཏུའང། །རྨོངས་པ་ཡོད་པ་མ་ཡིན་ནོ། །ཡེ་ཤེས་དེ་ནི་ཡེ་ཤེས་ཆེ། །ཉོན་མོངས་ཟད་བྱེད་རང་བཞིན་ཅན། །གང་ཞིག་སྟོང་པ་མི་འདོད་པ། །དེ་ནི་ཆོས་  
ལ་འཇུག་མི་འགྱུར། །དེ་ནས་ཚེ་དང་ལྡན་པ་ཤཱ་རད་ཏིའི་བུས་ཁྱེའུ་རྣམ་པར་རྒྱལ་བ་སྲུང་བ་ལ་འདི་སྐད་ཅེས་སྨྲས་སོ་།གཞོན་ནུ། ཁྱོད་བཅོམ་ལྡན་འདས་ཀྱི་བསྟན་པ་ལ་རབ་ཏུ་འབྱུང་  
ངམ༑ དེ་སྐད་ཅེས་སྨྲས་པ་དང། ཚེ་དང་ལྡན་པ་ཤཱ་རད་ཏིའི་བུ་ལ་ཁྱེའུ་རྣམ་པར་རྒྱལ་བ་སྲུང་བས་འདི་སྐད་ཅེས་སྨྲས་སོ་།བཙུན་པ་ཤཱ་རད་ཏིའི་བུ། བདག་ནི། རབ་ཏུ་བྱུང་ཟིན་པས་  
བདག་རབ་ཏུ་མི་འབྱུང་ངོ། །དེ་ནས་ཚེ་དང་ལྡན་པ་ཤཱ་རད་ཏིའི་བུས་ཁྱེའུ་རྣམ་པར་རྒྱལ་བ་སྲུང་བ་ལ་ཚིགས་སུ་བཅད་པ་དག་གིས་སྨྲས་པ། ཁྱོད་ཀྱིས་གོས་དག་གང་བགོས་པ། །ངུར་  
  
  
༄༅། །སྨྲིག་ཁྱོད་ལ་གནང་མ་ཡིན། །ཁྱོད་ཀྱི་སྐྲ་ཡང་བྲེགས་མ་ཡིན། །འདི་ལ་ཇི་ལྟར་རབ་ཏུ་བྱུང། །ཁྱོད་ཀྱིས་བསླབ་ལ་བསླབ་མ་ཡིན། །ཁྱོད་ལ་སློབ་དཔོན་  
ཡོད་མ་ཡིན། །མཁན་པོ་ཡང་ནི་ཡོད་མ་ཡིན། །ཁྱོད་ནི་ཇི་ལྟར་རབ་ཏུ་བྱུང། །ཁྱོད་ནི་ལྷུང་བཟེད་ཐོགས་མ་ཡིན། །ཁྱོད་ནི་མཚམས་སུ་བྱུང་བ་ཡིན། །འདི་ལ་གང་གིས་རབ་བྱུང་བ། །  
ཁྱོད་ནི་ཇི་ལྟར་བསྡམས་པ་ཡིན། །གང་དུ་ཚོགས་ཀྱིས་རྫོགས་པར་བྱས། །ཁྱོད་ཀྱིས་དེ་སྙེད་སུ་ཡིས་བྱས། །ཁྱོད་ནི་ཇི་ལྟར་རབ་ཏུ་བྱུང། །བདག་གིས་དྲིས་པ་དེ་སྨྲོས་ཤིག་དེ་སྐད་  
ཅེས་སྨྲས་པ་དང། ཚེ་དང་ལྡན་པ་ཤཱ་རད་ཏིའི་བུ་ལ་ཁྱེའུ་རྣམ་པར་རྒྱལ་བ་སྲུང་བས་ཚིགས་སུ་བཅད་པ་དག་གིས་སླར་སྨྲས་པ། གང་ཞིག་ངུར་སྨྲིག་འཛིན་བྱེད་པ། །སྙིགས་མ་མེད་  
པ་འཛིན་མི་བྱེད། །མ་སྐྱེས་པ་ཡང་འཛིན་པ་མེད། །ངུར་སྨྲིག་གྱོན་པ་དེ་ཡིན་ནོ། །ཡེ་ཤེས་གོས་ནི་བདག་གིས་བཟུང། །དེ་ནི་ནམ་ཡང་གོས་པ་མེད། །རྟག་ཏུའང་དྲི་མེད་རྣམ་དག་  
པའི༑ ༑ངུར་སྨྲིག་བདག་གིས་གྱོན་པ་ཡིན། །བདག་གིས་ཉོན་མོངས་ཐམས་ཅད་སྤངས། །བདག་གིས་སྐྲ་དག་བྲེགས་པར་བྱས། །ཡེ་ཤེས་ཀྱིས་ནི་བདག་གིས་བྲེགས། །དེ་དག་  
ཕྱིན་ཆད་སྐྱེ་མི་འགྱུར། །ལྷུང་བཟེད་བསམ་མི་ཁྱབ་ལས་བྱུང་།ཆོས་རྣམས་ཀུན་གྱི་སྣོད་ཡིན་ཏེ། །གང་བ་མེད་ཅིང་བྲི་མེད་དེ་།ཆོས་རྣམས་ཀུན་གྱི་སྣོད་ཡིན་ནོ། །བདག་ནི་གཞན་  
  
  
།ནམ་ཡང་གནས་ཤིང་གནས་འགྱུར་མེད་།ཐམས་ཅད་མཁྱེན་ཅིང་རང་བྱུང་འགྱུར། །བདག་གི་ཕུན་སུམ་ཚོགས་དེ་ཡིན། །ཆོས་ཀུན་མཉམ་མཛད་སངས་རྒྱས་ཀྱིས། །  
བདག་ལ་གསོལ་བ་མཛད་ཟིན་ཏེ། །འདྲེན་རྣམས་གང་ནས་གཤེགས་པ་ཡི་།སངས་རྒྱས་ལམ་ནས་འགྲོ་བར་བྱ། །བདག་གི་རང་བྱུང་དེ་འདྲ་སྟེ། །བདག་གི་བསླབ་པ་དེ་འདྲ་ཡིན། །མྱ་  
ངན་འདས་པའང་དེ་འདྲ་སྟེ། །གསོལ་བའི་ལས་ནི་དེ་འདྲ་ཡིན་།སྤྱོད་པ་ལ་ནི་དེ་རིང་བསླབ། །ནམ་ཞིག་འཇིག་རྟེན་མགོན་ཐད་དུ་།ཞིང་ནས་ཞིང་དུ་འགྲོ་བ་དགེ་བདག་གིས་ཀྱང་ནི་  
སྤྱད་པར་བྱ། །བྱང་ཆུབ་སྙིང་པོར་འདུག་ནས་སུ། །སྦྱིན་པ་བསམ་མི་ཁྱབ་པ་སྦྱིན། །གཅིག་པུས་སྤྱད་པར་མི་བྱ་སྟེ། །བདག་གིས་སྲོག་ཆགས་བྱེ་བ་སྦྱིན། །དེ་ནས་བཅོམ་ལྡན་འདས་  
ཀྱིས་ཁྱེའུ་རྣམ་པར་རྒྱལ་བ་སྲུང་བ་ལ་རྣམ་པར་གཟིགས་ཏེ། བཅོམ་ལྡན་འདས་ཀྱིས་རྣམ་པར་གཟིགས་མ་ཐག་ཏུའང་དེ་ནས་དེ་ཉིད་ཀྱི་ཚེ་གོས་ངུར་སྨྲིག་གྱོན་ཞིང་འདུག་པར་གྱུར་  
ཏེ༑ སྐྲ་བྲེགས་ནས་ཞག་བདུན་ལོན་པ་ལྟ་བུར་ཡང་གྱུར་ཏོ། །སྐད་ཅིག་དེ་ཉིད་ལ་མངོན་པར་ཤེས་པ་ལྔའང་ཐོབ་བོ། །དེ་ནས་གཞོན་ནུ་རྣམ་པར་རྒྱལ་བ་སྲུང་བས་ཕྱོགས་དེ་ཉིད་དུ་  
འདུག་ནས་མི་སྣང་བར་གྱུར་ཏེ། དེ་མི་སྣང་བར་གྱུར་མ་ཐག་ཏུ་ས་ཆེན་པོའང་གཡོས་ཤིང་སྤུ་ཟིང་ཞེས་བྱེད་པ་དང་བཅས་པའི་སྐྲག་པར་ཡང་གྱུར། ལྷ་དག་ཀྱང་སྟེང་གི་བར་སྣང་  
  
  
༄༅། །ལས་རྔ་བརྡུང་ཞིང་ལྷའི་གླུ་དབྱངས་ལེན་པར་ཡང་གྱུར། འཇིག་རྟེན་དུ་སྣང་བ་ཆེན་པོ་བྱུང་བར་གྱུར་ཏོ། །དེ་ནས་བཅོམ་ལྡན་འདས་ཀྱིས་དེའི་ཚེ་འཛུམ་པ་མཛད་  
དོ༑ ༑དེ་ནས་བཅོམ་ལྡན་འདས་ཀྱི་ཞལ་གྱི་སྒོ་ནས་འོད་ཟེར་ཁ་དོག་དུ་མ་ཁ་དོག་སྣ་ཚོགས་སུ་བྱུང་སྟེ། བྱུང་ནས་ཀྱང་ཐམས་ཅད་དང་ལྡན་པའི་སངས་རྒྱས་ཀྱི་ཞིང་ལ་ལན་གསུམ་  
བསྐོར་བ་བྱས་ནས་སྤྱི་གཙུག་གི་མཚམས་སུ་ནུབ་བོ། །དེ་ནས་ཚེ་དང་ལྡན་པ་ཀུན་དགའ་བོ་སྟན་ལས་ལངས་ནས་བླ་གོས་ཕྲག་པ་གཅིག་ཏུ་གཟར་ཏེ་ཕུས་མོ་གཡས་པའི་ལྷ་ང་  
ས་ལ་བཙུགས་ནས་བཅོམ་ལྡན་འདས་ལ་ཚིགས་སུ་བཅད་པ་དག་གིས་ཞུས་པ། མི་འདུལ་ཁ་ལོ་སྒྱུར་བ་སེམས་ཅན་མཆོག་སྤྱོད་པ་ཡོན་ཏན་ཁྱད་པར་འཕགས་ལ་གནས།།  
རྒྱལ་བ་ཡེ་ཤེས་མ་ཆགས་ཕ་རོལ་གཤེགས། །ཀུན་མཁྱེན་རྒྱལ་བ་བླ་ན་མེད་ལ་ཞུ། །ཞལ་ནས་འོད་ཟེར་མང་པོ་བྱུང་ནས་སུ། །འོད་ཀྱིས་སངས་རྒྱས་ཞིང་ནི་ཐམས་ཅད་ཁྱབ། །  
སངས་རྒྱས་ཞིང་དེ་ལ་ནི་བསྐོར་བགྱིས་ནས། །དེ་དག་སླར་ལོག་ནས་ཀྱང་སྤྱི་གཙུག་ནུབ། །རྒྱུ་མ་མཆིས་པར་སངས་རྒྱས་འཛུམ་མི་སྟོན། །དེ་རིང་སུ་ཡི་དོན་སླད་འཛུམ་དེ་བསྟན། །  
ལུང་བསྟན་དེ་ནི་སུ་ཡི་ལགས་པར་འགྱུར། །འཇིག་རྟེན་མགོན་པོ་བདག་གི་ཐེ་ཚོམ་ཆོད། །གང་གིས་འཛུམ་པ་དེ་འདྲ་བསྟན་གྱུར་ཅིང། །སངས་རྒྱས་ཞིང་དེ་ཐམས་ཅད་སྣང་བགྱིས་  
  
  
༑ཡངས་པའི་དོན་དེ་སུ་ཡི་ལགས་པར་འགྱུར། །ཡེ་ཤེས་མཆོག་གིས་འདིར་ནི་སུ་ལུང་སྟོན། །སངས་རྒྱས་ཞིང་བརྒྱན་པ་ནི་མཛེས་པ་ལགས། །སེམས་ཅན་ཀུན་ཀྱང་བདེ་བར་གྱུར་པ་  
ལགས༑ ༑འདི་ལ་བག་མ་མཆིས་པར་སེམས་མི་འཇུག་ཆོ་འཕྲུལ་དེ་ལྟ་བུ་ནི་གདའ་ལགས་སོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་  
ཏོ༑ ༑ཀུན་དགའ་བོ། ཁྱོད་ཀྱིས་ས་ཕྱོགས་འདི་ཉིད་ན་ཁྱེའུ་རྣམ་པར་རྒྱལ་བ་སྲུང་བ་གོས་ངུར་སྨྲིག་གྱོན་པ་མཐོང་ངམ། གསོལ་པ། བཅོམ་ལྡན་འདས། མཐོང་ལགས་སོ། །བཅོམ་ལྡན་  
འདས་ཀྱིས་བཀའ་སྩལ་པ། ཀུན་དགའ་བོ། །ཁྱེའུ་རྣམ་པར་རྒྱལ་བ་སྲུང་བ་དེ་ནི། དེ་བཞིན་གཤེགས་པ་མི་འཁྲུགས་པའི་སངས་རྒྱས་ཀྱི་ཞིང་དུ་འཇིག་རྟེན་གྱི་ཁམས་མངོན་པར་དགའ་  
བར་ལུས་དེ་ཉིད་ཀྱིས་འདུག་གོ་དེའི་ཚེ་ཇི་སྲིད་པར་སངས་རྒྱས་ཀྱི་ཞིང་དེར་ཚངས་པར་སྤྱོད་པ་སྤྱད་ནས་ལུས་དེ་ཉིད་ཀྱིས་རྒྱལ་སྲིད་ཐོབ་སྟེ། འདི་ལྟ་སྟེ། དཔེར་ན། ལྷ་རྣམས་ཀྱི་དབང་  
བོ་བརྒྱ་བྱིན་གྱིས་ད་ལྟར་རྒྱལ་སྲིད་ཐོབ་པ་བཞིན་ནོ། །སངས་རྒྱས་ཀྱི་ཞིང་དེ་ནས་ཤི་འཕོས་ནས་ཀྱང་ལུས་དེ་ཉིད་ཀྱིས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བར་འགྱུར་ཞིང་  
ནམ་དུའང་སངས་རྒྱས་དང་འབྲལ་བར་མི་འགྱུར་ལ། ཐམས་ཅད་དུ་ལུས་ཐོབ་པ་དེས་ཀྱང་རྒྱལ་སྲིད་ཐོབ་པར་འགྱུར་རོ། །དེ་ཕྱིས་ཀྱང་བསྐལ་པ་གྲངས་མེད་པ་ན་བླ་ན་མེད་པ་ཡང་དག་པར་  
  
  
༄༅། །རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་ཏེ། འཇིག་རྟེན་གྱི་ཁམས་རྟག་ཏུ་སྣང་བར་དེ་བཞིན་གཤེགས་པ་དགྲ་བཅོམ་པ་  
ཡང་དག་པར་རྫོགས་པའི་སངས་རྒྱས་ཡེ་ཤེས་མཐའ་ཡས་རྣམ་པར་བསགས་ཞེས་བྱ་བར་འགྱུར་རོ། །ཀུན་དགའ་བོ། དེ་བཞིན་གཤེགས་པ་ཡེ་ཤེས་ཆེན་པོ་རྣམ་པར་བསགས་  
པའི་ཚེའི་ཚད་ནི། དཔག་ཏུ་མེད་པར་འགྱུར་ཏེ། བསྐལ་པ་འདི་སྙེད་དོ། །ཞེས་དཔག་པའམ། བགྲང་བའམ། བསམ་པར་མི་ནུས་སོ། །དེ་བཞིན་གཤེགས་པ་དེའི་སངས་རྒྱས་  
ཀྱི་ཞིང་དེ་ན་གནས་པའི་སེམས་ཅན་དེ་དག་ནི། མངལ་དུ་སྐྱེ་བར་མི་འགྱུར་ཏེ། སེམས་ཅན་དེ་དག་བརྫུས་ཏེ་སྐྱེ་བར་འགྱུར་ཞིང་པདྨ་དག་གི་སྟེང་དུ་སྐྱིལ་མོ་ཀྲུང་གིས་འབྱུང་  
བར་འགྱུར་རོ། །ཀུན་དགའ་བོ། སངས་རྒྱས་ཀྱི་ཞིང་དེ་ནི། ཡོན་ཏན་ཁྱད་པར་ཅན་དཔག་ཏུ་མེད་པ་གཞན་དག་གིས་ཀྱང་ལེགས་པར་བརྒྱན་པར་འགྱུར་རོ། །ཀུན་དགའ་བོ། བྱང་  
ཆུབ་སེམས་དཔའ་ཆོས་བཞི་དང་ལྡན་ན། ཚེ་བརྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་སྟེ། བཞི་གང་ཞེ་ན། ཀུན་དགའ་བོ། འདི་ལ་བྱང་ཆུབ་སེམས་  
དཔའ་བདག་ཉིད་ཀྱང་རབ་ཏུ་འབྱུང་བ་ལ་མངོན་པར་ཆགས་པ་ཡིན་ཞིང། གཞན་དག་ཀྱང་རབ་ཏུ་འབྱུང་བ་ཡང་དག་པར་འཛིན་དུ་འཇུག་པར་བྱེད་ལ། རྣམ་པ་ཐམས་ཅད་ཀྱིས་  
  
  
རབ་ཏུ་བྱུང་ནས་ཀྱང་ཆོས་དང་ལྡན་པའི་གཏམ་གྱིས་རངས་པར་བྱེད་ཅིང། ཡང་དག་པར་འཛིན་དུ་འཇུག་ལ་ཡང་དག་པར་གཟེངས་བསྟོད་པ་ཡིན་  
ཏེ༑ ཀུན་དགའ་བོ། བྱང་ཆུབ་སེམས་དཔའ་ཆོས་དང་པོ་དེ་དང་ལྡན་ན། ཚེ་བརྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་པ་ཡིན་ནོ། །ཀུན་དགའ་བོ། གཞན་ཡང་  
བྱང་ཆུབ་སེམས་དཔའ་སངས་རྒྱས་ཀྱི་ཆོས་ཡོངས་སུ་བཙལ་བའི་ཕྱིར་བདག་ཉིད་ཀྱིས་ཀྱང་བརྩོན་འགྲུས་བརྩམས་པ་ཡིན་ཞིང་སངས་རྒྱས་ཀྱི་ཆོས་ཡོངས་སུ་བཙལ་བའི་ཕྱིར་  
གཞན་དག་ཀྱང་བརྩོན་འགྲུས་རྩོམ་པ་ཡང་དག་པར་འཛིན་དུ་འཇུག་པ་ཡིན་ཏེ། ཀུན་དགའ་བོ། བྱང་ཆུབ་སེམས་དཔའ་ཆོས་གཉིས་པ་དེ་དང་ལྡན་ན། ཚེ་བརྗེས་ནས་དགེ་སློང་ཚུར་  
ཤོག་ཅེས་བྱ་བའི་རབ་ཏུ་འབྱུང་བ་འཐོབ་པ་ཡིན་ནོ། །ཀུན་དགའ་བོ་གཞན་ཡང་བྱང་ཆུབ་སེམས་དཔའ་བདག་ཉིད་ཀྱང་བཟོད་པ་དང་དེས་པ་དང་ལྡན་པ་ཡིན་ཞིང། གཞན་དག་ཀྱང་  
བཟོད་པ་དང་དེས་པ་ཕུན་སུམ་ཚོགས་པ་ལ་འགོད་པར་བྱེད་པ་ཡིན་ལ་བདག་ཉིད་ཀྱང་ཡོ་བྱད་བསྙུངས་པའི་ཡོན་ཏན་ལ་གནས་པ་ཡིན་ཞིང། གཞན་དག་ཀྱང་ཡོ་བྱད་བསྙུངས་པའི་  
ཡོན་ཏན་ཕུན་སུམ་ཚོགས་པ་ལ་འཇོག་པར་བྱེད་པ་ཡིན་ལ། དེ་བདག་ཉིད་ཀྱང་ཤེས་རབ་དང་ལྡན་པ་ཡིན་ཞིང། གཞན་དག་ཀྱང་ཤེས་རབ་ཕུན་སུམ་ཚོགས་པ་ལ་འཇོག་པར་བྱེད་  
  
  
༄༅། །པ་ཡིན་ཏེ༑ ཀུན་དགའ་བོ། བྱང་ཆུབ་སེམས་དཔའ་ཆོས་གསུམ་པ་དེ་དང་ལྡན་ན། ཚེ་བརྗེས་ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་པ་  
ཡིན་ནོ༑ ༑ཀུན་དགའ་བོ། གཞན་ཡང་བྱང་ཆུབ་སེམས་དཔའ་བདག་ཉིད་ཀྱང་ཐབས་ལ་མཁས་ཤིང་སྨོན་ལམ་གྱི་སྟོབས་དང་ལྡན་པ་ཡིན་ལ། གཞན་དག་ཀྱང་ཐབས་ལ་  
མཁས་པ་ཡང་དག་པར་འཛིན་དུ་འཇུག་ཅིང་སྨོན་ལམ་གྱི་སྟོབས་ཀྱིས་འཇོག་པར་བྱེད་པ་ཡིན་ཏེ། ཀུན་དགའ་བོ། བྱང་ཆུབ་སེམས་དཔའ་ཆོས་བཞི་པོ་དེ་དང་ལྡན་ན། ཚེ་བརྗེས་  
ནས་དགེ་སློང་ཚུར་ཤོག་ཅེས་བྱ་བའི་རབ་ཏུ་འབྱུང་བ་འཐོབ་ཅིང་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་ལ། ཐམས་ཅད་དུའང་ལུས་དེ་ཉིད་ཀྱིས་རྒྱལ་སྲིད་འཐོབ་ཅིང་  
དེར་ཡང་བག་ཡོད་པ་ཡིན་ནོ། །ཀུན་དགའ་བོ། བྱང་ཆུབ་སེམས་དཔའ་ཆོས་བཞི་དང་ལྡན་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་མི་ཉམས་ཤིང་ཡོངས་སུ་མི་  
ཉམས་པ་ཡིན་ཏེ། བཞི་གང་ཞེ་ན། ཀུན་དགའ་བོ། འདི་ལ་བྱང་ཆུབ་སེམས་དཔའ་ལྷག་པའི་བསམ་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་  
བྱེད་པ་ཡིན། དེ་བཞིན་གཤེགས་པའི་བསྟན་པ་ལའང་མངོན་པར་དགའ་བ་ཡིན། ཆོས་རྣམས་ཉན་པས་ཀྱང་ངོམས་མི་ཤེས་པ་ཡིན། མི་སླུ་བས་བདེན་པ་སྨྲ་བ་ཡིན་ཏེ། ཀུན་  
  
  
བྱང་ཆུབ་སེམས་དཔའ་ཆོས་བཞི་པོ་དེ་དག་དང་ལྡན་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་མི་ཉམས་ཤིང་ཡོངས་སུ་མི་ཉམས་པ་ཡིན་ནོ། །དེ་ནས་བཅོམ་  
ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ་།ལྷག་པའི་བསམ་པས་ཕུན་ཚོགས་ནས། །སངས་རྒྱས་མཐོང་བ་ཚོལ་བར་བྱེད། །ཆོས་རྣམས་ཀྱིས་ནི་ཆོག་མི་  
ཤེས༑ ༑བདེན་པའི་ཚིག་ལ་རབ་ཏུ་གནས། །སེམས་ཅན་སྡུག་བསྔལ་རྣམས་མཐོང་ནས། །ལྷག་པའི་བསམ་པ་སྐྱེད་པར་བྱེད། །ལྷག་པའི་བསམ་པ་ཤེས་ནས་སུ། །སེམས་ཅན་  
རྣམས་ལ་ཆོས་སྟོན་འགྱུར། །དེ་འདྲའི་ཆོས་དག་ཐོས་པ་ན། །ཆོས་རྣམས་ཀྱིས་ནི་ངོམ་པ་མེད། །གང་གིས་དེ་ཡི་ཤེས་འཕེལ་བ། །དེ་ལ་བརྩོན་འགྲུས་རྩོམ་པར་བྱེད། །རྟག་པར་  
བདེན་ཚིག་སྨྲ་བར་འགྱུར། །བདེན་པའི་ཚིག་ལ་རབ་ཏུ་གནས། །ཇི་ལྟར་དེ་ནི་ཚིག་སྨྲ་བ། །དེ་བཞིན་ཡིན་ཏེ་གཞན་དུ་མིན། །ཆོས་བཞི་པོ་ནི་དེ་དག་ལ། །དུས་དུས་སུ་ནི་སྟེན་པར་བྱེད། །  
བྱང་ཆུབ་དམ་པ་འཐོབ་པར་འགྱུར། །མིག་གི་དམ་པ་འཕེལ་བར་བྱེད་།གང་གི་རྣམ་སྨིན་དཔག་མེད་ཅིང། །བསམ་མི་ཁྱབ་པར་བཤད་པ་ཡི་།ཆོས་དེ་འདྲ་བ་ཐོས་ནས་སུ། །ཆོས་རྣམས་  
ལ་ནི་སུ་མི་གནས། །ཀུན་དགའ་བོ། ཐེག་པ་ཆེན་པོ་ལ་ཡང་དག་པར་ཞུགས་པ་ཆོས་བཞི་དང་ལྡན་ན། དྲན་པ་ཉམས་པར་མི་འགྱུར་ཞིང་ལྷས་བསྐུལ་བའང་ཐོབ་ལ། སྦྱིན་གནས་དང་  
  
  
༄༅། །བྲལ་བར་ཡང་མི་འགྱུར་ཞིང། གལ་ཏེ་སྦྱིན་གནས་མེད་པར་གྱུར་ན་བདག་ཉིད་ཀྱང་སྦྱིན་གནས་སུ་བྱེད་པ་ཡིན་ཏེ། བཞི་གང་ཞེ་ན། ཀུན་དགའ་བོ། འདི་  
ལ་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་སེམས་ཅན་ཡང་དག་པར་འཛིན་དུ་འཇུག་པར་སྤྲོ་བ་དང་ལྡན་པ་ཡིན། དེ་བཞིན་  
གཤེགས་པ་ལ་བསྟི་སྟང་བྱ་བ་སྤྲོ་བ་དང་ལྡན་པ་ཡིན། ཆོས་ཡོངས་སུ་བཙལ་བར་སྤྲོ་བ་དང་ལྡན་པ་ཡིན། ཆོས་སྨྲ་བ་རྣམས་ལའང་བདེ་བའི་ཡོ་བྱད་ཀྱིས་ཉེ་བར་གནས་པ་ཡིན་  
ཞིང། སེམས་ཅན་སྡུག་བསྔལ་བ་དག་མཐོང་ན་ཡང་མི་འཇིགས་པས་དབུགས་འབྱིན་པར་བྱེད་པ་ཡིན་ཏེ། ཀུན་དགའ་བོ། བྱང་ཆུབ་སེམས་དཔའ་ཐེག་པ་ཆེན་པོ་ལ་ཡང་དག་  
པར་ཞུགས་པ་ཆོས་བཞི་པོ་དེ་དག་དང་ལྡན་ན། ཚེ་བརྗེས་ནས་བརྗེད་མི་ངས་པ་ཡིན་ཞིང་སྦྱིན་གནས་དང་ཡང་མི་འབྲལ་བ་ཡིན་གལ་ཏེ་སྦྱིན་གནས་མ་རྙེད་ནའང་བདག་ཉིད་  
སྦྱིན་གནས་སུ་བྱེད་པ་ཡིན་ནོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །རྫོགས་སངས་རྒྱས་ལ་བསྟི་སྟང་བྱེད། །ཆོས་ལའང་གུས་  
དང་བཅས་པ་ཡིན། །ཆོས་སྨྲ་བ་ཡི་དགེ་སློང་ལའང། །གུས་དང་བཅས་བས་བསྟི་སྟང་བྱེད། །སེམས་ཅན་འཇིགས་པས་གཟིར་བ་དང་།འདྲེན་མེད་སྡུག་བསྔལ་རྣམས་མཐོང་ན། །  
  
  
།འཇིགས་གཟིར་དེ་དག་སྐྱོབ་པར་བྱེད། །དགེ་བའི་རྩ་བ་དེ་ཡིས་ནི། །སངས་རྒྱས་མཐོང་བ་ཐོབ་པར་འགྱུར། །ཁྱོད་ལོངས་བརྩོན་འགྲུས་རྩོམས་ཞེས་  
ནི༑ ༑ལྷ་རྣམས་དག་ཀྱང་སྐུལ་བར་བྱེད། །གལ་ཏེ་སངས་རྒྱས་མ་མཐོང་ཞིང། །ཉན་ཐོས་ཀྱང་ནི་མ་མཐོང་ལ། །འཇིག་རྟེན་འདི་ཡི་སྦྱིན་པའི་གནས། །རང་སངས་རྒྱས་དེ་མ་མཐོང་ན། །རང་ཉིད་  
མངོན་པར་བྱུང་ནས་སུ། །ཁྱིམ་མེད་པར་ནི་རབ་ཏུ་བྱུང། །དགོན་པ་ཞི་བ་སྟེན་པར་བྱེད། །མངོན་ཤེས་ལྔ་པོ་མྱུར་དུ་འཐོབ། །མངོན་ཤེས་ལྔ་པོ་ཐོབ་ནས་ཀྱང། །ས་འདི་ཀུན་ཏུ་རྣམ་པར་རྒྱུ། །  
གྲོང་དང་ཡུལ་འཁོར་རྣམས་སོང་ནས། །སེམས་ཅན་རྣམས་ནི་ཆོས་འཛིན་འཇུག་དེ་ལས་ཆོས་ནི་ཐོས་ནས་སུ། །འགྲོ་བ་སྡིག་པ་སྤོང་བར་བྱེད། །ཕྱི་ནས་སྡིག་པའི་ལས་ཅན་མིན། །སེམས་  
ཅན་གུས་དང་བཅས་པར་འགྱུར། །དེ་ནི་མྱ་ངན་འདས་པ་འཐོབ། །ཆོས་ཀྱི་མཆོག་གིས་དེ་མཆོག་ལྟར། །དེ་བཞིན་འདི་ལ་བདག་བྱ་སྙམ། །དེ་ཡི་ཐད་དུ་རབ་ཏུ་འབྱུང། །རང་གིས་ཆོས་ནི་  
སྤྱོད་པ་ན། །གཞན་དག་དང་ནི་བདག་ཉིད་ཀྱི། །དེ་འདྲ་བ་ཡི་ཡོན་ཏན་འབྱུང། །སུ་ཞིག་རྟག་ཏུ་ཆོས་མི་སྤྱོད། །དེ་བས་བྱང་ཆུབ་ཡོངས་ཚོལ་བས། །ཆོས་དེ་དག་ནི་ཀུན་ཏུ་སྤྱད། །སངས་  
རྒྱས་ཡེ་ཤེས་བསམ་མི་ཁྱབ། །དེ་ནི་ཉམས་པར་འགྱུར་མ་ཡིན། །ངས་ཀྱང་སྔོན་ཆད་དེ་དག་བསྟེན། །དེ་ཕྱིར་ང་ནི་མཆོག་ཏུ་འཕགས་།ཆོས་དེ་ལ་ནི་མངོན་བསླབ་ནས། །སངས་རྒྱས་  
  
  
༄༅། །བྱང་ཆུབ་རྙེད་མི་དཀའ། །ང་ནི་འཇིག་རྟེན་རྫོགས་སངས་རྒྱས། །ང་ནི་འཇིག་རྟེན་བླ་ན་མེད། །ཡེ་ཤེས་བླ་ན་མེད་པ་ཡི། །ཆོས་སྟོན་བྱེད་པ་ཨ་ལ་ལ། །ཀུན་  
དགའ་བོ། དེ་ལྟ་བས་ན། རྣམ་གྲངས་དེས་ན་ཅི་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་དེ་དག་ལ་གནས་ཤིང་འདི་ལྟ་སྟེ་ཆོས་རྣམས་ཀྱིས་དོན་བྱེད་པ་ཡིན་པ་  
དེ་ལྟ་བུར་རིག་པར་བྱའོ། །ཀུན་དགའ་བོ། སྔོན་བྱུང་བ་འདས་པའི་དུས་ན་བསྐལ་པ་གྲངས་མེད་པར་གྱུར་པ་དེའི་ཚེ་དེའི་དུས་ན་ནམ་མཁའ་ཡོངས་སུ་ཟིན་པ་འདིར་རྒྱལ་པོ་ཕྱོགས་  
རབ་སྒྲོག་ཅེས་བྱ་བ་ཞིག་བྱུང་སྟེ། ཀུན་དགའ་བོ། རྒྱལ་པོ་ཕྱོགས་རབ་སྒྲོག་གི་ཆུང་མ་དམ་པ་གཙོ་མོ་ལས་བུ་ཞིག་བཙས་པར་གྱུར་ཏོ། །ཀུན་དགའ་བོ། གཞོན་ནུ་དེ་བཙས་མ་  
ཐག་ཏུ་འཇིག་རྟེན་དུ་སེམས་ཅན་ཆོས་སྤྱོད་པ་ཞིག་བྱུང་ངོ། །ཞེས་ལྷ་རྣམས་ཀྱིས་སྒྲ་སྐད་མཐུན་པར་བསྒྲགས་སོ། །ཀུན་དགའ་བོ། དེ་ནས་རྒྱལ་པོའི་གཞོན་ནུ་དེས་སྒྲ་དེ་ཐོས་  
ནས་ཅི་འདི་ཆོས་ཤིག་ཡིན་ནམ། འོན་ཏེ་ཆོས་མ་ཡིན་སྙམ་ནས་ཀུན་ཏུ་སྤངས་པར་གྱུར་ཏོ། །ཀུན་དགའ་བོ། རྒྱལ་པོའི་གཞོན་ནུ་སྐྱེས་ནས་ལོ་བདུན་ལོན་པ་ལྟ་བུ་དེ་རྒྱལ་པོ་  
ཕྱོགས་རབ་སྒྲོག་དེ་ག་ལ་བ་དེར་སོང་སྟེ་ཕྱིན་ནས། རྒྱལ་པོའི་རྐང་པ་ལ་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་ནས་ཀྱང་རྒྱལ་པོ་ཕྱོགས་རབ་སྒྲོག་  
  
  
ཡབ། འདི་ཅི་ཆོས་ཤིག་ལགས་སམ། འོན་ཏེ་ཆོས་མ་ལགས། དེ་ནས་རྒྱལ་པོ་དེས་གཞོན་ནུ་ལ་ཚིགས་སུ་བཅད་པས་སྨྲས་པ་སྲོག་གཅོད་པ་ཡི་སྡིག་པ་སྤངས་  
ནས་སུ༑ ༑སྦྱིན་པ་དུལ་བ་ཚངས་སྤྱོད་ཡང་དག་སྡོམ། །དེས་དང་ཚུལ་ཁྲིམས་ཡོན་ཏན་རབ་གནས་པ། །ཆོས་དེ་འཕགས་པ་རྣམས་ཀྱིས་བསྟོད་པ་ཡིན། །ཀུན་དགའ་བོ། །དེ་ནས་རྒྱལ་  
པོའི་གཞོན་ནུ་དེས་ཕ་དེ་ལ་ཚིགས་སུ་བཅད་པས་སྨྲས་པ། ཡབ་ཅིག་བདག་ལ་ཆོས་གང་གསུངས་པ་དེ། །རྒྱལ་སྲིད་འཛམ་གླིང་དེ་ནི་རབ་སྟོན་པ། །ཁྱིམ་པས་ཆོས་དེ་བསྟེན་པར་  
ནུས་ལགས་སམ། །བདག་གིས་ཞུས་པ་དེ་ནི་ལུང་བསྟན་གསོལ། །གལ་ཏེ་དེ་ནུས་ལགས་ན་བདག་ལ་གསུངས། །གལ་ཏེ་བདག་གིས་ནུས་ན་ཁྱོད་ཀྱིས་གསུངས། །བདེན་པ་སྨྲ་བ་  
སེམས་ཅན་དམྱལ་མི་མཆི། །དེ་དག་ངན་འྒྲོའང་ཀུན་ཏུ་སྟེན་མི་འགྱུར། །མི་བདེན་སྨྲ་བ་ངན་འགྲོར་མཆི་བར་འགྱུར། །མནར་མེད་ཕྱིན་ཅིང་སྡུག་བསྔལ་མྱོང་བར་འགྱུར། །དེ་ཕྱིར་  
མི་བདེན་པ་དག་སྤངས་ནས་སུ། །བདེན་ཚིག་བདེན་པ་བདག་ལ་གསུང་དུ་གསོལ། །ཀུན་དགའ་བོ། །དེ་ནས་རྒྱལ་པོ་ཕྱོགས་རབ་སྒྲོག་གིས་རྒྱལ་པོའི་གཞོན་ནུ་དེ་ལ་ཚིགས་སུ་བཅད་  
པ་དག་གིས་སྨྲས་པ། རྒྱལ་སྲིད་འཛམ་གླིང་དེ་ནི་རབ་སྟོན་པ་།ཆོས་རྣམས་མཐའ་དག་བསྟེན་པར་ནུས་མ་ཡིན། །དབྱུག་པ་མཚོན་གྱིས་ས་ནི་རབ་བསྟན་ན། །གཞོན་ནུ་གང་དུ་དེ་ལ་ཆོས་  
  
  
༄༅། །འབྱུང་འགྱུར། །སྲོག་ཆགས་རྣམས་ལ་ང་ཡིས་གནོད་སྤྱོ་བྱ། །ང་ཡིས་བསྒོ་བ་མྱུར་དུ་མི་བྱེད་པ། །དེ་ནི་ལོངས་སྤྱོད་འཕྲོག་ཅིང་ཆད་པས་གཅད། །ཕྱིས་ཀྱང་  
བཙོན་རར་རབ་ཏུ་གཞུག་པར་བྱ། །ས་བཟང་བལྟ་བའི་ཕྱིར་ནི་མངོན་པར་འབྱུང། །དེ་ཚེ་གྲོང་རྡལ་པ་དག་སྐྲག་པར་འགྱུར་།རྒྱལ་པོ་འོང་ཞེས་སྐྲག་པ་འབྱུང་འགྱུར་ཞིང། །དེ་དག་  
ཕྱོགས་ཕྱོགས་སུ་ནི་འགྲོ་བར་འགྱུར། །གང་ཚེ་ང་ནི་ཆོས་ལ་འདུག་གྱུར་ཚེ། །ལྷ་འདི་ནོངས་པ་འབྱུང་བའི་མི་ལགས་ན། །ཇི་ལྟར་ལྷས་མཁྱེན་ཆད་པས་ཆོད་ཅིག་ཅེས། །ང་ལ་  
འབུལ་ཞིང་ངེས་པར་འབུལ་བར་བྱེད། །ང་ཡིས་ཉེས་པ་བྱུང་བ་དེ་མ་ཤེས། །གཞན་གྱི་དོན་གྱི་ཕྱིར་ནི་སྡིག་པ་བྱས། །ཅི་ནས་ཕྱིན་ཆད་ང་ཡི་བསྟན་པ་ལ། །དེ་དག་སྡིག་མི་བྱེད་པར་  
རྡེགས་ཆིངས་སོད། །དེ་ལ་བསླབ་ནས་གཞན་དག་བྱེད་གྱུར་ན། །དེ་ལྟར་ང་ཡི་ཡུལ་འཁོར་སྡུག་བསྔལ་འགྱུར། །ཚར་བཅད་ནས་ནི་དེ་ལ་ཆད་པས་བཅད། །དེ་ལས་གྲོང་རྡལ་པ་  
དག་འཇིགས་པར་འགྱུར། །རྒྱལ་པོ་གཏུམ་ཞིང་མི་རྣམས་དྲག་པོ་ཡིན་།དེ་ཡིས་འཕྲལ་དུ་སྲོག་ཆགས་འཇིགས་པར་བྱེད། །གནོད་པ་བྱེད་ཚེ་དེ་ལ་སྙིང་རྗེ་སྐྱེ། །རྣམ་པར་རྒྱལ་  
ལ་མ་ཆགས་སྟོན་པར་འགྱུར། །དེ་ཚེ་གཞོན་ནུས་ཚིག་ནི་ཐོས་ནས་སུ། །ཕྱོགས་རབ་སྒྲོག་ལ་ཚིགས་བཅད་འདི་དག་སྨྲས། །སྐྱོ་བ་ཐོབ་ཅིང་སྡུག་བསྔལ་གྱུར་པ་ལགས། །ཡབ་  
  
  
།ཡབ་ཅིག་བདག་འདིར་རྒྱལ་སྲིད་དོན་མི་གཉེར། །གཞན་གྱི་དོན་གྱི་ཕྱིར་ནི་སྡིག་བགྱིད་འགྱུར། །ཡབ་ཡུམ་དང་ནི་རྒྱལ་སྲིད་སྤངས་ནས་  
སུ༑ ༑ཡབ་ཅིག་བདག་ནི་ཆོས་ཡོངས་བཙལ་བར་འཚལ། །ཡབ་ཅིག་གལ་ཏེ་བདག་གཏོང་མི་མཛད་ན། །དེང་ཉིད་བདག་ནི་འཆི་བའི་དུས་བགྱིའོ་ཡབ། །དུག་བཏུང་རི་ལས་གཡང་དུ་དོར་བར་  
བགྱི༑ ༑མཚོན་གྱིས་འཆི་བའི་དུས་ཀྱང་བགྱི་འོ་ཡབ། །རྒྱལ་པོས་ཚིག་དེ་ཐོས་ནས་མི་དགར་གྱུར། །བུ་ཁྱོད་ང་ཚིག་འདི་འདྲ་འདི་ཉོན་ཅིག་གཞོན་ནུ་ཁྱོད་ཀྱིས་རྟག་པར་འདོད་པ་སྤྱོད། །  
ང་ཡིས་རྒྱལ་སྲིད་དེ་ནི་བསྟེན་པར་བྱ། །བུ་ཁྱོད་ཁྱིམ་ནས་མངོན་པར་མ་འབྱུང་ཞིག་བུ་གཅིག་སྐྱེད་མོས་ཚལ་དུ་རྩེ་དགའ་བྱོས་།ལོངས་སྤྱོད་ཡངས་ཤིང་མང་པོ་ཁྱོད་ལ་སྦྱིན། །བུ་  
ཁྱོད་རབ་ཏུ་འབྱུང་བས་ཅི་འགྱུར་སྙམ། །འདོད་པ་མཛེས་པ་རིམ་གྱིས་སྤྱད་པར་བྱོས། །ལོངས་སྤྱོད་ཟད་པར་གྱུར་ནས་རབ་ཏུ་བྱུང་།འདི་ལ་ཇི་སྲིད་སྐྱོན་ཉུང་ཤེས་ནས་སུ། །ཚེ་ཐུང་ཉིད་ན་  
མྱ་ངན་འདས་པ་བསྐྱེད། །འདོད་པ་བསྟེན་པས་ངོམས་པར་འགྱུར་མ་ལགས། །སྐྱོན་དང་ཐ་བའི་ལས་ནི་སྐྱེད་པར་བགྱིད། །སྐྱོན་མེད་མངོན་འབྱུང་ཆོས་ནི་སྤྱད་པར་བགྱི། །སྲོག་ཆགས་  
རྣམས་ལ་ཕན་ཕྱིར་བྱམས་པ་བསྟེན། །དགོན་པའི་གནས་སུ་གཅིག་པུ་གནས་པར་བགྱི། །དེ་ལས་བདེ་བ་ཆེན་པོ་འབྱུང་བར་འགྱུར། །ཚུལ་ཁྲིམས་གནས་པས་ཚངས་སྤྱོད་ཞི་བར་  
  
  
༄༅། །འགྱུར༑ ༑དེ་ཕྱིར་དགོན་པ་བརྒྱ་ནི་བསྟེན་པར་བགྱི། །བདག་གི་སླད་བཞིན་ཡབ་ཁྱོད་རབ་ཏུ་བྱུང། །ཁྱོད་ལ་ཡུལ་འཁོར་གྲོང་རྡལ་ཅི་ཞིག་བགྱི། །གཞན་གྱི་  
དོན་དུ་སྡིག་པ་བགྱིས་པས་ནི། །ངན་སོང་གནས་ཤིང་སྡུག་བསྔལ་མྱོང་བར་འགྱུར། །དེ་ཡི་ཚེ་ན་འཇིགས་པ་ཆེན་པོ་ཡི། །ལྕགས་ཀྱི་ཐུ་ལུམ་ཆེན་པོ་གསོལ་ཅིག་ཡབ། །སྡིག་བགྱིས་  
མི་མཉམ་པ་ནི་སྤྱད་པས་ན། །སེམས་ཅན་དམྱལ་བ་རྣམས་སུ་སྐྱེ་བར་འགྱུར། །ལུས་ལ་ལྕགས་ཀྱི་ཕུར་བུས་བཏབ་ནས་སུ། །དེ་ཚེ་ལྕགས་ཀྱི་སྒོ་གླེགས་སྟེང་ནས་འཇོམས། །གང་  
དག་དེ་ལུས་ཀུན་ནས་འཇོམས་པ་ཡི། །ལྕགས་ཀྱི་གཤོལ་དག་དེར་ནི་ཀུན་ནས་འབྱུང། །རབ་དྲག་ལས་ཅན་སེར་སྐྱ་ལྗང་གུ་སྐྲས། །ཁས་བུབ་བུམ་པའི་ནང་དུ་རབ་ཏུ་འཇུག་  
ལྕགས་ཀྱི་གཏུན་དག་གིས་ཀྱང་སྐྲག་པར་འགྱུར། །ལོ་གྲངས་མང་པོར་ཚོར་བ་བཟོད་པར་བགྱིད། །དེར་ནི་དེ་ཡང་འཆི་དུས་བགྱིད་མི་འགྱུར་།སྡིག་པའི་ལས་ཀྱིས་འཛིན་པར་  
བགྱིད་པ་ལགས། །ལས་བས་ནས་ནི་ཐར་པ་འཐོབ་ལགས་ཏེ། །སྡིག་པའི་ལས་ཀྱི་འབྲས་བུ་དེ་འདྲ་ལགས། །གང་ཚེ་ལུས་དེར་འཆི་བ་འབྱུང་བའི་ཚེ། །མེ་འོབས་རབ་ཏུ་འཇིགས་  
པར་དེ་དག་འཇུག་དེ་དག་གིས་ནི་ལུས་དེ་རབ་ཏུ་འབར། །དེ་ཚེ་རབ་འཇིགས་མེ་ཡིས་ཟིལ་གྱིས་ནོན། །གང་ཚེ་མེ་ཡི་འོབས་ལས་ཐར་གྱུར་ཚེ། །རབ་འཇིགས་ཀུན་འབར་ཀུན་ཏུ་  
  
  
།བྲག་རི་ཆེ་མཐོ་ལ་ནི་འཛེག་པར་འགྱུར། །དེ་ཚེ་དེ་དག་མི་གཙང་འདམ་དུ་འཇུག་རབ་འཇིགས་ཀུན་འབར་ཀུན་ཏུ་རབ་འབར་ཞིང། །དེ་ཚེ་ཁབ་འདྲའི་ཁ་ཡིས་ཟ་བ་ཡིས།།  
དེ་ཚེ་ལོ་ནི་བྱེ་བར་ཞུགས་ནས་སུ། །བརྒྱ་ལ་དེ་ལས་འབྱུང་བར་འགྱུར་བ་ལགས། །དེ་ཚེ་དེ་ནའང་འཇིགས་པའི་མདའ་ཚལ་མཆིས། །དེར་ནི་ཤིན་ཏུ་མཆོག་ཏུ་སྡུག་བསྔལ་ལྟུང། །རལ་གྲིའི་  
སོ་འདྲའི་ལོ་མ་རབ་འཇིགས་པ། །ཀུན་འབར་ཀུན་ཏུ་རབ་འབར་དག་གིས་གཅོད། །ཚལ་དེར་རབ་ཏུ་ཞུགས་པ་ཙམ་གྱིས་ཀྱང། །ཕྱོགས་བཞི་དག་ནས་རླུང་གི་ཕུང་པོ་འབྱུང། །གང་ཕྱིར་  
རླུང་བསྐྱོད་རལ་གྲི་འཁྲུགས་ནས་སུ། །དེ་ཡིས་ལུས་ནི་ཀུན་ནས་རབ་ཏུ་འདྲལ། །གང་ཚེ་ཚལ་དེ་ནས་ནི་མངོན་བྱུང་ཚེ། །དེར་ནི་འཇིགས་པ་ཆེན་པོའི་ཚལ་དུ་འཇུག་དེ་ཚེ་རལ་གྲིའི་སོ་འདྲའི་  
ལོ་མས་འགུམས། །སྤུ་གྲིའི་སོ་འདྲ་དག་གིས་འབྱིན་པར་འགྱུར། །རལ་གྲིའི་ཚལ་རབ་འཇིགས་པར་ཞུགས་ཙམ་གྱིས། །ཕྱོགས་བཞི་དག་ནས་འཇིགས་པའི་རླུང་ལྡང་འགྱུར། །རླུང་  
བསྐྱོད་དེ་དག་རལ་གྲི་ལ་མས་ཆོད། །དེ་ཚེ་ལུས་ནི་དུམ་བུ་དུམ་བུར་འཆད། །དེ་ཚེ་དེ་དག་ལུས་ལ་གཅོད་པ་ན། །རླུང་གིས་འཕངས་པའི་རལ་གྲི་ལྷུང་འགྱུར་ཞིང། །ལུས་ལ་རལ་གྲིའི་  
འདབ་མ་ཞུགས་པར་འགྱུར། །དེ་དག་དེ་ན་སྡུག་བསྔལ་ཚོར་བ་མྱོང་།ལོ་ནི་མང་པོར་སྡུག་བསྔལ་མྱོང་ནས་སུ། །དེ་དག་འགྱུར་བྱེད་ཆུ་ཀླུང་རབ་ཚར་འཇུག་ལོ་ནི་མང་པོར་སྡུག་བསྔལ་  
  
  
༄༅། །མྱོང་ནས་སུ། །འགྱུར་བྱེད་ཆུ་ཀླུང་ཚ་མྱུར་འབབ་པར་འཇུག་ཟབ་མོ་ཀློང་སྟོང་འབབ་པར་བགྱིད་པ་ཡི། །ཟངས་དང་ལྕགས་བསྐོལ་བ་ནི་འབབ་པ་དེར། །མི་ནི་  
གཞོལ་བས་འབབ་ཅིང་འཆི་བར་འགྱུར། །རྦ་ཀློང་ཤུགས་ཀྱིས་འབབ་པས་འཆི་བར་འགྱུར། །རྦ་ཀློང་ཆེན་པོའི་ཤུགས་ཀྱིས་རབ་འབབ་ཅིང། །དེ་ནི་འཇིགས་པའི་ཆུ་ཀླུང་དེར་འཇུག་  
འགྱུར༑ ༑གཏིང་མ་སླེབ་པར་འབབ་པས་འཆི་བར་འགྱུར། །སྡུག་བསྔལ་དེ་ནི་ལྟ་བར་སུ་ཞིག་འཚལ། །གང་ཚེ་རྒལ་བར་གྱུར་པ་དེ་ཡི་ཚེ། །འགྲམ་ན་གནས་པའི་སྲིན་པོ་དྲག་  
འཇིགས་པ། །སོ་གཙིགས་ལྗང་གུ་དམར་སེར་སྐྲ་ཅན་གྱིས། །བརྒྱུགས་ནས་འབྲོས་པར་བྱེད་པ་འཛིན་པར་འགྱུར། །བཟུང་ནས་གྲོགས་པོ་ཅི་ཟ་བསྟན་པར་གྱིས། །ཁྱོད་ནི་ཅི་འདོད་ཅེས་  
ཀྱང་འདྲི་བར་བགྱིད། །བདག་ནི་ཟས་ཞིག་བཟའ་བར་འཚལ་ལགས་ཏེ་།བདག་ནི་བཀྲེས་ཞེས་ཚིག་ཏུ་སྨྲ་བར་འགྱུར། །མཆོག་རབ་འཇིགས་དེ་དག་གིས་མྱུར་བཟུང་ནས། །ལྕགས་  
ཀྱི་ས་སྟེང་དུ་ནི་བོར་ནས་སུ། །གང་དག་ལུས་བཤིག་ནས་ནི་སར་ལྟུང་བའི། །ལྕགས་ཀྱི་ཐུ་ལུམ་དེ་དག་དར་སྦྱིན་འགྱུར། །ཁོང་དུ་འབར་ཞིང་ཕྱི་རོལ་རབ་འབར་བས། །བསྲེག་ཅིང་བཙོ་འོ་  
ཞེས་ནི་ཚིག་ཏུ་སྨྲ། །དེར་ནི་འགྱུར་བྱེད་ཆུ་ཀླུང་སྡུག་བསྔལ་ལྟུང། །ཆུ་འདི་ཆུ་གྲང་སྙམ་དུ་སེམས་པར་བགྱིད། །ཕྱིས་ཀྱང་མི་གཙང་འདམ་དུ་འཇུག་པར་འགྱུར། །རི་དང་སྤུ་གྲིའི་སོ་  
  
  
།རབ་ཏུ་འཇིགས་པའི་མེ་འོབས་དེ་དེ་བཞིན་།ཡང་དང་ཡང་དུ་ཚོར་བ་དེ་མྱོང་འགྱུར། །ཁྱོད་ཀྱི་རྒྱལ་སྲིད་འདི་རྟག་མ་ལགས་ཡབ། །དབང་ཕྱུག་ཡུན་རིང་རྗེས་སུ་འཇུག་མ་  
ལགས༑ ༑སྲོག་དང་རྒྱལ་སྲིད་དེ་བཞིན་འདོད་པ་དང། །ཐམས་ཅད་མི་རྟག་ཅེས་ནི་རྒྱལ་བས་གསུངས། །དེ་སླད་བདག་གི་ཚིག་བཞིན་མཛོད་ཅིག་ཡབ། །ཐམས་ཅད་སྤངས་ནས་མངོན་པར་  
འབྱུང་བར་མཛོད། །འདི་ནས་ཤི་འཕོས་བདེ་འགྲོ་རྣམས་སུ་དགྱེས་།སྡུག་བསྔལ་ཀུན་ལས་ཐར་པར་འགྱུར་རོ་ཡབ། །ཚུལ་ཁྲིམས་བསམ་གཏན་གནས་ཤིང་སེམས་རབ་བྱམས། །རབ་དབེན་  
དགོན་པ་ཞི་བར་གནས་པར་འགྱུར། །བདག་དང་མཚུངས་པར་སུ་ཡང་མ་དགོངས་ཤིག་དེར་ཁྱོད་ཚངས་པ་ལྟ་བུར་འགྱུར་བ་ལགས། །དེ་ལ་དེ་ལྟར་རྗེས་བསྟན་གཞོན་ནུ་ནི། །རྒྱལ་སྲིད་ཀུན་  
སྤངས་ཡང་དག་རབ་ཏུ་བྱུང། །ཕྱོགས་རབ་སྒྲོག་དང་མ་ཡང་དེ་བཞིན་ཏེ། །དེ་ལ་བར་ཆད་སུ་ཡང་བྱེད་པ་མེད། །བསམ་གཏན་བདེ་བ་རྗེས་སུ་སྤྱོད་བྱེད་ཅིང། །དེ་རབ་བྱུང་ནས་ཆོས་ནི་ཡོངས་སུ་  
བཙལ༑ ༑མངོན་པར་ཤེས་ཐོབ་དྲང་སྲོང་རྒྱལ་པོར་གྱུར། །འཇིག་རྟེན་ཕན་ཕྱིར་ཆོས་ནི་རབ་ཏུ་སྟོན། །བདག་མེད་ཆོས་རྣམས་རབ་ཏུ་བསྟན་པས་ན། །དེ་ཡི་སེམས་ཞི་ཡིད་ཀྱང་རབ་ཏུ་ཞི། །དེ་  
ལ་བདག་མེད་བདག་གིའང་ཡོད་མ་ཡིན། །བདག་ཅེས་ཆོས་ནི་ནམ་ཡང་དམིགས་མ་ཡིན། །ཆོས་དེ་དྲང་སྲོང་རྒྱལ་པོས་བསྟན་པས་ན། །ཆོས་དེ་ཐམས་ཅད་མ་བཅིངས་མ་གྲོལ་བ། །གང་  
  
  
༄༅། །ལ་སེམས་ཅན་མེད་ཅིང་བདག་གི་མེད། །དེ་ལ་སོམས་ཤིག་ཚུལ་བཞིན་སོ་སོར་རྟོགས། །དྲང་སྲོང་རྒྱལ་པོའི་ཆོས་ནི་ཐོས་ནས་སུ་།དེར་ནི་བརྒྱ་སྟོང་མང་  
པོ་དོང་བར་གྱུར། །དེ་ཚེ་རྒྱལ་པོ་ཕྱོགས་རབ་སྒྲོག་རབ་བྱུང་།དེ་ཡི་བསྟན་ལ་མ་ཡང་རབ་ཏུ་བྱུང། །དྲང་སྲོང་ཐད་དུ་དེ་དག་རབ་བྱུང་ནས། །གང་དག་ཆོས་དེ་འདྲ་བ་བྱུང་བ་དང། །  
ཆོས་གང་དེ་ལ་དྲང་སྲོང་ཞུགས་གྱུར་པ། །དེ་ཉིད་བདག་གིས་ཀྱང་ནི་ཐོབ་བྱ་སྙམ། །དྲང་སྲོང་གིས་ནི་ཇི་ལྟར་བསྟན་སློབ་ཅིང། །འདི་ལ་དེ་ཀུན་བྱང་ཆུབ་མཆོག་ཏུ་ཞུགས། །དེ་དག་  
ཀུན་ཀྱང་སངས་རྒྱས་ངེས་པར་གྱུར། །དེ་ཚེ་བྱང་ཆུབ་སངས་རྒྱས་ཐམས་ཅད་ཞི། །དེ་ཚེ་རྒྱལ་བུ་དེ་ནི་གཞན་ཞིག་སྙམ་།གང་གིས་ཆོས་དེ་རྗེས་སུ་བསྟན་ནས་སུ། །ཆོས་ཀུན་  
ཚོལ་ཞིང་རབ་ཏུ་བྱུང་བ་དེའང། །ཀུན་དགའ་འདི་ལ་ཁྱོད་ནི་ཐེ་ཚོམ་ན། །ཀུན་དགའ་ཁྱོད་ནི་ཐེ་ཚོམ་མ་ཟ་ཞིག་དེ་ཚེ་དེ་ནི་རྒྱལ་བུ་དེར་གྱུར་ཏོ། །ང་ཡིས་མི་རྣམས་ཀྱི་ནི་དོན་ཆེན་  
བྱས༑ ༑ང་ཡིས་དེ་དག་ཐེག་པ་མཆོག་ལ་འང་བཀོད། །དེ་ཚེ་ཆོས་ཀྱི་འཁོར་ལོ་རབ་བསྐོར་ནས། །ང་ནི་ནམ་ཡང་བརྩོན་འགྲུས་ཉམས་མ་གྱུར། །ངས་ནི་ནམ་ཡང་འདུན་པ་བཏང་མ་  
གྱུར༑ ༑ང་ཡིས་རྟག་པར་བརྟན་པར་རྗེས་སུ་བསྒོམས། །ང་ཡིས་ཆོས་དེ་དག་ནི་རྟག་པར་བསྟེན། །ང་ཡིས་ནམ་ཡང་ལེ་ལོ་བྱས་མ་གྱུར་།ང་ཡིས་བྱང་ཆུབ་ཐོབ་པར་མི་ནུས་ཞེས།།  
  
  
།ང་ཡི་བྱང་ཆུབ་འདུན་པ་རྟག་པར་བྱུང། །ང་ཡིས་བརྩོན་འགྲུས་དམ་པ་རྟག་པར་བསྟེན་།ང་ཡིས་ལེགས་བཤད་ཆོས་ནི་རྟག་པར་བཙལ། །དེས་ན་  
ང་ཡི་དགའ་བ་བླ་མེད་གྱུར། །དེ་ཕྱིར་གང་ཞིག་བྱང་ཆུབ་འདོད་བྱེད་པ། །ཇི་ལྟར་ངས་བསླབ་དེ་བཞིན་སློབ་བྱེད་ན། །སློབ་པ་བྱང་ཆུབ་ལས་ནི་ཉམས་མི་འགྱུར། །ཆོས་ཀྱི་འཁོར་ལོ་  
དམ་པ་བསྐོར་བར་འགྱུར། །མངོན་པར་འབྱུང་བ་ཡང་དག་པར་བརྗོད་པའི་ལེའུ་སྟེ། བཅུ་གཅིག་པའོ།། །།ཀུན་དགའ་བོ། བྱང་ཆུབ་སེམས་དཔའ་ཆོས་བཞི་དང་ལྡན་ན་  
དྲན་པ་དང་ལྡན་པ་ཡིན། རྟོགས་པ་དང་ལྡན་པ་ཡིན། བློ་དང་ལྡན་པ་ཡིན། ཆོ་ག་དང་སྤྱོད་ཡུལ་དང་ལྡན་པ་ཡིན་ཏེ། བཞི་གང་ཞེ་ན། ཀུན་དགའ་བོ། །འདི་ལ་བྱང་ཆུབ་སེམས་  
དཔའ་ཆོས་དེ་ལྟ་བུ་དེ་དག་ཡོངས་སུ་བཙལ་བའི་ཕྱིར་བརྩོན་འགྲུས་རྩོམ་པ་ཡིན། རྙེད་ནས་ཀྱང་ཆོས་དེ་དག་ལ་སྒྲུབ་པ་ཡིན། བདག་ཉིད་ཀྱང་ཆོས་ལ་གནས་ནས་དེ་ཉིད་ལ་སྐྱེ་བོ་  
མང་པོ་ཡང་དག་པར་འཛིན་དུ་འཇུག་པ་ཡིན། ཡང་དག་པར་འཛིན་དུ་བཅུག་ནས་ཀྱང་ཆོས་དང་ལྡན་པའི་གཏམ་གྱིས་རངས་པར་བྱེད་ཅིང་ཡང་དག་པར་གཟེངས་བསྟོད་པ་ཡིན་  
ནོ༑ ༑དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །གང་དག་དེ་ཡི་བདེ་འདྲེན་པའི། །ཆོས་དེ་དག་ནི་ཡོངས་སུ་ཚོལ། །དེ་འདྲའི་ཆོས་དག་མ་རྙེད་  
  
  
༄༅། །པར༑ ༑དེ་ནི་བརྩོན་འགྲུས་འདོར་མི་བྱ། །དེ་འདྲའི་ཆོས་དག་ཐོས་ནས་མང་དུ་ཐོས་པས་འཇལ། །རྟག་ཏུ་ཆོས་ལ་གནས་ཤིང་ཇི་སྐད་བཤད་ལ་སློབ། །བདག་  
དེ་ཇི་ལྟར་གནས་བཞིན་གཞན་དག་ཆོས་ལ་དགོད། །གང་དག་ཆོས་འདིར་གནས་ལ་ཅི་ཡང་འདོམས་མི་བྱེད། །ཀུན་དགའ་བོ། གཞན་ཡང་བྱང་ཆུབ་སེམས་དཔའ་ནི། བདག་གིས་  
ཆོས་དེ་དག་ཐོས་ནས་ནུབ་པར་གྱུར་ན་མི་རུང་ཞིང། བདག་གིས་ཆོས་ཁ་ཅིག་ཆུད་གཟན་པར་གྱུར་ན་མི་རུང་ངོ། །སྙམ་ནས་ཆོས་དེ་ལྟ་བུ་དེ་དག་གི་དོན་གྱི་ཕྱིར་རྟག་ཏུ་ཆོས་སྨྲ་  
བའི་རྗེས་སུ་འབྲང་བ་ཡིན་ནོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །གང་དག་དགེ་སློང་རྟག་བསྙེན་པ། །དེ་དག་མང་དུ་ཐོས་པར་  
འགྱུར༑ ༑ཆོས་ཀྱི་རྒྱལ་པོས་བཀུར་བ་ཡིན། །དེ་དག་འདི་ན་ང་ཡི་རྗེས་སུ་འབྲང། །ང་ལ་ཆོས་རྣམས་མ་ཐོས་དོན་རྣམ་མ་ཤེས་པར་།ནུབ་པར་འགྱུར་ཞིང་ཕྱི་ནས་གཞན་ལས་  
ཐོས་མི་འཐོབ། །དེ་ཚེ་བརྩོན་འགྲུས་བརྟན་པོར་ཤེས་ནས་ལས་ཀུན་འདོར། །གང་གིས་ཤེས་པ་རྣམ་འཕེལ་ངེས་པའི་ཆོས་རྣམས་ཚོལ་།དགེ་སློང་མཁས་པ་ཤེས་རབ་ཅན། །  
རྒྱལ་བས་བཀུར་རྣམས་སྟེན་པར་བྱེད། །མང་དུ་ཐོས་ནས་ཡིད་གཞུངས་པ། །དེ་འདྲའི་མདོ་སྡེ་ཚོལ་བར་བྱེད། །ཀུན་དགའ་བོ། གཞན་ཡང་བྱང་ཆུབ་སེམས་དཔའ་སེམས་དཔའ་  
  
  
ཇི་ལྟར་ཐོས་པ་དང། ཇི་ལྟར་ཀུན་ཆུབ་པར་བྱས་པའི་ཆོས་རྣམས་གཞན་ལ་སྟོན་པར་བྱེད་ཀྱང་ཆོས་ལས་ཉམས་པ་མ་ཡིན་ནོ། །ཀུན་དགའ་བོ། ཇི་ལྟར་ན། བྱང་ཆུབ་སེམས་  
དཔའ་ཆོས་ལས་ཉམས་པ་ཡིན་ཞེ་ན། འདི་ལྟ་སྟེ། ཟབ་མོ་སྟོང་པ་ཉིད་དང་ལྡན་པའི་ཆོས་དེ་དག་བསྟན་ཀྱང་ཆོས་གོས་དང། བསོད་སྙོམས་དང། མལ་ཆ་དང། སྟན་དང། ན་བའི་གསོས་  
སྨན་དང། ཡོ་བྱད་ལ་གནས་ནས་སྟོན་པར་བྱེད་པ་ཡིན། ཟང་ཟིང་སྔོན་དུ་བཏང་སྟེ་སྟོན་པར་བྱེད་པ་ཡིན། ཅི་ནས་གཞན་དག་ལ་ཆོས་དེ་དག་བསྟན་ཀྱང་དེ་བཞིན་ཉིད་དུ་ཞུགས་པ་མ་  
ཡིན་ཏེ། ཀུན་དགའ་བོ། དེ་ལྟར་ན། བྱང་ཆུབ་སེམས་དཔའ་ནི། ཆོས་ལས་ཉམས་པ་ཡིན་ནོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །  
དེ་འདྲའི་ཚེ་དག་ཐོས་ནས་སུ། །སྐྱེ་བོ་མང་ལ་རྒྱས་བྱེད་ཀྱང་།བདག་ཉིད་ཉམས་པར་མི་འགྱུར་བར། །སྲོག་དོན་གཉེར་བས་སྟོན་པར་བྱེད། །དེ་ཕྱིར་ལེགས་ཞེས་བྱ་བ་ཡང། །ནམ་  
ཡང་བཙལ་བར་བྱ་མ་ཡིན། །གཞན་དུ་སྙིང་རྗེ་དོན་གཉར་བས་།ཆོས་ཀྱི་དམ་པ་སྟོན་པར་བྱེད། །སེམས་ཅན་རྣམས་ལ་བརྩེ་བྱས་ཤིང། །སྐྱེ་བོ་མང་ལ་སྙིང་རྗེ་ནས། །དེ་འདྲའི་ཆོས་ནི་  
སྟོན་པར་བྱེད། །སྲོག་ཆགས་རྣམས་ལ་སྙིང་བརྩེར་བྱེད། །གང་ཞིག་རྙེད་པ་ཡོངས་ཚོལ་བས། །དེ་འདྲའི་ཆོས་ནི་སྟོན་བྱེད་དང་།གང་ཞིག་དེ་ཡིས་ཆོས་ཚོལ་བས། །དེ་ནི་ཆོས་ལས་ཉམས་  
  
  
༄༅། །པ་ཡིན༑ ༑ཇི་ལྟར་བཤད་པའི་ཆོས་ལ་ནི། །མཁས་པ་དེ་བཞིན་གནས་པར་བྱེད། །དེ་ནི་རྙེད་པས་ཉམས་མི་འགྱུར། །རྟག་ཏུ་ཆོས་ནི་རབ་ཏུ་འཛིན། །ལེགས་  
པར་ཆོས་ནི་སྟོན་བྱེད་ཅིང། །ཆོས་ལ་ཡང་ནི་རབ་གནས་པ། །འཇིག་རྟེན་ཁམས་ཀྱི་སངས་རྒྱས་དེས། །དེ་ལ་ལེགས་ཞེས་བྱ་བ་སྦྱིན་།ཀུན་དགའ་བོ། གཞན་ཡང་བྱང་ཆུབ་སེམས་  
དཔའ་སེམས་དཔའ་ཆེན་པོ་ནི། ཆོས་ཡོངས་སུ་ཚོལ་བར་བྱེད་པ་ཡིན་ཏེ་དེ་ནི། ཆོས་སྨྲ་བ་དེའི་སྙིགས་མ་འཛིན་པ་མ་ཡིན། ཉེས་པར་གཟུང་བ་འཛིན་པ་མ་ཡིན། ཆོས་ཀྱི་ཚུལ་  
ཡོངས་སུ་བཙལ་བ་ལ་རབ་ཏུ་གནས་པ་ཡིན། དེ་ནི། ཆོས་ལ་འཇུག་པའི་སེམས་ཀྱིས་ཆོས་ཡོངས་སུ་ཚོལ་བར་བྱེད་པ་ཡིན་ནོ། །ཀུན་དགའ་བོ། ཇི་ལྟར་ན། བྱང་ཆུབ་སེམས་  
དཔའ་ཆོས་ཀྱི་ཚུལ་ཡོངས་སུ་བཙལ་བ་ལ་གནས་པ་ཡིན་ཞེ་ན། གང་གི་ཚེ་མཁན་པོ་དང། སློབ་དཔོན་དག་གི་བསྒོ་བའི་ཚུལ་ལ་རབ་ཏུ་གནས་པ་ཡིན། དེས་བྱས་པའང་བྱེད་པ་  
ཡིན། ཆོས་གོས་དང། བསོད་སྙོམས་དང། མལ་ཆ་དང། སྟན་དང། ན་བའི་གསོས་སྨན་དང། ཡོ་བྱད་རྣམས་ལ་སྤྲོ་བར་སྤྱོད་པ་ཡིན་ཏེ་ཀུན་དགའ་བོ། དེ་ལྟར་ན། བྱང་ཆུབ་  
སེམས་དཔའ་ཆོས་ཡོངས་སུ་ཚོལ་བ་ལ་གནས་པ་ཡིན་ནོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ་།དེ་ནི་དེ་ན་ཆོས་རྣམས་ཚོལ། །  
  
  
།གཞན་ལ་ཇི་ལྟར་བསྟན་པ་བཞིན། །དེ་བཞིན་དེ་ནི་རབ་གནས་འགྱུར། །དེ་ན་ཆོས་ནི་ཡོངས་ཚོལ་བས། །ཇི་ལྟར་བཤད་བཞིན་གནས་པར་བྱེད། །དཔའ་བོ་  
དེ་ནི་ཆོས་གནས་ནས། །རྟག་ཏུ་ཆོས་ལའང་སྟེན་པར་བྱེད། །དེ་ཕྱིར་ཆོས་ནི་ཡོངས་ཚོལ་བས། །ཇི་ལྟར་བཤད་བཞིན་གནས་པར་བྱེད་།གང་ཞིག་ཆོས་ལ་རབ་གནས་པ། །དེ་ནི་ཆོས་  
ཀྱི་དང་པོ་ཡིན། །ཇི་ལྟར་ང་ཡིས་རེག་བཞིན་དུ། །དེ་ནས་ཆོས་ལ་རེག་པར་འགྱུར། །ཆོས་དེ་དག་ལ་བརྟེན་ནས་ཀྱང། །བླ་ན་མེད་པའི་བྱང་ཆུབ་ཐོབ། །ང་ཡིས་གང་ལས་ཐོས་པ་ལ། །  
སྟོན་པར་འདུ་ཤེས་ཀུན་ཤེས་ནས། །རྟག་ཏུ་ཆོས་ནི་ཡོངས་ཚོལ་བས་།ཆོས་རྣམས་ལ་ནི་གུས་པར་བྱས། །གང་གིས་ང་ནི་ལམ་གནས་པ། །དེ་ནི་ང་ཡི་སློབ་དཔོན་ཡིན། །དེ་ནི་ང་ཡི་བདེ་  
འདྲེན་པ། །དེ་ནི་ང་ཡི་མིག་སྦྱོང་བའོ། །དེ་ནི་ང་ཡི་སྟོན་ཡིན་པས། །ང་ནི་རྟག་པར་གུས་པར་གནས། །ང་ནི་དེ་ལ་བརྟེན་ནས་སུ་།འཇིག་རྟེན་ཐ་མར་བདེ་བ་ཡིན། །བསྐལ་པ་དག་ནི་  
གྲངས་མེད་པ། །བསམ་གྱིས་མི་ཁྱབ་ཡངས་པ་ན། །སྔོན་གྱི་དུས་སུ་དེ་བཞིན་གཤེགས། །ལྷུན་པོའི་རྒྱལ་པོ་བྱུང་བར་འགྱུར། །ལྷུན་རྒྱལ་མྱ་ངན་འདས་ནས་སུ། །ཉན་ཐོས་མཛངས་པ་  
བྱུང་བར་གྱུར། །མཁས་པའང་ཡིན་ཞིང་ཤེས་རབ་ཆེ། །ཆོས་མང་ལུང་ནི་འབོག་པར་བྱེད། །ཟབ་མོའི་དོན་ལ་ངེས་པའང་ཡིན། །ཕུང་པོ་ཁམས་ལ་རྣམ་པར་མཁས། །འདུལ་བ་ཡི་ནི་  
  
  
༄༅། །ཕ་རོལ་སོན། །ཆོས་མངོན་པ་ལའང་མཁས་པ་ཡིན། །བསླབ་པ་གསུམ་པོ་རྣམས་ལ་བསླབ། །སངས་རྒྱས་བྱང་ཆུབ་འཛིན་པར་བྱེད། །སངས་རྒྱས་ལྷུན་  
པོའི་རྒྱལ་པོ་ཡིས། །དེ་ནི་བྱིན་རླབས་དེ་བྱུང་གྱུར། །སངས་རྒྱས་ཐེག་པ་དེ་ལ་ཞུགས། །ཟབ་མོ་ལ་ཡང་མཁས་པ་ཡིན། །མཛངས་པའི་ཡོན་ཏན་རྣམས་ཀྱི་མཐའ། །ཉེ་བར་བསྟན་  
པར་ནུས་མ་ཡིན། །རྒྱལ་ཁྱིམ་མེ་ཏོག་ཅན་དུ་ནི། །ཚོང་དཔོན་ནོར་ཆེན་བྱུང་བར་གྱུར། །ལོངས་སྤྱོད་ཕུང་པོས་ཡངས་པ་ཡིན། །བསོད་ནམས་གཟི་ཡིས་གཟི་བརྗིད་བྱས། །མང་  
པོས་མཆོད་འོས་ཞེས་བྱ་བ། །དེ་ནི་དེ་ན་བྱུང་བར་གྱུར། །ཁྲིམས་ལྡན་ཡོན་ཏན་ཕུན་སུམ་ཚོགས། །བཟང་ལྡན་རྣམ་པར་གྲགས་པ་བྱུང་།དེ་ཚེ་ཚོང་དཔོན་བཟང་ལྡན་ཡང། །  
མཛངས་པའི་ཐད་དུ་ཉེ་བར་སོང། །ཤེས་རབ་ཆེན་པོ་ཐོས་མང་དེས། །དེ་ལ་ཆོས་ནི་བསྟན་པ་བྱས། །གྲགས་དང་ལྡན་པ་མཛངས་པ་ལས། །དེ་ཡིས་དམ་ཆོས་དེ་ཐོས་ནས། །ལོངས་  
སྤྱོད་ཕུང་པོ་མཐའ་ཡས་དང། །ཆོས་དེ་ཐམས་ཅད་གསོག་པར་བྱེད་།གང་ཁྱོད་གཏོང་བ་དེ་འདྲ་ནི། །ཚོང་དཔོན་ཁྱོད་ཀྱིས་དད་པ་ལེགས། །གང་ཐོས་ནས་ནི་རྣམ་ཤེས་པ། །དེ་  
ནི་ཆོས་ཀྱི་གཏེར་ཡིན་ནོ། །དེ་ཚེ་ཚོང་དཔོན་བཟང་ལྡན་ཡང་།མཛངས་པ་ཡི་ནི་ཕྱི་བཞིན་གནས། །ལོ་ནི་མང་པོ་མི་ཉུང་བར་།དེ་ནི་དེ་ན་རྗེས་སུ་འབྲང། །ཆོས་སྨྲ་བ་ལ་ཚོང་དཔོན་  
  
  
།ལོ་ནི་ཉི་ཤུར་རྗེས་འབྲང་བས། །དེ་ལས་ཆོས་རྣམས་ཉན་བྱེད་པས། །དེ་ནི་ཉན་པས་ངོམ་པ་མེད། །སྐྱེ་བོ་མང་པོ་བསྙེན་བཀུར་གྱིས། །རྟག་ཏུ་སྤྲོ་བར་ཞུགས་གྱུར་ཀྱང། །དེ་ཡི་  
སེམས་ལ་ནམ་ཡང་ནི། །ཡོངས་སུ་གདུང་བ་བྱུང་མ་གྱུར། །དུས་ཚོད་གཅིག་ཏུ་མཛངས་པ་ལ། །གསེར་ནི་བྱེ་བ་ཕྲག་ཉི་ཤུ། །ཚང་བར་འབུལ་བར་བྱེད་པར་གྱུར། །དེ་ཚེ་མཛངས་པ་  
སྤྱོད་པར་བྱེད། །དེ་འདྲ་བ་ཡི་དུས་ཚོད་དུ། །དེ་ལ་ནོར་གྱི་ཕུང་པོ་འགྲོ་དེ་འདྲའི་བསྙེན་བཀུར་བྱས་པས་ན། །དེ་ཡི་ཕྱིར་ཡང་དགའ་བར་གྱུར། །ཕྱི་ནས་དུས་ཚོད་སྟོང་དུ་ནི། །དགེ་སློང་  
རེ་རེའི་ཐད་དུ་འགྲོ་མཛངས་པ་ཡིས་ནི་ཆོས་སྨྲས་པ། །དེ་དག་དེ་ཡི་རྗེས་སུ་འབྲང། །དུས་ཚོད་དེར་ནི་ཞུགས་ནས་སུ། །རྟག་ཏུ་ཉི་ཁྲི་རི་བ་ཡི། །ཆོས་གོས་གསུམ་ནི་སྤྱིན་པར་བྱེད།།  
འགྲོ་བ་ཀུན་ཏུའང་དེ་འདྲ་འོ། །དགེ་སློང་རེ་རེ་རེ་རེ་ཡི། །དོན་གྱི་ཕྱིར་ནི་གུས་བྱས་ནས། །གནས་ཁང་གཞན་དང་གཞན་དག་ནི་།བཟང་ལྡན་དེ་ནི་བྱེད་དུ་འཇུག་གནས་ཁང་རེ་རེ་རེ་  
རེ་རེ་ཡང། །བྱེ་བ་ཉི་ཤུ་ཚང་བ་ཡི། །གསེར་ནི་འཇུག་པར་བྱེད་པ་ཡིན། །རྟ་བབས་སྣ་ཚོགས་བཙུགས་པར་གྱུར། །དེ་ན་དུས་སུ་མཛངས་པ་ཡིས། །ཆོས་ཀྱི་དམ་པ་བསྟན་ནས་སུ།།  
སྲོག་ཆགས་རྣམས་ཀྱི་དོན་བྱས་ཏེ། །དེར་ནི་ལུས་ཀྱང་བོར་བར་གྱུར་།བཟང་ལྡན་ཡང་ནི་སྤྲོ་གྱུར་ཏེ། །དེར་ནི་ལུས་ཀྱང་བསྲེགས་ནས་སུ། །ཀུན་ནས་དཔག་ཚད་བརྒྱད་པ་ཡི། །  
  
  
༄༅། །མཆོད་རྟེན་ཡངས་པ་བྱས་པར་གྱུར། །མཆོད་རྟེན་དེ་ཡང་རིན་ཆེན་བྱས། །མཆོད་རྟེན་རབ་གནས་བྱས་ནས་སུ། །མེ་ཏོག་སྤོས་དང་བྱུག་རྣམས་ཀྱིས། །ཉིན་དང་མཚན་  
དུ་མཆོད་པ་བྱེད། །དེ་ནི་ཚོང་དཔོན་ནོར་ཆེན་པོ། །དེ་ཡང་འཆི་བའི་དུས་བྱས་ནས། །སངས་རྒྱས་མང་པོ་མཉེས་པར་བྱེད། །ནམ་ཡང་ངན་འགྲོར་སོང་མ་ཡིན། །དེ་ནི་དགེ་བའི་རྩ་བ་དེས། །  
བསྐལ་པ་བྱེ་ཕྲག་བརྒྱད་ཅུར་ནི། །རྟག་ཏུ་དེ་ནི་ཚངས་པར་འགྱུར། །རྟག་པར་རྒྱུན་དུ་སངས་རྒྱས་མཐོང། །བསྐལ་པ་བྱེ་ཕྲག་བརྒྱད་ཅུར་ནི། །རྟག་ཏུ་སུམ་ཅུ་རྩ་གསུམ་གྱི། །ལྷ་ཡི་རྒྱལ་  
པོ་བྱས་པར་འགྱུར། །དེ་ནི་རྟག་ཏུ་སངས་རྒྱས་མཐོང། །བསྐལ་པ་བྱེ་ཕྲག་བརྒྱད་ཅུར་ནི། །རྟག་ཏུ་འཁོར་ལོས་བསྒྱུར་བར་གྱུར་།སངས་རྒྱས་ཀྱང་ནི་རྟག་པར་མཐོང། །དེ་མཐོང་ནས་  
ཀྱང་བསྟི་སྟང་བྱེད། །སངས་རྒྱས་བྱེ་བ་ཕྲག་མང་དང། །བྱེ་བ་ཁྲག་ཁྲིག་ཕྲག་བརྒྱད་ཅུ། །དེ་ཚེ་ཚོང་དཔོན་བཟང་ལྡན་ཞེས། །རྣམ་པར་གྲགས་པས་མཉེས་པར་བྱེད། །དེར་ནི་རྒྱལ་བ་  
མཉེས་བྱས་ནས། །མཆོད་པ་མཐའ་ཡས་བྱས་ནས་སུ། །དེ་ཚེ་ཆོས་ནི་ཞུས་ནས་ཀྱང། །ཆུང་མའི་ཐད་སོང་སྟོན་པར་བྱེད། །རྒྱལ་ཁྱིམ་མེ་ཏོག་ཅན་དུ་ནི། །དེ་ཚེ་བཟང་ལྡན་རྣམ་པར་  
གྲགས༑ ༑ཁྱིམ་བདག་བྱུང་དེ་གཞན་ཡིན་སྙམ། །ཀུན་དགའ་ཁྱོད་ནི་སེམས་གྱུར་ན། །དེ་ནི་དེ་ལྟར་བལྟ་མི་བྱ། །དགེ་སློང་མཛངས་པ་ཆོས་སྨྲ་བ། །དེ་ལ་མཆོད་བྱེད་གང་ཡིན་པ། །  
  
  
།ཆོས་ནི་ཡོངས་སུ་གཟུང་དོན་ཕྱིར། །ང་ཡིས་དེ་འདྲའི་མཆོད་པ་བྱས། །དགེ་བའི་རྩ་བ་དེ་ཉིད་ཀྱིས། །འདིར་ནི་བྱང་ཆུབ་དེ་ཐོབ་ཡིན། །མཛངས་པ་ཆོས་ནི་སྨྲ་བ་  
ལ༑ ༑གང་དག་བསོད་ནམས་ཆེ་བྱས་པའི། །བསོད་ནམས་ཕུང་པོའི་ཟད་པ་ནི། །ང་ལ་ད་དུང་ཡོད་མ་ཡིན། །བསོད་ནམས་གྲངས་ཡོད་མ་ཡིན་པ། །དཔག་ཏུ་མེད་པས་ཐོབ་པ་ཡིན། །ང་ཡིས་  
སངས་རྒྱས་རྟག་པར་མཐོང། །དེ་དག་ལ་ནི་ཆོས་ཀྱང་ཞུས། །ང་ལྟར་ཇི་ལྟར་བསྟན་པ་ལྟར། །ཀུན་ཀྱང་ང་ལ་དེ་སྐད་སྟོན་།བྱང་ཆུབ་ལམ་ནི་དེ་ཡིན་གྱི། །དེ་ཕྱི་དེ་ལ་བསྟེན་པར་བྱོས། །  
དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་  
ནི༑ འདི་ལྟར་བསོད་ནམས་འབྱུང་བ་ཤིན་ཏུ་ཡོངས་སུ་བརྙེས་པ་ལགས་ན། བཅོམ་ལྡན་འདས་ཀྱི་སྔོན་གྱི་སྐུ་རྣམས་ཀྱང་ཐམས་ཅད་དུ་ཁྱད་པར་ཅན་དུ་གྱུར་པ་ནི། ངོ་མཚར་ལགས་སོ། །  
བཅོམ་ལྡན་འདས། དགེ་སློང་མཛངས་པ་ཞེས་བགྱི་བ་བྱུང་བར་འགྱུར་པ་དེ། བཅོམ་ལྡན་འདས། །ཡོངས་སུ་མྱ་ངན་ལས་འདས་ལགས་སམ། བཅོམ་ལྡན་འདས་ཀྱིས་བཀའ་སྩལ་པ་  
ཀུན་དགའ་བོ། །དགེ་སློང་དེ་ནི། ད་དུང་ཡོངས་སུ་མྱ་ངན་ལས་མ་འདས་ཏེ། ཀུན་དགའ་བོ། དགེ་སློང་དེ་ནི། ངའི་བསྟན་པ་འདི་ལ་བྱང་ཆུབ་སེམས་དཔའི་སྤྱད་པ་སྤྱོད་དོ། །དེ་ནས་བཅོམ་  
  
  
༄༅། །ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས། ཚོང་དཔོན་བཟང་ལྡན་ཆོས་སྨྲ་བ་མཛངས་པ་ལ་རིམ་གྲོ་དང་བསྙེན་  
བཀུར་བགྱིས་ནས་དགེ་བའི་རྩ་བའི་ཚོགས་དེས་དེ་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ལགས་ཀྱང། དགེ་སློང་མཛངས་  
པ་ད་དུང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་མ་རྒྱས་པ་ནི། ངོ་མཚར་ལགས་སོ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་  
ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །ཀུན་དགའ་བོ། དགེ་སློང་མཛངས་པ་ནི། ཇི་ལྟར་ང་ཡང་དག་པར་ཞུགས་པ་དེ་ལྟར་ཡང་དག་པར་ཞུགས་པ་མ་  
ཡིན་ཏེ༑ ཀུན་དགའ་བོ། དགེ་སློང་མཛངས་པ་ནི། བདེ་བའི་ཐེག་པས་ཡང་དག་པར་ཞུགས་ཀྱི། སྡུག་བསྔལ་གྱི་ཐེག་པས་ཡང་དག་པར་ཞུགས་པ་མ་ཡིན་ལ། ཀུན་དགའ་བོ། འདི་  
ལ་ང་ནི༑ ཡུན་རིང་པོ་ནས་སྡུག་བསྔལ་གྱི་ཐེག་པས་ངེས་པར་བྱུང་བ་ཡིན་ནོ། །ཀུན་དགའ་བོ། ང་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ནའང་འདི་སྙམ་དུ་སེམས་ཏེ། གང་གི་ཚེ་  
སེམས་ཅན་རྣམས་སྡུག་བསྔལ་བར་གྱུར་ཅིང་གང་ཕལ་ཆེར་ངན་སོང་ལ་གཞོལ། ངན་སོང་ལ་འབབ། །ངན་སོང་ལ་བབ་པར་གྱུར་པ་ན་ང་དེའི་ཚེ་དེའི་དུས་ན་བླ་ན་མེད་པ་ཡང་དག་པར་  
  
  
སྡུག་བསྔལ་རྣམས་ལས་ཡོངས་སུ་ཐར་པར་བྱའོ། །སྙམ་སྟེ། ཀུན་དགའ་བོ། ང་ནི། ཡུན་རིང་པོ་ནས་སྨོན་ལམ་དེ་སྐད་བཏབ་  
བོ༑ ༑ཀུན་དགའ་བོ། དགེ་སློང་མཛངས་པས་ཇི་ལྟར་ཡང་དག་པར་བླང་བ་བརྩམས་པ་དང། ཡང་དག་པར་བླངས་པ་དང། དོན་དུ་གཉེར་བ་དང། སྨོན་པ་དང། ཀུན་དགའ་བོ། དགེ་སློང་མཛངས་  
པ་ཇི་ཙམ་དུ་ཡང་དག་པར་བླང་བ་ཆེན་པོ་དེ་འདྲ་བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་ནི། དཔེས་བསྟན་པར་མི་ནུས་ཏེ། དགེ་སློང་མཛངས་པ་ནི། དེ་  
ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་ལ། དེས་ནི། ཅི་ནས་བདག་བྱང་ཆུབ་སེམས་དཔའི་སྤྱད་པ་སྤྱོད་པ་ན། སེམས་ཅན་གང་དག་གིས་མཐོང་བ་  
དེ་དག་ཐམས་ཅད་ཐེག་པ་ཆེན་པོའམ། ཉན་ཐོས་དང་རང་སངས་རྒྱས་ཀྱི་ཐེག་པ་དག་གིས་ངེས་པར་གྱུར་ཅིག་སྙམ་ནས་དགེ་བའི་རྩ་བ་བསགས་པར་བྱས་ཤིང་བྱེད་པའང་ཡིན་ནོ། །དེ་  
ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས། གང་དེའི་ཚེ་བྱུང་བར་གྱུར་པའི་དགེ་སློང་མཛངས་པ་དེ་འཁོར་འདི་ན་མཆིས་ལགས་  
སམ༑ བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ། གང་དེའི་ཚེ་མཛངས་པ་ཞེས་བྱ་བ་བྱུང་བར་གྱུར་པའི་དགེ་སློང་ནི། འདི་ཉིད་ན་འདུག་སྟེ། ངའི་མདུན་ན་འདུག་པ་འདི་ཡིན་  
  
  
༄༅། །ནོ༑ ༑དེ་སྐད་ཅེས་བཀའ་སྩལ་པ་དང། བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས། ཇི་ཙམ་དུ་སེམས་  
ཅན་དག་པའི་འདུས་པ་འདི་ནི། བཅོམ་ལྡན་འདས། ངོ་མཚར་ལགས་སོ་།བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ། དེ་དེ་བཞིན་ནོ་།དེ་དེ་བཞིན་ཏེ། ཀུན་དགའ་  
བོ༑ སེམས་ཅན་ཆེན་པོ་སེམས་ཅན་དག་པ་རྣམས་ཀྱི་འཁོར་འདུས་པ་དེ་ནི། འདི་ལྟ་སྟེ། བྱང་ཆུབ་སེམས་དཔའི་འདུས་པ་ཡིན། སེངྒེའི་འདུས་པ་ཡིན། བག་ཚ་བ་མེད་པའི་  
འདུས་པ་ཡིན། གླང་པོ་ཆེན་པོའི་འདུས་པ་ཡིན་ནོ། །ཀུན་དགའ་བོས་གསོལ་པ། བཅོམ་ལྡན་འདས། ཅིའི་སླད་དུ་འདི་སྐད་དུ་འདུས་པ་ཆེན་པོ་དང། སེངྒེའི་འདུས་པ་ཞེས་བགྱི་  
ལགས༑ ཀུན་དགའ་བོ། མ་རིག་པའི་མུན་པ་ཆེན་པོ་འཇོམས་པ་ཉིད་ཀྱི་ཕྱིར་སེམས་ཅན་གྲངས་མེད་དཔག་ཏུ་མེད་པའི་གོ་ཆ་བགོས་པས་དེའི་ཕྱིར་འདུས་པ་ཆེན་པོ་དང། སེངྒེའི་  
འདུས་པ་ཞེས་བྱའོ། །ཀུན་དགའ་བོ། འདི་ལྟ་སྟེ། དཔེར་ན། རི་དྭགས་ཀྱི་རྒྱལ་པོ་སེངྒེ་གང་དུ་གནས་འཆའ་བར་བྱེད་པ་དང། གང་དུ་གནས་པར་བྱེད་པའི་ས་ཕྱོགས་དེ་ནི། མི་ནོན་པ་  
ཡིན་ཏེ༑ དེ་ལས་གཞན་པའི་རི་དྭགས་ཕྲ་མོ་དག་གིས་དྲིའང་མི་བཟོད་པས་ཡོངས་སུ་སྤོང་བར་བྱེད་ལ། གང་གི་ཚེ་ས་ཕྱོགས་དེ་གནོན་པ་དེའི་ཚེ། དྲི་དེ་ལ་བསྣམས་ནས་ས་ལ་ཁས་  
  
  
།ཀུན་དགའ་བོ། དེ་བཞིན་དུ་གང་ན་སེངྒེ་ཆེན་པོའི་འདུས་པ་གནས་པའི་ས་ཕྱོགས་དེ་ནི། ཀུན་དགའ་བོ་བདུད་དང་བདུད་ཀྱི་རིས་ཀྱི་ལྷ་རྣམས་དང། དེ་ལས་  
གཞན་པའི་སེམས་ཅན་བདུད་ཀྱིས་བྱིན་གྱིས་བརླབས་པ་རྣམས་ཀྱིས་མི་ནོན་པ་ཡིན་ནོ། །གལ་ཏེ་གནོན་དུ་ཟིན་ཀྱང་འོན་ཀྱང་སྡུག་བསྔལ་ཞིང་ཡིད་མི་བདེ་བས་འཁོར་དེ་ནས་ཕྱིར་འདོང་  
ཞིང་དེ་ཉིད་དུའང་མི་སྣང་བར་འགྱུར་ལ། བག་ཚ་བ་མེད་པ་སེངྒེ་ཆེན་པོ་དེ་དག་ཉིད་ཀྱི་གཟི་བརྗིད་མི་བཟོད་པས་དེ་ཉིད་ནས་ཕྱིར་འདོང་བ་ཡིན་ནོ། །ཀུན་དགའ་བོ། འདི་ལྟ་སྟེ། དཔེར་ན་  
རི་དྭགས་ཀྱི་རྒྱལ་པོ་སེངྒེ་རལ་པ་ཅན་གཟི་བརྗིད་དང་ལྡན་པ་དེ་ཉིད་ལན་གསུམ་དུ་སེངྒེའི་སྒྲ་སྒྲོག་པ་ན་དཔག་ཚད་ཁོར་ཡུག་ཏུ་སྒྲ་འབྱིན་པར་བྱེད་ལ། དེ་ནས་ཕྱིས་ཀྱང་ཕྱོགས་ཐམས་  
ཅད་དུ་བར་དེ་ན་སེངྒེ་ཕལ་བ་གང་དག་ཡོད་པ་དེ་དག་ཀྱང་དེའི་ཚེ་སྐྲག་པར་འགྱུར་ན། དེ་ལས་གཞན་པའི་རི་དྭགས་ཀྱི་རིགས་ཁོ་རེ་ཅུང་བ་རྣམས་ལྟ་ཅི་སྨོས་ཤིང། སྤོས་ཀྱི་གླང་པོ་ཆེ་གང་  
དག་ཡོད་པ་དེ་དག་ཀྱང་སྒྲ་ཐོས་པས་གཅིན་རྟུག་གཏོར་ཅིང་འགྱེས་པར་ཡང་འགྱུར་ལ། གཅིག་ལ་གཅིག་ཀྱང་ཤིན་ཏུ་འབོད་པར་བྱེད་པར་འགྱུར་རོ། །ཀུན་དགའ་བོ། དེ་བཞིན་དུ་སེངྒེ་  
ཆེན་པོའི་འདུས་པ། རིགས་བཙུན་པའི་འདུས་པ། བག་ཚ་བ་མེད་པའི་འདུས་པའི་འདུས་པ་དེ་ན་བྱང་ཆུབ་སེམས་དཔའ་དམུ་རྒོད་གང་དག་ཡོད་པ་ནི། མིང་གཅིག་བར་གཏོགས་པ་ཡིན་ནོ། །  
  
  
༄༅། །འདི་ལྟ་སྟེ། དཔེར་ན། སེངྒེ་ཕལ་པ་དེ་དག་ནི་སེངྒེའི་སྒྲའང་ཉན་པར་བྱེད་ལ། སྒྲ་དེ་ཐོས་ནས་ཀྱང་རི་སུལ་དུ་འཇུག་པར་བྱེད་དོ། །ཀུན་དགའ་བོ། དེ་བཞིན་  
དུ་བྱང་ཆུབ་སེམས་དཔའི་འདུས་པའི་འདུས་པ་དེ་ན། བྱང་ཆུབ་སེམས་དཔའ་དམུ་རྒོད་སྤྱོད་ལམ་ངན་པ། གྲགས་པ་དང། སྒྲ་དང། ཚིགས་སུ་བཅད་པ་ལྷུར་ལེན་པ། བདག་གི་མིང་དང་  
དབྱངས་དང། སྒྲ་ལྷུར་ལེན་པ་གང་དག་ཡོད་པ་དེ་དག་ནི། སྐྲག་ཅིང་དངང་ལ་འབྲོས་པར་འགྱུར་ཞིང། གཡང་ས་ཆེན་པོར་ཡང་ལྟུང་བར་འགྱུར་རོ། །དེ་ཅིའི་ཕྱིར་ཞེ་ན། ཀུན་དགའ་བོ། །  
སྟོང་པའི་སྒྲ་དང། མཚན་མ་མེད་པའི་སྒྲ་དང། སྨོན་པ་མེད་པའི་སྒྲ་ནི། དེ་ལས་གཞན་པའི་བྱང་ཆུབ་སེམས་དཔའ་དམིགས་པ་ལ་སྤྱོད་པ། བདག་ལ་མངོན་པར་ཞེན་པ། ཕུང་པོ་ལ་  
མངོན་པར་ཞེན་པ། ཁམས་ལ་མངོན་པར་ཞེན་པ། སྐྱེ་མཆེད་ལ་མངོན་པར་ཞེན་པ། ཚུལ་ཁྲིམས་ལ་མངོན་པར་ཞེན་པ། ཏིང་ངེ་འཛིན་ལ་མངོན་པར་ཞེན་པ། ལམ་དང། མྱ་ངན་ལས་  
འདས་པ་དང། འབྲས་བུ་ལ་མངོན་པར་ཞེན་པ། སངས་རྒྱས་ཀྱི་བྱང་ཆུབ་ཀྱི་མྱ་ངན་ལས་འདས་པ་ཆེན་པོ་ལ་མངོན་པར་ཞེན་པ་དག་གིས་བཟོད་པར་བྱ་བ་མ་ཡིན་པའི་ཕྱིར་ཏེ། ཀུན་  
དགའ་བོ། འདི་ལྟ་སྟེ། སྟོང་པ་ཉིད་དང། མཚན་མ་མེད་པ་དང་སྨོན་པ་མེད་པའི་སྒྲ་དེ་ནི། སྒྲ་ཆེན་པོ་ཡིན་ནོ། །ཀུན་དགའ་བོ་དེ་ལྟར་ན། དེ་བཞིན་གཤེགས་པས་ཆོས་ཐམས་ཅད་  
  
  
།ཞེས་ཆོས་བསྟན་ཀྱང་གང་ཡང་སྟོང་པ་མེད་དོ། །གང་གིའང་སྟོང་པ་མེད་དོ། །གང་གིས་ཀྱང་སྟོན་པ་མེད་དོ་།གང་ལའང་སྟོང་པ་མེད་དོ། །ཀུན་དགའ་བོ། །དེ་ལྟར་ན། དེ་བཞིན་གཤེགས་  
པས་ཆོས་རྣམས་མཚན་མ་མེད་པའོ། །ཞེས་བསྟན་ཀྱང་དེ་དག་ནི་གང་ཡང་མཚན་མ་མེད་པ་མེད་དོ། །གང་གིའང་མཚན་མ་མེད་པ་མེད་དོ། །གང་གིས་ཀྱང་མཚན་མ་མེད་པ་མེད་དོ། །གང་  
ལའང་མཚན་མ་མེད་པ་མེད་དོ། །ཀུན་དགའ་བོ། དེ་ལྟར་ན། དེ་བཞིན་གཤེགས་པས་ཆོས་ཐམས་ཅད་སྨོན་པ་མེད་པའོ། །ཞེས་བསྟན་ཀྱང་གང་ཡང་ཐོབ་པར་བྱ་བ་མེད་དོ། །གང་གིའང་  
ཐོབ་པར་བྱ་བ་མེད་དོ། །གང་གིས་ཀྱང་ཐོབ་པར་བྱ་བ་མེད་དོ་།གང་ལའང་ཐོབ་པར་བྱ་བ་མེད་དོ། །ཀུན་དགའ་བོ། དེ་ལྟར་ན། དེ་བཞིན་གཤེགས་པས་ཆོས་མངོན་དུ་བྱའོ། །ཞེས་  
བསྟན་ཀྱང་གང་ཡང་མངོན་དུ་བྱ་བ་མེད་དོ། །གང་གིའང་མངོན་དུ་བྱ་བ་མེད་དོ། །གང་གིས་ཀྱང་མངོན་དུ་བྱ་བ་མེད་དོ། །གང་ལའང་མངོན་དུ་བྱ་བ་མེད་དོ། །ཀུན་དགའ་བོ། དེ་ལྟར་ན། དེ་  
བཞིན་གཤེགས་པས་ཆོས་བསྒོམ་པར་བྱའོ། །ཞེས་བསྟན་ཀྱང་གང་ཡང་བསྒོམ་པར་བྱ་བ་མེད་དོ། །གང་གིའང་བསྒོམ་པར་བྱ་བ་མེད་དོ། །གང་གིས་ཀྱང་བསྒོམ་པར་བྱ་བ་མེད་དོ། །གང་  
ལའང་བསྒོམ་པར་བྱ་བ་མེད་དོ། །ཀུན་དགའ་བོ། དེ་ལྟར་ན། དེ་བཞིན་གཤེགས་པས་ཆོས་རྣམ་པར་བསྒོམས་སོ། །ཞེས་བསྟན་ཀྱང་གང་ཡང་རྣམ་པར་བསྒོམས་པ་མེད་དོ། །གང་གིའང་  
  
  
༄༅། །རྣམ་པར་བསྒོམས་པ་མེད་དོ། །གང་གིས་ཀྱང་རྣམ་པར་བསྒོམས་པ་མེད་དོ། །གང་ལའང་རྣམ་པར་བསྒོམ་པ་མེད་དོ། །ཀུན་དགའ་བོ། དེ་ལྟར་ན། དེ་བཞིན་  
གཤེགས་པས་ཆོས་འདུས་བྱས་སོ། །ཞེས་བསྟན་ཀྱང་གང་ཡང་འདུས་བྱས་མེད་དོ། །གང་གིའང་འདུས་བྱས་མེད་དོ། །གང་གིས་ཀྱང་འདུས་བྱས་མེད་དོ། །གང་ལའང་འདུས་བྱས་མེད་  
དོ༑ །ཀུན་དགའ་བོ། དེ་ལྟར་ན། དེ་བཞིན་གཤེགས་པས་ཆོས་འདུས་མ་བྱས་སོ། །ཞེས་བསྟན་ཀྱང་གང་ཡང་འདུས་མ་བྱས་མེད་དོ། །གང་གིའང་འདུས་མ་བྱས་མེད་དོ། །གང་གིས་  
ཀྱང་འདུས་མ་བྱས་མེད་དོ། །གང་ལའང་འདུས་མ་བྱས་མེད་དོ། །ཀུན་དགའ་བོ། དེ་ལྟར་ན། དེ་བཞིན་གཤེགས་པས་ཆོས་རྣམས་ཀུན་ནས་ཉོན་མོངས་པ་ཅན་ནོ། །ཞེས་བསྟན་ཀྱང་  
གང་ཡང་ཀུན་ནས་ཉོན་མོངས་པ་ཅན་མེད་དོ། །གང་གིའང་ཀུན་ནས་ཉོན་མོངས་པ་ཅན་མེད་དོ། །གང་གིས་ཀྱང་ཀུན་ནས་ཉོན་མོངས་པ་ཅན་མེད་དོ། །གང་ལའང་ཀུན་ནས་ཉོན་མོངས་  
པ་ཅན་མེད་དོ། །ཀུན་དགའ་བོ། དེ་ལྟར་ན། དེ་བཞིན་གཤེགས་པས་ཆོས་རྣམས་རྣམ་པར་བྱང་བའོ། །ཞེས་བསྟན་ཀྱང་གང་ཡང་རྣམ་པར་བྱང་བ་མེད་དོ། །གང་གིའང་རྣམ་པར་བྱང་  
བ་མེད་དོ། །གང་གིས་ཀྱང་རྣམ་པར་བྱང་བ་མེད་དོ། །གང་ལའང་རྣམ་པར་བྱང་བ་མེད་དོ། །ཀུན་དགའ་བོ། ཆོས་ཀྱི་ཕྱག་རྒྱ་དེ་ནི། ཆོས་ཐམས་ཅད་ཀྱི་ཕྱག་རྒྱ་སྟེ། ཕྱག་རྒྱ་མེད་པ་  
  
  
༑མ་བྱས་པའི་ཕྱག་རྒྱ་ཡིན་ནོ། །དབྱེར་མེད་པའི་ཕྱག་རྒྱ་ཡིན་ནོ། །ཀུན་དགའ་བོ། གང་དག་ཕྱག་རྒྱ་དེས་བཏབ་པ་དེ་དང་དེ་དག་ནི། བྱང་ཆུབ་སེམས་དཔའ་སེམས་དཔའ་ཆེན་  
པོ་ཡིན༑ རིགས་བཙུན་པ་ཡིན། མིའི་སེངྒེ་ཡིན། སྤྱོད་པ་གཅིག་པ་ཡིན་བག་ཚ་བ་མེད་པ་ཡིན། སྒྲ་སྒྲོག་པ་ཡིན། གཞན་མུ་སྟེགས་ཅན་དག་སྐྲག་པར་བྱེད་པ་ཡིན། བདུད་ཀྱི་  
སྡེ་འདུལ་བར་བྱེད་པ་ཡིན། གཞན་མུ་སྟེགས་ཅན་དག་རི་སུལ་གྱི་ཕུག་ཏུ་འཇུག་པར་བྱེད་པ་ཡིན། དམིགས་པ་ཅན་དག་སྐྲག་པར་བྱེད་པ་ཡིན་ལྷག་པའི་ང་རྒྱལ་ཅན་དག་འབིགས་  
པར་བྱེད་པ་ཡིན། རྡེག་པར་བྱེད་པ་ཡིན། སངས་རྒྱས་ཀྱི་སྲས་བདུད་སུན་འབྱིན་པ་དག་མངོན་པར་དགའ་བར་བྱེད་པ་ཡིན། ཆོས་ཉིད་ཀྱང་རྣམ་པར་འབྱིན་པ་ཡིན། ཕྱོགས་བཅུར་  
ཆོས་ཀྱི་རྒྱལ་མཚན་ཡང་སྒྲེང་བར་བྱེད་པ་ཡིན། དེ་དག་ནི། ཆོས་ཀྱི་རྔ་རྡུང་བར་བྱེད་པ་ཡིན། ཆོས་ཀྱི་བཅུད་འཐུང་བར་བྱེད་པ་ཡིན། ལེགས་པར་བཤད་པའི་རྒྱལ་བའི་ཐུགས་ཀྱི་  
སྲས་དག་ཚིམ་པར་བྱེད་པ་ཡིན་ནོ། །བམ་པོ་བཅུ་བདུན་པ། ཀུན་དགའ་བོ། འདི་ལྟ་སྟེ། དཔེར་ན། རི་དྭགས་ཀྱི་རྒྱལ་པོ་སེངྒེ་ནི། རང་གི་གནས་ནས་མངོན་པར་འབྱུང་ཞིང་ལན་  
གསུམ་དུ་སེངྒེའི་སྒྲ་སྒྲོག་པ་ན། དེ་ན་སེངྒེའི་ཕྲུག་གུ་རིགས་བཙུན་པ་གང་དག་ཡོད་པ་དེ་དག་སྒྲ་དེ་ཐོས་ནས་རང་གི་ལུས་མངོན་པར་སྟོན་པ་ཡིན། བག་ཚ་བ་མེད་པ་ཡིན། སྐྲག་པ་  
  
  
༄༅། །མེད་པ་ཡིན། དགའ་བ་ཡིན་ཚིམ་པ་ཡིན། ཕྱོགས་བཞིར་རྣམ་པར་ལྟ་བར་བྱེད་པ་ཡིན་ནོ། །ཀུན་དགའ་བོ། དེ་བཞིན་དུ་སེངྒེའི་འདུས་པ། བག་ཚ་བ་  
མེད་པའི་འདུས་པ། རལ་པ་ཆེན་པོ་ཅན་འདུས་པ་དེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་ལྷག་པའི་བསམ་པ་ལ་ཡང་དག་པར་ཞུགས་པ། དགེ་བའི་རྩ་བ་ཡོངས་སུ་མ་  
སྨིན་པ། དབང་པོ་ཡོངས་སུ་མ་སྨིན་པ་གང་དག་ཡོད་པ་དེ་དག་ནི་སྒྲ་དེ་ཐོས་ནས་ཀུན་དགའ་བོ། འདུས་པ་ཆེན་པོའི་འདུས་པ་དེ་ན་དགའ་བ་སྐྱེད་པར་བྱེད་པ་ཡིན། མགུ་བ་སྐྱེད་  
པར་བྱེད་པ་ཡིན་ནོ། །ཀུན་དགའ་བོ། འདི་ལྟ་སྟེ། དཔེར་ན། རི་དྭགས་ཀྱི་རྒྱལ་པོ་སེངྒེ་ནི། གང་དང་གང་དུ་འྒྲོའང་ཐམས་ཅད་དུ་གཅིག་པུ་ཁོ་ནར་འགྲོ་བ་ཡིན། གྲོགས་མེད་པ་  
ཁོ་ནར་འགྲོ་བ་ཡིན་ནོ། །ཀུན་དགའ་བོ། དེ་བཞིན་དུ་བྱང་ཆུབ་སེམས་དཔའི་འདུས་པ། བག་ཚ་བ་མེད་པ་རལ་པ་ཅན་གྱི་འདུས་པའི་འདུས་པ་དེ་ན། བྱང་ཆུབ་སེམས་དཔའི་སེངྒེ་གང་  
དག་ཡོད་པ་དེ་དག་ནི། གང་དང་གང་དུ་གོ་ཆ་གྱོན་པར་བྱེད་ཀྱང་ཐམས་ཅད་དུ་གྲོགས་མེད་པ་ཁོ་ནར་གོ་ཆ་གྱོན་པར་བྱེད་པ་ཡིན། བདག་ཉིད་ཀྱིས་སངས་རྒྱས་ཀྱི་ཆོས་རྣམས་མངོན་  
པར་རྫོགས་པར་འཚང་རྒྱ་བར་བྱ་ཞིང། གྲོགས་མེད་པར་སངས་རྒྱས་ཀྱི་ཆོས་རྣམས་མངོན་དུ་བྱའོ། །སྙམ་ནས་ཟླ་མེད་པ་ཁོ་ནར་གོ་ཆ་གྱོན་པར་བྱེད་པ་ཡིན་ནོ། །ཀུན་དགའ་བོ། འདི་  
  
  
དཔེར་ན། རི་དྭགས་ཀྱི་རྒྱལ་པོ་དེ་ཉིད་གང་གི་མངལ་ན་གནས་པ་ཡིན་པ་དེ་ནི། མངལ་གཅིག་ཤོས་འཛིན་པར་མི་བྱེད་ཅིང། རི་དྭགས་ཀྱི་རྒྱལ་པོ་སེངྒེ་ལན་གཅིག་ཁོ་ན་དེའི་མངལ་ན་  
གནས་པ་ཡིན་ནོ། །ཀུན་དགའ་བོ། དེ་བཞིན་དུ་བྱང་ཆུབ་སེམས་དཔའ་དེ་དག་ནི། སྐྱེ་བ་གཅིག་གིས་ཐོགས་པ། ཐེག་པ་ཆེན་པོའི་མངལ་ལན་གནས་པ་ཡིན་ཏེ། དེ་དག་ནི། ཉན་ཐོས་ཀྱི་  
ཐེག་པའམ། རང་སངས་རྒྱས་ཀྱི་ཐེག་པས་གཟུང་བར་མི་ནུས་སོ་།ཀུན་དགའ་བོ། དེ་ལྟར་ན། འདུས་པ་དེ་ནི། སེངྒེའི་འདུས་པ་ཡིན་བག་ཚ་བ་མེད་པའི་འདུས་པ་ཡིན། རལ་པ་  
ཅན་གྱི་འདུས་པ་ཡིན་ནོ། །ཀུན་དགའ་བོ། འདི་ལྟ་སྟེ། དཔེར་ན། རི་དྭགས་ཀྱི་རྒྱལ་པོ་སེངྒེ་ནི། སྟོབས་དང་ལྡན་པའམ། སྟོབས་ཆུང་དུའང་རུང་སྟེ། སྲོག་ཆགས་ཀྱི་རིགས་གང་ལ་  
སྣུན་པར་བྱེད་ཀྱང་ཐམས་ཅད་དུ་བསྒྲིམས་ཏེ་སྣུན་པ་འབྱེད་ཀྱི། མ་བསྒྲིམས་པས་ནི། མ་ཡིན་ནོ། །ཀུན་དགའ་བོ། དེ་བཞིན་དུ་སེངྒེའི་འདུས་པའི་འདུས་པ་དེ་ན་བྱང་ཆུབ་སེམས་དཔའ་  
རལ་པ་ཅན་ཡོད་པ་དེ་དག་ནི། ཆོས་ཀྱི་གཏམ་ག་པ་དང་གང་བྱེད་ཀྱང་ལུས་པ་ཁོ་ནར་བྱས་ནས་སྟོན་པར་བྱེད་པ་ཡིན། འཛིན་དུ་འཇུག་པ་ཡིན། རབ་ཏུ་རྗོད་པར་བྱེད་པ་ཡིན། གཞན་  
དག་ཀྱང་ཡང་དག་པར་འཛིན་དུ་འཇུག་པ་ཡིན་ཏེ། ཀུན་དགའ་བོ། །དེ་ལྟར་ན། དེ་ནི། སེངྒེའི་འདུས་བ་ཡིན། བག་ཚ་བ་མེད་བའི་འདུས་པ་ཡིན་ནོ། །འཁོར་དག་པའི་ལེའུ་སྟེ། བཅུ་གཉིས་  
  
  
༄༅། །པའོ༑༑ །།དེའི་ཚེ་བྱང་ཆུབ་སེམས་དཔའ་བརྟན་པའི་བློ་གྲོས་འདུས་པར་གྱུར་ཏེ་འདུག་པ་དེ་སྟན་ལས་ལངས་ཏེ་རང་གི་བླ་གོས་ཐོགས་ནས་བཅོམ་ལྡན་འདས་ལ་  
འདི་སྐད་ཅེས་གསོལ་ཏོ། །བཅོམ་ལྡན་འདས། ཆོས་ཀྱི་རྣམ་གྲངས་འདི་ལེགས་པར་བཤད་པའི་དོན་གྱི་སླད་དུ་སངས་རྒྱས་བཅོམ་ལྡན་འདས་འདས་པ་དང། མ་བྱོན་པ་དང། ད་ལྟར་བྱུང་  
བ་རྣམས་ལ་མཆོད་པ་བགྱི་བ་དང། བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་བྱང་ཆུབ་སེམས་དཔའི་སྤྱོད་པ་ལ་ཡང་དག་པར་ཞུགས་པ་དེ་དག་གི་སངས་རྒྱས་ཀྱི་ཆོས་  
ཡོངས་སུ་རྫོགས་པར་བགྱི་བའི་སླད་དུ་བཅོམ་ལྡན་འདས་ལ་གོས་འདི་ཚོས་ཀྱི་དགབ་པར་འབུལ་ལོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བརྟན་པའི་བློ་གྲོས་  
ཀྱིས་བླ་གོས་དེ་ཕུལ་ཏེ་བླ་གོས་གཅིག་ཤོས་ཐོགས་ནས་གསོལ་པ། བཅོམ་ལྡན་འདས། སླད་མའི་ཚེ་ཆོས་སྨྲ་བ་གང་ལས་ཆོས་ཀྱི་རྣམ་གྲངས་དེ་ཉན་པ་དེ་ལའང་དེ་བཞིན་གཤེགས་  
པ་ལ་གསོལ་བ་གདབ་པའི་སླད་དུ་གོས་འདི་འབུལ་ལོ། །དེ་ནས་བྱང་ཆུབ་སེམས་དཔའ་བརྟན་པའི་བློ་གྲོས་བྱང་ཆུབ་སེམས་དཔའ་ཕུག་སྦས་ཀྱི་ཐད་དུ་སོང་ནས་འདི་སྐད་ཅེས་སྨྲས་  
སོ༑ ༑ཕུ་ནུ་བོ། དེའི་ཕྱིར་དེ་བཞིན་གཤེགས་པ་ལ་གསོལ་བ་གདབ་པའི་ཆེད་དུ་དེ་བཞིན་གཤེགས་པ་ལ་བླ་གྲོས་དེ་འབུལ་བར་བྱའོ་།དེ་ནས་བཅོམ་ལྡན་འདས་ལ་བྱང་ཆུབ་  
  
  
བྱང་ཆུབ་སེམས་དཔའ་ཕུག་སྦས་གཉིས་ཀ་གྱུར་ནས་བླ་གོས་དེ་ཕུལ་ཏེ། བླ་གོས་དེ་ལས་ཀྱང་ཆོ་འཕུལ་རྣམ་པ་དུ་མ་སྣང་ངོ། །ཚེ་དང་ལྡན་པ་  
ཀུན་དགའ་བོ་དང། འཁོར་བཞི་པོས་ཀྱང་ཆོ་འཕྲུལ་དེ་དག་མཐོང་སྟེ། མཐོང་ནས་ཀྱང་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོ་ས་འདི་སྐད་ཅེས་གསོལ་ཏོ། །བཅོམ་ལྡན་འདས་  
དེ་ནི། ངོ་མཚར་ལགས་སོ། །བདེ་བར་གཤེགས་པ། དེ་ནི། རྨད་དུ་བྱུང་བ་ལགས་སོ། །དེ་ནས་བཅོམ་ལྡན་འདས་ཀྱིས་མཁྱེན་བཞིན་དུ་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་  
བཀའ་སྩལ་ཏོ། །དེ་ལ་ངོ་མཚར་རྨད་དུ་བྱུང་བ་ཅི་ཞིག་ཁོང་དུ་ཆུད། དེ་ནས་ཚེ་དང་ལྡན་པ་ཀུན་དགའ་བོས་ཚིགས་སུ་བཅད་པའི་དབྱངས་ཀྱིས་ཞུས་པ། བྱང་ཆུབ་གང་ཞུགས་དཔའ་  
བོ་དཔའ་རྣམས་ཀྱི། །བསྔགས་བརྗོད་རྫུ་འཕྲུལ་གྱིས་ནི་མཆི་བགྱིད་པ། །སྤྲུལ་པ་སྟོང་ཕྲག་མང་པོ་ཆོས་གོས་ལས། །འབྱུང་བ་དག་ནི་བདག་གིས་འདིར་མཐོང་ལགས། །འཇིག་  
རྟེན་མགོན་པོ་དེ་ཚེ་ཆོས་གོས་ལས། །ཆོས་གོས་སྟོང་ཕྲག་མང་པོ་བྱེ་ཕྲག་སྟོང། །དེ་ལས་ལྷག་པ་བྱང་ཆུབ་སེམས་དཔའ་རྣམས་།ཐོགས་ཤིང་མཆི་བར་བགྱིད་པ་བདག་གིས་མཐོང་  
འདིར་མཆིས་ནས་ནི་འདྲེན་པ་རྣམས་ལ་འབུལ། །རྒྱལ་བ་གང་དག་ཕྱོགས་བཅུའི་འཇིག་རྟེན་གནས། །དེ་དག་ཐད་དུ་དེ་དག་ཆོ་འཕྲུལ་སྟོན། །དེ་རིང་ཆོས་གོས་ལས་ནི་དེ་འདྲ་མཐོང། །  
  
  
༄༅། །དེ་ལས་གང་དག་རྒྱལ་ལ་ཆོས་གོས་འབུལ། །དེར་ནི་རིམ་གྱིས་སྤྱད་པ་སྤྱོད་པ་ཡིས། །དེ་འཚང་རྒྱ་ཞེས་འཇིག་རྟེན་མགོན་དེ་དག་དེ་ཚེ་བྱང་ཆུབ་མཆོག་ཏུ་ལུང་  
སྟོན་མཛད། །སེམས་ཅན་དག་པ་གང་དག་དེར་མཆིས་ནས། །དེ་ཚེ་སྤྱི་བོར་རྣམ་དག་གདུགས་འབྱུང་འགྱུར། །སེམས་ཅན་དེ་དག་བྱང་ཆུབ་ཕྱིར་སྤྱོད་པས། །འདིར་ནི་སངས་རྒྱས་  
འབྱུང་སྙམ་སེམས་ཅན་སེམས། །དེ་ན་སྟོང་ཕྲག་མང་པོ་བྱེ་བ་ཕྲག་ཁྲག་ཁྲིག་མཆོག་ཏུ་སྒྲ་འབྱིན་མཆིས་ལགས་ཏེ། །དེ་ལས་ཆོས་ཀྱི་ཚིག་རྣམས་བྱུང་བར་འགྱུར། །ནམ་མཁའ་  
ལས་ནི་སངས་རྒྱས་སྒྲ་ཐོས་ལགས། །འཛམ་གླིང་སངས་རྒྱས་རྣམས་ཀྱིས་ཁྱབ་པར་མཐོང། །སྟོང་གསུམ་རྒྱལ་བ་རྣམས་ཀྱིས་ཁྱབ་པར་མཐོང། །འདྲེན་པ་དེ་རིང་བདག་ལ་  
འདུ་ཤེས་བྱུང། །སླན་ཆད་བདག་ལུས་ཉན་ཐོས་རློམ་མི་བགྱིད་།སློབ་དཔོན་དཔའ་བོ་ཁྱོད་ཀྱི་འཕྲུལ་འདི་འདྲ། །དེ་རིང་བདག་གི་མིག་རྨོངས་དྲན་པ་རྨོངས། །འཕགས་པའི་ཡེ་  
ཤེས་བདག་གིས་རྣམ་པར་བལྟ། །ཁམས་གསུམ་པོ་དག་ཐམས་ཅད་སྟོང་པར་བལྟ། །སྟོང་པར་ཤེས་ལ་བདག་གི་དྲན་མི་རྨོངས། །གང་གིས་ཡེ་ཤེས་ཐོབ་པ་མིག་མི་འཚལ།།  
བཅོམ་ལྡན་གཞན་དུ་དེ་ལ་མངོན་བགྱིས་པས། །བསྐྱེད་པའི་དྲན་པ་རྨོངས་པ་དེ་མ་གཏོགས། །དཔའ་བོ་འཁོར་ཀྱང་མཆོག་ཏུ་དགའ་བ་སྐྱེས། །བར་སྣང་ནམ་མཁའ་ལ་ནི་འཕགས་  
  
  
།པདྨ་འདབ་སྟོང་པ་ཡིས་གནས་པ་ལགས། །མཁའ་ལ་པདྨ་གནས་པ་གདུགས་ཇི་བཞིན། །ཆོས་གོས་དེ་ལ་ཕྱོགས་བཅུའི་འཇིག་རྟེན་ན། །གང་དག་ཅི་མཆིས་ཀུན་ཀྱང་  
གདའ་བ་ལགས། །འཇིག་རྟེན་དྲང་སྲོང་འདྲེན་པ་རྒྱལ་བ་མཆོག་དེ་དག་རྣམས་ཀྱི་དགེ་འདུན་རྒྱ་ཆེན་གདའ། །དེ་ལ་སེམས་ཅན་དཔའ་བོ་དེ་རབ་བྱུང། །སྦྱིན་པ་བསམ་གྱིས་མི་ཁྱབ་རྒྱ་ཆེན་  
སྩོལ། །དེ་དག་བྱང་ཆུབ་དོན་དུ་འདྲེན་པ་བསྟེན། །སེམས་ཅན་དོན་སྤྱོད་བགྱིད་ཅིང་རབ་ཏུ་བྱུང། །དེ་ཚེ་ཕྱོགས་བཅུ་རྣམས་སུ་ཆོས་སྟོན་པས། །དཔའ་བོ་དེ་དག་དེར་ནི་སྤྲུལ་པར་བྱུང། །  
འཇིག་རྟེན་མགོན་པོ་གང་དག་གོས་ལས་མཐོང། །བགྲང་བའང་མཐའ་ནི་གང་ཡང་མཆིས་མ་ལགས། །འཇིག་རྟེན་ཁམས་གསུམ་གང་དག་གོས་ལས་མཐོང། །སེམས་དགའ་མགུ་  
ཞིང་གུས་དང་བཅས་པ་ལགས། །ཇི་ལྟར་ཚངས་པ་དབང་སྒྱུར་དབང་ཕྱུག་བཞིན། །རང་འོད་ལྡན་ཞིང་རྫུ་འཕྲུལ་སྟོབས་ལ་མཁས་།སྤོབས་དང་ལྡན་ཞིང་མང་དུ་ཐོས་པའང་ལགས། །  
དེ་ཚེ་གཟུངས་ཀྱི་སྒོ་ནི་ཀུན་གྱིས་ཐོབ། །རྒྱལ་བའི་ཚུལ་དང་མཐུན་པར་འཁོར་ལོ་བསྐོར། །ཞིང་དེ་དག་ཀྱང་ཆོས་གོས་རྣམས་ཀྱིས་ཁྱབ། །སྣ་ཚོགས་རིན་ཆེན་ལས་བྱུང་དོ་ཤལ་སྡུག་  
ལ་ལའི་ཞིང་དུ་ཁ་དོག་གདའ་མ་ལགས། །གང་དུ་དཔའ་བོ་མཆིས་ཤིང་རྐང་བཞག་ནས། །འཇིག་རྟེན་ཁམས་འདིར་རྫུ་འཕྲུལ་ཀུན་ནས་གནས། །མེ་ཏོག་རྣམས་དང་སྤོས་དང་བྱུག་པ་  
  
  
༄༅། །དང། །རྒྱལ་མཚན་བ་དང་རྣམས་ཀྱིས་ཀུན་ནས་བརྒྱན་།གང་དུ་དཔའ་བོ་མཆིས་ནས་རྐང་བཞག་པའི། །ཞིང་དེ་དག་ནི་མགོན་པོ་བདག་གིས་མཐོང། །ས་ཡི་སྙིང་  
པོར་སངས་རྒྱས་བཞུགས་པ་དང། །དེ་ཚེ་ཆོས་ཀྱི་འཁོར་ལོ་བསྐོར་བ་མཐོང། །རྒྱལ་བ་དེ་དང་ཆོ་འཕྲུལ་མཐོང་ནས་སུ། །འདི་ན་གོས་ལས་རྫུ་འཕྲུལ་དེ་འདྲ་གདའ། །འཇིག་རྟེན་འདི་  
ན་གང་སུ་ལུས་མཆིས་པ། །ཐམས་ཅད་འདིར་ནི་ལུས་སུ་སྤྲུལ་ནས་སུ་།སྲོག་ཆགས་རྣམས་ལ་སྨན་ཕྱིར་ཆོས་སྟོན་ཅིང། །དེར་ནི་བྱང་ཆུབ་སླད་དུ་ངེས་པ་ལགས། །དེ་རིང་འདི་ན་  
ངོ་མཚར་ཚུལ་བཞིན་གདའ། །དེས་ཀྱང་མཐོང་བ་དེ་ནི་ཡིད་ཆེས་དགའ། །རྒྱལ་བ་མཁས་པས་སངས་རྒྱས་འཕྲུལ་དེ་གཟིགས། །བཅོམ་ལྡན་ཆོ་འཕྲུལ་དེ་འདྲ་གདའ་བ་ལགས། །  
བཅོམ་ལྡན་མི་རྣམས་ཀྱི་ནི་ཞིང་རྒྱ་ཆེ། །གློ་བུར་རྣམས་ཀྱི་སྟོན་པ་དམ་པ་ལགས། །བཅོམ་ལྡན་སྐྱེ་རྒུའི་སྲིད་ཆགས་བདེ་སྡུག་བསྔལ་།འབྲས་བུ་ཆེན་པོ་བསྐྱེད་པར་འགྱུར་བ་  
ལགས༑ ༑གལ་ཏེ་བདག་གིས་སྙན་པ་བསྐལ་བརྗོད་ཀྱང། །བསྐལ་པ་སྟོང་དུའང་ཟད་བགྱིད་རྡོ་མི་ཐོགས། །གང་དག་གོས་ལས་རྫུ་འཕྲུལ་བསྒྲུབས་གདའ་བ། །ཐུབ་བས་བསྟན་འདི་  
སུ་ཡི་དོན་བགྱིད་འགྱུར། །དེ་ནི་སུ་ཡི་རྒྱ་ཆེན་ཞིང་དུ་འགྱུར། །དེ་ལ་སུ་ཞིག་བྱང་ཆུབ་སྤྱད་སྤྱོད་ན། །འདི་ལྟར་འདི་ན་རྫུ་འཕྲུལ་དཔག་མེད་གདའ། །འདྲེན་པ་དེ་རིང་བདག་ལུང་བསྟན་  
  
  
༑ཤིང་རྟའི་ཕང་ལོ་ཙམ་གྱི་པདྨ་བརྩེགས། །ཇི་ལྟར་སྣ་ཚོགས་མཛེས་པ་བགྱིས་པ་ལགས། །ཇི་ལྟར་བྱང་ཆུབ་སེམས་དཔའ་མང་པོ་མཆིས། །ཕྱོགས་བཅུར་སངས་རྒྱས་ལ་ནི་  
ཕྱག་འཚལ་མཆི། །སངས་རྒྱས་ཕྱག་འཚལ་སླར་ཡང་ཞིང་དུ་མཆི། །དེ་ཉིད་ནས་ནི་སླར་མཆིས་བྱང་ཆུབ་འཐོབ། །རྒྱ་ཆེན་ཞིང་དེ་རྣམ་པར་དག་པར་འགྱུར། །རྫུ་འཕྲུལ་བསམ་གྱིས་  
མི་ཁྱབ་གདའ་བ་ལགས། །བྱང་ཆུབ་སྤྱད་པ་སྤྱོད་པ་དག་ཀྱང་མཐོང། །སངས་རྒྱས་ཞིང་འདི་ན་ནི་དཔའ་བོ་གཅིག་གང་ཞིག་ཆོས་གོས་ཐོགས་ནས་གནས་པ་ལགས། །མ་བསླབ་པ་  
ཡིས་འདི་ལ་ཇི་ལྟར་བསླབ། །གང་གིས་སེམས་ཅན་ཐམས་ཅད་བདེ་མྱོང་བའི། །སྙོམས་པར་སྦྱིན་པའི་ལོངས་སྤྱོད་མཐུན་འཚལ་བ། །སེམས་ཅན་ཀུན་ལ་ཕན་པར་གྱུར་ཅིག་ཅེས། །སྔོན་  
ཆད་བདག་གིས་སྦྱིན་སྩལ་བསྔོས་པ་ལགས། །མགོན་པོ་དོན་དེ་བདག་ལ་གསུང་བར་གསོལ། །འཇིག་རྟེན་མགོན་པོ་བདག་གི་ཐེ་ཚོམ་ཆོད། །སྨོན་ལམ་འདི་འདྲ་བརྟན་པའི་བློ་གྲོས་  
ཀྱིའམ༑ ༑དགེ་སློང་ཕུག་སྦས་ཀྱི་འམ་སུ་ཡི་ལགས། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །ཀུན་  
དགའ་བོ། བྱང་ཆུབ་སེམས་དཔའ་བརྟན་པའི་བློ་གྲོས་དྲི་བ་འདྲི་བར་འདོད་ཀྱི། དྲི་བ་ལན་གདབ་པ་ལ་ཁྱོད་རེ་ཞིག་སྡོད་ཅིག་དང། དེའི་འོག་ཏུ་ཁྱོད་ཀྱི་དྲི་བ་ལན་གདབ་པར་བྱའོ། །དེ་  
  
  
༄༅། །ནས་བཅོམ་ལྡན་འདས་ལ་བྱང་ཆུབ་སེམས་དཔའ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ། །གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ་  
བཅོམ་ལྡན་འདས་ཀྱིས་བདག་ལ་སྐབས་ཕྱེ་ན། བཅོམ་ལྡན་འདས། བདག་ཕྱོགས་འགའ་ཞིག་ཞུ་ལགས་སོ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་  
ཆུབ་སེམས་དཔའ་བརྟན་པའི་བློ་གྲོས་ལ་འདི་སྐད་ཅེས་བཀའ་སྩལ་ཏོ་།བརྟན་པའི་བློ་གྲོས། ཁྱོད་ཅི་དང་ཅི་འདོད་པ་དྲིས་ཤིག་དང་ངས་དེ་དང་དེ་ཉིད་ཀྱི་དྲི་བ་ལན་བཏབ་པས་  
ཁྱོད་ཀྱི་སེམས་རངས་པར་བྱའོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ་།བཅོམ་ལྡན་འདས། སྒོར་འཇུག་པ་  
ཞེས་བགྱི་ན། བཅོམ་ལྡན་འདས། སྒོར་འཇུག་པ་ཞེས་བགྱི་བ་དེ་གང་ལགས། བཅོམ་ལྡན་འདས། དེ་བཞིན་གཤེགས་པས་དེའང་བཤད་པར་གསོལ་གང་དག་སྒོའི་  
ཚིག་དག་ལ་ཞུགས་པའི་བྱང་ཆུབ་སེམས་དཔའ་དེ་དག་ཀྱང་བཤད་པར་གསོལ། ཆོས་དེ་དག་གི་འཇུག་པ་དེའང་བཤད་པར་གསོལ། ཆོས་མཆོག་དེ་དག་གང་ཞིག་ལགས་  
དེ་དག་འཇུག་པ་ཇི་ལྟ་བུ། །དེ་དག་སྒོ་ཡང་ཅི་འདྲ་ལགས། །འདྲེན་པ་དེ་བཞིན་བཤད་པར་གསོལ། །ཆོས་ལ་ཞུགས་ནས་ཇི་ལྟ་བུར། །བྱང་ཆུབ་འབྱུང་བར་འགྱུར་བ་ལགས། །  
  
  
།སྤོབས་པ་ཆད་པར་མི་འགྱུར་ལགས། །ཆོས་དེ་དག་ནི་ག་ལས་མཆིས། །དེ་དག་གང་དུ་གནས་པ་ལགས་།དེ་དག་ཇི་ལྟར་མི་རྨོངས་ཤིང། །ཆོས་རྣམས་  
ལ་ནི་དྲན་པ་འཇུག་ཅི་ནས་དེ་དག་ཞུགས་འགྱུར་བའི། །འཇུག་པའི་མཚན་ཉིད་བཤད་དུ་གསོལ། །ཞུགས་པ་རྣམས་ཀྱི་ཆོས་གང་དག་།མངོན་དུ་འགྱུར་བ་བཤད་པར་གསོལ། །དེ་  
དག་ཇི་ལྟར་མི་རྨོངས་ཤིང། །ཆོས་ལ་དྲན་འབྱུང་འདྲེན་པ་པོ་།བསྐལ་པ་གྲངས་ནི་མ་མཆིས་པར། །སྤོབས་པ་ཆད་པར་མི་འགྱུར་ལགས། །དེ་དག་དམིགས་པ་ཅི་འདྲ་ཞིག་རྟེན་ཀྱང་  
ཅི་འདྲ་བ་ཞིག་ལགས། །གང་གིས་སྨྲ་བ་དེ་དག་གི་མཐར་འགྱུར་མ་མཆིས་འདྲེན་པ་པོ། །ཇི་ལྟར་སྔོན་ཆད་དེ་དག་གིས། །སྦྱིན་པ་སྩལ་ནས་ཞི་བར་བསྔོས། །གང་གིས་གཟི་བརྗིད་  
ལྡན་རྣམས་ཀྱི། །སྤོབས་པ་སྐྱེ་དང་འཇལ་བར་འགྱུར། །ཇི་ལྟ་བུར་ནི་ཚུལ་ཁྲིམས་བསྲུངས། །ཇི་ལྟ་བུར་ནི་ཚུལ་ཁྲིམས་བསྟེན། །ཇི་ལྟ་བུར་ནི་ཚུལ་ཁྲིམས་བསྔོས། །གང་དེ་ཁྲིམས་ཀྱིས་  
མ་སོང་ལགས། །ཇི་ལྟ་བུར་ནི་བཟོད་པ་བསྒོམས། །ཇི་ལྟ་བུར་ནི་བཟོད་པ་བསྟེན། །གང་གིས་དེ་དག་མ་སྐྱེས་མཐའ། །བླ་ན་མ་མཆིས་རྗེས་སུ་ཐོབ། །ཇི་ལྟ་བུར་ནི་བརྩོན་འགྲུས་བརྩམས། །  
ཇི་ལྟ་བུར་ནི་བརྩོན་འགྲུས་བསྟེན། །གང་གིས་སངས་རྒྱས་བྱང་ཆུབ་དང། །བྲལ་བར་མ་གྱུར་འདྲེན་པ་པོ། །ཇི་ལྟ་བུར་ནི་བསམ་གཏན་བསྐྱེད། །ཇི་ལྟ་བུར་ནི་བསམ་གཏན་བསྟེན། །  
  
  
༄༅། །ཆོས་གང་ལ་ནི་བསམ་གཏན་བགྱིད། །གང་གིས་སྤོབས་པ་བསྐྱེད་པ་ལགས། །ཇི་ལྟར་དེ་དག་ཤེས་རབ་བསྒོམས། །ཇི་ལྟ་བུར་  
ནི་ཤེས་རབ་བསྟེན། །ཇི་ལྟར་དེ་དག་ཡེ་ཤེས་འཇུག་ཇི་ལྟར་སྤོབས་པ་ཆད་མི་འགྱུར། །བླ་མེད་ཚུལ་ལ་གནས་པ་ལགས། །ཡང་དག་ཆོས་རྣམས་སྟོན་པ་ལགས། །ཟབ་ཅིང་ཞི་བ་  
སྟོང་པ་ཡི། །བྱང་ཆུབ་དེ་དང་སུ་ཞིག་ཉེ། །ཇི་ལྟར་མདོ་སྡེ་སྣ་ཚོགས་གཟུང། །སྣ་ཚོགས་དོན་ལ་རྣམ་ངེས་ལགས། །ཡང་དང་ཡང་དུའང་སྟོན་བགྱིད་ལགས། །ཞུ་བ་དེ་ནི་ལན་སྩལ་  
གསོལ༑ ༑སེམས་ཅན་རྣམས་ཀྱི་ཐེ་ཚོམ་གཅོད། །དེ་ནི་བདག་གིས་སྟོན་ལ་ཞུ། །མ་མཆིས་པ་ཡི་དུས་ན་ནི། །ཆོས་སྨྲ་བ་ནི་འབྱུང་བར་འགྱུར། །ཇི་ལྟར་དེ་ལའང་གནས་པར་  
བགྱི༑ ༑འདྲེན་པ་ཇི་ལྟར་གནས་ནས་སུ། །ཇི་ལྟར་ཆོས་ནི་བཟུང་ནས་སུ། །ཇི་ལྟར་ཆོས་ནི་ཡོངས་སུ་འཛིན། །འཇིག་རྟེན་མགོན་པོ་མི་མཆོག་གིས། །ཞུས་པ་དེ་ནི་བདག་ལ་སྟོན། །  
ཕྱི་མའི་དུས་ན་ཇི་ལྟ་བུར། །སྲོག་ཆགས་རྣམས་ཀྱི་ཐེ་ཚོམ་གཅད་།དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་  
བློ་གྲོས་ལ་འདི་སྐད་ཅེས་བཀའ་སྩལ་ཏོ། །བརྟན་པའི་བློ་གྲོས་ཁྱོད་དེ་བཞིན་གཤེགས་པ་ལ་དོན་དེ་ཡོངས་སུ་འདྲི་བར་སེམས་པ་ནི་ལེགས་སོ། །ལེགས་སོ། །འདི་ལྟར་  
  
  
སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་དགེ་བའི་རྩ་བ་བྱས་སོ། །དེ་བཞིན་གཤེགས་པ་དེ་དག་ལའང་ཡོངས་སུ་  
ཞུས་སོ༑ ༑བརྟན་པའི་བློ་གྲོས། ངས་ནི། འདས་པའི་དུས་བསྐལ་པ་གྲངས་མེད་པ་ན་ནམ་མཁས་ཡོངས་སུ་ཟིན་པའི་ས་ཕྱོགས་འདི་ཉིད་དུ་སངས་རྒྱས་སྟོང་ཕྲག་དྲུག་ཅུ་རྩ་བརྒྱད་ལ་  
ཁྱོད་ཀྱིས་ཞུ་བ་གང་ཞུས་པ་དང། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་ཁྱོད་ཀྱི་ཞུ་བ་དེ་ཞུ་བ་ནའང་སེམས་ཅན་མང་པོ་དཔག་ཏུ་མེད་  
པའི་དོན་དུ་གྱུར་པར་མངོན་པར་ཤེས་སོ། །བརྟན་པའི་བློ་གྲོས། དེ་ལྟ་བས་ན། རྣམ་གྲངས་ངེས་ཁྱོད་ཀྱིས་འདི་ལྟར་རིག་པར་བྱ་སྟེ་བརྟན་པའི་བློ་གྲོས། སྔོན་བྱུང་བ་འདས་པའི་དུས་  
བསྐལ་པ་གྲངས་མེད་བར་གྱུར་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མངོན་དུ་འཕགས་པའི་འོད་ཟེར་ཅེས་བྱ་བ་འཇིག་རྟེན་དུ་  
བྱུང་སྟེ༑ དེ་བཞིན་གཤེགས་པ་དེའི་ཚེའི་ཚད་ནི། བསྐལ་པ་ཕྱེད་ཐུབ་པར་གྱུར་ཏོ། །བཅོམ་ལྡན་འདས་དེ་གང་དག་དང་ཐབས་ཅིག་ཏུ་ལྗོངས་རྒྱུ་བ་མཛད་པ་དང། གང་དག་དང་ཐབས་  
ཅིག་ཏུ་དབྱར་གནས་པར་དམ་བཅའ་བར་མཛད་པ་དེའི་དགྲ་བཅོམ་པ་ཟག་པ་ཟད་པ་དག་ནི། བྱེ་བ་ཕྲག་བདུན་ཅུ་ཚང་བར་བྱུང་བར་གྱུར་ཏོ། །བརྟན་པའི་བློ་གྲོས། དེའི་དུས་ན་ཛམྦུའི་  
  
  
༄༅། །གླིང་དེ་ནི། ཡངས་ཤིང་རྒྱ་ཆེ་སྟེ། དཔག་ཚད་ཁྲག་ཁྲིག་འབུམ་ཕྲག་བདུན་ཅུ་པར་གྱུར་རོ། །དེའི་དུས་ན་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། མཐའ་བཞིར་རྣམ་  
པར་རྒྱལ་བ་སྲུང་བ། ཆོས་དང་ལྡན་པ། ཆོས་ཀྱི་རྒྱལ་པོ་གླིང་བཞི་པའི་འཇིག་རྟེན་གྱི་ཁམས་ཀྱི་དབང་ཕྱུག་འཁོར་ལོས་བསྒྱུར་བ་མ་སྨད་པའི་བསོད་ནམས་དབང་ཕྱུག་ཅེས་བྱ་བ་བྱུང་བར་  
གྱུར་ཏོ༑ ༑དེའི་དུས་ན་ཛམྦུའི་གླིང་དེར་གྲོང་ཁྱེར་ཆེ་ཞིང་རྒྱ་ཆེ་སྟེ། ཆུར་ནི། དཔག་ཚད་བཞི་བཅུ་པ། ཞེང་དུ་ནི། དཔག་ཚད་སུམ་ཅུ་པ། འབྱོར་པ་རྒྱས་པ། བདེ་བ། ལོ་ལེགས་པ། ཉམས་དགའ་བ་  
སྐྱེ་བོ་དང་མི་མང་པོས་གང་བ་བྱེ་བ་ཕྲག་བརྒྱད་ཅུ་བྱུང་བར་གྱུར་ཏོ། །བརྟན་པའི་བློ་གྲོས། རྒྱལ་པོ་མ་སྨད་པའི་བསོད་ནམས་དབང་ཕྱུག་དེའི་ཛམྦུའི་གླིང་གི་དབུས་སུ་གང་དུ་རྒྱལ་པོ་མ་  
སྨད་པའི་བསོད་ནམས་དབང་ཕྱུག་གནས་འཆའ་བར་བྱེད་པའི་རྒྱལ་པོའི་ཕོ་བྲང་འཁོར་ཆེན་པོ་ཁོར་ཁོར་ཡུག་ཏུ་དཔག་ཚད་བརྒྱད་ཅུ་ཡོད་པ་གྲུ་བཞི་ལྷམ་པ། རྒྱར་དཔག་ཚད་ཕྱེད་ཕྱེད་  
ཀྱང་མིག་མང་རིས་སུ་བྲིས་པ་ཞིག་བྱུང་བར་གྱུར་ཏོ། །བརྟན་པའི་བློ་གྲོས། རྒྱལ་པོའི་ཕོ་བྲང་འཁོར་དེའི་མིང་ནི། བདེ་བ་ཅན་ཞེས་བྱ་བར་གྱུར་ཏོ། །རྒྱལ་པོའི་ཕོ་བྲང་འཁོར་དེར་སེམས་  
ཅན་དེ་དག་གིས་ལོངས་སྤྱོད་པའི་ཕྱིར་བདག་གི་མེད་ཅིང་ཡོངས་སུ་འཛིན་པ་མེད་པའི་སྐྱེད་མོས་ཚལ་ཁོར་ཡུག་ཏུ་སྟོང་ཕྲག་བདུན་ཅུ་བྱུང་བར་གྱུར་ཏོ། །བརྟན་པའི་བློ་གྲོས། རྒྱལ་པོ་  
  
  
བྲང་འཁོར་དཔག་ཚད་བརྒྱད་ཅུ་པ་དེ་ཇི་ཙམ་དུ་ཆེ་བར་སྐྱེད་མོས་ཚལ་ཆེན་པོ་ཞིག་བྱུང་བར་གྱུར་ཏེ། སྐྱེད་མོས་ཆལ་ཆེན་པོ་དེ་ནི། ཤིང་ཏ་ལའི་  
ཕྲེང་བ་རིམ་པ་བདུན་གྱིས་བསྐོར་བར་གྱུར་ཅིང་དྲིལ་བུ་གཡེར་ཀའི་དྲ་བ་རིམ་བདུན་དང། རྟ་བབས་རིམ་བདུན་དང། ར་བ་རིམ་བདུན་དང། འོབས་རིམ་བདུན་གྱིས་ཁོར་ཡུག་ཏུ་བསྐོར་བར་  
གྱུར་རོ༑ ༑བརྟན་པའི་བློ་གྲོས། དེའི་ཚེ་དེའི་དུས་ན་དེ་བཞིན་གཤེགས་པ་རིན་པོ་ཆེ་མངོན་དུ་འཕགས་པའི་འོད་ཟེར་དེ་དགྲ་བཅོམ་པ་བྱེ་བ་ཕྲག་བདུན་ཅུའི་དགེ་སློང་གི་དགེ་འདུན་ཆེན་པོ་དང་  
ཐབས་ཅིག་ཏུ་རིམ་གྱིས་ཡུལ་རྒྱུ་བས་རྒྱུ་ཞིང་རྒྱལ་པོའི་ཕོ་བྲང་འཁོར་དུ་བྱོན་པར་གྱུར་ཏེ། བརྟན་པའི་བློ་གྲོས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་  
པའི་སངས་རྒྱས་རིན་པོ་ཆེ་མངོན་དུ་འཕགས་པའི་འོད་ཟེར་དགེ་སློང་བྱེ་བ་ཕྲག་བདུན་ཅུ་དང་ཐབས་ཅིག་ཏུ་རིམ་གྱིས་ཡུལ་རྒྱུ་བ་རྒྱུ་ཞིང་རྒྱལ་པོའི་ཕོ་བྲང་འཁོར་དུ་བྱོན་  
ནས་དེ་རྒྱལ་པོའི་ཕོ་བྲང་འཁོར་དེའི་སྐྱེད་མོས་ཚལ་ཞིག་ན་བཞུགས་སོ། །ཞེས་རྒྱལ་པོ་མ་སྨད་པའི་བསོད་ནམས་དབང་ཕྱུག་གིས་ཐོས་སོ། །བརྟན་པའི་བློ་གྲོས། དེ་ནས་རྒྱལ་པོ་མ་སྨད་  
པའི་བསོད་ནམས་དབང་ཕྱུག་དེ་དེ་བཞིན་གཤེགས་པ་རིན་པོ་ཆེ་མངོན་དུ་འཕགས་པའི་འོད་ཟེར་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་དེའི་ཞབས་ལ་ཕྱག་བཙལ་ཏེ་ཕྱོགས་  
  
  
༄༅། །གཅིག་ཏུ་འདུག་གོ་བརྟན་པའི་བློ་གྲོས། དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མངོན་  
དུ་འཕགས་པའི་འོད་ཟེར་གྱིས་རྒྱལ་པོ་དེའི་བསམ་པ་ཐུགས་སུ་ཆུད་ནས་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་སེམས་ཅན་ཐམས་ཅད་ཀྱི་ཐེ་ཚོམ་གཅོད་པ་དེ་ཡང་དག་  
པར་རབ་ཏུ་བསྟན་ཏོ། །དེས་དེ་ཐོས་ནས་ཡིད་རངས་ཤིང་རབ་ཏུ་དགའ་བར་གྱུར་ཏེ། དགའ་བ་དང་ཡིད་བདེ་བ་སྐྱེས་པར་གྱུར་ཏོ། །དེ་ནས་དེ་འདི་སྙམ་དུ་སེམས་ཏེ། དེ་བཞིན་གཤེགས་  
པ་རིན་པོ་ཆེ་མངོན་དུ་འཕགས་པ་ངེས་ལོངས་སྤྱད་པའི་ཕྱིར་རང་གི་སྐྱེད་མོས་ཚལ་དེ་ཤིན་ཏུ་ལེགས་པར་བརྒྱན་ལ་བདག་གིས་ལེགས་པར་དབུལ་གོར་མ་ཆག་གོ་སྙམ་ནས་བརྟན་པའི་  
བློ་གྲོས༑ ལོངས་སྤྱད་པར་བྱ་བའི་ཕྱིར་རྒྱལ་པོ་དེས་སྐྱེད་མོས་ཚལ་དེ་ཕུལ་ལོ། །གཙུག་ལག་ཁང་བྱེ་བ་ཕྲག་བརྒྱད་ཅུ་དང་འཆགས་བྱེ་བ་ཕྲག་བདུན་ཅུའང་བྱེད་དུ་བཅུག་གོ་ཁྲིའུ་  
བྱེ་བ་ཕྲག་བདུན་ཅུའང་བྱེད་དུ་བཅུག་གོ་ཀུན་དགའ་ར་བ་བྱེ་བ་ཕྲག་བདུན་ཅུའང་རིམ་གྲོ་བ་དག་དང་བཅས་པར་ཕུལ་ཏེ། ཕུལ་ནས་ཀྱང་བཅོམ་ལྡན་འདས་དེ་ག་ལ་བ་དེར་སོང་  
སྟེ་ཕྱིན་ནས། དེ་བཞིན་གཤེགས་པ་དེ་ལ་འདི་སྐད་ཅེས་གསོལ་ཏོ་།བཅོམ་ལྡན་འདས་ཀྱིས་བདག་ལ་ཐུགས་བརྩེ་བའི་སླད་དུ་དགེ་སློང་གི་དགེ་འདུན་དང་ཐབས་ཅིག་ཏུ་སང་  
  
  
བརྟན་པའི་བློ་གྲོས། དེ་ནས་རྒྱལ་པོ་དེས་བཅོམ་ལྡན་འདས་དེ་ཅང་མི་གསུང་བར་གྱུར་པས་གནང་བར་རིག་ནས་ཞབས་ལ་ཕྱག་  
བཙལ་ཏེ་སོང་ནས་དེའི་མཚན་མོ་འཁོར་ལོས་བསྒྱུར་བའི་ཟས་ལྟ་བུ་མང་བ་དང། བསོད་པ་གཡོས་བྱེད་དུ་བཅུག་ནས། དེའི་མཚན་མོ་འདས་པ་དང་བཅོམ་ལྡན་འདས་དེའི་ཐད་དུ་སོང་ནས་གདུགས་ཚོད་  
ལ་བབ་པ་གསོལ་ཏོ། །བརྟན་པའི་བློ་གྲོས། དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་མངོན་དུ་འཕགས་པའི་འོད་ཟེར་དེ་སྔ་དྲོའི་དུས་ཀྱི་ཚེ་ཤམ་  
ཐབས་དང་ཆོས་གོས་མནབས། ལྷུང་བཟེད་བསྣམས་ཏེ་དགེ་སློང་གི་དགེ་འདུན་གྱིས་མདུན་དུ་བདར་ནས་རྒྱལ་པོ་མ་སྨད་པའི་བསོད་ནམས་དབང་ཕྱུག་གི་ཁྱིམ་ག་ལ་བ་དེར་གཤེགས་ཏེ་བྱོན་  
ནས་གདན་བཤམས་པ་ལ་བཞུགས་སོ། །དགེ་སློང་དེ་དག་ཀྱང་སྟན་ཇི་ལྟར་བཤམས་པ་ལ་འཁོད་དོ། །བརྟན་པའི་བློ་གྲོས། དེ་ནས་རྒྱལ་པོ་མ་སྨད་པའི་བསོད་ནམས་དབང་ཕྱུག་གིས་བཅོམ་ལྡན་  
འདས་དེ་བཞུགས་པ་དང། དགེ་སློང་གི་དགེ་འདུན་འཁོད་པར་རིག་ནས་རང་གི་ལག་གིས་གུས་པར་བྱས་ཏེ། མང་ཞིང་བསོད་པའི་ཟས་ཇི་ལྟར་བསྡོགས་པས་ཚིམ་པར་བྱེད་ཅིང་བསྟབས་སོ། །དེས་  
བཅོམ་ལྡན་འདས་དེ་ལ་རང་གི་ལག་གིས་གུས་པར་བྱས་ཏེ་ཚིམ་པར་བྱས་ཤིང་བསྟབས་ནས། གསོལ་ཟིན་ཅིང་སྡེ་འགྱུ་ཕྱག་བཅབས་པར་རིག་ནས། བཅོམ་ལྡན་འདས་དང། དགེ་སློང་གི་དགེ་འདུན་  
  
  
༄༅། །ལ་སོ་སོར་ཆོས་གོས་གསུམ་གསུམ་སྐུ་ལུས་ལ་གསོལ་ཏོ། །བཅོམ་ལྡན་འདས་དང། དགེ་སློང་གི་དགེ་འདུན་དེ་ལ་སྐུ་ལུས་ལ་གསོལ་ཏེ་གསེར་གྱི་རིལ་བ་བྷྲིངྒ་ར་  
ཐོགས་ནས་བཅོམ་ལྡན་འདས་དེ་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཕྱག་ཏུ་ཆུ་ཕུལ་ཏེ་གསོལ་པ། བཅོམ་ལྡན་འདས། བཅོམ་ལྡན་འདས་ལ་སྐྱེད་མོས་ཚལ་འདི་དང། གཙུག་  
ལག་ཁང་འདི་དག་དང། འཆག་ས་འདི་དག་དང། གཟིམས་ཆ་འདི་དག་དང། ཁྲིའུ་འདི་དག་དང། ཀུན་དགའ་ར་བ་འདི་དག་འབུལ་ལགས་སོ་།རིམ་གྲོ་དང། བསྙེན་བཀུར་བགྱི་བའི་སླད་དུ་  
བདག་ཉིད་ཀྱང་འབུལ་ལགས་སོ། །བརྟན་པའི་བློ་གྲོས། དེ་ནས་རྒྱལ་པོ་དེས་དེའི་རྗེས་ལ་དེ་བཞིན་གཤེགས་པ་དེ་ལ་རིམ་གྲོ་དང། བསྙེན་བཀུར་བྱས་ཤིང་ཆོས་མཉན་པའི་ཕྱིར་ཡང་  
ཉིན་གཅིག་བཞིན་དུ་གུས་པར་བྱས་ནས་སོང་ངོ། །བརྟན་པའི་བློ་གྲོས། དེ་ནས་རྒྱལ་པོ་མ་སྨད་པའི་བསོད་ནམས་དབང་ཕྱུག་དེས་བཅོམ་ལྡན་འདས་དེ་ལ་བསྐལ་པ་ཕྱེད་དུ་རིམ་གྲོ་བྱས་ཤིང་  
དེ་བཞིན་གཤེགས་པ་དེ་ལ་གནས་དང་གནས་མ་ཡིན་པ་དག་ཀྱང་ཡོངས་སུ་དྲིས་སོ། །དེའང་ཡོངས་སུ་འདྲི་ཞིང། བཅོམ་ལྡན་འདས་དེའང་ལན་ལྡོན་པ་ན་སེམས་ཅན་གྲངས་མེད་དཔག་ཏུ་མེད་  
པའི་དོན་བྱས་སོ། །བརྟན་པའི་བློ་གྲོས། དེའི་ཚེ་དེའི་དུས་ན་རྒྱལ་པོ་མ་སྨད་པའི་བསོད་ནམས་དབང་ཕྱུག་ཅེས་བྱ་བ་བྱུང་བ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ་ཡིད་གཉིས་ཟ་བར་  
  
  
ཁྱོད་ཀྱིས་དེ་ལྟར་བལྟ་བར་མི་བྱའོ། །དེ་ཅིའི་ཕྱིར་ཞེ་ན། བརྟན་པའི་བློ་གྲོས། རྒྱལ་པོ་མ་སྨད་པའི་བསོད་ནམས་དབང་ཕྱུག་ཅེས་བྱ་བ་བྱུང་བ་དེ་ཁྱོད་ཉིད་ཡིན་པའི་ཕྱིར་རོ། །བརྟན་པའི་བློ་གྲོས་  
ངས་ནི༑ འདས་པའི་དུས་ན་ཆོས་ཀྱི་རྣམ་གྲངས་དེ་ཉིད་ཡོངས་སུ་དྲི་བའི་ཕྱིར་གང་ལ་ཁྱོད་ཀྱིས་བླ་ན་མེད་པའི་རིམ་གྲོ་དང་བསྙེན་བཀུར་བྱས་པའི་སངས་རྒྱས་སྟོང་ཚང་བ་བྱུང་བར་མངོན་པར་ཤེས་སོ།།  
བརྟན་པའི་བློ་གྲོས། ཡང་གང་ཁྱོད་ཀྱིས་ཆོས་ཀྱི་སྒོ་སྒྲུབ་པ་སྨྲས་པ་དེ་དང། ཇི་ལྟར་ཆོས་ཀྱི་སྒོ་མངོན་པར་སྒྲུབ་པ་ཁྱོད་ལ་བསྟན་པར་བྱའོ། །བརྟན་པའི་བློ་གྲོས། དེ་ལ་ཆོས་ཀྱི་སྒོ་ཞེས་བྱ་བ་ནི་  
གནས་དང། གཞི་རྣམས་ཡིན་ཏེ། དེ་དག་ནི། སེམས་པ་མེད་པ། མཚན་མ་མེད་པ། རྩོལ་བ་མེད་པ། དག་པ། རྣམ་པར་དག་པ། ཡོངས་སུ་དག་པ། བརྗོད་དུ་མེད་པ། ཡི་གེ་མེད་པ། ཡི་གེ་ལས་རྣམ་  
པར་ལོག་པ། བསྟན་དུ་མེད་པ་དག་ཡིན་ནོ། །བརྟན་པའི་བློ་གྲོས་ཡང་ཆོས་ནི། སྣང་བར་མི་འགྱུར་ཞིང། ཆོས་ནི། ཤེས་པས་རྣམ་པར་རིག་པར་བྱ་བ་མ་ཡིན་ནོ། །བརྟན་པའི་བློ་གྲོས། ཡང་ཆོས་  
ཀྱི་སྒོ་ཞེས་བྱ་བ་ནི། དེ་བཞིན་གཤེགས་པས་མཛད་པ་གང་གིས་མྱ་ངན་ལས་འདས་པ་རབ་ཏུ་མཁྱེན་པ་སྟེ། ཇི་ལྟར་རབ་ཏུ་མཁྱེན་པ་དང། གང་གིས་རབ་ཏུ་མཁྱེན་པ་དེ་ནི། ངས་རྣམ་པར་རིག་  
པར་བྱ་མི་ནུས་སོ། །བརྟན་པའི་བློ་གྲོས། ཆོས་དེ་དག་ནི། རྣམ་པར་རིག་པར་བྱ་བ་མ་ཡིན་ཞིང་གདགས་པ་མ་ཡིན་པ་དག་གོ་བརྟན་པའི་བློ་གྲོས། ཡང་གང་ལ་ལར་གདགས་པའི་ལམ་དེ་ནི་  
  
  
༄༅། །ཆོས་ཀྱི་སྒོ་ཡིན་ནོ། །བརྟན་པའི་བློ་གྲོས། ཆོས་ཐམས་ཅད་ནི། རོ་གཅིག་པའི་ཕྱིར་རྒྱ་མཚོའི་རྒྱས་བཏབ་པ་ཡིན་ནོ་།བརྟན་པའི་བློ་གྲོས། ཆོས་ཐམས་ཅད་ནི། མི་  
ཟད་པའི་མུ་ཅན་ཡིན་ཞིང་མི་ཟད་པའི་མཐའ་ཅན་ཡིན་པའི་ཕྱིར་ཟད་མི་ཤེས་པ་ཡིན་ནོ། །བརྟན་པའི་བློ་གྲོས། ཆོས་ཐམས་ཅད་ནི་གང་བ་དང་བྲི་བ་མེད་པས་མི་ཟད་པ་ཉིད་དུ་གྱུར་བ་སྟེ། དེས་ན་  
དེ་བཞིན་གཤེགས་པ་ནི། ཟད་མི་ཤེས་པའི་སྒོ་སྒྲུབ་པའང་འདོགས་པར་མཛད་དོ། །སྟོན་པར་མཛད། རབ་ཏུ་འཇོག་པར་མཛད་དོ། །ཆོས་ཐམས་ཅད་ནི། ཨ་ཞེས་བྱ་བའི་སྒོ་ཅན་ཏེ། ཨ་ཞེས་  
བྱ་བ་ལ་འཇུག་པ་ནི། རྣམ་པ་མེད་པའི་སྒོ་གདགས་པའི་བཤད་པའི་གནས་སོ། །དེ་མངོན་པར་སྒྲུབ་པ་ནི། མཚམས་སྦྱོར་བར་བྱེད་པའོ་།དེ་ལ་མཚམས་སྦྱོར་བའི་ཡི་གེ་དག་གིས་ཨ་ཞེས་བྱ་བ་  
མ་བྱས་ཏེ། དེའི་ཕྱིར་ཆོས་ནི། ཨ་ཞེས་བྱ་བ་ཞེས་བྱའོ། །དེ་ནི། ཨ་ཞེས་བྱ་བས་རྣམ་པར་རིག་པར་བྱེད་ཅིང། རྣམ་པར་རིག་པ་དེའང་དེའི་མཚམས་སྦྱོར་བའི་ཚིག་དང་ཡི་གེ་དག་དང་ལྡན་པར་  
ཡོངས་སུ་རྫོགས་པར་བྱེད་དོ། །དེས་ན་དེ་བཞིན་གཤེགས་པས་འདི་སྐད་དུ་ཆོས་ཐམས་ཅད་ནི། ཨ་ཞེས་བྱ་བའི་སྒོ་ཅན་ནོ། །ཞེས་གསུངས་སོ། །སྒོ་དེ་གང་དག་གི་ཡིན་པའི་ཆོས་དེ་དག་ཀྱང་  
གང་ཞེ་ན། བརྟན་པའི་བློ་གྲོས། ཆོས་དེ་དག་ནི། མ་བྱས་པའོ་།མ་བྱས་པ་ནི། རྣམ་པར་རིག་པ་མ་ཡིན་པས་མ་བཏགས་པ། རྣམ་པར་རིག་པ་མ་ཡིན་པར་རྣམ་པར་རིག་པ། བརྗོད་དུ་མེད་  
  
  
མངོན་པར་བརྗོད་དུ་མེད་པར་མངོན་པར་བརྗོད་པ། ཟད་མི་ཤེས་པར་ཟད་པ་དག་གོ་བརྟན་པའི་བློ་གྲོས། དེ་ལྟར་ན། ཨ་ཞེས་བྱ་བ་ནི། ཆོས་ཐམས་ཅད་ཀྱི་ལས་བྱེད་པ་ཡིན་ནོ་།རིགས་  
ཀྱི་བུའམ་རིགས་ཀྱི་བུ་མོ་སྒོ་གང་ལ་ཞུགས་པས་ཡེ་ཤེས་ཟད་མི་ཤེས་ཤིང། སྤོབས་པ་ཟད་མི་ཤེས་པར་འགྱུར་བའི་སྒོ་དེ་ནི། ཨ་ཞེས་བྱ་བའི་སྒོའོ། །བརྟན་པའི་བློ་གྲོས། མི་ཟད་པ་ནི། ཟད་པ་ལས་  
འདས་པའོ། །བརྟན་པའི་བློ་གྲོས། གང་ལ་གདགས་པ་མེད། རྣམ་པར་རིག་པ་མེད་པ་ནི། ཟད་པ་ཡིན་ཏེ། གང་དག་རྣམ་པར་རིག་པ་མ་ཡིན་པར་རྣམ་པར་རིག་པར་བྱས་པ་དེ་དག་ནི། རྣམ་པར་རིག་པར་བྱས་  
པ་མ་ཡིན་ཞིང། གང་དག་བཏགས་པ་དེ་དག་ནི། མ་བཏགས་པ་སྟེ་བརྟན་པའི་བློ་གྲོས། དེས་ན་སྒོ་དེ་ནི། ཟད་པ་ཞེས་བྱའོ། །སྒོ་དེ་གང་གི་ཡིན་ཞེ་ན། ཆོས་དེ་དག་གི་སྒོའོ། །གང་དག་གི་ཞེ་ན་གང་དག་དེ་  
བཞིན་གཤེགས་པས་མ་བརྙེས་མ་དམིགས་པའོ། །བརྟན་པའི་བློ་གྲོས་སྒོ་ཞེས་བྱ་བ་ནི། ཕྱིར་མི་ལྡོག་པ་སྟེ། འཇུག་པ་དེ་ནི། ཆོས་ཐམས་ཅད་ཀྱི་ཡིན་ནོ། །མངོན་པར་བརྗོད་པ་ཐམས་ཅད་ཀྱང་མངོན་  
པར་བརྗོད་དུ་མེད་པ་ཡིན། དག་ཐམས་ཅད་ཀྱང་མི་ཟད་པའི་ངག་ཡིན། དག་ཐམས་ཅད་ཀྱང་དེ་བཞིན་གྱི་ངག་ཡིན། གཞན་མ་ཡིན་པའི་ངག་ཡིན། རྣམ་པར་རིག་པ་ཐམས་ཅད་ཀྱང་རྣམ་པར་རིག་  
པ་མ་ཡིན་པ་ཡིན་ཏེ། བརྟན་པའི་བློ་གྲོས། འདི་ནི། རྡོ་རྗེའི་ཚིག་གོ་ཅིའི་ཕྱིར་རྡོ་རྗེའི་ཚིག་ཅེས་བྱ་ཞེ་ན། གང་ལའང་ནམ་ཡང་དབྱེར་མེད་ཅིང་གང་ལའང་དབྱེར་མེད་པ་དེ་ལ་བྱེད་པ་པོ་གང་ཡང་མེད་ལ་  
  
  
༄༅། །གང་ལ་བྱེད་པ་པོ་གང་ཡང་མེད་པས་དེས་ན་རྡོ་རྗེའི་ཚིག་ཅེས་བྱའོ། །ཆོས་ཐམས་ཅད་ནི། ལས་མེད་པ་སྟེ། གང་ལས་མེད་པ་ཉིད་དེ་ལ་ནི། རྣམ་པར་སྨིན་པ་གང་ཡང་མེད་ལ་  
གང་ལ་རྣམ་པར་སྨིན་པ་གང་ཡང་མེད་པས་དེས་ན། ཆོས་ཐམས་ཅད་ནི། ལས་མེད་པ། རྣམ་པར་སྨིན་པ་མེད་པ་ཞེས་བྱའོ། །ཆོས་ཀྱི་ཕྱག་རྒྱ་དེ་ནི། གང་ལ་ལར་དེ་བཞིན་གཤེགས་པས་ལས་ཀྱི་རྣམ་  
པར་སྨིན་པ་བསྟན་པ་དེའི་ཚེ་ན་ཆོས་ཀྱི་ཕྱག་རྒྱ་དེས་བསྟན་པའོ། །ཕྱག་རྒྱ་དེ་ནི། མ་བྱས་པ་དང། དབྱེར་མེད་པར་ཁོང་དུ་ཆུད་པར་བྱའོ། །བརྟན་པའི་བློ་གྲོས། རིགས་ཀྱི་བུའམ། རིགས་ཀྱི་བུ་མོ་ལས་  
ཀྱི་རྣམ་པར་སྨིན་པ་ལ་འཇུག་པར་འདོད་པས་ནི། དེ་ལྟར་འཇུག་པར་བྱའོ། །བརྟན་པའི་བློ་གྲོས། ཆོས་ཐམས་ཅད་ནི། ནམ་མཁའ་ལ་འཇུག་པས་འོང་བ་མེད་པ། འགྲོ་བ་མེད་པ་ཡིན་ནོ། །བརྟན་པའི་བློ་གྲོས་  
དེ་བཞིན་གཤེགས་པས་ནི། སྒོ་དེ་ལ་བརྟེན་ནས་སེམས་ཅན་རྣམས་ཀྱི་འཆི་འཕོ་དང་སྐྱེ་བ་རབ་ཏུ་མཁྱེན་ཏོ། །བརྟན་པའི་བློ་གྲོས་རིགས་ཀྱི་བུའམ། རིགས་ཀྱི་བུ་མོ་འཆི་འཕོ་དང་སྐྱེ་བ་ལ་འཇུག་པར་  
འདོད་པས་ནི། ཕྱག་རྒྱ་དེ་ལ་འཇུག་པར་བྱའོ། །བརྟན་པའི་བློ་གྲོས། འདི་ནི། ཆོས་རྣམས་ཀྱི་ཡི་གེ་མེད་པའི་ཕྱག་རྒྱ་ཡིན་ནོ་།གདགས་པ་མེད་པའི་ཕྱག་རྒྱ་ཡིན་ནོ། །བརྟན་པའི་བློ་གྲོས། དེ་བཞིན་གཤེགས་པ་  
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཇི་ཙམ་དུ་མངོན་པར་བརྗོད་པ་ཐམས་ཅད་ནི། ཕྱག་རྒྱ་དེས་མངོན་པར་བརྗོད་པར་མཛད་ཅིང་ཕྱག་རྒྱ་དེ་ཉིད་མངོན་པར་བརྗོད་པར་མཛད་དོ་།བརྟན་པའི་  
  
  
ལུས་ཐམས་ཅད་ནི། དེ་བཞིན་གཤེགས་པའི་སྐུའོ། །དེ་ཅིའི་ཕྱིར་ཞེ་ན། འདི་ལྟར་སྐུ་དེ་ནི། ལུས་ཀྱི་སྐུ་ཡིན་ཞིང། དེ་བཞིན་གཤེགས་པ་ནི། ཕྱག་རྒྱ་དེས་སེམས་ཅད་རྣམས་ཀྱི་ལུས་མངོན་པར་སྒྲུབ་པ་སྟོན་  
པར་མཛད་པའི་ཕྱིར་རོ། །བརྟན་པའི་བློ་གྲོས། ཕྱག་རྒྱ་གང་གིས་བཏབ་པའི་ལུས་ཀྱི་ཕྱག་རྒྱ་དེ་ནི། ལུས་ཐམས་ཅད་ཀྱི་གདགས་པའོ། །བརྟན་པའི་བློ་གྲོས། གང་ལ་ལར་ལུས་མངོན་པར་སྒྲུབ་པ་དེ་ཐམས་ཅད་ནི། ཕྱག་  
རྒྱ་དེས་བཏབ་པ་ཡིན་ཞིང། དེ་བཞིན་གཤེགས་པ་ནི། ཕྱག་རྒྱ་དེ་ཉིད་མངོན་པར་སྒྲུབ་པར་མཛད་དོ། །བརྟན་པའི་བློ་གྲོས། ཆོས་ཐམས་ཅད་ནི། འཇུག་པ་མེད་པའི་ཕྱིར་སྒོ་མེད་པ་ཡིན་ནོ། །བརྟན་པའི་བློ་གྲོས། ཆོས་  
ཐམས་ཅད་ནི། འགྲོ་བ་མེད་པའི་ཕྱིར་འཇུག་པ་མེད་པ་ཡིན་ནོ་།བརྟན་པའི་བློ་གྲོས། ཆོས་ཐམས་ཅད་ནི། འཇུག་པ་མེད་པ་ཉིད་ཀྱི་ཕྱིར་འགྲོ་བ་མེད་པ་ཡིན་ནོ། །བརྟན་པའི་བློ་གྲོས། དེ་བཞིན་གཤེགས་པ་ནི་  
གང་དང་གང་ནས་ཆོས་སྟོན་པ་དེ་དང་དེ་ནས་ཆགས་པ་མེད་པའི་མུ་དང་ལྡན་པ་ཁོ་ན་དག་སྟོན་པར་མཛད་ཅིང་སེམས་ཅན་ཐམས་ཅད་ཀྱི་མུ་དེ་ཉིད་ཀྱང་རབ་ཏུ་མཁྱེན་ཏེ། མུ་དེ་ནི། དེ་ལྟ་བུ་ཡིན་ནོ། །བརྟན་པའི་བློ་  
གྲོས༑ ཆགས་པ་མེད་པའི་མུ་ཞེས་བྱ་བ་ནི། མཐའ་ཡས་པའི་མུ་སྟེ་སེམས་ཅན་ཐམས་ཅད་ནི། ཡ་མ་བརླའི་མུར་བསྟན་པས་དེ་ལྟ་བུའི་མུ་ཅན་ཡིན་ནོ། །བརྟན་པའི་བློ་གྲོས། གང་དུ་ཆོས་ཐམས་ཅད་ཀྱི་སྒོ་མུའི་  
སྒོ་དེས་མུའི་སྒོ་ཡིན་པ་དེ་ཐམས་ཅད་ནི། ཆོས་ཀྱི་ཕུང་པོ་ཡིན་ལ་ཆོས་ཀྱི་ཕུང་པོའང་ཕུང་པོ་མེད་པ་སྟེ། དེ་ལྟར་ཕུང་པོ་དེ་དག་ནི། ཕུང་པོ་མེད་པ་ཡིན་ཞིང། ཕུང་པོ་དེ་དག་ནི། ཆོས་ཀྱི་ཕུང་པོའང་ཡིན་ནོ། །བརྟན་པའི་  
  
  
༄༅། །བློ་གྲོས། དེ་བཞིན་གཤེགས་པ་ནི། གང་དང་གང་ནས་ཕུང་པོ་དག་སྟོན་པ་དེ་དང་དེ་ནས་ཆོས་ཀྱི་ཕུང་པོའི་སྒོ་མུ་དེས་སྟོན་པར་མཛད་དོ། །གཟུགས་ཀྱི་ཕུང་པོ་དང། ཚོར་བའི་  
ཕུང་པོ་དང། འདུ་ཤེས་ཀྱི་ཕུང་པོ་དང། འདུ་བྱེད་ཀྱི་ཕུང་པོ་དང། རྣམ་པར་ཤེས་པའི་ཕུང་པོ་སྟེ། ཕུང་པོ་རྣམས་ནི། ཕུང་པོ་མེད་པ་ཡིན་ནོ། །འདི་ནི། ཕུང་པོ་རྣམས་ཀྱི་རྣམ་པའི་སྒོ་བསྟན་པའོ། །དེ་  
སྐད་ཅེས་བཀའ་སྩལ་པ་དང། བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་ཆོས་རྣམས་ཀྱི་འཇུག་པ་  
དེ་ནི༑ ཟབ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། བརྟན་པའི་བློ་གྲོས། དེ་བཞིན་གཤེགས་པ་ནི། འདི་སྙམ་དུ་འདི་ནི། ཟབ་པའོ། །འདི་ནི། གསལ་བའོ། །སྙམ་དུ་མི་དགོངས་ཏེ་  
བརྟན་པའི་བློ་གྲོས། དེ་བཞིན་གཤེགས་པ་ནི། ཅུང་ཟད་ཅིག་སྟོན་པར་མཛད་དོ། །གསོལ་པ། ཇི་ལྟར་བྱིས་པ་རྣམས་ཀྱིས་བཟུང་བ་དེ་ལྟར་ནི། སྟོན་པར་མི་མཛད་ཀྱི། ཇི་ལྟར་མཁས་པ་རྣམས་ཀྱིས་  
ཀུན་འཚལ་བ་དེ་ལྟར་གསུངས་ཏེ། དེ་བཞིན་གཤེགས་པ་ནི། དེ་ལྟར་ཆོས་སྟོན་པར་མཛད་ལགས་སོ། །བརྟན་པའི་བློ་གྲོས། དེ་བཞིན་གཤེགས་པ་ནི། ཇི་ལྟར་རབ་ཏུ་ཤེས་པ་དེ་ལྟར་སྟོན་པར་མི་  
བྱེད༑ འདོགས་པར་མི་བྱེད། རབ་ཏུ་འཇོག་པར་མི་བྱེད་དོ། །དེ་ཅིའི་ཕྱིར་ཞེ་ན། བརྟན་པའི་བློ་གྲོས། ཆོས་ཐམས་ཅད་ནི། དེ་ལྟར་མཁས་པ་རྣམས་ཀྱིས་ཀུན་ཤེས་པ་ཡིན་ཞིང། ཇི་ལྟར་བྱིས་པ་རྣམས་  
  
  
ཡི་གེའི་རྣམ་པར་རིག་པ་ཡིན་ལ་ཡི་གེ་དེ་དག་ཀྱང་ཡི་གེ་མེད་པ་ཡིན་པས་བསྟན་པ་མེད་པའི་ཕྱིར་རོ། །གཞན་ཡང་བཅོམ་ལྡན་འདས་ཀྱིས་བརྟན་པའི་བློ་གྲོས་ལ་བཀའ་སྩལ་  
པ༑ བརྟན་པའི་བློ་གྲོས། ཆོས་ཐམས་ཅད་ནི། ཉི་མའི་དཀྱིལ་འཁོར་གྱི་སྣང་བ་ཡིན་ནོ། །བརྟན་པའི་བློ་གྲོས། གང་དང་གང་ནས་ཆོས་ལ་ཚུལ་བཞིན་དུ་སོ་སོར་རྟོག་པ་དེ་དང་དེ་ནས་མཐའ་ཡས་པའི་མུ་  
ཅན་ཁོ་ནར་སྣང་སྟེ། དེ་ལྟར་དེ་དག་ནི། ཆོས་ཀྱི་སྣང་བ་ཡིན་ནོ། །བརྟན་པའི་བློ་གྲོས། ཆོས་ཐམས་ཅད་ནི། ཀུན་ནས་སྣང་བ་དང་སྒྲིབ་པ་མེད་པའི་ཕྱིར་འོད་གསལ་བ་ཡིན་ནོ། །བརྟན་པའི་བློ་གྲོས་  
ཆོས་ཐམས་ཅད་ནི། གང་གིས་ཀྱང་མ་བསྒྲིབས་པའི་ཕྱིར་སྒྲིབ་པ་མེད་པ་ཡིན་ནོ། །བརྟན་པའི་བློ་གྲོས། ཆོས་ཐམས་ཅད་ནི། བླ་གབ་མེད་པ་དང་མཚུངས་པའི་ཕྱིར་མ་བསྒྲིབས་པ་ཡིན་ནོ། །བརྟན་པའི་  
བློ་གྲོས༑ གང་ན་གཉིས་གདགས་པ་དང། གཉིས་འཛིན་ས་དེ་ལ་དེ་བཞིན་གཤེགས་པའི་སྤྱན་སྒྲིབ་པ་མེད་པ་འཇུག་གོ་བརྟན་པའི་བློ་གྲོས། དེ་བཞིན་གཤེགས་པས་མིག་གིས་ཆོས་ཐམས་ཅད་རབ་  
ཏུ་ཤེས་ཤིང་ཇི་ལྟར་རབ་ཏུ་ཤེས་པ་དེ་ལྟར་སྒྲིབ་པ་མེད་པར་རབ་ཏུ་ཤེས་པ་འདི་ནི། མིག་གི་ཆོས་ཡིན་ནོ། །བརྟན་པའི་བློ་གྲོས། རིགས་ཀྱི་བུས་གང་ལ་བརྟེན་ནས་དོན་ལ་ངེས་པར་རྟོག་པས་བརྗོད་པ་འབྱུང་  
བ་དང། ཟབ་མོ་བསྟན་པའི་བརྗོད་པ་འབྱུང་བ་དང། མ་ཆགས་པའི་བརྗོད་པ་འབྱུང་བའི་ཆོས་ཐམས་ཅད་ཀྱི་སྒོ་དེ་ནི། སྒྲིབ་པ་མེད་པའི་སྒོ་ཡིན་ནོ། །གཞན་ཡང་བཅོམ་ལྡན་འདས་ཀྱིས་བྱང་ཆུབ་སེམས་དཔའ་  
  
  
༄༅། །བརྟན་པའི་བློ་གྲོས་ལ་བཀའ་སྩལ་པ། བརྟན་པའི་བློ་གྲོས། ཆོས་ཐམས་ཅད་ནི། ཆགས་པ་མེད་ཅིང་ཆགས་པ་དང་བྲལ་བའི་ཕྱིར་རྡུལ་དང་བྲལ་བ་ཡིན་ནོ། །བརྟན་པའི་བློ་གྲོས། ཆོས་  
ཐམས་ཅད་ནི། ཕན་འདོགས་པ་མེད་པའི་ཚུལ་གྱིས་ཡོངས་སུ་མ་བཟུང་བ་ཡིན་ནོ། །བརྟན་པའི་བློ་གྲོས། ཆོས་ཐམས་ཅད་ནི། དངོས་པོ་དམིགས་སུ་མེད་པས་མཐའ་ཡས་མུ་མེད་པ་ཡིན་ནོ། །བརྟན་པའི་  
བློ་གྲོས༑ གང་དང་གང་དུ་ཡི་གེའི་བསྟན་པ་སྟོན་པ་དེ་དང་དེར་ནི། ཆོས་ཐམས་ཅད་ཡི་གེ་མེད་པ་ཁོ་ནར་སྟོན་པ་ཡིན་ནོ། །བརྟན་པའི་བློ་གྲོས། ཆོས་དེ་དག་གི་མཐར་ཐུག་པ་མེད་པ་དང། མཐར་ཐུག་པ་མེད་པ་  
བསྟན་པས་ཇི་ལྟར་སུ་ཞིག་ཡི་གེ་མེད་པའི་སྒོ་དེ་ལ་འཇུག་སྟེ། འདི་ནི། དེའི་འཇུག་པ་ཡིན་ནོ། །འཇུག་པ་དེ་ནི། ཆོས་གང་གི་ཡང་འཇུག་པ་མ་ཡིན་ནོ། །བརྟན་པའི་བློ་གྲོས། དེ་བཞིན་གཤེགས་པས་  
ནི༑ ཏིང་ངེ་འཛིན་གྱི་སྒོ་སྒྲུབ་པ་གསུངས་ཏེ། ཏིང་ངེ་འཛིན་གྱི་སྒྲུབ་པའང་གང་ཞེ་ན། བརྟན་པའི་བློ་གྲོས། ཆོས་ཐམས་ཅད་བཀོད་པ་ཚུལ་གཅིག་པ་ཞེས་བྱ་བའི་ཏིང་ངེ་འཛིན་ཡོད་དོ། །བཀོད་པ་དུ་མ་ཞེས་  
བྱ་བའི་ཏིང་ངེ་འཛིན་ཡོད་དོ། །དེ་ལ་བཀོད་པ་གཅིག་པ་ཞེས་བྱ་བའི་ཏིང་ངེ་འཛིན་གང་ཞེ་ན། བརྟན་པའི་བློ་གྲོས། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོས་འཇིག་རྟེན་གྱི་ཁམས་ག་གེ་མོ་  
ཞེས་བྱ་བ་ན་དེ་བཞིན་གཤེགས་པ་ཆེ་གེ་མོ་ཞེས་བྱ་བ་ཆོས་སྟོན་ཏོ། །ཞེས་དེ་བཞིན་གཤེགས་པ་གཅིག་གི་མཚན་ཐོས་པར་བྱེད་དོ། །དེ་དེ་བཞིན་གཤེགས་པ་དེའི་མཚན་ཐོས་ནས་མཚན་མའི་  
  
  
མཚན་མའི་རྣམ་པ་མདུན་དུ་བྱེད། མངོན་དུ་བྱེད་དོ། །དེ་དེ་བཞིན་གཤེགས་པ་བྱང་ཆུབ་ཀྱི་སྙིང་པོ་མཆོག་ན་བཞུགས་པའམ། བླ་ན་མེད་པ་ཡང་དག་པར་རྫོགས་པའི་  
བྱང་ཆུབ་མངོན་པར་རྫོགས་པར་སངས་རྒྱས་པའམ། ཆོས་ཀྱི་འཁོར་ལོ་བསྐོར་བའམ། ཉན་ཐོས་ཀྱི་ཚོགས་ཀྱིས་ཡོངས་སུ་བསྐོར་བའམ་ཆོས་སྟོན་པ་འབའ་ཞིག་དྲན་པ་རྣམ་པར་མི་གཡེང་བ་དང་  
དབང་པོ་མི་རྒོད་པ་དག་དང། ཡིད་ཕྱི་རོལ་ཏུ་མ་སོང་བས་ཡིད་ལ་བྱེད་དོ། །དེ་དེ་བཞིན་གཤེགས་པ་དེའི་མཚན་མ་རྗེས་སུ་དྲན་པས་འཇིག་རྟེན་གྱི་ཁམས་ལ་དམིགས་པ་མདུན་དུ་བྱེད་དོ། །དེ་དེ་བཞིན་  
གཤེགས་པ་ལ་དམིགས་པ་དང། འཇིག་རྟེན་གྱི་ཁམས་ལ་དམིགས་པའང་འདི་ལྟ་སྟེ། དམིགས་པ་མེད་པ་ཉིད་ཀྱིས་དམིགས་པ་གཅིག་པ་ཉིད་དུ་རྟོགས་པར་བྱེད་དོ། །དེ་དེ་ལྟར་གནས་ཤིང་སྦྱོར་བ་དེ་རྗེས་སུ་མི་  
གཏོང་བས་དེ་བཞིན་གཤེགས་པའི་སྐུ་མངོན་དུ་འགྱུར་རོ། །དེ་ཆོས་སྟོན་པ་ཡིད་ལ་བྱེད་པས་ཟབ་པ་དང། གསལ་བ་དང། དོན་དང་ཚིག་འབྲུའི་སྒོ་ནས་ཇི་ལྟ་ཇི་ལྟར་མོས་པ་དེ་ལྟ་དེ་ལྟར་ཡང་མདུན་  
དུ་བྱེད་དོ༑ ༑དེ་ཏིང་ངེ་འཛིན་དེ་ལ་གནས་ནས་དངོས་པོ་ཐམས་ཅད་རྣམ་པར་འཇིག་པ་ཉིད་ཀྱིས་དེ་བཞིན་གཤེགས་པའི་ཆོས་བསྟན་པ་ཉན་པར་བྱེད་དོ། །དེ་ཆོས་བསྟན་པ་དེ་དག་ཀུན་ལེན་པར་བྱེད་ཅིང་འཛིན་པར་  
བྱེད་དོ༑ ༑བླངས་ཤིང་བཟུང་ནས་ཀྱང་ཏིང་ངེ་འཛིན་དེ་ལས་ལངས་ནས་འཁོར་བཞི་པོ་དག་ལ་ཆོས་སྟོན་ཏེ། འཇུག་པ་དེ་དང་དམིགས་པ་དེ་ནི། འདི་ལྟ་སྟེ། བཀོད་པ་གཅིག་པའི་ཏིང་ངེ་འཛིན་མངོན་  
  
  
༄༅། །པར་སྒྲུབ་པ་ཡིན་ནོ། །བརྟན་པའི་བློ་གྲོས། གཞན་ཡང་བྱང་ཆུབ་སེམས་དཔའ་ནི། ཡང་དམིགས་པ་དེ་ཉིད་རྣམ་པར་འཇིག་པར་བྱེད་ཅིང། བདག་ཉིད་ཀྱི་  
ལུས་ཀྱང་རྣམ་པར་འཇིག་པར་བྱེད་དོ། །དེ་དངོས་པོ་ཐམས་ཅད་རྣམ་པར་འཇིག་པ་ཉིད་ཀྱིས་བཀོད་པ་གཅིག་པའི་ཏིང་ངེ་འཛིན་ལ་འཇུག་པར་བྱེད་དོ། །དེ་དེ་ལས་ལངས་ནས་ཀྱང་  
ཡང་འཁོར་བཞི་པོ་དག་ལ་ཆོས་སྟོན་པར་བྱེད་དེ། བརྟན་པའི་བློ་གྲོས། འྡིའང་བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །བརྟན་པའི་བློ་གྲོས། གཞན་ཡང་བྱང་  
ཆུབ་སེམས་དཔའ་ནི། དེ་བཞིན་གཤེགས་པའི་སྐུ་ལ་དམིགས་པ་དེ་ཉིད་ལ་འདི་ལྟར་སོ་སོར་རྟོག་པར་བྱེད་དོ། །དེ་བཞིན་གཤེགས་པའི་སྐུ་དེ་ག་ལས་འོངས། བདག་ཀྱང་གང་དུ་  
སོང་ཞིག་གུ་སྙམ་ནས། དེ་དེ་བཞིན་གཤེགས་པའང་མ་འོངས་པར་རབ་ཏུ་ཤེས་ཤིང། བདག་ཉིད་ཀྱང་མ་སོང་བར་རབ་ཏུ་ཤེས་སོ་།དེ་འདི་སྙམ་དུ་སེམས་ཏེ། ཆོས་ཐམས་ཅད་ནི་  
འོང་བ་མེད་པའོ། །འགྲོ་བ་མེད་པའི་སྙམ་མོ། །དེ་དེ་ལྟར་གནས་ཤིང་དེ་ལྟར་བརྩོན་པས་རིང་པོ་མི་ཐོགས་པར་ཆོས་ཀྱི་མིག་སྒྲིབ་པ་མེད་པ་ཐོབ་བོ། །ཆོས་ཀྱི་མིག་སྒྲིབ་པ་མེད་  
པ་དེ་ཐོབ་ནས་དེ་བཞིན་གཤེགས་པ་ཡིན་ཏེ། ཆོས་ཀྱི་སྒོ་གང་གིས་མ་ཆགས་པའི་སྤོབས་པ་ཉིད་འཐོབ་པའི་ཆོས་ཀྱི་སྒོ་མངོན་དུ་བྱེད་དོ། །དེ་ཆོས་ཀྱང་སྟོན་པར་བྱེད་ལ་ཆོས་དེ་དག་  
  
  
།བརྟན་པའི་བློ་གྲོས། འདི་ལྟ་སྟེ། དཔེར་ན། འདས་པའི་དུས་ལ་དེ་བཞིན་གཤེགས་པའི་ཡེ་ཤེས་མ་ཆགས་པ་འཇུག་ཀྱང་ལུས་རྣམས་ལ་དེ་བཞིན་  
གཤེགས་པའི་ཡེ་ཤེས་ཐོགས་པའང་མེད་དོ། །འདས་པའི་དུས་ལ་དམིགས་པའི་སྒོ་ནས་དེ་བཞིན་གཤེགས་པའི་ཡེ་ཤེས་ཀྱང་མི་འཇུག་ཅིང་འདས་པའི་དུས་ལ་དེ་བཞིན་གཤེགས་པའི་  
ཡེ་ཤེས་མི་འཇུག་ཀྱང། འདས་པའི་དུས་ལ་དེ་བཞིན་གཤེགས་པ་ནི། ཡེ་ཤེས་མངའ་བ་ཉིད་དེ། འདས་པའི་དུས་ལ་དེ་བཞིན་གཤེགས་པའི་དམིགས་པའི་ལུས་རྗེས་སུ་འཇུག་  
པའང་མ་ཡིན་ནོ། །མ་འོངས་པ་དང། ད་ལྟར་བྱུང་བ་ལའང་དེ་དང་འདྲའོ། །བརྟན་པའི་བློ་གྲོས། དེ་བཞིན་དུ་བྱང་ཆུབ་སེམས་དཔའ་དེ་ནི། བཀོད་པ་གཅིག་པའི་ཏིང་ངེ་འཛིན་དེ་ལ་གནས་  
ནས་ཆོས་ཀྱང་སྟོན་པར་བྱེད་ལ། ཆོས་དེ་དག་ཀྱང་ཡང་དག་པར་རྗེས་སུ་མི་མཐོང་ངོ། །དེ་ཤིན་ཏུ་བསྒོམས་པས་ཏིང་ངེ་འཛིན་དེ་ལ་གནས་ནས་འཇིག་རྟེན་གྱི་ཁམས་གང་ན་བཞུགས་པར་  
འགྱུར་ཞིང། བྱང་ཆུབ་ཀྱི་སྙིང་པོ་ན་བཞུགས་པའམ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་འཚང་རྒྱ་བའམ། ཆོས་ཀྱི་འཁོར་ལོ་བསྐོར་བའམ། ཆོས་སྟོན་པའི་དེ་  
བཞིན་གཤེགས་པ་གཉིས་པ་ཡིད་ལ་བྱེད། དམིགས་པར་བྱེད། མངོན་དུ་བྱེད་དོ། །དེ་དེ་བཞིན་གཤེགས་པའི་ཆོས་བསྟན་པ་དེའང་ཀུན་ལེན་པར་བྱེད། འཛིན་པར་བྱེད་དོ། །དེ་དེ་བཞིན་  
  
  
༄༅། །གཤེགས་པ་ལ་དམིགས་པ་སྔ་མ་དེའང་དམིགས་པར་བྱེད་ཅིང། དེ་བཞིན་གཤེགས་པ་ལ་དམིགས་པ་འྡིའང་གཏོང་བར་མི་བྱེད་དོ། །དེ་ཆོས་སྟོན་པའི་  
དེ་བཞིན་གཤེགས་པ་དེ་གཉིས་ཀ་དམིགས་པར་བྱེད། མངོན་དུ་བྱེད་དེ་བརྟན་པའི་བློ་གྲོས། འྡིའང་བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །བརྟན་པའི་  
བློ་གྲོས༑ གཞན་ཡང་བྱང་ཆུབ་སེམས་དཔའ་ནི། དེ་བཞིན་གཤེགས་པ་ལ་དམིགས་པ་གཅིག་ལེགས་པར་ཀུན་ཏུ་བཟུང་ཞིང། ལེགས་པར་བརྟགས་ལ་ལེགས་པར་བྱང་བར་  
བྱས་ནས་དེ་བཞིན་གཤེགས་པ་ཇི་སྙེད་འདོད་པ་དེ་སྙེད་ཡིད་ལ་བྱེད་དོ། །བརྟན་པའི་བློ་གྲོས། འདི་ལྟ་སྟེ། དཔེར་ན། ལུས་ཀྱི་སྐྱེད་མཆེད་དག་ལ་དགེ་སློང་དབང་དུ་གྱུར་པ་དེ་  
དམིགས་པ་སྔོན་པོ་ཡིད་ལ་བྱེད་དོ། །དེ་ཐམས་ཅད་ཀྱང་གང་ཅིའང་རུང་བ་ཐམས་ཅད་དམིགས་པ་སྔོན་པོ་ཁོ་ནར་མོས་པར་བྱེད་དེ་སྔོན་པོ་ཁོ་ན་ཡིན་པ་མ་གཏོགས་པར་དེ་ལ་  
དམིགས་པ་ཅིའང་མངོན་དུ་མི་འགྱུར་རོ། །དེ་འགྲོ་བ་ཐམས་ཅད་སྔོན་པོ་ཁོ་ནར་མོས་པར་བྱེད་ཅིང་བྱིན་གྱིས་རློབ་པར་བྱེད་ལ། སྔོན་པོ་ཁོ་ནར་མངོན་དུ་བྱེད་དོ། །ནང་དང་ཕྱིའི་  
ཆོས་རྣམས་ལ་དེའི་ཤེས་པ་སྔོན་པོའོ། །སྙམ་དུ་འཇུག་ཅིང། དེ་ལ་དེ་ནི། དབང་དུ་གྱུར་པའང་ཡིན་ནོ། །བརྟན་པའི་བློ་གྲོས། དེ་བཞིན་དུ་བྱང་ཆུབ་སེམས་དཔའ་དེ་ནི། འཇིག་  
  
  
སྙེད་བཞུགས་པ་ཐོས་པར་གྱུར་པའི་འཇིག་རྟེན་གྱི་ཁམས་རྣམས་དང། དེ་བཞིན་གཤེགས་པ་དེ་དག་ཀྱང་ཡིད་ལ་བྱེད་དོ། །  
དེ་དེ་བཞིན་གཤེགས་པ་ལ་དམིགས་པའི་ཡིད་ལ་བྱེད་པ་ཤིན་ཏུ་ལེགས་པར་བརྟགས་པ། ཤིན་ཏུ་ངེས་པར་བྱ་བ་དེས་འགྲོ་བ་ཐམས་ཅད་ནི་དེ་བཞིན་གཤེགས་པའོ། །སངས་རྒྱས་  
སོ༑ ༑རང་བྱུང་ངོ། །ཞེས་བྱིན་གྱིས་རློབ་པར་བྱེད་དོ། །དེ་དེ་བཞིན་གཤེགས་པ་ལ་དམིགས་པའི་ཡིད་ལ་བྱེད་པ་དེ་ཤིན་ཏུ་ཡིད་ལ་བྱེད་པས་དམིགས་པ་ཐམས་ཅད་ནི། འདི་ལྟ་སྟེ། དེ་བཞིན་  
གཤེགས་པ་མངོན་དུ་འགྱུར་བའི་དམིགས་པ་གཅིག་ཏུ་བྱིན་གྱིས་རློབ་པར་བྱེད་དོ། །དེ་བཞིན་གཤེགས་པ་ལས་དམིགས་པའི་དངོས་པོ་གཞན་ཅིའང་ཡང་དག་པར་རྗེས་སུ་མི་མཐོང་  
ངོ༑ ༑གཞན་དུ་ན་སངས་རྒྱས་ཉག་གཅིག་མ་གཏོགས་ཏེ། བརྟན་པའི་བློ་གྲོས། འྡིའང་བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །གསོལ་པ། བཅོམ་ལྡན་འདས་  
ཏིང་ངེ་འཛིན་དེའི་མངོན་པར་སྒྲུབ་པ་དེ་གང་ལགས། བཀའ་སྩལ་པ། འདི་ལྟ་སྟེ། དེ་བཞིན་གཤེགས་པ་ཐམས་ཅད་ལ་དམིགས་པའི་སེམས་རྩེ་གཅིག་པ་ཉིད་མི་གཏོང་བ་སྟེ་  
བརྟན་པའི་བློ་གྲོས། འདི་ནི། བཀོད་པ་གཅིག་པའི་ཏིང་ངེ་འཛིན་མངོན་པར་སྒྲུབ་པ་ཡིན་ནོ། །བརྟན་པའི་བློ་གྲོས། ཡང་གང་དམིགས་པ་གཅིག་གིས་ཆོས་ཐམས་ཅད་རྟོགས་པ་  
  
  
༄༅། །ནི༑ ཐམས་ཅད་ཀྱི་ཆོས་ཉིད་ཀྱང་ཡིན་ཏེ། བརྟན་པའི་བློ་གྲོས། འདི་ནི། བཀོད་པ་གཅིག་པའི་ཏིང་ངེ་འཛིན་ཅེས་བྱའོ་།བྱང་ཆུབ་སེམས་དཔའ་ནི། ཏིང་ངེ་  
འཛིན་དེ་ལ་གནས་ནས་ངག་ཐམས་ཅད་ནི། དེ་བཞིན་གཤེགས་པའི་ངག་གོ་ལུས་ཐམས་ཅད་ནི། དེ་བཞིན་གཤེགས་པའི་སྐུའོ། །སྙམ་དུ་དེ་ལྟར་འཇུག་པར་བྱེད་ཅིང་  
དེ་ལྟར་མོས་པར་བྱེད་དོ། །བརྟན་པའི་བློ་གྲོས། གཞན་ཡང་བྱང་ཆུབ་སེམས་དཔའ་ནི། དེ་བཞིན་གཤེགས་པ་གཉིས་དང། གསུམ་དང། བཞི་དང། ལྔ་དང། བཅུ་དང་  
བརྒྱའི་བར་དང། འབུམ་གྱི་བར་གྱི་མཚན་ངག་ཉན་པར་བྱེད་ཅིང་དེ་དག་ཐམས་ཅད་དུས་གཅིག་ཏུ་མངོན་དུ་བྱེད། ཡིད་ལ་བྱེད་དོ། །དེ་བཞིན་གཤེགས་པ་དེ་དག་གི་  
སངས་རྒྱས་ཀྱི་ཞིང་གི་བཀོད་པ་དང། ཉན་ཐོས་ཀྱི་བཀོད་པ་དེ་དག་ཐམས་ཅད་ཀྱང་མངོན་དུ་བྱེད། ཡིད་ལ་བྱེད་དོ། །དེ་བཞིན་གཤེགས་པ་དེ་དག་གི་གཟུགས་ཕུན་སུམ་  
ཚོགས་པ་དང། མཚན་ཕུན་སུམ་ཚོགས་པ་དང། མདོག་ཕུན་སུམ་ཚོགས་པ་དང། སྐུ་ཕུན་སུམ་ཚོགས་པ་དང། ཆུ་ཞེང་ཕུན་སུམ་ཚོགས་པའང་མངོན་དུ་བྱེད། ཡིད་ལ་  
བྱེད༑ མདུན་དུ་བྱེད་དོ། །སྐྱེས་བུ་ཆེན་པོའི་མཚན་རེ་རེའི་མཚན་མའང་འཛིན་པར་བྱེད་དོ། །མ་རྨོངས་པར་རྣམ་པར་གཤེགས་པའི་མཚན་མ་དང། སེངྒེའི་རྣམ་པར་བསྒྱིངས་  
  
  
སྤྱི་གཙུག་བལྟར་མི་མཐོང་བའི་མཚན་མ་དང། འོད་འདོམ་གང་གི་མཚན་མའང་འཛིན་པར་བྱེད་དོ། །འོད་འདོམ་གང་པོའང་འོད་མཐའ་ཡས་པ་ཉིད་དུ་མོས་  
པར་བྱེད་དེ་བྱིན་གྱིས་རློབ་པར་བྱེད་དོ། །འོད་མཐའ་ཡས་པ་ཉིད་ཀྱང་ཀུན་ཏུ་ཤེས་སོ། །སངས་རྒྱས་ཀྱི་ཞིང་མཐའ་ཡས་པ་ཉིད་ཀྱང་འཛིན་པར་བྱེད་དོ། །སངས་རྒྱས་ཀྱི་ཞིང་གི་བཀོད་པ་  
དཔག་ཏུ་མེད་པའང་བྱིན་གྱིས་རློབ་པར་བྱེད། མོས་པར་བྱེད་ཅིང་ཀུན་ཏུ་ཤེས་སོ། །ཉན་ཐོས་ཀྱི་བཀོད་པ་མཐའ་ཡས་པའང་ཀུན་ཏུ་ཤེས་ཤིང་མོས་པས་བྱེད། བྱིན་གྱིས་རློབ་པར་བྱེད་དོ།།  
དེའང་འདི་ལྟར་སོ་སོར་རྟོག་པར་བྱེད་དེ། དེ་བཞིན་གཤེགས་པ་དེ་དག་ག་ལས་འོངས། བདག་ཀྱང་གང་དུ་སོང་ཞིག་གུ་སྙམ་ནས། དེ་དེ་བཞིན་གཤེགས་པ་དང་བདག་ཉིད་ཀྱི་མ་འོངས་པ་  
ཉིད་དང། མ་སོང་བ་ཉིད་ལ་འཇུག་པར་བྱེད་ཅིང་ཀུན་ཏུ་ཤེས་ལ་མོས་པར་བྱེད་དོ། །དེ་འདི་སྙམ་དུ་སེམས་ཏེ། འདི་ལ་དེ་བཞིན་གཤེགས་པ་ཞེས་བྱ་བའི་ཆོས་གང་ཡང་མེད་དོ། །བདག་  
ཅེས་བྱ་བའི་ཆོས་ཀྱང་གང་ཡང་མེད་དོ། །སྙམ་མོ། །དེ་འདི་ལྟར་སོ་སོར་རྟོག་པར་བྱེད་དེ། ཆོས་ཐམས་ཅད་ཀྱང་དེ་བཞིན་དུ་འགྱུར་རོ། །སྙམ་མོ། །དེ་དེ་ལྟར་སོ་སོར་རྟོག་པས་ཆོས་ཐམས་  
ཅད་མཚན་ཉིད་གཅིག་གོ་སྙམ་དུ་མོས་པར་བྱེད། འཇུག་པར་བྱེད་དོ་།དེ་དེ་ལྟར་མངོན་པར་འདུ་བྱེད་པ་མེད་པའི་མཚན་ཉིད་ཀྱིས་མཚན་ཉིད་དག་ནི། ཆོས་རྣམས་སོ། །སྙམ་དུ་འཇུག་  
  
  
༄༅། །པར་བྱེད། མོས་པར་བྱེད་ཅིང་ཀུན་ཏུ་ཤེས་ལ། བྱིན་གྱིས་རློབ་པར་བྱེད་དོ། །དེ་ཆོས་ཐམས་ཅད་མཚན་ཉིད་མེད་པ་ཉིད་ཀྱིས་མཚན་ཉིད་གཅིག་པར་འཇུག་  
པར་བྱེད་དོ། །བརྟན་པའི་བློ་གྲོས། ཇི་ཙམ་དུ་སངས་རྒྱས་དུ་མ་མངོན་པར་སྒྲུབ་པ་ནི། སེམས་རྩེ་གཅིག་པ་ཉིད་ཀྱང་ཡིན་ཏེ། བརྟན་པའི་བློ་གྲོས། འདི་ནི། བཀོད་པ་གཅིག་པའི་  
ཏིང་ངེ་འཛིན་མངོན་པར་སྒྲུབ་པ་ཡིན་ནོ། །གང་སངས་རྒྱས་སུ་མཚན་ཉིད་གཅིག་པ་དང། མཚན་ཉིད་མེད་པར་མངོན་པར་སྒྲུབ་པ་འདི་ནི། བཀོད་པ་གཅིག་པའི་ཏིང་ངེ་འཛིན་ཅེས་  
བྱའོ༑ ༑ཏིང་ངེ་འཛིན་དེ་ལ་གནས་ནས་དེ་བཞིན་གཤེགས་པ་མ་ཡིན་པའོ། །སྙམ་དུ་གང་ཅིའང་ཀུན་ཏུ་མི་ཤེས་སོ། །ཆོས་མ་ཡིན་པའོ་།སྙམ་དུ་གང་ཅིའང་ཀུན་ཏུ་མི་ཤེས་སོ། །  
ཉན་ཐོས་མ་ཡིན་པའོ། །སྙམ་དུ་གང་ཅིའང་ཀུན་ཏུ་མི་ཤེས་སོ་།ཉན་ཐོས་སོ། །སྙམ་དུའང་མི་དམིགས་སོ། །ཆོས་བསྟན་པ་མ་ཡིན་པའོ། །སྙམ་དུ་གང་ཅིའང་ཀུན་ཏུ་མི་ཤེས་  
སོ༑ ༑ཆོས་བསྟན་པའང་མི་དམིགས་སོ། །དམིགས་པ་མ་ཡིན་པའོ། །སྙམ་དུ་གང་ཅིའང་ཀུན་ཏུ་མི་ཤེས་སོ། །དམིགས་པའང་མི་དམིགས་སོ་།སངས་རྒྱས་ཀྱི་ཞིང་མ་ཡིན་  
པའོ༑ ༑སྙམ་དུ་གང་ཅིའང་ཀུན་ཏུ་མི་ཤེས་སོ། །སངས་རྒྱས་ཀྱི་ཞིང་ཡང་མི་དམིགས་སོ། །འཁོར་མ་ཡིན་པའོ། །སྙམ་དུ་གང་ཅིའང་ཀུན་ཏུ་མི་ཤེས་སོ། །འཁོར་ཀྱང་མི་དམིགས་  
  
  
༑སྤོབས་པ་མ་ཡིན་པའོ། །སྙམ་དུ་གང་ཅིའང་ཀུན་ཏུ་མི་ཤེས་སོ། །སྤོབས་པའང་མི་དམིགས་སོ། །རབ་ཏུ་བརྗོད་པ་མ་ཡིན་པའོ་།སྙམ་དུ་གང་ཅིའང་ཀུན་ཏུ་མི་ཤེས་སོ། །རབ་ཏུ་  
བརྗོད་པའང་མི་དམིགས་སོ། །བྱིན་གྱིས་རློབ་པ་མ་ཡིན་པ་གང་ཅིའང་ཀུན་ཏུ་མི་ཤེས་སོ། །བྱིན་གྱིས་བརླབས་ཀྱང་མི་དམིགས་སོ་།མོས་པར་མི་བྱེད་པ་གང་ཅིའང་མེད་དོ། །མོས་པའང་  
མི་དམིགས་སོ། །རློམ་སེམས་མི་བྱེད་པ་གང་ཅིའང་མེད་དོ། །རློམ་སེམས་ཀྱང་མི་དམིགས་སོ། །སྒོམ་པར་མི་བྱེད་པ་གང་ཅིའང་མེད་དོ། །སྒོམ་པའང་མི་དམིགས་སོ། །རྣམ་པར་མི་  
འབྱེད་པ་གང་ཅིའང་མེད་དོ། །རྣམ་པར་འབྱེད་པའང་མི་དམིགས་སོ་།གསལ་བར་མི་བྱེད་པ་གང་ཅིའང་མེད་དོ། །གསལ་བའང་མི་དམིགས་སོ། །རབ་ཏུ་སྟོན་པར་མི་བྱེད་པ་གང་  
ཅིའང་མེད་དོ། །རབ་ཏུ་སྟོན་པའང་མི་དམིགས་ཏེ། བརྟན་པའི་བློ་གྲོས། འདི་ནི། གང་བྱང་ཆུབ་སེམས་དཔའ་རྣམས་ཀྱི་ཡེ་ཤེས་སྒྲིབ་པ་མེད་པ་མཐོང་བར་འགྱུར་བའི་ཆོས་ཐམས་  
ཅད་ཀྱི་ཏིང་ངེ་འཛིན་མངོན་པར་སྒྲུབ་པ་ཞེས་བྱའོ། །འདི་ལ་གང་མིག་གི་ཆགས་པ་མེད་པ་ཉིད་འདི་ནི། མ་ཆགས་པ་ཉིད་ཅེས་བྱའོ། །གང་ཆོས་དེ་ལྟ་བུ་དག་ལ་འཇུག་པ་འདི་ནི། ཆོས་  
ཀྱི་མིག་ཅེས་བྱའོ། །བྱང་ཆུབ་སེམས་དཔའ་གང་གིས་སྤོབས་པ་མཐའ་ཡས་པ་ཉིད་རྗེས་སུ་འཐོབ་པར་འགྱུར་པ་དེ་ནི། ཏིང་ངེ་འཛིན་ཡིན་ནོ། །བམ་པོ་བཅོ་བརྒྱད་པ་སྟེ། ཐ་མ། དེ་ནས་  
  
  
༄༅། །བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། སླད་མའི་ཚེ་  
སླད་མའི་དུས་ན་གང་དག་ཏིང་ངེ་འཛིན་དེ་ལ་སྙོམས་པར་འཇུག་ཅིང་ཏིང་ངེ་འཛིན་དེས་ངེས་པར་འབྱུང་ལ། སྤོབས་པ་མཐའ་ཡས་པའང་ཐོབ་པར་འགྱུར་བའི་བྱང་ཆུབ་སེམས་དཔའ་  
སེམས་དཔའ་ཆེན་པོ་ཇི་སྙེད་ཅིག་འབྱུང་བར་འགྱུར་ལགས། བཀའ་སྩལ་པ། བརྟན་པའི་བློ་གྲོས། ཕྱི་མའི་ཚེ་ཕྱི་མའི་དུས་ལྔ་བརྒྱ་པ་ཐ་མ་ལ་བབ་པ་ན། གང་ལས་ཏིང་ངེ་འཛིན་  
དེ་ཐོབ་པའི་བྱང་ཆུབ་སེམས་དཔའ་དེ་ནི། ཏིང་ངེ་འཛིན་དེས་ངེས་པར་འབྱུང་བ་ཡིན་ཞིང། དགེ་སློང་དེའི་སྤོབས་པ་མཐའ་ཡས་པ་ཡིན་པར་དེའི་མཐའ་ཁོང་དུ་ཆུད་པར་བྱའོ། །  
བརྟན་པའི་བློ་གྲོས། གང་ཁྱོད་འདི་སྐད་དུ་སེམས་ཅན་གང་དག་ཏིང་ངེ་འཛིན་དེས་ངེས་པར་འབྱུང་བར་འགྱུར་བ་དེ་དག་ཇི་སྙེད་ཅིག་འབྱུང་བར་འགྱུར་ཞེས་ཟེར་བ་ནི། བརྟན་  
པའི་བློ་གྲོས། གང་དག་ཏིང་ངེ་འཛིན་དེ་ལ་སྒོམ་པར་བྱེད་ཅིང་ཡིད་གཞན་དུ་མི་སེམས་ལ། ལན་མང་དུ་བྱེད་པ་དེ་དག་ནི། ཏིང་ངེ་འཛིན་དེས་ངེས་པར་འབྱུང་བར་འགྱུར་  
ཞིང། སྤོབས་པ་མཐའ་ཡས་པའང་འཐོབ་པར་འགྱུར་ལ། དེ་བཞིན་གཤེགས་པ་མི་འཁྲུགས་པ་ལས་སྤོབས་པ་མཐའ་ཡས་པ་ཉིད་དུ་བྱ་བའི་ཕྱིར་ཆོས་ཀྱི་སྒོ་སྟོང་བརྒྱད་བརྒྱ་  
  
  
བརྟན་པའི་བློ་གྲོས། འདི་ནི། སྒོ་གཅིག་ཏུ་མཚམས་སྦྱོར་བའི་ཚིག་ཡིན་ནོ། །བརྟན་པའི་བློ་གྲོས། ཆོས་ཀྱི་སྒོ་དེ་དག་ཐམས་ཅད་པོ་འདི་ནི། རིམ་པར་བྱེད་བའི་  
ཚིག་ཡིན་ནོ། །བརྟན་པའི་བློ་གྲོས། དེ་ལྟ་བས་ན། སྒོ་ནི། ཅི་ནས་ཁོང་དུ་ཆུད་པར་བྱ་བ་ཡིན། ཅི་ནས་འཇུག་པར་བྱ་བ་ཡིན། ཅི་ནས་བསྒོམ་པར་བྱ་བ་ཡིན་ནོ། །དེ་མཚན་མར་  
བྱས་ནས་དེ་ཡོངས་སུ་འཆད་པ་ནི། རྟག་ཏུ་བསྒོམ་པར་བྱའོ། །དེ་བཞིན་དུ་དམིགས་པ་དག་ཀྱང་བསྒོམ་པར་བྱ་བ་ཡིན་ཏེ། ལས་གཅིག་པོ་འདི་ནི། སངས་རྒྱས་ཀྱི་སྐུ་ཡིན་ནོ། །  
སངས་རྒྱས་བྱང་ཆུབ་དེ་ནི་སེམས་ཀྱིས་བརྟགས། །སེམས་ཀྱང་གཟུགས་མེད་རང་བཞིན་རྣམ་པར་དག་དམིགས་པ་རྣམས་ཀྱིས་རྒྱ་ཆེར་གང་གནས་པ། །དམིགས་པ་གཞན་དང་  
གཞན་ལ་འཇུག་པར་འགྱུར། །སེམས་ཀྱི་ཡོངས་གཅོད་སོ་སོར་ཤེས་ནས་སུ་།དེ་བཞིན་དམིགས་ལའང་ཆོས་འདི་ཐམས་ཅད་ནི། །རྣམ་པར་རྟོག་ལས་བྱུང་བ་ཡིན་པར་ཤེས། །  
གང་དུ་རྟོག་མི་སྐྱེ་བ་དེ་སྒོ་ཡིན། །སེམས་ཀྱི་འགྱུར་བའི་རང་བཞིན་ཤེས་པར་འགྱུར། །དེ་བཞིན་དམིགས་པ་ཉིད་ཀྱང་ཤེས་པར་འགྱུར། །འགྲོ་བ་འདི་ཀུན་གསོབ་ཏུ་རབ་ཏུ་ཤེས། །  
རབ་ཏུ་ཤེས་པས་དྲན་པ་རྨོངས་མི་འགྱུར། །དེ་ལྟར་ཆོས་དེ་རབ་ཏུ་ཤེས་པས་ན། །དེ་ནི་སངས་རྒྱས་སྐུ་མང་སྤྲུལ་པར་བྱེད། །དེ་ནི་སྐུ་ལའང་ཅུང་ཟད་ཆགས་མི་འགྱུར། །དེ་བཞིན་  
  
  
༄༅། །དེ་ནི་འགྲོ་བ་སྟོང་པར་ཤེས། །དམིགས་པ་ཡི་ནི་མཚན་མ་བཟུང་ནས་སུ། །སེམས་དང་ལུས་ཀྱི་འགྱུར་བ་ཐོབ་པར་འགྱུར། །དེ་ཕྱིར་ཏིང་ངེ་འཛིན་དེ་ནི་མྱུར་  
བསྒོམས་པས། །དེ་ཡི་ཤེས་པ་དེ་ལྟར་ཆོས་ལ་ཞུགས། །ཆོས་བརྟན་པ་ཡིས་རྣམ་པར་འཕྲུལ་པར་འགྱུར། །ཆོས་བསྟན་ཚེ་ན་ནམ་ཡང་རྨོངས་མི་འགྱུར། །མི་རྣམས་ཀྱི་ནི་དགེ་བ་  
བསྐྱེད་པར་འགྱུར། །རིང་པོ་མི་ཐོགས་ཆོས་དེའང་འཐོབ་པར་འགྱུར་།སྒོའི་ཚིག་མངོན་པར་སྒྲུབ་པའི་ལེའུ་སྟེ། བཅུ་གསུམ་པའོ།།།།བརྟན་པའི་བློ་གྲོས། ཆོས་བཞི་དང་  
ལྡན་ན༑ ཏིང་ངེ་འཛིན་དེ་སྒྲུབ་པ་དང། གཞན་དག་ལ་བསྟན་པར་ནུས་ཏེ། བཞི་གང་ཞེ་ན། ཏིང་ངེ་འཛིན་དེ་ཐོབ་པར་བྱ་བའི་ཕྱིར་བརྩོན་འགྲུས་བརྩམས་པ་ཡིན་ཞིང་བརྩོན་པ་མི་  
གཏོང་བའང་ཡིན། ཉིན་མཚན་ཉིད་དུ་འཆར་བ་ལྷུར་ལེན་པས་འདུག་པ་ན་བྱང་ཆུབ་ཀྱི་སྙིང་པོ་མཆོག་ན་བཞུགས་པའམ། ཆོས་ཀྱི་འཁོར་ལོ་བསྐོར་བའི་དེ་བཞིན་གཤེགས་  
པ་དེ་དག་མངོན་དུ་བྱེད་ཅིང་ཆོས་ལ་སེར་སྣའང་མེད་པ་ཡིན། ཆོས་ཀྱི་སྦྱིན་པའང་སྦྱིན་པར་བྱེད་ཅིང་བདག་ཉིད་དང་ཆོས་ཉན་པ་དེ་དག་དེ་བཞིན་གཤེགས་པའི་སྐུ་དག་ཏུ་བྱིན་  
གྱིས་རློབ་པར་བྱེད་ལ་རང་གི་ལུས་རྣམ་པར་འཇིག་པར་བྱེད། ཀྱང་གང་ལའང་མི་གནས་པ་ཡིན་ཞིང་མི་གནས་པ་བཞིན་ཆོས་སྟོན་པར་བྱེད་པ་ཡིན། དེ་གནས་པ་དེ་ལྟ་བུ་དང། སྤྱོད་  
  
  
བྱིན་གྱི་རློབས་དེ་ལྟ་བུར་བྱས་ནས་སྟན་དེ་ལ་འདུག་པར་བྱེད་ཅིང། འདུག་ནས་ཀྱང་ཆོས་ཀྱི་སྦྱིན་པ་སྦྱིན་པར་བྱེད་པ་ཡིན་ཏེ། ཏིང་ངེ་འཛིན་དེ་ཐོབ་པར་འགྱུར་རོ། །བརྟན་པའི་  
བློ་གྲོས། ཁ་ཅིག་གིས་ནི། ཆོས་ཀྱི་སྦྱིན་པ་སྦྱིན་པར་བྱེད་པ་ན་ཐོབ་པར་འགྱུར་རོ། །ཁ་ཅིག་གིས་ནི། ཕྱིས་སོ། །ཁ་ཅིག་གིས་ནི་རྩོམ་པའི་ཚེའོ། །བརྟན་པའི་བློ་གྲོས། ཆོས་གཞན་བཞི་  
དང་ལྡན་པས་ཏིང་ངེ་འཛིན་དེ་ལ་སྦྱོར་བར་བྱ་སྟེ། བརྟན་པའི་བློ་གྲོས། བཞི་གང་ཞེ་ན། འདི་ལ་བྱང་ཆུབ་སེམས་དཔའ་ཁྱིམ་གྱི་གནས་ནས་མངོན་པར་བྱུང་བ་ཡིན། བས་མཐའི་གནས་མལ་  
ན་གནས་ཤིང་དགོན་པ་དང། རབ་ཏུ་དགོན་པ་ལ་མངོན་པར་དགའ་བ་ཡིན། དེ་སེམས་ཅན་གྱི་སྤྱོད་པ་ལ་འཇུག་པ་དག་ལ་རྗེས་སུ་རྣམ་པར་བལྟས་ནས་ཡུལ་ཇི་ལྟ་བ་བཞིན་དུ་གདམས་ངག་  
དང། རྗེས་སུ་བསྟན་པ་སྟོན་པར་བྱེད་པ་ཡིན། བྱང་ཆུབ་སེམས་དཔའ་མོས་པ་ཇི་ལྟ་བ་རྣམས་ཀྱི་སྤྱོད་པ་ཡང་དག་པར་རབ་ཏུ་ཤེས་པ་ཡིན་ནོ། །བརྟན་པའི་བློ་གྲོས། ཆོས་གཞན་བཞི་  
དང་ལྡན་པ་ནི། དགེ་བའི་བཤེས་གཉེན་དུ་རིག་པར་བྱ་སྟེ། བཞི་གང་ཞེ་ན། ཚར་གཅོད་པའི་ཚིག་དང་ལྡན་པ་ཉིད་ཡིན། ཆོས་ཟབ་མོ་ལ་སྦྱོར་བར་བྱེད་པ་ཉིད་ཡིན། དུས་དུས་སུ་གདམ་  
ངག་གི་ཚིག་དང་ལྡན་པ་ཉིད་ཡིན། དུས་དུས་སུ་ཡལ་བར་འཇོག་པ་ཉིད་ཡིན་ཏེ། ཆོས་གཞན་བཞི་པོ་དེ་དག་དང་ལྡན་པ་ནི། དགེ་བའི་བཤེས་གཉེན་དུ་རིག་པར་བྱའོ། །དེ་ལ་འདི་  
  
  
༄༅། །སྐད་ཅེས་བྱ་སྟེ། ས་དང་ཕྱོགས་ནི་རབ་ཤེས་ཤིང་།གང་ཟག་ཀྱང་ནི་རབ་ཏུ་ཤེས། །གང་གིས་དེ་དག་མྱུར་འབྱུང་བའི། །གདམས་ངག་དེ་ལ་སྦྱིན་པར་བྱེད། །  
དེ་ལ་ཚར་བཅད་སྨྲ་བྱེད་ཅིང། །ཟབ་མོ་ལ་ཡང་སྦྱོར་བར་བྱེད་།དེ་ལ་དུས་སུ་འདོམས་བྱེད་ཅིང། །དུས་སུ་ཡལ་བར་འཇོག་པར་བྱེད་།འབྱོར་པ་ཅི་ཞིག་སྨྲས་ཀྱང་རུང། །ལྷག་པར་  
གླེང་བར་བྱེད་ཀྱང་རུང། །དེ་ལ་གཟུང་བ་ཡོང་མ་ཡིན། །དེ་བས་དུས་སུ་ཡལ་བར་འཇོག་བརྟན་པའི་བློ་གྲོས། ཆོས་བཞི་དང་ལྡན་པ་ནི། དགེ་བའི་བཤེས་གཉེན་དུ་རིག་པར་བྱ་  
སྟེ༑ བཞི་གང་ཞེ་ན། བརྟན་པའི་བློ་གྲོས། འདི་ལ་དགེ་བའི་བཤེས་གཉེན་ནི། མངོན་པར་འབྱུང་བ་ལ་སྦྱོར་དུ་འཇུག་པ་ཡིན། དོན་ཟབ་མོ་ངེས་པར་སེམས་པ་ལ་སྦྱོར་དུ་འཇུག་  
པ་ཡིན༑ བསམ་གཏན་གྱི་དམིགས་པ་ཐམས་ཅད་ལ་མ་ཆགས་པ་ཉིད་ལ་སྦྱོར་དུ་འཇུག་པ་ཡིན། མཚན་མ་མེད་པའི་དམིགས་པ་ཉིད་ལ་སྦྱོར་དུ་འཇུག་པ་ཡིན་ཏེ། བཞི་པོ་དེ་  
དག་གོ་དེ་ལ་འདི་སྐད་ཅེས་བྱ་སྟེ། རྣམ་པར་དབེན་བའི་དགོན་གནས་དང། །མངོན་པར་འབྱུང་ལ་སྦྱོར་གཞུག་བྱ། །དེ་ཡི་བསྔགས་པ་ཀུན་ཏུ་སྨྲ། །དགེ་བའི་བཤེས་གཉེན་དེ་  
འདྲ་འོ༑ ༑ཟབ་མོ་ངེས་པའི་ཆོས་རྣམས་ནི། །དམ་པའི་དོན་དུ་སྦྱོར་བར་བྱ། །དེ་ནི་བསམ་གཏན་རྣམས་མི་སྟོང། །དེ་དག་བཤེས་གཉེན་རབ་བཟང་ཡིན། །བརྟན་པའི་བློ་གྲོས། ཆོས་  
  
  
ཏིང་ངེ་འཛིན་དེ་སྒོམ་པར་ནུས་ཏེ། བཞི་གང་ཞེ་ན། རང་གི་བློ་བོར་ནས་སློབ་དཔོན་གྱི་བློས་འགྲོ་བར་བྱ་བ་ཡིན། བརྩོན་འགྲུས་ཡོངས་སུ་ཆད་པས་མི་བརྩམ་པར་བྱ་  
བ་ཡིན༑ བརྩོན་པ་མི་གཏོང་བ་དང། དགོན་པ་དང། རབ་ཏུ་དགོན་པ་ལ་མངོན་པར་དགའ་བར་བྱ་བ་ཡིན། བྲེ་མོའི་གཏམ་ཐམས་ཅད་ཡོངས་སུ་སྤང་བར་བྱ་བ་ཡིན་ཏེ། བརྟན་པའི་བློ་  
གྲོས༑ ཆོས་བཞི་པོ་དེ་དག་དང་ལྡན་པའི་བྱང་ཆུབ་སེམས་དཔས་ནི་ཏིང་ངེ་འཛིན་དེ་ཐོབ་པར་ནུས་སོ། །བརྟན་པའི་བློ་གྲོས། གཞན་ཡང་ཆོས་བཞི་དང་ལྡན་ན། ཏིང་ངེ་འཛིན་དེ་ཐོབ་  
པར་ནུས་ཏེ། བཞི་གང་ཞེ་ན། ལེགས་པར་བཟུང་བའི་དེ་བཞིན་གཤེགས་པ་ལ་དམིགས་པས་ཐ་ན་རྨི་ལམ་དུ་རྨི་བ་ལ་གནས་ཀྱང་དེ་བཞིན་གཤེགས་པ་མི་སྤོང་བ་ཡིན། ལེགས་པར་  
བཟུང་བའི་ཆོས་བསྟན་པ་ལ་དམིགས་པས་ཐ་ན་རྨི་ལམ་དུ་རྨི་བ་ལ་གནས་ཀྱང་ཆོས་བསྟན་པ་ལ་དམིགས་པ་མི་སྤོང་པ་ཡིན་ཞིང་ཆོས་བསྟན་པ་ལ་སྙོམ་ལས་མེད་པའང་ཡིན་  
དངོས་པོ་ཐམས་ཅད་རྣམ་པར་འཇིག་པ་ཉིད་ཀྱིས་ཆོས་ཟབ་མོ་ལ་བཟོད་པ་ཐོབ་པའང་ཡིན། དབེན་པ་ལ་གཞོལ་བ་ཉིད་ཀྱིས་མི་གནས་པའི་བསམ་གཏན་པའང་ཡིན་ཏེ། བརྟན་  
པའི་བློ་གྲོས། ཆོས་བཞི་པོ་དེ་དག་དང་ལྡན་པའི་བྱང་ཆུབ་སེམས་དཔས་ནི། ཏིང་ངེ་འཛིན་དེ་ཐོབ་པར་ནུས་སོ། །དེ་ལ་འདི་སྐད་ཅེས་བྱ་སྟེ། གལ་ཏེ་དགེ་བའི་བཤེས་གཉེན་གྱིས། །  
  
  
༄༅། །འདི་ལྟར་རྗེས་སུ་མཐུན་འདོམས་བྱེད། །སངས་རྒྱས་རྣམས་ཀྱིས་བགྲོད་བྱ་བ། །དེ་མི་སྤོང་བར་ང་སྨྲའོ། །བརྟན་པའི་བློ་གྲོས། ཆོས་བཞི་དང་ལྡན་པ་ནི། དགེ་  
བའི་བཤེས་གཉེན་དུ་རིག་པར་བྱ་སྟེ། བཞི་གང་ཞེ་ན། དགེ་བ་ལ་སྦྱོར་བར་བྱེད་པ་ཉིད་ཡིན། སྡིག་པ་ལས་ཟློག་པར་བྱེད་པ་ཉིད་ཡིན། ཆོས་ལའང་རབ་ཏུ་གཞོག་པར་བྱེད་  
པ་ཡིན༑ རྗེས་སུ་མཐུན་པའི་རྗེས་སུ་བསྟན་པའང་སྦྱིན་པར་བྱེད་པ་ཡིན་ཏེ། བཞི་པོ་དེ་དག་གོ་དེ་ལ་འདི་སྐད་ཅེས་བྱ་སྟེ། དགེ་བའི་བཤེས་གཉེན་རྟག་ཏུ་བསྟེན་པར་བྱ། །  
གང་དག་སྡིག་པའི་ཆོས་རྣམས་ཟློག་བྱེད་ཅིང། །རྒྱལ་བས་གནང་བའི་ཆོས་ནི་སྟོན་བྱེད་པ། །སྐྱེས་མཆོག་དེ་འདྲ་དེ་དག་བསྟེན་པར་བྱ། །གང་ལས་ཆོས་ནི་འབྱུང་བར་  
འགྱུར་བ་ཡི། །དཔའ་བོ་དག་ནི་རྗེས་མཐུན་གདམས་ངག་སྦྱིན། །ཇི་ལྟར་བསྟན་པ་བཞིན་དུ་ཆོས་ལ་གནས། །ཆོས་ལ་གནས་ནས་ཀྱང་ནི་ཁྱད་པར་འགྲོ་གང་དག་བསྟེན་  
པར་བྱ་བའི་ཆོས་རྣམས་སྟེན། །གང་དག་བསྟན་པར་བྱ་བའི་ཆོས་རྣམས་ཤེས། །རྣམ་པར་སྤང་བར་བྱ་བའང་རྣམ་སྤངས་ནས་།རྒྱལ་བས་གནང་བའི་ཆོས་རྣམས་སྟེན་  
པར་བྱེད། །རང་གི་ཤེས་པས་རབ་ཏུ་བསྟན་པའི་ཕྱིར། །བྱང་ཆུབ་སེམས་དཔའ་གང་ཞིག་སྤོབས་འདོད་པས། །ཏིང་འཛིན་དེ་ནི་མྱུར་དུ་བསྒོམ་པར་བྱ། །དགེ་བའི་བཤེས་  
  
  
།ཇི་ལྟར་བསྟན་པ་བཞིན་དུ་ཡོངས་སུ་སྤང། །ཆོས་ནི་གང་ཡང་རྣམ་པར་སྤང་མི་བྱ། །ཆོས་གང་ཁོ་ན་ཐོབ་པར་འགྱུར་བ་ཡི། །དེ་ཉིད་ཕན་པའི་  
དོན་དུ་བསྟན་པར་བྱ། །བསམ་པ་ཐམས་ཅད་ཀྱིས་ནི་བསྒྲུབ་པར་བྱ་།དེ་ཡིས་གཡོ་ནི་ངེས་པར་བསྟན་མི་བྱ། །དགེ་བའི་བཤེས་གཉེན་རྟག་ཏུ་བསྟན་པ་ཡིས། །དེ་འདྲའི་ཆོས་  
དེ་དོན་དུ་གཉེར་བར་བྱ། །དེ་ཕྱིར་དགེ་བའི་བཤེས་གཉེན་བསྟེན་པར་བྱ། །སྡིག་པའི་གྲོགས་པོ་ཡོངས་སུ་སྤང་བར་བྱ། །དགེ་བའི་བཤེས་གཉེན་ལས་ནི་ཐོས་པ་འབྱུང། །དེ་ལས་  
ཏིང་འཛིན་དེ་ཡང་མྱུར་དུ་འཐོབ། །བརྟན་པའི་བློ་གྲོས། གཞན་ཡང་ཆོས་བཞི་དང་ལྡན་པའི་དགེ་བའི་བཤེས་གཉེན་ནི། བསྟེན་པར་བྱ་བ་ཡིན་ཏེ། བཞི་གང་ཞེ་ན། གདམས་ངག་  
ཀྱང་རབ་ཏུ་ཤེས་པ་ཡིན། སྒོམ་པའང་རབ་ཏུ་ཤེས་པ་ཡིན། གདམས་ངག་གི་སྐྱོན་ཡང་རབ་ཏུ་ཤེས་པ་ཡིན། སྒོམ་པའི་སྐྱོན་ཡང་རབ་ཏུ་ཤེས་པ་ཡིན་ཏེ། བཞི་པོ་དེ་དག་གོ་  
དེ་ལ་འདི་སྐད་ཅེས་བྱ་སྟེ། གདམས་ངག་དང་ནི་དེ་བཞིན་སྒོམ་པའང་ཤེས། །དེ་ལ་དེ་བཞིན་སྒོམ་པའི་སྐྱོན་དང་ནི། །གདམས་ངག་སྐྱོན་ཡང་རབ་ཏུ་ཤེས་ནས་སུ། །སྐྱོན་མེད་ཆོས་  
ཀྱིས་སྦྱོར་བར་བྱེད་པ་ཡིན། །བརྟན་པའི་བློ་གྲོས། ཆོས་གཞན་བཞི་དང་ལྡན་པ་ནི། དགེ་བའི་བཤེས་གཉེན་དུ་རིག་པར་བྱ་སྟེ། བཞི་གང་ཞེ་ན། འདི་ལྟ་སྟེ། སའང་རབ་ཏུ་ཤེས་  
  
  
༄༅། །པ་ཡིན༑ ཡུལ་ཡང་རབ་ཏུ་ཤེས་པ་ཡིན། གང་ཟག་ཀྱང་རབ་ཏུ་ཤེས་པ་ཡིན་ནོ། །སྤྱོད་པའང་རབ་ཏུ་ཤེས་པ་ཡིན་ནོ། །ཇི་ལྟར་ས་རབ་ཏུ་ཤེས་པ་ཡིན་  
ཞེ་ན༑ གང་ཟག་དང་འཚམ་པས་ས་ཇི་ལྟ་བ་བཞིན་དུ་རབ་ཏུ་ཤེས་པའོ། །ཇི་ལྟར་གང་ཟག་རབ་ཏུ་ཤེས་པ་ཡིན་ཞེ་ན། སྤྱད་པས་གང་ཟག་ཏུ་འགྱུར་བ་ཇི་ལྟ་བ་དེ་བཞིན་དུ་རབ་ཏུ་  
ཤེས་པའོ། །ཇི་ལྟར་སྤྱོད་པ་རབ་ཏུ་ཤེས་པ་ཡིན་ཞེ་ན། འདོད་ཆགས་དང། ཞེ་སྡང་དང། གཏི་མུག་གི་སྤྱོད་པ་དང་རྗེས་སུ་མཐུན་པའི་ཆོས་བསྟན་པ་ལ་འཇུག་པ་ངེས་པར་  
བསྟན་པས་ནི། ཆགས་པ་རྣམ་པར་སྤོང་བ་ཉིད་ཀྱི་ཕྱིར་ཆོས་གོས་གསུམ་ལྷུར་ལེན་པ་ཡིན། རབ་ཏུ་བྱུང་བ་དང། ཁྱིམ་བདག་དང་ལྷན་ཅིག་མ་འདྲེས་པ་ཡིན་ཞིང། རྩོད་པ་རྣམ་  
པར་སྤོང་བ་དང། ཟབ་མོ་ལ་བཟོད་པ་དང། སྟོང་པ་ཉིད་ཀྱི་སྤྱོད་ཡུལ་བ་ཡིན་ཏེ། བརྟན་པའི་བློ་གྲོས། ཆོས་བཞི་པོ་དེ་དག་དང་ལྡན་པ་ནི། ཏིང་ངེ་འཛིན་དེ་ཐོབ་པར་འགྱུར་བའི་  
དགེ་བའི་བཤེས་གཉེན་དུ་རིག་པར་བྱའོ། །བརྟན་པའི་བློ་གྲོས་བྱང་ཆུབ་སེམས་དཔའ་ཁྱིམ་པ་ཆོས་བཞི་དང་ལྡན་ན། ཏིང་ངེ་འཛིན་དེ་ཐོབ་པར་བྱ་བ་དང། ཏིང་ངེ་འཛིན་དེ་  
ལ་མངོན་པར་བརྩོན་པར་ནུས་ཏེ། བཞི་གང་ཞེ་ན། བརྟན་པའི་བློ་གྲོས། འདི་ལ་བྱང་ཆུབ་སེམས་དཔའ་ཁྱིམ་པས་ནི། བསླབ་པའི་གཞི་ལྔ་གཟུང་བར་བྱ་བ་ཡིན། ཟས་གཅིག་པ་  
  
  
མང་དུ་ཐོས་པར་ཡང་བྱ་བ་ཡིན། དོན་རྣམ་པར་ངེས་པ་ལ་མཁས་པ་དང། གང་དག་ཏིང་ངེ་འཛིན་དེ་ལ་གནས་ནས་  
འདོམས་པར་བྱེད་པའི་དགེ་བའི་བཤེས་གཉེན་ལ་བསྟེན་པར་བྱ་བ་ཡིན་ཏེ། བརྟན་པའི་བློ་གྲོས། བྱང་ཆུབ་སེམས་དཔའ་ཁྱིམ་པ་ཆོས་བཞི་པོ་དེ་དག་དང་ལྡན་ན། ཏིང་ངེ་འཛིན་དེ་  
ཐོབ་པར་བྱ་བའི་ཕྱིར་སྦྱོར་བར་བྱའོ། །བརྟན་པའི་བློ་གྲོས་ཆོས་གཞན་བཞི་དང་ལྡན་པས་སྦྱོར་བར་བྱ་སྟེ། བཞི་གང་ཞེ་ན། ཆོས་ཐམས་ཅད་ལ་མི་གནས་པས་ཏིང་ངེ་འཛིན་དེ་ཐོབ་  
པར་བྱ་བའི་ཕྱིར་ཚུལ་ཁྲིམས་ཀྱི་ཕུང་པོ་ཡོངས་སུ་དག་པ་དང་འཚོ་བ་ཡོངས་སུ་དག་པ་དང། འགྱོད་པ་མེད་པར་གྱུར་ནས་ལུས་དང་སྲོག་ལའང་མི་བལྟ་བར་བྱ་བ་ཡིན། ཆོས་ཉན་དུ་  
འཇུག་པ་ལའང་སྟོན་པའི་འདུ་ཤེས་སུ་བྱ་བ་ཡིན། དེ་བཞིན་གཤེགས་པའི་སྐུའང་མངོན་དུ་བྱ་བ་ཡིན། སེར་སྣ་མེད་པར་བྱ་བ་ཡིན་ནོ་།བརྟན་པའི་བློ་གྲོས། ཆོས་བཞི་པོ་འདི་དག་ནི་  
ཏིང་ངེ་འཛིན་དེ་ཐོབ་པར་བྱ་བའི་ཕྱིར་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་ཕན་འདོགས་པར་གྱུར་པ་ཡིན་ཏེ། བཞི་གང་ཞེ་ན། ལུས་ལ་ལུས་ཀྱི་རྗེས་སུ་བལྟ་བར་བྱའི་  
ལུས་དང་ལྡན་པའི་རྟོག་པས་བརྟག་པར་མི་བྱ་བ་ཡིན། ཚོར་བ་རྣམས་ལ་ཚོར་བའི་རྗེས་སུ་བལྟ་བར་གནས་པར་བྱའི། ཚོར་བ་དང་ལྡན་པའི་རྟོག་པས་བརྟག་པར་མི་བྱ་བ་ཡིན་  
  
  
༄༅། །སེམས་ལ་སེམས་ཀྱི་རྗེས་སུ་བལྟ་བར་གནས་པར་བྱའི། སེམས་དང་ལྡན་པའི་རྟོག་པས་བརྟག་པར་མི་བྱ་བ་ཡིན། ཆོས་ལ་ཆོས་ཀྱི་རྗེས་སུ་བལྟ་བར་  
བྱའི༑ ཆོས་དང་ལྡན་པའི་རྟོག་པས་བརྟག་པར་མི་བྱ་བ་ཡིན་ཏེ་བརྟན་པའི་བློ་གྲོས། ཆོས་བཞི་པོ་དེ་དག་ནི། ཏིང་ངེ་འཛིན་དེ་ཐོབ་པར་བྱ་བའི་ཕྱིར་ཐེག་པ་ཆེན་པོ་ལ་ཡང་དག་  
པར་ཞུགས་པ་རྣམས་ལ་ཕན་འདོགས་པར་གྱུར་པ་ཡིན་ནོ། །དེ་ལ་འདི་སྐད་ཅེས་བྱ་སྟེ། གང་དག་ང་ཡིས་རྟག་བསྔགས་པ། །དྲན་པ་ཉེར་གཞག་རྣམ་སྒོམ་བྱེད། །དགེ་སློང་གི་  
ནི་སྤྱོད་ཡུལ་ཏེ། །ཏིང་འཛིན་དེ་ལྟར་ཐོབ་པར་འགྱུར། །ལུས་ནི་མི་རྟག་སྒོམ་པར་བྱེད། །ལུས་ལ་ཡང་ནི་གནས་པ་མིན། །མི་གནས་པ་ཡི་སེམས་ཀྱིས་སུ། །ཏིང་འཛིན་དེ་ལྟར་  
ཐོབ་པར་འགྱུར། །རྫུ་འཕྲུལ་རྐང་བཞི་སོ་སོ་རིག་པ་བཞི། །ཆོས་དེ་བཙལ་བས་ཆོས་ཀྱི་སེར་སྣ་མེད། །ཚུལ་ཁྲིམས་ཕུང་པོར་གནས་ནས་བཤེས་བཟང་བསྟེན། །ཏིང་འཛིན་དེ་  
བཙལ་སྟོན་པའི་འདུ་ཤེས་སྒོམ། །དེ་ནི་དཀར་པོ་མང་པོའི་རིགས། །དེ་ནི་ཐོས་པའི་འབྱུང་གནས་ཡིན། །དེ་བཞིན་བདུད་ནི་སེལ་བར་བྱེད། །དེ་ལ་རབ་ཏུ་སྦྱོར་བར་བྱ། །དེ་ནི་དེ་ཡི་  
མིག་གི་མཆོག་ཆོས་ཀྱི་མིག་ནི་བླ་ན་མེད། །ཆོས་བསྟན་པས་ནི་སུ་ལ་ཡང། །དེ་ལ་སྒྲིབ་པར་འགྱུར་མ་ཡིན། །དེ་ནི་མདོ་སྡེའི་ལུང་ཡིན་ཞིང། །མང་དུ་ཐོས་པའི་ལུང་ཡང་  
  
  
།དེ་ལས་ང་ཡི་བྱང་ཆུབ་བྱུང། །དེ་ཕྱིར་དེ་ལ་བསྟན་པར་བྱ། །གང་དག་ང་ཡིས་སྟོབས་བཅུ་དང། །སོ་སོ་ཡང་དག་རིག་བཞི་བཤད། །ཀུན་ཀྱང་འདི་ལས་ངེས་པར་བྱུང། །དེ་  
ཕྱིར་དེ་ལ་བསྟེན་པར་བྱ། །གང་གིས་ཐོབ་ཅིང་ཅིར་འགྱུར་བའི་།ཏིང་ངེ་འཛིན་ནི་སངས་རྒྱས་བསྟན། །སྤོབས་པ་དེ་ནི་བཤད་པ་ཡིས། །ཟད་པར་འགྱུར་བ་མ་ཡིན་ནོ། །དེ་ལ་བྲི་བ་ཉིད་  
མེད་ཅིང། །གང་བ་ཉིད་ཀྱང་ཡོད་མ་ཡིན། །ཀུན་ནས་སོ་སོར་རྟོགས་པས་ན། །རྒྱ་མཚོ་བཞིན་དུ་མི་འཁྲུགས་འགྱུར། །གང་གིས་དེ་ནི་ཐོབ་འགྱུར་བའི། །ཏིང་འཛིན་ང་ཡིས་བཤད་  
པས་ན༑ ༑ཕྱི་ནས་འཆད་པ་སུ་ཡི་ཡང། །བཞིན་ལ་དེ་ནི་ལྟ་མི་འགྱུར། །ལྷ་དང་ཀླུ་དང་མིའམ་ཅི། །མི་དང་མི་མ་ཡིན་རྣམས་ཀྱང། །བཤད་པས་དེ་ཡི་གདོང་དུ་ལྟ། །མང་པོར་རྣམ་  
པར་ལྟ་བར་འགྱུར། །གང་དག་དེ་ཡིས་རབ་བསྟན་པ། །དེ་དག་དེ་ཡིས་གང་ནས་ཐོབ། །དེ་ལ་དེས་ནི་ཇི་ལྟར་བསླབ། །ཇི་ལྟར་ཆོས་ཀྱིས་ཁྱད་པར་འཕགས། །མདོ་སྡེ་དེ་ནི་རབ་  
བཤད་པས། །དེ་དག་བསམ་པ་ཤེས་པར་འགྱུར། །ཏིང་འཛིན་དེ་ལ་བསླབ་པས་ནི། །སེམས་ཅན་རྣམས་ཀྱི་སྤྱོད་པ་ཤེས། །མདོ་སྡེ་འདི་ལ་བློ་བརྟན་བྱོས། །གང་དག་ང་ཡིས་  
སངས་རྒྱས་བསྟན། །ཀུན་གྱི་མཚན་ནི་ཤེས་པར་འགྱུར། །དེ་དག་གི་ནི་ཆོས་ཀྱང་ཤེས། །འཇིག་རྟེན་ཁམས་སུ་མདོ་སྡེ་དག་གང་དག་ཇི་སྙེད་བཤད་པ་རྣམས། །དེ་དག་ང་ལ་  
  
  
༄༅། །དམིགས་བྱས་ནས། །དེ་དག་ཐམས་ཅད་རབ་ཏུ་ཤེས། །འཇིག་རྟེན་མགོན་པོ་དེ་དག་གི་ཉན་ཐོས་བཀུར་བ་གང་བྱུང་གྱུར། །ཏིང་འཛིན་དེ་ལ་གནས་ནས་  
སུ༑ ༑དེ་དག་ཐམས་ཅད་རབ་ཏུ་ཤེས། །དེ་དག་བཀོད་པ་ཅི་འདྲ་བའི་།སངས་རྒྱས་ཞིང་ནི་རབ་ཏུ་ཤེས། །གང་གིས་ཏིང་འཛིན་རྣམ་བསྒོམས་པས། །དེ་དག་གི་ནི་སྐུ་ཚེའང་  
ཤེས༑ ༑ཉི་མ་གང་དག་བྱུང་གྱུར་དང། །ཟླ་བ་བྱེད་དང་ཟླ་བ་དང། །ལོ་ནི་ཁྱུད་ཁོར་རངས་པ་དང། །བསྐལ་པ་དེ་ཡང་རབ་ཏུ་ཤེས། །གང་དག་ཕྱོགས་བཅུའི་འཇིག་རྟེན་ན། །རྫོགས་  
པའི་སངས་རྒྱས་རྐང་གཉིས་མཆོག་དེ་དག་དེ་ཡིས་རབ་ཏུ་ཤེས་།དེ་ཡིས་ཞིང་ཀུན་ཤེས་པར་འགྱུར། །གང་དག་སྟོན་པས་འཇིག་རྟེན་མགོན། །དེ་དག་གི་ནི་མཚན་རྣམས་ཀྱང། །  
གང་གིས་ཏིང་འཛིན་བསྒོམས་པ་ཡིས། །དེ་དག་ཐམས་ཅད་རབ་ཏུ་ཤེས་།གང་དག་སྐྱོབ་པས་བཤད་པ་ཡི། །མདོ་སྡེ་དེ་དག་རབ་ཏུ་ཤེས་།ཉན་ཐོས་ཕུན་སུམ་ཚོགས་པ་དང། །  
འཇིག་རྟེན་མགོན་པོ་དེ་སྙེད་ཤེས། །གང་གིས་ཏིང་འཛིན་འདི་ཐོབ་པ། །བློ་གྲོས་བརྟན་པོར་འགྱུར་བ་ཡིན། །སངས་རྒྱས་རྣམས་ཀྱི་སྤྱོད་ཡུལ་གང། །དེ་ཡང་དེ་ཡིས་འདིར་ཤེས་སོ། །  
བསྐལ་པ་བྱེ་བར་འབྱུང་འགྱུར་བའི། །སངས་རྒྱས་གང་དག་མ་བྱོན་དང། །མཚན་གང་གདུང་རུས་གང་ཡིན་པ། །ཐམས་ཅད་དེ་ཡིས་རབ་ཏུ་ཤེས། །དེ་དག་རྣམས་ཀྱི་ཚེ་ཚད་ཤེས། །  
  
  
།གང་དག་སྐྱོབ་པས་འཆད་འགྱུར་བ། །དེ་དག་རྣམས་ཀྱི་མདོ་སྡེའང་ཤེས། །དེ་ཡི་སངས་རྒྱས་ཞིང་ཅི་འདྲ། །དེ་དག་གི་ནི་བཀོད་ཅི་འདྲ། །སངས་རྒྱས་མྱ་ངན་  
འདས་རྣམས་ཀྱི། །ཆོས་ཀྱི་ཇི་སྲིད་གནས་འགྱུར་བ། །ཏིང་ངེ་འཛིན་ལ་གནས་ནས་སུ། །དེ་དག་ཐམས་ཅད་དེ་ཡིས་ཤེས། །དེ་ལྟ་བས་ན་སུ་གང་ཞིག་མང་ཐོས་འདོད་པས་དེ་བསྟེན་བྱ། །ཏིང་འཛིན་  
དེ་ནི་བསྟེན་པ་ཡིས། །དེ་ཡི་དོན་ཀྱང་ཤེས་པར་འགྱུར། །སངས་རྒྱས་ཡེ་ཤེས་འཇུག་པ་ནི། །སྒོ་དེ་ཡིན་ཞིང་བློ་གྲོས་བརྟན། །དེ་ལས་དོན་ནི་འབྱུང་བར་འགྱུར། །སངས་རྒྱས་ཡེ་ཤེས་འབྱུང་བར་  
འགྱུར༑ ༑གང་གི་མཐའ་ནི་ཡོད་མིན་པའི། །བསོད་ནམས་དེ་ལས་ཐོབ་པར་འགྱུར། །དེ་ཚེ་སངས་རྒྱས་གང་འབྱུང་བ། །འཇིག་རྟེན་མགོན་པོ་མི་ཡི་མཆོག་རྫོགས་པའི་སངས་རྒྱས་ཇི་སྙེད་པ། །  
དེ་སྙེད་དེ་ཡིས་རབ་ཏུ་ཤེས། །མི་གང་བྱང་ཆུབ་རབ་ཞུགས་ནས་།སངས་རྒྱས་རེ་རེ་རེ་རེའི་ཡང། །ཉན་ཐོས་དག་ནི་དེ་སྙེད་པ་།དེ་དག་རྣམས་ལ་མཆོད་པ་བྱེད། །སངས་རྒྱས་རེ་རེ་རེ་རེ་ལའང།།  
མཆོད་པའི་དོན་ཕྱིར་ནོར་བསགས་པ། །སྟོང་གསུམ་ལས་ནི་མི་ཉུང་བའི། །འཇིག་རྟེན་ཁམས་ནི་ཡོངས་སུ་བཀང། །རྗེས་སུ་དཔག་པ་དེ་ཡིས་སུ། །ཉན་ཐོས་དང་ནི་རྒྱལ་བར་བཅས། །དེ་ལ་  
བསྐལ་པ་རྫོགས་ཚང་བར། །སངས་རྒྱས་ཀུན་ལ་རིམ་གྲོ་བྱེད་།འཇིག་རྟེན་མགོན་པོ་གྲགས་ཆེན་པོ། །གང་དག་མ་བྱོན་སངས་རྒྱས་རྣམས། །དེ་དག་ལ་ཡང་འདུ་བྱེད་འགྱུར། །དེ་འདྲ་  
  
  
༄༅། །པ་ཡི་མཆོད་པའང་བྱེད། །བསོད་ནམས་ཕུང་པོ་ཇི་སྙེད་པའང། །བློ་གྲོས་བརྟན་པ་དེ་འཛིན་བྱེད། །སངས་རྒྱས་ཡེ་ཤེས་བསམ་མི་ཁྱབ། །ཡེ་ཤེས་དམ་པ་  
ཚོལ་བར་བྱེད། །གང་དག་བྱང་ཆུབ་དོན་གཉེར་བས། །ཏིང་ངེ་འཛིན་འདི་བསྒོམ་པར་བྱ། །གང་གིས་ཏིང་འཛིན་འདི་བསྒོམས་པས། །དེ་ནི་ཐོས་པས་འཕགས་པར་གྱུར། །གང་གིས་  
ཏིང་འཛིན་འདི་བསྒོམས་དང། །གང་དག་སྒོམ་པར་འགྱུར་རྣམས་ཀྱི་།བསོད་ནམས་ཕུང་པོ་དེ་ལ་ནི། །ཚད་ཡོད་དོ་ཞེས་ང་མི་སྨྲ་།ཏིང་ངེ་འཛིན་འདི་བསྒོམས་པ་ཡི། །བསོད་  
ནམས་འདི་ནི་རབ་ཏུ་མང། །ཤེས་པ་དེ་ནི་རྣམ་པར་འཕེལ། །སངས་རྒྱས་མཆོད་པས་དེ་ལྟ་མིན། །མེ་ཏོག་སྤོས་དང་ཕྲེང་བ་དང་།བཟའ་བ་དག་དང་བཏུང་བ་དང། །ཡོ་བྱད་  
རྣམས་ཀྱིས་བསྙེན་བཀུར་བ། །དེ་ནི་སངས་རྒྱས་བསྙེན་བཀུར་མིན་།བརྟན་པའི་བློ་གྲོས་ང་ཡིས་སུ། །བྱང་ཆུབ་སྙིང་པོར་ཆོས་གང་རྟོགས། །ཆོས་དེར་གང་དག་སྦྱོང་བྱེད་  
པ༑ ༑དེ་ཡིས་སངས་རྒྱས་བསྟི་སྟང་བྱས། །གང་ཡང་ཆོས་དེ་ཚོལ་བྱེད་ཅིང། །སངས་རྒྱས་མཐོང་བར་འདོད་བྱེད་པ། །དེ་ཡིས་མྱུར་བར་འདི་འདྲའི་ཆོས། །ཏིང་ངེ་འཛིན་འདི་  
བཙལ་བར་བྱ། །གང་དག་ཏིང་འཛིན་དེ་ཐོས་ནས། །དགའ་བ་བཟང་པོ་སྐྱེད་བྱེད་པ། །སངས་རྒྱས་སྟོང་ཕྲག་མང་པོ་དག་དེ་དག་གིས་ནི་སྔོན་ཆད་ཤེས། །ཏིང་ངེ་འཛིན་གྱི་ལས་  
  
  
བཅུ་བཞི་པའོ།། །།བརྟན་པའི་བློ་གྲོས། གཞན་ཡང་མངོན་པར་ཤེས་པ་མྱུར་བ་ཉིད་དུ་བྱ་བའི་ཕྱིར་དེ་བཞིན་གཤེགས་པའི་མཆོད་རྟེན་མཆོད་པ་དང། ཕྱིར་  
བཅོས་པ་དང། བྱི་དོར་བྱ་བ་ལྷུར་བླང་བར་བྱ་སྟེ། བརྟན་པའི་བློ་གྲོས། དེ་ལ་རིགས་ཀྱི་བུའམ། རིགས་ཀྱི་བུ་མོ་གང་ཞིག་དེ་བཞིན་གཤེགས་པའི་མཆོད་རྟེན་བྱི་དོར་བྱེད་པ་དེ་ནི་  
སྨོན་ལམ་གྱི་མཆོག་རྣམ་པར་དག་པ་བཞི་རྗེས་སུ་འཐོབ་བོ། །བཞི་གང་ཞེ་ན། གཟུགས་ཀྱི་སྨོན་ལམ་གྱི་མཆོག་རྣམ་པར་དག་པ་དང་དལ་བ་ཕུན་སུམ་ཚོགས་པའི་སྨོན་ལམ་  
གྱི་མཆོག་རྣམ་པར་དག་པ་དང། ཡང་དག་པར་བླང་བ་བརྟན་པའི་སྨོན་ལམ་གྱི་མཆོག་རྣམ་པར་དག་པ་དང། དེ་བཞིན་གཤེགས་པ་བལྟ་བའི་སྨོན་ལམ་གྱི་མཆོག་རྣམ་པར་དག་  
པའོ༑ ༑སྨོན་ལམ་དགེ་བས་བསྐྱེད་པ་ཡི། །མངོན་གྲུབ་དེ་བཞིན་གཤེགས་རྣམས་འབྱུང། །དམིགས་པའི་རབ་ཏུ་དབྱེ་བ་ཡིས། །ཇི་ལྟར་སྤྲུལ་པ་འབྱུང་བ་བཞིན། །ཞབས་མཐིལ་  
ཞབས་སོར་འོག་འཁོར་ལོ། །དཔེ་བྱད་ལས་ནི་འབྱུང་བར་འགྱུར། །དཔེ་བྱད་བཟང་འབྱོར་འདི་འདྲ་བ། །དེ་ནི་བཤད་བྱས་དེ་ཉོན་ཅིག་དེ་བཞིན་ང་ཡི་དཔེ་བྱད་རབ་ཏུ་གསལ། །ང་  
ཡི་སོར་མོ་དག་ལ་མཐུན་པར་གནས། །ཡང་དག་འཕགས་ཤིང་རྗེས་སུ་མཐུན་པར་གནས། །དེ་ཡི་ཡངས་བར་གནས་པ་ཡང་དག་འཕགས། །དེ་ཡི་འོད་ཟེར་གནས་པ་མངོན་  
  
  
༄༅། །དུ་འཕགས། །འོད་ཟེར་བྱེ་བ་ཇི་བཞིན་རབ་ཏུ་སྣང། །ལྷུན་པོ་བཞིན་དུ་འོད་ཀྱིས་ཡང་དག་འབྱུང། །དེ་ཡི་སྟེང་ན་འོད་ཟེར་དྲ་བ་ཅན། །སྙིང་པོ་བསགས་  
བའི་དཔེ་བྱད་དེ་དག་ལ། །དེ་ཚེ་འོད་ཟེར་གནས་པ་བྱེ་ཕྲག་བཅུ་།དེ་ཚེ་ཀུན་གྱི་མིང་ནི་གཞན་དང་གཞན། །དེ་ཚེ་འོད་དང་མདོག་ཀྱང་གཞན་དང་གཞན། །ང་ཡི་འོད་ཟེར་གཅིག་ལས་  
འོད་སྟོང་འབྱུང། །དེ་ཚེ་ཐམས་ཅད་ཁ་དོག་དུ་མར་གནས། །སྟོང་གསུམ་གྱི་ནི་ས་དེ་བཤིག་ནས་སུ། །འོག་ཏུ་དེ་དག་སངས་རྒྱས་མཛད་པ་བྱེད། །ང་ནི་སངས་རྒྱས་འོད་ཀྱིས་བྱུང་བ་  
ཡིན༑ ༑ང་ནི་ལས་ཀྱི་འབྲས་བུས་འོངས་མ་ཡིན། །དེ་བཞིན་གཤེགས་པའི་འོད་དེ་མཐོང་ནས་སུ། །སྐྱེས་བ་བུད་མེད་དག་ནི་མྱོས་པར་འགྱུར། །བསྐལ་པ་བྱེ་བ་མང་པོར་མངོན་  
པར་སྤྲུལ། །ཡང་ན་སངས་རྒྱས་ཞིང་བཀོད་གཞན་དང་གཞན་།གང་དུ་སངས་རྒྱས་མཛད་པ་ངས་བྱས་པ། །དེ་བཞིན་རྒྱལ་བ་དག་ནི་ཆོ་འཕྲུལ་སྤྲུལ། །ང་ཡི་ཏིང་ངེ་འཛིན་ནི་ཀུན་  
ནས་སྣང། །སངས་རྒྱས་ཞིང་ནི་ཀུན་ནས་སྣང་བར་བྱེད། །ལྷུན་པོའི་རྒྱལ་མཚན་འོད་ཟེར་ཞེས་བྱ་འཕགས། །དཔའ་བར་འགྲོ་བ་ཞེས་བྱའི་ཏིང་ངེ་འཛིན་འཕགས། །ཆོས་རྣམས་ཀུན་  
གྱིས་ཁྱབ་པར་མཐོང་ལྡན་པ། །རྣམ་དག་ཁ་ཅིག་སངས་རྒྱས་སྤྲུལ་འདིར་མཐོང། །ཁ་ཅིག་ལྷུམས་ཞུགས་མཐོང་ཞིང་བཙས་པ་དང། །འཇིགས་མེད་མི་སྐྲག་གོམ་བདུན་  
  
  
།དེ་ནི་རྒྱལ་བ་བྱང་ཆུབ་འཚང་རྒྱ་སྙམ། །ས་ཡི་སྙིང་པོར་བྱང་ཆུབ་བཞུགས་པར་མཐོང། །ཆོས་ཀྱི་འཁོར་ལོ་བསྐོར་བར་འགྱུར་སྙམ་བྱེད། །ཁ་ཅིག་བྱང་ཆུབ་  
ཕྱིར་ནི་སྤྱོད་སྙམ་བྱེད། །ཏིང་འཛིན་གང་ལ་གནས་ནས་རྣམ་འཕྲུལ་བའི། །ཏིང་འཛིན་གཟི་བརྗིད་དེ་ནི་ཅི་འདྲ་ལྟོས། །ཁ་ཅིག་ང་ཡི་སྐུ་ཚེ་བསྐལ་པར་སེམས། །ཁ་ཅིག་ཀྱང་ནི་བསྐལ་པ་  
ཕྱེད་དུ་སེམས། །དེ་ཚེ་ཁ་ཅིག་བར་གྱི་བསྐལ་བར་སེམས། །གཉིས་གསུམ་བཞི་དང་དེ་ལས་ལྷག་པར་ཡང། །དེ་ཚེ་ཁ་ཅིག་ལོ་ནི་བྱེ་བར་སེམས། །ཁ་ཅིག་གི་ནི་མང་ཉུང་རབ་ཏུ་མཐོང། །  
ཛམྦུའི་གླིང་འདིར་ང་ཡི་སྐུ་ཚེ་ནི། །ལོ་གྲངས་བརྒྱད་ཅུ་ཡིན་པར་མི་རྣམས་ཤེས། །ཁ་ཅིག་དེར་ནི་སྐུ་ཚེ་ཉིན་མཚན་ཤེས། །ཁ་ཅིག་གིས་ནི་སྐུ་ཚེ་རིང་པོར་ཤེས། །སྟོང་གསུམ་འཇིག་  
རྟེན་དུ་ནི་ལྷ་རྣམས་ཀྱི། །ཉིན་མཚན་ཅི་འདྲ་དེ་བཞིན་གཞན་དུ་སེམས། །དེ་དག་ཇི་ལྟར་མོས་པ་དེ་བཞིན་ཤེས། །དེ་བཞིན་དུ་ནི་དེ་ལ་གདམས་ངག་མཛད། །ཇི་ལྟར་མོས་ལ་དེ་བཞིན་  
བྱིན་གྱིས་རློབ། །ཡེ་ཤེས་དེ་བཞིན་དེ་ཡི་དེ་ལྟར་བསྟན། །དེ་དག་བསྟན་པས་མོས་པ་སྐྱེ་བར་འགྱུར། །འདི་ནི་དེ་ཡི་རྨད་བྱུང་ཆོ་འཕྲུལ་ཡིན། །གལ་ཏེ་རང་གི་གནས་པ་བསྟན་གྱུར་ན། །མཁས་  
པ་མ་ཡིན་མི་རྣམས་མྱོས་པར་འགྱུར། །ང་ཡི་སྤྱོད་ཡུལ་གང་དང་གནས་པ་གང། །དེ་མཐོང་དགའ་བ་སུ་ཞིག་སྐྱེད་མི་བྱེད། །དེ་དག་ང་ཡི་སྤྱོད་ཡུལ་ཤེས་ནས་སུ། །དེ་དག་ཆོས་ཀྱི་འཁོར་ལོ་  
  
  
༄༅། །བསྐོར་བར་འགྱུར། །དེ་ཚེ་མོས་པ་སྣ་ཚོགས་ཆོས་སྨྲ་རྣམས། །དེ་དག་ང་ཡི་སྤྱོད་ཡུལ་ཀུན་མི་ཤེས། །གང་གིས་ཀུན་མཁྱེན་སྤྱོད་ཡུལ་མི་ཤེས་པ། །དེ་དག་ཆོས་  
ཀྱི་ཚིག་ཉུང་སྟོན་པར་བྱེད། །དེ་དག་གི་ནི་དམིགས་པ་གང་ཡང་མེད། །མཐོང་ནས་དེ་དག་ཡིད་ལ་གནོད་པར་འགྱུར། །གང་དག་རྒྱལ་བའི་ཆོས་ཉིད་དེ་ཤེས་པ། །དེ་དག་ཡིད་ལ་ནམ་ཡང་  
གནོད་པ་མེད། །འདི་ལྟར་ཆོས་མཉམ་ཉིད་ཀྱི་སྤྱོད་ཡུལ་ལ། །དེ་དག་ཐམས་ཅད་རབ་ཏུ་གནས་པ་ཡིན། །གང་དག་ང་ཡི་མདུན་ན་ཐལ་སྦྱར་ཅིང། །འཁོད་པའི་དགེ་སློང་བརྒྱད་འདི་མ་  
གཏོགས་པ། །བློ་གྲོས་བརྟན་པ་ཕྱི་མའི་དུས་ན་འདིར། །མདོ་སྡེ་འདི་འཛིན་སུ་ཡང་འབྱུང་མི་འགྱུར། །བློ་གྲོས་བརྟན་པ་འདི་དག་རྟག་ཏུ་ཡང། །འདས་པའི་སངས་རྒྱས་མཚུངས་མེད་  
སྤྱོད་ཡུལ་ཡིན། །དེ་དག་རྟག་པར་སྔོན་དུ་འགྲོ་བར་གྱུར། །དེ་དག་ཆོས་ཀྱི་སྣོད་དུ་གྱུར་པ་ཡིན། །དེ་ཚེ་བྱང་ཆུབ་སེམས་ནི་ཡང་དག་ལེན། །སངས་རྒྱས་རྣམས་ཀྱིས་རྟག་པར་བསྔགས་  
པའང་ཡིན། །ཇི་ལྟར་དེ་དག་ང་ཡི་མདུན་འཁོད་པ། །དེ་བཞིན་འདས་པའི་དུས་ནའང་ངས་ཤེས་ཏེ། །དེ་དག་གངྒཱའི་ཀླུང་གི་བྱེ་སྙེད་ཀྱི། །རྒྱལ་བ་དེ་དག་རྣམས་ཀྱི་སྤྱན་སྔར་འཁོད། །དེ་  
ཡི་འོག་ཏུ་ལྔ་བརྒྱ་འཁོད་པ་ཡིན། །བྱང་ཆུབ་མཆོག་དེ་ངས་ཀྱང་གཟུང་བར་བྱ། །ཕྱི་དུས་རྒྱལ་བའི་ཡེ་ཤེས་དེ་དག་ཡིན་།བརྟན་པའི་བློ་གྲོས་ཁྱོད་ཀྱང་དེ་ལ་དཔའ། །གང་དག་