  
བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་ཅན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་  
པ་ནམ་མཁའི་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་རྣམ་པར་དག་ཅེས་བྱ་བ་བཏང་  
ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་དག་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་མངོན་པར་འཕགས་པའི་དཔལ་ཞེས་བྱ་བ་བཞུགས་ཏེ་འཚོ་  
ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མིག་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་མྱ་ངན་  
མེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་གསུང་མཛད་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་  
དཔའ་རྒྱལ་ཚབ་འོད་བྱེད་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱུ་སྐར་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ལྷུན་པོ་མངོན་དུ་  
འཕགས་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ། །  
  
  
༄༅། །དེའི་ཡང་འདབ་ཆགས་ན་འཇིག་རྟེན་གྱི་ཁམས་རྒྱལ་མཚན་སྣ་ཚོགས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཐོགས་པ་མེད་པའི་སྤྱན་  
ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྣ་ཚོགས་སྡེ་ཞེས་བྱ་བ་བཏང་ངོ། །དེའི་ཡང་འདབ་  
ཆགས་ན་འཇིག་རྟེན་གྱི་ཁམས་སྦོས་ཀྱི་ངད་ལ་དང་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་རྒྱ་མཚོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་  
བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱ་མཚོའི་ཕྱག་རྒྱ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཅན་ཞེས་བྱ་བ་  
ཡོད་དེ། དེ་ན་དེ་བཞིན་གཤེགས་པ་སྐར་མདའ་འཛིན་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་  
ཚབ་ཡིད་གཉིས་རྣམ་པར་འཇོམས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙནྡན་སྤོས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་མཚན་  
ཉིད་གཉིས་པའི་ཏོག་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གྲགས་པའི་སྡེ་ཞེས་བྱ་བ་བཏང་  
  
  
།དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་བཟང་པོ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཟླ་བ་དྲི་མ་མེད་པའི་གཟི་བརྗིད་རྒྱལ་པོ་ཞེས་བྱ་བ་བཞུགས་  
ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དགྲ་རབ་ཏུ་འཇོམས་པ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་  
རྟེན་གྱི་ཁམས་དགའ་འབྱུང་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཡེ་ཤེས་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་  
བྱང་ཆུབ་སེམས་དཔའ་རྒྱལ་ཚབ་དོན་གྱི་བློ་གྲོས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་བསྒྲགས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་  
པ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔའ་བོ་  
ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཅན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཅེས་བྱ་བ་བཞུགས་  
ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་གྱི་བློ་གྲོས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་  
  
  
༄༅། །རྟེན་གྱི་ཁམས་ཤིན་ཏུ་རྣམ་པར་བསྒོམས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་རིན་ཆེན་མེ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་  
སྟོན་ཏེ༑ བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔས་བྱིན་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡིད་གཉིས་མནན་  
ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཡིད་གཉིས་ཐམས་ཅད་ཡང་དག་པར་འཇོམས་འབྱུང་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་  
ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མི་འཇིགས་པ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཡོན་ཏན་ཅན་ཞེས་བྱ་བ་ཡོད་དེ་  
དེ་ན་དེ་བཞིན་གཤེགས་པ་རིམ་པའི་སྲས་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྒྲོན་  
མ་འཛིན་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་བཟང་ལྡན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཏོག་གི་རྒྱལ་པོ་ཞེས་བྱ་བ་  
བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བཤེས་གཉེན་ཞེས་བྱ་བ་བཏང་ངོ། །དེའི་ཡང་འདབ་  
  
  
དེ་ན་དེ་བཞིན་གཤེགས་པ་པདྨའི་དཔལ་འབྱུང་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་  
བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཡེ་ཤེས་རབ་མཆོག་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཏོག་བཟང་པོ་ཞེས་བྱ་བ་ཡོད་  
དེ༑ དེ་ན་དེ་བཞིན་གཤེགས་པ་འོད་ཟེར་རབ་བཏང་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཐམས་  
ཅད་བཤེས་གཉེན་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤྲིན་ཆེན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་བྱམས་པ་ཞེས་བྱ་བ་  
བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྐར་རྒྱལ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་  
འཇིག་རྟེན་གྱི་ཁམས་སྣང་བ་ཅན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་པདྨ་སྣང་བའི་འོད་ཟེར་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་  
བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཆོས་འཕགས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཉན་པ་ཞེས་བྱ་བ་ཡོད་དེ་  
  
  
༄༅། །དེ་ན་དེ་བཞིན་གཤེགས་པ་སྤྱོད་པ་ཁྱད་པར་ཅན་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་  
དཔའ་རྒྱལ་ཚབ་མངོན་དུ་འཕགས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་དབང་པོའི་གནས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་མཐའ་  
ཡས་རྣམ་པར་གནོན་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་བཤེས་གཉེན་གྲགས་ལྡན་  
ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་པདྨ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་རྒྱ་མཚོའི་ལྷུན་པོ་མངོན་དུ་འཕགས་ཞེས་བྱ་  
བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཀོན་མཆོག་འབྱུང་གནས་ཞེས་བྱ་བ་བཏང་ངོ། །དེའི་  
ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་  
སྟོན་ཏེ༑ བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དབང་པོ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་རྟག་ཏུ་བརྒྱན་ཅེས་བྱ་  
  
  
དེ་ན་དེ་བཞིན་གཤེགས་པ་མཐོང་བ་དོན་ཡོད་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་  
ཚབ་དཔའ་བའི་དཔལ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་རྣམ་པར་བསྒྲགས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཐོགས་མེད་  
དབྱངས་ཀྱི་ང་རོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཤིན་ཏུ་རབ་གནས་ཞེས་བྱ་བ་བཏང་ངོ།།  
དེའི་འདབ་ཆགས་ན་འཇིག་རྟེན་གྱི་ཁམས་རྟག་ཏུ་རབ་བརྗོད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཡོན་ཏན་དཔག་ཏུ་མེད་པའི་དཔལ་ཞེས་བྱ་བ་བཞུགས་ཏེ་འཚོ་ཞིང་  
གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྒྲོག་བྱེད་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟས་  
ཀྱི་རྒྱལ་མཚན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཐ་དད་པ་མེད་པའི་གོ་ཆ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་  
དེས་བྱང་ཆུབ་སེམས་དཔའ་རྒྱལ་ཚབ་ཐོགས་པ་མེད་པའི་གོ་ཆ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙནྡན་དྲི་བསུང་ཞེས་བྱ་བ་ཡོད་དེ་  
  
  
༄༅། །དེ་ན་དེ་བཞིན་གཤེགས་པ་འོད་དེར་མཐའ་ཡས་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་  
དཔའ་རྒྱལ་ཚབ་དྲི་མ་མེད་པའི་དཔལ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་འདྲེན་པའི་རྒྱལ་མཚན་ཞེས་བྱ་བ་ཡོད་དེ། དེ་ན་དེ་བཞིན་  
གཤེགས་པ་སྤྱན་བཟང་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་ན་རིན་ཆེན་ཞེས་བྱ་  
བ་བཏང་ངོ། །བྱང་ཆུབ་སེམས་དཔའ་དེ་ལ་སོགས་པ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་  
ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ། བཅོམ་ལྡན་འདས་འབའ་ཞིག་ལ་ཕྱག་འཚལ་ཞིང་  
ཕྱོགས་གཅིག་ཏུ་འཁོད་དོ། །དེའི་ཚེ་ལྷོ་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་དེ་བཞིན་གཤེགས་པ་རིན་པོ་ཆེའི་མཛོད་གཅིག་  
པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་བཅོམ་ལྡན་འདས་དེས་བའི་འོག་ཏུ་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་  
  
  
དཔའ་རྒྱུ་སྐར་གྱི་ཕྲེང་བ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །དེ་ནས་བྱང་ཆུབ་  
སེམས་དཔའ་སེམས་དཔའ་ཆེན་པོ་རྒྱུ་སྐར་གྱི་ཕྲེང་བས་སྣང་བ་ཆེན་པོ་དེ་མཐོང་སྟེ། གསུང་གསལ་བའི་སྒྲ་དེའང་ཐོས་ནས་བཅོམ་ལྡན་འདས་དེ་ལ་ཞུས་པ། བཅོམ་ལྡན་འདས་  
གསུང་བསལ་བའི་སྒྲ་གྲགས་པ་དེ་སུའི་ལགས། བཅོམ་ལྡན་འདས་དེས་བཀའ་སྩལ་པ། རྒྱུ་སྐར་གྱི་ཕྲེང་བ། འདི་ནས་བྱང་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་  
མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་འདི་ལྟ་སྟེ། བྱང་  
ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏོ། །འཁོར་དེར་ཡང་ཆོས་མཉམ་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་  
པའི་གོ་ཆ་བགོས་པ་དག་འདུས་ཏེ། རྒྱུ་སྐར་གྱི་ཕྲེང་བ། འཇིག་རྟེན་གྱི་ཁམས་གཞན་ན་ནི། སེམས་ཅན་རྣམས་བྱང་ཆུབ་སེམས་དཔའ་དེ་དག་ཇི་ལྟ་བུའི་གོ་ཆ་དག་གིས་  
གོ་ཆ་བགོས་པའི་གོ་ཆ་དེ་ལྟ་བུ་དག་གིས་སྟོངས་སོ། །དེ་ནས་བཅོམ་ལྡན་འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྒྱུ་སྐར་གྱི་ཕྲེང་བས་འདི་སྐད་ཅེས་གསོལ་  
  
  
༄༅། །ཏོ༑ ༑བཅོམ་ལྡན་འདས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེ་ལ་བལྟ་བ་དང་  
ཕྱག་བགྱི་བ་དང། བསྙེན་བཀུར་བགྱི་བ་དང། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་པའི་གོ་ཆ་བགོས་པ་དེ་དག་བལྟ་བའི་སླད་དུ་འཇིག་རྟེན་  
གྱི་ཁམས་མི་མཇེད་དེར་བདག་མཆི་བར་བགྱིའོ། །བཅོམ་ལྡན་འདས་དེས་བཀའ་སྩལ་པ། རིགས་ཀྱི་བུ། དེའི་དུས་ལ་ད་བབ་པར་ཤེས་ན་སོང་ཞིག་ངའི་ཚིག་གིས་གནོད་  
པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་གསོལ་ལ། རིགས་ཀྱི་བུ་ཁྱོད་སངས་རྒྱས་ཀྱི་ཞིང་དེར་ཡང་  
ཤེས་བཞིན་དུ་སྤྱོད་པར་གནས་པར་བྱོས་ཤིག་དེ་ཅིའི་ཕྱིར་ཞེ་ན་སངས་རྒྱས་ཀྱི་ཞིང་དེ་ན་བྱང་ཆུབ་སེམས་དཔའ་དེ་དག་ནི་བསྙེན་པར་དཀའ་བའི་ཕྱིར་རོ། །དེ་ནས་  
བྱང་ཆུབ་སེམས་དཔའ་རྒྱུ་སྐར་གྱི་ཕྲེང་བས་བཅོམ་ལྡན་འདས་དེའི་ཞབས་ལ་ཕྱག་འཚལ་ཏེ་བསྐོར་བའང་བྱས་ནས་སོང་སྟེ། དེ་འདི་ལྟ་སྟེ། དཔེར་ན། སྐྱེས་བུ་སྟོབས་དང་  
ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། ལག་པ་བརྐྱང་བ་སྐུམ་པར་བྱེད་པའི་སྐད་ཅིག་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས་འཇིག་  
  
  
དེ་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ་  
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་  
རེག་པ་ལ་གནས་སམ་ཞེས་དེ་བཞིན་གཤེགས་པ་རིན་པོ་ཆེའི་མཛོད་གཅིག་པ་སྙུན་གསོལ་ལགས་སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་རྒྱུ་སྐར་གྱི་  
ཕྲེང་བ་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ། ཅི་བཅོམ་ལྡན་འདས་དེ་སྙུན་མི་མྔའམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མྔའམ་  
གསོལ་པ། བཅོམ་ལྡན་འདས། དེ་ལྟ་ལགས་སོ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལ་སོགས་པ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་  
དག་ལྷོ་ཕྱོགས་ནས་སངས་རྒྱས་ཀྱི་ཞིང་ཐ་དད་པ་དག་ཏུ་བཅོམ་ལྡན་འདས་ག་ལ་བ་དེར་དོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ་ཕྱོགས་གཅིག་ཏུ་  
འཁོད་དོ། །དེའི་ཚེ་ནུབ་ཕྱོགས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་བཅོམ་ལྡན་འདས་ག་ལ་བ་དར་  
  
  
༄༅། །དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །བཅོམ་ལྡན་འདས་དེ་བཞིན་གཤེགས་པ་བ་རྡུལ་མེད་  
རྡུལ་བྲལ་རྣམ་གྲོལ་འདས་པ་དང། མ་འོངས་པ་དང། ད་ལྟར་བྱུང་བ་ལ་མ་ཆགས་པའི་གོ་ཆའི་སངས་རྒྱས་ཀྱི་ཞིང་ནས་དེ་དག་གི་དང་པོ་བྱང་ཆུབ་སེམས་དཔའ་ཁྱུ་མཆོག་  
མཐའ་ཡས་སངས་རྒྱས་ཀྱི་མེ་ཏོག་ཀུན་ཏུ་སྟོན་པའི་གོ་ཆ་ཞེས་བྱ་བ་བྱང་ཆུབ་སེམས་དཔའ་སེམས་དཔའ་ཆེན་པོ་གྲངས་མེད་དཔག་ཏུ་མེད་པ་རྣམས་དང་ལྷན་ཅིག་ཏུ་  
འཇིག་རྟེན་གྱི་ཁམས་མི་མཇེད་ག་ལ་བ་དང། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ། བཅོམ་ལྡན་འདས་ཀྱི་ཞབས་ལ་ཕྱག་བཙལ་  
ནས། གནོད་པ་ཆུང་ངམ། ཉམ་ང་བ་ཉུང་ངམ་ཞེས་སྙུན་གསོལ་ཏེ་ཕྱོགས་གཅིག་ཏུ་འདུག་གོ་དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དེ་ལ་འདི་སྐད་  
ཅེས་བཀའ་སྩལ་ཏོ། །རིགས་ཀྱི་བུ། ཁྱོད་ཀྱིས་དོན་གྱི་དབང་ཅི་མཐོང་ནས་འཇིག་རྟེན་གྱི་ཁམས་མི་མཇེད་འདིར་འོངས། གསོལ་པ། བཅོམ་ལྡན་འདས། དེ་བཞིན་  
གཤེགས་པའི་བྱིན་གྱི་རླབས་ཀྱིས་འཇིག་རྟེན་གྱི་ཁམས་འདིར་མཆིས་ལགས་མོད་ཀྱི། འོན་ཀྱང་བཅོམ་ལྡན་འདས། བདག་ནི། འཇིག་རྟེན་གྱི་ཁམས་དེ་ཉིད་ན་  
  
  
བཞིན་གཤེགས་པ་ཐམས་ཅད་དང། བྱང་ཆུབ་སེམས་དཔའ་ཐམས་ཅད་ཀྱང་མཐོང་ལགས་ཏེ། བྱང་ཆུབ་སེམས་དཔའ་  
རྣམས་ནི། འདི་སྙམ་དུ་བདག་ཅག་འཇིག་རྟེན་གྱི་ཁམས་གཞན་དུ་འདོང་བར་བྱའོ། །དེ་བཞིན་གཤེགས་པ་གཞན་ཡང་བལྟ་བར་བྱའོ་།སྙམ་དུ་མི་སེམས་ལགས་སོ། །དེ་ཅིའི་  
སླད་དུ་ཞེ་ན། བྱང་ཆུབ་སེམས་དཔའ་དེ་དག་ནི། འཇིག་རྟེན་གྱི་ཁམས་དེ་དག་ཉིད་ན་མཆིས་ཀྱང་དེ་བཞིན་གཤེགས་པ་ཐམས་ཅད་མཐོང་ལགས་ཏེ། བཅོམ་ལྡན་འདས་  
དེའི་སླད་དུ་དེ་བཞིན་གཤེགས་པའི་ཐུགས་བསྐྱེད་པ་ཙམ་གྱིས་དེ་བཞིན་གཤེགས་པའི་མཐུས་བདག་འཇིག་རྟེན་གྱི་ཁམས་འདིར་མཆིས་ལགས་སོ། །བྱང་ཆུབ་སེམས་དཔའ་  
གཞན་གང་དག་མཆི་བ་དེ་དག་ཀྱང། དེ་བཞིན་གཤེགས་པའི་སྔོན་གྱི་སྨོན་ལམ་གྱི་དབང་གིས་དེ་བཞིན་གཤེགས་པའི་མཐུས་མཆིས་ལགས་སོ། །དེའི་ཚེ་ནུབ་ཕྱོགས་ནས་  
དེ་བཞིན་གཤེགས་པ་བདུད་རྩིའི་མེ་ཏོག་གི་སངས་རྒྱས་ཀྱི་ཞིང་དང། དེ་བཞིན་དུ་དེ་བཞིན་གཤེགས་པ་བདུད་རྩིའི་འོད་དང། བཀོད་པ་དཔག་མེད་དང། འོད་ཟེར་དཔག་མེད་  
དང། འོད་དཔག་མེད་དང། ཁྱུ་མཆོག་དཔག་མེད་དང། རྣམ་པར་གནོན་པ་དཔག་མེད་དང། རྒྱུ་སྐར་གཅིག་པ་དང། རྒྱུ་སྐར་གྱི་ཕྲེང་བ་དང། རིན་ཆེན་གདུགས་དང། རྒྱུ་སྐར་  
  
  
༄༅། །རྒྱལ་པོ་དང། འོད་ཀྱི་དཀྱིལ་འཁོར་ཅན་དང། འོད་ཀྱི་རྒྱལ་པོ་དང། འོད་ཟེར་མངོན་པར་འཕགས་པའི་དཔལ་དང། འོད་ཟེར་མཐའ་ཡས་དང། ཁྱུ་  
མཆོག་དང། ཁྱུ་མཆོག་མཐའ་ཡས་རྣམ་པར་གནོན་དང། ཐོགས་པ་མེད་པའི་དབྱངས་དང། སྤྲིན་ཆེན་འོད་ཟེར་དང། དྲ་བ་ཅན་གྱི་འོད་ཟེར་དང། སངས་རྒྱས་མེ་ཏོག་  
འོད་ཟེར་དང། པདྨའི་ཁྱུ་མཆོག་མེ་ཏོག་དང། རིའི་རྒྱལ་པོ་དང་ཟླ་བའི་ཡོན་ཏན་བདག་པོ་དང། འོད་ཟེར་རབ་ཏུ་བཏང་བ་དང་དཔུང་མགོ་ཤིན་ཏུ་ཟླུམ་པ་དང། མཐོང་  
བ་དོན་ཡོད་དང། རྩ་མོ་མངོན་པར་འཕགས་པའི་རྒྱལ་པོ་དང་པདྨའི་རྩེ་མོ་མངོན་པར་འཕགས་པའི་རྒྱལ་པོ་དང། དེ་བཞིན་གཤེགས་པ་དེ་དག་ལ་སོགས་པའི་སངས་  
རྒྱས་ཀྱི་ཞིང་དག་ནས་བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་འདིར་ལྷགས་ཏེ། ལྷགས་  
ནས་ཀྱང་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་  
ནས་ཕྱོགས་གཅིག་ཏུ་འཁོད་དོ། །དེའི་ཚེ་བྱང་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་རྒྱུ་སྐར་གྱི་ཕྲེང་བ་ཞེས་བྱ་  
  
  
དེ་ན་དེ་བཞིན་གཤེགས་པ་དོན་ཡོད་མིང་སྒྲོག་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་སེམས་  
བསྐྱེད་མ་ཐག་ཏུ་ཕྱིར་མི་ལྡོག་པའི་འཁོར་ལོ་བསྐོར་བར་ངེས་པའི་གོ་ཆ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །དེ་ནས་བྱང་ཆུབ་སེམས་དཔའ་  
དེས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེའང་ཐོས་ནས་བཅོམ་ལྡན་འདས་དེ་བཞིན་གཤེགས་པ་དོན་ཡོད་མིང་སྒྲོག་དེ་ལ་དེས་འདི་སྐད་ཅེས་གསོལ་ཏོ། །བཅོམ་  
ལྡན་འདས། འོད་ཀུན་ཏུ་གདའ་བ་དང། གསུང་བསལ་བའི་སྒྲ་གྲགས་པ་དེ་དེ་བཞིན་གཤེགས་པ་གང་གི་ལགས། དེ་སྐད་ཅེས་གསོལ་པ་དང་བཅོམ་ལྡན་འདས་དེས་བྱང་  
ཆུབ་སེམས་དཔའ་སེམས་དཔའ་ཆེན་པོ་སེམས་བསྐྱེད་མ་ཐག་ཏུ་ཕྱིར་མི་ལྡོག་པའི་འཁོར་ལོ་བསྐོར་བར་ངེས་པའི་གོ་ཆ་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ། སངས་  
རྒྱས་ཀྱི་ཞིང་འདི་ནས་ལྷོ་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་  
བ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་འདི་ལྟ་སྟེ། བྱང་ཆུབ་སེམས་དཔའི་སྟེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཀྱི་ཆོས་ཀྱང་སྟོན་ཏེ། སྣང་བ་དེ་དང། གསུང་  
  
  
༄༅། །བསལ་བའི་སྒྲ་གྲགས་པ་དེ་ནི། དེའི་ཡིན་ནོ། །སངས་རྒྱས་ཀྱི་ཞིང་དེར་ནི། བྱང་ཆུབ་སེམས་དཔའ་བསམ་གྱིས་མི་ཁྱབ་པའི་གོ་ཆ་བ་གོས་པ་དག་སྐྱེས་ཏེ་  
དེ་དག་གི་མིང་བརྗོད་པ་ཙམ་གྱིས་ཕྱོགས་བཅུའི་བྱང་ཆུབ་སེམས་དཔའ་རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་རོ། །དེ་སྐད་ཅེས་བཀའ་སྩལ་  
པ་དང། དེ་བཞིན་གཤེགས་པ་དོན་ཡོད་མིང་སྒྲོག་ལ་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་ཕྱིར་མི་ལྡོག་པའི་འཁོར་ལོ་བསྐོར་བར་ངེས་པའི་གོ་ཆས་འདི་སྐད་ཅེས་  
གསོལ་ཏོ། །བཅོམ་ལྡན་འདས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་སངས་རྒྱས་ཀྱི་ཞིང་འཇིག་རྟེན་  
གྱི་ཁམས་མི་མཇེད་དེར་བདག་མཆི་བར་བགྱིའོ། །བཅོམ་ལྡན་འདས་དེས་བཀའ་སྩལ་པ། རིགས་ཀྱི་བུ། དེའི་དུས་ལ་ད་བབ་པར་ཤེས་ན་སོང་ཞིག། ངའི་ཚིག་གིས་གནོད་  
པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་གསོལ་ཅིག། དེ་ནས་བྱང་ཆུབ་སེམས་དཔའ་དེ་བཅོམ་  
ལྡན་འདས་དེའི་ཞབས་ལ་ཕྱག་བཙལ་ཏེ་བསྐོར་བའང་བྱས་ནས་སོང་སྟེ། དེ་འདི་ལྟ་སྟེ། དཔེར་ན། སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་  
  
  
བརྐྱང་བ་སྐུམ་པར་བྱེད་པའི་སྐད་ཅིག་དང། ཐང་གཅིག་དང། ཡུད་ཙམ་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས་འཇིག་རྟེན་གྱི་ཁམས་མི་མཇེད་  
འདིར་འདུག་སྟེ། དེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་དེའི་ཞབས་ལ་ཕྱག་བཙལ་ཏེ་ཕྱོགས་གཅིག་ཏུ་  
འདུག་གོ། ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་  
ངམ༑ བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་དོན་ཡོད་མིང་སྒྲོག་སྙུན་གསོལ་ལགས་སོ་།བཅོམ་ལྡན་འདས་ཀྱིས་  
བཀའ་སྩལ་པ། རིགས་ཀྱི་བུ། ཅི་བཅོམ་ལྡན་འདས་དེ་སྙུན་མི་མྔའམ། སྟོབས་དང་ལྡན་ནམ། བདེ་བ་དང་ལྡན་ནམ། འགྱུར་བ་མི་མྔའམ། གསོལ་པ། བཅོམ་ལྡན་  
འདས༑ དེ་ལྟ་ལགས་སོ། །དེའི་ཚེ་བྱང་ཕྱོགས་ནས་བཅོམ་ལྡན་འདས་དེ་བཞིན་གཤེགས་པ་དོན་ཡོད་མིང་སྒྲོག་ལ་སོགས་ཏེ་བཅོམ་ལྡན་འདས་དོན་ཡོད་རྣམ་པར་གནོན་  
གྱི་སངས་རྒྱས་ཀྱི་ཞིང་དང། དེ་བཞིན་དུ་དོན་ཡོད་ཁྱུ་མཆོག་དང། དོན་ཡོད་འོད་ཟར་དང། བརྩོན་འགྲུས་མཐའ་ཡས་དང། སཱ་ལའི་དབང་པོའི་རྒྱལ་པོ་དང། བརྩོན་  
  
  
༄༅། །པ་མཐའ་ཡས་དང། སཱ་ལ་རིན་པོ་ཆེ་དང། གདུགས་གཅིག་པ་དང། རྒྱུ་སྐར་བཀོད་པ་དང། དཀོན་མཆོག་འབྱུང་གནས་དང་ཙནྡན་ཁང་པ་དང་  
ཙནྡན་སྤོས་ཀྱི་འོད་དང། འོད་མཐའ་ཡས་དང། འོད་ཀྱི་དཀྱིལ་འཁོར་ཅན་དང། ལྷུན་བོ་རྣམ་དག་དང། ཐོགས་པ་མེད་པའི་སྤྱ་དང། སྤྱན་མཐའ་ཡས་དང། རིན་  
ཆེན་འབྱུང་དང། ཀུན་གྱི་དཔལ་དང། སངས་རྒྱས་མེ་ཏོག་འབྱུང་བའི་དཔལ་དང། བློ་གྲོས་རབ་གནས་དང། མཐའ་ཡས་རྣམ་པར་གནོན་དང། དོན་ཡོད་དཔལ་དང་  
རིན་ཆེན་རྣམ་པར་གནོན་དང། གོ་ཆ་མཐའ་ཡས་དང། བཀོད་པ་མཐའ་ཡས་དང། ནམ་མཁའི་དཀྱིལ་འཁོར་འོད་ཟེར་དང། མཚན་མ་མེད་པའི་ང་རོ་དང། རྩིའི་  
རྒྱལ་པོ་དང། བག་ཚ་བ་མི་མངའ་བ་དང། སྤུ་ཟིང་ཞེས་བྱེད་པའི་འཇིགས་བྲལ་དང། ཡོན་ཏན་རྒྱལ་པོའི་འོད་དང། སྤྱན་རས་གཟིགས་ཀྱི་བློ་སྒྲུབ་མེ་ཏོག་དང། ནམ་མཁའི་རིགས་དང་  
ནམ་མཁའི་ང་རོ་དང། ནམ་མཁའ་བཀོད་པའི་ང་རོ་དང། དེ་བཞིན་གཤེགས་པ་དེ་དག་དང། གཞན་དག་གིས་སངས་རྒྱས་ཀྱི་ཞིང་དག་ནས་བྱང་ཆུབ་སེམས་དཔའ་སེམས་  
དཔའ་ཆེན་པོ་སྐྱེ་བ་གཅིག་གིས་ཐོགས་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང། བཅོམ་ལྡན་འདས་ག་ལ་བ་དེར་ལྷགས་ཏེ། ལྷགས་ནས་ཀྱང་བཅོམ་  
  
  
དོ། །དེའི་ཚེ་འོག་གི་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་  
གྱི་ཁམས་ནམ་མཁའི་དཀྱིལ་འཁོར་རྣམ་པར་དག་ཅེས་བྱ་བ་ཡོད་དེ་དེ་ན་དེ་བཞིན་གཤེགས་པ་སྤྱན་ཆེན་པོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་  
བཅོམ་ལྡན་འདས་དེས་བྱང་ཆུབ་སེམས་དཔའ་རིམ་པའི་བུ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །དེ་ནས་བྱང་ཆུབ་སེམས་དཔའ་རིམ་  
པའི་བུས་སྣང་བ་ཆེན་པོ་དེ་མཐོང་སྟེ། གསུང་བསལ་བའི་སྒྲ་དེའང་ཐོས་སོ། །ཐོས་ནས་ཀྱང་བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། འོད་ཀྱི་སྣང་  
བ་ཀུན་ཏུ་གདའ་བ་དེ་དང། གསུང་བསལ་བའི་སྒྲ་གྲགས་པ་དེ་སུའི་ལགས། བཅོམ་ལྡན་འདས་དེས་བཀའ་སྩལ་པ། རིགས་ཀྱི་བུ། སྟེང་གི་ཕྱོགས་སུ་འཇིག་རྟེན་གྱི་ཁམས་  
གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་  
གཞེས་ལ་ཆོས་ཀྱང་སྟོན་ཏེ། མཐུ་དེ་ནི། དེའི་ཡིན་ནོ། །དེ་བཞིན་གཤེགས་པ་དེ་ནི། ད་ལྟར་བྱང་ཆུབ་སེམས་དཔའི་སྡེ་སྣོད་སེམས་ཅན་ཐམས་ཅད་ཡང་དག་པར་ཚིམ་  
  
  
༄༅། །པར་བྱེད་པ། སེམས་ཅན་ཐམས་ཅད་ཀྱི་ཐེ་ཚོམ་གཅོད་པར་བྱེད་པ་ཞེས་བྱ་བའི་ཆོས་ཀྱི་རྣམ་གྲངས་ཡང་དག་པར་རབ་ཏུ་སྟོན་ཏེ། མཐུ་དེ་ལྟ་བུ་དེ་ནི་  
དེའི་ཡིན་ནོ། །འཁོར་དེ་ནའང་བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་ཆེན་པོ་བགོས་པ་དཔེ་མེད་པ་སེམས་པ་དག་ཆོས་བསྟན་པ་དེ་ཉན་པར་བྱེད་དེ། དེ་དག་  
གི་མིང་བརྗོད་པ་ཙམ་གྱིས་སེམས་ཅན་རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་རོ། །དེ་སྐད་ཅེས་བཀའ་སྩལ་པ་དང། བཅོམ་ལྡན་  
འདས་དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རིམ་པའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་ཤཱཀྱ་ཐུབ་པ་དེ་ལ་བལྟ་པ་དང། ཕྱག་བགྱི་བ་དང་  
བསྙེན་བཀུར་བགྱི་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །བཅོམ་ལྡན་འདས་དེས་བཀའ་སྩལ་པ། རིགས་ཀྱི་བུ། དེའི་དུས་ལ་ད་  
བབ་པར་ཤེས་ན་སོང་ཞིག། ངའི་ཚིག་གིས་གནོད་པ་ཆུང་ངམ་ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་  
གསོལ་ཅིག། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རིམ་པའི་བུ་བཅོམ་ལྡན་འདས་དེའི་ཞབས་ལ་ཕྱག་བཙལ་ཏེ། འདི་ལྟ་སྟེ། དཔེར་ན། སྐྱེས་བུ་སྟོབས་  
  
  
པའམ། བརྐྱང་བ་སྐུམ་པར་བྱེད་པའི་སྐད་ཅིག་དེས་འཇིག་རྟེན་གྱི་ཁམས་དེ་ནས་མི་སྣང་བར་གྱུར་ནས་དེ་འཇིག་རྟེན་  
གྱི་ཁམས་མི་མཇེད་འདིར་འདུག་སྟེ། དེ་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་  
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ་སྟོབས་དང་བདེ་བར་རེག་པ་ལ་  
གནས་སམ་ཞེས་དེ་བཞིན་གཤེགས་པ་སྤྱན་ཆེན་པོ་སྙུན་གསོལ་ལགས་སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་རིམ་པའི་བུ་ལ་འདི་སྐད་ཅེས་བཀའ་  
སྩལ་ཏོ༑ ༑རིགས་ཀྱི་བུ། ཅི་སངས་རྒྱས་ཀྱི་ཞིང་དེ་ན་བཅོམ་ལྡན་འདས་དེ་གནོད་པ་ཆུང་ངམ། སྙུན་མི་མྔའམ། བདེ་བར་གནས་སམ་གསོལ་པ། བཅོམ་ལྡན་འདས། དེ་  
ལྟ་ལགས་སོ། །དེ་ལྟར་ད་བཞིན་གཤེགས་པ་སྤྱན་ཆེན་པོ་ལ་སོགས་ཏེ། བཅོམ་ལྡན་འདས་དེ་བཞིན་གཤེགས་པ་མཆོག་གི་དཔལ་གྱི་སངས་རྒྱས་ཀྱི་ཞིང་དང། དེ་བཞིན་དུ་  
དེ་བཞིན་གཤེགས་པ་པདྨའི་དཔལ་འབྱུང་དང། སངྒེའི་དཔལ་དང་དོན་གྲུབ་དང། དཔལ་སྦས་དང། སེངྒེའི་གྲམ་པ་དང། ཤིན་ཏུ་རབ་ཏུ་གནས་པའི་རྒྱལ་པོ་དང། ཚངས་  
  
  
༄༅། །པ་ལྷུན་པོ་དང། སྤྱན་རྣམ་པར་དག་པ་དང། དོན་ཡོད་པའི་གོམ་པས་རྣམ་པར་གནོན་དང། སྤོས་ཀྱི་གླང་བོ་ཆེ་དང། སྤོས་ཀྱི་དཔལ་དང། སྤོས་ཀྱི་ལྷུན་པོ་དང་  
སྤྱན་ཚད་མེད་པ་དང། སྤོས་བརྩེགས་དང། རིན་ཆེན་ལྷུན་པོ་དང་ཤིན་ཏུ་རབ་གནས་དང། ཤིན་ཏུ་རབ་ཏུ་གནས་པའི་རྒྱལ་པོ་དང་སཱ་ལའི་དབང་པོའི་རྒྱལ་པོ་དང་  
འོད་ཀྱི་དཀྱིལ་འཁོར་འཛིན་དང། མེ་སྒྲོན་དང། སྐར་མདའ་སྒྲོན་མ་དང། བརྩོན་འགྲུས་དོན་ཡོད་དང། ཤིན་ཏུ་ཡང་དག་བརྟགས་པའི་གོ་ཆ་དང། སེངྒེ་དང། སེམས་ཅན་  
གྱི་ཁ་ལོ་སྒྱུར་བ་དང། རབ་མཆོག་རབ་ཏུ་གནས་པའི་རྒྱལ་པོའི་སངས་རྒྱས་ཀྱི་ཞིང་དང། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་  
སོགས་པ་གྲངས་མེད་དཔག་ཏུ་མེད་པ་དག་གི་སངས་རྒྱས་ཀྱི་ཞིང་དག་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་  
མེད་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང། བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ་ཕྱོགས་གཅིག་  
ཏུ་འཁོད་དོ། །བམ་པོ་དགུ་པ། དེའི་ཚེ་སྟེང་གི་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་ཙནྡན་སྤོས་ཀྱི་  
  
  
དེ་ན་དེ་བཞིན་གཤེགས་པ་ཡུལ་མཐའ་ཡས་པར་མངོན་པར་འཕགས་པའི་རྒྱལ་པོ་ཞེས་བྱ་བ་བཞུགས་ཏ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་  
འདས་དེས་བྱང་ཆུབ་སེམས་དཔའ་རྒྱལ་ཚབ་ང་རོ་དཔག་ཏུ་མེད་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །དེ་ནས་བྱང་ཆུབ་སེམས་དཔའ་ང་རོ་དཔག་  
ཏུ་མེད་ཀྱིས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེའང་ཐོས་ནས། དེ་བཅོམ་ལྡན་འདས་དེ་བཞིན་གཤེགས་པ་ཡུལ་མཐའ་ཡས་པར་མངོན་དུ་འཕགས་པའི་རྒྱལ་པོ་  
ག་ལ་བ་དེར་སོང་སྟེ། ཕྱིན་ནས་བཅོམ་ལྡན་འདས་དེའི་ཞབས་ལ་མགོ་བོས་ཕྱག་བཙལ་ཏེ་གསོལ་པ། བཅོམ་ལྡན་འདས། འོད་གདའ་བ་དེ་དང་གསུང་བསལ་བའི་སྒྲ་གྲགས་  
པ་དེ་སུའི་ལགས། བཅོམ་ལྡན་འདས་དེས་བཀའ་སྩལ་པ། རིགས་ཀྱི་བུ་འོག་གི་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་  
ཁམས་མི་མཇེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། འཁོར་དེར་ཡང་ཆོས་མཉན་པའི་  
ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་དཔེ་མེད་པ་སེམས་པ་དག་འདུས་པར་གྱུར་ཏེ་འཁོད་དོ། །གསོལ་པ། བཅོམ་ལྡན་འདས། བཅོམ་ལྡན་འདས་དེ་བཞིན་གཤེགས་  
  
  
༄༅། །པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེའི་ཐད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །བཅོམ་  
ལྡན་འདས་དེས་བཀའ་སྩལ་པ། རིགས་ཀྱི་བུ། དེའི་དུས་ལ་ད་བབ་པར་ཤེས་ན་སོང་ཞིག། ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ་  
སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་གསོལ་ཅིག་།དེ་ནས་བྱང་ཆུབ་སེམས་དཔའ་ང་རོ་དག་ཏུ་མེད་པ་བཅོམ་ལྡན་འདས་དེའི་ཞབས་ལ་ཕྱག་བཙལ་  
ཏེ་བཅོམ་ལྡན་འདས་དེ་ལ་བསྐོར་བ་བྱས་ནས་སོང་སྟེ། འདི་ལྟ་སྟེ་དཔེར་ན། སྐྱེས་བུ་སྟོབས་དང་ལྡན་པ་ཞིག་གིས་ལག་པ་བསྐུམ་པ་རྐྱོང་བར་བྱེད་པའམ། བརྐྱང་བསྐུམ་  
པར་བྱེད་པའི་སྐད་ཅིག་དེས་སངས་རྒྱས་ཀྱི་ཞིང་དེ་ནས་མི་སྣང་བར་གྱུར་ནས་འཇིག་རྟེན་གྱི་ཁམས་མི་མཇེད་འདིར་འདུག་སྟེ། དེ་རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་  
ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་  
འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བཅོམ་ལྡན་འདས་ལ་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་བ་ཡང་  
  
  
སྟོབས་དང་བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་ཡུལ་མཐའ་ཡས་པར་མངོན་དུ་འཕགས་པའི་རྒྱལ་པོ་སྙུན་གསོལ་ལགས་སོ། །དེ་ནས་བཅོམ་  
ལྡན་འདས་ཀྱིས་དེ་ལ་བཀའ་སྩལ་པ། རིགས་ཀྱི་བུ། ཅི་བཅོམ་ལྡན་འདས་དེ་སྙུན་མི་མྔའམ། སྟོབས་དང་ལྡན་ནམ། འགྱུར་བ་མི་མྔའམ། གསོལ་པ། བཅོམ་ལྡན་འདས་  
དེ་ལྟ་ལགས་སོ། །དེ་ལྟར་དེ་བཞིན་གཤེགས་པ་ཡུལ་མཐའ་ཡས་པར་མངོན་དུ་འཕགས་པའི་རྒྱལ་པོ་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་བརྩོན་འགྲུས་  
མངོན་དུ་འཕགས་པའི་རྒྱལ་བོའི་སངས་རྒྱས་ཀྱི་ཞིང་དང། དེ་བཞིན་དུ་དེ་བཞིན་གཤེགས་པ་ཡིད་གཉིས་ཡང་དག་འཇོམས་དང། རྒྱུ་སྐར་བཟང་པོའི་རྒྱལ་པོ་དང། ཉིན་མཛད་  
དང། འོད་མཛད་དང། ལྷུན་པོ་འོད་དང། འོད་ཀྱི་དཀྱིལ་འཁོར་དང་རྣམ་པར་དག་པའི་འོད་དང། ཟས་ཀྱི་གདུགས་དང། སྤོས་ཀྱི་གདུགས་དང། རིན་ཆེན་གདུགས་དང། ཙནྡན་  
གྱི་ཁང་པ་དང། དགའ་བའི་དཔལ་དང། རི་རབ་ཕུང་པོ་དང། རིན་པོ་ཆེའི་འོད་དང། སཱ་ལའི་དབང་པོའི་རྒྱལ་པོ་དང། ཚངས་པའི་དཔལ་དང། རྣམ་པར་དག་པའི་སྤྱན་དང། བག་  
ཚ་བ་མི་མངའ་བ་དང། སྤུ་ཟིང་ཞེས་བྱེད་པའི་འཇིགས་པ་དང་བྲལ་བ་དང། རིན་ཆེན་གོ་ཆ་མཐའ་ཡས་དང། བླ་ན་མེད་པའི་འོད་ཟེར་དང། དེ་བཞིན་གཤེགས་པ་དྲ་བ་ཅན་གྱི་  
  
  
༄༅། །འོད་ཀྱི་ཏོག་དང། དེ་བཞིན་གཤེགས་པ་རྒྱུའི་རྒྱལ་པོའི་སངས་རྒྱས་ཀྱི་ཞིང་དང། སངས་རྒྱས་བཅོམ་ལྡན་འདས་དེ་དག་ལ་སོགས་པ་གྲངས་མེད་  
དཔག་ཏུ་མེད་པ་དག་གི་སངས་རྒྱས་ཀྱི་ཞིང་དག་ནས་བྱང་ཆུབ་སེམས་དཔའ་སེམས་དཔའ་ཆེན་པོ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་ག་ལ་  
བ་དང། རྒྱལ་པོའི་ཁབ་འོད་མའི་ཚལ་བྱ་ཀ་ལནྟ་ཀ་གནས་པ་ག་ལ་བ་དང། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་ཕྱག་  
བཙལ་ཏེ་ཕྱོགས་གཅིག་ཏུ་འཁོད་དོ། །དེའི་ཚེ་ཤར་ལྷོའི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་  
སངས་རྒྱས་པདྨའི་མེ་ཏོག་འབྱུང་བའི་དཔལ་ཞེས་བྱ་བ་ཡོད་དེ་དེ་ན་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་སྐུ་ཀུན་ཏུ་སྟོན་པའི་དཔལ་ཞེས་བྱ་བ་བཞུགས་  
ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མྱ་ངན་བྲལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ཏུ་ལུང་བསྟན་ཏོ། །དེ་ནས་བྱང་ཆུབ་སེམས་དཔའ་མྱ་ངན་བྲལ་གྱིས་སྣང་བ་ཆེན་པོ་དེ་མཐོང་ཞིང་གསུང་བསལ་བའི་སྒྲ་དེའང་ཐོས་སོ། །ཐོས་ནས་ཀྱང་བཅོམ་  
  
  
ཀུན་ཏུ་སྟོན་པའི་དཔལ་དེ་ག་ལ་བ་དེར་སོང་སྟེ། བཅོམ་ལྡན་འདས་དེའི་ཞབས་ལ་ཕྱག་བཙལ་ནས་བཅོམ་  
ལྡན་འདས་དེ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། འོད་གདའ་བ་དེ་དང། གསུང་བསལ་བའི་སྒྲ་གྲགས་པ་དེ་སུའི་ལགས། བཅོམ་ལྡན་འདས་དེས་བཀའ་སྩལ་  
པ༑ རིགས་ཀྱི་བུ། ནུབ་བྱང་གི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་མི་མཇེད་ཅེས་བྱ་བ་ཡོད་དེ། དེ་ན་དེ་  
བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། འདི་ལྟ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་བསམ་གྱིས་མི་ཁྱབ་  
ཅིང་དཔེ་མེད་པའི་གོ་ཆ་བགོས་པ་རྣམས་ལ་བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་ཆོས་ཀྱི་རྣམ་གྲངས་ཡང་དག་པར་རབ་ཏུ་སྟོན་ཏོ། །གསོལ་པ། བཅོམ་ལྡན་འདས་  
བཅོམ་ལྡན་འདས་ཤཱཀྱ་ཐུབ་པ་དེ་ལ་བལྟ་བ་དང། ཕྱག་བགྱི་པ་དང། བསྙེན་བཀུར་བགྱི་བའི་སླད་དུ་འཇིག་རྟེན་གྱི་ཁམས་མི་མཇེད་དེར་བདག་མཆི་བར་བགྱིའོ། །བཅོམ་  
ལྡན་འདས་དེས་བཀའ་སྩལ་པ། རིགས་ཀྱི་བུ། དེའི་དུས་ལ་ད་བབ་བར་ཤེས་ན་སོང་ཞིག་ངའི་ཚིག་གིས་གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ་  
  
  
༄༅། །སྟོབས་དང་བདེ་བར་རེག་པ་ལ་གནས་སམ་ཞེས་སྙུན་ཡང་གསོལ་ཅིག་དེ་ནས་བྱང་ཆུབ་སེམས་དཔའ་མྱ་ངན་བྲལ་བཅོམ་ལྡན་འདས་དེ་ལ་ཕྱག་བཙལ་  
ནས་སོང་སྟེ། འདི་ལྟ་སྟེ། དཔེར་ན། སྐྱེས་བུ་སྟོབས་དང་ལྡན་པ་ཞིག་གིས་ལག་པར་བསྐུམ་པ་རྐྱོང་བར་བྱེད་པའམ། བརྐྱང་བ་སྐུམ་པར་བྱེད་པའི་སྐད་ཅིག་དེས་འཇིག་རྟེན་  
གྱི་ཁམས་མི་མཇེད་འདིར་འོངས་ཏེ། དེ་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ག་ལ་བ་དེར་སོང་ནས། བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ་ཕྱོགས་  
གཅིག་ཏུ་འདུག་གོ་ཕྱོགས་གཅིག་ཏུ་འདུག་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བཅོམ་ལྡན་འདས་ལ་གནོད་པ་ཆུང་ངམ་  
ཉམ་ང་བ་ཉུང་ངམ། བསྐྱོད་པ་ཡང་ངམ། སྟོབས་དང་བདེ་བར་རེག་པ་ལ་གནས་སམ་ཞེས་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་སྐུ་ཀུན་ཏུ་སྟོན་པའི་དཔལ་སྙུན་  
གསོལ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ། ཅི་བཅོམ་ལྡན་འདས་དེ་སྙུན་མི་མངའ་མ། སྟོབས་དང་ལྡན་ནམ། འགྱུར་བ་མི་མངའ་མ། གསོལ་  
པ༑ བཅོམ་ལྡན་འདས། དེ་ལྟ་ལགས་སོ། །དེ་ལྟར་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་སྐུ་ཀུན་ཏུ་སྟོན་པ་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་  
  
  
པའི་སངས་རྒྱས་ཀྱི་ཞིང་དང། དེ་བཞིན་དུ་དེ་བཞིན་གཤེགས་པ་པདྨ་བཀོད་པའི་ཁྱུ་མཆོག་དང། དྲ་བ་ཅན་གྱི་འོད་  
དང། འོད་མཐའ་ཡས་སངས་རྒྱས་མེ་ཏོག་འབྱུང་དང། རིན་ཆེན་སཱ་ལ་དང། རིན་ཆེན་ཟླ་བའི་ཁྱུ་མཆོག་དང། རྩིའི་རྒྱལ་པོ་དང་སྨན་དང། ཡེ་ཤེས་མཆོག་དང། མངོན་དུ་  
འཕགས་པའི་གོ་ཆ་དང། ལྷུན་པོ་གོང་ན་མེད་པ་དང། སེམས་བསྐྱེད་མ་ཐག་ཏུ་ཆོས་ཀྱི་འཁོར་ལོ་བསྐོར་བ་དང། མེ་ཏོག་བརྩེགས་དང་མེ་ཏོག་རབ་གཏོར་དང། རྟག་ཏུ་  
མཛེས་པའི་འོད་ཟེར་དང། བླ་ན་མེད་པའི་འོད་ཟེར་དང། མི་གཡོས་རྣམ་པར་གནོན་དང། གོམ་པས་རྣམ་པར་གནོན་དང། གོམ་པ་མཐའ་ཡས་བས་རྣམ་པར་གནོན་དང། སྨོན་  
ལམ་མཐའ་ཡས་དང། སྤོབས་པ་དཔག་མེད་དང། ཁྱུ་མཆོག་མཐའ་ཡས་དང། སྨོན་ལམ་མ་ངེས་པ་དང། མངལ་འགྱུར་མཛད་དང། སྐྱོ་མེད་འགྱུར་མཛད་སྨོན་ལམ་དང་  
དམིགས་པའི་གོ་ཆ་དང། སངས་རྒྱས་ནམ་མཁའ་དང། འབྱུང་བའི་དཔལ་གྱི་སངས་རྒྱས་ཀྱི་ཞིང་དང། དེ་བཞིན་གཤེགས་པ་དེ་དག་དང། གཞན་དག་གི་སངས་རྒྱས་ཀྱི་  
ཞིང་དག་ནས་བྱང་ཆུབ་སེམས་དཔའ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་འདིར་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བཙལ་  
  
  
༄༅། །ཏེ་ཕྱོགས་གཅིག་ཏུ་འཁོད་དོ། །དེའི་ཚེ་ལྷོ་ནུབ་ཀྱི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་  
ཁམས་བཀྲ་ཤིས་བཟང་པོ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་དོན་གྲུབ་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་  
བྱང་ཆུབ་སེམས་དཔའ་རྒྱལ་ཚབ་དོན་ཐམས་ཅད་གྲུབ་ཅེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ་།ཞེས་བྱ་བ་ནས། དེའང་འོངས་ཏེ་  
ཞེས་བྱ་བ་དང། དེ་ལྟ་ལགས་སོ། །ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །དེ་ལྟར་དེ་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་གྲུབ་པའི་གོ་ཆའི་  
སངས་རྒྱས་ཀྱི་ཞིང་དང། དེ་བཞིན་དུ་དེ་བཞིན་གཤེགས་པ་གཙུག་ཏོར་ཅན་དང། ཤིན་ཏུ་རབ་གནས་གོ་ཆ་དང། གོ་ཆ་མཐའ་ཡས་དང། མཚན་གྱི་གོ་ཆ་དང། གོ་  
ཆ་མཐའ་ཡས་དང། ཀུན་ནས་གོ་ཆ་དང། མར་མེ་མཛད་དང། འོད་མཛད་དང། མཛོད་གཅིག་པ་དང། སྐུ་མི་མངའ་བ་དང། དྲ་བ་ཅན་གྱི་འོད་ཟེར་དང། བརྩོན་འགྲུས་  
མཐའ་ཡས་དང༑ རྩེ་མོ་དང། རྩེ་མོ་མངོན་དུ་འཕགས་དང། འོད་ཀྱི་དཀྱིལ་འཁོར་ཅན་དང། རྣམ་པར་གཟིགས་དང། དོན་ཡོད་མིང་སྒྲོག་དང། འཇིགས་པ་དང་བག་  
  
  
ཡོན་ཏན་མཐའ་ཡས་རྒྱལ་པོའི་འོད་དང། ཕྱིར་རྒོལ་པ་ཐམས་ཅད་ངེས་པར་འཇོམས་དང། བདུད་ཐམས་ཅད་ཀྱི་ཡུལ་ལས་  
འདས་པ་དང། དཔག་མེད་མེ་ཏོག་དང། བདུད་རྩི་འཛིན་དང། དབྱངས་ཀྱི་ང་རོ་དཔག་མེད་དང། འོད་ཟེར་བརྩེགས་དང། སྣང་བའི་དཔལ་དང། གཉིས་མེད་བྲལ་བའི་དཀྱིལ་  
འཁོར་ཅན་དང། འཆི་མེད་རྟོགས་པའི་མེ་ཏོག་འོད་ཟེར་དང། བདུད་རྩིའི་དབྱངས་དང། ལྷུན་པོའི་འོད་དང། ཤིན་ཏུ་མཐོང་དང་སྤྱན་བཟང་དང། མཆོག་གི་ཚོགས་ཅན་  
དང། རིན་ཆེན་མེ་ཏོག་དང། རིན་ཆེན་འབྱུང་དང། ཟླ་བའི་མེ་ཏོ་དང། སེམས་ཅན་ཀུན་གྱི་གོ་ཆ་དང། སྙིང་པོ་ཐམས་ཅད་འགྱུར་མཛད་དང། སྤོབས་པ་མཐའ་ཡས་དང་  
རྩོད་པ་དང། བག་ཚ་བ་མི་མངའ་བ་དང། དམིགས་པ་ཐམས་ཅད་སྤོབས་པས་སྤྱོད་པ་དང། སངས་རྒྱས་བཅོམ་ལྡན་འདས་དེ་དག་དང་གཞན་དག་གི་སངས་རྒྱས་ཀྱི་  
ཞིང་དག་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྐྱེ་བ་གཅིག་གིས་ཐོགས་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང། བཅོམ་ལྡན་འདས་ག་ལ་བ་དེར་  
ལྷགས་ནས་བཅོམ་ལྡན་འདས་ཤཱཀྱ་ཐུབ་པའི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །དེའི་ཚེ་ནུབ་བྱང་གི་ཕྱོགས་མཚམས་སུ་འཇིག་རྟེན་གྱི་ཁམས་  
  
  
༄༅། །གྲངས་མེད་དཔག་ཏུ་མེད་པ་དག་འདས་པ་ན་འཇིག་རྟེན་གྱི་ཁམས་ཙནྡན་སྤོས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཀུན་ཏུ་སྤོས་ཀྱི་འོད་ཟེར་  
ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་བཅོམ་ལྡན་འདས་དེས་བྱང་ཆུབ་སེམས་དཔའ་ཀུན་ཏུ་བཟང་པོ་ཞེས་བྱ་བ་རྒྱལ་ཚབ་ཏུ་དབང་བསྐུར་ཏོ། །  
ཞེས་བྱ་བ་ནས། དེའང་འོངས་ཏེ་ཞེས་བྱ་བ་དང། དེ་ལྟར་ལགས་སོ། །ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །དེ་ལྟར་བཅོམ་ལྡན་འདས་དེ་བཞིན་གཤེགས་པ་ཀུན་  
ཏུ་སྤོས་ཀྱི་འོད་ཟེར་ལ་སོགས་པ་བཅོམ་ལྡན་འདས་དེ་བཞིན་གཤེགས་པ་སྤོས་ཀྱི་གླང་པོ་ཆེ་དང། སྤོས་ཀྱི་ཁྱུ་མཆོག་དང། སྤོས་ཀྱི་ཁང་པ་དང། འོད་ཀྱི་དཀྱིལ་འཁོར་  
ཅན་དང། འོད་ཟེར་གྱི་རྒྱལ་པོ་དང། པདྨ་མངོན་དུ་འཕགས་པའི་རྒྱལ་པོ་དང། སངས་རྒྱས་ཁྱུ་མཆོག་དང། ཁྱུ་མཆོག་མཐའ་ཡས་དང། གོ་ཆ་བཟང་པོ་དང། ཤིན་ཏུ་  
གོ་ཆ་བགོས་པའི་དཔལ་དང། མེ་ཏོག་རབ་གཏོར་དང། མེ་ཏོག་གདུགས་ཀྱི་ཕྲེང་བ་དང། མེ་ཏོག་ཁང་པ་དང། གསེར་གྱི་མེ་ཏོག་དང་སྤོས་ཀྱི་མེ་ཏོག་དང། ལྷུན་པོའི་  
རྒྱལ་པོ་དང། སེམས་ཅན་ཀུན་ལས་མངོན་པར་འཕགས་པའི་གོ་ཆ་དང། སེམས་ཅན་ཐམས་ཅད་སྐྱོ་མེད་འགྱུར་མཛད་དང། ལེགས་པར་སྤྱད་པའི་གོ་ཆ་དང། ཀུན་ཏུ་  
  
  
པདྨ་རབ་གཏོར་འབྱུང་བའི་དཔལ་དང། རིན་ཆེན་དྲ་བ་དང། མངོན་དུ་འཕགས་པའི་རྒྱལ་པོ་དང། སངས་རྒྱས་ཀྱི་ཞིང་གདུགས་གཅིག་པས་  
ཁྱབ་པ་དང། རྒྱུ་སྐར་གྱི་རྒྱལ་པོ་དང། དཔུང་མགོ་ཤིན་ཏུ་ཟླུམ་པ་དང། ཤིན་ཏུ་ཡང་དག་ཞུགས་ཀྱི་རྒྱལ་པོ་དང། སྤོས་ལྡན་དང། ཡེ་ཤེས་མཐའ་ཡས་ཁྱུ་མཆོག་དང། དོན་  
ཡོད་གོ་ཆ་བགོས་དང། མཐོང་བ་དོན་ཡོད་དང། ཐོགས་པ་མེད་པའི་སྤྱན་དང། སེམས་དང་པོ་བསྐྱེད་པ་དང་ལྡན་པའི་མི་འཁྲུགས་པ་དང། སྤྱན་མཐའ་ཡས་དང། མར་མེའི་  
བདག་པོ་དང། ཀུན་ཏུ་སྣང་བ་དང། སྣང་བའི་འོད་ཟེར་དང་སངས་རྒྱས་ཀྱི་ཞིང་དུ་སེམས་ཅན་ཐམས་ཅད་གཅད་དུ་མེད་པའི་སྤོབས་པ་དང། རྡུལ་མེད་རྡུལ་བྲལ་རྣམ་པར་  
གནོན་དང། གོམ་པ་མེད་ཀྱིས་རྣམ་པར་གནོན་དང། སངས་རྒྱས་བཅོམ་ལྡན་འདས་དེ་དག་ལ་སོགས་པའི་སངས་རྒྱས་ཀྱི་ཞིང་དག་ནས་བྱང་ཆུབ་སེམས་དཔའ་སེམས་དཔའ་  
ཆེན་པོ་སྐྱེ་བ་གཅིག་གིས་ཐོགས་པ་གྲངས་མེད་དཔག་ཏུ་མེད་པ་དག་འཇིག་རྟེན་གྱི་ཁམས་མི་མཇེད་ག་ལ་བ་དང། བཅོམ་ལྡན་འདས་ག་ལ་བ་དེར་སོང་སྟེ་ལྷགས་ནས་  
བཅོམ་ལྡན་འདས་ཀྱི་ཞབས་ལ་ཕྱག་བཙལ་ཏེ་ཕྱོགས་གཅིག་ཏུ་འཁོད་དོ། །དེའི་ཚེ་བྱང་ཤར་གྱི་ཕྱོགས་མཚམས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་  
  
  
༄༅། །དག་འདས་པ་ན་འཇིག་རྟེན་གྱི་ཁམས་མངོན་དུ་བགྲོད་བྱ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་མྱ་ངན་ཐམས་ཅད་སེལ་བ་མཛད་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དོན་ཡོད་  
མིང་སྒྲོལ་ཞེས་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །ཞེས་བྱ་བ་ནས། དེའང་བཅོམ་ལྡན་འདས་ཤཱཀྱ་ཐུབ་པ་ལ་ཆོས་མཉན་པའི་ཕྱིར་  
འོངས་ཏེ་ཞེས་བྱ་བ་དང། དེ་ལྟ་ལགས་སོ། །ཞེས་བྱ་བའི་བར་དུ་སྔ་མ་བཞིན་དུ་སྦྱར་རོ། །དེ་ལྟར་བཅོམ་ལྡན་འདས་དེ་བཞིན་གཤེགས་པ་མྱ་ངན་ཐམས་ཅད་སེལ་མཛད་  
ལ་སོགས་པ་འཇིག་རྟེན་གྱི་ཁམས་མངོན་དུ་བགྲོད་བྱ་དེའི་ཡང་ཕ་རོལ་ན་འཇིག་རྟེན་གྱི་ཁམས་མྱ་ངན་མེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་མྱ་ངན་བྲལ་  
ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འོད་ཆེན་པོ་ཞེས་བྱ་བ་བཅོམ་ལྡན་འདས་ཀྱིས་  
ཆོས་ཀྱི་སྐྱེས་བསྐུར་ཏེ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་འབྱུང་བའི་དཔལ་ཞེས་བྱ་བ་  
  
  
བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལག་པ་མཐའ་ཡས་ཞེས་བྱ་བ་བཏང་ངོ། །དེའི་ཡང་འདར་ཆགས་  
ན་འཇིག་རྟེན་གྱི་ཁམས་ཡོན་ཏན་འབྱུང་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་  
ཏེ༑ བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱང་བའི་བློ་གྲོས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་གསེར་གྱི་དྲ་བས་ཀུན་ཏུ་  
ཁེབས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ལྷུན་པོ་མཆོག་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་  
དཔའ་རྒྱལ་ཚབ་སེངྒེའི་ལྷུན་པོ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཀྱི་འོད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་སྤོས་ཀྱིས་  
རྒྱགས་པར་མཛད་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དབྱངས་ཀྱིས་བྱིན་ཞེས་བྱ་བ་བཏང་  
ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་རིན་ཆེན་བརྩེགས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཀཽ་དི་ནྱ་ཞེས་བྱ་བ་བཞུགས་ཏེ་འཚོ་ཞིང་གཞེས་  
  
  
༄༅། །ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་མཚན་ཉིད་གཉིས་པའི་དཔལ་ཞེས་བྱ་བ་བཏང་ངོ། །དེའི་ཡང་འདབ་  
ཆགས་ན་འཇིག་རྟེན་གྱི་ཁམས་བརྟན་པ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་མཐུ་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་  
ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་པས་བྱིན་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཨུཏྤ་ལ་ཞེས་བྱ་བ་ཡོད་དེ་  
དེ་ན་དེ་བཞིན་གཤེགས་པ་ཨུཏྤ་ལ་དམར་པོའི་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་  
རྒྱལ་ཚབ་པདྨ་འབྱུང་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་མུ་ད་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཀུ་མུ་ད་འབྱུང་བ་  
ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་འཇིག་པ་མེད་ཅེས་བྱ་བ་བཏང་ངོ། །དེའི་  
ཡང་འདབ་ཆགས་ན་འཇིག་རྟེན་གྱི་ཁམས་རབ་སྒྲོག་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་སྤྱན་བཏུད་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་  
  
  
བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་གོང་ན་མེད་པའི་གཟི་བརྗིད་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་  
བཀོད་པ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་མཆོག་གི་ཚོགས་ཅན་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་  
ཆུབ་སེམས་དཔའ་རྒྱལ་ཚབ་བརྟུལ་ཞུགས་བཟང་པོ་ཞེས་བྱ་བ་བཏང་ངོ། །དེའི་ཡང་འདབ་ཆགས་ནི་འཇིག་རྟེན་གྱི་ཁམས་སྣང་བ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་  
པ་སྣང་བ་མཐའ་ཡས་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དཔལ་གྱི་སྙིང་པོ་ཞེས་བྱ་བ་བཏང་  
ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཙནྡན་སྤོས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཟླ་བ་འཕགས་པའི་འོད་ཟེར་ཞེས་བྱ་བ་བཞུགས་ཏེ་འཚོ་ཞིང་  
གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕྱོགས་ཀྱི་སྒྲོན་མ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་  
སྣང་བ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཕྱོགས་སུ་རྣམ་པར་བསྒྲགས་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་  
  
  
༄༅། །བྱང་ཆུབ་སེམས་དཔའ་རྒྱལ་ཚབ་རྣམ་པར་བསྒྲགས་པའི་སྟོབས་ཀྱི་རྒྱལ་པོ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཟླ་  
བ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་སྐར་མའི་རྒྱལ་པོ་ཚོགས་ཀྱི་བདག་པོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་  
དེས་བྱང་ཆུབ་སེམས་དཔའ་རྒྱལ་ཚབ་གྲགས་པའི་སྡེ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཀུན་ཏུ་སྣང་བའི་དཔལ་ཞེས་བྱ་བ་ཡོད་དེ་  
དེ་ན་དེ་བཞིན་གཤེགས་པ་སྣང་བ་མཐའ་ཡས་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་  
ཚབ་དྲི་མ་མེད་པའི་ཏོག་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་སྣང་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་སྤོས་མེད་མཆོག་  
གི་ལྷུན་པོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྣམ་པར་རྒྱལ་བ་སྲུང་བ་ཅན་ཞེས་བྱ་  
བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་མི་འཇིགས་པ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་མི་འཇིགས་པ་ཞེས་བྱ་བ་བཞུགས་ཏེ་འཚོ་  
  
  
བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྐྱེ་བོའི་དབང་པོ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་  
བདེ་མཆོག་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་བདེ་འབྱུང་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་  
སེམས་དཔའ་རྒྱལ་ཚབ་ཡིད་གཉིས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣང་བ་མཐའ་ཡས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་  
པ་ཡོན་ཏན་མཐའ་ཡས་སྤྱོད་པ་འབྱུང་བའི་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་  
འགྲོ་བའི་དབང་པོ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་བརྒྱན་པ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཡོན་ཏན་ཀུན་གྱིས་སོ་སོར་  
བརྒྱན་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་དགའ་སྤྱོད་ཅེས་བྱ་བ་བཏང་ངོ། །དེའི་ཡང་  
འདབ་ཆགས་ན་འཇིག་རྟེན་གྱི་ཁམས་པདྨའི་དྲ་བས་ཀུན་ཏུ་ཁེབས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་མེ་ཏོག་རྒྱལ་པོ་ཞེས་བྱ་བ་བཞུགས་ཏེ་འཚོ་ཞིང་གཞེས་  
  
  
༄༅། །ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཆབ་མེ་ཏོག་འབྱུང་བ་མངོན་དུ་འཕགས་པའི་དཔལ་ཞེས་བྱ་བ་བཏང་ངོ། །དེའི་  
ཡང་འདབ་ཆགས་ན་འཇིག་རྟེན་གྱི་ཁམས་རྒྱལ་མཚན་སྣ་ཚོགས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཕས་མ་ཕམ་པའི་རྒྱལ་མཚན་ཞེས་བྱ་བ་བཞུགས་ཏེ་  
འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཕས་མ་ཕམ་པ་ཞེས་བྱ་བ་བཏང་ངོ་།དེའི་ཡང་འདབ་ཆགས་ན་འཇིག་  
རྟེན་གྱི་ཁམས་བརྟན་པ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་དབང་སྦས་འོད་ཟེར་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་  
འདས་དེས་བྱང་ཆུབ་སེམས་དཔའ་རྒྱལ་ཚབ་ཀུན་ནས་སྦས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། དེ་ན་དེ་  
བཞིན་གཤེགས་པ་པདྨ་འཇིགས་བྱེད་མངོན་དུ་འཕགས་པའི་རྒྱལ་པོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ་བཅོམ་ལྡན་འདས་དེས་བྱང་ཆུབ་  
སེམས་དཔའ་རྒྱལ་ཚ་བ་ཡེ་ཤེས་སྨན་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཞེས་བྱ་བ་ཡོད་དེ་དེ་ན་དེ་བཞིན་གཤེགས་པ་སྤྱོད་  
  
  
གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱོད་པ་ཐ་དད་མེད་ཅེས་བྱ་བ་བཏང་ངོ།།  
དེའི་ཡང་འདབ་ཆགས་ན་འཇིག་རྟེན་གྱི་ཁམས་དགའ་བ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ང་རོ་བསྡམས་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་  
ཏེ༑ བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ང་རོ་འབར་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བའི་དཔལ་ཞེས་བྱ་བ་ཡོད་དེ་  
དེ་ན་དེ་བཞིན་གཤེགས་པ་ནམ་མཁའི་དཀྱིལ་འཁོར་རྣམ་པར་དག་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་  
དཔའ་རྒྱལ་ཚབ་ལྷུན་པོ་མཆོག་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་མངོན་དགའ་ཞེས་བྱ་བ་ཡོད་དེ་དེ་ན་དེ་བཞིན་གཤེགས་པ་མཚན་མ་  
མེད་པའི་ང་རོ་ངེས་པའི་དབྱངས་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྱན་རས་གཟིགས་ཀྱི་ང་  
རོ་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་འབྱུང་བ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་མངོན་དུ་འཕགས་པའི་དཔལ་ཞེས་བྱ་བ་བཞུགས་  
  
  
༄༅། །ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཅི་འཇིགས་ཞེས་བྱ་བ་བཏང་ངོ། །དེའི་ཡང་འདབ་  
ཆགས་ན་འཇིག་རྟེན་གྱི་ཁམས་ཚངས་ལྡན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་ཚངས་པའི་དཔལ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་  
ཏེ༑ བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ཚངས་པས་མཆོད་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྤོས་ཅན་ཞེས་  
བྱ་བ་ཡོད་དེ། དེ་ན་དེ་བཞིན་གཤེགས་པ་ཐོགས་པ་མེད་པའི་སྤོས་ཀྱི་གླང་པོ་ཆེ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་  
བྱང་ཆུབ་སེམས་དཔའ་རྒྱལ་ཚབ་དབང་པོས་བྱིན་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་པདྨ་ཅན་ཞེས་བྱ་བ་ཡོད་དེ། དེ་ན་དེ་བཞིན་  
གཤེགས་པ་ལྷུན་པོའི་འོད་ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་རྒྱ་མཚོ་ཞེས་བྱ་  
བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་མར་མེ་བྱེད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་སྒྲོན་མ་མཛད་ཅེས་བྱ་བ་བཞུགས་ཏེ་  
  
  
བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སྤྲིན་གྱི་འོད་ཟེར་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་  
གྱི་ཁམས་སྙན་པ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་པདྨ་མཆོག་གི་འོད་ཟེར་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་  
དེས་བྱང་ཆུབ་སེམས་དཔའ་རྒྱལ་ཚབ་ཆོས་ཀྱི་འབྱུང་གནས་ཞེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་བདེ་བ་ཅན་ཞེས་བྱ་བ་ཡོད་དེ། དེ་ན་དེ་  
བཞིན་གཤེགས་པ་གྲགས་ལྡན་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་ལྷུན་པོས་བྱིན་ཞེས་  
བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་ཤིན་ཏུ་རབ་གནས་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་བཤེས་གཉེན་གྲགས་པོ་ཞེས་བྱ་བ་བཞུགས་  
ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། །བཅོམ་ལྡན་འདས་དེས་བྱང་ཆུབ་སེམས་དཔའ་རྒྱལ་ཚབ་སེངྒེ་ལྟར་གནོན་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་  
རྟེན་གྱི་ཁམས་སཱ་ལ་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་སཱ་ལའི་དབང་པོའི་རྒྱལ་པོ་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་  
  
  
༄༅། །འདས་དེས་བྱང་ཆུབ་སེམས་དཔའ་རྒྱལ་ཚབ་སཱ་ལའི་དབང་པོའི་ཏོག་ཅེས་བྱ་བ་བཏང་ངོ། །དེའི་ཡང་འདབ་ཆགས་ན་འཇིག་རྟེན་གྱི་ཁམས་སྣང་བ་ཞེས་  
བྱ་བ་ཡོད་དེ། དེ་ན་དེ་བཞིན་གཤེགས་པ་འོད་ཟེར་མཐའ་ཡས་ཞེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། བཅོམ་ལྡན་འདས་དེས་བྱང་ཆུབ་སེམས་  
དཔའ་རྒྱལ་ཚབ་དོན་ཡོད་གོམ་པས་རྣམ་པར་གནོན་ཅེས་བྱ་བ་བཏང་ངོ། །དེ་ལྟར་བྱང་ཤར་གྱི་ཕྱོགས་མཚམས་ནས་བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པ་  
གྲངས་མེད་དཔག་ཏུ་མེད་པ་དག་ལྷགས་ཏེ། ལྷགས་ནས་ཀྱང་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་ཞབས་ལ་མགོ་བོས་ཕྱག་འཚལ་ཅིང་བསྐོར་བ་བྱས་  
ཏེ་རྣམ་པ་དུ་མས་མཆོད་ནས་བཅོམ་ལྡན་འདས་འབའ་ཞིག་ལ་ལྟ་ཞིང་ཕྱོགས་གཅིག་ཏུ་འཁོད་དོ། །དེའི་ཚེ་འཇིག་རྟེན་གྱི་ཁམས་དེ་གང་ལྷ་དང། ཀླུ་དང། གནོད་སྦྱིན་  
དང༑ མིའམ་ཅི་དང། ལྟོ་འཕྱེ་ཆེན་པོ་དང། བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེ་བ་བསམ་གྱིས་མི་ཁྱབ་ཅིང་དཔེ་མེད་པའི་གོ་ཆ་བགོས་པ་དག་གིས་  
མ་ཁྱབ་པའི་བར་ནི། ཐ་ན་འཁར་བ་གཞག་ས་ཙམ་ཡང་མེད་དོ་།དེ་དག་ཐམས་ཅད་ཀྱང་གཅིག་ལ་གཅིག་ཉམ་ང་བ་མེད་དེ། ཆོས་མཉན་པའི་སྲེད་པས་བཅོམ་  
  
  
།བྱང་ཆུབ་སེམས་དཔའ་འདུས་པའི་ལེའུ་སྟེ། ལྔ་པའོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པས་བྱང་  
ཆུབ་སེམས་དཔའ་འདུས་པ་ཆེན་པོ་དེ་མཁྱེན་ནས་གདན་དེ་ལ་བཞུགས་བཞིན་དུ་དཔའ་བར་འགྲོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་  
ནས་རྡོ་རྗེའི་སྙིང་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ངེས་པའི་ཚིག་མེད་པའི་གནས་ལ་གནས་པ་ཞེས་བྱ་བའི་ཏིང་ངེ་འཛིན་ལ་  
སྙོམས་པར་ཞུགས་སོ། །དེ་ལས་བཞེངས་ནས་བཀོད་པ་གཅིག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སེངྒེའི་གདུགས་ཞེས་བྱ་བའི་  
ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སྒྲུབ་པ་མཐའ་ཡས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སེངྒེ་རྣམ་  
པར་བསྒྱིངས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་འོད་ཟེར་རྒྱལ་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་  
བཞེངས་ནས་སའི་སྙིང་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་མངོན་པར་མ་དམིགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་  
  
  
༄༅། །ཞུགས་སོ། །དེ་ལས་བཞེངས་ནས་སེངྒེ་རྣམ་པར་འཕྲུལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཟླ་བའི་དཀྱིལ་  
འཁོར་རྒྱལ་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་བཀོད་པ་གཅིག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ།།  
དེ་ལས་བཞེངས་ནས་འོད་ཟེར་དུ་མ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་རྒྱ་མཚོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་  
སོ༑ ༑དེ་ལས་བཞེངས་ནས་ཕྱག་རྒྱ་ཐམས་ཅད་སྒྲུབ་པ་ཆོས་ཀྱི་དབྱིངས་སུ་ངེས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སྨོན་ལམ་  
དང་དམིགས་པ་མཐའ་ཡས་པ་སྟོན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཆོས་ཐམས་ཅད་ཁྱུ་མཆོག་ཏུ་གྱུར་པ་མཐའ་ཡས་པ་  
སྒྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་དམིགས་པ་གཅིག་པ་སྒྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་  
སོ༑ ༑དེ་ལས་བཞེངས་ནས་ཆོས་ཐམས་ཅད་ཀྱི་གནས་ལ་གནས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་འོད་ཟེར་མཐའ་ཡས་  
  
  
ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཆོས་ཐམས་ཅད་ཤིན་ཏུ་བྱང་བ་དྲི་མ་མེད་པའི་ཕྱག་  
རྒྱ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཆོས་ཐམས་ཅད་ཀྱི་རྒྱལ་པོའི་ཕྱག་རྒྱ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །  
དེ་ལས་བཞེངས་ནས་ཁྱུ་མཆོག་མཐའ་ཡས་ཀུན་ཏུ་སྟོན་པའི་སངས་རྒྱས་རྣམ་པར་འཕྲུལ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སེམས་  
ཅན་ཐམས་ཅད་ཡོངས་སུ་མྱ་ངན་ལས་འདས་པའི་གོ་ཆ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཆོས་ཐམས་ཅད་དེ་བཞིན་གཤེགས་པའི་  
སྤྱོད་ཡུལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ་།དེ་ལས་བཞེངས་ནས་ཁྱུ་མཆོག་ཏུ་གྱུར་པ་མཐའ་ཡས་པ་ཀུན་ཏུ་སྟོན་པའི་སངས་རྒྱས་རྣམ་པར་འཕྲུལ་པ་  
ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་དམིགས་པ་ཐམས་ཅད་སངས་རྒྱས་པའི་སྒྲུབ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་  
སོ༑ ༑དེ་ལས་བཞེངས་ནས་འདས་པ་དང། མ་འོངས་པ་དང། ད་ལྟར་བྱུང་བ་ལ་མ་ཆགས་པར་ཆོས་ཐམས་ཅད་ངེས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །  
  
  
༄༅། །དེ་ལས་བཞེངས་ནས་ཆོས་ཐམས་ཅད་ཀྱི་དབང་ཕྱུག་གིས་དབང་སྒྱུར་བའི་སངས་རྒྱས་ཁྱུ་མཆོག་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །  
དེ་ལས་བཞེངས་ནས་ཆོས་ཐམས་ཅད་ཡང་དག་པར་འདུ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་བརྟན་པ་ཞེས་བྱ་བའི་ཏིང་ངེ་འཛིན་  
ལ་སྙོམས་པར་ཞུགས་སོ། །དེ་ལས་བཞེངས་ནས་རབ་ཏུ་འཕེལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་རབ་ཏུ་མི་གཡོས་པ་ཞེས་  
བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་མི་འཁྲུགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཆོས་  
ཐམས་ཅད་ལ་ལྟ་བ་དང་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཀུན་ཏུ་སྣང་བ་ཞེས་བྱ་བའི་ཏིང་ངེ་འཛིན་ལ་སྙོམས་  
པར་ཞུགས་སོ། །དེ་ལས་བཞེངས་ནས་མ་སྒྲུབ་པར་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ལྟ་བ་དང་རྣམ་པར་ལྟ་  
བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་མི་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་ཆོས་  
  
  
ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་དབང་པོ་དང་ལྡན་པ་ཞེས་བྱ་བའི་ཏིང་ངེ་འཛིན་ལ་སྙོམས་  
པར་ཞུགས་སོ། །དེ་ལས་བཞེངས་ནས་མི་ཟད་ལ་ཟད་མི་ཤེས་པར་ངེས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་དམིགས་པ་མི་ཟད་པ་ཞེས་  
བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་དམིགས་པ་གཅིག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་བཀོད་  
པ་ཆེན་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ་།དེ་ལས་བཞེངས་ནས་བཀོད་པ་མཐའ་ཡས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་  
ནས་བག་ཚ་བ་མེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སེམས་ཅན་ཐམས་ཅད་ཀྱི་དགེ་བའི་རྩ་བ་ཡང་དག་པར་སྐུལ་བ་ཞེས་བྱ་བའི་  
ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སེམས་ཅན་ཐམས་ཅད་ཀྱི་དགེ་བའི་རྩ་བ་མངོན་དུ་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །  
དེ་ལས་བཞེངས་ནས་ཆོས་ཐམས་ཅད་ཡོངས་སུ་ཚོལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སྣང་བར་བྱེད་པ་ཞེས་བྱ་བའི་ཏིང་ངེ་འཛིན་ལ་  
  
  
༄༅། །སྙོམས་པར་ཞུགས་སོ། །དེ་ལས་བཞེངས་ནས་ཆོས་ཐམས་ཅད་རྣམ་པར་དག་པའི་སྤྱོད་ཡུལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་  
བཞེངས་ནས་ཆོས་ཐམས་ཅད་སྟོན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་བྱང་ཆུབ་སེམས་དཔའ་ཐམས་ཅད་ཀྱི་སྣང་བ་རྣམ་པར་  
དག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་བཅོམ་ལྡན་འདས་ཉན་ཐོས་ཐམས་ཅད་ཀྱི་སྒྲིབ་པ་མེད་པའི་མིག་རྣམ་པར་སྦྱོང་བ་ཞེས་བྱ་  
བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་འཁོར་ཐམས་ཅད་ཀྱི་སྒྲིབ་པ་མེད་པར་རྣམ་པར་དག་པའི་དགེ་བའི་རྩ་བ་ཡང་དག་པར་བསྐྱེད་པ་ཞེས་བྱ་  
བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་དུད་འགྲོའི་སྐྱེ་གནས་དང། གཤིན་རྗེའི་འཇིག་རྟེན་གྱི་སྡུག་བསྔལ་རྒྱུན་གཅོད་པ་ཞེས་བྱ་བའི་ཏིང་ངེ་  
འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་སངས་རྒྱས་ཀྱི་ཞིང་ཐམས་ཅད་དུ་བྱམས་པ་ཆེན་པོ་སྒྲུབ་པས་དགེ་བའི་རྩ་བ་ཡང་དག་པར་བསྐྱེད་པ་ཞེས་བྱ་བའི་  
ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་མི་གཡོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལྟར་བཅོམ་ལྡན་འདས་མི་གཡོ་བའི་  
  
  
རིས་ཀྱི་ལྷ་རྣམས་ཀྱིས་ཚིགས་སུ་བཅད་པ་དག་གིས་མངོན་པར་བསྟོད་པ། མི་གཡོ་བརྙེས་པས་གཡོ་མེད་མི་གཡོ་བ། །  
བསྙེན་དཀའ་ལྷུན་པོ་འདྲ་བ་རྣམ་པར་མཛེས། །ཕས་ཀྱི་རྒོལ་བ་ཐམས་ཅད་ཟིལ་མནན་ནས། །སྟོང་གསུམ་འཇིག་རྟེན་ཤིན་ཏུ་བླངས་ཏེ་བཞུགས། །སངས་རྒྱས་ཐུགས་ནི་ནམ་  
ཡང་རྟེན་མ་མཆིས། །མི་རྟེན་བསམ་གཏན་མཛད་པ་གང་ཟག་མཆོག་།མིང་ཙམ་བསམ་གཏན་པ་སྟེ་གར་མི་གནས། །སངས་རྒྱས་ཡོན་ཏན་དེ་འདྲ་བསམ་མི་ཁྱབ། །ཁྱབ་པ་  
ཁམས་གསུམ་ངེས་འབྱུང་རིགས་གསུམ་ལྡན། །རྟག་ཏུ་མཉམ་གཞག་སོམ་ཉི་མི་མངའ་བརྙེས། །ཐེ་ཚོམ་གཅད་ཅིང་སོམ་ཉི་བསལ་དུ་གསོལ་།སྲོག་ཆགས་རྣམས་ལ་  
སྨན་སླད་ཆོས་བསྟན་གསོལ། །ཐུབ་པ་རབ་གནས་སོམ་ཉི་མི་མངའ་བརྙེས། །བྱང་ཆུབ་སེམས་དཔའ་འདུས་པ་དེ་དག་ནི། །དཔའ་བོ་ཆོས་ཀྱིས་འཕགས་ཤིང་ཆོས་ལ་གནས།།  
སོམ་ཉི་གཅད་ཅིང་ཐེ་ཚོམ་བསལ་དུ་གསོལ། །སངས་རྒྱས་མིག་བརྟེན་བསམ་གཏན་མཛད་མ་ལགས། །སངས་རྒྱས་མིག་མ་བརྟེན་པར་སྒོམ་མ་ལགས། །རྟེན་དང་རྟེན་མིན་  
མིག་ཀྱང་མཆིས་མ་ལགས། །བསམ་གཏན་དེ་ནི་འཕགས་པས་མངོན་པར་བསྔགས། །ཐུབ་པ་གལ་ཏེ་མིག་བརྟེན་བསམ་གཏན་མཛད། །རྒྱལ་བས་འཛེམ་པ་མ་མཆིས་  
  
  
༄༅། །བརྙེས་པར་འགྱུར། །འདིར་ནི་མིག་མེད་བསམ་གཏན་མཛད་པ་ན། །སངས་རྒྱས་མ་མཆིས་བརྟེན་ནས་སྒོམ་མ་ལགས། །སངས་རྒྱས་དབང་པོ་དྲུག་  
བརྟེན་སྒོམ་མ་ལགས། །རྒྱལ་བ་དབང་པོ་མ་མཆིས་བརྟེན་མ་ལགས་།འདི་ལ་མུ་སྟེགས་གཞན་མང་དེ་དག་འཁྲུལ། །ལྷར་བཅས་འཇིག་རྟེན་འགྲོ་བ་རྟོགས་མ་ལགས། །  
དེ་ནས་བཅོམ་ལྡན་འདས་མི་གཡོ་བའི་ཏིང་ངེ་འཛིན་ལས་བཞེངས་ནས་བྱང་ཆུབ་སེམས་དཔའི་ཚོགས་ལ་རྗེས་སུ་རྣམ་པར་གཟིགས་ཏེ་ཚེ་དང་ལྡན་པ་ཤཱ་རད་ཏིའི་བུ་ལ་  
བཀའ་སྩལ་པ། ཤཱ་རད་ཏིའི་བུ། ཆོས་བཞི་པོ་འདི་དག་ནི། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ཀྱི་ཡོངས་སུ་ཉམས་པར་མི་འགྱུར་བ་དང། དགེ་བའི་རྩ་  
བ་ཐམས་ཅད་ཀྱི་བསོད་ནམས་ཀྱི་ཚོགས་དང། མངོན་པར་མ་དམིགས་པའི་སངས་རྒྱས་ཀྱི་ཡེ་ཤེས་སྒྲུབ་པ་དང། སྦྱིན་པའི་སྟོབས་སྒྲུབ་པ་དང། ཚུལ་ཁྲིམས་ཀྱི་སྟོབས་  
སྒྲུབ་པ་དང། བཟོད་པའི་སྟོབས་སྒྲུབ་པ་དང། བྱམས་པའི་སྟོབས་སྒྲུབ་པ་དང། སྙིང་རྗེའི་སྟོབས་སྒྲུབ་པ་དང། ཏིང་ངེ་འཛིན་གྱི་སྟོབས་སྒྲུབ་པ་དང། ཤེས་རབ་ཀྱི་  
སྟོབས་སྒྲུབ་པ་དང། དེ་བཞིན་གཤེགས་པའི་སྟོབས་བཅུ་ཐོགས་པ་མེད་པ་སྒྲུབ་པ་དང། ཤེས་རབ་ཀྱི་རབ་ཏུ་དབྱེ་བ་སྒྲུབ་པ་དང་ཐོགས་པ་མེད་པའི་སྤོབས་པ་སྒྲུབ་  
  
  
གཅད་དུ་མེད་པ་དང། དགའ་བ་དང། རྣོ་བ་དང་ཟབ་པའི་སྤོབས་པ་མཐའ་ཡས་པ་སྒྲུབ་པ་དང། གཟུངས་ཐོབ་པ་དང། སངས་རྒྱས་མཐོང་བ་ཐོབ་པ་དང། མངོན་པར་འབྱུང་  
བ་ཐོབ་པར་འགྱུར་ཞིང། ཇི་ལྟར་འཚམ་པའི་དགེ་བའི་ཚོགས་དང་བྲལ་བར་མི་འགྱུར། ལོངས་སྤྱོད་མ་ཚང་བ་མེད་པར་འགྱུར། གཡོག་འཁོར་མ་ཚང་པ་མེད་པར་འགྱུར། གཟུགས་  
མཚང་བ་མེད་པར་འགྱུར། ཡན་ལག་དང་ཉིང་ལག་མ་ཚང་བ་མེད་པར་འགྱུར། མིག་དང། རྣ་བ་དང། སྣ་དང། ལྕེ་དང། ལུས་མ་ཚང་བ་མེད་པར་འགྱུར། སེམས་མ་ཚང་བ་མེད་  
པར་འགྱུར། ལམ་ངན་པར་ཞུགས་པ་མ་ཡིན་པར་འགྱུར། སེམས་འཁྲུགས་པ་མ་ཡིན་པར་འགྱུར། དྲན་པ་རྨོངས་པ་མ་ཡིན་པར་འགྱུར། དྲན་པ་དང་ལྡན་པར་ཡང་འགྱུར། དྲན་  
པའི་སྟོབས་མཆོག་དང་ལྡན་པར་འགྱུར། ངོ་ཚ་ཤེས་པ་དང་ལྡན་ཞིང་ཁྲེལ་ཡོད་པ་དང་ལྡན་པར་འགྱུར། སྡིག་པ་ཐམས་ཅད་བྱ་བ་ལ་འཛེམ་པ་དང། འགྱོད་པ་ཅན་དུ་འགྱུར་  
དྲན་པ་མི་ཆོད་པར་འགྱུར། སྐྱེ་བ་རྣམ་པར་ལོག་པར་འགྱུར། །དྲན་པ་དང་ལྡན་པའང་ཡིན་ཏེ། དྲན་པའི་སྟོབས་མཆོག་དང་ལྡན་པས་སྔོན་གྱི་སྨོན་ལམ་ཡང་མི་གཏོང་བར་  
འགྱུར༑ སངས་རྒྱས་བཅོམ་ལྡན་འདས་རྣམས་ལ་དགེ་བའི་རྩ་བ་བསྐྱེད་པའི་ཕྱིར་བདག་གི་མེད་པ་དང། ཡོངས་སུ་འཛིན་པ་མེད་པའི་སེམས་ཀྱིས་ཚོགས་ཀྱི་དགེ་བའི་རྩ་བ་  
  
  
༄༅། །དཔག་ཏུ་མེད་པའང་སྐྱེད་པར་འགྱུར། སེམས་ཅན་ཐམས་ཅད་དང་ཐུན་མོང་དུ་བྱེད་པར་ཡང་འགྱུར། སེམས་ཅན་དུ་དམིགས་པ་ལས་རྣམ་པར་དབེན་  
པ་ལའང་མཁས་པར་འགྱུར། ཆོས་རྣམས་རྟོགས་པར་ཁོང་དུ་ཆུད་པར་ཡང་འགྱུར་ཞིང་ཆོས་ལ་བརྟེན་པ་མ་ཡིན་པར་ཡང་འགྱུར་རོ། །དེ་བརྟེན་པ་མ་ཡིན་པས་བདུད་  
དམ་བདུད་ཀྱི་རིས་ཀྱི་ལྷ་རྣམས་སམ། དེ་ལས་གཞན་པའི་སེམས་ཅན་ལམ་ངན་པར་ཞུགས་པ་རྣམས་ཀྱིས་ཐུལ་བར་མི་ནུས་ཏེ། བྱང་ཆུབ་ཀྱི་སྙིང་པོ་དཔུང་གཉེན་  
དུའང་འགྱུར་རོ། །རང་གི་སྟན་ལ་འདུག་སྟེ། ཆོས་ཐམས་ཅད་ཤིན་ཏུ་བྱང་བ་དྲི་མ་མེད་པའི་ཕྱག་རྒྱའི་ཏིང་ངེ་འཛིན་ལ་གནས་ནས། སྐད་ཅིག་གཅིག་དང་ལྡན་པའི་ཤེས་  
རབ་ཀྱིས་གང་ཅུང་ཟད་ཤེས་པར་བྱ་བ་དང། བལྟ་བར་བྱ་བ་དང། ཐོབ་པར་བྱ་བ་དང། མངོན་དུ་བྱ་བ་དེ་ཐམས་ཅད་ཀྱང་མངོན་པར་འདུ་བྱེད་པར་འགྱུར་ཞིང་མ་  
ལུས་པར་མངོན་དུ་བྱེད་ལ། ཐམས་ཅད་མངོན་པར་འཚང་རྒྱ་བ་ཁོ་ནར་འགྱུར། ཐམས་ཅད་མངོན་པར་རྟོགས་པ་ཁོ་ནར་འགྱུར། ཐམས་ཅད་ཡོངས་སུ་ཤེས་པ་ཁོ་ནར་  
འགྱུར་ཞིང། བག་ཆགས་ཀྱི་མཚམས་སྦྱོར་བ་མ་ལུས་པ་ཉིད་རྗེས་སུ་འཐོབ་པར་འགྱུར་བ་སྟེ། བཞི་གང་ཞེ་ན། ཤཱ་རད་ཏིའི་བུ། འདི་ལ་ཐེག་པ་ཆེན་པོ་ལ་ཡང་  
  
  
སེམས་ཅན་འདི་དག་ཐམས་ཅད་ནི། འདོད་ཆགས་དང། ཞེ་སྡང་དང། གཏི་མུག་དག་གིས་ཡོངས་སུ་གང་བ། སེམས་  
ཅན་འདི་དག་ཐམས་ཅད་ནི། མགོན་མེད་པའི་འཆི་བ་ཉེ་བར་གནས་པ་མཐས་ཟིན་པའི་འཆི་བ་ཐོབ་པ། གཡང་ས་ཆེན་པོར་ལྟུང་བར་འགྱུར་བ། སེམས་ཅན་འདི་དག་ནི། འཆི་  
བ་ལ་གསོ་བ་རྙེད་དཀའ་བ་དང་ལྡན་པའོ། །སྙམ་སྟེ། ལྟ་བ་ཆེན་པོས་སེམས་ཅན་ལ་ལྟ་བའི་གོ་ཆ་གྱོན་པར་བྱེད་པ་ཡིན། སེམས་ཅན་དེ་དག་ལ་བདག་གིས་ཁམས་གསུམ་  
པ་ལས་ངེས་པར་འབྱུང་བའི་ཐེག་པ་ཆེན་པོ་དེ་ཡང་དག་པར་བསྒྲུབས་ནས་བསྟན་པར་བྱའོ། །སེམས་ཅན་ཐམས་ཅད་གསོ་དགོས་པའི་ཕྱིར་ཡོངས་སུ་མ་བཙལ་ཅིང་གསོལ་  
པ་མ་བཏབ་པར་བདག་ཅག་གིས་བལྟ་བར་བྱ་དགོས་སོ། །ཇི་ལྟར་སེམས་ཅན་རྣམས་ཀྱིས་གཟུགས་ཀྱི་ཆོས་ཉིད་མི་གཡོས་པ་རྗེས་སུ་ཐོབ་པར་འགྱུར་བ་དང། ཚོར་བ་  
དང། འདུ་ཤེས་དང། འདུ་བྱེད་དང། རྣམ་པར་ཤེས་པའི་ཆོས་ཉིད་མི་གཡོས་པ་རྗེས་སུ་ཐོབ་པར་འགྱུར་བ་དང། མྱ་ངན་ལས་འདས་པར་འགྲོ་བའི་ལམ་མི་གཡོས་པ་རྗེས་  
སུ་ཐོབ་པར་འགྱུར་བ་དེ་ལྟ་བུའི་གསོ་བས་བདག་ཅག་གིས་སྦྱོར་བར་བྱའོ། །སྙམ་དུ་དེ་དེ་ལྟར་སེམས་ཤིང་གོ་ཆ་བགོས་ནས་ཆོས་ཚོལ་བ་ལ་མངོན་པར་བརྩོན་པ་ཡིན་  
  
  
༄༅། །ཏེ༑ ཆོས་གང་དག་ཚོལ་བར་བྱེད་ཅེ་ན། དེ་དག་ནི། བྱང་ཆུབ་ཀྱི་ཕྱོགས་ཀྱི་ཆོས་ཡོངས་སུ་སྨིན་པར་འགྱུར་བ་དང། སངས་རྒྱས་ཀྱི་ཆོས་རྣམས་ཡོངས་  
སུ་སྨིན་པར་འགྱུར་བ་སྟེ། འདི་ལྟ་སྟེ། སེམས་ཅན་ཐམས་ཅད་ཀྱི་ཐེ་ཚོམ་གཅོད་པར་བྱེད་པ། སེམས་ཅན་ཐམས་ཅད་ཡང་དག་པར་ཚིམ་པར་བྱེད་པའི་ཆོས་ཀྱི་རྣམ་  
གྲངས་གཟུང་བ་དང། དབང་པོ་ཤིན་ཏུ་རྒྱས་པར་མངོན་པར་སྒྲུབ་པ་ཡང་དག་པར་བསྒྲུབ་པའི་ཕྱིར་ཆོས་དེ་དག་ཡོངས་སུ་ཚོལ་བར་བྱེད་དེ། དེ་ལྟར་ཆོས་ཡོངས་སུ་  
ཚོལ་བ་ལ་མངོན་པར་བརྩོན་པར་གནས་པ་ཡིན་ཏེ། ཐ་ན་སངས་རྒྱས་ཀྱི་མཚན་དང་ལྡན་པའི་ཚིགས་སུ་བཅད་པ་ཟབ་མོ་དང་ལྡན་པ། ཐབས་ལ་མཁས་པ་དང་  
དོན་ཟབ་མོ་དང་ལྡན་པའི་ཚིག་བཞི་པའི་ཚིགས་སུ་བཅད་པ་གཅིག་ཙམ་ལུས་ལ་ཐོགས་ཏེ། སེམས་ཅན་གཅིག་ཙམ་ལའང་ཡང་དག་པར་རབ་ཏུ་སྟོན་པར་བྱེད་པ་  
ཡིན༑ ཆོས་དེའི་དོན་དང། ཚིགས་སུ་བཅད་པ་དེའི་དོན་གང་ཡིན་པ་དེ། སེམས་ཅན་དེ་དང། སེམས་ཅན་ཐམས་ཅད་ཀྱིས་ཀུན་ཤེས་པར་གྱུར་ཅིག་ཅེས་དེ་ལྟ་བུའི་  
སྨོན་ལམ་འདེབས་པར་བྱེད་པ་ཡིན་ནོ། །དེ་དགེ་བའི་རྩ་བ་དེས་མཆོག་།གཙོ་བོ། རབ་མཆོག་གྱ་ནོམ་པ་སངས་རྒྱས་ཀྱིས་རྗེས་སུ་གནང་ཞིང་འཕགས་པས་རྗེས་སུ་  
  
  
མཁས་པས་བསྟོད་ཅིང་མཛངས་པས་མ་སྨད་པའི་ཆོས་བཞི་རྗེས་སུ་ཐོབ་པར་འགྱུར་ཏེ། བཞི་གང་ཞེ་ན། དྲན་པ་གཅད་དུ་མེད་པ་ཡིན། སངས་རྒྱས་ཀྱི་ཆོས་རྣམས་ལ་  
དྲན་པ་ངེས་པ་ཡིན། བདག་ཉིད་ཀྱིས་ཀྱང་ཆོས་ཀྱི་སྣོད་དུ་བྱེད་པ་ཡིན། སངས་རྒྱས་བཅོམ་ལྡན་འདས་རྣམས་ཀྱི་རྟེན་དུ་གྱུར་པའང་ཡིན་ཏེ། དེ་ལ་བརྟེན་ནས་དེ་བཞིན་གཤེགས་པ་  
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་སྟོན་པར་མཛད་དོ། །ཆོས་གཉིས་པ་འྡིའང་རྗེས་སུ་ཐོབ་པར་འགྱུར་ཏེ་གཟུངས་ཐོབ་པ་རྗེས་སུ་ཐོབ་པར་འགྱུར་བ་ཡིན་  
སྐྱེ་བ་རྣམ་པར་ལོག་ནས་ཀྱང་སངས་རྒྱས་ཀྱི་བྱང་ཆུབ་ཐམས་ཅད་རྗེས་སུ་ཐོབ་པར་འགྱུར་བ་ཡིན། ལྟ་བ་སྡིག་པ་ཅན་མ་ཡིན་པའི་ཁྱིམ་དག་ཏུའང་སྐྱེ་བར་འགྱུར་བ་ཡིན། སངས་  
རྒྱས་བཅོམ་ལྡན་འདས་རྣམས་ཀྱི་བསྟན་པ་ལའང་མངོན་པར་འབྱུང་བ་ལ་ཡིད་གཞོལ་བ་ཡིན། འདོད་པའི་ཡོན་ཏན་ལྔ་པོ་དག་ཀྱང་སྤོང་བ་ཡིན་ནོ། །ཆོས་བཞི་པོ་འྡིའང་རྗེས་  
སུ་ཐོབ་པར་འགྱུར་ཏེ། དེ་དགེ་བའི་རྩ་བ་དེས་ཆོས་བཅུ་རྗེས་སུ་ཐོབ་པར་འགྱུར་རོ། །བཅུ་གང་ཞེ་ན། འདི་ལྟ་སྟེ། སེམས་ཅན་ཐམས་ཅད་ཀྱི་ཐེ་ཚོམ་གཅོད་པར་བྱེད་པ་རྗེས་སུ་  
ཐོབ་པར་འགྱུར་བ་ཡིན། སེམས་ཅན་ཐམས་ཅད་ཀྱི་རྟེན་སྒྲུབ་པ་རྗེས་སུ་ཐོབ་པར་འགྱུར་བ་ཡིན། སངས་རྒྱས་ཀྱི་རྣམ་པར་ཐར་པ་སྒྲིབ་པ་མེད་པའང་རྗེས་སུ་ཐོབ་པར་འགྱུར་  
  
  
༄༅། །བ་ཡིན༑ རྣམ་པར་ཐར་པའི་སྒོ་དེས་དེ་བཞིན་གཤེགས་པ་རྗེས་སུ་ཐོབ་ནས་སྤུའི་ཁུང་བུ་རེ་རེ་ལས་འོད་ཟེར་བྱེ་བ་ཁྲག་ཁྲིག་ཕྲག་འབུམ་གྲངས་མེད་པ་  
དཔག་ཏུ་མེད་པ་དག་འགྱེད་པ་ཡིན། འོད་ཟེར་རེ་རེས་ཀྱང་སངས་རྒྱས་ཀྱི་ཞིང་འབུམ་དག་སྣང་བར་བྱེད་པ་ཡིན། འོད་ཟེར་དེ་ལའང་པདྨ་འབུམ་དག་མངོན་པར་སྤྲུལ་པར་  
བྱེད་པ་ཡིན། པདྨ་ཐམས་ཅད་ལའང་དེ་བཞིན་གཤེགས་པའི་སྐུ་སྤྲུལ་པར་བྱེད་པ་ཡིན། དེ་བཞིན་གཤེགས་པ་རེ་རེས་ཀྱང་ཆོས་བསྟན་པ་རེ་རེས་སེམས་ཅན་བྱེ་བ་ཁྲག་  
ཁྲིག་ཕྲག་འབུམ་དག་ཡོངས་སུ་སྨིན་པར་བྱེད་དེ། ཇི་ལྟར་གཟུགས་ཀྱི་ཆོས་ཉིད་མི་གཡོས་པ་རྗེས་སུ་ཐོབ་པར་འགྱུར་བ་དེ་ལྟ་བུས་ཀྱང་ཡོངས་སུ་སྨིན་པར་བྱེད་པ་ཡིན་  
སྒྲིབ་པ་མེད་པ་ཕུན་སུམ་ཚོགས་པ་དེ་དང་ལྡན་པ་སྤུ་གསེབ་རེ་རེ་ལས་མེའི་ཕུང་པོ་ལྷུན་པོ་ཇི་སྙེད་འབར་བར་བྱེད་པ་ཡིན། སྤུའི་ཆ་དེ་ཉིད་ལས་ཀྱང་ཆུའི་རྒྱུན་གངྒཱའི་  
ཀླུང་གི་བྱེ་མ་སྙེད་རབ་ཏུ་འབབ་པར་བྱེད་པ་ཡིན་ཏེ། སྒྲིབ་པ་མེད་པའི་རྣམ་པར་ཐར་པ་ཕུན་སུམ་ཚོགས་པ་དེ་དང་ལྡན་པས་ཀྱང། དེ་བཞིན་གཤེགས་པས་སྟོང་གསུམ་གྱི་  
སྟོང་ཆེན་པོའི་འཇིག་རྟེན་གྱི་ཁམས་སྤུ་གཅིག་གི་རྩེ་མོས་ཕུག་སྟེ་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དུ་འཕངས་ཤིང། དེ་བས་ཀྱང་ལྷག་པར་འཕངས་ཀྱང་  
  
  
གཞན་དུ་ཁྲིད་དོ། །ཀུན་ཏུ་ཁྲིད་དོ། །སྙམ་དུ་མི་སེམས་སོ། །ཤཱ་རད་ཏིའི་བུ། སྒྲིབ་པ་མེད་པའི་རྣམ་པར་ཐར་  
པ་ཕུན་སུམ་ཚོགས་པ་དེ་དང་ལྡན་པས། དེ་བཞིན་གཤེགས་པས་ཕྱོགས་ཐམས་ཅད་ཀྱི་ངེས་པའི་ཚིག་དག་རབ་ཏུ་ཤེས་སོ། །སེམས་ཅན་ཐམས་ཅད་ཀྱི་སེམས་ཀྱི་རྒྱུད་ལོ་བྱེ་  
བ་ཕྲག་འབུམ་ནས་སྐྱེས་པ་དང། འགགས་པ་དག་རབ་ཏུ་ཤེས་སོ་།སེམས་ཅན་ལོ་བྱེ་བ་ཕྲག་འབུམ་དུ་སྐྱེས་པ་རྣམས་ཀྱིས་ཆོས་ཀྱི་ཐེ་ཚོམ་དག་སོ་སོར་སེལ་བར་བྱེད་དོ།།  
དེ་བཞིན་གཤེགས་པ་འབྱུང་བར་མི་འགྱུར་བ་དང། ཆོས་གནས་པར་མི་འགྱུར་བ་དེར་ཡང་རྣམ་པར་ཐར་པ་ཕུན་སུམ་ཚོགས་པ་དེ་དང་ལྡན་པས། སེམས་ཅན་ཐམས་  
ཅད་ཀྱི་སེམས་ཚར་གཅད་པའང་རབ་ཏུ་ཤེས་སོ། །སེམས་རབ་ཏུ་འཛིན་པའང་རབ་ཏུ་ཤེས་སོ། །སེམས་ཀྱི་མཚམས་སྦྱོར་བ་དང། སེམས་ཀྱི་རྒྱུ་བའང་རབ་ཏུ་ཤེས་སོ། །  
ཤཱ་རད་ཏིའི་བུ། དེ་ལྟར་སྒྲིབ་པ་མེད་པའི་རྣམ་པར་ཐར་པ་བརྙེས་པའི་དེ་བཞིན་གཤེགས་པ་ནི། ཆོས་ཐམས་ཅད་ལ་སོ་སོར་སྒྲུབ་པའི་གནས་རབ་ཏུ་ཤེས་སོ། །གཅིག་ཏུ་  
མཐར་ཐུག་པ་ཆད་པ་དེ་དང། དངོས་པོ་ཐམས་ཅད་ཀྱི་སྟོང་པ་དངོས་པོ་མེད་པར་ཤེས་པ་དེ་དང། ཡོངས་སུ་འཛིན་པ་ཐམས་ཅད་ལ་བདག་གི་བའི་འདུ་ཤེས་མི་སྐྱེད་དོ། །  
  
  
༄༅། །ཆོས་གཅིག་ངེས་པར་བསམ་ན་མཛའ་བཤེས་རབ་ཏུ་ཤེས་པ་མ་གཏོགས་པར་མཛའ་བཤེས་ཐམས་ཅད་ལ་བདག་གི་བའི་འདུ་ཤེས་ཅན་མ་ཡིན་ནོ། །  
ཆོས་མ་ཡིན་པ་སྤྱོད་པ་ལ་མཛའ་བཤེས་མ་ཡིན་པར་ཤེས་ནས་འདུས་བྱས་ཐམས་ཅད་ཀྱི་གནས་ལ་ཡོན་ཏན་གྱི་གནས་གཅིག་ཀྱང་མ་མཐོང་ངོ། །འདུས་བྱས་ཐམས་  
ཅད་ལ་ཡོན་ཏན་མེད་པ་དང། སྐྱོན་དང་བཅས་པར་ཤེས་ནས་ཆོས་དེ་འདྲ་བ་དེ་དག་རྗེས་སུ་ཐོབ་པར་འགྱུར་རོ། །གཞན་ཡང་ཆོས་བཞི་རྗེས་སུ་ཐོབ་པར་འགྱུར་ཏེ། བཞི་  
གང་ཞེ་ན། བག་ཆགས་ཀྱི་མཚམས་སྦྱོར་བ་རྒྱུན་ཆད་པ་རྗེས་སུ་ཐོབ་པ་ཡིན། ལམ་དུ་འགྲོ་བ་ནའང་སེམས་ཅན་གང་དག་གིས་དེ་བཞིན་གཤེགས་པའི་ཞབས་དག་ལ་  
རེག་པ་དེ་དག་ཐམས་ཅད་བདེ་བ་ཐམས་ཅད་ལ་ཡང་དག་པར་གཏད་པར་འགྱུར་བ་ཡིན། དེ་བཞིན་གཤེགས་པས་འཁོར་ལོའི་ཚད་ཙམ་ལ་གཟིགས་ནའང་དེ་ལྷོ་ནུབ་  
ཀྱི་ཕྱོགས་མཚམས་ནས་དཔག་ཚད་དྲུག་ཅུ་རྩ་གཉིས་སུ་ས་ཡོངས་སུ་གཡོས་པར་འགྱུར་རོ། །ཤཱ་རད་ཏིའི་བུ། དེ་བཞིན་གཤེགས་པ་ལ་ནི། གང་མཉམ་པར་མ་བཞག་  
པར་འགྱུར་བའི་ཐུགས་འགའ་ཡང་མི་མངའ་སྟེ། ཤཱ་རད་ཏིའི་བུ་དེ་བཞིན་གཤེགས་པ་ནི། རྟག་ཏུ་མཉམ་པར་བཞག་པ་ཡིན་ནོ། །ཤཱ་རད་ཏིའི་བུ། དེ་བཞིན་གཤེགས་  
  
  
ཏིང་ངེ་འཛིན་ལས་ཉམས་པའམ། ཏིང་ངེ་འཛིན་ལས་གཡོ་བ་མི་མངའ་སྟེ། ཤཱ་ར་དྭ་ཏིའི་བུ། མདོར་ན་སངས་རྒྱས་ཀྱི་ཆོས་ཐམས་ཅད་ནི། ཆོས་ཡོངས་སུ་ཚོལ་  
བ་ལ་རག་ལས་པ་ཡིན་ནོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །གང་གི་དོན་དུ་ཐེག་པ་ཡིས། །སེམས་ཅན་རྣམས་ལའང་  
སྙིང་རྗེ་ཉིད། །ཆོས་ལ་གུས་དང་བཅས་པ་ཡིས། །ཡེ་ཤེས་དེ་ཡི་ཕ་རོལ་འགྲོ། །སེམས་ཅན་རྣམས་ཀྱི་སེམས་ཤེས་དང། །འཇིག་རྟེན་གསུམ་དུ་མི་གཡོས་པའི། །རྫུ་འཕྲུལ་  
རྟོག་པར་གང་འདོད་པས། །ཆོས་ལ་གུས་དང་བཅས་པར་བྱ། །ཆོས་ལ་གུས་དང་བཅས་བྱས་ན། །རྟག་ཏུ་མཆོད་འོས་ཉིད་དུ་འགྱུར། །སངས་རྒྱས་ཆོས་རྣམས་མཐའ་  
ཡས་པའི། །ཆོས་མཆོག་ལ་ཡང་རེག་པར་འགྱུར། །ཆོས་ལ་གུས་པར་བྱས་ན་ནི། །དེ་ཡི་དྲན་པ་ཉམས་མི་འགྱུར། །སྐྱེ་བ་དེ་དང་དེ་ཀུན་ཏུ། །དེ་ཡི་དྲན་པར་རབ་ཏུ་འཕེལ། །  
ཆོས་དེ་ལ་ནི་གུས་བྱས་ན། །གཟུགས་ལས་ཉམས་པར་མི་འགྱུར་ཏེ། །ཡན་ལག་ཉིང་ལག་མཛེས་པ་དང། །རྟག་ཏུ་ཚུལ་དུ་ཤིས་པར་འགྱུར་།རྟག་པར་འདྲེན་རྣམས་  
མཉེས་བྱེད་ཅིང། །མཐོང་ན་དེ་ལ་དད་བྱེད་ལ། །སེམས་ཀྱི་འདུ་བྱེད་དད་པ་ཡིས། །འཇིག་རྟེན་འདྲེན་རྣམས་མཆོད་བྱེད་པ། །སྐྱེ་བ་དེ་དང་དེ་ཀུན་ཏུ། །དེ་ཡི་དད་པ་རབ་ཏུ་  
  
  
༄༅། །འཕེལ༑ །འདོད་པ་ངན་པ་སྟེན་མི་བྱེད། །སྤངས་ནས་མྱུར་དུ་རབ་ཏུ་འབྱུང། །རྟག་ཏུ་ཚུལ་ཁྲིམས་ཕུང་པོ་ལའང། །མཁས་པ་རབ་ཏུ་གནས་པར་འགྱུར།།  
ཚུལ་ཁྲིམས་ཀྱིས་ཀྱང་རློམ་སེམས་མེད། །དེ་ལ་ཏིང་འཛིན་ཚོལ་བར་བྱེད། །རྟག་ཏུ་མཉམ་པར་བཞག་པར་འགྱུར། །ཏིང་ངེ་འཛིན་ལ་རློམ་སེམས་མེད། །འཇིག་རྟེན་  
ཀུན་གྱི་མཆོག་གང་ཡིན། །ཤེས་རབ་ལ་ཡང་ཕྱིར་ཞིང་སྟེན། །རྟག་ཏུའང་ཡེ་ཤེས་ལྡན་པར་འགྱུར། །ཡེ་ཤེས་ཀྱིས་ཀྱང་རློམ་སེམས་མེད་།ཡེ་ཤེས་དེ་ཡིས་མི་རློམ་  
ཞིང། །དེ་ནི་སངས་རྒྱས་ཆོས་རྣམས་ཚོལ། །སངས་རྒྱས་ཀྱིས་ནི་བསྔགས་པའི་གཟུངས། །ཆོས་ཀྱི་སྣང་བ་ཐོབ་པར་འགྱུར། །ཆོས་ཀྱི་སྣོད་དུ་མཁྱེན་ནས་ཀྱང། །སྟོན་  
པས་དེ་ལ་བྱིན་རློབ་མཛད༑ །ཆོས་སྨྲ་དེ་ནི་བྱིན་བརླབས་འགྱུར་།སྲོག་ཆགས་ཕན་ཕྱིར་ཆོས་སྟོན་ཅིང། །ཐོགས་མེད་ཚིག་དང་སྤོབས་ལྡན་ཏེ། །སོ་སོ་རིག་ཐོབ་མཐུ་  
ཆེན་འགྱུར། །ཐོག་མའི་དུས་དང་བར་དུས་དང། །ཐ་མའི་དུས་སུ་ཆོས་འཛིན་འགྱུར། །ཀུན་ཏུ་རྟག་པར་སངས་རྒྱས་བསྔགས། །མི་རྣམས་ཀྱི་ནི་དོན་ཆེན་བྱེད། །དེ་བཞིན་  
ལྷ་རྣམས་བསྔགས་པ་བརྗོད། །གནོད་སྦྱིན་ཀླུ་ཡིས་དེ་མཆོད་འགྱུར་།སངས་རྒྱས་རྣམས་ཀྱིས་རྟག་བསྔགས་འགྱུར། །ཕྱོགས་བཅུར་དེ་ཡི་གྲགས་པ་འབྱུང། །ཆོས་  
  
  
།དེ་ཡི་སྙན་གྲགས་ཉམས་མི་འགྱུར་།ཆོས་མིན་ནམ་ཡང་དེ་མི་འདོད། །སངས་རྒྱས་ཆོས་རྣམས་དེ་དག་སྟེན། །སེམས་ཅན་རྣམས་ཀྱི་སོམ་ཉི་གཅོད་  
དེ་ནི་ཆོས་ཀྱི་སྣང་བ་བྱེད། །རྣལ་འབྱོར་ཚུལ་དུ་སྲོག་ཆགས་ཀྱི་།ཁམས་ནི་དེ་ཡིས་རྣམ་པར་སྦྱོང། །དེ་ནི་ལམ་ངན་སྟོན་མི་བྱེད་།དྲང་པོའང་རབ་ཏུ་སྟོན་པར་བྱེད། །སངས་  
རྒྱས་ཆོས་ལ་དེས་པ་ཡིས། །ཆོས་ཀྱི་མཆོག་གིས་སྤྱོད་པར་འགྱུར་།དེ་ནི་སེམས་ལ་བརྟེན་པ་མེད། །དེ་ཡི་གནས་ནི་ཡོད་མ་ཡིན། །རྟེན་པ་མེད་པའི་སེམས་ཀྱིས་སུ། །བྱང་  
ཆུབ་སྤྱད་པ་སྤྱོད་པར་བྱེད། །ཡུལ་འཁོར་གྲོང་དུ་སྤྱོད་བྱེད་ཀྱང། །གནས་ནི་ཡོད་པ་མ་ཡིན་ཏེ། །རྟག་ཏུ་རྟེན་པ་མེད་པར་འགྱུར་།དེ་ཡི་གནས་ནི་ཡོད་མ་ཡིན། །འདུ་བྱེད་རྣམས་  
ཀྱིས་འདོད་པ་མིན། །ཡང་དག་སྟོན་པའང་ཡོད་མ་ཡིན། །བྱང་ཆུབ་སེམས་དཔའ་མ་སྨད་པ། །དེ་དག་མཐོང་ན་སུ་མི་མཆོད། །ནམ་མཁའ་ལྟ་བུར་འོད་གསལ་བ། །སེམས་  
དེ་འདྲ་བ་གང་ལ་ཡོད། །དེ་དེ་འཇིག་རྟེན་མི་སྣང་སྟེ། །དེ་ལ་གནས་པའང་ཡོད་མ་ཡིན། །དེ་བས་ཆོས་དེ་མཉན་བྱོས་ལ། །འདི་ལ་འབྲེལ་གཏམ་བསླབ་པར་བྱ། །སྲོག་ཆགས་  
རྣམས་ཀྱི་དོན་སྒྲུབ་པས། །སངས་རྒྱས་ཆོས་ལ་བསླབ་པར་བྱ་།ཤཱ་རད་ཏིའི་བུ། གཞན་ཡང་བྱང་ཆུབ་སེམས་དཔའ་ནི། ཆོས་ཡོངས་སུ་ཚོལ་བའི་ཐོས་པ་དང། ཐོས་པ་  
  
  
༄༅། །ལ་མཁས་པ་ཚོལ་བར་བྱེད་པ་ཡིན་ཏེ། ཤཱ་རད་ཏིའི་བུ། ཐོས་པ་ནི། གང། ཐོས་པ་ལ་མཁས་པ་ནི། གང་ཞེ་ན། ཤཱ་རད་ཏིའི་བུ། ཐོས་པ་ནི། གཞན་  
གྱིས་རྣམ་པར་རིག་བྱེད་དོ། །ཐོས་པ་ལ་མཁས་པ་ནི། རང་གིས་ཚུལ་བཞིན་ཡིད་ལ་བྱེད་པ་གང་ཡིན་པ་སྟེ། སོ་སོར་རྟོགས་པའོ། །ཤཱ་རད་ཏིའི་བུ། དེ་ལ་གཞན་གྱི་སྒྲ་གང་  
ཞེ་ན༑ རྗེས་སུ་མཐུན་པའི་ཆོས་གང་དག་ཡིན་པ་དེ་དག་ཡིན་ཏེ་འདི་ལྟ་སྟེ། མདོའི་སྡེ་དང། དབྱངས་ཀྱིས་བསྙད་པའི་སྡེ་དང་ལུང་བསྟན་པའི་སྡེ་དང། ཚིགས་སུ་བཅད་  
པའི་སྡེ་དང། ཆེད་དུ་བརྗོད་པའི་སྡེ་དང། གླེང་གཞིའི་སྡེ་དང། དེ་ལྟ་བུ་བྱུང་བའི་སྡེ་དང། སྐྱེས་པ་རབས་ཀྱི་སྡེ་དང་ཤིན་ཏུ་རྒྱས་པའི་སྡེ་དང། རྨད་དུ་བྱུང་བའི་ཆོས་  
ཀྱི་སྡེ་དང། གཏན་ལ་ཕབ་པར་བསྟན་པའི་སྡེ་དང། རྟོགས་པ་བརྗོད་པའི་སྡེ་རྣམས་ཏེ། ཤཱ་རད་ཏིའི་བུ། དེ་ནི། གཞན་གྱི་སྒྲ་ཞེས་བྱའོ། །ཤཱ་རད་ཏིའི་བུ། དེ་ལ་ཐོས་  
པ་ལ་མཁས་པ་གང་ཞེ་ན། འདི་ལྟ་སྟེ། སོ་སོ་རང་གི་ཚུལ་བཞིན་ཡིད་ལ་བྱེད་པའོ། །སོ་སོ་རང་གི་ཚུལ་བཞིན་ཡིད་ལ་བྱེད་པའང་གང་ཞེ་ན། འདི་ལྟ་སྟེ། ཕུང་པོ་ལ་  
མཁས་པ་དང། ཁམས་ལ་མཁས་པ་དང། སྐྱེ་མཆེད་ལ་མཁས་པ་དང། རྟེན་ཅིང་འབྲེལ་བར་འབྱུང་བ་ལ་མཁས་པ་དང། ཆོས་དཀར་ནག་ལ་མཁས་པ་དང་  
  
  
སྣང་བ་མེད་པ་དང། ཟག་པ་དང་བཅས་པ་དང། ཟག་པ་མེད་པ་དང། ཁ་ན་མ་ཐོ་བ་དང་བཅས་པ་དང། ཁ་ན་མ་ཐོ་བ་མེད་པ་དང། བསྟེན་པར་བྱ་བ་  
དང། བསྟེན་པར་བྱ་བ་མ་ཡིན་པའི་ཆོས་རྣམས་ལ་གང་ཤེས་པ་དང། སོ་སོར་རྟོགས་པ་དང། མཁས་པ་དང། སོ་སོར་ཤེས་པ་དང་རབ་ཏུ་རྣམ་པར་འབྱེད་པ་དང། ཆོས་གནས་  
པ་ཉིད་དང། ཆོས་སྐྱོན་མེད་པ་ཉིད་དང། རང་བཞིན་རྗེས་སུ་རྟོགས་པ་སྟེ། ཤཱ་རད་ཏིའི་བུ། དེ་ནི། སོ་སོ་རང་གི་ཚུལ་བཞིན་ཡིད་ལ་བྱེད་པ་ཞེས་བྱའོ། །བམ་པོ་བཅུ་པ་  
ཤཱ་རད་ཏིའི་བུ། གང་འདི་དེ་བཞིན་གཤེགས་པས་ཕུང་པོ་ལ་མཁས་པ་གསུངས་པའི་ཕུང་པོ་ལ་མཁས་པ་གང་ཞེ་ན། ཤཱ་རད་ཏིའི་བུ། དེ་ནི། ཅིའང་མ་གསུངས་པའོ། །  
གང་འདི་དེ་བཞིན་གཤེགས་པས་ཁམས་པ་མཁས་པ་གསུངས་པ་དེ་ནི་ཅིའང་མ་གསུངས་པའོ། །གང་འདི་དེ་བཞིན་གཤེགས་པས་སྐྱེ་མཆེད་ལ་མཁས་པ་གསུངས་པ་དེ་ནི་  
ཅིའང་མ་གསུངས་པའོ། །གང་འདི་རྟེན་ཅིང་འབྲེལ་བར་འབྱུང་བ་ལ་མཁས་པ་གསུངས་པ་དེ་ནི། ཅིའང་མ་གསུངས་པའོ། །གང་འདི་རྟེན་ཅིང་འབྲེལ་པར་འབྱུང་བའི་ཆོས་ལ་  
མཁས་པ་གསུངས་པ་དེ་ནི། ཅིའང་མ་གསུངས་པའོ། །ཤཱ་རད་ཏིའི་བུ། དོན་ཕྱིན་ཅི་མ་ལོག་པར་ཡང་དག་པར་སྡུས་ཤིག། གང་གིས་ཡང་དག་པར་བསྡུ་བར་བྱ་ཞེ་ན། དོན་  
  
  
༄༅། །ཡང་དག་པར་བསྡུ་བས་ཡིན་གྱི། ཚིག་འབྲུ་ཡང་དག་པར་བསྡུ་བས་ནི། མ་ཡིན་ཏེ། ཤཱ་རད་ཏིའི་བུ། བྱིས་པ་རྣམས་ནི་ཚིག་འབྲུའི་རྗེས་སུ་འབྲང་བ་  
ཡིན་གྱི༑ མཁས་པ་རྣམས་ནི། དོན་གྱི་རྗེས་སུ་འབྲང་བ་ཡིན་ནོ་།ཤཱ་རད་ཏིའི་བུ། ཚིག་འྦྲུའང་གང་ཞེ་ན། ཤཱ་རད་ཏིའི་བུ། ཡི་གེའི་གཞི་དང། རྣམ་པར་རིག་བྱེད་ཀྱི་གཞི་  
དང། མངོན་པར་བརྗོད་པའི་གཞི་འཇུག་པའི་ཚིག་བླ་དྭགས་ནི། ཚིག་འབྲུ་ཞེས་བྱ་སྟེ། ཤེས་བྱའམ། རྣམ་པར་ཤེས་བྱའམ། ཡོངས་སུ་ཤེས་པ་བྱ་གང་ཅིའང་རུང་སྟེ། མངོན་  
པར་བརྗོད་པ་དང། ངེས་པར་བརྗོད་པ་དང། གདགས་པ་དང། རབ་ཏུ་བཞག་པ་དང། རྗེས་སུ་འབྲང་བ་དང། མངོན་པར་བརྟག་པ་དང་ཀུན་ཏུ་བརྟག་པ་དང། སོ་སོར་ཉེ་བར་  
བརྟག་པ་དང། བཙལ་བ་དང། ཆོས་ཡོངས་སུ་བཙལ་བ་དང། ཆོས་གང་དག་དང། གང་ལ་ཡོད་པའི་ཆོས་རྣམས་དང། བརྡ་དང། ཀུན་ཏུ་རྟོག་པ་དང། ཉེ་བར་རྟོག་པ་དང་  
སེམས་ཀྱི་མངོན་པར་ངེས་པར་བརྗོད་པ་དང། སོམ་ཉི་དང། ཡིད་གཉིས་དང། རྣམ་པར་འགྱོད་པ་དང། འཇུག་པ་དང། གང་དག་གཞན་ཡང་ཆོས་ལ་ངེས་པར་རྟོག་པ་  
རྣམས་ཏེ། ཤཱ་རད་ཏིའི་བུ། དེ་ནི། ཚིག་འབྲུ་ཞེས་བྱའོ། །ཤཱ་རད་ཏིའི་བུ། དེ་ལ་དོན་གང་ཞེ་ན། གང་ཚིག་འབྲུ་དེའི་དོན་ཁོང་དུ་ཆུད་པ་སྟེ། དེ་ནི། དོན་ཞེས་བྱའོ། །ཤཱ་རད་  
  
  
བརྗོད་དུ་མེད་པ་ནི། དོན་ཞེས་བྱ་སྟེ། ཤཱ་རད་ཏིའི་བུ། གང་འདི་དོན་ཞེས་བྱ་བ་ཇི་ལྟར་བྱིས་པ་རྣམས་ཀྱིས་བཟུང་བ་བཞིན་ཡིན་ན་ནི། ཚིག་འབྲུར་འགྱུར་གྱི། དོན་མ་ཡིན་  
པར་འགྱུར་རོ། །ཤཱ་རད་ཏིའི་བུ། དེ་ལྟ་བས་ན། དོན་ནི། བརྗོད་དུ་མི་ནུས་པའོ། །ཤཱ་རད་ཏིའི་བུ། ང་ནི། འཇིག་རྟེན་དང་ལྷན་ཅིག་ཏུ་སྨྲ་བར་མི་བྱེད་ཀྱི། འཇིག་རྟེན་ནི། ང་དང་ལྷན་  
ཅིག་ཏུ་སྨྲ་བར་བྱེད་དོ། །ཞེས་བྱ་བ་དེ་ནི། ངས་ལྡེམ་པོར་དགོངས་ཏེ་གསུངས་པའོ། །ཤཱ་རད་ཏིའི་བུ། གང་དེ་བཞིན་གཤེགས་པས་མཁས་པ་གསུངས་པ་དེ་ནི། དེ་བཞིན་གཤེགས་  
པས་ཅིའང་མ་གསུངས་པའོ། །དེས་ན་དེ་བཞིན་གཤེགས་པ་ནི། འདི་ལྟར་ཕུང་པོ་ལ་མཁས་པ། ཁམས་ལ་མཁས་པ། སྐྱེ་མཆེད་ལ་མཁས་པ་སྟེ། དེ་ལ་མཁས་པ་གང་ཡང་  
མེད་པས་དེས་ན། དེ་བཞིན་གཤེགས་པ་ནི། དེ་ལྟར་མཁས་པ་ཞེས་གསུང་ངོ། །འདི་ལྟ་སྟེ། དེ་བཞིན་གཤེགས་པ་ནི། ཆོས་རབ་ཏུ་རྣམ་པར་འབྱེད་པ་སྟོན་པ་སྟེ། ཤཱ་རད་  
ཏིའི་བུ༑ ཆོས་ནི། གང། ཆོས་རབ་ཏུ་རྣམ་པར་འབྱེད་པ་ནི། གང་ཞེ་ན། ཤཱ་རད་ཏིའི་བུ། མིག་ནི། ཆོས་ཞེས་བྱ་སྟེ། དེ་བཞིན་དུ་རྣ་བ་དང། སྣ་དང། ལྕེ་དང། ལུས་དང། ཡིད་  
ནི༑ ཆོས་ཞེས་བྱའོ། །ཤཱ་རད་ཏིའི་བུ། ཇི་ལྟར་ན་མིག་ཆོས་ཡིན་ཞེ་ན། ཤཱ་རད་ཏིའི་བུ། འདས་པ་དང། མ་འོངས་པ་དང། ད་ལྟར་བྱུང་བ་ནི། མིག་ཅེས་བྱ་སྟེ། དེ་ནི། སྟོང་པ་  
  
  
༄༅། །ཉིད་ཀྱི་ཕྱིར་མི་དམིགས་པའོ། །དེ་ཅིའི་ཕྱིར་ཞེ་ན་དེའི་རང་བཞིན་དེ་ཡིན་པའི་ཕྱིར་རོ། །མིག་གི་ཇི་ལྟ་བ་བཞིན་དུ་རྣ་བ་དང། སྣ་དང། ལྕེ་དང། ལུས་  
དང། ཡིད་རྣམས་ཀྱི་རང་བཞིན་ཡང་སྟོང་པ་ཉིད་དོ། །དེ་ལ་མིག་རབ་ཏུ་རྣམ་པར་འབྱེད་པ་གང་ཞེ་ན། མིག་ཡོངས་སུ་ཚོལ་བ་གང་ཡིན་པའོ། །ཇི་ལྟར་མིག་ཡོངས་སུ་  
བཙལ་ཞེ་ན། མིག་ལ་མིག་མི་དམིགས་སོ། །དེ་ཅིའི་ཕྱིར་ཞེ་ན། གལ་ཏེ་མིག་ལ་མིག་ཡོད་ན་ནི། མིག་གཉིས་ཡོད་ཅིང་ནང་ན་ཡོད་པའི་གང་ཟག་ཀྱང་ཡོད་པར་འགྱུར་  
ཏེ། དེ་ལྟར་མིག་གི་གདགས་པ་གང་ཡིན་པ་དེ་ནི། གདགས་པ་དང་ཆོས་དང། མིག་ཡིན་ནོ། །དེ་ལ་བྱང་ཆུབ་སེམས་དཔའ་ཚུལ་བཞིན་དུ་མཐོང་བ་སྲུང་བ་ཅན་ནི་  
འདི་ལྟར་སོ་སོར་རྟོག་པར་བྱེད་དེ། མིག་དང། མིག་གི་གདགས་པ་དང་ཆོས་འདི་ལས་ཡང་དག་པའི་གཞིར་འགྱུར་བ་གང་ཡིན་ཞེས་དེ་དེ་ལྟར་སོ་སོར་རྟོག་པར་བྱེད་པ་  
ན༑ དེ་ཐམས་ཅད་ནི། སྒྲ་ཡིན་གྱི། འདི་ལ་ཡང་དག་པའི་གཞིའི་རྟེན་ནི། མེད་དོ། །དེ་ཅིའི་ཕྱིར་ཞེ་ན། འདི་ལྟར་སྒྲའི་རྣམ་པར་ཤེས་པ་གང་ཡིན་པ་དང། སྒྲའི་རྣམ་པར་  
རིག་བྱེད་གང་ཡིན་པ་དེ་ནི། འཇིག་རྟེན་པའོ། འཇིག་རྟེན་པ་གང་ཡིན་པ་དེ་ནི། འཇིག་རྟེན་ལས་འདས་པ་མ་ཡིན་ནོ། །འཇིག་རྟེན་ལས་འདས་པ་མ་ཡིན་པ་གང་ཡིན་  
  
  
གཅེར་བུ་པའི་གནས་སོ། །དེ་ནི། གཅེར་བུ་པའི་ཚིག་གོ་གཅེར་བུ་པའི་ཚིག་གང་ཡིན་པ་དེ་ནི། སངས་རྒྱས་ཀྱི་བཀའ་མ་ཡིན་ཏེ། དེ་བཞིན་གཤེགས་པ་ནི། འཇིག་རྟེན་  
ལས་འདས་པ་གསུངས་པའོ། །འཇིག་རྟེན་ལས་འདས་པ་མ་ཡིན་པ་གང་ཡིན་པ་དེས་གསུངས་པ་མ་ཡིན་ནོ། །དེ་བཞིན་གཤེགས་པ་སྨྲ་བ་ལས་རྣམ་པར་གྲུབ་ཀྱང་དེ་བཞིན་  
གཤེགས་པ་ནི། སྨྲ་བ་གཅད་པའི་ཕྱིར་ཆོས་སྟོན་པར་མཛད་ཀྱི་ཚིག་ཀུན་ཏུ་སྡུད་པར་ནི་མི་མཛད་དོ། །སྙམ་མོ། །ཡང་འདི་ལྟར་སོ་སོར་རྟོག་པར་བྱེད་དེ། དགེ་བ་གང་གིས་  
མིག་མངོན་པར་འགྲུབ་ཅེ་ན། དེ་འདི་སྙམ་དུ་སེམས་ཏེ། དགེ་བ་ངེས་པས་སོ་སྙམ་མོ། །དེ་ཅིའི་ཕྱིར་ཞེ་ན། དེ་ནི། སྲིད་པའི་ཡན་ལག་ཡིན་པའི་ཕྱིར་རོ། །ཅིའི་ཕྱིར་  
སྲིད་པའི་ཡན་ལག་གཅེས་བྱ་ཞེ་ན། དེ་ནི། སྲིད་པའི་ཡན་ལག་སྟེ་རྒྱུ་དེས་ན། སྲིད་པའི་ཡན་ལག་ཅེས་བྱའོ། །ཤཱ་རད་ཏིའི་བུ། ཇི་ལྟར་ན་སྲིད་པ་ཞེས་བྱ་ཞེ་ན། འགྲོ་བའི་  
ཕྱིར་སྲིད་པར་འབྱུང་བ་སྟེ། དེ་ནི། འདིར་མིག་ཏུ་གྱུར་པའོ། །དེ་ལ་མངོན་པར་དགའ་བས་མངོན་པར་དགའ་བ་ལ་འབྲས་བུ་ཡོད་དེ། འདི་ལྟ་སྟེ། མིག་བདག་ཡིན། མིག་  
བདག་གི་ཡིན་ཞེས་མིག་གི་རློམ་སེམས་ཀྱི་འབྲས་བུར་འགྲོ་བས་སློང་བ་སྟེ། དེས་ན་དེ་ནི། སྲིད་པ་ཞེས་བྱའོ། །དེ་ལ་བརྟེན་ནས་སོ་སོར་འཛིན་ཏོ། །ཅི་ཞིག་ཡོངས་སུ་  
  
  
༄༅། །འཛིན་ཅེ་ན། སྡུག་བསྔལ་ཐམས་ཅད་ཡོངས་སུ་འཛིན་ཏོ་།སྡུག་བསྔལ་ཐམས་ཅད་ཀྱང་གང་ཞེ་ན། འདི་ལྟ་སྟེ། ངར་འཛིན་པ་དང། ང་ཡིར་འཛིན་པའོ་  
དེ་གཉིས་ནི། འདིར་ཡན་ལག་སྟེ། དེས་ན། སྲིད་པའི་ཡན་ལག་ཅེས་བྱའོ། །ཤཱ་རད་ཏིའི་བུ། འདི་ལྟ་སྟེ། དཔེར་ན། རྔ་བོ་ཆེ་ལས་སྒྲ་བྱུང་ན། ཤཱ་རད་ཏིའི་བུ། འདི་ཇི་སྙམ་  
དུ་སེམས། སྒྲ་དེ་ཕྱིའམ། ནང་གང་ནས་བྱུང་བ་ཡིན། གསོལ་པ་བཅོམ་ལྡན་འདས། སྒྲ་དེ་ནི། ཚོགས་པ་དང་ལྡན་པ་ལགས་སོ། །ཤཱ་རད་ཏིའི་བུ། ཁྱོད་ཀྱིས་ཕྲད་པ་ཀུན་  
ཤེས་སམ། གསོལ་པ། བཅོམ་ལྡན་འདས། འཚལ་ཏེ། ཀུན་འབྱེད་པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རད་ཏིའི་བུ། སྲིད་པ་ནི། དེ་ཡིན་ཏེ། ཤཱ་  
རད་ཏིའི་བུ། དེ་བཞིན་དུ་མིག་ནི། མིག་གིས་སྟོང་ངོ། །མིག་ལ་མིག་མེད་དོ། །དེ་ལ་བྱིས་པ་རྣམས་ནི། ཡང་དག་པ་མ་ཡིན་པའི་དངོས་པོ་ལ་ཆགས་སོ། །དེ་བཞིན་དུ་རྣ་  
བ་དང། སྣ་དང། ལྕེ་དང། ལུས་དང། ཡིད་རྣམས་ནི། སྟོང་པའོ་།ཤཱ་རད་ཏིའི་བུ། དེ་ཙམ་གྱིས་ན། མིག་ལེགས་པར་ཡོངས་སུ་བཙལ་བ་ཡིན་ནོ། །དེ་ནས་བཅོམ་ལྡན་  
འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །མིག་ནི་སྟོང་པ་ཉིད་དུ་གསུངས། །མིག་དེ་ཡོད་པ་མ་ཡིན་ནོ། །གལ་ཏེ་མིག་ཡོད་མ་ཡིན་ན། །མི་  
  
  
།རྣ་བ་མི་རྟག་པ་ཉིད་དུ་གསུངས་།དེ་ནི་དམིགས་པ་མ་ཡིན་ནོ། །གལ་ཏེ་རྣ་བ་ཡོད་མིན་ན། །མི་རྟག་ཉིད་དེ་སུ་ཡི་ཡིན། །སྣ་ནི་མི་རྟག་ཉིད་དུ་གསུངས།།  
དེ་ནི་དམིགས་པ་མ་ཡིན་ནོ། །གལ་ཏེ་དེ་དམིགས་མ་ཡིན་ན། །མི་རྟག་ཉིད་དེ་སུ་ཡི་གསུངས། །ལྕེ་ནི་མི་རྟག་ཉིད་དུ་གསུངས། །ལྕེ་དེ་ཡོད་པ་མ་ཡིན་ནོ། །གལ་ཏེ་དེ་དམིགས་  
མ་ཡིན་ན། །མི་རྟག་ཉིད་དེ་སུ་ཡི་ཡིན། །ལུས་ནི་མི་རྟག་ཉིད་དུ་གསུངས། །དེ་ནི་དམིགས་པ་མ་ཡིན་ནོ། །གལ་ཏེ་ལུས་ཡོད་མ་ཡིན་ན། །མི་རྟག་པ་ཉིད་དེ་སུ་ཡི་ཡིན། །ཡིད་ནི་མི་  
རྟག་ཉིད་དུ་གསུངས། །དེ་ནི་དམིགས་པ་མ་ཡིན་ནོ། །གལ་ཏེ་དེ་དམིགས་པ་ཡིན་ན། །མི་རྟག་པ་ཉིད་དེ་སུ་ཡི་ཡིན། །སྐྱེ་མཆེད་བཅུ་གཉིས་གསུངས་པ་དག་དེ་དག་མིང་ཡང་  
དེ་སྙེད་ཡོད། །གལ་ཏེ་སྐྱེ་མཆེད་རྣམས་མེད་ན། །དེ་སྙེད་མིང་ཡོད་སུ་ཡི་ཡིན། །འབྱུང་བ་ཆེན་པོའང་བཞི་ཡིན་ཏེ། །དེ་དག་རྟེན་ཏེ་གང་ཞིག་ཡིན། །ཁྱི་ལ་བོང་བ་འཕངས་པ་  
བཞིན༑ ༑དེ་དག་མིང་གིས་རྒྱུག་པར་བྱེད། །གང་དག་མིང་གིས་མི་རྒྱུག་ཅིང། །བདག་ཉིད་རློམ་སེམས་མི་བྱེད་ལ། །སེམས་ཅན་མེད་པར་ཞུགས་པ་ནི། །དེ་དག་མྱ་ངན་འདས་  
པར་བརྗོད། །གང་དེར་མྱ་ངན་འདས་གྱུར་ན། །དེ་ལ་ཆོས་དམིགས་ཡོངས་མེད་དེ། །མྱ་ངན་འདས་ཞེས་དེ་བརྗོད་ཀྱང། །མྱ་ངན་འདས་ནི་བརྗོད་དུ་མེད། །དེ་ལ་གང་ཡང་མི་  
  
  
༄༅། །འགྲོ་སྟེ༑ ༑འགྲོ་བ་ཡང་ནི་ཡོད་མ་ཡིན། །གང་གིས་དེ་ལྟར་མཐུན་རྟོགས་པ། །དེ་དག་མྱ་ངན་འདས་པ་ཤེས། །སྦྱོར་བ་མེད་ཅིང་རྩོམ་པའང་མེད། །གོས་པ་  
མེད་ཅིང་ཡི་གེའང་མེད། །གང་ཟག་མེད་ཅིང་སྲོག་ཀྱང་མེད། །དེས་ན་མྱ་ངན་འདས་ཞེས་གསུངས། །ཡོད་དང་མེད་པར་རྣམ་རྟོག་སྟེ་།རྟོག་པ་ཡང་ནི་ཡོད་མ་ཡིན། །འདུ་ཤེས་  
དེ་ཡང་སྟོང་པ་སྟེ། །མྱ་ངན་འདས་པར་དེ་བསམ་མོ། །ཐག་རིང་བ་ཡི་ཆོས་མ་མཐོང། །ཐག་ཉེ་བ་ཡང་མཐོང་མ་ཡིན། །ཆོས་རྣམས་རང་བཞིན་གང་ཡིན་པ། །འཆི་འཕོའི་ཚེ་  
ཡང་རབ་ཏུ་ཤེས། །ཆོས་དེ་འདྲ་བ་གང་དག་གིས། །ཐོས་ནས་ཚུལ་བཞིན་ཤེས་བྱེད་པ། །དེ་དག་སོམ་ཉི་མེད་འགྱུར་ཞིང། །མི་ཤེས་པ་ཡང་མེད་པར་འགྱུར། །བདེ་མཐོང་  
སྲུང་བ་སོམ་ཉི་མེད། །ཆོས་རྣམས་ཀུན་ལ་མི་འཇིགས་པ། །ཐེ་ཚོམ་དག་ནི་བསལ་ནས་སུ། །དེ་དག་སོམ་ཉི་མེད་པར་འགྱུར། །དོགས་མེད་བྱང་ཆུབ་སེམས་དཔའ་ནི། །  
སེམས་ཅན་རྣམས་ལ་སྙིང་བརྩེའི་ཕྱིར། །ཐེ་ཚོམ་ཆད་པས་རྒྱུ་བྱེད་ཅིང། །ཆོས་ཀྱི་ཐེ་ཚོམ་གཅོད་པར་བྱེད། །ཆོས་རྣམས་ཀུན་གྱི་ཕྱག་རྒྱ་དེ། །སྨྲ་བ་ཀུན་ལས་ཐར་བྱའི་  
ཕྱིར༑ ༑མཆོག་གསུངས་པ་ཡིས་བསྟན་པ་ཡིན། །དེ་ལ་སོམ་ཉི་མ་བྱེད་ཅིག་རྩོད་པ་རྣམ་པར་འཇིག་ཅེས་གསུངས། །དེ་ཡིས་ངན་འགྲོར་འགྲོ་བར་འགྱུར། །གང་དག་  
  
  
།དེ་དག་གིས་ནི་ལུས་མ་ཤེས། །དོན་འགྲུབ་པར་ནི་དེ་གསུངས་ཏེ། །དོན་ཐོབ་པ་ལ་གནས་པ་མེད། །གང་དག་འགྲོ་བ་དེར་འགྲོ་བ། །བྱང་ཆུབ་ལ་ནི་ཉེ་བར་  
འགྱུར༑ ༑ཤཱ་རད་ཏིའི་བུ། གཞན་ཡང་བྱང་ཆུབ་སེམས་དཔའ་ནི་གནས་བཞི་ལ་འདུན་པ་བརྟན་པོ་ཡིན་ཏེ། མངོན་པར་འབྱུང་བ་དང་དགོན་པ་ན་གནས་པ་དང། དེ་བཞིན་  
གཤེགས་པ་མཐོང་བ་དང། སྡུག་བསྔལ་བའི་སེམས་ཅན་དག་མཐོང་ན། ནམ་ཞིག་བདག་གིས་ཐེག་པ་ཆེན་པོའི་ཐེག་པ་དེ་ཡང་དག་པར་བསྒྲུབས་ནས༑ སེམས་ཅན་དེ་དག་སྡུག་  
བསྔལ་ཐམས་ཅད་ལས་ཐར་པར་བྱ་བའི་ཕྱིར། ཆོས་སྟོན་ཞིག་གུ་སྙམ་ནས་གོ་ཆ་གྱོན་པར་བྱེད་པའོ། །ཤཱ་རད་ཏིའི་བུ། ཇི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་ཏུ་བརྟན་པོ་ཡིན་པ་དང། བྱང་ཆུབ་སེམས་དཔའ་སེམས་དཔའ་ཆེན་པོ་འདུན་པ་ཇི་ལྟ་བུས་སངས་རྒྱས་ཀྱི་ཡེ་ཤེས་ཡང་དག་པར་  
སྒྲུབ་པར་བྱེད་པ་དེ་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང། ངས་ཁྱོད་ལ་བཤད་དོ། །ཤཱ་རད་ཏིའི་བུ། སྔོན་བྱུང་བ་འདས་པའི་དུས་ན། བསྐལ་པ་གྲངས་མེད་པའི་  
ཡང་ཆེས་གྲངས་མེད་པ་ཡངས་པ་ཚད་མེད་པ་བྱུང་བར་གྱུར་པ་དེའི་ཚེ་དེའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་  
  
  
༄༅། །སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ་སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ། ལྷ་རྣམས་དང་མི་རྣམས་ཀྱི་སྟོན་པ། སངས་རྒྱས་  
བཅོམ་ལྡན་འདས་བདེ་བའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་སྟེ། ཤཱ་རད་ཏིའི་བུ། དེ་བཞིན་གཤེགས་པ་བདེ་བའི་རྒྱལ་པོའི་ཚེའི་ཚད་ནི། ལོ་བདུན་ཁྲི་ཐུབ་པར་གྱུར་ཏོ། །  
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོ་དེའི་ཉན་ཐོས་འདུས་པ་གཅིག་ནི། དགྲ་བཅོམ་པ་བྱེ་བ་ཕྲག་ཉི་ཤུར་གྱུར་ཏོ། །  
གཉིས་པ་ནི། དགྲ་བཅོམ་པ་བྱེ་བ་ཕྲག་བཞི་བཅུར་གྱུར་ཏོ། །འདུས་པ་གསུམ་པ་ནི། དགྲ་བཅོམ་པ་བྱེ་བ་ཕྲག་དྲུག་ཁྲིར་གྱུར་ཏོ་།དེའི་ཚེ་ཛམྦུའི་གླིང་དེ་ནི། ཡངས་ཤིང་རྒྱ་  
ཆེ་བར་གྱུར་ཏེ། དཔག་ཚད་འབུམ་ཕྲག་དགུ་བཅུ་ཡོད་དོ། །དེའི་ཚེ་ཛམྦུའི་གླིང་དེ་ན་གྲོང་ཁྱེར་བརྒྱད་ཁྲི་བཞི་སྟོང་བྱུང་བར་གྱུར་ཏོ། ཐམས་ཅད་ཀྱང་རིན་པོ་ཆེ་སྣ་བདུན་གསེར་  
དང། དངུལ་དང། ཤེལ་དང། བཻ་ཌཱུརྱ་དང། སྤུག་དང། རྡོའི་སྙིང་པོ་དང། བདུན་པ་མུ་ཏིག་དམར་པོ་ལས་བྱས་པ། བཀྲ་བ། བལྟ་ན་སྡུག་པ། ཆུ་དང་སྲིད་དུ་ནི། དཔག་ཚད་  
བཅུ་གཉིས་ཡོད་ལ། ཞེང་དུ་ནི། དཔག་ཚད་བདུན་ཡོད་པའོ། །ཐམས་ཅད་ཀྱང་འབྱོར་པ་རྒྱས་པ། བདེ་བ། ཉམས་དགའ་བ། ལོ་ལེགས་པ་སྐྱེ་བོ་མང་པོས་གང་བའོ། །གྲོང་  
  
  
བདུན་དང། འོབས་རིམ་བདུན་གྱིས་ཡོངས་སུ་བསྐོར་བའོ། །འོབས་དེ་དག་ཐམས་ཅད་ཀྱང་ཆུས་གང་བ། ཀུན་ནས་རྗེས་  
སུ་འབབ་པའི་ཆུ་འབབ་པ། ཨུཏྤ་ལ་དང། པདྨ་དང། ཀུ་མུ་ད་དང། པདྨ་དཀར་པོ་དག་གིས་ཀུན་ཏུ་ཁེབས་ཤིང། ངུར་པ་དག་གིས་སྒྲ་ཕྱུང་བ། བྱ་རྣམ་པ་སྣ་ཚོགས་ཀྱི་ཚོགས་ངང་པ་  
དང། ཁྲུང་ཁྲུང་དང། རྨ་བྱ་དང། ནེ་ཙོ་དང། རི་སྐེགས་དང། ཁུ་བྱུག་དང། ཤང་ཤང་ཏེའུ་དག་གིས་སྒྲ་ཡང་དག་པར་བརྗོད་པའོ། །འོབས་ཀྱི་འགྲམ་དེ་དག་ཐམས་ཅད་ཀྱང་གསེར་  
གྱི་ཤིང་ལྗོན་པ་དག་ལ་ཡལ་ག་དག་ནི། དངུལ། འདབ་མ་དག་ནི་བཻ་ཌཱུརྱ་ལས་གྲུབ་པ། ལོ་མ་དག་ནི། རྡོའི་སྙིང་པོ། །མེ་ཏོག་དག་ནི། ཤེལ། འབྲས་བུ་དག་ནི། སྤུག་སྡོང་བུ་  
དག་ནི༑ མུ་ཏིག་དམར་པོ་དང། དངུལ་གྱི་ཤིང་ལྗོན་པ་དག་ལ་ཡལ་ག་དག་ནི། གསེར། འདབ་མ་དག་ནི། ཤེལ། ལོ་མ་དག་ནི། བཻ་ཌཱུརྱ་ལས་གྲུབ་པ། འབྲས་བུ་དག་ནི། སྤུག་  
མེ་ཏོག་དག་ནི། རྡོའི་སྙིང་པོ། །སྡོང་བུ་དག་ནི། མུ་ཏིག་དམར་པོ་དང། ཤེལ་གྱི་ཤིང་ལྗོན་པ་དག་ལ་སྡོང་པོ་དག་ནི། བཻ་ཌཱུརྱ་ལས་གྲུབ་པ། ལོ་མ་དག་ནི། གསེར། འདབ་མ་དག་ནི་  
དངུལ༑ མེ་ཏོག་དག་ནི། སྤུག་འབྲས་བུ་དག་ནི། རྡོའི་སྙིང་པོ་།སྡོང་བུ་དག་ནི། མུ་ཏིག་དམར་པོ་དང། སྤུག་གི་ཤིང་ལྗོན་པ་དག་ལ་སྡོང་པོ་དག་ནི། རྡོའི་སྙིང་པོ། །ལོ་མ་དག་ནི་  
  
  
༄༅། །མུ་ཏིག་དམར་པོ། །འདབ་མ་དག་ནི། དངུལ། མེ་ཏོག་དག་ནི་གསེར། འབྲས་བུ་དག་ནི། ཤེལ། རྩ་བ་དག་ནི། བཻ་ཌཱུརྱ་ལས་གྲུབ་པ་དང། རྡོའི་སྙིང་པོའི་ཤིང་  
ལྗོན་པ་དག་ལ་སྡོང་པོ་དག་ནི། མུ་ཏིག་དམར་པོ། །ལོ་མ་དག་ནི་དངུལ། འདབ་མ་དག་ནི། གསེར། མེ་ཏོག་དག་ནི། ཤེལ། འབྲས་བུ་དག་ནི། བཻ་ཌཱུརྱ་ལས་གྲུབ་པ། རྩ་བ་དག་ནི་  
སྤུག་དང། མུ་ཏིག་དམར་པོའི་ཤིང་ལྗོན་པ་དག་ལ་སྡོང་པོ་དག་ནི་གསེར་ལས་གྲུབ་པ། ལོ་མ་དག་ནི། དངུལ། འདབ་མ་དག་ནི། ཤེལ། མེ་ཏོག་དག་ནི། བཻ་ཌཱུརྱ་ལས་གྲུབ་  
པ༑ འབྲས་བུ་དག་ནི། སྤུག་ལས་གྲུབ་པ། རྩ་བ་དག་ནི། རྡོའི་སྙིང་པོ་ལས་གྲུབ་པ། རིན་པོ་ཆེ་སྣ་བདུན་ལས་གྲུབ་པའི་ཤིང་ལྗོན་པ་དག་གིས་ཁྱབ་པར་གྱུར་པའོ། །གྲོང་ཁྱེར་  
ཆེན་པོ་དེ་དག་ན་གྲོང་ཁྱེར་ཆེན་པོ་རེ་རེ་ནའང་སྐྱེད་མོས་ཚལ་བརྒྱད་ཁྲི་བརྒྱད་ཁྲི་ཡོད་དེ། ཐམས་ཅད་ཀྱང་དཔག་ཚད་ཉི་ཤུ་པའོ། །སྐྱེད་མོས་ཚལ་བརྒྱད་ཁྲི་པོ་དེ་དག་ཐམས་  
ཅད་ཀྱང་ཁོ་ར་ཡུག་ཏུ་འོབས་དག་དང། རྟ་བབས་རིམ་བདུན་དང་དྲིལ་བུ་གཡེར་ཀའི་དྲ་བ་རིམ་བདུན་དང། སྟེགས་བུ་རིམ་བདུན་གྱིས་བསྐོར་བར་གྱུར་ཏེ། ཚུལ་སྔ་མ་  
ཁོ་ནས་གོང་མ་བཞིན་དུ་སྦྱར་བར་བྱ་སྟེ། ཇི་ལྟར་གྲོང་ཁྱེར་གྱི་འོབས་དག་ལ་བཀོད་པ་དག་བཞིན་དུ་སྐྱེད་མོས་ཚལ་གྱི་འོབས་དག་ལའང་བཀོད་པ་དག་ཀུན་ཤེས་པར་  
  
  
༑སྐྱེད་མོས་ཚལ་དེ་ལའང་ཙནྡན་གྱི་ལོ་མ་དག་དང། དུས་ཀྱི་རྗེས་སུ་འབྲང་བའི་ཤིང་ལྗོན་པ་དག་དང། རོལ་མོའི་སྒྲའི་ཤིང་ལྗོན་པ་དག་དང། རྒྱན་གྱི་ཤིང་ལྗོན་པ་དག་  
དང། མེ་ཏོག་གི་ཤིང་ལྗོན་པ་དག་དང། བཟའ་བའི་ཤིང་ལྗོན་པ་དག་དང། བཏུང་བའི་ཤིང་ལྗོན་པ་དག་ཡོད་དོ། །སྐྱེད་མོས་ཚལ་དེ་ལའང་གསེར་དང། དངུལ་དང། ཤེལ་  
དང། བཻ་ཌཱུརྱ་ལས་གྲུབ་པ་དང། སྤུག་ལས་གྲུབ་པ་དང། མུ་ཏིག་དམར་པོ་ལས་གྲུབ་པའི་ཤིང་ལྗོན་པ་དག་ཡོད་དོ། །དེ་དག་ལའང་མེ་ཏོག་སྐྱེས་པ་མེ་ཏོག་ཨ་ཏི་མུཀྟ་ཀ་དང་  
ཙམྤ་ཀ་དང། པརཤ་ཀ་དང། དྷ་ནུ་སྐ་རི་དང། མྱ་ངན་འཚང་དང། ན་ག་དང། བལླ་དང། ཏ་ར་ཎི་དང། གཽ་ཏ་ར་ཎི་དང། མནྡཱ་ར་བ་དག་དང། མེ་ཏོག་ཁ་དོག་ལྔ་པ་དག་དང་ཙནྡྲོ་  
ཏ་ར་ནི་དག་དང། དེ་དག་དང། གཞན་ཡང་མེ་ཏོག་སྐྱེས་པ་རྣམ་པ་སྣ་ཚོགས་དག་ཡོད་དོ། །སྐྱེད་མོས་ཚལ་དེ་དག་རེ་རེ་ལའང་རྫིང་བུ་སྟོང་ཕྲག་བདུན་བདུན་བྱུང་བར་གྱུར་ཏེ་  
ཐམས་ཅད་ཀྱང་ཡན་ལག་བརྒྱད་དང་ལྡན་པའི་ཆུས་གང་བ། ཚད་ནི། དཔག་ཚད་ཕྱེད་པ། རིན་པོ་ཆེ་སྣ་བདུན་ལས་གྲུབ་པ། གསེར་གྱི་བྱེ་མ་བདལ་བ། ཐེམ་སྐས་བཞི་  
དང་ལྡན་པའོ། །རྫིང་བུ་དེ་དག་ཐམས་ཅད་ཀྱང་རིན་པོ་ཆེའི་དྲ་བས་ཀུན་ཏུ་ཁེབས་པ། ཨུཏྤ་ལ་དང། པདྨ་དང། ཀུ་མུད་དང་པདྨ་དཀར་པོ་དག་གིས་རབ་ཏུ་གང་བའོ། །དེའི་  
  
  
༄༅། །ཚེ་རྒྱལ་པོ་དཔས་བྱིན་ཞེས་བྱ་བ་ཞིག་བྱུང་བར་གྱུར་ཏེ། ཤཱ་རད་ཏིའི་བུ། རྒྱལ་པོ་དཔས་བྱིན་དེའི་གྲོང་ཁྱེར་བརྒྱད་ཁྲི་བཞི་སྟོང་དག་ཏུ་ཁྱིམ་བརྒྱད་ཁྲི་བཞི་  
སྟོང་ཡོད་པར་གྱུར་ཏེ། ཁྱིམ་རེ་རེར་ཡང་བཙུན་མོའི་འཁོར་གྱི་བུད་མེད་བརྒྱད་ཁྲི་བཞི་སྟོང་ཡོད་པར་གྱུར་ཏོ། །ཛམྦུའི་གླིང་དེར་གྲོང་ཁྱེར་བརྒྱད་ཁྲི་བཞི་སྟོང་པོ་དེ་དག་  
གི་དབུས་སུ་གྲོང་ཁྱེར་ཆེན་པོ་ཆུར་དཔག་ཚད་བརྒྱད་ཁྲི་ཡོད་པ་ཞེང་དུ་དཔག་ཚད་བཞི་ཁྲི་ཡོད་པ། རིན་པོ་ཆེ་སྣ་བདུན་ལས་གྲུབ་པ། འབྱོར་པ་རྒྱས་པ། བདེ་བ། ལོ་  
ལེགས་པ། ཉམས་དགའ་བ། མིའི་སྐྱེ་བོ་མང་པོས་གང་བ་ཞིག་ཡོད་པར་གྱུར་ཏེ། དེ་ལྟར་སྔ་མ་བཞིན་དུ་སྦྱར་བར་བྱའོ། །དེའི་ཚེ་གྲོང་ཁྱེར་ཆེན་པོ་དེའི་དབུས་སུ་རྒྱལ་པོ་  
དཔས་བྱིན་གྱི་ཁྱིམ་རིན་པོ་ཆེ་སྣ་བདུན་ཆུ་ཞེང་དུ་ཀུན་ནས་དཔག་ཚད་བཅུ་ཡོད་པ་ཞིག་བརྩིགས་པར་གྱུར་ཏེ། ཁྱིམ་དེ་ནའང་གསེར་ལས་བྱས་པའི་པུ་ཤུ་དང། ཁང་པ་  
བརྩེགས་པ་སྣ་ཚོགས་པ་དག་ཡོད་དོ། །ཁྱིམ་དེའི་དབུས་སུའང་འདི་ལྟ་སྟེ། དཔེར་ན། ལྷ་རྣམས་ཀྱི་དབང་པོ་བརྒྱ་བྱིན་གྱི་ཁང་བཟང་རྣམ་པར་རྒྱལ་བྱེད་ལྟ་བུའི་ཁང་  
བཟང་ཞིག་བརྩིགས་པར་གྱུར་ཏེ། ཁང་བཟང་དེའི་མིང་ནི། ཆོས་ཞེས་བྱ་བར་གྱུར། རྒྱལ་པོ་དེའི་ཀུན་དགའ་རབ་ནི། ཆོས་བཟང་ཞེས་བྱ་བར་གྱུར་ཏེ། ཁྱིམ་དེའི་  
  
  
།སྐྱེད་མོས་ཚལ་དེའང་རིན་པོ་ཆེ་སྣ་བདུན་ལས་གྲུབ་པའི་མེ་ཏོག་གི་ཤིང་ལྗོན་པ་དང། སྤོས་ཀྱི་ཤིང་ལྗོན་པ་དང། རོལ་  
མོའི་སྒྲ་འབྱུང་བའི་ཤིང་ལྗོན་པ་དང། རྒྱན་གྱི་ཤིང་ལྗོན་པ་དང། གོས་ཀྱི་ཤིང་ལྗོན་པ་རྣམ་པ་སྣ་ཚོགས་དག་གིས་ཀུན་ནས་སོ་སོར་བརྒྱན་པའོ། །སྐྱེད་མོས་ཚལ་དེའང་མིག་  
མང་རིས་སུ་བྱས་པའོ། །ཁྱིམ་དེའང་ངོས་བཞིར་རྟ་བབས་བཙུགས་པ་སྟེགས་བུ་དང། ཀུན་ཏུ་བལྟ་བའི་ས་དང། སྐར་ཁུང་དག་གིས་མཛེས་པར་བྱས་པ། རིན་པོ་ཆེ་སྣ་བདུན་  
ལས་བྱས་པའི་ཁང་པ་བརྩེགས་པ་བཀྲ་བ། བལྟ་ན་སྡུག་པ་དག་གིས་ཀུན་ནས་སོ་སོར་བརྒྱན་པའོ། །དེའི་ཚེ་རྒྱལ་པོ་དཔས་བྱིན་གྱི་བཙུན་མོ་དམ་པ་གཙོ་མོ་ལས་བྱང་ཆུབ་  
སེམས་དཔའ་སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ། མཛེས་པ། བལྟ་ན་སྡུག་པ། མཐུ་ཆེ་བ། དབང་ཆེ་བར་གྲགས་པ། དཔལ་དང་གཟི་བརྗིད་ཀྱིས་འབར་བའི་བུ་ཞིག་བཙས་  
པར་གྱུར་ཏེ། དེ་བཙས་མ་ཐག་ཏུ་རྒྱལ་པོ་དཔས་བྱིན་གྱིས་འདི་ནི་དེའི་ལོངས་སྤྱོད་དུ་འགྱུར་པ་ཡིན་ནོ། །ཞེས་གྲོང་ཁྱེར་ཆེན་པོ་དེ་བྱིན་པར་གྱུར་ཏོ། །དེའི་ཉིན་མོ་བུ་མོ་ས་ཡ་  
ཕྲག་བཞི་གང་དག་བྱུང་བ་དེ་དག་ཐམས་ཅད་ཀྱང་རྒྱལ་པོ་དཔས་བྱིན་གྱིས་གཞོན་ནུའི་ལོངས་སྤྱོད་དུ་བསླངས་སོ། །རྒྱལ་པོ་དེ་དང། སྐྱེ་རྒུའི་བདག་མོ་རིན་ཆེན་མ་དང། གྲོང་  
  
  
༄༅། །མི་དང། ཡུལ་གྱི་མི་དག་གིས་ཀྱང་བསོད་ནམས་མཆོག་ཅེས་བྱ་བར་མིང་བཏགས་པར་གྱུར་ཏོ། །དེ་ཅིའི་ཕྱིར་ཞེ་ན། ཤཱ་རད་ཏིའི་བུ། རྒྱལ་པོའི་གཞོན་  
ནུ་བསོད་ནམས་མཆོག་བཙས་པའི་མོད་ལ་སྟེང་གི་བར་སྣང་ལ་ལྷ་རྣམ་ཀྱིས་གླུ་དབྱངས་རབ་ཏུ་བླངས་ཤིང། ལྷའི་ཙནྡན་གྱི་ཕྱེ་མ་དག་དང། ལྷའི་མེ་ཏོག་མནྡཱ་ར་བའི་ཆར་  
པ་དག་ཕབ་པར་གྱུར་ཅིང། ཁྱེའུ་འདི་བཙས་པ་བསོད་ནམས་མཆོག་།ཁྱེའུ་འདི་བཙས་པ་བསོད་ནམས་མཆོག་ཅེས་ལྷའི་དབྱངས་ཀྱིས་ཀྱང་ཡང་དག་པར་བརྗོད་པའི་ཕྱིར་རོ། །  
ཤཱ་རད་ཏིའི་བུ། དེའི་ཕྱིར་ན་ཁྱེའུ་དེའི་མིང་བསོད་ནམས་མཆོག་ཅེས་བྱ་བ་ཁོ་ནར་བཏགས་པར་གྱུར་ཏོ། །ཤཱ་རད་ཏིའི་བུ་རྒྱལ་པོའི་བུ་བསོད་ནམས་མཆོག་དེ་ནར་སོན་ནས་  
བཙུན་མོའི་འཁོར་གྱིས་མདུན་དུ་བདར་ཏེ་སྐྱེད་མོས་ཚལ་གྱི་སར་ཙནྡན་ལས་བྱས་པའི་གྲུར་ཞུགས་ནས་སྐྱེས་པ་མེད་པའི་འདོད་པའི་ཡོན་ཏན་ལྔ་པོ་དག་གིས་རྩེ་ཞིང་དགའ་མགུར་  
སྤྱོད་དོ༑ ༑དེའི་ཚེའང་རྒྱལ་པོའི་གཞོན་ནུ་བསོད་ནམས་མཆོག་ཙནྡན་གྱི་གྲུར་ཞུགས་ནས། དེ་བཞིན་གཤེགས་པའི་སྐུ་མེ་དང་གསེར་དང། ཟླ་བ་དང། ཛམྦུའི་ཆུ་བོའི་གསེར་  
གྱི་མདོག་གི་འོད་ཟེར་བྱེ་བ་ཕྲག་འབུམ་རབ་ཏུ་འགྱེད་པའི་སྐུ་དང་ལྡན་པ། སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་སྤྲས་པ། གསེར་ལྟར་འབར་བ། རིན་པོ་ཆེའི་  
  
  
ཉན་ཐོས་ཀྱི་དགེ་འདུན་གྱི་དབུས་ན་ཆོས་སྟོན་པ་མཐོང་སྟེ། མཐོང་ནས་ཀྱང་རྒྱལ་པོའི་གཞོན་ནུ་བསོད་ནམས་མཆོག་འདི་སྙམ་དུ་སེམས་པར་གྱུར་ཏེ། འདི་  
ཅི་འདྲ་བ་དེ་འདྲར་བདག་ཀྱང་གྱུར་ཅིག་སྙམ་མོ། །དེ་ནས་རྒྱལ་པོའི་གཞོན་ནུ་བསོད་ནམས་མཆོག་རྣམ་པ་དེ་ལྟ་བུའི་སེམས་སྐྱེས་ནས་དེ་མ་ཐག་ཏུ་དེ་བཞིན་གཤེགས་པའི་སྐུ་དེ་མི་  
སྣང་བར་གྱུར་ཏེ། དེ་མི་སྣང་བར་གྱུར་ནས་དེ་མ་ཐག་ཏུ་རྒྱལ་པོའི་གཞོན་ནུ་བསོད་ནམས་མཆོག་སྡུག་བསྔལ་ཞིང་ཡིད་མི་བདེ་བར་གྱུར་ཏེ། བུད་མེད་དག་དང་ཡང་ལྷན་ཅིག་རྩེ་བར་  
མི་བྱེད༑ དགའ་བར་མི་བྱེད། དགའ་མགུར་སྤྱོད་པར་མི་བྱེད་ཅིང། བུད་མེད་དེ་དག་ལ་སྟེན་པར་མི་བྱེད་དོ། །གྲུ་དེ་ནས་བྱུང་སྟེ་ཁང་པ་བརྩེགས་པར་ཞུགས་ནས། སྐྱིལ་མོ་ཀྲུང་  
བཅས་ཏེ་ནམ་ཞིག་དེ་བཞིན་གཤེགས་པ་དེ་ཅི་འདྲ་བ་དེ་འདྲ་བ་ཉིད་དུ་བདག་འགྱུར་ཞིག་གུ་སྙམ་སྟེ་སེམས་པ་ལ་ཞུགས་སོ། །དེ་ནས་རྒྱལ་པོའི་བུ་གཞོན་ནུ་དེའི་ཐད་དུ་བུད་མེད་  
གང་དག་འོང་བ་དེ་དག་ཐམས་ཅད་རྒྱང་རིང་པོ་ཁོ་ན་ནས་མཐོང་ནས་རྒྱལ་པོའི་གཞོན་ནུས་སྒོ་དག་བཅད་དེ། ཀྱེ་མ་སེམས་ཅན་འདི་དག་ནི། འདོད་ཆགས་ཀྱིས་གང་བ། ནད་ཆེན་  
པོས་སོ་སོར་གཟིར་བ་དག་སྟེ། འདོད་ཆགས་ཀྱིས་གང་ཞིང་ནད་ཆེན་པོས་སོ་སོར་གཟིར་བའི་སེམས་ཅན་དེ་དག་ལ་བདག་གིས་ཀུན་ཏུ་སྤྱད་པ་བྱས་ན། དེ་དག་ནི། རིགས་པ་མ་  
  
  
༄༅། །ཡིན་ལ༑ བདག་ནི། རིགས་པ་ཡིན་པའི་ཕྱིར་དེ་ནི། བདག་གི་ཆ་མ་ཡིན་པར་འགྱུར་རོ། །སེམས་ཅན་འདི་དག་ནི། ཞེ་སྡང་གིས་གང་བ། ནད་ཆེན་པོའི་ནད་  
ཀྱིས་ཀུན་ཏུ་གཟིར་བ་དག་སྟེ། གལ་ཏེ་ཞེ་སྡང་གིས་སོ་སོར་གང་ཞིང་ནད་ཆེན་པོའི་ནད་ཀྱིས་རབ་ཏུ་གཟིར་བའི་སེམས་ཅན་དེ་དག་ལ་ཡིད་དུ་འོང་བ་དང་བཅས་པར་བྱས་ན་  
དེ་དག་ནི། མི་རིགས་པ་ཡིན་ལ། བདག་ནི། རིགས་པ་ཡིན་པའི་ཕྱིར་དེ་ལ་བྱེ་བྲག་ཅི་ཡོད་པར་འགྱུར་ཏེ། བདག་ནི། སྐུ་དེ་ལྟ་བུ་མངོན་པར་སྒྲུབ་པར་བརྩོན་པའོ། །ཀྱེ་མ་  
བདག་གིས་རང་གི་སེམས་ནི། ཚར་གཅད་པར་བྱ། སེམས་ཅན་དེ་དག་ལ་ནི། གནོད་སེམས་མི་བསྐྱེད་པར་བྱའོ། །ཀྱེ་མ་སེམས་ཅན་འདི་དག་ནི་གཏི་མུག་གིས་གང་བ་  
ནད་ཆེན་པོའི་ནད་ཀྱིས་ཀུན་ཏུ་གཟིར་བ་དག་སྟེ། གལ་ཏེ་ནད་ཆེན་པོའི་ནད་ཀྱིས་ཀུན་ཏུ་གཟིར་བའི་སེམས་ཅན་དེ་དག་ལ་རྗེས་སུ་འཇུག་པར་བྱས་ན། དེ་དག་ནི། མི་རིགས་  
པ་ཡིན་ལ། བདག་ནི། རིགས་པ་ཡིན་པས། དེ་ལ་བྱེ་བྲག་ཅི་ཡོད་པར་འགྱུར་ཏེ། བདག་ནི། སྐུ་དེ་ལྟ་བུ་མངོན་པར་སྒྲུབ་པར་བརྩོན་པའོ་།སེམས་ཅན་འདི་དག་ནི། ཕྲག་  
དོག་དང། ཁྲོ་བས་གང་བ། ནད་ཆེན་པོའི་ནད་ཀྱིས་ཀུན་ཏུ་གཟིར་བ་དག་སྟེ། གལ་ཏེ་སེམས་ཅན་དེ་དག་ལ་བདག་ཀུན་ཏུ་རྗེས་སུ་འཇུག་པར་བྱས་ན། དེ་དག་ནི། མི་རིགས་  
  
  
བདག་ནི། རིགས་པ་ཡིན་པས། དེ་ལ་བྱེ་བྲག་ཅི་ཡོད་པར་འགྱུར་ཏེ། བདག་ནི། སྐུ་དེ་ལྟ་བུ་མངོན་པར་སྒྲུབ་པར་བརྩོན་པར་བྱའོ། །ཀྱེ་མ་བདག་གིས་ཕྲག་དོག་མེད་  
པར་བྱ༑ སེར་སྣ་ཅན་མ་ཡིན་པ་དང། རྨོངས་པ་མེད་པ་དང། འདོད་ཆགས་དང་བྲལ་བ་དང། ཞེ་སྡང་དང་བྲལ་བ་དང། གཏི་མུག་དང་བྲལ་བར་བྱ་ཞིང། སེམས་ཅན་དེ་དག་  
ཉིད་ལའང་བྱམས་པའི་སེམས་བསྐྱེད་པར་བྱ། སྙིང་རྗེ་བསྐྱེད་པར་བྱ། སེམས་ཅན་དེ་དག་ལམ་གང་དུ་ཞུགས་ན། འདོད་ཆགས་དང། ཞེ་སྡང་དང། གཏི་མུག་དང། ཕྲག་དོག་  
དང། ཁྲོ་བ་དང། སེར་སྣ་དང། སྒྱུ་དང། གཡོ་དང། ཐ་བ་དང། ང་རྒྱལ་ཐམས་ཅད་རྒྱུན་ཆད་པར་འགྱུར། སྤོང་བར་འགྱུར་མི་སྟེན་པར་འགྱུར། མི་སྒོམ་པར་འགྱུར། མང་  
དུ་མི་བྱེད་པར་འགྱུར་བའི་ལམ་བཙལ་བར་བྱའོ། །སྙམ་མོ། །ཤཱ་རད་ཏིའི་བུ། དེ་ལྟར་རྒྱལ་པོའི་གཞོན་ནུ་བསོད་ནམས་མཆོག་ཡིད་མི་དགའ་ཞིང་སྐྱོ་བས་མངོན་པར་བརྩོན་  
ཏེ་རྩེ་བར་མི་བྱེད། དགའ་བར་མི་བྱེད། དགའ་མགུར་སྤྱོད་པར་མི་བྱེད་ཅིང། སུའི་ངོར་ཡང་ལྟ་བར་མི་བྱེད་དོ། །ཤཱ་རད་ཏིའི་བུ། རྒྱལ་པོ་དཔས་བྱིན་གྱིས་རྒྱལ་པོའི་གཞོན་ནུ་  
བསོད་ནམས་མཆོག་རྩེ་བར་མི་བྱེད། དགའ་བར་མི་བྱེད། དགའ་མགུར་སྤྱོད་པར་མི་བྱེད་ཅིང། བུད་མེད་མཐོང་ནའང་སྒོ་གཅོད་པར་བྱེད་དོ། །ཞེས་ཐོས་ཏེ། ཐོས་ནས་ཀྱང་  
  
  
༄༅། །རྒྱལ་པོ་དཔས་བྱིན་དང། སྐྱེ་རྒུའི་བདག་མོ་རིན་ཆེན་མ་འདི་སྙམ་དུ་སེམས་པར་གྱུར་ཏེ། རྒྱལ་པོའི་གཞོན་ནུ་བསོད་ནམས་མཆོག་ལ་གང་གིས་ཀྱང་  
མི་དགའ་བའམ། ཡིད་དུ་མི་འོང་བ་ཉེ་བར་སྒྲུབ་པར་གྱུར་ན་མི་རུང་ངོ། །སྙམ་ནས་གང་གིས་རྩེ་བར་མི་བྱེད། དགའ་བར་མི་བྱེད་དགའ་མགུར་སྤྱོད་པར་མི་བྱེད་ཅིང། བུད་  
མེད་མཐོང་ནའང་སྒོ་གཅོད་པར་བྱེད་ཅེས་དེ་བདག་གིས་གདོན་མི་ཟ་བར་དྲི་བར་བྱའོ། །སྙམ་མོ། །དེ་ནས་རྒྱལ་པོ་དཔས་བྱིན་དང་སྐྱེ་རྒུའི་བདག་མོ་གཙོ་མོ་རྒྱལ་པོའི་  
གཞོན་ནུ་བསོད་ནམས་མཆོག་ག་ལ་བ་དེར་དོང་སྟེ་ཕྱིན་ནས་རྒྱལ་པོའི་གཞོན་ནུ་བསོད་ནམས་མཆོག་ལ་ཚིགས་སུ་བཅད་པ་དག་གིས་སྨྲས་པ། ཁང་བཟང་ཆོས་དང་  
ཆོས་བཟང་བྱེད་དུ་བཅུག་དེ་བཞིན་ལྷ་ཡི་བུ་མོ་འདྲ་བས་གང་།ཤིང་ལྗོན་སྣ་ཚོགས་སྐྱེད་མོས་ཚལ་མཛེས་ན། །ཅི་ཕྱིར་གཞོན་ནུ་ཁྱིམ་དེར་དགའ་མི་བྱེད། །ཁང་བཟང་  
དང་ནི་ཤིང་ཐགས་དམ་པོ་བཙུགས། །རྒྱལ་སྲིད་ཀུན་ལ་གྲོང་ཁྱེར་འདི་བྱེད་བཅུག་འདིར་ནི་འཛམ་གླིང་འདི་ཀུན་སྣང་འགྱུར་ན། །ཅི་ཕྱིར་གཞོན་ནུར་ཁྱིམ་དེར་དགའ་མི་བྱེད། །  
དེ་རིང་ཁྱོད་ལ་སུ་ཡིས་མི་དགའ་སྨྲས། །ཁྱོད་ལ་མི་སྙན་དེ་འདྲ་ག་ལས་བྱུང། །ཚོང་པ་ནོར་རྙེད་ཆེན་པོ་ཆུད་ཟོས་བཞིན། །ཅི་ཕྱིར་འདི་ན་ཁྱོད་ནི་གཅིག་པུ་སེམས། །ང་ནི་ཕ་  
  
  
།གང་དེ་དྲིས་པ་ངེད་ལ་སྨྲ་བར་གྱིས། །འཛམ་གླིང་དབང་ཕྱུག་ད་ལྟ་ང་ཡིན་ན། །དེང་འདིར་ནི་ཆད་པ་ཆེན་པོ་སུ་ལ་གཅད། །ཤཱ་རད་ཏིའི་བུ། དེ་ནས་རྒྱལ་  
པོའི་གཞོན་ནུ་བསོད་ནམས་མཆོག་གིས་ཕ་མ་ལ་ཚིགས་སུ་བཅད་པ་དག་གིས་སླར་སྨྲས་པ། བདག་ལ་སུས་ཀྱང་མི་སྙན་སྨྲས་མ་མཆིས་།ཚིག་མ་མཆིས་པས་ཇི་ལྟར་བརྗོད་  
པར་བགྱི། །སུ་ལའང་ཁྱེད་ཀྱིས་ཆད་པ་མི་གཅད་གསོལ། །རང་གི་སེམས་ལ་ཆད་པ་གཅོད་པར་མཛོད། །ཆུ་ཡི་ནང་འདིར་བདག་ནི་སྤྱོད་པ་ན། །བདག་གིས་འདྲེན་པ་ཡི་ནི་སྐུ་མཐོང་  
སྟེ༑ ༑འཛམ་གླིང་གསེར་གྱི་འོད་ཟེར་བྱེ་སྟོང་ལྡན། །ཕྱོགས་ཉིད་ཀུན་ཏུ་སྣང་ཞིང་རྣམ་པར་མཛེས། །ས་ཡི་འོད་དང་དེ་བཞིན་མེ་ཡི་འོད། །ཟླ་བའི་འོད་དང་དེ་བཞིན་ཉི་མའི་འོད།།  
དེ་ཡི་གན་ན་ཐམས་ཅད་མི་གདའ་སྟེ། །དེ་འདྲའི་སྐུ་དེ་མཐོང་བར་གྱུར་ཏེ་ཡབ། །བདག་སེམས་ཡེ་ཤེས་གཟུགས་ཀྱིས་ཇི་ལྟ་བུར། །སྐུ་དེ་དེ་འདྲར་བདག་ཀྱང་གྱུར་ཅིག་སྙམ། །  
རྒ་ནད་གཟིར་བའི་སེམས་ཅན་ཐར་པར་བགྱི། །ཉོན་མོངས་སེམས་ལྡན་བདེ་དང་ལྡན་པར་བགྱི། །ཡེ་ཤེས་གཟུགས་དང་སྟོབས་དང་མཐུ་དང་ནི། །བསམ་མི་ཁྱབ་པས་སྐུ་དེ་  
ཇི་ལྟ་བར། །མི་རྣམས་ཀྱི་ནི་རྒྱ་ཆེན་དོན་བགྱི་ཞིང། །ངན་འགྲོར་གནས་པའི་སྐྱེ་བོ་གདོན་པར་བགྱི། །བདག་ནི་རྩེས་པས་འཚལ་ཏོ་དགའ་བས་འཚལ། །ཁྱིམ་དང་བུད་མེད་  
  
  
༄༅། །དག་གིས་འཚལ་ལགས་སོ། །བདག་གིས་ཀུན་སྤངས་རབ་ཏུ་འབྱུང་བར་བགྱི། །སངས་རྒྱས་རྣམས་ཀྱིས་བསླབ་ནས་སངས་རྒྱས་བགྱི། །ངུར་སྨྲིག་གི་  
ནི་གོས་ཀྱང་བགོས་ནས་སུ། །རབ་ཏུ་བྱུང་ནས་བདག་གིས་ཆོས་སྤྱད་དོ། །ཡབ་ཅིག་ཁྱོད་ཀྱང་འདིར་ནི་རབ་བྱུང་ནས། །རྒྱལ་སྲིད་སྤངས་ཏེ་ཆོས་ལ་སྤྱོད་པར་མཛོད། །རྟག་ཏུ་  
བདག་གིས་ཆོས་ནི་བཙལ་བར་བགྱི། །རྟག་ཏུ་བདག་གིས་ཚུལ་བཞིན་ཆོས་སྤྱད་དོ། །འདོད་པ་བསྟེན་པས་བདེ་ལེགས་འགྱུར་མ་ལགས། །དཀར་པོ་ཐམས་ཅད་ཉམས་པར་  
འགྱུར་བ་ལགས། །ཡབ་ཅིག་འདོད་འཆིང་འདི་ནི་དམ་པོ་ལགས། །དེ་སླད་ཁྱོད་ནི་བཅིངས་ལས་ཐར་མི་འགྱུར། །འདོད་པ་སྤང་མཛོད་དགོན་པར་གནས་པར་མཛོད། །དེ་  
ལས་སངས་རྒྱས་ཡེ་ཤེས་ཐོབ་པར་འགྱུར། །སངས་རྒྱས་བསྟན་པ་འདི་ལ་མངོན་བྱུང་བ། །བདག་ལ་དེ་རིང་བར་ཆད་སུ་བགྱིད་པ། །དེ་ལ་ནམ་དུའང་བདེ་ལེགས་མི་འགྱུར་  
ཡབ༑ ༑བསོད་ནམས་མ་ལགས་མང་པོ་ཐོབ་པར་འགྱུར། །བདག་ཅག་ཁྱོད་ལ་སྨན་སླད་བདག་གིས་བརྗོད། །ཁྱོད་ལ་རྒྱལ་སྲིད་ཅི་བགྱི་སྲས་ཅི་བགྱི། །རྒྱལ་སྲིད་མི་རྟག་  
ལོངས་སྤྱོད་རྟག་མ་ལགས། །ཁྱོད་དང་རིང་པོར་མི་ཐོགས་འབྲལ་བར་འགྱུར། །གང་ལས་ཆོས་དཀར་མང་པོ་ད་འཐོབ་པའི། །ཆོས་ནི་གལ་ཏེ་མ་བགྱིས་གྱུར་ན་ཡབ། །  
  
  
།ཡང་དང་ཡང་དུ་སྐྱེ་རྒ་ཉེ་བར་འབྱུང། །དེ་ན་བུ་ནི་ནམ་ཡང་མ་མཆིས་ཏེ། །ཆོས་རྣམས་དེ་དག་ཐམས་ཅད་སྟོང་པའོ་ཡབ། །སྟོང་པའི་  
ཆོས་རྣམས་དེ་དག་མི་རྟོག་པ། །དེ་དག་མིང་དང་གཟུགས་ལ་དམ་པོར་གནས། །བུ་ལ་སྲེད་ཕྱིར་སྡིག་པ་མ་མཛད་ཅིག་སངས་རྒྱས་བསྟན་འདིར་ཡོངས་སུ་རབ་ཏུ་འབྱུང། །དལ་  
བ་ཕུན་ཚོགས་བདག་གིས་ཡུན་རིང་རྙེད། །ཡབ་ཅིག་ཁྱོད་ཀྱང་མྱུར་དུ་རབ་ཏུ་བྱུང། །མི་ཡི་ལུས་འདི་རབ་ཏུ་རྙེད་པར་གྱུར། །བདེ་བའི་དབང་ཕྱུག་སངས་རྒྱས་འབྱུང་བར་གྱུར། །བདག་  
གིས་དད་པ་རིང་ནས་དེ་རིང་རྙེད། །ཀྱེ་མ་ཡབ་ཅིག་ཚུར་སྤྱོན་མངོན་པར་འབྱུང། །དེ་ལྟར་དེ་སྐད་ཅེས་སྨྲས་ནས་རྒྱལ་པོའི་གཞོན་ནུ་བསོད་ནམས་མཆོག་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོ་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་དེའི་ཞབས་ལ་ཕྱག་བཙལ་ཏེ་ལན་གསུམ་བསྐོར་བ་  
བྱས་ནས་སྤྱན་སྔར་འདུག་སྟེ། ཐལ་མོ་སྦྱར་ནས་ཚིགས་སུ་བཅད་དེ་གསོལ་པ། བདག་ནི་བདུད་ཀྱི་ཞགས་པར་སྐྱེས་ལགས་ཏེ། །བདག་ནི་བདུད་ཀྱི་སྤྱོད་ཡུལ་འཕེལ་ལགས་  
སོ༑ ༑བདག་ནི་བདུད་ཀྱི་ཞགས་པ་ཀུན་བཅད་དེ། །མགོན་པོ་ཁྱོད་ལ་རབ་ཏུ་འབྱུང་བར་གསོལ། །མགོན་པོ་བདག་བཅིང་བ་ཡིས་བཅིངས་པ་དམ་།འཇིགས་པ་ཆེན་པོས་  
  
  
༄༅། །བཅིངས་ན་གཟིགས་སུ་གསོལ། །འདི་ལ་བདེ་བའི་རོ་མྱང་མ་མཆིས་ཏེ། །འདོད་པ་སྡུག་བསྔལ་ཀུན་གྱི་རྩ་བ་ལགས། །བཅིང་བ་དེ་དག་བཅད་དེ་འདིར་  
བདག་མཆིས། །དེ་ཚེ་བདུད་ཀྱི་བཅིང་བ་ཀུན་སྤངས་ནས། །སངས་རྒྱས་བསྟན་འདིར་རབ་ཏུ་འབྱུང་བར་འཚལ། །རྐང་གཉིས་རྣམས་ཀྱི་དམ་པ་སངས་རྒྱས་བགྱི། །ཤཱ་རད་  
ཏིའི་བུ༑ དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བདེ་བའི་རྒྱལ་པོས་རྒྱལ་པོའི་གཞོན་ནུ་བསོད་ནམས་མཆོག་རབ་ཏུ་བྱུང་ངོ། །  
དེ་རབ་ཏུ་བྱུང་བར་རིག་ནས་རྒྱལ་པོའི་གཞོན་ནུ་བསོད་ནམས་མཆོག་གི་རྗེས་སུ་སློབ་པ་སྲོག་ཆགས་དཀྲིགས་ཕྲག་བརྒྱད་རྗེས་སུ་རབ་ཏུ་བྱུང་ངོ། །དེ་དག་རབ་ཏུ་བྱུང་བར་  
རིག་ནས་རྒྱལ་པོའི་གཞོན་ནུ་བསོད་ནམས་མཆོག་གི་སླས་ཀྱང་རྗེས་སུ་རབ་ཏུ་བྱུང་ངོ། །དེ་རབ་ཏུ་བྱུང་བར་རིག་ནས་རྒྱལ་པོའི་གཞོན་ནུ་བསོད་ནམས་མཆོག་གི་གྲོགས་  
པོ་བྱེ་བ་ཕྲག་བརྒྱ་རྗེས་སུ་རབ་ཏུ་བྱུང་ངོ། །ཤཱ་རད་ཏིའི་བུ། དེ་ནས་རྒྱལ་པོ་དཔས་བྱིན་གྱིས་བུ་དེ་རབ་ཏུ་བྱུང་བར་རིག་ནས་དཔུང་གི་ཚོགས་ཡན་ལག་བཞི་པ་དང་ལྷན་ཅིག་  
ཏུ་དེ་བཞིན་གཤེགས་པ་བདེ་བའི་རྒྱལ་པོ་ག་ལ་བ་དེར་སོང་སྟེ་ཕྱིན་ནས། བཅོམ་ལྡན་འདས་དེའི་ཞབས་ལ་ཕྱག་བཙལ་ཏེ། ཐལ་མོ་སྦྱར་ནས་ཚིགས་སུ་བཅད་པ་འདི་དག་  
  
  
།ཆོས་འདི་གནོད་པ་མེད་ཅིང་རིམས་ནད་མེད། །རང་བཞིན་རབ་ཞི་ཐེར་ཟུག་འཆི་མེད་ཞི། །རབ་བྱུང་བདེ་བ་ཀུན་གྱི་རྩ་བ་ལགས། །སྐྱབས་མཆིས་སངས་རྒྱས་  
བསྟན་ལ་རབ་ཏུ་འབྱུང། །བདག་གིས་རྒྱལ་སྲིད་དེ་བཞིན་ལོངས་སྤྱོད་དང། །ཆུང་མ་སྡུག་དང་ལོངས་སྤྱོད་གཉེན་རྣམས་བཏང། །འདོད་པའི་ལོངས་སྤྱོད་དག་ལ་ཆོག་མ་མཆིས། །  
ངན་པའི་ཆོས་ལ་རྟག་པའི་དུས་མ་མཆིས། །བདག་གིས་ལོངས་སྤྱོད་སྣ་ཚོགས་ཡིད་མཆི་སྤྱད། །དེ་ནི་བྱིས་པ་བློ་ཆུང་སྤྱོད་ཡུལ་ཏེ་།རྒྱལ་བས་བསྔགས་པའི་ཆོས་དེ་སྤྱད་བགྱིས་  
ན༑ ༑སྡུག་བསྔལ་ཀུན་གྱི་མཐའ་མར་བགྱིད་པར་འགྱུར། །དགེ་སློང་དག་འདུན་ཐབས་ཅིག་ལོངས་སྤྱད་དུ། །བདག་གིས་རྒྱལ་བའི་ཐད་དུ་རྒྱལ་སྲིད་བཏང། །རབ་ཏུ་འབྱུང་བར་  
གསོལ་ཞིང་ཀུན་ཏུ་སྤྱད། །རྐང་གཉིས་རྣམས་ཀྱི་དམ་པ་སངས་རྒྱས་བགྱི། །མི་རྣམས་ཀྱི་ནི་རྒྱ་ཆེན་དོན་བགྱི་ཞིང། །སྡུག་བསྔལ་མང་པོས་གཟིར་བའི་སེམས་ཅན་དགྲོལ། །  
མི་ཁོམ་རྒྱ་ཆེན་རྣམ་པར་སྤངས་ནས་སུ། །བདག་གིས་ཁོམ་དང་མྱ་ངན་འདས་ཞི་ཐོབ། །དེ་ལ་བདེ་བའི་རྒྱལ་པོས་ཆེད་བརྗོད་བརྗོད་།ལེགས་སོ་རྒྱལ་པོ་ཆེན་པོ་རྒྱལ་ཆེན་སེམས།།  
ནམ་ཞིག་སངས་རྒྱས་ཡེ་ཤེས་ཁྱོད་འདོད་ན། །མྱུར་དུ་ཚུར་ཤོག་ལེགས་འོངས་མྱུར་རབ་བྱུང། །དེ་ཚེ་རྒྱལ་པོས་ཐོས་ནས་སེམས་མགུ་སྟེ། །རྒྱལ་བའི་བསྟན་ལ་རབ་བྱུང་འཐོབ་  
  
  
༄༅། །བྱ་ཞིང། །རྐང་གཉིས་གཙོ་བོའི་སངས་རྒྱས་འགྱུར་བར་བྱ། །དེ་ཚེ་བདེ་བའི་རྒྱལ་པོས་བདག་དབུགས་འབྱིན། །རྒྱལ་བ་དེ་ཡིས་བསྟན་ལ་དེ་རབ་བྱུང། །དེ་ཚེ་  
ཡན་ལག་བཞི་པའི་དམག་གིས་བསྐོར། །དེ་ཚེ་ཐེག་པ་མཆོག་ལ་ཐམས་ཅད་ཞུགས། །རྐང་གཉིས་རྣམས་ཀྱི་དམ་པ་སངས་རྒྱས་འགྱུར། །དེ་ཚེ་སངས་རྒྱས་བསྟན་ལ་དེ་རབ་  
བྱུང། །ཆོས་སྤྱད་ནས་ནི་བཟོད་པའང་བསྐྱེད་པར་གྱུར། །ཚེ་ཟད་ནས་ནི་འཆི་བའི་དུས་བྱས་ཏེ། །དེ་དག་ཐམས་ཅད་མཐོ་རིས་འཇིག་རྟེན་སྐྱེས། །བདེ་གཤེགས་གྲགས་ཆེན་  
བྱེ་ཕྲག་ཉི་ཤུ་ཡི། །འདྲེན་པའི་སངས་རྒྱས་དེ་ཡི་སྐབས་སུ་བྱུང། །ཐམས་ཅད་དེ་དག་ཀུན་གྱིས་མཉེས་པར་བྱས། །བསྟན་པ་ཀུན་ལའང་ཆོས་ནི་སྤྱད་པར་གྱུར། །རྟག་  
པར་རྒྱུན་དུ་བརྩོན་འགྲུས་བརྩམས་པར་གྱུར། །ཤེས་རབ་སྟོབས་དང་ལྡན་པས་མི་འཇིགས་པ། །མི་རྣམས་ཀྱི་ནི་རྒྱ་ཆེན་དོན་བྱས་ཤིང་།དེ་དག་གིས་ནི་སྲོག་ཆགས་  
བྱེ་སྟོང་བཀྲོལ། །བདེ་བར་གཤེགས་པས་ཆོས་བརྗོད་བཟུང་ནས་སུ། །དེ་དག་འདྲེན་པའི་རྒྱལ་བ་རྣམས་སུ་བྱུང། །དེ་དག་གིས་ནི་བསྟན་པ་རྒྱས་པར་མཛད། །ལུས་  
རྣམས་བཏང་ཞིང་དེ་བཞིན་སྲོག་ཀྱང་བཏང། །ཐེག་པ་མཆོག་ལ་སུ་ཞིག་འཇུག་མི་བྱེད། །དེ་ཡི་རྣམ་པར་སྨིན་པ་བླ་མེད་ཡིན། །ཡེ་ཤེས་བླ་ན་མེད་པ་མཆོག་ཐོབ་འགྱུར། །  
  
  
ཤཱ་རད་ཏིའི་བུ། དེའི་ཚེ་དེའི་དུས་ན་རྒྱལ་པོ་དཔས་བྱིན་ཞེས་བྱ་བ་ཆོས་དང་ལྡན་པ་ཆོས་ཀྱི་རྒྱལ་པོ་གང་གིས་བཅོམ་ལྡན་འདས་དེ་བཞིན་  
གཤེགས་པ་བདེ་བའི་རྒྱལ་པོ་དེ་ལ་ལོངས་སྤྱོད་དུ་རྒྱལ་སྲིད་ཕུལ་ཞིང་ཁྱིམ་ནས་ཁྱིམ་མེད་པར་རབ་ཏུ་བྱུང་བ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ་ཡིད་གཉིས་ཟ་བར་  
གྱུར་ན༑ ཤཱ་རད་ཏིའི་བུ། ཁྱོད་ཀྱིས་དེ་ལྟར་བལྟ་བར་མི་བྱའོ། །དེ་ཅིའི་ཕྱིར་ཞེ་ན། ང་ནི། དེའི་ཚེ་དེའི་དུས་ན་རྒྱལ་པོ་དཔས་བྱིན་ཞེས་བྱ་བ་དེར་གྱུར་ཏོ། །ཤཱ་རད་ཏིའི་བུ། དེའི་ཚེ་  
དེའི་དུས་ན་རྒྱལ་པོའི་གཞོན་ནུ་བསོད་ནམས་མཆོག་ཅེས་བྱ་བ་རབ་ཏུ་བྱུང་བར་གྱུར་པ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ་ཡིད་གཉིས་ཟ་བར་གྱུར་ན། དེ་ལྟར་བལྟ་  
བར་མི་བྱ་སྟེ། ཤཱ་རད་ཏིའི་བུ། དེའི་ཚེ་དེའི་དུས་ན་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་བློ་གྲོས་འདི་ནི་རྒྱལ་པོའི་གཞོན་ནུ་བསོད་ནམས་མཆོག་ཅེས་བྱ་  
བར་གྱུར་ཏོ། །ཤཱ་རད་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཆོས་ཉིད་ནི། སྡུག་བསྔལ་གྱིས་གཟིར་བའི་སེམས་ཅན་དག་མཐོང་ན་སྙིང་རྗེ་ཆེན་པོ་  
སྐྱེད་པར་བྱེད་པའོ། །ཤཱ་རད་ཏིའི་བུ། གཞན་ཡང་བྱང་ཆུབ་སེམས་དཔའ་ནི། ཆོས་ཟབ་མོ་ལ་མངོན་བར་བརྩོན་པ་ཡིན། ཆོས་ཟབ་མོ་ཁོ་ན་ཡོངས་སུ་ཚོལ་བ་ཡིན། ཆོས་  
  
  
༄༅། །ཟབ་མོ་ཁོ་ན་ཡང་དག་པར་རབ་ཏུ་སྟོན་པར་བྱེད་པ་ཡིན་ནོ། །ཤཱ་རད་ཏིའི་བུ། གང་ལ་བརྟན་པ་རྣམས་འགྲོ་བའི་ཆོས་ཟབ་མོ་དེ་དག་ནི། གང་ཡིན། ཤཱ་  
རད་ཏིའི་བུ། བརྟན་པ་དེ་དག་ནི། གང་ཡིན་ཞེ་ན། ཤཱ་རད་ཏིའི་བུ། བྱང་ཆུབ་སེམས་དཔའ་དག་ནི། བརྟན་བཞེས་བྱ་སྟེ། དེ་དག་ནི། བླ་ན་མེད་པ་ཡང་དག་པར་རྫོགས་པའི་  
བྱང་ཆུབ་ལས་སྐྱོ་བར་མི་འགྱུར་ཞིང་སྒྱིད་ལུག་པར་མི་འགྱུར་རོ་།ཤཱ་རད་ཏིའི་བུ། དེ་དག་ནི། བརྟན་པ་དག་ཅེས་བྱ་སྟེ། དེ་དག་ནི། ཆོས་རྣམས་འཛིན་པའོ། །ཆོས་གང་  
དག་འཛིན་ཅེ་ན། མིག་གིས་ཆོས་འཛིན་པར་བྱེད་དོ། །ཤཱ་རད་ཏིའི་བུ། དེ་ལ་གང་མིག་འཛིན་པ་དེ་ནི། ཆོས་མ་ཡིན་ཏེ། དེ་ནི། གཟུང་དུ་མེད་པའོ། །ཤཱ་རད་ཏིའི་བུ། ཆོས་  
ཀྱང་གང་ཞེ་ན། རང་བཞིན་གྱིས་ནང་ཡང་མེད། ཕྱི་རོལ་ཡང་མེད། བདག་ཀྱང་མེད། བདག་གིའང་མེད། ཀུན་ནས་ཉོན་མོངས་པའང་མེད། རྣམ་པར་བྱང་བའང་མེད་པའོ་  
རྣ་བ་དང། སྣ་དང། ལྕེ་དང། ལུས་དང། ཡིད་ཀྱི་ཆོས་འཛིན་ཏེ་དེ་ལ་ཆོས་གང་ཡིན་པ་དེ་ནི། ཡིད་མ་ཡིན་ནོ། །ཤཱ་རད་ཏིའི་བུ་ཆོས་ཞེས་བྱ་བ་ནི། གང་བདག་མེད་  
པ་དང། བདག་གི་མེད་པ་དང། ཕྱི་རོལ་མེད་པ་དང། ནང་མེད་པ་དང། ཀུན་ནས་ཉོན་མོངས་པ་མེད་པ་དང། རྣམ་པར་བྱང་བ་མེད་པ་དང། སྐྱེ་བ་མེད་པ་དང། འགག་  
  
  
།ཤཱ་རད་ཏིའི་བུ། དེ་ཅིའི་ཕྱིར་ཞེ་ན་རང་བཞིན་དེ་ཡིན་པའི་ཕྱིར་ཏེ། རང་བཞིན་གང་ཡིན་པ་དེ་ནི་བྱས་པ་མེད་ཅིང་འགྱུར་བ་མེད་པས། དེས་ན་ཡིད་ནི། ཆོས་  
ཞེས་བྱའོ། །ཤཱ་རད་ཏིའི་བུ། ཅིའི་ཕྱིར་འཛིན་པ་ཞེས་བྱ་ཞེ་ན། སྟོང་པ་ཉིད་འཛིན་པར་བྱེད། མཚན་མ་མེད་པ་དང། སྨོན་པ་མེད་པ་འཛིན་པར་བྱེད། མི་དམིགས་པ་སྨོན་པ་  
མེད་པར་འཛིན་པར་བྱེད་པ་སྟེ། མི་དམིགས་པ་ནི། སྨོན་པ་མེད་པའོ་།ཤཱ་རད་ཏིའི་བུ། གཞན་ཡང་ཆོས་གང་དག་ཡིན་པ་དེ་དག་ནི་བསལ་བའང་མེད། གཞག་པའང་མེད་པའོ།།  
གང་ལ་བསལ་བའང་མེད། གཞག་པའང་མེད་པ་འདི་ནི། ཆོས་རྣམས་ཀྱི་འཛིན་པ་ཞེས་བྱ་སྟེ། དེས་ན། བྱང་ཆུབ་སེམས་དཔའ་ཞེས་བྱའོ། །ཤཱ་རད་ཏིའི་བུ། བྱང་ཆུབ་སེམས་དཔའ་  
ཞེས་བྱ་བ་ནི། ཤཱ་རད་ཏིའི་བུ། སངས་རྒྱས་རྣམས་དང་ཉེ་བའི་སེམས་དཔའ་ཡིན་པས་དེས་ན། བྱང་ཆུབ་སེམས་དཔའ་ཞེས་བྱའོ་།བྱང་ཆུབ་མེད་པའི་ཕྱིར་བྱང་ཆུབ་སེམས་དཔའ་  
ཞེས་བྱའོ། །ཡང་སེམས་དཔའ་དེ་སེམས་ཅན་མེད་པ་ཉིད་ཀྱིས་བྱང་ཆུབ་ལ་འཇུག་པར་བྱེད་པས་དེས་ན། བྱང་ཆུབ་སེམས་དཔའ་ཞེས་བྱའོ། །ཤཱ་རད་ཏིའི་བུ། ཡང་གལ་ཏེ་  
བྱང་ཆུབ་སེམས་དཔའ་བསྟན་ན་ནི། དེ་འདི་ལྟར་བསྟན་པ་བྱས་པར་འགྱུར་ཏེ། དེ་ཅིའི་ཕྱིར་ཞེ་ན། ཤཱ་རད་ཏིའི་བུ། བསྟན་པ་མེད་པ་ནི། བྱང་ཆུབ་སེམས་དཔའ་ཡིན་པའི་  
  
  
༄༅། །ཕྱིར་རོ༑ ༑གང་གིས་བསྟན་དུ་མེད་ཅེ་ན། གང་གིས་ཀྱང་བསྟན་དུ་མེད་པས་དེས་ན། བསྟན་པ་ཞེས་བྱའོ། །ཤཱ་རད་ཏིའི་བུ། དགའ་བ་དང་ལྡན་པ་དེ་དག་ནི་  
གཉིས་སུ་མེད་པ་ལ་མོས་པ་སྟེ། དེ་དག་ནི། ཆོས་སུ་སྨྲ་བའང་མ་ཡིན། ཆོས་མ་ཡིན་པར་སྨྲ་བའང་མ་ཡིན་པས་དེས་ན། བྱང་ཆུབ་སེམས་དཔའ་དག་ཅེས་བྱའོ། །ཤཱ་རད་  
ཏིའི་བུ༑ གཞན་ཡང་བྱང་ཆུབ་ཅེས་བྱ་བ་ནི། སྟོང་པ་ཉིད་གང་ཡིན་པ་དེ་ནི། བྱང་ཆུབ་བོ། །ཤཱ་རད་ཏིའི་བུ། སྟོང་པ་ཉིད་ཅེས་བྱ་བ་ཅིས་སྟོང་པ་ཞེ་ན། ཆོས་ཐམས་ཅད་ཀྱིས་  
སྟོང་ངོ། །ཤཱ་རད་ཏིའི་བུ། ཆོས་སུ་འདུ་ཤེས་ནའང་འདུ་ཤེས་སུ་འཛིན་པ་ཉིད་དུ་འགྱུར། བདག་ཏུ་འཛིན་པ་ཉིད་དུ་འགྱུར། སེམས་ཅན་དུ་འཛིན་པ་དང། སྲོག་ཏུ་འཛིན་  
པ་དང། གང་ཟག་ཏུ་འཛིན་པ་དང། འཛིན་པ་ཐམས་ཅད་ཀྱི་འཛིན་པར་འགྱུར་བ་དེས་ན། འདུ་ཤེས་སུ་འཛིན་པ་ཞེས་བྱའོ། །དེ་ལ་དེ་མེད་པས་དེས་ན། སྟོང་པ་ཉིད་ཅེས་བྱ་  
སྟེ༑ སྟོང་པ་ཉིད་གང་ཡིན་པ་དེ་ནི། བྱང་ཆུབ་བོ། །ཤཱ་རད་ཏིའི་བུ། གཞན་ཡང་ཆོས་ཐམས་ཅད་ནི། བྱང་ཆུབ་སྟེ། དེ་བཞིན་དུ་མངོན་པར་རྫོགས་པར་སངས་རྒྱས་པ་ཡིན་  
གྱི༑ མཐུན་པར་བྱོས་ལ་མི་མཐུན་པར་མ་བྱེད་ཅིག་དེ་ཅིའི་ཕྱིར་ཞེ་ན། བྱང་ཆུབ་ནི། ཟབ་པའི་ཕྱིར་ཏེ། གང་ལ་བྱིས་བ་སོ་སོའི་སྐྱེ་བོ་ཐམས་ཅད་འགྲོ་བ་མེད་པ་དེ་ཙམ་  
  
  
།ཤཱ་རད་ཏིའི་བུ། བྱིས་པ་དག་ལྟ་ཞོག་གི་།ཤཱ་རད་ཏིའི་བུ། དགྲ་བཅོམ་པ་དང། རང་སངས་རྒྱས་རྣམས་ཀྱང་ཟད་པ་ཤེས་པ་ལ་རྣམ་པར་ལྟ་བར་བྱེད་ཅིང། མི་  
སྐྱེ་བ་ཤེས་པ་ལ་རྣམ་པར་ལྟ་བར་བྱེད་ལ། མི་སྐྱེ་བ་ཤེས་པ་མངོན་དུ་བྱེད་ཀྱང་དེ་ལ་འགྲོ་བ་མེད་དོ། །གང་ཟད་པར་བྱ་བའི་ཕྱིར་ཟད་པ་ཤེས་པ་ཞེས་བྱ་ཞེ་ན། ཆོས་གང་ཡང་ཟད་  
པར་བྱ་བའི་ཕྱིར་ཟད་པ་ཤེས་པ་མ་ཡིན་ནོ། །གཞན་ཡང་ཆོས་ཐམས་ཅད་ཀྱི་ཟད་པ་ཉིད་པས་དེས་ན། ཟད་པ་ཤེས་པ་ཞེས་བྱའོ་།ཤེས་པ་དེ་འཕགས་པ་རྣམས་ཀྱི་ཡིན་པས་  
དེས་ན༑ ཟད་པ་ཤེས་པ་ཞེས་བྱའོ། །འདི་སྙེད་ཟད་དོ། །ཞེས་ཤེས་པ་དེ་ལྟ་བུ་མེད་པ་དང། དེ་ལྟར་ཟད་དོ། །ཞེས་ཤེས་པ་དེ་ལྟ་བུ་མེད་པ་དང། འདི་ཕན་ཆད་ཟད་དོ། །ཞེས་  
ཤེས་པ་དེ་ལྟ་བུ་མེད་པས་དེས་ན། ཟད་པ་ཤེས་པ་ཞེས་བྱའོ། །དེས་ན་ཉན་ཐོས་དང། རང་སངས་རྒྱས་རྣམས་ཀྱང་བྱང་ཆུབ་ཏུ་འགྲོ་བ་མེད་ཅེས་བྱའོ། །ཤཱ་རད་ཏིའི་བུ། མི་  
སྐྱེ་བ་ཞེས་ཅིའི་ཕྱིར་བྱ་ཞེ་ན། ཤཱ་རད་ཏིའི་བུ། དེ་ལ་ཕྲ་རབ་ཙམ་ཡང་སྐྱེ་བ་མེད་པས་དེས་ན། མི་སྐྱེ་བ་ཞེས་བྱའོ་།ཤཱ་རད་ཏིའི་བུ། དེ་ལ་ཤེས་པ་གང་ཡིན་པ་འདི་ནི། མི་སྐྱེ་  
བ་ཤེས་པ་ཞེས་བྱའོ། །ཉན་ཐོས་རྣམས་ལ་འདི་ནས་མི་སྐྱེ་བ་དེའོ་ཞེས་ཤེས་པ་དེ་མེད་པ་དང། ཉན་ཐོས་རྣམས་ལ་འདི་ཕན་ཆད་མི་སྐྱེའོ་ཞེས་ཤེས་པ་དེ་མེད་པས་དེས་  
  
  
༄༅། །ན༑ སངས་རྒྱས་རྣམས་ཀྱི་ཡེ་ཤེས་མཐའ་ཡས་པ་ཞེས་བྱའོ། །ཅིའི་ཕྱིར་སངས་རྒྱས་ཀྱི་ཡེ་ཤེས་མཐའ་ཡས་པ་ཞེ་ན་ཡེ་ཤེས་དེ་མཉམ་པ་མེད་ཅིང་  
མཐའ་མེད་པས་དེས་ན། སངས་རྒྱས་ཀྱི་ཡེ་ཤེས་དེ་མཐའ་ཡས་པ་ཞེས་བྱའོ། །ཡེ་ཤེས་དེ་ཡུལ་མེད་པ་ཡིན་པས་དེས་ན། སངས་རྒྱས་ཀྱི་ཡེ་ཤེས་ཞེས་བྱའོ། །ཤཱ་རད་  
ཏིའི་བུ༑ སངས་རྒྱས་ཀྱི་ཡེ་ཤེས་ཞེས་བྱ་བ་ཇི་སྐད་དུ་བསྟན་པ་ཡིན་ཞེ་ན། ཡེ་ཤེས་དེ་སངས་རྒྱས་པ་ཡིན་པས་དེས་ན། སངས་རྒྱས་ཀྱི་ཡེ་ཤེས་ཞེས་བྱའོ། །ཡེ་ཤེས་  
དེ་བཙལ་བ་ཡིན་པས་དེས་ན། སངས་རྒྱས་ཀྱི་ཡེ་ཤེས་ཞེས་བྱའོ་།ཤཱ་རད་ཏིའི་བུ། སངས་རྒྱས་ཞེས་བྱ་བ་ཇི་སྐད་དུ་བསྟན་པ་ཡིན་ཞེ་ན། ཤཱ་རད་ཏིའི་བུ། སེམས་  
ཅན་འདི་དག་ནི། འགྱུར་བ་ཡིན། ཤཱ་རད་ཏིའི་བུ། སེམས་ཅན་འདི་དག་ནི། གནས་འདི་ནས་ཀུན་ཏུ་རྒྱུག་པ་ཡིན། ཁོང་དུ་མ་ཆུད་པ་ཡིན་ཏེ། ཤཱ་རད་ཏིའི་བུ། དེས་  
ནི༑ ཆོས་ཐམས་ཅད་སངས་རྒྱས་པས་དེས་ན། སངས་རྒྱས་ཞེས་བྱའོ། །ཇི་ལྟར་ཆོས་ཐམས་ཅད་སངས་རྒྱས་ཤེ་ན། ཇི་ལྟར་ཆོས་དེ་དག་མེད་པ་དང། ཆོས་མ་ཡིན་པ་  
མེད་པ་དང། དེ་དག་ཀུན་ནས་ཉོན་མོངས་པ་མེད་པ་དང། རྣམ་པར་བྱང་བ་མེད་པ་དང། དེ་དག་འདས་པ་མེད་པ་དང། མ་འོངས་པ་མེད་པ་དང། ད་ལྟར་བྱུང་བ་མེད་པ་  
  
  
།ཇི་ལྟར་གང་ཡང་སྐྱེ་བའམ། འཇུག་པའམ། ཟད་པའམ། འོང་བའམ། འགྲོ་བའམ། ཀུན་ནས་ཉོན་མོངས་པའམ། རྣམ་པར་བྱང་བའམ། འགག་པ་  
མེད་པ་དེ་ལྟར་སངས་རྒྱས་སོ། །ཤཱ་རད་ཏིའི་བུ། གཞན་ཡང་མཐའ་ཡས་ཤིང་དཔག་ཏུ་མེད་ལ་གཏིང་དཔག་དཀའ་ཞིང་ཁོང་དུ་ཆུད་པར་དཀའ་བས་སངས་རྒྱས་ཏེ། ཤཱ་རད་  
ཏིའི་བུ༑ འདི་ལྟ་སྟེ། དཔེར་ན། རྒྱ་མཚོ་ཆེན་པོ་ནི། རོ་གཅིག་པ་དང། བྲི་བ་དང། གང་བ་མེད་པ་དང། ཟབ་པ་ཡིན་ནོ། །ཤཱ་རད་ཏིའི་བུ། དེ་བཞིན་དུ་དེ་བཞིན་གཤེགས་པའི་  
རྒྱ་མཚོའི་འདི་ལྟ་སྟེ། རྣམ་པར་གྲོལ་བའི་རོ་དང། སྐྱེ་བ་མེད་པའི་རོ་དང། ཟད་པ་མེད་པའི་རོར་རོ་གཅིག་ཅིང། ཆོས་ཟབ་མོ་སྟོན་པའི་ཕྱིར་རིམ་གྱིས་ཆོས་སྟོན་པ་ལ་གཞོལ་བ་  
དང། ཐེ་ཚོམ་ཐམས་ཅད་གཅོད་པའི་ཕྱིར་ཞུ་བའི་ཆུ་ཐམས་ཅད་ལེན་པ་དང། ཆོས་ཐམས་ཅད་མི་བརྗེད་པའི་ཕྱིར་བྲི་བ་མེད་པ་དང། ཆོས་གནས་པ་ཉིད་ཀྱི་ཕྱིར་གང་བ་མེད་པའོ།།  
ཤཱ་རད་ཏིའི་བུ། གཞན་ཡང་གལ་ཏེ་སངས་རྒྱས་བསྟན་པར་གྱུར་ན་འདི་ལ་སུ་ཞིག་ཡིད་ཆེས་བར་བྱེད་དེ། ཤཱ་རད་ཏིའི་བུ། འདི་ལྟ་སྟེ། དཔེར་ན། ཀླུའི་རྒྱལ་པོ་ཆེན་པོ་རྒྱ་མཚོ་  
ནི༑ ཆར་འབེབས་པ་ན་འདི་ལྟ་སྟེ། རྒྱ་ཆེན་པོར་རང་གི་གནས་ཁོ་ནར་ཆར་འབེབས་པར་བྱེད་དོ། །དེ་ཅིའི་ཕྱིར་ཞེ་ན། ཤཱ་རད་ཏིའི་བུ། གང་ཀླུའི་རྒྱལ་པོ་རྒྱ་མཚོའི་ཆུའི་རྒྱུན་བཟོད་  
  
  
༄༅། །པར་ནུས་པའི་སའི་ཕྱོགས་དེ་གང་ཡང་མེད་པའི་ཕྱིར་ཏེ། དེ་བཞིན་གཤེགས་པས་བྱིན་གྱིས་བརླབས་པ་ནི། མ་གཏོགས་སོ་།ཤཱ་རད་ཏིའི་བུ། དེ་བཞིན་དུ་  
གལ་ཏེ་དེ་བཞིན་གཤེགས་པ་དེ་བཞིན་གཤེགས་པའི་ཆོས་ཉིད་སྟོན་ཅིང། སངས་རྒྱས་ཀྱི་ཡེ་ཤེས་ཀྱི་མཚན་ཉིད་གསུང་ཡང། ཤཱ་རད་ཏིའི་བུ། བྱང་ཆུབ་སེམས་དཔའ་ཐེག་  
པ་ཆེན་པོ་ལ་ཡང་དག་པར་ཞུགས་པ། དེ་བཞིན་གཤེགས་པས་བྱིན་གྱིས་བརླབས་པ་མ་གཏོགས་པར་གང་ཀུན་ཤེས་པར་ནུས་པའི་ཉན་ཐོས་སམ། རང་སངས་རྒྱས་སམ་  
སེམས་ཅན་འགའ་ཡང་སེམས་ཅན་གྱི་རིས་ན་ངས་ཡང་དག་པར་རྗེས་སུ་མ་མཐོང་ངོ། །ཤཱ་རད་ཏིའི་བུ། གནས་བཞི་པོ་འདི་དག་ནི་རྟོགས་པར་དཀའ་ཞིང་རྙེད་པར་དཀའ་  
ལ་ཤིན་ཏུ་མཆོག་ཏུ་རྙེད་པར་དཀའ་བ་སྟེ། དེ་དག་དེ་རིང་ཐོབ་བོ། །བཞི་པོ་དེ་དག་གང་ཞེ་ན། ཤཱ་རད་ཏིའི་བུ། མི་ཉིད་ཤིན་ཏུ་མཆོག་ཏུ་རྙེད་པར་དཀའ་བ་ཡིན། ཤཱ་རད་  
ཏིའི་བུ༑ དེ་བཞིན་གཤེགས་པ་འབྱུང་བ་ཤིན་ཏུ་མཆོག་ཏུ་རྙེད་པར་དཀའ་བ་ཡིན། ཤཱ་རད་ཏིའི་བུ། དེ་བཞིན་གཤེགས་པའི་བསྟན་པ་ལ་དད་པ་ཤིན་ཏུ་མཆོག་ཏུ་རྙེད་  
པར་དཀའ་བ་ཡིན། ཤཱ་རད་ཏིའི་བུ། དད་པ་རྙེད་ནས་གནས་དང་གནས་མ་ཡིན་པ་དྲི་བ་ཤིན་ཏུ་རྙེད་པར་དཀའ་བ་ཡིན་ཏེ། ཤཱ་རད་ཏིའི་བུ། གནས་བཞི་པོ་དེ་དག་ནི་  
  
  
རྟོགས་པར་དཀའ་བ་སྟེ། དེ་དག་ཁྱེད་ཅག་གིས་ཐོབ་བོ། །ཤཱ་རད་ཏིའི་བུ། ཁྱེད་ཅག་ཆོས་གང་ལ་ཐེ་ཚོམ་ཡོད་པ་ང་ལ་དྲིས་ཤིག་དང། ཤཱ་  
རད་ཏིའི་བུ། ཁྱོད་ལྷ་དང་བཅས་པའི་འཇིག་རྟེན་ལ་སྐབས་དབྱེའོ། །ཤཱ་རད་ཏིའི་བུ། རིང་པོ་མི་ཐོགས་པར་ཡོངས་སུ་མྱ་ངན་ལས་འདའ་ནས། ཤཱ་རད་ཏིའི་བུ། ཕྱིས་འགྱོད་པར་གྱུར་  
ན་མི་རུང་གི་ང་ལ་དྲིས་ཤིག་དེ་ནས་ཚེ་དང་ལྡན་པ་ཤཱ་རད་ཏིའི་བུ་སྟན་ལས་ལངས་ཏེ༑ བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་  
ལྡན་འདས་ལ་འདི་སྐད་ཅེས་གསོལ་ཏོ། །གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ། བཅོམ་ལྡན་འདས་ཀྱིས་བདག་ལ་སྐབས་ཕྱེ་ན་བཅོམ་ལྡན་འདས་ལ་བདག་ཕྱོགས་  
འགའ་ཞིག་ཞུ་ལགས་སོ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རད་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རད་ཏིའི་བུ། ངས་དྲི་བ་  
ལན་བཏབ་པ་དེ་དང་དེ་ཁོ་ནས་ཁྱོད་ཀྱི་སེམས་རངས་པར་བྱའི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་གང་དང་གང་འདོད་པ་དྲིས་ཤིག་  
དེ་སྐད་ཅེས་བཀའ་སྩལ་པ་དང། བཅོམ་ལྡན་འདས་ལ་ཚེ་དང་ལྡན་པ་ཤཱ་རད་ཏིའི་བུས་འདི་སྐད་ཅེས་གསོལ་ཏོ། །བཅོམ་ལྡན་འདས་སེམས་ཅན་སྤྱོད་པ་དང་ཡོན་ཏན་ཁྱད་  
  
  
༄༅། །པར་ཅན་ལ་རབ་ཏུ་གནས་པ་རྣམས་ཀྱི་དོན་དུ་དེ་བཞིན་གཤེགས་པ་ལ་ཞུ་ལགས་སོ། །དེ་བཞིན་གཤེགས་པ་བདག་གིས་ཞུ་བ་ནི་།གང་དག་སྤྱོད་དང་ཡོན་  
ཏན་ཁྱད་འཕགས་གནས། །ཡོ་བྱད་བསྙུངས་པའི་ཚུལ་གྱིས་འཕགས་གྱུར་ཅིང། །དེས་དང་བཟོད་བསྟེན་སྨོན་ལམ་ལྡན་གྱུར་བ། །མཁས་རྣམས་སྦྱིན་པ་དེ་འདྲ་ཅི་ཞིག་སྩོལ།།  
སྦྱིན་པ་སྩལ་ནས་ཇི་ལྟར་དགའ་བར་འགྱུར། །ཇི་ལྟར་སེམས་ནི་ཡོངས་སུ་བསྔོ་བར་བགྱིད། །འཇུངས་པ་མ་མཆིས་པར་ཡང་སྦྱིན་པ་བགྱིད་།ཇི་ལྟར་ཚུལ་ཁྲིམས་བསྟེན་  
པར་བགྱིད། །དེ་དག་བཟོད་པའང་ཅི་འདྲ་ལགས། །དེ་དག་བརྩོན་འགྲུས་ཅི་ལྟ་བུ། །ཇི་ལྟ་བུ་ཡི་དེས་པར་འགྱུར། །སེམས་ཅན་སྡུག་བསྔལ་ལྡན་མཐོང་ན། །ཇི་ལྟར་བསམ་  
པ་སྟོན་པར་བགྱིད། །བྱང་ཆུབ་སེམས་དཔའ་དེ་དག་གི། བསམ་པ་འདྲེན་པ་བཤད་དུ་གསོལ། །བསྐལ་པ་བྱེ་བ་བརྒྱ་མང་དུ། །གོ་ཆ་འཚལ་བ་དེ་དག་གི་ཇི་ལྟར་སེམས་ནི་  
ཉོན་མི་མོངས། །ཇི་ལྟར་དེ་དག་དགའ་བ་བསྐྱེད། །དེ་དག་ཏིང་འཛིན་ཇི་ལྟ་བུ། །དེ་དག་ཤེས་རབ་ཅི་འདྲ་ལགས། །མང་དུ་ཐོས་པའང་ཇི་ལྟ་བུ། །དེ་དག་ཐོས་པའང་ཅི་འདྲ་ཞིང།།  
མཉན་པར་བགྱི་བའི་ཆོས་གང་ལགས། །སྤང་བར་བགྱི་བའི་ཆོས་གང་ལགས། །བྱང་ཆུབ་སླད་ཞུགས་གང་དག་ལགས། །དེ་དག་གི་ནི་སྤྱོད་ཡུལ་ཞུ། །ཇི་ལྟར་དམ་ཆོས་