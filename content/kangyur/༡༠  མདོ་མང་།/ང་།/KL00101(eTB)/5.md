  
།དེ་དག་འདུན་པ་ཅི་འདྲ་ལགས། །ཇི་ལྟར་འདོད་པ་རྣམ་པར་སྤོང། །དེ་དག་མངོན་འབྱུང་ཇི་ལྟ་བུ། །ཇི་ལྟར་མངོན་པར་འབྱུང་རྣམས་ཀྱི། །དགའ་བ་རྒྱ་ཆེན་སྐྱེ་བར་  
འགྱུར༑ ༑ཇི་ལྟར་རབ་ཏུ་བྱུང་ནས་སུ། །ཡོན་ཏན་རྣམས་ཀྱིས་འཕགས་ནས་མཛེས། །ཇི་ལྟར་སེམས་ནི་ངེས་པར་གཞོལ། །དེ་དག་ཐབས་ནི་ཅི་འདྲ་ལགས། །ཇི་ལྟར་ཚེ་རབས་དྲན་  
པར་འགྱུར། །དེ་དག་དྲན་པ་ཇི་ལྟ་བུ། །ཇི་ལྟར་མངལ་དུ་ཞུགས་རྣམས་ཀྱི། །བྱང་ཆུབ་སེམས་ནི་འབྱུང་བར་འགྱུར། །རྫོགས་པའི་སངས་རྒྱས་དེར་མཐོང་འགྱུར། །དེ་དག་མཐོང་  
བ་སླུ་མི་འགྱུར། །ཇི་ལྟར་འདོད་ཆགས་ཆུང་བར་འགྱུར། །ཞེ་སྡང་ཆུང་ཞིང་མི་འཇིགས་འགྱུར། །ཇི་ལྟར་གཏི་མུག་མི་འགྱུར་ཞིང། །མ་རྨོངས་པར་ནི་འགྱུར་བ་ལགས། །ཇི་ལྟར་  
རྒྱལ་པོའི་རིགས་སྐྱེས་པ། །མཁས་རྣམས་རྒྱལ་སྲིད་བགྱིད་དུ་གསོལ་།མི་ཁོམ་ཐམས་ཅད་སྤངས་ནས་སུ། །རྟག་ཏུ་གུས་དང་བཅས་པར་འགྱུར། །ཇི་ལྟར་རྒྱལ་སྲིད་རབ་བསྔགས་  
ན༑ ༑བཞིན་འཛུམ་ཁྲོ་བར་མི་བགྱིད་ལགས། །དེ་དག་གི་ནི་རྣམ་རྒྱལ་དེར། །སངས་རྒྱས་མཐོང་བའང་རྙེད་པར་འགྱུར། །ཇི་ལྟར་གཟུགས་དང་ལྡན་པ་ལགས། །རྟག་ཏུ་ཚུལ་དུ་  
ཤིས་པར་འགྱུར། །འཁོར་དང་ལྡན་པར་འགྱུར་བ་ལགས། །བྱང་ཆུབ་མཆོག་ལ་ཞུགས་པ་ལགས། །ཇི་ལྟར་སྐྱེས་པ་ཙམ་གྱིས་ཀྱང། །ཁྱིམ་ལ་དགའ་བར་མི་འགྱུར་ཞིང། །མངོན་  
  
  
༄༅། །པར་འབྱུང་ལ་གཞོལ་བར་འགྱུར། །དེ་དག་སྲེད་པ་མ་མཆིས་འགྱུར། །ཇི་ལྟར་རབ་ཏུ་བྱུང་ནས་སུ། །སངས་རྒྱས་བྱང་ཆུབ་འཛིན་པ་ལགས། །དེ་བཞིན་གཤེགས་  
པ་མྱ་ངན་འདས། །ཇི་ལྟར་དམ་ཆོས་འཛིན་པར་འགྱུར། །ཇི་ལྟར་འཇིག་རྟེན་འཁྲུགས་པ་ན། །འཁྲུག་པར་མི་བགྱིད་མི་འཇིགས་འགྱུར་།འཇིག་རྟེན་ཉམ་ཐག་འཚལ་ནས་ཀྱང།།  
དབུགས་འབྱིན་གྲགས་པ་ཆེན་པོར་འགྱུར། །ཇི་ལྟར་ཐོས་པ་འཛིན་པར་འགྱུར། །གཟུངས་ཀྱི་སྒོ་ཡང་ཐོབ་པར་འགྱུར། །སྤོབས་པ་ཐོགས་པ་མ་མཆིས་ཤིང། །སྲོག་ཆགས་རྣམས་  
ལ་ཆོས་འཛིན་སྩོལ། །ཇི་ལྟར་སེམས་ཅན་གཞན་རྣམས་ཀྱི། །གཞན་གྱི་སེམས་དག་འཚལ་བ་ལགས། །ཇི་ལྟ་དགེ་བ་མ་ལགས་པའི། །སེམས་ཚར་གཅོད་ཅིང་རྟག་ཏུ་དགེ་  
བྱང་ཆུབ་སེམས་དཔའི་དོན་སླད་དུ། །ཞུ་བར་འཚལ་ན་རྐང་གཉིས་མཆོག། བྱང་ཆུབ་སེམས་དཔའི་སྤྱོད་པ་གང། །བདག་གིས་ཞུ་བ་དེ་བཤད་གསོལ། །སངས་རྒྱས་  
ཆོས་ཀྱི་རྒྱུ་སླད་དུ། །གང་དག་གིས་ནི་སེམས་བསྐྱེད་པ། །དེ་དག་ལུང་བསྟན་ཐོས་གྱུར་ནས། །དགའ་བ་བཟང་པོ་འབྱུང་བར་འགྱུར་།སངས་རྒྱས་ཡེ་ཤེས་ཐོགས་མ་མཆིས།།  
ཆོས་རྣམས་ཀུན་ལ་འཇུག་པ་ལགས། །ཕྱོགས་གཅིག་པ་ཡི་ཤེས་པ་ཡིས་།འཇིག་རྟེན་འདྲེན་ལ་ཞུ་བར་འཚལ། །ཆོས་རྣམས་གང་དག་མ་ཞུས་པ། །དེ་ལ་བདག་གིས་ཤེས་  
  
  
བྱང་ཆུབ་སེམས་དཔའི་སྤྱོད་པ་གང། །སྟོན་པས་དེ་ནི་བསྟན་དུ་གསོལ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རད་ཏིའི་བུ་ལ་འདི་སྐད་  
ཅེས་བཀའ་སྩལ་ཏོ། །ཤཱ་རད་ཏིའི་བུ། ལེགས་སོ། །ལེགས་སོ། །ཤཱ་རད་ཏིའི་བུ། ཁྱོད་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་དོན་དང། ལྷག་པའི་བསམ་པ་ལ་  
ཡང་དག་པར་ཞུགས་པ། ཡོན་ཏན་གྱི་སྤྱོད་པ་ལ་རབ་ཏུ་གནས་པ་བཟོད་པ་དང་དེས་པ་ལ་རབ་ཏུ་གནས་པ་རྣམས་ཀྱི་དོན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་  
རྫོགས་པའི་སངས་རྒྱས་ལ་འདྲི་བ་ནི། ཁྱོད་ཡང་ལེགས་སོ། །ཤཱ་རད་ཏིའི་བུ། ཡོན་ཏན་རྣམས་ཀྱི་མཐའ་ནི། རྟོགས་པར་མི་ནུས་སོ་།ཤཱ་རད་ཏིའི་བུ། ཅི་འདྲ་བའི་སེམས་ཅན་དེ་  
དག་གི་དོན་དུ་དེ་བཞིན་གཤེགས་པ་ལ་ཁྱོད་འདྲི་བ་ནི། སེམས་ཅན་དེ་དག་ནི། དེ་ཙམ་དུ་དཀའ་བ་བྱེད་པ་ཡིན་ཏེ། ཤཱ་རད་ཏིའི་བུ་འདི་ལྟ་སྟེ། དཔེར་ན། མི་ལ་ལ་ཞིག་གིས་  
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་གང་སུ་དག་ཇི་སྙེད་ཡོད་པ་དེ་དག་ཡིད་ལ་བྱེད་པ་གཅིག་པར་བྱས་ན། ཤཱ་རད་ཏིའི་བུ། འདི་ཇི་སྙམ་དུ་སེམས་  
འོན་མི་དེས་དཀའ་བ་བྱས་པ་ཡིན་ནམ། གསོལ་པ། བཅོམ་ལྡན་འདས། དགའ་བ་བགྱིས་པ་ལགས་སོ། །དཀའ་སྩལ་པ། ཤཱ་རད་ཏིའི་བུ། དཀའ་བ་འདི་ནི། བྱང་ཆུབ་སེམས་  
  
  
༄༅། །དཔའི་དཀའ་བ་སྔ་མ་ལ་བརྒྱའི་ཆར་ཡང་ཉེ་བར་མི་འགྲོའོ། །སྟོང་གི་ཆ་དང། འབུམ་གྱི་ཆར་ཡང་ཉེ་བར་མི་འགྲོ་བ་ནས་རྒྱུའི་བར་དུའང་མི་བཟོད་དོ། །ཤཱ་  
རད་ཏིའི་བུ། འདི་ལྟ་སྟེ། དཔེར་ན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཚ་བ། འབར་བ། རབ་ཏུ་འབར་བ། ཀུན་ཏུ་རབ་ཏུ་འབར་བ། ཀུན་ཏུ་མེ་ལྕེར་གྱུར་པ་  
འདི་ནི༑ མེའི་ཕུང་པོ་དེ་མི་ལ་ལ་ཞིག་གིས་ཁའི་དབུགས་ཀྱིས་ཞི་བར་བྱས་ལ། ཁའི་དབུགས་གཅིག་ཤོས་ཀྱིས་ཁོར་ཡུག་དང་ཁོར་ཡུག་ཆེན་པོའི་རི་དག་དང། རིའི་རྒྱལ་པོ་  
ཆེན་པོ་རི་རབ་དང། རི་ཆེན་པོ་གཞན་དག་ཀྱང་ཀུན་ཏུ་གནས་པར་བྱས་ཤིང། རྒྱ་མཚོ་ཆེན་པོ་དང། གླིང་རྣམས་དང། གཞལ་མེད་ཁང་དག་དང། ཀུན་དགའ་ར་བ་  
ཉམས་དགའ་བ་དག་དང། ནགས་ཚལ་ཉམས་དགའ་བ་དག་དང། ཆུ་བོ་ཉམས་དགའ་བ་དག་དང། རྫིང་ཉམས་དགའ་བ་དག་དང། གྲོང་དག་གམ། གྲོང་རྡལ་དག་  
གམ༑ ལྗོངས་དག་གམ། ལྗོངས་ཀྱི་ཕྱོགས་དག་ཀུན་ཏུ་གནས་པར་བྱས་སོ་སོར་གནས་པར་བྱས་ན། ཤཱ་རད་ཏིའི་བུ། འདི་ཇི་སྙམ་དུ་སེམས། མི་དེས་དཀའ་བ་བྱས་  
པ་ཡིན་ནམ། གསོལ་པ། བཅོམ་ལྡན་འདས། དཀའ་བ་བགྱིས་པ་ལགས་སོ་།བཀའ་སྩལ་པ། ཤཱ་རད་ཏིའི་བུ། དཀའ་བ་འདིས་ནི། བྱང་ཆུབ་སེམས་དཔའི་དཀའ་བ་  
  
  
།སྟོང་གི་ཆ་དང། འབུམ་གྱི་ཆ་དང། གྲངས་དང། ཆ་དང། བགྲང་བ་དང། དཔེ་དང། རྒྱུར་ཡང་མི་བཟོད་དོ། །ཤཱ་རད་ཏིའི་བུ། འདི་ལྟ་  
སྟེ༑ དཔེར་ན། མི་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་བཤིག་ཅིང་རྣམ་པར་གཏོར་ལ་རྣམ་པར་བཤིག་པར་གྱུར་ན། ཤཱ་རད་ཏིའི་བུ། འདི་  
ཇི་སྙམ་དུ་སེམས། མི་དེ་བརྩོན་འགྲུས་དང་ལྡན་པ་ཡིན་ནམ། གསོལ་པ། བཅོམ་ལྡན་འདས། དེ་ལྟ་ལགས་ཏེ། མི་དེ་ནི། བརྩོན་འགྲུས་མཆོག་དང་ལྡན་པ་ལགས་སོ། །བཀའ་  
སྩལ་པ༑ ཤཱ་རད་ཏིའི་བུ། བརྩོན་འགྲུས་འདིས་ནི། བྱང་ཆུབ་སེམས་དཔའི་བརྩོན་འགྲུས་སྔ་མ་ལ་བརྒྱའི་ཆར་ཡང་ཉེ་བར་མི་འགྲོ་བ་ནས། རྒྱུའི་བར་དུའང་མི་བཟོད་དོ། །ཤཱ་  
རད་ཏིའི་བུ། འདི་ལྟ་སྟེ། དཔེར་ན། མི་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གང་ན་ཆུའི་ཕུང་པོ་རབ་ཏུ་གནས་པའི་ཆུའི་ཕུང་པོའི་གནས་ཀྱི་  
བར་དུ་དེ་ཐམས་ཅད་ཕྲག་པ་ལ་ཐོགས་ཏེ། སྦྲང་བུ་མཆུ་རིང་གི་རྗེ་དར་གྱི་སྐས་ལ་ཚངས་པའི་འཇིག་རྟེན་གྱི་བར་དུ་འཛེག་ལ་ལྷུང་བར་ཡང་མ་གྱུར་ན། ཤཱ་རད་ཏིའི་བུ། འདི་  
ཇི་སྙམ་དུ་སེམས། མི་དེས་དཀའ་བ་བྱས་པ་ཡིན་ནམ། གསོལ་པ། བཅོམ་ལྡན་འདས། དཀའ་བ་བགྱིས་པ་ལགས་སོ། །བདེ་བར་གཤེགས་པ། ཤིན་ཏུ་དཀའ་བ་བགྱིས་  
  
  
༄༅། །པ་ལགས་ཏེ། མི་དེ་བརྩོན་འགྲུས་དང། མཐུ་ཆེན་པོ་དང་ལྡན་པ་ལགས་སོ། །བཀའ་སྩལ་པ། ཤཱ་རད་ཏིའི་བུ། ཁྱོད་མོས་པར་བྱའོ། །ཤཱ་རད་ཏིའི་བུ་  
ཁྱོད་ཁོང་དུ་ཆུད་པར་བྱ་སྟེ། སྟོབས་དང། བརྩོན་འགྲུས་དང་ཐབས་ལ་མཁས་པ་འདིས་ནི། བྱང་ཆུབ་སེམས་དཔའི་སྟོབས་དང་བརྩོན་འགྲུས་དང། ཐབས་མཁས་པ་  
སྔ་མ་ལ་བརྒྱའི་ཆར་ཡང་ཉེ་བར་མི་འགྲོའོ། །སྟོང་གི་ཆ་དང། འབུམ་གྱི་ཆ་དང། གྲངས་དང། ཆ་དང། བགྲང་བ་དང་དཔེ་དང། རྒྱུར་ཡང་མི་བཟོད་དོ། །བམ་པོ་བཅུ་  
གཅིག་པ། དེ་ཅིའི་ཕྱིར་ཞེ་ན། ཤཱ་རད་ཏིའི་བུ། སྐྱེས་བུ་དམ་པ་དེ་དག་ནི། སེམས་ཀྱི་བརྩོན་འགྲུས་དང། ལུས་ཀྱི་བརྩོན་འགྲུས་དང། ལུས་ཀྱི་མཐུ་དེ་ལྟ་བུ་དང་ལྡན་པ་  
ཐབས་ལ་མཁས་པ་དང་ལྡན་པ། སྨོན་ལམ་དག་དང་ལྡན་པ། མཐུ་དང་ལྡན་པ་ཡིན། ཤཱ་རད་ཏིའི་བུ༑ དེ་དག་ནི། ཤེས་པ་དེ་ལྟ་བུ་ལ་རབ་ཏུ་གནས་པ། ཐེག་པ་ཆེན་  
པོ་དང། མི་འཇིགས་པ་ཆེན་པོ་ལ་རབ་ཏུ་གནས་པ། མིག་ཆེན་པོ་ལ་རབ་ཏུ་གནས་པ། སངས་རྒྱས་ཀྱི་ཡེ་ཤེས་ལ་རབ་ཏུ་གནས་པ། སྙིང་རྗེ་ཆེན་པོ་ལ་རབ་ཏུ་གནས་པ་  
ཡིན། དེ་དག་ནི། སྤྱོད་ལམ་དང། སྤྱོད་པ་དེ་ལྟ་བུ་དང་ལྡན་པ་ཡོན་ཏན་གྱི་སྤྱོད་པ་དང། ངེས་པ་ལ་གནས་པ་ཡིན། དེ་དག་ནི་སྦྱིན་པ་མངོན་པར་སྒྲུབ་པ་དང་  
  
  
བཟོད་པ་མངོན་པར་སྒྲུབ་པ་དང། བརྩོན་འགྲུས་མངོན་པར་སྒྲུབ་པ་དང། ཏིང་ངེ་འཛིན་མངོན་པར་སྒྲུབ་པ་དང། ཤེས་རབ་མངོན་པར་  
སྒྲུབ་པ་དེ་ལྟ་བུ་ལ་རབ་ཏུ་གནས་པ། ཐབས་མཁས་པ་མངོན་པར་སྒྲུབ་པ་ལ་རབ་ཏུ་གནས་པ། མཚན་མངོན་པར་སྒྲུབ་པ་ལ་མངོན་དུ་ཞུགས་པ། སངས་རྒྱས་ཀྱི་རྣམ་པར་  
འཕྲུལ་པ་མངོན་པར་སྒྲུབ་པ་ལ་མངོན་དུ་ཞུགས་པ། ཁྱུ་མཆོག་ཏུ་གྱུར་པ་མཐའ་ཡས་པ་མངོན་པར་སྒྲུབ་པ་ལ་མངོན་དུ་ཞུགས་པ་སངས་རྒྱས་ཀྱི་ཆོ་འཕྲུལ་མངོན་པར་སྒྲུབ་པ་  
ལ་མངོན་དུ་ཞུགས་པ། ཆོས་ཀྱི་སྦྱིན་པ་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་གྱི་བསམ་པ་མངོན་པར་སྒྲུབ་པ་མཁས་པ་ལ་མངོན་དུ་ཞུགས་པ། སེམས་ཅན་  
རྣམས་ཀྱི་སྤྱོད་པ་མངོན་པར་སྒྲུབ་པ་མཁས་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་སེམས་ཚར་གཅོད་པའི་ཕྱིར་མངོན་དུ་ཞུགས་པ། སེམས་ཅན་རྣམས་ཀྱི་སེམས་  
ཚར་གཅད་པའི་ཕྱིར་རབ་ཏུ་གནས་པ། སེམས་ཅན་རྣམས་ཀྱི་སེམས་ཀྱི་མཚམས་སྦྱོར་བ་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་ལ་དམིགས་པ་མངོན་པར་  
སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་ཚུལ་ཁྲིམས་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་ཏིང་ངེ་འཛིན་སྒྲུབ་པ་ལ་མངོན་དུ་ཞུགས་  
  
  
༄༅། །པ༑ སེམས་ཅན་རྣམས་ཀྱི་རྣམ་པར་གྲོལ་བ་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་རྣམ་པར་གྲོལ་བ་ཡེ་ཤེས་མཐོང་བ་སྒྲུབ་པ་ལ་མངོན་  
དུ་ཞུགས་པ། སེམས་ཅན་རྣམས་ཀྱི་ཞི་གནས་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་ལྷག་མཐོང་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་  
ལམ་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་འབྲས་བུ་མངོན་པར་སྒྲུབ་པ་ལ་མངོན་དུ་ཞུགས་པ། སེམས་ཅན་རྣམས་ཀྱི་བདེན་པ་མངོན་པར་  
སྒྲུབ་པ་ལ་མངོན་དུ་ཞུགས་པ་ཡིན། ཤཱ་རད་ཏིའི་བུ། དེ་འདྲ་བའི་སྐྱེས་བུ་དམ་པ་དེ་དག་ནི། ཕྱོགས་བཅུའི་ངེས་པའི་ཚིག་གིས་བརྡ་རབ་ཏུ་ཤེས་པ། ཐ་སྙད་ཀྱིས་བརྡ་རབ་  
ཏུ་ཤེས་པ། ཆོས་ཐམས་ཅད་ལའང་མངོན་པར་ཞེན་པ་མེད་པའི་ཡེ་ཤེས་ཀྱི་གནས་རྗེས་སུ་ཐོབ་པ། ཆོས་ཐམས་ཅད་ལའང་ཕན་པའི་ཡེ་ཤེས་སྒྲུབ་པ་ལ་མངོན་དུ་ཞུགས་  
པ༑ ཆོས་ཐམས་ཅད་སྟོང་པའི་ཡེ་ཤེས་སྒྲུབ་པ་ལ་མངོན་དུ་ཞུགས་པ་ཡིན་པའི་ཕྱིར་རོ། །ཤཱ་རད་ཏིའི་བུ། མདོར་ན་སྐྱེས་བུ་དམ་པ་དེ་དག་ནི། ཡེ་ཤེས་དེ་ལྟ་བུ་ལ་མངོན་  
དུ་ཞུགས་པ། ཡེ་ཤེས་དེ་ལྟ་བུ་ལ་ལྷག་པར་དམིགས་པ། ཡེ་ཤེས་དེ་ལྟ་བུ་ལ་སྨོན་ལམ་འདེབས་པ། ཡེ་ཤེས་དེ་ལྟ་བུ་ལ་ཀུན་ཏུ་སྒོམ་པ་ཡིན། སྐྱེས་བུ་དམ་པ་དེ་དག་ནི་  
  
  
སྤྱོད་པའི་ཡོན་ཏན་དེ་ལྟ་བུ་ལ་རབ་ཏུ་གནས་པ་ཡིན། དེ་དག་ནི། ལམ་དེ་དང་ཡང་ལྡན་པ་ཡིན་པའི་ཕྱིར་ཏེ། ཤཱ་རད་ཏིའི་བུ། ངས་དཔེ་དེའང་ཅུང་ཟད་དང། ངན་དོན་  
དང། གསོག་ཅིག་བསྟན་པ་ཡིན་ནོ། །ཤཱ་རད་ཏིའི་བུ། གཞན་ཡང་སྐྱེས་བུ་དམ་པ་དེ་དག་ནི། གོ་ཆ་དེ་བྱས་པ་ལ་དཔེ་དེ་ལྟ་བུར་སོ་སོར་འོས་པ་ཡིན་ཏེ། དེ་བཞིན་གཤེགས་པས་ཇི་  
ལྟར་རབ་ཏུ་མཁྱེན་པ་བཞིན་ནོ། །གང་དེ་བཞིན་གཤེགས་པ་ཇི་འདྲ་བ་དང་ལྡན་པའི་ཡེ་ཤེས་དེ་ལྟ་བུ་དང་ལྡན་པ་དེས་དཔེ་དེ་སོ་སོར་ཤེས་པར་བྱ། ཁོང་དུ་ཆུད་པར་བྱའོ། །ཤཱ་  
རད་ཏིའི་བུ། གནས་དེ་ལ་ཉན་ཐོས་རྣམས་ཀྱིས་ནི། དད་པས་འགྲོ་བར་བྱ་སྟེ། ཇི་ལྟ་བ་བཞིན་དུ་ཁོང་དུ་མི་ཆུད་དོ། །ཤཱ་རད་ཏིའི་བུ། གཞན་ཡང་ཁྱོད་ཀྱིས་སེམས་ཅན་དེ་ལྟ་བུ་དག་  
གི་དོན་དུ་དེ་བཞིན་གཤེགས་པ་ལ་དྲིས་ཏེ། ཤཱ་རད་ཏིའི་བུ་ཁྱོད་ལ་འཇུག་པ་ཙམ་དང། ཅུང་ཟད་ཙམ་དང། དཔེ་ཙམ་དང་གསོག་ཙམ་དང། གྲངས་ཙམ་འགའ་ཞིག་བྱའོ། །  
དེ་ཅིའི་ཕྱིར་ཞེ་ན། ཤཱ་རད་ཏིའི་བུ། དེ་ནི། ཉི་མའི་ལས་མ་ཡིན། ཟླ་བ་བྱེད་ཀྱི་ལས་མ་ཡིན། ཟླ་བའི་ལས་མ་ཡིན། ལོའི་ལས་མ་ཡིན། ལོ་བརྒྱའི་ལས་མ་ཡིན། ལོ་སྟོང་གི་ལས་  
མ་ཡིན༑ ལོ་འབུམ་གྱི་ལས་མ་ཡིན། བསྐལ་པའི་ལས་མ་ཡིན། བསྐལ་པ་བརྒྱའི་ལས་མ་ཡིན། བསྐལ་པ་སྟོང་གི་ལས་མ་ཡིན། བསྐལ་པ་འབུམ་གྱི་ལས་མ་ཡིན་པའི་  
  
  
༄༅། །ཕྱིར་ཏེ༑ ཤཱ་རད་ཏིའི་བུ། འོན་ཀྱང་དེ་ནི། བསྐལ་པ་གྲངས་མེད་པ་དཔག་ཏུ་མེད་པའི་ལས་ཡིན་ནོ། །ཤཱ་རད་ཏིའི་བུ་རེ་ཞིག་སེམས་དང་པོ་བསྐྱེད་པའི་  
བསོད་ནམས་ཀྱི་ཕུང་པོ་གང་ཡིན་པ་དེ་ཉིད་ཀྱི་བསོད་ནམས་ཀྱི་ཕུང་པོ་ངན་ངོན་ཙམ་དང། གསོག་ཙམ་དང། ཅུང་ཟད་ཙམ་གྱི་ཡོན་ཏན་དེ་དག་ཀྱང་རེ་ཞིག་བསྐལ་པ་བརྒྱ་  
དང། བསྐལ་པ་སྟོང་དང། བསྐལ་པ་འབུམ་གྱིས་ཀྱང་བགྲོད་པར་མི་ནུས་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སེམས་བསྐྱེད་པའི་ཚང་ཤེས་པར་  
འགྱུར་བ་ལྟ་ཅི་སྨོས་ཏེ། དེ་ནི། གནས་མེད་དོ། །ཤཱ་རད་ཏིའི་བུ་བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི། ཡེ་ཤེས་ཆེན་པོ་དོན་དུ་གཉེར་བ་ཉིད་ཀྱི་ཕྱིར་ཚོགས་དཔག་  
ཏུ་མེད་པའོ། །ཤཱ་རད་ཏིའི་བུ། བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི། སེམས་ཅན་གྲངས་མེད་པ་ཡོངས་སུ་སྨིན་པར་འགྱུར་བས་ཟད་མི་ཤེས་པའོ། །ཤཱ་རད་ཏིའི་བུ་  
བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི། ཆོས་ཟབ་མོ་མངོན་པར་རྫོགས་པར་བྱང་ཆུབ་བ་ཉིད་ཀྱི་ཕྱིར་ཁོང་དུ་ཆུད་པར་དཀའ་པའོ། །ཤཱ་རད་ཏིའི་བུ། བྱང་ཆུབ་སེམས་  
དཔའ་རྣམས་ཀྱི་སྤྱོད་པ་ནི། ཆོས་ཐམས་ཅད་ལ་རྟེན་པ་མེད་པ་ཉིད་ཀྱི་ཕྱིར་ཟབ་པའོ། །ཤཱ་རད་ཏིའི་བུ། བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི། སངས་རྒྱས་ཀྱི་ཡེ་ཤེས་  
  
  
།ཤཱ་རད་ཏིའི་བུ། བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི། ཚད་མེད་པའི་ཕྱིར་ལས་མཐར་ཐུག་པ་མེད་པའོ། །ཤཱ་རད་  
ཏིའི་བུ༑ སེམས་ཅན་དེ་ཙམ་ཡོངས་སུ་མྱ་ངན་ལས་འདའ་བར་བྱ་སྦྱིན་པ་དེ་ཙམ་སྦྱིན་པར་བྱ། ཚུལ་ཁྲིམས་དེ་ཙམ་དང། བཟོད་པ་དེ་ཙམ་དང། བརྩོན་འགྲུས་དེ་ཙམ་དང། བསམ་  
གཏན་དེ་ཙམ་དང། ཤེས་རབ་དེ་ཙམ་བསྒོམ་པར་བྱ། དུས་དེ་ཙམ་གྱིས་འདི་ཕན་ཆད་བསྒོམ་པར་བྱ། འདི་ཕན་ཆད་བསྒོམ་པར་མི་བྱའོ། །སྙམ་མོད་ཀྱི༑ འོན་ཀྱང་བྱང་ཆུབ་སེམས་  
དཔའ་རྣམས་ཀྱི་སྤྱོད་པ་ནི། མཐར་ཐུག་པ་མེད་པ་ཁོ་ནའོ། །ཤཱ་རད་ཏིའི་བུ། བྱང་ཆུབ་སེམས་དཔའ་རྣམས་ཀྱིས་ནི། འདི་ལྟ་སྟེ་བྱང་ཆུབ་ཀྱི་སྙིང་པོའི་མཐར་ཐུག་པ་གཅིག་པུ་ཁོ་  
ན་མཐོང་སྟེ། དེ་ལ་ཆོས་ཐམས་ཅད་ཤིན་ཏུ་བྱང་བ་དྲི་མ་མེད་པ་ཞེས་བྱ་བའི་ཏིང་ངེ་འཛིན་ཐོབ་ནས། ཆོས་ཐམས་ཅད་མངོན་པར་རྫོགས་པར་བྱང་ཆུབ་པའི་ཕྱིར་རོ། །ཤཱ་རད་ཏིའི་བུ་  
དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ལྷག་པའི་བསམ་པ་ནི། གནས་གསུམ་དུ་བལྟ་བར་བྱ་སྟེ། ལྷག་པའི་བསམ་པ་དང་པོ་དེ་ནི། དངོས་པོ་ཐམས་ཅད་  
ཡོངས་སུ་གཏོང་བའི་ལས་ཉིད་དུ་ཤེས་པར་བྱའོ། །བྱང་ཆུབ་སེམས་དཔའི་ལྷག་པའི་བསམ་བ་གཉིས་པ་དེ་ནི། ཆོས་ཡོངས་སུ་ཚོལ་བ་དང། ཆོས་ལེན་པ་དང། ཆོས་ཀུན་ཏུ་  
  
  
༄༅། །འཛིན་པར་ནི། བྱེད་ལ། བདག་ཏུ་ལྷག་པར་ཞེན་པ་ནི། མེད་པ་ཉིད་དུ་ཤེས་པར་བྱའོ། །ཤཱ་རད་ཏིའི་བུ། ལྷག་པའི་བསམ་པ་གསུམ་པ་དེ་ནི། ཆོས་ཟབ་  
མོ་མི་སྤོང་བ་དང། སངས་རྒྱས་བཅོམ་ལྡན་འདས་རྣམས་ཀྱི་བྱང་ཆུབ་ལ་འཇུག་པ་ཉིད་དུ་མོས་ཤིང་སྒྱིད་ལུག་པ་མེད་པ་སྟེ། ཤཱ་རད་ཏིའི་བུ། བྱང་ཆུབ་སེམས་དཔའི་ལྷག་པའི་  
བསམ་པ་ནི། གནས་གསུམ་པོ་དེ་དག་ཏུ་རིག་པར་བྱའོ། །ཤཱ་རད་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ལྷག་པའི་བསམ་པ་ནི། གནས་གཞན་  
གསུམ་དུ་བལྟ་བར་བྱ་སྟེ། གསུམ་གང་ཞེ་ན། བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་རྣམ་གྲངས་འདོད་པའི་ཕྱིར། ཆོས་ཡོངས་སུ་ཚོལ་བ་ལ་རྟག་ཏུ་བརྩོན་འགྲུས་  
བརྩམས་པ་ཉིད་དང། བདག་ཉིད་ཀྱི་དགེ་བའི་རྩ་བ་སྤྱད་པར་བྱ་བའི་ཕྱིར་དང། སེམས་ཅན་ཐམས་ཅད་ཀྱི་དགེ་བའི་རྩ་བ་སྤྱད་པར་བྱ་བའི་ཕྱིར། ཆོས་སྨྲ་བའི་རྗེས་སུ་འབྲང་  
བ་ཉིད་དང། དེ་ལའང་ཉེ་བར་སྤྱོད་པ་བླ་ན་མེད་པ་སྟོན་པ་ཉིད་ཀྱིས་ཡང་དང་ཡང་དུ་ཉེ་བར་སྤྱོད་པ་སྟོན་པ་ཉིད་དང་དེ་ལའང་བསྙེན་པར་དཀའ་བ་མཐོང་བ་ན། བདག་  
གིས་ལས་ལ་སྟོན་པ་ཉིད་ཀྱིས་གང་གི་ཕྱིར་བདག་གིས་མ་ཐོས་པ་ནི། བདག་ཉིད་ཀྱི་ལས་དེ་ཡིན་གྱི། འདིའི་ལེ་ལན་ནི། མ་ཡིན་པས་དེའི་ཕྱིར་ཅི་ནས་བདག་གིས་འདི་ལ་  
  
  
འགྱུར་བ་དང། ཡང་དག་པར་རྒྱུན་ཆད་པར་འགྱུར་བ་དེ་ལྟར་བྱའོ། །སྙམ་པ་འདི་ནི། བྱང་ཆུབ་སེམས་དཔའ་རྣམས་ཀྱི་ལྷག་  
པའི་བསམ་པ་གསུམ་པའོ། །ཤཱ་རད་ཏིའི་བུ། དེ་ལྟ་བས་ན། རྣམ་གྲངས་དེས་ན། ཁྱོད་ཀྱིས་ཅི་ནས་ཆོས་ཡོངས་སུ་ཚོལ་བ་ལ་མངོན་པར་བརྩོན་ཞིང་ཆོས་སྨྲ་བའི་རྗེས་སུ་འབྲང་  
བས་སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་འགྱུར་བ་དེ་ལྟར་བལྟ་བར་བྱའོ། །ཤཱ་རད་ཏིའི་བུ། སྔོན་བྱུང་བ་འདས་པའི་དུས་ན་བསྐལ་པ་ཡངས་པ། ཚད་མེད་པ་  
བསམ་གྱིས་མི་ཁྱབ་པ། གྲངས་མེད་པར་གྱུར་པ་དེའི་ཚེ་དེའི་དུས་ན་ཡེ་ཤེས་མཆོག་ཅེས་བྱ་བའི་བསྐལ་པ་ལ་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་  
རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བླ་ན་མེད་པ་ལྷ་དང་མི་རྣམས་ཀྱི་སྟོན་པ། དེ་བཞིན་གཤེགས་པ་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཞེས་བྱ་  
བ་འཇིག་རྟེན་དུ་བྱུང་ངོ། །ཤཱ་རད་ཏིའི་བུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེའི་  
ཚེའི་ཚད་ནི། བསྐལ་པ་ཕྱེད་ཚང་བར་ཐུབ་པར་འགྱུར་རོ། །ཤཱ་རད་ཏིའི་བུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་  
  
  
༄༅། །བདག་པོ་སྤྲིན་གྱི་དབང་ཕྱུག་མར་མེ་དེའི་ཉན་ཐོས་འདུས་པ་ནི། གངྒའི་ཀླུང་གི་བྱེ་མ་སྙེད་བྱུང་བར་གྱུར་ཏེ་ཉན་ཐོས་འདུས་པ་རེ་རེའང་གཉིས་ཀའི་  
ཆ་ལས་རྣམ་པར་གྲོལ་བ། ཤེས་རབ་ཕུན་སུམ་ཚོགས་པ། ལྟ་བ་ཕུན་སུམ་ཚོགས་པ། ལུས་ཀྱིས་མངོན་དུ་བྱེད་པ་དག་གོ་ཤཱ་རད་ཏིའི་བུ། དེ་བཞིན་གཤེགས་པ་  
ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེའི་ཉན་ཐོས་འདུས་པ་དེ་དག་ཇི་སྙེད་བྱུང་བ་དེ་སྙེད་དུ། བྱང་ཆུབ་སེམས་དཔའ་སེམས་དཔའ་ཆེན་པོ་འདུས་བ་དག་ཀྱང་  
དེ་སྙེད་ཁོ་ན་བྱུང་བར་གྱུར་ཏེ། ཕྱིར་མི་ལྡོག་པ་དག་ཀྱང་གངྒཱའི་ཀླུང་གི་བྱེ་མ་སྙེད་བྱུང་ན། བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ལ་གསར་དུ་ཞུགས་པ་དག་  
ལྟ་ཅི་སྨོས། ཤཱ་རད་ཏིའི་བུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཡོངས་  
སུ་མྱ་ངན་ལས་འདའ་བར་མཛད་པ་ན། ཛམྦུའི་གླིང་བྱེ་བ་ཕྲག་བརྒྱ་ཐམས་ཅད་དུ་ཆོས་སྨྲ་བ་བྱེ་བ་ཕྲག་བརྒྱ་བྱིན་གྱིས་བརླབས་སོ། །ཤཱ་རད་ཏིའི་བུ། དེ་བཞིན་གཤེགས་  
པ་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེའི་དམ་པའི་ཆོས་ནི། ལོ་བྱེ་བ་ཁྲག་ཁྲིག་འབུམ་ཕྲག་བརྒྱད་ཅུར་གནས་སོ། །ཤཱ་རད་ཏིའི་བུ། དེའི་དུས་ན་  
  
  
ལོ་བྱེ་བ་ཕྲག་བརྒྱད་ཅུ་ཐུབ་པར་འགྱུར་ཏེ། སེམས་ཅན་གང་ཡང་བར་མདོར་འཆི་བའི་དུས་མི་བྱེད་དོ། །སེམས་ཅན་དེ་དག་བྱ་བ་ཐམས་ཅད་  
ལ་ཤིན་ཏུ་མཐར་ཐུག་པ་ཡིན་ནོ། །ཤཱ་རད་ཏིའི་བུ། དེའི་ཚེ་དེའི་དུས་ན་ཛམྦུའི་གླིང་དེར་ཆོས་སྨྲ་བ་འོད་གྲགས་པ་ཞེས་བྱ་བ་ཞིག་བྱུང་ངོ། །ཤཱ་རད་ཏིའི་བུ། བཅོམ་ལྡན་འདས་དེས་  
བྱང་ཆུབ་སེམས་དཔའ་ཆོས་སྨྲ་བ་འོད་གྲགས་པ་དེ་དམ་པའི་ཆོས་ཇི་སྲིད་དུ་གནས་པ་དེ་སྲིད་དུ་བྱིན་གྱིས་བརླབས་སོ། །ཤཱ་རད་ཏིའི་བུ། ཆོས་སྨྲ་བ་འོད་གྲགས་པ་དེ་ནི། ཕྱིར་  
མི་ལྡོག་པ་བཟོད་པ་ཐོབ་པར་གྱུར་པའོ། །ཤཱ་རད་ཏིའི་བུ། དེའི་དུས་ན་ཕྱི་མའི་ཚེ་ཕྱི་མ་དུས་དམ་པའི་ཆོས་ནུབ་པའི་དུས་ཀྱི་ཆེན་ཆོས་སྨྲ་བ་འོད་གྲགས་པ་དེ་གྲོང་ནས་གྲོང་  
དུ༑ གྲོང་ཁྱེར་ནས་གྲོང་ཁྱེར་དུ། ལྗོངས་ནས་ལྗོངས་སུ། འཁོར་ནས་འཁོར་དུ་དེ་བཞིན་གཤེགས་པའི་བྱང་ཆུབ་བསྐལ་པ་བྱེ་བ་གྲངས་མེད་པ་ཡང་དག་པར་བསྒྲུབས་པ་ཡང་  
དག་པར་རབ་ཏུ་བསྟན་ཏོ། །ཤཱ་རད་ཏིའི་བུ། དེའི་ཚེ་དེའི་དུས་ན་ཛམྦུའི་གླིང་དེར་མཐའ་འཁོབ་ཀྱི་གྲོང་ཁྱེར་གྲོང་ཁྱེར་བརྟན་ལྡན་ཞེས་བྱ་བ་བྱུང་ངོ། །གྲོང་ཁྱེར་དེར་ཡང་ཁྱིམ་  
བདག་བརྟན་པའི་སྡེ་ཞེས་བྱ་བ་བྱུང་སྟེ། ཁྱིམ་བདག་བརྟན་པའི་སྡེ་དེ་ནི། གཞོན་ནུ་དར་ལ་བབ་པར་གྱུར་བ་སྟེ། གྲོང་ཁྱེར་གྱི་བྱ་བ་དག་བྱེད་དོ། །དུས་གཞན་ཞིག་ན་གྲོང་  
  
  
༄༅། །ཁྱེར་གྱི་བྱ་བ་ལ་མངོན་པར་བརྩོན་པ་དེ་ལ་སེམས་སྐྱེས་པ། ཤེས་པ་གང་ཡང་དག་པར་བསྒྲུབས་ནས་སེམས་ཅན་དེ་དག་ལ་དམ་པའི་ཆོས་ཡང་དག་པར་  
རབ་ཏུ་སྟོན་ཅིང། ཆོས་དེའི་དོན་ཡང་དག་པར་རབ་ཏུ་སྟོན་ལ། དེའི་དོན་ཡང་དག་པར་རབ་ཏུ་བསྟན་ན། སེམས་ཅན་དེ་དག་བྱ་བ་ཐམས་ཅད་ལ་ཤིན་ཏུ་མཐར་ཐུག་པར་འགྱུར་  
བའི་ཤེས་པ་དེ་ཅི་འདྲ་ཞིག་གུ་སྙམ་མོ། །ཁྱིམ་བདག་བརྟན་པའི་སྡེ་དེ་གཅིག་པུ་དབེན་པར་སོང་ནས་དེ་སྙམ་དུ་སེམས་པ་ན་ལྷ་ཞིག་འོངས་ནས་འདི་སྐད་ཅེས་སྨྲས་སོ། །  
ཁྱིམ་བདག། དེ་བཞིན་གཤེགས་པ་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཞེས་བྱ་བ་ཡོད་དོ། །དེ་ནས་ཁྱིམ་བདག་བརྟན་པའི་སྡེ་རངས་པ་སྐྱེས་སོ། །དེ་ནས་  
ལྷ་དེས་ཡང་སྨྲས་པ། ཁྱིམ་བདག། དེ་ནི། ཡོངས་སུ་མྱ་ངན་ལས་འདས་སོ། །དེ་ནས་ཁྱིམ་བདག་བརྟན་པའི་སྡེ་དུས་སོ། །དེ་ནས་ལྷ་དེས་ཁྱིམ་བདག་བརྟན་པའི་སྡེ་དེ་ལ་  
འདི་སྐད་ཅེས་སྨྲས་སོ། །ཁྱིམ་བདག་ཁྱོད་ཅིའི་ཕྱིར་རངས་པ་སྐྱེས་ནས་ཕྱིས་དུས། དེ་སྐད་ཅེས་སྨྲས་པ་དང། ཁྱིམ་བདག་བརྟན་པའི་སྡེས་ལྷ་དེ་ལ་སྨྲས་པ། ལྷ། ཁྱོད་  
ཀྱིས་དེ་བཞིན་གཤེགས་པ་ཡོད་དོ། །ཞེས་དེ་སྐད་ཅེས་སྨྲས་པ་དེ་ལ་བདག་རངས་བ་སྐྱེས་སོ། །གང་དེ་བཞིན་གཤེགས་པ་མེད་དོ། །ཞེས་དེ་སྐད་ཅེས་སྨྲས་པ་དེ་ལ་བདག་  
  
  
ལྷ། འདི་ལྟར་དེ་བཞིན་གཤེགས་པ་བདག་གིས་མ་མཐོང་བས་བདག་འཚོ་བ་ནི། དོན་མེད་དོ། །དེ་ནས་ལྷ་དེས་ཁྱིམ་བདག་བརྟན་པའི་སྡེ་ལ་འདི་སྐད་ཅེས་སྨྲས་སོ། །ཁྱིམ་  
བདག། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་ཡོངས་སུ་མྱ་ངན་འདའ་བ་ན་དགེ་སློང་  
ཆོས་སྨྲ་བ་ཆོས་སྟོན་པ་འོད་གྲགས་པ་ཞེས་བྱ་བ་བྱིན་གྱིས་བརླབས་པ་ཡོད་དེ། ཁྱིམ་བདག། ཆོས་སྨྲ་བ་དེ་ནི། བཅོམ་ལྡན་འདས་དེས་ཇི་སྙེད་ཀྱི་ཆོས་བསྟན་པ་མཛད་པ་  
དེ་ཐམས་ཅད་ཀུན་འཛིན་པར་བྱེད་ཀྱི། ཆུད་གཟོན་པར་མི་བྱེད་དོ་།ཁྱིམ་བདག། དགེ་སློང་དེ་ནི། བཅོམ་ལྡན་འདས་དེའི་ཆོས་ཀྱི་མཛོད་འཛིན་པའོ། །དེ་ནས་ཁྱིམ་བདག་  
བརྟན་པའི་སྡེས་ལྷ་དེ་ལ་འདི་སྐད་ཅེས་སྨྲས་སོ། །ལྷ། ཆོས་སྨྲ་བ་དེ་ད་ལྟར་གང་ན་གནས། ལྷས་སྨྲས་པ། ཁྱིམ་བདག། ཆོས་སྨྲ་བ་འོང་གྲགས་པ་དེ་ནི། ད་ལྟར་སེར་སྐྱའི་  
གྲོང་ཁྱེར་གྱི་རྒྱལ་པོའི་ཕོ་བྲང་ན་གནས་ཏེ། རྒྱལ་པོའི་ཕོ་བྲང་དེ་ནི། འདི་ནས་ཤར་ཕྱོགས་སུ་དཔག་ཚད་དྲུག་སྟོང་སུམ་བརྒྱ་འདས་པ་ན་ཡོད་དོ། །དེ་ནས་ཁྱིམ་བདག་བརྟན་  
པའི་སྔོས་དེའི་མཚན་མོ་འདས་ནས། འགྲོན་བུ་བྱེ་བ་ཕྲག་བརྒྱད་ཅུ་ཐོགས་ཤིང་གསེར་སྲང་བྱེ་བ་ཕྲག་བརྒྱད་ཅུ་ཐོགས་ནས། གཡོག་འཁོར་མང་པོ་དང་སེར་སྐྱའི་རྒྱལ་པོའི་  
  
  
༄༅། །ཕོ་བྲང་ག་ལ་དེར་སོང་སྟེ་ཕྱིན་ནས། ཆོས་སྨྲ་བ་འོད་གྲགས་པ་ག་ལ་བ་དེར་སོང་སྟེ་རྐང་པ་ལ་མགོ་བོས་ཕྱག་བཙལ་ནས་ཕྱོགས་གཅིག་ཏུ་འདུག་གོ་  
ཁྱིམ་བདག་བརྟན་པའི་སྡེ་ཕྱོགས་གཅིག་ཏུ་འདུག་པ་ལའང་ཆོས་སྨྲ་བ་འོད་གྲགས་པས་འདི་ལྟ་སྟེ། སེམས་ཅན་ཐམས་ཅད་ཀྱི་ཐེ་ཚོམ་གཅོད་པར་བྱེད་པའི་ཆོས་ཀྱི་  
རྣམ་གྲངས། སེམས་ཅན་ཐམས་ཅད་ཡང་དག་པར་ཚིམ་པར་བྱེད་པའི་ཆོས་ཀྱི་རྣམ་གྲངས། བྱང་ཆུབ་སེམས་དཔའི་དགེ་བའི་རྩ་བ་ཡང་དག་པར་སྐུལ་བའི་གཏམ་  
བཟང་པོ་བྱས་སོ། །དེ་ནས་ཁྱིམ་བདག་བརྟན་པའི་སྡེ་ཆོས་སྨྲ་བ་འོད་གྲགས་པ་ལ་སེམས་དད་ནས་ལེགས་པར་གསུངས་སོ། །ཞེས་སྨྲས་ཏེ་འགྲོན་བུ་དེ་དག་དང་  
གསེར་སྲང་དེ་དག་ཕུལ་ལོ། །རིམ་གྲོ་དང་བསྙེན་བཀུར་བྱ་བའི་ཕྱིར་བདག་ཉིད་ཀྱང་ཕུལ་ལོ། །ཤཱ་རད་ཏིའི་བུ། ཁྱིམ་བདག་བརྟན་པའི་སྡེ་དེ་ཆོས་སྨྲ་བ་འོད་གྲགས་པ་  
ལ་རིམ་གྲོ་དང་བསྙེན་བཀུར་བྱ་བར་མངོན་པར་བརྩོན་ཞིང། ཆོས་ཡོངས་སུ་ཚོལ་བ་ལ་མངོན་པར་བརྩོན་པར་གྱུར་ཏེ། འདི་ལྟ་སྟེ་ཆོས་ཀྱི་རྣམ་གྲངས་དེ་ཉིད་གཟུང་བ་དང་  
ཡི་གེར་འབྲི་བ་དང། བཀླག་པའི་ཕྱིར་ལོ་བྱེ་བ་ཕྲག་དྲུག་ཅུར་ཕྱི་བཞིན་དུ་རྗེས་སུ་འབྲངས་སོ། །ལོ་བྱེ་བ་ཕྲག་དྲུག་ཅུ་པོ་དེར་ཡང་མཉན་པའམ། ཡི་གེར་འབྲི་བའམ། ལུང་  
  
  
།དེ་ལོ་བྱེ་བ་ཕྲག་དྲུག་ཅུར་ཆོས་སྨྲ་བ་འོད་གྲགས་པ་ལ་རིམ་གྲོ་བྱེད་པ་ན་ནམ་དུའང་རྨུགས་པ་དང། གཉིད་ཀྱིས་མ་ནོན་ཏོ། །དེ་ལོ་  
བྱེ་བ་ཕྲག་དྲུག་ཅུར་ཆོས་སྨྲ་བ་དེ་ལ་རིམ་གྲོ་བྱེད་པ་ན་ནམ་དུའང་ཆོས་དང་མ་བྲལ་ལོ། །དེ་ལོ་བྱེ་བ་ཕྲག་དྲུག་ཅུར་ཆོས་སྨྲ་བ་དེ་ལ་རིམ་གྲོ་བྱེད་པ་ནམ་དུའང་འདོད་པའི་རྣམ་པར་  
རྟོག་པ་ལ་རྣམ་པར་རྟོག་པར་མ་གྱུར། གནོད་སེམས་ཀྱི་རྣམ་པར་རྟོག་པ་ལ་མ་ཡིན། རྣམ་པར་འཚེ་བའི་རྣམ་པར་རྟོག་པ་ལ་མ་ཡིན་ནོ་།ཤཱ་རད་ཏིའི་བུ། ཆོས་སྨྲ་བ་དེ་གནས་  
གང་ན་གནས་པའི་གནས་དེའི་སྒོར་ཁྱིམ་བདག་བརྟན་པའི་སྡེ་མི་ཉལ་བར་གྱུར་ཏོ། འདི་ལྟ་སྟེ། ཀུན་བསྲུང་བའི་ཕྱིར་ལངས་པ་ཉིད་ཀྱིས་འདུག་གི། ཉལ་བས་ནི། མ་ཡིན་ནོ། །ཤཱ་  
རད་ཏིའི་བུ། དེའི་དུས་ན་བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བ་ཞེས་བྱ་བ་ཞིག་བྱུང་ངོ། །དེ་ནས་བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བས་ཁྱིམ་བདག་བརྟན་པའི་སྡེ་  
ལ་གླགས་བཙལ་བར་བལྟས་སོ། །དེ་ནས་བདུད་རྟག་ཏུ་གླགས་ཚོལ་བ་རྗེས་སུ་ལྟ་བས་དགེ་སློང་འོད་གྲགས་པ་ཇི་འདྲ་བ་དེ་འདྲ་བ་ཁོ་ནའི་དགེ་སློང་བུད་མེད་དང་ལྷན་ཅིག་ཏུ་ཕྲད་  
པར་བྱེད་པ་ཞིག་མངོན་པར་སྤྲུལ་ཏོ། །དེ་ནས་བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བས་སྤྲུལ་པ་དེ་ལྟ་བུ་མངོན་པར་སྤྲུལ་ནས་ཁྱིམ་བདག་བརྟན་པའི་སྡེ་དེ་ལ་འདི་སྐད་  
  
  
༄༅། །ཅེས་སྨྲས་སོ། །ཁྱིམ་བདག་ཁྱེད་ཀྱི་སྟོན་པ་ནང་གི་མཁས་པ། གྲགས་པ། ཤེས་རབ་དང་ལྡན་པ། ཐོས་པ་དང་ལྡན་པ་ཐོས་པ་རྒྱ་མཚོ་གང་ཡིན་པ་དེའི་  
ལོག་པར་རྟོག་པ་དང། དེའི་སྤྱོད་ཡུལ་མ་ཡིན་པ་ལ་ལྟོས། ཇི་ལྟར་ན་གཞན་ལ་ཡོ་བྱད་བསྙུངས་པའི་གཏམ་ཡང་བྱེད་ལ། བདག་ཉིད་ཀྱིས་ཚུལ་ཁྲིམས་འཆལ་པ་ཉིད་ཀྱང་  
ཡོངས་སུ་འཛིན། ཁྱིམ་བདག་བདག་ཉིད་ཀྱིས་ཚངས་པར་སྤྱོད་པའོ་།ཞེས་ཀྱང་ཁས་འཆེ་ལ། མི་ཚངས་པར་སྤྱོད་པའང་ཡང་དག་པར་བླངས་ནས་གནས་པ་ལ་ལྟོས། །ཁྱིམ་  
བདག་ཇི་ལྟར་ན། ཟབ་མོ་སྤྱོད་པའང་ཡིན་ཞིང་ཡོ་བྱད་བསྙུངས་པ་ལ་རབ་ཏུ་གནས་པའང་ཡིན་ལ། བྱ་བ་དེ་ལྟ་བུ་དང། ཚུལ་དེ་ལྟ་བུ་བྱེད་པ་ཡིན་ཏེ། དེ་ནི། གནས་མེད་དེ་  
དེ་ནི། མི་རིགས་སོ། །ཁྱིམ་བདག་བསྟེན་ཅིང་བསྙེན་བཀུར་བྱས་པ་དེས་ཆོག་གི་ཁྱོད་ཀྱིས་དགེ་སློང་དེ་ལྟ་བུ་དེ་ཐོང་ཞིག་ཁྱིམ་བདག་ཁྱོད་ནི། ཚུལ་ཁྲིམས་དང་ལྡན་པ་དང་  
ཆོག་ཤེས་པ་དང། རབ་ཏུ་དབེན་པ་དང། དྲན་པ་དང་ལྡན་པ་དང། ཤེས་རབ་དང་ལྡན་པ་ཡིན་ལ། འདི་ལྟ་བུ་དེ་ནི། ཚུལ་ཁྲིམས་འཆལ་པ་ཡིན་ན། ཇི་ལྟར་ན་ཁྱོད་དེ་ལ་  
བསྙེན་བཀུར་བྱེད། དེ་ནས་ཁྱིམ་བདག་བརྟན་པའི་སྡེ་འདི་སྙམ་དུ་སེམས་ཏེ། ཇི་ལྟར་ཀུན་ཏུ་སྲུང་བའི་བདག་པོ་སྤྲིན་གྱི་དབང་ཕྱུག་མར་མེ་དེས་ཆོས་སྨྲ་བ་ཆོས་ཀྱི་མཛོད་  
  
  
ཆོས་ཀྱི་གཏེར་ཡང་འཛིན་པའི་གཏམ་དེ་ལྟ་བུ་ལྟ་བུ་དེས་བདག་ལ་བྱས་ཏེ། དེར་སོང་ལ་བསྙེན་བཀུར་བྱོས་ཤིག་ཅེས་དེ་  
སྐད་ཅེས་ཀྱང་སྨྲས་ཤིང། བདག་གིས་ཀྱང་དེ་ལ་སྤོབས་པ་ཐོས་ནས་ཆོས་སྨྲ་བ་འོད་གྲགས་པ་ག་ལ་བ་དེར་སོང་སྟེ་ཕྱིན་ནས་བདག་ལ་ཆོས་སྨྲ་བ་འོད་གྲགས་པས་བྱང་ཆུབ་  
སེམས་དཔའི་སྡེ་སྣོད་ཐེ་ཚོམ་ཐམས་ཅད་གཅོད་པར་བྱེད་པ། སེམས་ཅན་ཐམས་ཅད་ཡང་དག་པར་ཚིམ་པར་བྱེད་པ་ཡང་དག་པར་རབ་ཏུ་བསྟན་ཅིང། བདག་གིས་ཀྱང་ཆོས་  
འདོད་པས་ཆོས་ཀྱི་ཕྱིར་དབུལ་བ་ཕུལ་ཏེ། བདག་ཉིད་ཀྱང་རིམ་གྲོ་དང་བསྙེན་བཀུར་བྱ་བའི་ཕྱིར་ཕུལ་བས་དེ་ནི། བདག་གིས་ལེགས་པར་བྱས་པ་ཡིན་ན། གང་མི་འདིས་ཆོས་  
སྨྲ་བ་འོད་གྲགས་པའི་སྤྱོད་ཡུལ་མ་ཡིན་པའི་ཚིག་སྨྲས་པ་དེ་ནི་བདུད་ཀྱི་ལས་ཡིན་ནོ། །དེ་ཅིའི་ཕྱིར་ཞེ་ན། དེ་ནི། གནས་མེད་སྐབས་མེད་པའི་ཕྱིར་ཏེ། གང་དེ་བཞིན་གཤེགས་  
པས་བྱིན་གྱིས་བརླབས་པའི་སེམས་ཅན་རྣམས་ཀྱི་སྤྱོད་ཡུལ་དེ་དག་ཡིན་ནོ། །ཞེས་བྱ་བ་དེ་ནི། གནས་མེད་དེ། གདོན་མི་ཟ་བར་འདི་ནི། བདུད་དམ། བདུད་ཀྱི་རིས་ཀྱི་ལྷའམ།།  
བདུད་ཀྱིས་བྱིན་གྱིས་བརླབས་པའི་མི་ཞིག་ཡིན་ནོ། །དེ་ཅིའི་ཕྱིར་ཞེ་ན། ཇི་ལྟར་བདག་གིས་ཆོས་སྨྲ་བ་འོད་གྲགས་པ་ལས་ཆོས་བསྟན་པ་བཟུང་བའི་ཆོས་བསྟན་པ་དེ་ལ་ནི་  
  
  
༄༅། །མཚན་ཉིད་དེ་དག་མེད་པའི་ཕྱིར་ཏེ། བདག་གིས་ནི། བུད་མེད་དེ་ལ་རྣམ་པར་བལྟ་བར་བྱ། བུད་མེད་ཀྱི་ཆོས་ལ་རྣམ་པར་བལྟ་བར་བྱ། སྐྱེས་པ་ལའང་  
རྣམ་པར་བལྟ་བར་བྱ། སྐྱེས་པའི་ཆོས་ལའང་རྣམ་པར་བལྟ་བར་བྱ་སྟེ། གལ་ཏེ་ཆོས་སྨྲ་བ་འོད་གྲགས་པ་དེ་དེ་བཞིན་གཤེགས་པས་བྱིན་གྱིས་བརླབས་པ་ཡིན་ལ། བདག་  
སྤྲུལ་པ་ཡང་དག་པ་མ་ཡིན་པ་དེ་ཉིད་ཀྱི་དབང་གིས་སོང་ན་ནི་དེ་བཞིན་གཤེགས་པ་ལ་བདག་གིས་སྐུར་པ་བཏབ་པར་འགྱུར་ཞིང། དེ་བཞིན་གཤེགས་པའི་ཆོས་ཉིད་ལའང་  
སྐུར་པ་བཏབ་པར་འགྱུར་ན། བདག་གིས་ནི། བསམ་པ་བཟང་པོའི་སྨོན་ལམ་གྱི་དབང་དང། དེ་བཞིན་གཤེགས་པ་དེའི་བདེན་པའི་བྱིན་གྱི་རླབས་ཀྱིས་བདེན་པའི་བྱིན་གྱིས་  
བརླབས་བྱའོ། །སྙམ་མོ། །དེ་ནས་ཁྱིམ་བདག་བརྟན་པའི་སྡེས་དེའི་ཚེ༑ བདེན་པ་དང། བདེན་པའི་ཚིག་གང་གིས་ཆོས་སྨྲ་བ་དེ་བཅོམ་ལྡན་འདས་དེས་ཆོས་བསྟན་པའི་  
ཕྱིར་བྱིན་གྱིས་བརླབས་པ་ཡིན་ན། བདག་ལ་ཆོས་ཡོངས་སུ་བཙལ་བའི་ཕྱིར་ལྷག་པའི་བསམ་པ་ཡོད་པའི་བདེན་པ་དང། བདེན་པའི་ཚིག་དེས་བུད་མེད་དེ་དང། སྐྱེས་  
པ་དེ་མི་སྣང་བར་གྱུར་ཅིག་ཅེས་བདེན་པའི་བྱིན་གྱིས་བརླབས་བྱས་ཏེ། ཤཱ་རད་ཏིའི་བུ། ཁྱིམ་བདག་དེའི་བདེན་པའི་བྱིན་གྱི་རླབས་ཀྱིས་བུད་མེད་དེ་དང། སྐྱེས་པ་  
  
  
།བདུད་ཀྱི་རིས་དེ་དག་མི་སྣང་བར་གྱུར་ནས། དེ་ནས་ཁྱིམ་བདག་བརྟན་པའི་སྡེ་བསམ་པ་འདི་ལ་ཞུགས་ཏེ། གང་ཆོས་སྨྲ་བ་འོད་གྲགས་པས་བདག་ལ་  
སེམས་ཅན་ཐམས་ཅད་ཀྱི་བསམ་པ་ཡང་དག་པར་ཚིམ་པར་བྱེད་པའི་ཆོས་ཀྱི་རྣམ་གྲངས་ཉན་དུ་མ་སྟེར་བ་དེའང་བདག་གི་བདུད་ཀྱི་ལས་ཡིན། དེ་ནི། བདུད་ཀྱི་བྱིན་གྱིས་བརླབས་  
པ་ཡིན་ཏེ། འདི་ལྟར་བདག་ཆོས་ཡོངས་སུ་ཚོལ་བ་ལ་མངོན་པར་བརྩོན་ཞིང་རྟག་པར་རྒྱུན་དུ་དེའི་རྗེས་སུ་འབྲངས་ན། དེས་ཀྱང་བདག་ལ་བྱང་ཆུབ་སེམས་དཔའི་སྡེ་སྣོད་ཀྱི་ཆོས་ཀྱི་  
རྣམ་གྲངས་ཉན་དུ་མ་བཅུག་སྟེ། ཀྱེ་མ་བདག་གིས་འདི་ལྟར་བདག་ལ་བདུད་ཀྱི་ལས་སུ་མི་འགྱུར་བ་དེ་ལྟར་བྱའོ། །སྙམ་སྟེ། ཤཱ་རད་ཏིའི་བུ། ཁྱིམ་བདག་བརྟན་པའི་སྡེ་ཆོས་སྨྲ་བ་  
འོད་གྲགས་པའི་རྗེས་སུ་འབྲང་བ་ཁོ་ནར་བྱེད་ཀྱི། ཕྱིར་མ་ལོག་གོ་ཤཱ་རད་ཏིའི་བུ། ཁྱིམ་བདག་བརྟན་པའི་སྡེའི་ལྷག་པའི་བསམ་པ་ཕུན་སུམ་ཚོགས་པ་ལ་ལྟོས། ལོ་བྱེ་བ་ཕྲག་  
དྲུག་ཅུར་དེས་ཆོས་སྨྲ་བ་དེའི་རྗེས་སུ་འབྲང་ཞིང་དགའ་བ་དང་དད་པས་ཀྱང་ཡིད་ཡོངས་སུ་མི་སྐྱོ་བར་ལོ་བྱེ་བ་ཕྲག་དྲུག་ཅུར་རྗེས་སུ་འབྲང་དུ་ཟིན་ཀྱང་ཆོས་ཀྱི་རྣམ་གྲངས་དེ་ལན་  
གཅིག་མ་གཏོགས་པར་ནམ་ཡང་མ་ཐོས་སོ། །བདུད་རྟག་ཏུ་གླགས་ཚོལ་བ་ལ་རྗེས་སུ་ལྟ་བས་ཀུན་ཏུ་རྨོངས་པའི་གནས་དེ་ལྟ་བུ་ཀུན་ཏུ་བསྟན་པ་ནའང་དེའི་སེམས་གཞན་དུ་  
  
  
༄༅། །མ་གྱུར་ཏེ། ཆོས་སྨྲ་བ་དེ་ལ་དད་པ་ཐོབ་པ་ཉིད་དུའང་གྱུར་ཏོ། །ཁྱིམ་བདག་བརྟན་པའི་སྡེ་དེ་ལོ་བྱེ་བ་ཕྲག་དྲུག་ཅུ་པོ་དེ་འདས་ནས་འཇིག་རྟེན་གྱི་ཁམས་  
དཀོན་མཆོག་འབྱུང་གནས་སུ་སངས་རྒྱས་ཀྱི་ཞིང་སྟོང་གི་རྗེས་སུ་མཐུན་པར་སྐྱེས་ཏེ། འཇིག་རྟེན་གྱི་ཁམས་དེར་ཡང་དེ་བཞིན་གཤེགས་པ་དཔུང་མགོ་ཆེན་པོ་ཞེས་བྱ་བ་བྱུང་  
ངོ༑ ༑ཤཱ་རད་ཏིའི་བུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔུང་མགོ་ཆེན་པོ་དེའི་འདུས་པ་གཅིག་སྟེ། དགྲ་བཅོམ་པ་བྱེ་བ་ཕྲག་དྲུག་  
ཅུ་བྱུང་ངོ། །དེའི་དུས་ན་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་སྡེ་ནི། རྒྱལ་པོའི་ཁྱིམ་དུ་སྐྱེས་ཏེ། དེ་སྐྱེས་ནས་དེ་མ་ཐག་ཏུ་ལྷས་ཚིག་ཏུ་སྨྲས་པ། གཞོན་  
ནུ༑ ཁྱོད་ཀྱི་འབྲས་བུ་དེ་ནི། ཆོས་ཡོངས་སུ་བཙལ་བའི་ཡིན་ནོ་།དེ་ནས་ཁྱེའུ་དེས་ལྷ་དེ་ལས་ཚིག་དེ་ཐོས་ནས་སེམས་འདི་ལྟ་བུ་སྐྱེས་ཏེ། དེའི་ཕྱིར་བདག་གིས་ནི། བདག་  
ཉིད་ཁོ་ནས་ཆོས་རྣམས་བཙལ་བར་བྱ་བ་དེ་ལྟར་བྱའོ། །སྙམ་ནས་དེ་སྐྱེས་ནས་ལོ་བདུན་ལོན་པ་ཙམ་དང། རབ་ཏུ་འབྱུང་བའི་ཕྱིར་མངོན་པར་བྱུང་ངོ། །བཅོམ་ལྡན་འདས་  
དེས་ཀྱང་དེ་ལ་ཆོས་བསྟན་ཏོ། །དེ་སྔོན་གྱི་སྨོན་ལམ་དང། དེ་བཞིན་གཤེགས་པའི་བྱིན་གྱི་རླབས་ཀྱིས་དྲན་པའང་རྙེད་དོ། །དེ་བཞིན་གཤེགས་པ་དཔུང་མགོ་ཆེན་པོ་  
  
  
པ་དེ་དག་ཐམས་ཅད་ཀྱང་ཀུན་བཟུང་ངོ། །དེས་བཅོམ་ལྡན་འདས་དེ་བཞིན་གཤེགས་པ་དཔུང་མགོ་ཆེན་པོ་དེའི་བསྟན་  
པ་ལའང་ཚངས་པར་སྤྱོད་པ་སྤྱད་དོ། །སེམས་ཅན་གྲངས་མེད་དཔག་ཏུ་མེད་པ་དག་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་སྨིན་པར་བྱས་སོ། །དེ་ནས་ཤི་  
འཕོས་ནས་ཀྱང་དེ་མ་ཐག་ཏུ་དེ་བཞིན་གཤེགས་པ་གཉིས་པ་རི་རབ་ཀྱི་ཕུང་པོ་ཞེས་བྱ་བ་མཉེས་པར་བྱས་སོ། །དེ་དེ་བཞིན་གཤེགས་པ་དེའི་བསྟན་པ་ལའང་སྐྱེས་ནས་ལོ་བདུན་  
ཙམ་ལོན་པ་དང་རབ་ཏུ་བྱུང་ངོ། །དེ་དེ་ལྟར་རབ་ཏུ་བྱུང་ནས་དྲན་པ་རྙེད་པ་དང། སྔོན་གྱི་སྨོན་ལམ་དང། དེ་བཞིན་གཤེགས་པའི་བྱིན་གྱི་རླབས་ཀྱིས་བཅོམ་ལྡན་འདས་དེས་  
མདོ་སྡེ་ཇི་སྙེད་ཡང་དག་པར་རབ་ཏུ་བསྟན་པ་དེ་ཐམས་ཅད་དྲན་པས་ཀུན་ཏུ་བཟུང་ངོ། །ཤཱ་རད་ཏིའི་བུ། རྣམ་གྲངས་དེས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་  
སྡེས་སངས་རྒྱས་བྱེ་བ་ཁྲག་ཁྲིག་འབུམ་ཕྲག་དྲུག་ཅུ་རྩ་བརྒྱད་མཉེས་པར་བྱས་སོ། །སངས་རྒྱས་བྱེ་བ་ཁྲག་ཁྲིག་འབུམ་ཕྲག་དྲུག་ཅུ་རྩ་བརྒྱད་པོ་དེ་དག་ཐམས་ཅད་ལས་ཀྱང་ཆོས་  
བསྟན་པ་ཀུན་བཟུང་ངོ། །ཤཱ་རད་ཏིའི་བུ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བརྟན་པའི་སྡེ་ཡེ་ཤེས་རྒྱ་མཚོ་ལྟ་བུ་དང་ལྡན་པར་གྱུར་ཏོ། །མི་གཡོས་པ་ཉིད་ཀྱི་  
  
  
༄༅། །ཕྱིར་ཡེ་ཤེས་མི་འཁྲུགས་པ་ནམ་མཁའ་དང་མཉམ་པ་ལྟ་བུ་དང་ལྡན་པར་གྱུར་ཏོ། །གཏིང་དཔག་དཀའ་བ་ཉིད་ཀྱི་ཕྱིར་ཡེ་ཤེས་ཟབ་པ་ལྟ་བུ་དང་ལྡན་པར་  
གྱུར་ཏོ༑ ༑ཤཱ་རད་ཏིའི་བུ། དེའི་ཚེ་དེའི་དུས་ན་ཁྱིམ་བདག་བརྟན་པའི་སྡེ་ཞེས་བྱ་བ་བྱུང་བ་དེ་གཞན་ཞིག་ཡིན་པ་སྙམ་དུ་སེམས་ན། ཁྱོད་ཀྱིས་དེ་ལྟར་བལྟ་བར་མི་བྱ་སྟེ། གང་  
གིས་ལོ་བྱེ་བ་ཕྲག་དྲུག་ཅུར་ཆོས་སྨྲ་བ་དེ་ལ་རྗེས་སུ་འབྲངས་ཀྱང་སེམས་གཞན་དུ་གྱུར་པར་མ་བྱས་པའི་ཁྱིམ་བདག་ཚོང་དཔོན་དེ་ནི། མར་མེ་མཛད་ཡིན་ནོ། །ཤཱ་རད་ཏིའི་  
བུ༑ ཁྱོད་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཆོས་ཡོངས་སུ་བཙལ་བ་ལྷག་པའི་བསམ་པ་ཇི་ཙམ་དུ་དོན་ཆེ་བ་ལ་ལྟོས། ཤཱ་རད་ཏིའི་བུ། དེ་ལྟ་བས་ན་  
བྱང་ཆུབ་སེམས་དཔའ་སེམས་དཔའ་ཆེན་པོ་ལྷག་པའི་བསམ་པ་དང་ལྡན་པ་ནི། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱའོ། །  
ཤཱ་རད་ཏིའི་བུ། ཆོས་སྨྲ་བ་དེ་ནི། ད་དུང་དུ་སངས་རྒྱས་བཅོམ་ལྡན་འདས་རྣམས་ཀྱི་དམ་པའི་ཆོས་ཡོངས་སུ་ཚོལ་བར་བྱེད་དོ་།ཤཱ་རད་ཏིའི་བུ། ཆོས་སྨྲ་བ་འོད་གྲགས་པ་དེ་ནི་  
འཁོར་འདི་ཉིད་ན་གནས་ཤིང་འདུག་གོ་བྱང་ཆུབ་སེམས་དཔའི་སྤྱོད་པ་དང། ལྷག་པའི་བསམ་པ་དང། དམ་པའི་ཆོས་ཡོངས་སུ་ཚོལ་བ་ལ་མངོན་པར་བརྩོན་པའི་ལེའུ་སྟེ་  
  
  
། །།དེ་ནས་བཅོམ་ལྡན་འདས་ཀྱིས་ཡང་ཚེ་དང་ལྡན་པ་ཤཱ་རད་ཏིའི་བུ་ལ་བཀའ་སྩལ་པ། ཤཱ་རད་ཏིའི་བུ། བྱང་ཆུབ་སེམས་དཔའ་རྣམས་ཀྱིས་བྱ་བ་གསུམ་གྱིས་  
བྱ་བ་དང་མི་བྱ་བ་ཐམས་ཅད་ཡང་དག་པར་རྗེས་སུ་མཐོང་སྟེ་གསུམ་གང་ཞེ་ན། ཤཱ་རད་ཏིའི་བུ། འདི་ལྟ་སྟེ། བྱ་བ་མ་ཡིན་པ་ཉིད་ཀྱི་ཕྱིར་དམ་པའི་ཆོས་ཡོངས་སུ་བཙལ་བར་བྱ་  
བ་འདི་ནི། བྱ་བ་དང་པོའོ། །ཤཱ་རད་ཏིའི་བུ། གཞན་ཡང་བྱང་ཆུབ་སེམས་དཔའ་ནི། སངས་རྒྱས་ཀྱི་ཆོས་རྣམས་ཚད་བྱས་པ་མ་ཡིན་པར་ཡོངས་སུ་ཚོལ་བ་ཡིན་ཏེ། སངས་རྒྱས་  
ཀྱི་ཆོས་ཟབ་མོ་དག་ཐོས་ནའང་མི་སྐྲག་ཅིང་གཏིང་དཔོག་པར་བྱེད་ལ་ལྷག་པར་མོས་ཤིང་སྤོང་བར་མི་བྱེད་དེ། ཤཱ་རད་ཏིའི་བུ་དེ་ཇི་ལྟ་ཇི་ལྟར་ཆོས་ཟབ་མོ་དག་ཐོས་པ་དེ་ལྟ་དེ་  
ལྟར་རྒྱས་པར་ལྷག་པའི་བསམ་པ་ཕུན་སུམ་ཚོགས་པ་ལས་མི་ལྡོག་པ་འདི་ནི། བྱ་བ་གཉིས་པ་སྟེ། བྱང་ཆུབ་སེམས་དཔའ་རྣམས་ཀྱི་ལྷག་པའི་བསམ་པ་ཕུན་སུམ་ཚོགས་པ་  
ཡིན་པར་བལྟ་བར་བྱའོ། །ཤཱ་རད་ཏིའི་བུ། གཞན་ཡང་གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོའི་ཐད་དུ་མི་ལ་ལ་ཞིག་འོངས་ནས་བྱང་ཆུབ་སེམས་དཔའ་གང་བླ་  
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེས་ནི། བདོག་པ་ཐམས་ཅད་ཡོངས་སུ་གཏང་བར་བྱ་དགོས་ཏེ། གང་བྱང་ཆུབ་སེམས་དཔས་མི་སྦྱིན་པར་བྱ་  
  
  
༄༅། །བའི་དངོས་པོ་དེ་ནི། མེད་པ་ཡིན་ནོ། །ཞེས་དེ་སྐད་ཅེས་སྨྲས་ལ། གལ་ཏེ་བྱང་ཆུབ་སེམས་དཔས་དེ་སྐད་ཅེས་ཐོས་ནས་ཞུམ་པར་མི་བྱེད། སྒྱིད་ལུག་པར་  
མི་བྱེད་ལ་མི་ལྡོག་པ་འདི་ནི། བྱ་བ་གསུམ་པ་སྟེ། འྡིའང་བྱང་ཆུབ་སེམས་དཔའི་ལྷག་པའི་བསམ་པ་ཕུན་སུམ་ཚོགས་པ་ཡིན་པར་བལྟ་བར་བྱའོ། །ཤཱ་རད་ཏིའི་བུ། གཞན་  
ཡང་བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་ནས༑ གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེས་ནི། སེམས་ཅན་ཐམས་ཅད་  
ལ་བདེ་བའི་ཡོ་བྱད་ཐམས་ཅད་ཉེ་བར་བསྒྲུབ་པར་བྱ་སྟེ། དེ་ལྟ་བས་ན། བདག་ནི། འདི་ལྟར་སྡུག་བསྔལ་ཞིང། བདག་ནི། མཆོག་ཏུ་སྡུག་བསྔལ་བ་ཡིན་པས་བདག་ཁོ་ན་  
ལ་ཁྱོད་ཀྱིས་བདེ་བའི་ཡོ་བྱད་ཉེ་བར་སྒྲུབས་ཤིག་ཕྱིས་ནི་སེམས་ཅན་གཞན་དག་ལ་བདེ་བའི་ཡོ་བྱད་ཉེ་བར་སྒྲུབས་ཤིག་ཅེས་དེ་སྐད་ཅེས་སྨྲས་ལ། གལ་ཏེ་བྱང་ཆུབ་  
སེམས་དཔས་དེ་སྐད་ཅེས་ཐོས་ནས་ཞུམ་པར་མི་བྱེད་ཅིང་བདེ་བ་དེ་ཉེ་བར་སྒྲུབ་པར་ནུས་པ་ཡིན་ལ། དེའང་ཉེ་བར་མི་སྒྲུབ་པར་བདག་ནི། སེམས་ཅན་འདི་ལ་བདེ་བའི་ཡོ་བྱད་  
ཉེ་བར་སྒྲུབ་པར་ནུས་པའང་མ་ཡིན་ན། སེམས་ཅན་ཐམས་ཅད་ལ་ལྟ་ཅི་སྨོས་ཞེས་ཞུམ་པའི་སེམས་སྐྱེད་པར་བྱེད་ཅིང། ཀུན་ཏུ་ཞུམ་པའི་སེམས་སྐྱེད་པར་བྱེད་ན། གལ་  
  
  
ལྷག་པའི་བསམ་པ་མ་ཡིན་པར་བལྟ་བར་བྱའོ། །ཤཱ་རད་ཏིའི་བུ། གལ་ཏེ་སེམས་ཅན་དེ་ལ་བདེ་བའི་ཡོ་བྱད་ཉེ་བར་སྒྲུབ་པ་ན། དེའང་བྱང་  
ཆུབ་སེམས་དཔའ་དེ་ལ་གཤེ་བར་བྱེད་ཅིང་བརྒྱད་བཀག་བྱེད་ལ། ཚིག་རྩུབ་པོ་ཚོགས་པར་དབྱུང་བར་འོས་པ་མ་ཡིན་པ་སྡིག་པ་ཅན་གྱིས་ཀུན་ཏུ་སྤྱོད་པར་བྱེད་ན། བྱང་ཆུབ་  
སེམས་དཔས་ནི། དེ་ལ་ཁྲོ་བ་བསྐྱེད་པར་མི་བྱ། གནོད་སེམས་བསྐྱེད་པར་མི་བྱ། དེ་ལ་བྱམས་པའི་སེམས་ཉིད་དང། སྙིང་རྗེ་ཉིད་བསྐྱེད་པར་བྱ། དེ་ལ་བདེ་བ་ཉིད་ཉེ་བར་བསྒྲུབ་པར་  
བྱ་ཞིང། སྡུག་བསྔལ་ནི། མ་ཡིན་ཏེ། ཤཱ་རད་ཏིའི་བུ། དེ་ལྟར་ན། བྱང་ཆུབ་སེམས་དཔའི་ལྷག་པའི་བསམ་པ་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་རིག་པར་བྱའོ། །བྱང་  
ཆུབ་སེམས་དཔའ་དེས་ནི། དུལ་བ་དང་ཞི་བའི་སེམས་བསྐྱེད་པ་དང་བདེ་བའི་ཡོ་བྱད་ཀྱི་སེམས་བསྐྱེད་པ་དེ་དག་གིས་འཁོར་བ་དཔག་ཏུ་མེད་པ་དུམ་བུར་ཆད་པར་ཡང་དག་པར་རྗེས་  
སུ་མཐོང་ངོ། །སེམས་ཅན་དཔག་ཏུ་མེད་པ་ལ་བདེ་བའི་ཡོ་བྱད་ཉེ་བར་བསྒྲུབས་པར་ཡང་ཡང་དག་པར་རྗེས་སུ་མཐོང་ངོ། །བདག་ཉིད་ཀྱི་སངས་རྒྱས་ཀྱི་ཆོས་ཡོངས་སུ་སྨིན་པར་ཡང་  
ཡང་དག་པར་རྗེས་སུ་མཐོང་ངོ། །སེམས་བསྐྱེད་པ་རེ་རེ་ལའང་སངས་རྒྱས་ཀྱི་ཆོས་དཔག་ཏུ་མེད་པ་སྒྲུབ་པ་ཉིད་དུ་ཡང་དག་པར་རྗེས་སུ་མཐོང་སྟེ། དེ་ལྟར་ན། བྱང་ཆུབ་སེམས་  
  
  
༄༅། །དཔའ་ནི། ལྷག་པའི་བསམ་པ་དང་ལྡན་ཞིང། ཐབས་ལ་མཁས་པར་རིག་པར་བྱའོ། །གང་སེམས་མ་རྨས་ཤིང་སེམས་མ་ཉམས་པས་སེམས་ཅན་དེ་ལ་  
བདེ་བའི་ཡོ་བྱད་ཉེ་བར་བསྒྲུབས་ལ། སེམས་ཅན་དེའང་གཤེ་བར་བྱེད་ཅིང་བརྒྱད་བཀག་བྱེད་ལ་ཚིག་ཚོགས་པར་དབྱུང་བར་འོས་པ་མ་ཡིན་པ་སྡིག་པ་ཅན་གྱིས་ཀུན་ཏུ་སྤྱོད་  
པར་བྱེད་ན། བྱང་ཆུབ་སེམས་དཔའ་ནི། དེ་ལ་བཟོད་པར་བྱེད་ཅིང་དེ་ལའང་བྱང་ཆུབ་སེམས་དཔའ་སེམས་དཔའ་ཆེན་པོ་ནི། འདི་སྙམ་དུ་སེམས་ཏེ། སེམས་ཅན་འདི་དག་  
ལ་སངས་རྒྱས་ཀྱི་ཆོས་རྣམས་རབ་ཏུ་སྟོན་པར་བྱེད་དེ། བདག་གིས་དེ་ལ་གནོད་སེམས་གང་ཅིའང་རུང་བ་བསྐྱེད་པར་གྱུར་ན། དེ་ཙམ་དུ་བདག་བྱང་ཆུབ་ལས་ཉམས་པར་  
འགྱུར་རོ། །སྙམ་པ་འདི་ནི། བྱང་ཆུབ་སེམས་དཔའི་ལྷག་པའི་བསམ་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ཐབས་ལ་མཁས་པ་ཡིན་པར་བལྟ་བར་བྱའོ། །  
ཤཱ་རད་ཏིའི་བུ། གཞན་ཡང་བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི། རྙེད་པར་དཀའ་སྟེ། ཁྱོད་ཀྱིས་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་མི་ནུས་ཤིང། ཁྱོད་ཀྱིས་སངས་རྒྱས་ཀྱི་ཆོས་རྣམས་ཡང་དག་པར་སྒྲུབ་པར་མི་ནུས་  
  
  
༑ཞེས་དེ་སྐད་ཅེས་སྨྲས་ལ། གལ་ཏེ་ཐོས་ནས་ཡིད་གཏོང་བར་བྱེད་ན། ལྷག་པའི་བསམ་པ་མ་ཡིན་པར་བལྟ་བར་བྱའོ། །གལ་ཏེ་དེ་ལ་སངས་རྒྱས་ཀྱི་ཆོས་རྙེད་པར་དཀའ་བ་ཉིད་  
ལ་རྙེད་སླ་བ་ཉིད་སྐྱེས་ན། དེ་ལྟ་ན་ལྷག་པའི་བསམ་པ་མ་ཡིན་པར་བལྟ་བར་བྱའོ། །ཤཱ་རད་ཏིའི་བུ། གཞན་ཡང་གལ་ཏེ་བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་  
ནས་རིགས་ཀྱི་བུ། གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེ་ནི། རང་གི་ལུས་དང། རང་གི་སྲོག་ལའང་དབང་མེད་པ་ཡིན་ན། ལོངས་སྤྱོད་རྣམས་ལ་དབང་ཡོད་  
པར་འགྱུར་བ་ལྟ་ཅི་སྨོས་ཏེ། ཀྱེ་མ་རིགས་ཀྱི་བུ། ཁྱོད་ལུས་དང་སྲོག་ལའང་དབང་མེད་པར་གྱུར་ན་མི་རུང་གི་སེམས་དེ་ཐོང་ཞིག་།ཅེས་དེ་སྐད་ཅེས་སྨྲས་ལ། དེ་ལའང་  
གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་འདི་སྙམ་དུ་སེམས་ཏེ། སེམས་ཅན་ཐམས་ཅད་ནི། ལུས་དང་སྲོག་ལ་དབང་མེད་དེ་ལུས་དང་སྲོག་ལ་དབང་མེད་པར་  
གྱུར་པས་ཀུན་ཏུ་བསྲུང་བའི་ཕྱིར་མངོན་པར་བརྩོན་ནོ། །ཀུན་ཏུ་བསྲུང་བའི་ཕྱིར་མངོན་པར་བརྩོན་པ་དེ་དག་ཉིད་ཀྱི་ལུས་འཇིག་པར་འགྱུར་བ་ཉིད་ཡིན་ཞིང་ལུས་འགག་པར་  
འགྱུར་བ་ཉིད་ཡིན་ལ། སྲོག་ཀྱང་འགག་པར་འགྱུར་བ་ཉིད་ཡིན་ན་བདག་གི་ལྟ་ཅི་སྨོས་སྙམ་ན། ལྷག་པའི་བསམ་པ་དང་ལྡན་པ་མ་ཡིན་པར་རིག་པར་བྱ་ཞིང་ཐབས་ལ་  
  
  
༄༅། །མཁས་པ་མ་ཡིན་པར་རིག་པར་བྱའོ། །ཤཱ་རད་ཏིའི་བུ་གལ་ཏེ་དེ་འདི་སྙམ་དུ་སེམས་ཏེ། སེམས་ཅན་ཐམས་ཅད་ནི། ལུས་དང་སྲོག་ལ་ཀུན་ཏུ་བསྲུང་  
བའི་ཕྱིར་མངོན་པར་བརྩོན་པ་དག་སྟེ། དེ་དག་ནི། ལུས་དང་སྲོག་ལ་དབང་མེད་པ་ཡིན་ནོ། །དབང་མེད་པར་གྱུར་པ་དེ་དག་གི་ལུས་རབ་ཏུ་འཇིག་པར་འགྱུར་བ་ཉིད་ཡིན་ཞིང་  
ལུས་འགག་པར་འགྱུར་བ་ཉིད་ཡིན་ལ། སྐྱེ་བ་དང། རྒ་བ་དང། ན་བ་དང། འཆི་བ་ལ་སོགས་པའི་གནོད་པ་དག་གིས་མངོན་པར་གསོད་པ་ཉིད་ཡིན་ཏེ། དེ་དག་ནི། ལུས་  
ཀུན་ཏུ་བསྲུང་བའི་ཕྱིར་མངོན་པར་བརྩོན་པ་དག་ཡིན་པས་ལས་རྣམ་པ་སྣ་ཚོགས་དག་མངོན་པར་འདུ་བྱེད་དེ། དེ་དག་གིས་ལུས་ཀུན་ཏུ་བསྲུངས་པ་ཉིད་ཡིན་ཞིང། སྲོག་  
ཀུན་ཏུ་བསྲུངས་པ་ཉིད་ཡིན་ཡང། ལུས་གཞན་ཉིད་དུ་འགྲོ་བར་འགྱུར་ཞིང། སྲོག་གཞན་ཉིད་དུ་འགྲོ་བར་འགྱུར་རོ། །སྙམ་ནས། གལ་ཏེ་བདག་ལུས་དང་སྲོག་ལ་ལྟ་བ་  
དང་བཅས་པར་གྱུར་ཅིང། ཀུན་ཏུ་བསྲུངས་པར་གྱུར་ན། དེ་ལྟ་ན་བདག་ནི། ལུས་དང་སྲོག་ལ་ལྟ་བ་དང་བཅས་པ་ཡིན་པས་སྡིག་པ་ཅན་གྱི་ལས་རྣམས་བྱས་ནས་འགྲོ་བ་ལྔ་  
དང་ལྡན་པའི་འཁོར་བར་སྡུག་བསྔལ་ཉམས་སུ་མྱོང་བར་འགྱུར་བས་ཀྱེ་མ་བདག་གིས་ལུས་དང་སྲོག་ལ་ལྟར་མེད་པར་བྱ། མི་བསྲུང་བར་བྱ། བདག་གིས་ནི། ལུས་དང་  
  
  
བདག་གིས་ནི། སངས་རྒྱས་ཀྱི་ཡེ་ཤེས་ལའང་ལྟ་བ་དང་བཅས་པར་བྱ་ཞིང། ལུས་དང་སྲོག་ལ་ནི། མ་ཡིན་པར་བྱ། སེམས་ཅན་ཐམས་ཅད་ཀྱང་ཐར་  
པ་ལ་མངོན་པར་བརྩོན་པར་ལྟ་བ་དང་བཅས་པར་བྱ། ལུས་དང་སྲོག་ལའང་སྲེད་པ་དང་བྲལ་བར་བྱ། བདག་གིས་ནི། སངས་རྒྱས་བཅོམ་ལྡན་འདས་ཐམས་ཅད་ལ་སྲེད་པ་དང་ལྡན་  
པར་བྱ། བདག་གིས་ནི། སྐྱེ་བ་མེད་པ་ལ་མོས་པར་བྱ། བདག་གིས་ནི་ཆོས་བསྟན་པའི་ཕྱིར་སྐྱོ་བ་མེད་པར་བྱ། བདག་གིས་ནི། མ་བཅིངས་མ་གྲོལ་བའི་ཆོས་བསྟན་པར་བྱའོ། །སྙམ་  
མོ༑ ༑དེ་ལའང་བྱང་ཆུབ་སེམས་དཔའ་འདི་ལྟར་སོ་སོར་རྟོག་པར་བྱེད་དེ། བདག་གིས་སེམས་ཅན་དེ་ལ་ཀྱེ་མི། གང་ལུས་དང་སྲོག་ལ་དབང་མེད་པ་ཉིད་འདི་ནི། རྩོལ་བ་མཆོག་  
ཡིན༑ འདི་ནི། གོ་ཆ་མཆོག་ཡིན་ནོ། །ཞེས་དེ་སྐད་ཅེས་བརྗོད་པར་བྱའོ། །དེ་ཅིའི་ཕྱིར་ཞེ་ན། ཀྱེ་མི། ཆོས་ཐམས་ཅད་ནི། རང་བཞིན་མེད་པའི་ཕྱིར་ཏེ། ཀྱེ་མི། ཆོས་ཐམས་ཅད་  
ནི༑ རྟེན་པ་མེད་པའོ། །ཞེས་གལ་ཏེ་དེ་སྐད་ཅེས་སྨྲས་ན། བྱང་ཆུབ་སེམས་དཔའ་ལྷག་པའི་བསམ་པ་དང་ལྡན་པ་ཡིན་པར་རིག་པར་བྱའོ། །ཤཱ་རད་ཏིའི་བུ། གཞན་ཡང་གལ་  
ཏེ་བྱང་ཆུབ་སེམས་དཔའི་ཐད་དུ་མི་ལ་ལ་ཞིག་འོངས་ནས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེས་ནི། སེམས་ཅན་ཐམས་ཅད་ཀྱི་སློབ་མར་  
  
  
༄༅། །གྱུར་པར་བྱ་དགོས་ཏེ། ཁྱོད་ཀྱིས་ཀྱང་ད་ཕྱིན་ཆད་ངའི་སློབ་མར་གྱུར་པར་བྱ་དགོས་སོ། །ཞེས་དེ་སྐད་ཅེས་སྨྲ་ན་དེ་ལ་བྱང་ཆུབ་སེམས་དཔས་ཀྱེ་མ་  
བདག་ནི། ཁྱོད་གཅིག་པུ་ཁོ་ནའི་སློབ་མར་གྱུར་པ་མ་ཡིན་གྱི། བདག་ནི། སེམས་ཅན་ཐམས་ཅད་ཀྱི་སློབ་མར་གྱུར་པའོ། །དེ་ཅིའི་ཕྱིར་ཞེ་ན། འདི་ལྟར་བདག་གིས་སེམས་  
ཅན་གྱི་ཁུར་ཉེ་བར་བླངས་པའི་ཕྱིར་ཏེ། ཁུར་དེའང་ནད་མེད་པའི་ཁུར་དང། མི་ངལ་བའི་ཁུར་དང། བདེ་བའི་ཁུར་དང། གཙོ་བོ་འབྱུང་བར་འགྱུར་བའི་ཁུར་དང། དེ་བཞིན་  
གཤེགས་པའི་བསྟན་པའི་ཁུར་དང། དམ་པའི་ཆོས་ཉན་པའི་ཁུར་དང། ཆོས་ཐོས་པ་སྒྲུབ་པའི་ཁུར་དང། ཐར་པར་འགྱུར་བའི་ཁུར་དང། ཀྱེ་མི། ཁུར་དེ་ནི། དེ་ལྟ་བུ་  
ཡིན་པས། ཀྱེ་མི། ཁུར་དེ་ནི། ལུས་དུབ་པར་བྱེད་པ་མ་ཡིན་ཞིང་སེམས་དུབ་པར་བྱེད་པ་མ་ཡིན་ལ། བདག་ལས་མ་འོངས་པ། གཞན་ལས་མ་འོངས་པ། བདག་སྡུག་  
བསྔལ་བར་མི་བྱེད་པ། གཞན་སྡུག་བསྔལ་བར་མི་བྱེད་པ་ཡིན་ན་ཀྱེ་མི། ཁྱོད་ཀྱིས་ཁྱོད་ང་འབའ་ཞིག་གི་སློབ་མར་གྱུར་པར་བྱོས་ཤིག་ཅེས་དེ་སྐད་ཅེས་སྨྲས་ན། ཀྱེ་  
མི༑ ཁྱོད་ལ་ཅི་དགོས་ཞེས་དེ་སྐད་ཅེས་བརྗོད་པར་བྱའོ། །གལ་ཏེ་ལུས་དང་སྲོག་དགོས་སོ། །ཞེས་དེ་སྐད་ཅེས་སྨྲས་ན། དེས་དེ་ལ་ཀྱེ་མི། བདག་གིས་ནི། ལུས་ཡོངས་  
  
  
སྲོག་ཡོངས་སུ་གཏང་གི་བདག་གིས་ཁྱོད་ཡོངས་སུ་གཏང་བ་མ་ཡིན་ཞེས། ཀྱེ་མི། ཁྱོད་བདག་པོ་མེད་ཅིང་དབང་ཕྱུག་མེད་པའི་ཆོས་རྣམས་ལ་དབང་ཕྱུག་ཏུ་འདུ་  
ཤེས་མ་སྐྱེད་ཅིག། དབང་ཕྱུག་གི་འདུ་ཤེས་བསྐྱེད་དེ། སྡིག་པ་ཅན་གྱི་ལས་རྣམས་བྱས་ན། ཁྱོད་ནི། སྡིག་པ་ཅན་གྱི་ལས་བདག་གིས་སྡིག་པ་ཅན་གྱི་འགྲོ་བར་འགྱུར་ཏེ། ཀྱེ་མི། ཁྱོད་  
ལ་སྡིག་པ་ཅན་གྱི་འགྲོ་བར་འགྱུར་བས་ཁྱོད་སྡིག་པ་ཅན་གྱི་ལས་བདག་ལ་སྦྱོར་བར་མི་སྤྲོའོ། །ཅི་སྟེ་དེ་ལྟར་མི་སེམས་ན་ནི། ཅི་འདོད་པ་བཞིན་དུ་བྱོས་ཤིག་ཅེས་དེ་སྐད་ཅེས་བརྗོད་  
པར་བྱའོ། །ཤཱ་རད་ཏིའི་བུ། གལ་ཏེ་བྱང་ཆུབ་སེམས་དཔའ་ལུས་དང་སྲོག་ལ་དེ་ལྟར་མི་ལྟ་བར་གནས་ན། ཤཱ་རད་ཏིའི་བུ། ལྷག་པའི་བསམ་པ་དེའང་བླ་ན་མེད་པ་ཡང་དང་པར་  
རྫོགས་པའི་བྱང་ཆུབ་ཏུ་བལྟ་བར་བྱ་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་དང་ཉེ་བར་གྱུར་པ་ཡིན། དེའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་རྣམ་  
པར་མ་ཉམས་པ་ཉིད་ཡིན། འཁོར་བའང་ཐག་རིང་པོར་བྱེད་པ་ཡིན་ཐམས་ཅད་མཁྱེན་པའི་ཡེ་ཤེས་དང་ཉེ་བར་གྱུར་པ་ཡིན། དེ་སེམས་ཅན་ཡོངས་སུ་སྨིན་པར་བྱེད་པའང་  
ཡིན༑ སངས་རྒྱས་ཀྱི་ཞིང་ཡང་ཡོངས་སུ་སྦྱོང་བ་ཡིན། བདག་ཉིད་ཀྱི་དགེ་བའི་རྩ་བའང་ཡོངས་སུ་བྱང་བ་ཡིན་ནོ། །ཤཱ་རད་ཏིའི་བུ། འདི་ལྟ་སྟེ། དཔེར་ན། ནོར་བུ་མཁན་དེས་ཇི་  
  
  
༄༅། །ལྟ་ཇི་ལྟར་ནོར་བུ་རིན་པོ་ཆེ་རིན་ཐང་མེད་པ་ཤིན་ཏུ་སྦྱངས་པ་ཡོངས་སུ་བྱང་བར་བྱེད་པ་དེ་ལྟ་དེ་ལྟར་ནོར་བུ་རིན་པོ་ཆེ་དེ་ཆེས་འོད་གསལ་བ་ཡིན་ཞིང། ཆེས་  
ཡོངས་སུ་དག་པ་ཡིན་ལ། དེ་ལྟ་དེ་ལྟར་བདག་ལ་རྒྱལ་པོས་མངོན་པར་གཏོད་པ་བྱིན་པར་འགྱུར་རོ། །སྙམ་ནས་ནོར་བུ་མཁན་དེས་བདག་ཉིད་ཀྱི་ལོངས་སྤྱོད་ཕུན་སུམ་ཚོགས་  
པ་མཐོང་སྟེ། དེས་རྒྱལ་པོའམ། དེ་ལས་གཞན་པ་མཁས་པ་དག་ལས་བསྟི་སྟང་དུ་བྱ་བ་དགའ་ཐོབ་ཅིང། ནོར་བུ་རིན་པོ་ཆེ་དེའི་ཡོན་ཏན་དེ་དག་ཀུན་ཏུ་སྟོན་པར་བྱེད་ལ་  
ནོར་བུ་རིན་པོ་ཆེ་དེ་ལའང་རྒྱལ་པོ་དང། གཞོན་ནུ་དང། བློན་པོ་ཆེན་པོ་དང། མཁས་པ་དེ་དང་ནོར་བུ་རིན་པོ་ཆེའི་ཡོན་ཏན་དང་ལ་དགའ་བ་སྐྱེད་པར་བྱེད་ཅིང། ནོར་བུ་  
རིན་པོ་ཆེ་དེ་མཐོང་ན་ཡང་དགའ་བ་སྐྱེད་པར་བྱེད་པ་དེ་བཞིན་དུ། ཤཱ་རད་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་གང་གི་ཚེ་དེ་ལྟར་མཉམ་པ་ཉིད་ཀྱི་སོ་  
སོར་རྟོག་པས་ལན་མང་དུ་གནས་པར་བྱེད་པ་དེ་ལྟ་དེ་ལྟར་རང་གི་དགེ་བའི་རྩ་བ་སངས་རྒྱས་ཀྱི་ཡེ་ཤེས་ཡོངས་སུ་བྱང་བར་བྱེད་པ་ཡིན། མངོན་པར་གཏོད་པར་ཡང་ནུས་པ་  
ཡིན༑ སངས་རྒྱས་བཅོམ་ལྡན་འདས་རྣམས་དང་ཡང་ཕྲད་པར་འགྱུར་པ་ཡིན། དེ་ལ་སངས་རྒྱས་བཅོམ་ལྡན་འདས་རྣམས་ཀྱང་སྟོན་པར་མཛད་པ་ཡིན། སེམས་ཅན་ཐམས་  
  
  
།ཤཱ་རད་ཏིའི་བུ། འདི་ལྟ་སྟེ། དཔེར་ན། མི་ཞིག་གིས་སྨན་གྱི་ཤིང་ལྗོན་པ་བསྐྱེད་ལ། མི་དེ་ཇི་ལྟ་ཇི་ལྟར་དུས་དུས་སུ་འོབས་ཀྱང་རྐོ་བར་བྱེད་ཅིང་  
ཆུའང་ལྡུགས་པར་བྱེད་ལ། རི་དྭགས་དང། བྱ་དང། རླུང་གི་སྐྱོ་ན་བསལ་བའི་ཕྱིར་ཡང་ཀུན་ཏུ་སྲུང་བར་བྱེད་པ་དེ་ལྟ་དེ་ལྟར་སྨན་གྱི་ཤིང་ལྗོན་པ་དེ་རྣམ་པར་འཕེལ་བར་འགྱུར་ལ། རྣམ་  
པར་འཕེལ་ནས་ཀྱང་སེམས་ཅན་གྲངས་མེད་དཔག་ཏུ་མེད་པའི་ནད་སེལ་བར་བྱེད་ཅིང། ནད་ཀུན་ཏུ་གཅོད་པར་བྱེད་ལ། སེམས་ཅན་ནད་མེད་པ་རྣམས་ཀྱིས་བགྲོད་པར་བྱ་བའང་  
ཡིན་པ་དེ་བཞིན་དུ། ཤཱ་རད་ཏིའི་བུ། བྱང་ཆུབ་སེམས་དཔའ་ཇི་ལྟ་ཇི་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེད་པར་བྱེད་པ་དང། དགེ་བའི་རྩ་བའང་  
སྐྱེད་པར་བྱེད་པ་དང། ཆོས་ཤེས་པ་དེའང་ཡོངས་སུ་ཚོལ་བར་བྱེད་པ་དང། ཆོས་ཡོངས་སུ་ཚོལ་བ་ལ་མངོན་པར་བརྩོན་པ་ཡིན་པ་དང། དེ་བཞིན་དུ་བདུད་ཀྱི་ལས་དང། ཉོན་  
མོངས་པ་ཡོངས་སུ་སྐྱོབ་པར་བྱེད་པ་དེ་ལྟ་དེ་ལྟར་བྱང་ཆུབ་སེམས་དཔའ་ནི། སངས་རྒྱས་ཀྱི་ཆོས་རྣམ་པར་འཕེལ་བར་བྱེད་པ་ཡིན་ཏེ། དེ་རྣམ་པར་འཕེལ་བར་བྱས་ནས་ཀྱང་སེམས་  
ཅན་གྲངས་མེད་དཔག་ཏུ་མེད་པའི་ནད་ངེས་པར་འཇོམས་པར་བྱེད་པ་ཡིན། ཡེ་ཤེས་ཀྱི་སྨན་སྦྱོར་བར་བྱེད་པ་ཡིན། དེ་བླ་ན་མེད་པ་ཡང་དང་པར་རྫོགས་པའི་བྱང་ཆུབ་མངོན་  
  
  
༄༅། །པར་རྫོགས་པར་སངས་རྒྱས་ནས་ཀྱང་ལྷ་དང། མི་དང་ལྷ་མ་ཡིན་གྱི་འཇིག་རྟེན་དུ་བཅས་པའི་སེམས་ཅན་ཉོན་མོངས་པ་དང་བཅས་པ་དང། ཉོན་མོངས་  
པ་མེད་པ་རྣམས་ཀྱིས་བགྲོད་པར་བྱ་བའང་ཡིན་ནོ། །ཤཱ་རད་ཏིའི་བུ། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་ཐད་དུ་མི་ལ་ལ་ཞིག་འོངས་ནས་གང་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེ་ནི། སེམས་ཅན་དམྱལ་བ་ཆེན་པོར་སྐྱེ་བར་འགྱུར་ཏེ། དེ་ཅིའི་ཕྱིར་ཞེ་ན། རིགས་ཀྱི་བུ། བྱང་ཆུབ་སེམས་དཔའ་  
ནི༑ ཇི་ཙམ་དུ་སེམས་ཅན་ཐར་པར་བྱེད་པ་དེ་ཙམ་ཁོ་ནར་གྲངས་མེད་པར་སེམས་ཅན་དམྱལ་བ་རྣམས་སུ་སྐྱེ་བར་འགྱུར་ཏེ། སེམས་ཅན་དེ་དག་ཐམས་ཅད་ཀྱི་སྡུག་བསྔལ་  
གང་ཡིན་པ་དེ་གཅིག་པུས་ཉམས་སུ་མྱོང་བར་བྱ་དགོས་ཤིང། དེ་བཞིན་དུ་བདག་གི་སྡུག་བསྔལ་ཡང་གཅིག་པུ་འབའ་ཞིག་གིས་ཉམས་སུ་མྱོང་བར་བྱ་དགོས་ལ༑ ཐམས་  
ཅད་མཁྱེན་པའི་ཡེ་ཤེས་ལ་སེམས་བསྐྱེད་པ་བྱས་པའི་སྡུག་བསྔལ་དེའང་ཁྱོད་གཅིག་པུ་འབའ་ཞིག་གི་ཉམས་སུ་མྱོང་བར་བྱ་དགོས་ཏེ་སེམས་ཅན་ཐམས་ཅད་ནི། ཐར་  
པར་གྱུར་ན། ཁྱོད་ནི། སྡུག་བསྔལ་ཉམས་སུ་མྱོང་བར་འགྱུར་རོ་།གལ་ཏེ་ཁྱོད་ཀྱིས་དེ་ལྟར་བཏང་ན། དེ་ལྟ་ན་ཁྱོད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་  
  
  
།ཞེས་དེ་སྐད་ཅེས་སྨྲས་ན། གལ་ཏེ་བྱང་ཆུབ་སེམས་དཔས་དེ་ལྟར་མོས་པ་བཟློག་པ་ཉེ་བར་བསྒྲུབས་པའི་ཚིག་ཐོས་ནས་དང་དུ་  
ལེན་པར་བྱེད་དེ། སྐྲག་ཅིང་དངངས་ལ། དེ་མི་ནུས་སོ། །སྙམ་དུ་མངོན་པར་བསམ་ནས་ཞུམ་པར་བྱེད་ན། ལྷག་པའི་བསམ་པ་མ་ཡིན་པར་བལྟ་བར་བྱའོ། །གལ་ཏེ་བྱང་ཆུབ་  
སེམས་དཔའ་ལ་སེམས་འདི་ལྟ་བུ་སྐྱེས་ཏེ། གལ་ཏེ་བདག་སེམས་ཅན་དམྱལ་བར་སྐྱེས་ནས་སེམས་ཅན་དེ་དག་ཡོངས་སུ་སྨིན་པར་གྱུར་ཅིང། རྣམ་པ་དེས་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ཏུ་ངེས་པར་གྱུར་ལ། སེམས་ཅན་དམྱལ་བ་ཆེན་པོའི་འཇིགས་པ་དག་ལས་ཐར་པར་གྱུར་ན། སེམས་ཅན་རེ་རེའི་དོན་གྱི་ཕྱིར་ཡང་བདག་བསྐལ་  
པ་གྲངས་མེད་དཔག་ཏུ་མེད་པར་སེམས་ཅན་དམྱལ་བ་ཆེན་པོར་སྐྱེ་བ་ཡོངས་སུ་འཛིན་པར་སྤྲོའོ། །དེ་ཅིའི་ཕྱིར་ཞེ་ན། སངས་རྒྱས་ཀྱི་ཡེ་ཤེས་དེ་ལྟ་བུ་དེ་དང། སངས་རྒྱས་ཀྱི་སྟོབས་  
དེ་ལྟ་བུ་དེ་དང། སངས་རྒྱས་ཀྱི་མི་འཇིགས་པ་དེ་ལྟ་བུ་དེ་དང་ཇི་ལྟར་དེ་བཞིན་གཤེགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་  
རྒྱས་ནས་སེམས་ཅན་ཆགས་པ་རྣམས་ཀྱི་འདོད་ཆགས་རྣམ་པར་གཞིག་པའི་ཕྱིར་གཏམ་མཛད་པ་དང། དེ་བཞིན་དུ་ཞེ་སྡང་དང། གཏི་མུག་རྣམ་པར་གཞིག་པའི་ཕྱིར་གཏམ་  
  
  
༄༅། །མཛད་པ་དང། གང་གཏམ་དེ་མཛད་པ་དང། ཇི་ལྟར་སྡུག་བསྔལ་གྱི་ཕུང་པོ་གྲངས་མེད་པ་རྒྱུན་ཆད་པ་ཡིན་པ་དང། ཐོག་མ་མེད་པའི་སེམས་ཅན་དེ་སྙེད་  
རྒྱུན་ཆད་པར་བྱས་པ་ཡིན་པ་དང། བསྐལ་པ་ཚད་མེད་པར་ཡོངས་སུ་བསྐྱབས་པར་བྱས་པ་ཡིན་པ་དང། སེམས་ཅན་རྣམས་ཀྱིས་འདོད་ཆགས་དང་བྲལ་བའི་བདེ་བ་ཉིད་དེ་ལྟ་  
བུ་རྗེས་སུ་ཐོབ་པ་ཡིན་པའི་ཕྱིར་ཏེ། རྣམ་གྲངས་དེས་ན། བདག་བསྐལ་པ་གྲངས་མེད་དཔག་ཏུ་མེད་པར་སེམས་ཅན་དམྱལ་བ་ཆེན་པོར་གནས་པར་སྤྲོའོ། །སྙམ་ནས༑ དེ་ལའང་  
བྱང་ཆུབ་སེམས་དཔའ་ཀུན་ཏུ་མི་ཞུམ་པ་ཡིན། དེ་ལའང་བྱང་ཆུབ་སེམས་དཔའ་མི་ནུར་པ་ཡིན། དེ་ལའང་བྱང་ཆུབ་སེམས་དཔའ་ངན་པའི་འདུ་ཤེས་མི་སྐྱེད་ན། ཤཱ་རད་  
ཏིའི་བུ། བྱང་ཆུབ་སེམས་དཔའ་དེ་ནི། ལེ་ལོ་མེད་ཅིང་ལྷག་པའི་བསམ་པ་དང་ལྡན་པ་ཡིན་པར་ཤེས་པར་བྱའོ། །ཤཱ་རད་ཏིའི་བུ་ཁྱོད་བྱང་ཆུབ་སེམས་དཔའི་ལྷག་པའི་བསམ་  
པ་རྒྱས་པར་ཉན་པར་འདོད་དམ། གསོལ་པ། བཅོམ་ལྡན་འདས། འཚལ་ལགས་སོ། །བཅོམ་ལྡན་འདས། དེའི་དུས་ལགས་སོ། །བདེ་བར་གཤེགས་པ་དེ་ནི། དུས་ལ་བབ་པ་  
ལགས་ཏེ། བཅོམ་ལྡན་འདས། བྱང་ཆུབ་སེམས་དཔའ་ལྷག་པའི་བསམ་པ་གང་དང་ལྡན་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་  
  
  
པར་དབྱེ་བར་གསོལ། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རད་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །  
ཤཱ་རད་ཏིའི་བུ། སྔོན་བྱུང་བ་འདས་པའི་དུས་ན་བསྐལ་པ་གྲངས་མེད་པའི་ཡང་ཆེས་གྲངས་མེད་པ། ཡངས་པ། ཚད་མེད་པ་བསམ་གྱིས་མི་ཁྱབ་པ་དེའི་ཕ་རོལ་གྱིའང་ཆེས་ཕ་རོལ་  
ཏུ་གྱུར་པ་དེའི་ཚེ་དེའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་  
པ༑ སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་ཡོན་ཏན་རྒྱལ་པོའི་འོད་ཅེས་བྱ་བ་འཇིག་རྟེན་དུ་བྱུང་ངོ། །བཅོམ་  
ལྡན་འདས་དེའི་ཉན་ཐོས་ཆེན་པོ་འདུས་པ་ནི། ཉན་ཐོས་བརྒྱད་ཁྲི་བཞི་སྟོང་བྱུང་ངོ། །བྱང་ཆུབ་སེམས་དཔའ་འདུས་པའང་བྱང་ཆུབ་སེམས་དཔའ་བརྒྱད་ཁྲི་བཞི་སྟོང་བྱུང་ངོ། །ཉན་  
ཐོས་འདུས་པ་རེ་རེ་ལའང་དགྲ་བཅོམ་པ་བྱེ་བ་ཕྲག་བརྒྱད་ཅུ་རྩ་བཞི་བྱུང་ངོ། །བྱང་ཆུབ་སེམས་དཔའ་འདུས་པ་རེ་རེ་ལ་འང་བྱང་ཆུབ་སེམས་དཔའ་བྱེ་བ་སྟོང་ཕྲག་བརྒྱད་ཅུ་རྩ་བཞི་  
བྱུང་ངོ། །བཅོམ་ལྡན་འདས་དེའི་སློབ་མ་དག་ནི། ཉན་ཐོས་དགྲ་བཅོམ་པ་དེ་དག་ཇི་སྙེད་བྱུང་བ་དེའི་ཉིས་འགྱུར་དུ་བྱུང་ངོ་།ཤཱ་རད་ཏིའི་བུ། དེའི་ཚེ་དེའི་དུས་ན་རྒྱལ་པོའི་གཞོན་  
  
  
༄༅། །ནུ་དྲན་པ་རྙེད་ཅེས་བྱ་བ་བྱུང་ངོ། །དེ་ནས་རྒྱལ་པོའི་གཞོན་ནུ་དྲན་པ་རྙེད་དུས་གཞན་ཞིག་ན་བཅོམ་ལྡན་འདས་དེ་བཞིན་གཤེགས་པ་ཡོན་ཏན་རྒྱལ་པོའི་  
འོད་དེ་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་དེའི་ཞབས་ལ་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་རྒྱལ་པོའི་གཞོན་ནུ་དྲན་པ་རྙེད་ཕྱོགས་གཅིག་ཏུ་འདུག་  
པ་དེ་ལའང་སེམས་ཀྱི་ཡོངས་སུ་རྟོག་པ་འདི་ལྟ་བུ་སྐྱེས་ཏེ་ཇི་ཙམ་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་རྒྱ་ཆེན་པོའི་  
ཆོས་དང་ལྡན་པ་ནི། ངོ་མཚར་ཏེ། གང་དེ་བཞིན་གཤེགས་པ་ཡོན་ཏན་རྒྱལ་པོའི་འོད་དེའི་ཡེ་ཤེས་ཇི་འདྲ་བ་དེ་ལྟ་བུ་ཡང་དག་པར་བསྒྲུབ་པར་བྱ་བའི་རྣམ་གྲངས་དེ་ནི། ཇི་  
འདྲ་བ་ཡིན། བདག་གིས་ནི། དེ་བཞིན་གཤེགས་པ་ཡོན་ཏན་རྒྱལ་པོའི་འོད་ལ་ཚིགས་སུ་བཅད་པའི་དབྱངས་ཀྱིས་ཞུ་བ་ཞུའོ། །སྙམ་ནས་དེ་དེའི་ཚེ་དེ་བཞིན་གཤེགས་པ་  
ཡོན་ཏན་རྒྱལ་པོའི་འོད་ལ་སེམས་དད་པ་ཡང་དག་པར་ལྡན་པའི་ཚིགས་སུ་བཅད་པ་དག་གིས་ཞུ་བ་ཞུས་པ། རྐང་གཉིས་དམ་པ་སངས་རྒྱས་མཐོང་ནས་སུ། །བདག་ལ་འདུན་  
སྐྱེས་བྱང་ཆུབ་འཚལ་བར་གྱུར། །གང་ལས་བགྱིས་པ་འདི་འདྲ་མཐའ་ཡས་གཟིགས། །གང་གིས་ཐེག་མཆོག་བདུད་རྩི་རེག་པར་འགྱུར་།རྒྱལ་བ་དམ་པ་སྐར་མའི་ཚོགས་ནང་  
  
  
རྒྱལ་བ་དམ་པ་རྟག་ཏུ་ཆོས་སྟོན་དེ་འདྲ་རྫུ་འཕྲུལ་མཆོག་དེ་འདྲ་རྟག་ཏུ་ལྷག་ནས་དབང་པོ་འདྲ་བ་ཤེས་རབ་མཆོག་ཀུན་མཁྱེན་ཡོན་ཏན་རྒྱལ་པོ་ཁྱུ་  
མཆོག་གཙོ་བོ་ཁྱོད་ལ་ཞུ། །ཡེ་ཤེས་ཐོགས་མེད་དྲི་བྲལ་རྣམ་པར་སྦྱངས། །དུས་གསུམ་དག་ལ་ཐོགས་པ་མེད་པར་འཇུག་སེམས་ཅན་མཆོག་གཙོ་མཆོག་རབ་དྲང་སྲོང་ཆེ། །ཆོས་  
རྣམས་ཀུན་ལ་ཁྱོད་ཀྱི་དབང་འཇུག་ལགས། །ཁྱོད་ཀྱིས་སྔོན་ཚེ་སངས་རྒྱས་གཟིགས་ནས་སུ། །ཁྱོད་ཀྱིས་བྱང་ཆུབ་མཆོག་གཙོ་ཞུས་པ་དང། །དེ་ཚེ་བྱང་ཆུབ་སླད་དུ་ཡེ་ཤེས་མཆོག་  
དེ་ལ་ཁྱོད་ཞུས་ཆོས་རྒྱལ་བཤད་དུ་གསོལ། །གང་གིས་བྱང་ཆུབ་དམ་པ་མཆོག་རེག་ཅིང། །སེམས་ཅན་ཀུན་གྱི་སྐྱབས་སུ་འགྱུར་བ་དང་།འཆི་འཕོ་སྐྱེ་བ་ཀུན་ལས་གྲོལ་འགྱུར་  
བ༑ ༑ཆགས་མེད་གཟིགས་པ་བདག་ཀྱང་ཞུ་ལགས་སོ། །ཤཱ་རད་ཏིའི་བུ། དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་  
ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་ཚིགས་སུ་བཅད་པ་དག་གིས་བཀའ་སྩལ་པ། གཞོན་ནུ་ཇི་ལྟར་དེ་སྐད་ཚིག་སྨྲས་པ། །སེམས་ཀྱིས་ལས་ཀུན་ཡང་དག་བསྒྲུབས་ནས་སུ། །  
ཇི་ལྟར་གངྒཱའི་ཀླུང་གི་བྱེ་སྙེད་ཀྱི། །སངས་རྒྱས་མང་པོ་སྔོན་ཆད་མཐོང་བ་ཡིན། །གཞོན་ནུ་དེ་ཡི་སྐབས་སུ་སངས་རྒྱས་མཐོང། །དེ་དག་མིང་བརྗོད་ངས་ནི་ནུས་མ་ཡིན། །ཇི་ལྟར་  
  
  
༄༅། །གངྒཱའི་བྱེ་སྙེད་བསྐལ་བཞུགས་པ། །དེ་དག་ངས་ནི་མཐོང་ཞིང་ཞུ་བ་བྱས། །རྐང་གཉིས་དམ་པ་སངས་རྒྱས་གྱུར་ཅིག་ཅེས། །བྱང་ཆུབ་རྒྱུ་ཡི་སེམས་ནི་ཁྱོད་ལ་སྐྱེས། །ངས་བཤད་  
ཆོས་ནི་ཁྱོད་ཀྱིས་མཉན་པར་གྱིས། །ཆོས་དེ་ཐོས་ནས་སྒྲུབ་ལ་གནས་པར་བྱོས། །རྟག་ཏུ་སྦྱིན་པས་ངོ་མ་མི་ཤེས་པར་གྱིས། །རྟག་ཏུ་ཚུལ་ཁྲིམས་ངོམ་མ་ཤེས་པར་གྱིས། །རྟག་ཏུ་བསམ་  
གཏན་ངོམ་མི་ཤེས་པར་གྱིས། །གཞོན་ནུ་ཤེས་རབ་རྟག་ཏུ་བསྟེན་པར་གྱིས། །མདོར་བསྡུས་ཚིགས་བཅད་ཀྱིས་ནི་གཏམས་ནས་སུ། །དེ་ལས་གཞན་པའི་སེམས་ཅན་སྨིན་བྱའི་  
ཕྱིར༑ ༑རྗེས་སུ་བསྟན་པར་བྱ་ཕྱིར་གཞོན་ནུ་གཏམས། །མགུ་ཞིང་གུས་དང་བཅས་པར་ཤེས་ནས་འདུག་སྦྱིན་པས་ཆོག་པར་མ་བྱེད་ཅིག་།ཚུལ་ཁྲིམས་ཀྱིས་ཀྱང་ཆོག་མ་བྱེད། །  
དྲི་བས་ཆོག་པར་མ་བྱེད་ཅིག་དེ་ལས་ཡེ་ཤེས་འབྱུང་བར་འགྱུར་།ཡེ་ཤེས་དེ་ནི་ཡུལ་མི་གནས། །ཕྱོགས་ན་གནས་པའང་ཡོད་མ་ཡིན་།རྫོགས་སངས་རྒྱས་ལ་ཡོངས་ཞུས་  
པས༑ ༑ཡེ་ཤེས་ཐོབ་པར་འགྱུར་བ་ཡིན། །ཡེ་ཤེས་མིག་ལ་བརྟེན་མ་ཡིན། །མིག་ཀྱང་ངོ་བོ་ཉིད་ཀྱིས་སྟོང། །དེ་ཕྱིར་མིག་ཡོད་མ་ཡིན་པས། །སངས་རྒྱས་ཆོས་རྣམས་བསྟན་པར་  
བྱས༑ ༑རྣ་བ་སྣ་ཡང་དེ་བཞིན་ཞིང༑ །ལྕེ་དང་ལུས་ཡིད་དེ་བཞིན་ཏེ། །དེ་དག་ཐམས་ཅད་རྟག་ཏུ་སྟོང། །དེ་ལ་སྙིང་པོ་ཡོད་མ་ཡིན་།འབྱུང་བ་ཆེན་པོ་བཞི་འདི་དག་མ་བྱུང་  
  
  
།ལུས་ནི་ཀུན་ཏུ་བརྟགས་ལས་བྱུང། །ཀུན་ཏུ་རྟོག་པའང་ཡོད་མ་ཡིན། །ལུས་ལ་གནས་པ་མེད་གྱུར་ཅིང། །སྲོག་ལའང་གནས་པ་མེད་པར་གྱུར། །ལོངས་སྤྱོད་གནས་  
པ་མེད་གྱུར་ནས། །བྱང་ཆུབ་དེ་ནི་རྟོགས་པར་ནུས། །རྟག་ཏུ་ངེས་འབྱུང་བརྩམ་པར་བྱ། །རྟག་ཏུ་བརྩོན་འགྲུས་བསྟེན་པར་བྱ། །རྟག་ཏུ་འདོད་རྣམས་སྤང་བར་བྱ། །ཁྱོད་ནི་ངན་འགྲོར་མ་འགྲོ་ཞིག་  
སེམས་ཅན་ཀུན་གྱི་ཆེད་ཀྱི་ཕྱིར། །སྦྱིན་པ་དེ་ནི་སྦྱིན་བྱེད་ཀྱང། །དེས་ནི་སེམས་ཅན་རློམ་མ་སེམས། །སྦྱིན་པ་ལ་ཡང་མ་གནས་ཤིག་ཤཱ་རད་ཏིའི་བུ། དེ་ནས་དེ་བཞིན་གཤེགས་པ་དགྲ་བཅོམ་  
པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་ལ་རྒྱལ་པོའི་གཞོན་ནུ་དྲན་པ་རྙེད་ཀྱིས་ཚིགས་སུ་བཅད་པ་དག་གིས་སླར་གསོལ་པ། འཁོར་བའི་ལམ་ལས་ཁྱོད་ནི་ཤིན་ཏུ་  
བཞེངས། །སོམ་ཉི་གཅད་ཅིང་ཐེ་ཚོམ་བསལ་དུ་གསོལ། །རྒྱལ་བས་བདག་ལ་ཆོས་འདི་འདིར་བསྟན་ནས། །བདག་ལ་ཆོས་མང་འདུ་བར་བགྱིས་པ་ལགས། །ཇི་ལྟར་འཇིག་རྟེན་མགོན་  
པོས་འདིར་ཆོས་བསྟན། །དེ་ཚེ་བདུད་ཀྱིས་བཅིང་བ་ཀུན་བཅད་ནས་།བདག་གིས་བྱང་ཆུབ་མཆོག་ནི་ཐོབ་སྙམ་བགྱིད། །བྱང་ཆུབ་སྙིང་པོར་བདག་ནི་མཆིས་སྙམ་བགྱིད། །འཇིག་རྟེན་  
མགོན་པོས་ཆོས་དེ་འདིར་བསྟན་པས། །བདག་གིས་ཆོ་འཕྲུལ་བསྟན་པར་བགྱི་སྙམ་བགྱིད། །ས་འདི་དག་ཀྱང་གཡོ་བར་བགྱི་སྙམ་བགྱིད་།དགེ་འདུན་རྒྱ་ཆེན་དགང་བར་བགྱི་སྙམ་  
  
  
༄༅། །བགྱིད༑ ༑བདག་གིས་དེ་རིང་ཚེ་ནི་བཏང་སྙམ་བགྱིད་།བདག་དེང་ཡོངས་སུ་མྱ་ངན་འདས་སྙམ་བགྱིད། །འདི་ལྟར་ཆོས་རྣམས་ཐམས་ཅད་སྟོང་པ་སྟེ། །འདི་ལ་དེ་རིང་ཞི་བར་  
བདག་མི་སེམས། །ཆོས་དེ་ཐམས་ཅད་ཟད་པར་འཚལ་ལགས་ཏེ། །གང་དུའང་ཆོས་རྣམས་ཟད་པར་དམིགས་མ་ལགས། །ཐམས་ཅད་ཟད་དང་སྟོང་པའི་ཆོས་ཉིད་གསུངས། །ཆོས་ཉིད་  
ཐམས་ཅད་ཟད་པའི་ཆོས་ཉིད་འཚལ། །ཕ་མ་དག་གི་ཐད་དུ་མཆིས་ནས་སུ། །བཟོད་པ་གསོལ་ནས་སླར་ཡང་མཆི་བར་བགྱི། །རྟག་ཏུ་སངས་རྒྱས་ཆོས་དེ་ཚོལ་བགྱིད་ཅིང། །བདག་ནི་བསྟན་  
ལ་རབ་ཏུ་འབྱུང་བར་བགྱི། །དེ་བཞིན་གཤེགས་པའི་ཞབས་ལ་ཕྱག་བཙལ་ཏེ། །རྒྱལ་ལ་ལན་གསུམ་བསྐོར་བ་བྱས་ནས་སུ། །ཕ་མའི་ཐད་དུ་དེ་ནི་སོང་བར་གྱུར། །བློ་གྲོས་ངན་བདུད་ལམ་  
གྱི་འགྲམ་དུ་འདུག་གཞོན་ནུ་དེ་ནི་འདི་ལ་བྱང་ཆུབ་ཞུགས། །རྒྱལ་བའི་ཐད་དུ་རབ་ཏུ་འབྱུང་བར་འདོད། །འདི་ལྟར་དེ་རིང་ངེས་པར་གླགས་བཙལ་ཞིང། །དེ་རིང་ཀུན་རྨོངས་སེམས་ནི་  
བསྐྱེད་བྱ་སྙམ། །ལམ་དུ་འདུག་ནས་གཞོན་ལ་སྨྲ་བྱེད་པ། །གཞོན་ནུ་ཁྱོད་ནི་གང་ནས་འོངས་ཞེས་དྲིས། །ཅི་ཕྱིར་ཁྱོད་ནི་མྱུར་བར་མྱུར་བར་འགྲོ། ཡུད་ཙམ་སྡོད་པར་བྱོས་ཤིག་དྲི་  
བར་བྱ༑ ༑མི་དེ་ལ་ནི་གཞོན་ནུ་སྨྲ་བྱེད་པ། །སངས་རྒྱས་བསྙེན་བཀུར་བྱས་ནས་འོངས་པ་ཡིན། །དེས་ནི་བདག་ལ་ཆོས་ཀྱི་མཆོག་བསྟན་ཏེ། །སངས་རྒྱས་ཆོས་དེ་བདག་གིས་བསྒོམ་  
  
  
༑འདི་ལ་སངས་རྒྱས་ཆོས་རྣམས་བཙལ་ཆེད་དུ་།གཞོན་ནུ་བརྩོན་འགྲུས་བརྩམས་པ་ཕུལ་དུ་བྱུང། །ཅི་ནས་ཁྱོད་ནི་རབ་ཏུ་འབྱུང་འདོད་ན། །འདོད་རྣམས་འདིར་སྤྱོད་ཕྱི་ནས་རབ་ཏུ་བྱུང།།  
ཁྱོད་ཀྱིས་ལོངས་སྤྱོད་རྒྱ་ཆེན་རྒྱལ་སྲིད་རྙེད། །འདོད་བཟང་ཅི་ཡང་བདག་གིས་མ་བསྟེན་ཅེས། །རབ་ཏུ་བྱུང་ནས་འགྱོད་གྱུར་མི་རུང་གི་འདོད་རྣམས་བསྟེན་ཏེ་འདི་ལ་རབ་ཏུ་བྱུང། །ཁྱོད་ཀྱི་ལོངས་  
སྤྱོད་ཆེ་དང་རྒྱལ་སྲིད་མཆོག་དལ་བ་ཕུན་སུམ་ཚོགས་དེ་རྙེད་པར་དཀའ། །གལ་ཏེ་འདོད་མ་བསྟེན་པར་རབ་བྱུང་ན། །གཞོན་ནུ་ཁྱོད་ནི་ཕྱི་ནས་འགྱོད་པར་འགྱུར། །དེ་ཚེ་རྒྱལ་པོའི་གཞོན་ནུས་  
བདུད་ལ་སྨྲས། །འདོད་བསྟེན་བདག་ལ་བདེ་ལེགས་འགྱུར་མ་ཡིན། །འདོད་པ་གསོག་གི་བསྔགས་པ་བརྗོད་པས་ན། འདུ་ཤེས་ཕྱིན་ཅི་ལོག་ལ་ཁྱོད་གནས་སོ། །གང་ཚེ་མི་ཁོམ་ཉིད་ལ་རྙེད་  
པར་དཀའ། །ད་ལྟར་དེ་རིང་དེ་ནི་ཉམས་ལོན་དཀའ། །ངལ་བ་རྙེད་ནས་བདག་གིས་ཆོས་སྤྱད་ཅིང། །བདག་མྱུར་སོང་ལ་དེར་ནི་རབ་ཏུ་བྱུང། །བདག་གིས་འདོད་པའི་ཁམས་འདྲི་སྐྱོན་མཐོང་  
སྟེ༑ ༑དེ་བཞིན་གཟུགས་ཁམས་སྐྱོན་དང་བཅས་པར་མཐོང། །གཟུགས་མེད་ཁམས་ཀྱང་སྐྱོན་དང་བཅས་པར་མཐོང། །བདག་གིས་མྱ་ངན་འདས་ཞི་སྐྱོན་མེད་མཐོང། །འདུས་མ་བྱས་ཆོས་ཡོངས་  
སུ་བཙལ་ནས་སུ། །མི་རྣམས་ཀྱི་ནི་རྒྱ་ཆེན་དོན་བྱ་ཞིང། །རྒ་ནད་གཟིར་བའི་སེམས་ཅན་ཐར་བར་བྱ། །འགྲོ་བར་རྒྱུག་པ་དག་ནི་བཟློག་པར་བྱ། །བམ་པོ་བཅུ་གཉིས་པ། ཤཱ་རད་  
  
  
༄༅། །ཏིའི་བུ༑ དེ་ནས་བདུད་བརྗེད་ངས་ཀྱི་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། གཞོན་ནུ། ཁྱོད་ཀྱིས་སངས་རྒྱས་ཀྱི་ཆོས་རྣམས་ཡོངས་སུ་བཙལ་བར་བྱའོ། །ཞེས་  
དེ་སྐད་ཅེས་སྨྲས་ན། གཞོན་ནུ། ཁོ་བོ་ནི། ཁྱོད་ལ་དོན་འདོད་པ་ཕན་པ་འདོད་པ། གྲུབ་པ་དང། བདེ་བ་འདོད་པ་ཡིན་པས་གཞོན་ནུ་ཁོ་བོས་ཁྱོད་ལ་རྗེས་སུ་བསྟན་པར་བྱ་སྟེ། གལ་  
ཏེ་ཁྱོད་ཁོ་བོའི་རྗེས་སུ་འཇུག་ན། དེ་ཁྱོད་ཀྱི་དོན་དུ་འགྱུར་རོ་།ཤཱ་རད་ཏིའི་བུ། དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་སྨྲས་པ། ཀྱེ་མི། བདག་ལ་རྗེས་སུ་སྟོན་  
ཅིག་དང་ཐོས་ནས་རིག་པར་བྱའོ། །དེ་ནས་བདུད་བརྗེད་ངས་ཀྱི་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་སྨྲས་སོ། །རིགས་ཀྱི་བུ། གལ་ཏེ་ཁྱོད་རང་གི་དམ་བཅས་པ་ལ་གནས་  
པར་བྱོས་ཤིག་དང་དེ་ལྟ་ན་ཁོ་བོས་ཁྱོད་ལ་ཕྱིས་རྗེས་སུ་བསྟན་པར་བྱའོ། །རྒྱལ་པོའི་གཞོན་ནུས་སྨྲས་པ། ཀྱེ་མི། བདག་ལ་རྗེས་སུ་སྟོན་ཅིག་དང་ཐོས་ནས་རིག་པར་བྱའོ། །ཞེས་  
ཁོ་བོས་ཁྱོད་ལ་མ་སྨྲས་སམ། དེ་སྐད་ཅེས་སྨྲས་པ་དང། བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ་གཞོན་ནུ། ཁྱོད་ཀྱིས་ཐོས་ནས་རིག་པར་བྱའོ། །ཞེས་དེ་  
སྐད་ཅེས་བརྗོད་པར་མི་བྱ་སྟེ། གཞོན་ནུ། ཁྱོད་ཀྱིས་ནི། མི་བདག་ལ་རྗེས་སུ་སྟོན་ཅིག་དང་བདག་གིས་ཁྱོད་ཀྱི་ཚིག་བཞིན་དུ་བྱའོ་།ཞེས་དེ་སྐད་ཅེས་བརྗོད་པར་བྱའོ། །རྒྱལ་  
  
  
ཀྱེ་མི། ཁྱོད་ཀྱིས་ངའི་ཚིག་བཞིན་དུ་མགོ་གཅིག་ཏུ་རྗེས་སུ་ཞུགས་ཤིག་ཅེས་དེ་སྐད་བརྗོད་པར་མི་བྱའོ། །དེ་ཅིའི་ཕྱིར་ཞེ་ན། ཀྱེ་མི། གལ་ཏེ་ཁྱོད་ཆོས་ཀྱི་འདུ་  
ཤེས་ཀྱིས་ཆོས་མ་ཡིན་པ་སྟོན་ཏམ། ཆོས་མ་ཡིན་པའི་འདུ་ཤེས་ཀྱིས་ཆོས་སྟོན་ན། བདག་གིས་ཡོངས་སུ་དཔྱད་དེ་དོར་བར་བྱ་ཞིང། ཅི་སྟེ་ཡང་དག་པར་སྟོན་ན། དེ་གཟུང་བར་བྱ་བའི་ཕྱིར་  
རོ༑ ༑ཀྱེ་མི། དེ་ལྟ་བས་ན། གང་འདི་ཐོས་ནས་རིག་པར་བྱའོ་།ཞེས་བྱ་བ་དེ་དག་ནི། མཁས་པའི་མཚན་ཉིད་ཡིན། དེ་དག་ནི་མཇངས་པའི་ལས་ཡིན། དེ་དག་ནི། ཤིན་ཏུ་ལེགས་པར་  
བརྟགས་པའི་ལས་ཡིན་ནོ། །ཀྱེ་མི། ཁྱོད་ཀྱིས་ངའི་ཚིག་བཞིན་དུ་མགོ་གཅིག་ཏུ་རྗེས་སུ་ཞུགས་ཤིག་ཅེས་དེ་སྐད་སྨྲས་ན། དེ་དག་ནི་མཛངས་པའི་ཆོས་ཉིད་མ་ཡིན་ཞིང། མཁས་པས་  
བསྟོད་པ་མ་ཡིན་ལ། དེ་ནི། བདུད་ཀྱི་ལས་ཡིན་ཞིང། དེ་དག་ནི་སངས་རྒྱས་ཀྱི་འཕྲིན་ལས་མ་ཡིན་ནོ། །ཀྱེ་མི། དེ་ལྟ་བས་ན་སྔར་དམ་བཅས་པ་ལ་ད་རྗེས་སུ་མི་འཇུག་པར་སྨྲས་སོ། །ཞེས་  
བདག་ལ་ཆོས་མ་ཡིན་པའི་གདམས་ངག་བྱིན་ན་མི་རུང་བས་ཁོ་བོ་ནི། མགོ་གཅིག་ཏུ་ཚིག་མི་སྨྲ་སྟེ། དེ་ལྟ་བས་ན། ཁོ་བོས་སྐྱོན་དེ་དག་མཐོང་ནས་རྗེས་སུ་འཇུག་གོ་ཞེའམ། རྗེས་སུ་  
མི་འཇུག་གོ་ཞེས་མགོ་གཅིག་ཏུ་ཏུ་ཚིག་མ་སྨྲས་སོ། །དེ་ནས་བདུད་བརྗེད་ངས་འདི་སྙམ་དུ་སེམས་ཏེ། རྒྱལ་པོའི་གཞོན་ནུ་འདི་ལྟར་རྗེས་སུ་འཇུག་པར་བྱའོ། །ཞེའམ། རྗེས་སུ་འཇུག་  
  
  
༄༅། །པར་མི་བྱའོ། །ཞེས་མགོ་གཅིག་ཏུ་མི་སྨྲ་བས་དཔྱོད་པ་ཐོབ་པའོ། །སྙམ་མོ། །དེ་ནས་བདུད་བརྗེད་ངས་ཀྱིས་མིག་གིས་མི་རྩོལ་བར་བྱ་བའི་ཕྱིར་རྒྱལ་པོའི་གཞོན་  
ནུ་དྲན་པ་རྙེད་ལ་ལེགས་སོ། །ཞེས་བྱ་བ་བྱིན་ཏེ། གཞོན་ནུ། དེ་དག་ནི། མཁས་པའི་ལས་ཡིན་ཏེ། གཞོན་ནུ། ཁྱོད་རྗེས་སུ་འཇུག་པར་བྱའོ། །ཞེས་མགོ་གཅིག་ཏུ་ཚིག་མི་སྨྲ་བ་ནི་  
ལེགས་སོ། །ལེགས་སོ། །གཞོན་ནུ། གཞན་ཡང་ཁོ་བོས་ཁྱེད་ལ་རྗེས་སུ་བསྟན་པར་བྱའི། དེའང་ཁྱོད་ཀྱིས་རྣམ་པར་རྟོགས་ཤིག་གཞོན་ནུ་ཁྱོད་གང་ལ་སྐྱོན་ཆེས་མང་དུ་  
མཐོང་བ་དེ་ལ་སྟེན་པར་མ་བྱེད་ཅིག་གཞོན་ནུས་སྨྲས་པ། ཀྱེ་མི་དེ་ལ་དེ་སྐད་ཅེས་བརྗོད་པར་མི་བྱའོ། །དེ་ཅིའི་ཕྱིར་ཞེ་ན། གང་ལ་སྐྱོན་ཆེས་མང་བ་དེ་ནི། བསྟེན་པར་བྱ་  
བ་མ་ཡིན་ཞིང་གང་ལ་སྐྱོན་ཆེས་ཉུང་བ་དེའང་བསྟན་པར་བྱ་བ་མ་ཡིན་པའི་ཕྱིར་ཏེ། དེ་ཅིའི་ཕྱིར་ཞེ་ན། ཀྱེ་མི། དུག་མང་པོའང་གསོད་པར་བྱེད་ལ། ཉུང་དུའང་གསོད་པར་བྱེད་  
ཅིང། གང་ཡང་འཁོར་ལོས་བསྒྱུར་བའི་ཟས་དུག་དང་འདྲེས་པ་དེའང་གསོད་པར་བྱེད་ལ། གང་ཡང་མི་ཕལ་བའི་ཟས་དུག་དང་འདྲེས་པ་དེའང་གསོད་པར་བྱེད་པའི་ཕྱིར་དེ་དག་ནི་  
བཟར་མི་རུང། བསྟེན་པར་བྱ་བ་མ་ཡིན་ནོ། །ཀྱེ་མི། དེ་བཞིན་དུ་གང་ལ་སྐྱོན་མང་བ་དེ་ལ་སྟེན་པར་མ་བྱེད་ཅིག་གང་ལ་ཆེས་ཉུང་པ་དེ་ལ་སྟེན་ཅིག་ཅེས་དེ་སྐད་སྨྲས་ན་  
  
  
དེ་དག་གཉིས་ཀའང་བསྟེན་པར་བྱ་བ་མ་ཡིན་ནོ་།ཀྱེ་མི། མཁས་པས་བསྟེན་པར་བྱ་བའང་གང་ཡིན་ཞེ་ན། ཀྱེ་མི་མཁས་པས་ནི། གང་སྐྱོན་མེད་པ་དང། ཅིའང་མེད་པ་དང། སྙིགས་  
མ་མེད་པ་དང། རིམས་ནད་མེད་པ་དང། ནད་མེད་པ་དང། མི་གཡོ་བ་དང། བསིལ་བར་གྱུར་པ་དང། བདེ་བ་དེ་བསྟེན་པར་བྱའོ། །དེ་ནས་བདུད་བརྗེད་ངས་འདི་སྙམ་དུ་སེམས་ཏེ། བདག་  
གིས་གཞོན་ནུ་དྲན་པ་རྙེད་རྗེས་སུ་བསྟན་པ་གང་ཁོ་ན་ལ་བཞག་པ་དེ་དང་དེ་ནི། དེས་སྐྱོན་དང་བཅས་པར་མཐོང་ཞིང་ཕྱིས་ཀྱང་ལན་འདེབས་པར་བྱེད་དོ། །སྙམ་སྟེ། དེ་ལྟར་རྗེས་སུ་  
བསམ་ནས་ཡང་སྨྲས་པ། གཞོན་ནུ། འདི་ལྟར་གང་རིམས་ནད་མེད་པ་དང། སྐྱོན་མེད་པ་དང། ཞི་བ་དེ་ལ་མཁས་པ་རྣམས་དགའ་བ་སྐྱེད་པར་བྱེད་དོ། །ཞེས་ཟེར་བ་ནི། ཁྱོད་ཀྱིས་ལེགས་པར་  
སྨྲས་ན༑ གཞོན་ནུ། བྱང་ཆུབ་སེམས་དཔའི་སྤྱོད་པ་དེ་ནི། སྐྱོན་མང་བའོ། །སྐྱོན་དེ་དག་ཀྱང་གང་ཞེ་ན། འདི་ལྟ་སྟེ། སྐྱེ་བའི་སྐྱོན་དང། འགྲོ་བའི་སྐྱོན་དང། འཁོར་བའི་སྐྱོན་དང་  
རྗེས་སུ་ཆགས་པ་དང། ཁོང་ཁྲོ་བའི་སྐྱོན་དང། དུས་མ་ཡིན་པར་སློང་བར་བྱེད་པའི་སྐྱོན་དང། ཡིད་དུ་འོང་བའི་དངོས་པོ་ཡོངས་སུ་གཏོང་བའི་སྐྱོན་འདི་ལྟ་སྟེ། མིག་དང། རྣ་བ་དང་  
སྣ་དང། ལྕེ་དང། ལུས་ཡོངས་སུ་གཏོང་བའི་སྐྱོན་ཏེ། དེ་ལྟར་བྱང་ཆུབ་སེམས་དཔའི་སྤྱོད་པ་ལ་སྐྱོན་ཆེས་མང་བ་ཡིན་ནོ། །གལ་ཏེ་བྱང་ཆུབ་ཏུ་སེམས་སྐྱེད་པར་མི་བྱེད་ན་ནི། ཉུང་  
  
  
༄༅། །སྟེ༑ ཁྱོད་མང་པོ་དག་ཀྱང་བསྟེན་པར་བྱ་བ་མ་ཡིན་ཞིང། ཉུང་ངུ་དག་ཀྱང་བསྟེན་པར་བྱ་བ་མ་ཡིན་པར་སེམས་པ་དེ་ནི། ལེགས་སོ། །གཞོན་ནུ། ཁྱོད་ཅི་དེ་ལྟར་མཁས་  
ཤིང་མཛངས་པ་ཡིན་པར་ཁོ་བོས་མ་ཤེས་སོ། །ཁོ་བོས་ཁྱོད་ཀྱི་ལྷག་པའི་བསམ་པ་ཤིན་ཏུ་བཟང་པོར་མཐོང་ན། ཁོ་བོས་ཀྱང་བརྗེད་ནས་སྨྲས་སོ། །དེ་དེ་བཞིན་ཏེ། ལོག་པར་ལྟུང་བའི་  
མཚན་ཉིད་ཡིན་པའི་ཕྱིར་མང་པོ་དག་ཀྱང་བསྟེན་པར་བྱ་བ་མ་ཡིན་ཞིང། ཉུང་ངུ་དག་ཀྱང་བསྟེན་པར་བྱ་བ་མ་ཡིན་ནོ། །གཞོན་ནུ་ཡང་འདི་ལ་སྙིང་པོ་ནི། འདི་ཉིད་ཡིན་ཏེ། འདི་ལྟ་སྟེ། ཕུང་  
པོ་ཐམས་ཅད་སྤངས་པ་མྱ་ངན་ལས་འདས་པའོ། །གཞོན་ནུ། གང་ལ་ཡང་དང་ཡང་དུ་འཆི་བ་ཡོད་པའི་འཁོར་བའི་འགྲོ་བ་སྐྱོན་དང་བཅས་པ་ཡང་དང་ཡང་ཉམས་སུ་མྱོང་བས་ཅི་  
ཞིག་བྱ་སྟེ། ཁྱོད་ཀྱིས་ནི། མྱ་ངན་ལས་འདས་པ་ལ་འདུན་པར་བྱའོ། །གཞོན་ནུ། སྲོག་ཆགས་རྣམས་མངལ་ན་གནས་པ་ནི། སྡུག་བསྔལ་བའོ། །སྡུག་པ་དང་བྲལ་བ་དང། མི་  
སྡུག་པ་དང་ཕྲད་པ་ནི། སྡུག་བསྔལ་བའོ། །གཞོན་ནུ། ལུས་སྙིང་པོ་མེད་པ། མི་རྟག་པ། ཡོངས་སུ་འདྲེན་པ་ནི། སྡུག་བསྔལ་བའོ་།སྲོག་མི་རྟག་པ་ཉིད་ནི། སྡུག་བསྔལ་བའོ། །  
ལོངས་སྤྱོད་མི་རྟག་བ་ཉིད་དང། ལོངས་སྤྱོད་སྙིང་པོ་མེད་པ་ཉིད་ནི། སྡུག་བསྔལ་བའོ། །གཞོན་ནུ། ཡང་དང་ཡང་དུ་འཆི་བ་ཉིད་ནི། སྡུག་བསྔལ་བའོ། །གཞོན་ནུ། དེ་ལྟ་བས་  
  
  
ཁོ་བོ་ནི། ཁྱོད་ལ་འདི་སྐད་དུ་དེ་བཞིན་གཤེགས་པ་འབྱུང་བ་དང། མི་ཉིད་རྙེད་པ་དང། དལ་པ་ཕུན་སུམ་ཚོགས་པ་དང། དེ་བཞིན་གཤེགས་པའི་བསྟན་པ་ལ་དད་པ་བླ་ན་མེད་པ་  
ནི༑ རྙེད་དཀའོ། །ཞེས་སྨྲ་སྟེ། གཞོན་ནུ། དེ་ལྟ་བས་ན་གནས་དེ་དག་ཐོབ་ནས་མ་སྤོང་ཞིག་གཞོན་ནུ། ཁོ་བོ་ནི། གནས་དེ་དག་ཉིད་སྟོན་པར་འདོད་པ་ཉེ་བར་བརྗོད་པར་འདོད་པ་  
ཡིན་ན། ཁྱོད་ནི། ལན་འདེབས་པར་འདོད་པས་ཉན་ནོ། །གལ་ཏེ་ཁོ་བོས་རྗེས་སུ་བསྟན་པ་ལ་གནས་ན། དེ་ནི། ཁྱོད་ཀྱི་རྗེས་སུ་བསྟན་པ་ཡིན་གྱི། ཉོན་ལ་རིག་པར་བྱོས་ཤིག་དེ་  
ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་འདི་སྐད་ཅེས་སྨྲས་སོ། །ཀྱེ་མི། ཁྱོད་ལ་རྗེས་སུ་ཡི་རང་ངོ། །གང་ཁྱོད་འདི་སྐད་དུ་སྐྱེ་བ་དང། རྒ་བ་དང། ན་བ་དང་  
འཆི་བ་ནི། སྡུག་བསྔལ་བའོ། །ཡང་དང་ཡང་དུ་འཁོར་བའི་བར་དུའང་དེ་བཞིན་ནོ། །ཞེས་ཟེར་བ་ནི། མངོན་པར་རྗེས་སུ་ཡི་རང་ངོ། །ཀྱེ་མི། ཡང་ཁྱོད་ཀྱིས་མྱུར་དུ་ཡོངས་སུ་མྱ་ངན་  
ལས་འདའ་བར་གྱིས་ཤིག་ཅེས་བརྗོད་དེ། ཀྱེ་མི། ཁྱོད་ཀྱི་ཚིག་དེ་ཐོས་ནས་ཁོ་བོ་ནི། སེམས་ཅན་རྣམས་ལ་སྙིང་རྗེ་ཤེས་ཆེར་སྐྱེས་ཏེ། སེམས་ཅན་འདི་དག་ནི། ཡང་དང་ཡང་  
སྐྱེ་བ་དང། རྒ་བ་དང། ན་བ་དང། འཆི་བས་གཟིར་པ་ཡིན་ཏེ་བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་སེམས་ཅན་  
  
  
༄༅། །དེ་དག་ཡང་དག་ཡང་དུ་སྐྱེ་བ་དང། རྒ་བ་དང། ན་བ་དང། འཆི་བའི་དབང་དུ་གྱུར་བར་མི་འགྱུར་བར་སྐྱེ་བ་དང་རྒ་བ་དང། ན་བ་དང། འཆི་བའི་འཇིགས་པ་  
ལས་ཡོངས་སུ་ཐར་པར་བྱའོ། །སྙམ་མོ། །ཀྱེ་མི། ཁྱོད་ཁོ་བོ་ལ་འདི་སྐད་དུ་མྱ་ངན་ལས་འདས་པ་ཐོབ་ནས་འཁོར་བའི་སྡུག་བསྔལ་དག་རབ་ཏུ་སྟོན་པ་ནི། ངོ་མཚར་ཏེ། ཁོ་བོས་  
དེ་དག་ཐོས་ནས་སེམས་ཅན་རྣམས་ལ་སྙིང་རྗེ་ཆེན་པོ་ཤས་ཆེར་སྐྱེས་སོ། །གལ་ཏེ་ཁོ་བོ་ཡོངས་སུ་མྱ་ངན་ལས་འདས་ན། སེམས་ཅན་དེ་དག་གི་སྐྱོབ་པར་འགྱུར་བ་དང། ཐར་པར་  
བྱེད་པར་འགྱུར་བ་སུ་ཡིན། དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་སྨྲས་སོ། །གཞོན་ནུ། ཁྱོད་ཀྱིས་འདི་སྐད་དུ་གང་ལ་སྐྱོན་ཆེས་ཉུང་  
བ་དེའང་བསྟེན་པར་བྱ་བ་མ་ཡིན་ནོ། །ཞེས་མ་སྨྲས་སམ། སྨྲས་པ། ཀྱེ་མི། དེ་དེ་བཞིན་ཏེ། གང་ལ་སྐྱོན་ཆེས་ཉུང་བ་དེའང་བསྟེན་པར་བྱ་བ་མ་ཡིན་ནོ། །ཀྱེ་མི། བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ནི། སྐྱོན་མེད་པ་སྟེ། དེ་ལྟ་བས་ན་དེ་ནི། བསྟེན་པར་བྱ་བ་ཡིན་ནོ། །དེ་ནས་བདུད་བརྗེད་ངས་ཀྱིས་རྒྱལ་བོའི་གཞོན་ནུ་དྲན་པ་རྙེད་ལ་འདི་སྐད་ཅེས་སྨྲས་  
སོ༑ ༑གཞོན་ནུ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི། སྐྱོན་མེད་པ་ཡིན་མོད་ཀྱི། གཞོན་ནུ། འོན་ཀྱང་ཁོ་བོས་ཀྱང་མ་ཐོབ་ན། ཁྱོད་ཀྱིས་ལྟ་ག་ལ་ཐོབ། གཞོན་ནུ། ཁོ་  
  
  
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་བྱའོ། །སྙམ་མོ། །ལོག་པའི་སེམས་དེ་ལྟ་བུ་བསྐྱེད་པ་དང་དེ་མ་ཐག་  
ཏུ་སློང་མོ་པ་འདི་ལྟ་སྟེ། མགོ་སློང་བ་དང། ལག་པ་དང། རྐང་པ་དང། མིག་དང། རྣ་བ་དང། བུ་དང། ཆུང་མ་དང། ལོངས་སྤྱོད་དང། བཞོན་པ་དང། ཁྱིམ་དང། སླས་དང། སྐྱེད་མོས་ཚལ་  
དང༑ ནོར་བུ་དང། མུ་ཏིག་དང། བཻ་ཌཱུརྱ་དང། དུང་དང། མན་ཤེལ་དང། བྱུ་རུ་དང། ནོར་དང། འབྲུ་དང། རྒྱལ་སྲིད་ལ་སོགས་པ་སློང་བ་དག་གིས་ཀུན་ཏུ་གདུངས་ཤིང། རབ་ཏུ་གདུངས་ཏེ་  
ཚེགས་ཕྱུང་ནས་ཁོ་བོས་བདོག་པ་རྣམ་པར་གཏོང་བ་བྱས་པ་ནིའང་ལུས་ཞིག་པ་ལས་ཁྲག་གི་ཆུ་ཀླུང་བྱུང་བ་དག་གིས་ཁོ་བོའི་སེམས་གཟིར་ཏེ། དེས་ན་ཁོ་བོའི་སེམས་བསྐྱེད་པ་དེ་བཏང་  
ངོ༑ ༑གལ་ཏེ་ཁྱོད་ཡིད་མི་ཆེས་ན། ཁོ་བོའི་དཀའ་བ་དེ་ལྟ་བར་འདོད་དམ། སྨྲས་པ། ཀྱེ་མི། བལྟ་བར་འདོད་དེ། དེ་ནི། ཁོ་བོའི་དོན་དུ་འགྱུར་རོ། །དེ་ནས་བདུད་བརྗེད་ངས་འདི་སྙམ་  
དུ་སེམས་ཏེ། བདག་གིས་བྱང་ཆུབ་སེམས་དཔའ་དྲན་པ་རྙེད་ཀྱི་མོས་པ་བཟློག་པ་གང་དང་གང་བྱས་པ་དེ་དང་དེ་ཉིད་ལ་དེ་ཡིད་ཆེས་པར་མི་བྱེད་ཀྱི། ཕྱིར་ཡང་འདི་སྐད་དུ་ཁོ་བོའི་  
དོན་དུ་འགྱུར་བ་སྟོན་ཅིག་ཅེས་ཟེར་རོ། །སྙམ་མོ། །དེ་ནས་བདུད་དེས་རྒྱལ་པོའི་གཞོན་ནུ་དེའི་མདུན་དུ་ཁྲག་གི་ཆུ་ཀླུང་བཞི་མངོན་པར་སྤྲུལ་ཏོ། །གསེར་གྱི་ཕུང་པོ་གངས་ལྟ་  
  
  
༄༅། །བུ་བཞི་དང། མགོ་ཐོད་རྣམ་པར་ཟོས་པ་དག་དང། རྣམ་པར་དམར་བ་དག་དང། རྣམ་པར་རངས་པ་དག་གི་ཕུང་པོ་རི་རབ་ལྟ་བུའང་མངོན་པར་སྤྲུལ་ཏོ། །རུས་  
པ་དག་གི་ཕུང་པོ་དུང་ལྟར་དཀར་བ་རི་ཙམ་གཞན་དག་ཀྱང་མངོན་པར་སྤྲུལ་ཏོ། ལག་རྡུམ་དང། རྐང་རྡུམ་དང། རྣ་རྡུམ་དང། ཡན་ལག་དང། ཉིང་ལག་རྡུམ་པོ་རྣམ་པ་སྣ་  
ཚོགས་དང། གཟུགས་རྣམ་པ་སྣ་ཚོགས་འདི་ལྟ་སྟེ། མི་དང། དྲི་ཟ་དང། གནོད་སྦྱིན་དང། སེངྒེ་དང། སྟག་དང། རྟ་དང། རི་བོང་དང། སྤྲེའུ་དང། དོམ་དང། གཟིག་དང། ཕག་  
དང། རི་དྭགས་དང། དྲེད་དང། གླང་པོ་ཆེ་དང། མ་ཧེ་ལ་སོགས་པའི་གཟུགས་དང། དེ་བཞིན་དུ་ཉ་དང། ཆུ་སྲིན་འཛིན་ཁྲི་དང་ཆུ་སྲིན་བྱིས་པ་གསོད་དང། ཆུ་སྲིན་ན་ཀྲའི་གཟུགས་  
དང། དེ་བཞིན་དུ་ངང་པ་དང། རྨ་བྱ་དང། ཁྭ་དང། ཁུ་བྱུག་དང། ཀ་ལ་པིངྐ་དང། ཤང་ཤང་ཏེའུ་དང། བྱ་ཀུ་ཎ་ལ་དང། ཆུ་སྐྱར་དང། རི་སྐེགས་ལ་སོགས་པའི་གཟུགས་ཀྱི་རོ་  
དག་མངོན་པར་སྤྲུལ་ཏོ། །རོ་ཁ་ཅིག་ནི། ཁ་ཅིག་པ་དག་གོ། ཁ་ཁ་ཅིག་ནི། ཁ་གཉིས་པ་དང། ཁ་གསུམ་པ་དང། བཞི་བ་དང་ལྔ་པ་དང། དྲུག་པ་དང། བདུན་པ་དང། བརྒྱད་  
པ་དང། དགུ་པ་དང། བཅུ་པ་དང། ཉི་ཤུ་པ་དང། སུམ་ཅུ་པ་དང། བཞི་བཅུ་པ་དང། ལྔ་བཅུ་པ་ནས་ཁ་འབུམ་ཡོད་པའི་བར་དག་དང། ལྕེ་གཅིག་པ་དང། ལྕེ་གཉིས་པ་དང་  
  
  
ལྕེ་བཞི་པ་དང། ལྕེ་ལྔ་པ་ནས་ལྕེ་འབུམ་ཡོད་པའི་བར་དག་དང། མིག་གཅིག་པ་ནས་མིག་འབུམ་ཡོད་པའི་བར་དག་གོ། རོ་དག་ཀྱང་གཅིག་ལ་གཅིག་མིག་འགྱུར་  
བར་བྱེད་པ། རྣ་བ་འགྱུར་བར་བྱེད་པ། སོ་སྒྲ་ཙིག་ཙིག་བྱེད་པ་རང་གི་མཆུ་ལ་སོས་འདེབས་པ། གནོད་སྦྱིན་ལག་ན་མཚོན་ཆ་མི་མཐུན་པ་སྣ་ཚོགས་ཐོགས་ཤིང་ལངས་ནས་  
འཁོད་པར་གྱུར་པ་དག་གོ་འཇིགས་པ་ཆེན་པོ་དང། འཇིགས་སུ་རུང་བའི་རྒྱུ་དེ་ལྟ་བུའང་མངོན་པར་སྤྲུལ་ནས་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། རྒྱལ་པོའི་  
གཞོན་ནུ། འདི་དག་ནི། ཁྲག་གི་ཆུ་ཀླུང་འབབ་པ་དག་གོ་འདི་དག་ནི། རུས་པའི་རི་ཆེན་པོ་བཞི་པོ་དག་གོ་སྨྲས་པ། ཀྱེ་མི། མཐོང་ངོ། །སྨྲས་པ། གཞོན་ནུ། དེ་དག་ནི་  
ཁོ་བོའི་ཡན་ལག་དང། ཉིང་ལག་བཅད་པ་དག་ལས་ཁྲག་གི་ཆུ་ཀླུང་མངོན་པར་གྲུབ་པ་དག་གོ་གཞོན་ནུ། ཁྱོད་ཀྱིས་མགོ་ཐོད་ཀྱི་རུས་པའི་རི་བཞི་པོ་རི་རབ་ཙམ་དེ་དག་མཐོང་ངམ་  
སྨྲས་པ༑ ཀྱེ་མི། མཐོང་ངོ། །སྨྲས་པ། ཀྱེ་མི། ཁོ་བོ་བྱང་ཆུབ་སེམས་དཔའི་སྤྱད་པ་སྤྱོད་པ་ན་མགོ་ཐོད་བཅད་པ་དག་ནི། དེ་སྙེད་དོ། །ཀྱེ་མི། ཁྱོད་ཀྱིས་ལག་བ་རྡུམ་པོ། །རྐང་  
བ་རྡུམ་པོ། །མིག་ཕྱུང་བ། ཡན་ལག་དང་ཉིད་ལག་རྣམ་པ་སྣ་ཚོགས་བཅད་པའི་རོ་དག་གི་རི་བཞི་པོ་དག་མཐོང་ངམ། སྨྲས་པ་མཐོང་ངོ། །སྨྲས་བ། གཞོན་ནུ། དེ་དག་ནི། ཁོ་བོས་  
  
  
༄༅། །སྔོན་བྱང་ཆུབ་སེམས་དཔའི་སྤྱད་པ་སྤྱད་པ་ན། ཡན་ལག་དང་ཉིང་ལག་དག་བཏང་བའོ། །གཞོན་ནུ། ཁྱོད་ཀྱིས་ཕྱོགས་བཞིའི་གནོད་སྦྱིན་གྱི་སྡེ་དག་མཐོང་  
ངམ༑ སྨྲས་པ། ཀྱེ་མི། མཐོང་ངོ། །སྨྲས་པ། གཞོན་ནུ། འཇིགས་པ་ཆེན་པོ་དང། འཇིགས་སུ་རུང་བ་དེ་དག་ནི། གང་བྱང་ཆུབ་ཏུ་སེམས་སྐྱེད་པར་བྱེད་པ་དེའི་གཟི་བྱིན་འཕྲོག་  
པར་བྱེད་པ་དག་གོ་དེ་དག་ནི། གང་བྱང་ཆུབ་ཏུ་སེམས་སྐྱེད་པར་བྱེད་པ་དེའི་མགོ་སློང་བར་བྱེད་པ་ཡིན་པ་ནས་ཡན་ལག་དང། ཉིང་ལག་དག་གི་བར་དུ་སློང་བར་བྱེད་པ་དག་གོ་  
གཞོན་ནུ། གང་གི་ཚེ་སྔོན་ཁོ་བོས་བྱང་ཆུབ་ཏུ་སེམས་བསྐྱེད་པ་དེའི་ཚེ་དེ་དག་ནི། མགོ་བླངས་ཤིང་བཅད་པ་དག་ཡིན་པ་ནས་ཡན་ལག་དང། ཉིང་ལག་དག་གི་བར་དུ་བཅད་པ་དག་  
གོ་དེ་ནས་བདུད་བརྗེད་ངས་ཀྱིས་ཡང་སྲིན་པོའི་སྡེ་མང་པོ་མངོན་པར་སྤྲུལ་ནས་ཡང་སྨྲས་པ། གཞོན་ནུ་ཁྱོད་ཀྱིས་སྲིན་པོའི་སྡེ་མང་པོ་དེ་མཐོང་ངམ། སྨྲས་པ། ཀྱེ་མི། མཐོང་ངོ། །  
སྨྲས་པ༑ གཞོན་ནུ། དེ་དག་ནི། གང་དག་བྱང་ཆུབ་ཏུ་སེམས་སྐྱེད་པར་བྱེད་པ་མངལ་ན་གནས་པ་དེ་དག་གི་གཟི་བྱིན་འཕྲོག་པར་བྱེད་པ་དག་གོ་མངལ་ན་གནས་པ་ནའང་བྱང་  
ཆུབ་སེམས་དཔའ་སྲོག་དང་བྲལ་བར་བྱེད་པ་དག་གོ་གཞོན་ནུ། གང་དང་གང་གི་ཚེ་ཁོ་བོས་བྱང་ཆུབ་ཏུ་སེམས་བསྐྱེད་པ་དེ་ཙམ་དུ་སྡུག་བསྔལ་དེ་དག་ལས་ཡོངས་སུ་གྲོལ་  
  
  
དེ་ཙམ་དུ་དེ་དག་ཁོ་བོའི་ཕྱི་བཞིན་འབྲང་བར་བྱེད་དོ། །གཞོན་ནུ། ད་ལྟ་བས་ན། ཁོ་བོས་སྡུག་བསྔལ་དེ་དག་མ་བཟོད་དེ། བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ལས་སེམས་ཕྱིར་ལོག་གོ་གང་གི་ཚེ་ཁོ་བོའི་སེམས་བྱང་ཆུབ་ལས་ཕྱིར་ལོག་པ་དེའི་ཚེ། ཁོ་བོ་སྡུག་བསྔལ་དེ་དག་ལས་ཡོངས་སུ་གྲོལ་ཞིང་གནོད་པའང་མེད་པར་གྱུར་ཏོ། །  
གཞོན་ནུ། དེ་ལྟ་བས་ན། ཁོ་བོ་ནི། ཁྱོད་ལ་དོན་འདོད་པ། ཕན་པ་འདོད་པ། གྲུབ་པ་དང་བདེ་བ་འདོད་པ་ཡིན་པས་གཞོན་ནུ། འདི་སྐད་དུ་ཁྱོད་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ཏུ་སེམས་མ་སྐྱེད་ཅིག་གཞོན་ནུ། ཁྱོད་སྡུག་བསྔལ་དེ་ལྟ་བུ་ཐོབ་པར་མ་བྱེད་ཅིག་ཅེས་སྨྲའོ། །དེ་ནས་རྒྱལ་པོའི་གཞོན་ནུ་དྲན་པ་རྙེད་འདི་སྙམ་དུ་སེམས་ཏེ། དེ་བཞིན་གཤེགས་  
པ་ཡོན་ཏན་རྒྱལ་པོའི་འོད་ཀྱི་ཐད་དུ་བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་ཡིན་ལ། མི་འྡིའང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་  
ལས་བདག་གི་མོས་པ་ཟློག་པར་བྱེད་པ་ཡིན་ཏེ། མིའི་ཆ་བྱད་ཀྱིས་འདི་བདུད་ཡིན་པར་གྱུར་ཏམ། འདི་བདུད་ཀྱི་སྦྱིན་གྱིས་བརླབས་པར་གྱུར་ནའང་མི་རུང། ཡང་ན་མི་འདི་བྱང་  
ཆུབ་སེམས་དཔའ་ཡིན་པར་གྱུར་ལ། དེ་ནས་དེས་ལེ་ལོ་ཐོབ་ནས་བྱང་ཆུབ་ཀྱི་སེམས་ཕྱིར་བཟློག་པ་ཡིན་ཞིང། གང་གི་ཕྱིར་མི་འདི་སྡུག་བསྔལ་དེ་ལྟ་བུ་དང་ཕྲད་ན། ཡན་ལག་དང་  
  
  
༄༅། །ཉིང་ལག་སློང་བར་བྱེད་པ་དག་ནས་སྲོག་དང་བྲལ་བར་བྱེད་པའི་བར་དག་གི་སློང་མོ་བ་དེ་སྙེད་འོང་བ་ལས་ན། སྔོན་འདིས་ནི། སྡིག་པ་ཅན་གྱི་ལས་རྣམས་བྱས་  
པར་གྱུར་པ་ཡིན་ཏེ། སློང་མོ་པ་དེ་དག་ནི། བདག་གི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཕན་འདོགས་པར་གྱུར་པ་ཡིན་ནོ། །དེ་ཅིའི་ཕྱིར་ཞེ་ན། སེམས་ཅན་དེ་དག་  
ནི༑ མི་ཤེས་པ་དང་ལྡན་ཞིང་ཡོངས་སུ་མི་ཤེས་པ་སྲུང་བ་ཅན་ཡིན་ཏེ། འདོད་ཆགས་ཀྱི་དབང་དང། ཞེ་སྡང་གི་དབང་དང། གཏི་མུག་གི་དབང་དང། ཕྲག་དོག་གི་དབང་དང། ང་རྒྱལ་  
གྱི་དབང་གིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་དུས་ལས་ཡོལ་བར་སློང་ཞིང་སློང་བར་བྱེད་པ་དག་སྟེ། གལ་ཏེ་སེམས་ཅན་དེ་དག་ལ་བདག་གིས་འཇིག་  
རྟེན་པའི་ཡང་དག་པར་ཚིམ་པར་ནི། བྱ་ན། ཇི་ལྟར་ན། བདག་གིས་འཇིག་རྟེན་ལས་འདས་པའི་ཡང་དག་པར་ཚིམ་པར་བྱ། མི་འྡིའང་འདུན་པ་མེད་པས་ལེ་ལོ་དང། བརྩོན་  
འགྲུས་ཞན་པ་དང། ལྷག་པའི་བསམ་པ་མ་ཡིན་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་ལོག་པ་ཡིན་ནོ། །ཀྱེ་མ། བདག་གིས་ཇེ་ཆེར་ཡང་དག་པའི་ལྟ་  
བ་ཅན་དུ་བྱའོ། །ཇེ་ཆེར་བརྩོན་འགྲུས་ཡང་དག་པར་བླངས་ཏེ་གནས་པར་བྱའོ། །གལ་ཏེ་བདག་གི་དབུགས་རྔུབ་པ་དང། འབྱུང་བ་རེ་རེ་ལ་སྲོག་དང་བྲལ་བར་གྱུར་ཀྱང་བདག་  
  
  
སེམས་ཕྱིར་ལྡོག་པར་མི་བྱའོ། །བདག་གིས་སྲོག་དང་བྲལ་བ་དེ་སྙེད་ཀྱང་བཟོད་པར་བྱའོ། །སངས་རྒྱས་ཀྱི་ཆོས་རྣམས་ནི་  
ཡོངས་སུ་གཏང་བར་མི་བྱའོ། །དེ་ཅིའི་ཕྱིར་ཞེ་ན། སེམས་ཅན་གང་དག་བདག་སྲོག་དང་བྲལ་བར་བྱེད་པ་དེ་ལ་བདག་གིས་སེམས་ཅན་འདི་དག་ནི། ཉོན་མོངས་པའི་དབང་གིས་བདག་  
ལ་གནོད་པར་བྱ་བའི་ཕྱིར་སྡིག་པ་ཅན་གྱི་ལས་རྣམས་མངོན་པར་འདུ་བྱེད་པ་ཡིན་པས་དེ་དག་ལ་བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་བསྒྲུབ་  
པའི་ཆེད་དུ་ཉོན་མོངས་པ་སྤང་བའི་ཕྱིར་ཆོས་བསྟན་པར་བྱ་བ་དེ་ལྟ་བུའི་གོ་ཆ་བགོའོ། །སྙམ་པའི་ཕྱིར་རོ། །དེ་ནས་བྱང་ཆུབ་སེམས་དཔའ་དྲན་པ་རྙེད་ཀྱིས་བདུད་བརྗེད་ངས་ལ་སྨྲས་  
པ༑ ཀྱེ་མི། ཁྱོད་ཁོ་བོ་ལ་འདི་ལྟ་སྟེ། དོན་འདོད་པ་ཡིན། འདི་ལྟ་སྟེ། ཕན་པ་འདོད་པ་ཡིན། ཀྱེ་མི། ཁྱོད་ཁོ་བོ་ལ་འདི་ལྟ་སྟེ་གྲུབ་པ་དང་བདེ་བར་འདོད་པ་ཡིན་ཏེ། ཁྱོད་ཀྱིས་གནས་  
དེ་ལྟ་བུ་དེ་དག་ཀུན་ཏུ་བསྟན་པ་ནི། ངོ་མཚར་ཏོ། །དེ་ཅིའི་ཕྱིར་ཞེ་ན། ཀྱེ་མི། ཁོ་བོས་དེ་མཐོང་ནས་ཤས་ཆེར་ཆེས་སྟོབས་དང་ལྡན་པའི་གོ་ཆ་བགོས་ཤིང། བླ་ན་མེད་པ་ཡང་དག་པར་  
རྫོགས་པའི་བྱང་ཆུབ་ཏུ་ལྷག་པའི་བསམ་པ་བསྐྱེད་པའི་ཕྱིར་རོ་།དེ་ནས་བདུད་བརྗེད་ངས་འདི་སྙམ་དུ་སེམས་ཏེ། བདག་གིས་ཇི་ལྟ་ཇི་ལྟར་འཇིགས་པ་དང། འཇིགས་སུ་རུང་བའི་  
  
  
༄༅། །གཟུགས་དག་བསྟན་པ་དེ་ལྟ་དེ་ལྟར་དེ་ཇེ་ཆེར་བརྟན་པའི་གོ་ཆ་གྱོན་པར་བྱེད་དོ། །སྙམ་མོ། །དེ་ནས་བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་  
སྨྲས་པ། ཀྱེ་སྐྱེས་བུ། གལ་ཏེ་ཁྱོད་ཁོ་བོའི་ཚིག་བཞིན་དུ་མི་བྱེད་ན་རང་ཉིད་ཀྱིས་ཤེས་པར་གྱུར་ཏེ། འདི་ལྟར་ཁོ་བོ་ནི། ས་ཕྱོགས་འདི་ནས་འགྲོ་བར་བྱའོ། །བདུད་བརྗེད་ངས་ཀྱི་ཚིག་  
དེ་སྨྲས་པའི་འོག་ཏུ་དེ་ནས་དེ་ཉིད་ཀྱི་ཚེ་བདུད་ཀྱིས་སྤྲུལ་པའི་གནོད་སྦྱིན་དེ་དག་གིས་ཚིག་སྨྲས་པ། སྐྱེས་བུ་རྒྱལ་པོའི་གཞོན་ནུ་དྲན་པ་རྙེད་འདི་ཁྱོད་ཀྱིས་བསྒོ་བ་བཞིན་དུ་མི་བྱེད་  
ན༑ ཁྱོད་ས་ཕྱོགས་འདི་ནས་སོང་ཞིག་དང་ཁོ་བོ་ཅག་བཀྲེས་པའང་ཡིན། སྐོམ་པའང་ཡིན་པས་རྒྱལ་པོའི་གཞོན་ནུ་འདིའི་གཟི་བརྗིད་འཕྲོག་པར་བྱའོ། །གཞན་དག་གིས་ཀྱང་  
སྨྲས་པ། ཀྱེ་སྐྱེས་བུ། ཁྱོད་སོང་ཞིག་དང་ཁོ་བོ་ཅག་གིས་རྒྱལ་པོའི་གཞོན་ནུ་འདི་སྐད་ཅིག་ཏུ་ཐལ་བར་བརླག་པར་བྱའོ། །གཞན་དག་གིས་ཀྱང་སྨྲས་པ། ཁོ་བོ་ཅག་གིས་རྒྱལ་པོའི་  
གཞོན་ནུ་འདིའི་མགོ་བསླང་བར་བྱའོ། །གཞན་དག་གིས་ཀྱང་སྨྲས་པ། ཀྱེ་སྐྱེས་བུ། ཁྱོད་སོང་ཞིག་དང་འདི་ནི། ཡུན་རིང་དུ་གནས་པ་མ་ཡིན་ཏེ། འདིའི་སྲོག་གཞན་ཅིའང་མེད་  
པར་འགྱུར་བ་འདིས་དོན་འདོད་པ། ཕན་པ་འདོད་པ་ཁྱོད་ཀྱི་ཚིག་བཞིན་དུ་བྱས་སམ་དད་པས་ཅི་ཞིག་བྱ། གང་འདི་ཁྱོད་ཀྱིས་བསྒོ་བ་བཞིན་དུ་མི་བྱེད་པས་འདི་མངལ་དུ་ཞུགས་ནའང་  
  
  
།ཤ་བཟའ་བར་བྱའོ། །ཁྲག་ཀྱང་བཏུང་བར་བྱའོ། །གཞན་དག་གིས་ཀྱང་ཚིག་འདི་སྐད་ཅེས་སྨྲས་སོ་།རྒྱལ་པོའི་གཞོན་ནུ་དྲན་པ་རྙེད་འདི་རྩ་འཇིངས་མ་རྙེད་  
པ་ཡིན་གྱི། རྒྱལ་པོའི་གཞོན་ནུ་དྲན་པ་རྙེད་རྡེགས་ཤིག་རྡེགས་ཤིག་རྒྱལ་པོའི་གཞོན་ནུ་དྲན་པ་རྙེད་ཆོད་ཅིག་ཚོད་ཅིག། སོད་ཅིག་དེ་ནས་བདུད་བརྗེད་ངས་ཀྱིས་དེ་དག་ལ་སྨྲས་  
པ༑ དེ་ལྟར་མ་བྱེད་པར་ཡང་ཁྱེད་ཅག་སྡོད་ཅིག་དང། ཁོ་པོས་རྒྱལ་པོའི་གཞོན་ནུ་དྲན་པ་རྙེད་སྡིག་པ་ཅན་གྱི་ལྟ་བ་འདི་ལས་བཟློག་པ་དང་འདི་ཁོ་བོའི་ཚིག་བཞིན་དུ་བྱེད་པར་འགྱུར་  
རོ༑ ༑ཁོ་བོ་ནི། ཡུན་རིང་པོ་ནས་དེའི་མཛའ་བཤེས་སུ་གྱུར་པ་ཡིན་ལྷན་ཅིག་སྐྱེས་པར་གྱུར་པ་ཡིན་ཏེ། ཇི་སྲིད་དུ་རྒྱལ་པོའི་གཞོན་ནུ་དྲན་པ་རྙེད་ཀྱི་ལྷག་པའི་བསམ་པ་རྣམ་པར་  
ཤེས་པར་གྱུར་པ་དེ་སྲིད་དུ་ཡུད་ཙམ་ཞིག་བཤོལ་བར་གྱིས་ཤིག་།ཁོ་བོ་ལའང་བྱས་པ་གཟོ་བ་ཉིད་རྗེས་སུ་སྲུངས་ཤིག་གལ་ཏེ་རྒྱལ་པོའི་གཞོན་ནུ་དྲན་པ་རྙེད་སྡིག་པ་ཅན་གྱི་ལྟ་  
བ་དེ་མི་འདོར་བ་ལྟ་ན། དེའི་འོག་ཏུ་ཁྱེད་ཅག་གིས་ཅི་དགར་བྱ་བ་ཡིན་ནོ། །གལ་ཏེ་སྡིག་པ་ཅན་གྱི་ལྟ་བ་དེ་ལས་བཟློག་པར་ནུས་པ་ལྟ་ན། དེའི་ཕྱིར་ཁྱེད་ཅག་གིས་བྱས་པ་གཟོ་བ་  
ཉིད་གཟུང་བར་བྱ་སྟེ། གཞོན་ནུ་འྡིའང་བྱས་པ་གཟོ་བ་ཉིད་འཛིན་པར་འགྱུར་རོ། །ཤཱ་རད་ཏིའི་བུ། བདུད་བརྗེད་ངས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་ལན་གཉིས་སུའང་འདི་  
  
  
༄༅། །སྐད་ཅེས་སྨྲས་སོ། །ཀྱེ་གཞོན་ནུ། སྙིང་བརྩེ་བར་བྱེད་པ། ཕན་པར་བྱེད་པ་ཁོ་བོའི་ཚིག་བཞིན་དུ་བྱོས་ཤིག་དང་ཇི་སྲིད་འཚོའི་བར་ཁྱོད་ཀྱི་མཛའ་བཤེས་སུ་  
འགྱུར་རོ། །གཞོན་ནུ་སྡིག་པ་ཅན་གྱི་ལྟ་བར་གྱུར་པ་འདིས་ཁྱོད་ལ་ཅི་ཞིག་བྱ། གཞོན་ནུ། ཁྱོད་ཀྱིས་ལྟ་བ་དེ་ཐོང་ཞིག་གཞོན་ནུ་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ནི༑ རྙེད་པར་དཀའ་བའོ། །གཞོན་ནུ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི། མཆོག་ཏུ་རྙེད་པར་དཀའ་བའོ་།གཞོན་ནུ། ཡང་ཁྱོད་བྱང་ཆུབ་སེམས་དཔའ་རྣམས་  
འགྲོ་བ་གང་དུ་སྐྱེ་བར་འགྱུར་བའི་གནས་གཞན་དག་ཀྱང་ལྟ་བར་འདོད་དམ། སྨྲས་པ། ཀྱེ་མི། ལྟ་བར་འདོད་དོ། །དེ་ནས་བདུད་བརྗེད་ངས་ཀྱིས་ས་ཕྱོགས་དེར་སེམས་ཅན་  
དམྱལ་བ་ཆེན་པོ་དག་མངོན་པར་སྤྲུལ་ཏེ། སྤྲུལ་ནས་ཀྱང་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། གཞོན་ནུ། ཁྱོད་ཀྱིས་སེམས་ཅན་དམྱལ་བ་ཆེན་པོ་དེ་དག་ན་གནོད་པ་རྣམ་  
པ་དུ་མ་ཉམས་སུ་མྱོང་བ། ཚོར་བ་རྣམ་པ་དུ་མ་ཉམས་སུ་མྱོང་བའི་སེམས་ཅན་དེ་དག་མཐོང་ངམ། སྨྲས་པ། ཀྱེ་མི། མཐོང་ངོ་།སྨྲས་པ། གཞོན་ནུ། དེ་དག་གིས་ནི། སྔོན་བྱང་  
ཆུབ་ཏུ་སེམས་བསྐྱེད་པར་གྱུར་ཏེ། དེ་དག་ནི། སློང་མོ་པ་རྣམས་ཀྱིས་གནོད་པར་གྱུར་ནས་སེར་སྣའི་སེམས་སུ་བྱས། གནོད་སེམས་ཀྱི་སེམས་སུ་བྱས་པས་སེམས་ཅན་དམྱལ་  
  
  
།གཞོན་ནུ། དེ་ལྟར་ལྷག་པར་སློང་བ་དག་ལ་སྦྱིན་པར་བྱེད་པ་དག་གི་འགྲོ་བ་ནི། འདི་ཡིན་ཏེ། གནོད་སེམས་སྐྱེའོ། །དེ་དག་གནོད་སེམས་ལ་རབ་  
ཏུ་གནས་པས་འགྲོ་བ་དེ་ལྟ་བུ་དེ་དག་ཏུ་སྐྱེས་སོ། །གཞོན་ནུ། གང་ཡང་ཁྱོད་སྦྱིན་པའི་སེམས་ཀྱི་གནོད་སེམས་སུ་མི་བྱེད་ན། དེའི་ཚེ་སྐྱེ་བ་ཕྱིར་ལོག་སྟེ། མངལ་ན་གནས་པའི་ཚེའང་  
གནོད་སྦྱིན་འདི་དག་གིས་གཟི་བྱིན་འཕྲོག་པར་བྱེད་དོ། །བཙས་ནས་ཀྱང་ཡན་ལག་དང། ཉིང་ལག་དག་བཅད་ནས་ཁྱེར་ཏེ་འདོང་བར་བྱེད་དོ། །གཞོན་ནུ། གལ་ཏེ་ཡིད་མི་ཆེས་ན་  
དྲིས་ཤིག་དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་སེམས་ཅན་དམྱལ་བ་དེ་དག་ལ་སྨྲས་པ། རིགས་ཀྱི་བུ་དག་ཅིའི་ཕྱིར་ཁྱོད་ཅག་སེམས་ཅན་དམྱལ་བ་ཆེན་པོ་འདི་དག་ཏུ་  
སྐྱེས༑ དེ་དག་གིས་འདི་སྐད་ཅེས་སྨྲས་སོ། །གཞོན་ནུ། བདག་ཅག་གིས་སྔོན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ། བདག་ཅག་ནི། སློང་མོ་པ་རྣམས་  
ཀྱིས་བསླངས་པ་ན་ཀུན་ཏུ་གདུངས་ཤིང་རབ་ཏུ་གདུངས་ནས་སེར་སྣ་ཅན་དག་ཏུ་གྱུར་ཏེ། བདག་ཅག་ནི། སེམས་ཅན་དམྱལ་བ་ཆེན་པོ་འདི་དག་ཏུ་སྐྱེས་སོ། །གཞན་དག་གིས་ཀྱང་  
འདི་སྐད་ཅེས་སྨྲས་སོ། །གཞོན་ནུ། བདག་ཅག་ནི། སྔོན་བྱང་ཆུབ་ཏུ་སེམས་བསྐྱེད་པར་གྱུར་ཏེ། དེས་ན་བདག་ཅག་སློང་མོ་བ་རྣམས་ཀྱིས་ཡན་ལག་དང། ཉིང་ལག་དག་བསླངས་  
  
  
༄༅། །པ་ན་ཞེ་སྡང་གི་སེམས་བསྐྱེད་པས་སེམས་ཅན་དམྱལ་བ་དེ་དག་ཏུ་སྐྱེས་སོ། །གཞོན་ནུ། དེ་ལྟ་བས་ན། མི་འདིས་ཁྱོད་ལ་བསྒོ་བ་བཞིན་དུ་དེ་གྱིས་ཤིག་  
འདིར་སྐྱེས་ནས་ཕྱིས་འགྱོད་པར་གྱུར་ན་ནི། མི་རུང་ངོ། །དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངེས་དེ་ལ་སྨྲས་པ། ཀྱེ་མི། འདི་ལྟ་སྟེ། ཁྱོད་ཁོ་བོ་ལ་དོན་འདོད་  
པ་དང། ཕན་པ་འདོད་པ་དང། གྲུབ་པ་དང། བདེ་བར་འདོད་པ་དང། ཁྱོད་ཀྱིས་ཁོ་བོ་ལ་སེམས་ཅན་དམྱལ་བ་ཆེན་པོ་དག་བསྟན་པ་དང། བྱང་ཆུབ་སེམས་དཔའི་ཐེག་པ་ལ་  
ཡང་དག་པར་ཞུགས་པའི་སེམས་ཅན་དེ་དག་ཀུན་ཏུ་བསྟན་པ་ནི། ངོ་མཚར་ཏོ། །ཀྱེ་མི། དེས་ན་ཁོ་བོས་འདི་ཕྱིན་ཆད་སེམས་ཅན་སློང་མོ་པ་གང་ཞིག་དངོས་པོ་གང་ལ་མངོན་  
པར་བརྩོན་པ་ལ་འཁྲུག་པར་མི་བྱའོ། །ཁོ་བོས་དངོས་པོ་ཐམས་ཅད་སྦྱིན་པ་ཁོ་ནར་བྱའོ། །ཁྲོ་བའི་སེམས་བསྐྱེད་པར་མི་བྱའོ་།གནོད་སེམས་སུ་མི་བྱའོ། །དེ་ཅིའི་ཕྱིར་ཞེ་ན་  
འདི་ལྟ་སྟེ། སེམས་ཅན་དམྱལ་བ་ཆེན་པོར་སྐྱེ་བ་འདི་ནི། སྦྱིན་པའི་འབྲས་བུ་མ་ཡིན་ཞིང། འདི་ནི། སེར་སྣའི་འབྲས་བུ་ཡིན་པའི་ཕྱིར་རོ། །ཀྱེ་མི། ཡང་ཚུར་ཤོག་གཉིས་ཀ་  
འགྲོགས་ཏེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱལ་པོའི་འོད་ག་ལ་བ་དེར་འདོང་བར་བྱའོ། །དེ་བཞིན་གཤེགས་པ་དགྲ་  
  
  
བསྙེན་བཀུར་བྱ། ཡོངས་སུ་ཞུ་བར་བྱ་སྟེ། དེས་ཇི་སྐད་གསུངས་པ་དེ་བཞིན་དུ་གཟུང་བར་བྱའོ། །དེ་ནས་བདུད་བརྗེད་ངས་  
ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་སྨྲས་སོ་།རིགས་ཀྱི་བུ། བཅོམ་ལྡན་འདས་དེའི་ཐད་དུ་སོང་བས་ཁྱོད་ལ་ཅི་ཞིག་བྱ། གཞོན་ནུ། ཁྱོད་སོང་ཞིག་ཁོ་བོ་མི་འགྲོའོ།།  
དེ་ཅིའི་ཕྱིར་ཞེ་ན། དེར་ཁོ་བོ་སོང་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན་མི་རུང་བའི་ཕྱིར་རོ། །དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་  
ངས་ལ་སྨྲས་པ། ཀྱེ་མི། གལ་ཏེ་ཁྱོད་ཁོ་བོ་ལ་ཕན་པར་འདོད་པ་དང། གྲུབ་པ་དང་བདེ་བར་འདོད་པ་ཡིན་ན། །དེའི་ཕྱིར་ཚུར་ཤོག་བཅོམ་ལྡན་འདས་དེའི་ཐད་དུ་འདོད་བར་བྱའོ། །འདི་  
ལྟ་སྟེ༑ བཅོམ་ལྡན་འདས་དེས་གསུངས་པ་དེ་བཞིན་དུ་གཟུང་བར་བྱའོ། །ལན་གཉིས་ལན་གསུམ་དུའང་སྨྲས་སོ། །བདུད་ཀྱིས་སྨྲས་པ་གཞོན་ནུ། ཆོག་གོ་དེས་བསྒོ་བ་མང་པོ་  
ཞིག་ཁོ་བོས་རྫོགས་པར་བྱས་ཏེ། དེ་ཁོ་ནའི་རྒྱུས་ཁོ་བོ་སྡུག་བསྔལ་ཆེན་པོ་ཐོབ་པར་གྱུར་པས་དེས་སྒོ་བ་བཞིན་ཁོ་བོ་མི་བྱེད་དོ། །དེ་ནས་རྒྱལ་པོའི་གཞོན་ནུ་དེས་བདུད་བརྗེད་ངས་  
ཀྱི་ལག་པ་ནས་བཟུང་ནས་ཚུར་དྲངས་ཏེ་ཚུར་ཤོག་བཅོམ་ལྡན་འདས་དེ་ག་ལ་བ་དེར་འདོང་བར་བྱའོ། །དེས་སྨྲས་པ། གཞོན་ནུ། ཁྱོད་གདུལ་བྱ་མ་ཡིན་གྱི། སོང་ཞིག་སྡུག་བསྔལ་གྱི་  
  
  
༄༅། །ཕུང་པོ་དེ་དག་ནི། ཁྱོད་ཀྱིས་ཉམས་སུ་མྱོང་བར་བྱ་བ་ཡིན་ནོ། །དེ་ནས་རྒྱལ་པོའི་གཞོན་ནུ་དྲན་པ་རྙེད་བཅོམ་ལྡན་འདས་དེ་ག་ལ་བ་དེར་སོང་སྟེ་ཕྱིན་ནས་  
བཅོམ་ལྡན་འདས་དེ་ལ་བསྐོར་བ་བྱས་ཏེ་ཕྱོགས་གཅིག་ཏུ་འདུག་གོ་།ཕྱོགས་གཅིག་ཏུ་འདུག་ནས་ཀྱང་ལམ་གར་བདུད་དེ་དང་གཏམ་ཇི་སྙེད་བྱས་པ་དེ་ཐམས་ཅད་བཅོམ་ལྡན་  
འདས་ལ་གསོལ་ཏོ། །དེ་སྐད་ཅེས་གསོལ་པ་དང། བཅོམ་ལྡན་འདས་དེ་བཞིན་གཤེགས་པ་ཡོན་ཏན་རྒྱལ་པོའི་འོད་དེས་རྒྱལ་པོའི་གཞོན་ནུ་དྲན་པ་རྙེད་ལ་འདི་སྐད་ཅེས་བཀའ་  
སྩལ་ཏོ༑ ༑གཞོན་ནུ། ལེགས་སོ། །ལེགས་སོ། །བདུད་བརྗེད་ངས་ཞེས་བྱ་བ་དེ་ཁྱོད་ཀྱི་མིག་གིས་མི་རྩོལ་བར་བྱ་བའི་ཕྱིར་དང། མོས་པ་བཟློག་པར་བྱ་བའི་ཕྱིར་འོངས་པ་  
ཡིན་ནོ༑ ༑དེ་ནས་རྒྱལ་པོའི་གཞོན་ནུ་དེ་བདུད་དེ་ག་ལ་བ་དེར་སོང་ནས་སྨྲས་པ། བདུད་ཁྱོད་ཚུར་ཤོག་བཅོམ་ལྡན་འདས་ལ་སྐྱབས་སུ་སོང་ཞིག་ཆོས་ལ་སྐྱབས་སུ་སོང་  
ཞིག་དགེ་འདུན་ལ་སྐྱབས་སུ་སོང་ཞིག་དེ་ནས་བདུད་བརྗེད་པས་ཀྱིས་རྒྱལ་པོའི་གཞོན་ནུ་དྲན་པ་རྙེད་ལ་སྨྲས་པ། གཞོན་ནུ། ཆོག་གོ་།ཁོ་བོ་སངས་རྒྱས་ལ་སྐྱབས་སུ་མི་  
འགྲོའོ༑ ༑ཆོས་ལ་སྐྱབས་སུ་མི་འགྲོའོ། །དགེ་འདུན་ལ་སྐྱབས་སུ་མི་འགྲོའོ། །ཞེས་དེ་སྐད་སྨྲས་ནས་ཅང་མི་སྨྲ་བར་གྱུར་ཏོ། །དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་  
  
  
བལྟས་སོ། །རྣམ་པར་བལྟས་ནས་དེ་མ་ཐག་ཏུ་དེ་ནས་ཡང་བདུད་བརྗེད་ངས་ཀྱིས་བདག་ཉིད་ཀྱི་སྐྲ་ཞག་བདུན་དུ་བྲེགས་  
པ་དང། བདག་ཉིད་གོས་དུར་སྨྲིག་ཕྲ་ཞིང་འཇམ་པ་གྱོན་པ་མཐོང་ཞིང། འཁར་གསིལ་དང། ལྷུང་བཟེད་ཐོགས་པར་མཐོང་ངོ་།དེ་ནས་བདུད་བརྗེད་ངས་ཀྱིས་བདག་ཉིད་རབ་ཏུ་བྱུང་  
ཞིང་ཆོས་གོས་དང། ལྷུང་བཟེད་དང། འཁར་གསིལ་ཐོགས་པར་རིག་ནས་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། སུ་  
སངས་རྒྱས་ལ་སྐྱབས་སུ་མི་མཆི། ཆོས་ལ་སྐྱབས་སུ་མི་མཆི། དགེ་འདུན་ལ་སྐྱབས་སུ་མི་མཆི་བ་དེས་ཆོས་ཉིད་དེ་ཀུན་ཏུ་འཚལ་ལགས་སོ། །བཅོམ་ལྡན་འདས་དེས་བཀའ་སྩལ་  
པ༑ བརྗེད་ངས། སུས་ཁྱོད་ཀྱི་སྐྲ་དག་བྲེགས། གོས་དུར་སྨྲིག་དག་བྱིན། ལྷུང་བཟེད་དང་འཁར་གསིལ་དག་བྱིན། དེ་འདི་སྙམ་དུ་སེམས་ཏེ། བདག་འོངས་ནས་སུས་ཀྱང་མགོ་བྲེགས་  
པ་མེད་དོ། །གོས་ངུར་སྨྲིག་དག་དང། ལྷུང་བཟེད་དང་འཁར་གསིལ་དག་བྱིན་པའང་མེད་དོ། །བདག་གིས་ཕྱོགས་གཅིག་ཏུ་བོར་ཏེ་འགྲོ་བར་བྱའོ། །སྙམ་ནས་དེར་དོར་བར་འདོད་  
ནའང་མ་ནུས་སོ། །དེ་འདི་སྙམ་དུ་སེམས་ཏེ། ཇི་སྲིད་དུ་བདག་འཁོར་དེར་འདུག་པ་དེ་སྲིད་དུ་འཁོར་དེ་བདག་ལ་འཕྱ་བར་འགྱུར་ཞིང་བདག་ཀྱང་ངོ་ཚ་བར་འགྱུར་ཏེ། བདག་འདི་ནས་  
  
  
༄༅། །མི་སྣང་བར་བྱ་ཞིང་རང་གི་གནས་སུ་འགྲོ་བར་བྱའོ་།སྙམ་ནས། དེ་ནས་བདུད་བརྗེད་ངས་འཁོར་དེ་ནས་མི་སྣང་བར་གྱུར་ཅིང་རང་གི་གནས་སུའང་སོང་  
ངོ༑ ༑དེ་ནས་བདུད་ཀྱི་རིས་ཀྱི་ལྷ་མོ་དེ་དག་གིས་རབ་ཏུ་བྱུང་བ་དེ་མཐོང་ནས་འབྲོས་ཤིང་སྨྲས་པ། མགོ་བྲེགས་ཤིང་ཆོས་གོས་འཆང་བ་འདི་ལྟ་བུ་འདི་སུ་ཡིན། སྔོན་མ་བྱུང་  
བའི་མཚན་མ་འདི་ལྟ་བུ་སྣང་བས་བདག་ཅག་མི་རྟག་པ་ཉིད་དུ་གྱུར་ན་མི་རུང་ངོ། །དེས་རང་གི་འཁོར་ན་འདུག་པའི་སླས་དེ་ལ་སྨྲས་པ། བཟོད་ལྡན་དག་ཁོ་བོ་དགེ་སློང་མ་ཡིན་  
ཏེ༑ ཁོ་བོ་ནི། བདུད་བརྗེད་ངས་ཡིན་ནོ། །མིག་གིས་མི་རྩོལ་བར་བྱ་བའི་ཕྱིར་དེ་བཞིན་གཤེགས་པ་ཡོན་ཏན་རྒྱལ་པོའི་འོད་དེའི་ཐད་དུ་སོང་ནས་བཅོམ་ལྡན་འདས་དེས་ཁོ་བོ་  
འདི་ལྟར་མི་སྡུག་པར་བསྒྱུར་ཏོ། །ཤཱ་རད་ཏིའི་བུ། དེ་ནས་བདུད་ཀྱི་རིས་ཀྱི་ལྷ་མོ་དེ་དག་གིས་སྨྲས་པ། གོས་ངུར་སྨྲིག་གྱོན་པ་ནི། བླུན་པོ་ཡིན་ན། ཁྱོད་ཅིའི་ཕྱིར་འདི་སྐད་དུ་མི་  
མཐུན་པར་སྨྲ། ཁྱོད་ནི། བདུད་ཀྱི་གནས་འདི་ལས་ཉམས་སོ། །འདིར་ནི། བདུད་གཞན་ཞིག་སྐྱེས་སོ། །ཤཱ་རད་ཏིའི་བུ། དེ་ནས་བདུད་བརྗེད་ངས་ཀྱིས་ཚིག་དེ་ཐོས་ནས་སྡུག་  
བསྔལ་ཞིང་ཡིད་མི་བདེ་བར་གྱུར་ཏེ། འགྱོད་པ་དང་བཅས་པས་ཉམ་ཐག་པའི་སྐད་ཕྱུང་ངོ། །དེའང་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ག་ལ་བ་དེར་སོང་ནས་བཅོམ་  
  
  
།དེ་ནས་བཅོམ་ལྡན་འདས་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཀྱིས་ཇི་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་  
མཛད་པས་སེམས་ཅན་དམྱལ་བ་ཆེན་པོ་མནར་མེད་པ་ཀུན་ཏུ་སྟོན་པ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་མཛད་དོ་།དེ་ནས་དེ་ན་ཡོད་པའི་སེམས་ཅན་དམྱལ་  
བའི་སྲུང་མ་རྣམས་ཀུན་ཏུ་འབར་བ། རབ་ཏུ་འབར་བ། ཀུན་ཏུ་རབ་ཏུ་མཆེད་ཅིང་འབར་བ། ཀུན་ནས་འབར་བར་གྱུར་པ་རི་རབ་ཙམ་གྱི་ལྕགས་ཀྱི་ཐུ་ལུམ་དག་ཐོགས་ཤིང་འཁར་བའི་  
ཐུ་ལུམ་དག་ཐོགས་ནས་རྒྱུག་ཅིང་རྗེས་སུ་དོང་ངོ། །འདི་སྐད་ཅེས་ཀྱང་སྨྲས་སོ། །བདུད་བརྗེད་ངས་ད་གར་སོང། །སེམས་ཅན་དམྱལ་བའི་སྲུང་མ་གཞན་དག་གིས་ཀྱང་སྨྲས་པ། དེས་  
ཅི་ཞིག་བྱ། དེ་དག་གིས་སྨྲས་པ། དེའི་ཁར་ལྕགས་ཀྱི་ཐུ་ལུམ་ཀུན་ཏུ་འབར་བ། རབ་ཏུ་འབར་བ། ཀུན་ཏུ་རབ་ཏུ་མཆེད་ཅིང་འབར་བ། ཀུན་ནས་འབར་བར་གྱུར་པ་དེ་དག་གཞུག་  
པར་བྱའོ། །གཞན་དག་གིས་ཀྱང་སྨྲས་པ། གྲོགས་པོ་དག་དེ་ནི་རབ་ཏུ་བྱུང་བ་ཡིན། དེ་ནི། སེམས་ཅན་དམྱལ་བ་ཆེན་པོ་དག་ལས་གྲོལ་བ་ཡིན་གྱི། མ་བྱེད་ཅིག། དེ་ན་ཡོད་  
པའི་སེམས་ཅན་དམྱལ་བའི་སྲུང་མ་གཞན་དག་ནི། ཀུན་ཏུ་འབར་བ་རབ་ཏུ་འབར་བ། ཀུན་ཏུ་རབ་ཏུ་མཆེད་ཅིང་འབར་བ། ཀུན་ནས་རབ་ཏུ་འབར་བར་གྱུར་པའི་རི་དག་ཐོགས་ནས་  
  
  
༄༅། །རྒྱུག་ཅིང་དོང་ངོ། །འདི་སྐད་ཅེས་ཀྱང་སྨྲས་སོ་།བདུད་བརྗེད་ངས་ད་གར་སོང། དེ་ནས་གཞན་དག་གིས་ཀྱང་སྨྲས་པ། དེས་ཅི་ཞིག་བྱ། དེ་དག་གིས་སྨྲས་པ། མེའི་  
རི་ཆེན་པོ་དེ་དག་གིས་ཐལ་བར་བརླག་པར་བྱའོ། །དེར་གཞན་དག་གིས་སྨྲས་པ། གྲོགས་པོ་དག་དེ་ནི། རབ་ཏུ་བྱུང་བ་ཡིན། དེ་ནི་སེམས་ཅན་དམྱལ་བ་ཆེན་པོའི་འཇིགས་པ་  
དག་ལས་གྲོལ་བ་ཡིན་གྱི། མ་བྱེད་ཅིག་དེ་ནས་གཞན་དག་ཀྱང་སྤུ་གྲིའི་སོ་ལྟ་བུའི་གྲི་དག་ཐོགས་ནས་རྗེས་སུ་རྒྱུག་ཅིང་དོང་ངོ་།འདི་སྐད་ཅེས་ཀྱང་སྨྲས་སོ། །བདུད་བརྗེད་ངས་  
ད་གར་སོང། དེ་ནས་གཞན་དག་གིས་སྨྲས་པ། དེས་ཅི་ཞིག་བྱ། དེ་དག་གིས་སྨྲས་པ། འདི་དག་གིས་དེའི་ལུས་ཤ་མེད་པར་བྱའོ། །དེ་ནས་གཞན་དག་གིས་སྨྲས་པ། གྲོགས་  
པོ་དག། དེ་ནི། རབ་ཏུ་བྱུང་བ་ཡིན། ཞི་བ་ཡིན། དུལ་བ་ཡིན་ཏེ། དེ་ནི། སེམས་ཅན་དམྱལ་བའི་འཇིགས་པ་དག་ལས་གྲོལ་བར་གྱུར་ཏོ། །དེ་ནས་གཞན་དག་ཀྱང་ཟངས་བསྐོལ་  
བའི་བུམ་པ་དག་ཕྲག་པར་ཐོགས་ནས་ཕྱོགས་བཞིར་རྒྱུག་ཅིང་དོང་ངོ། །འདི་སྐད་ཅེས་ཀྱང་སྨྲས་སོ། །བདུད་བརྗེད་ངས་ད་གར་སོང་།དེ་ནས་གཞན་ཞིག་གིས་སྨྲས་པ། དེ་ཅི་  
ཞིག་བྱ༑ དེ་དག་གིས་སྨྲས་པ། འདི་ལ་ཁའི་སྒོར་ཟངས་ཀུན་ཏུ་བསྐོལ་བའི་བུམ་པ་དག་བླུག་པར་བྱ་སྟེ། དེ་དག་གིས་འདིའི་མཆུ་དག་ཚིག་པར་བྱེད་དོ། །རྐན་ཚིག་པར་  
  
  
༑སྙིང་ཚིག་པར་བྱེད་དོ། །རྒྱུ་མ་དག་དང། མཉེ་མ་དག་དང། སྟོ་ཚེག་པར་བྱེད་དོ། གཞང་ཚེག་པར་བྱེད་དོ། དེའི་འོག་གི་ཆར་ཡང་འབྱུང་བར་བྱེད་དོ། །དེ་དག་གིས་སྨྲས་  
པ༑ གྲོགས་པོ་དག་དེ་ནི། བཅོམ་ལྡན་འདས་ཀྱི་བསྟན་པ་ལ་རབ་ཏུ་བྱུང་བ་ཡིན། དེ་ནི། སེམས་ཅན་དམྱལ་བའི་སྡུག་བསྔལ་དག་ལས་གྲོལ་བ་ཡིན་ནོ། །དེ་ནས་སེམས་ཅན་  
དམྱལ་བའི་སྲུང་མ་གཞན་དག་ཀྱང་ལག་ན་མཚོན་ཆ་མི་མཐུན་པ་རྣམ་པ་སྣ་ཚོགས་ཐོགས་པ་དག་ཀུན་ཏུ་རྒྱུག་སྟེ། འདི་ལྟ་སྟེ། ལག་ན་མདུང་ཐུང་དང། མདའ་པོ་ཆེ་དང། མཚོན་  
ཆ་རྩེ་གཅིག་པ་དང། ལྕགས་མདའ་དང། སྟེའུ་ཁ་ཉ་རྔ་དང་གཏུན་དང། རལ་གྲི་དང། དགྲ་སྟ་དང། མདུང་དང། དབྱུག་པ་ཐོགས་པ་དག་རྗེས་སུ་རྒྱུག་ཅིང་དོང་ལ་འདི་སྐད་ཅེས་  
ཀྱང་འཛེར་ཏེ། ཧི་ཧི་དང། ཧ་ཧ་དགོད་པ་དང། ཤུགས་འབྱིན་པ་དང། ཆོ་ངེས་འདེབས་པ་དང། རྔ་པ་ཊ་ཧའི་སྒྲ་དང། རྣམ་པར་སྐྲག་པར་བྱེད་པ་ལ་མཁས་པ། སོ་དག་གིས་འོག་ཏུ་  
འདེབས་པར་བྱེད། ལག་པ་དག་སྒྱུར་བར་བྱེད། །མགོ་དག་གཅོད་པར་བྱེད། སྨིན་གཉེར་གྱིས་བཞིན་འཕུལ་བར་བྱེད་ཅིང་འདི་སྐད་ཅེས་ཀྱང་འཛེར་ཏེ། ཟུངས་ཤིག་ཟུངས་ཤིག་  
རྒྱོབ་ཅིག་རྒྱོབ་ཅིག་ཆོད་ཅིག་ཆོད་ཅིག་སོད་ཅིག་སོད་ཅིག་ཡང་སྨྲས་པ། བདུད་བརྗེད་ངས་ད་གར་སོང། དེ་ནས་གཞན་དག་གིས་སྨྲས་པ། དེས་ཅི་ཞིག་བྱ། དེ་དག་གིས་སྨྲས་པ་  
  
  
༄༅། །དགྲའི་ཁྲག་གིས་གཅིག་ཏུ་བསྐུས་པའི་མཚོན་ཆ་དག་གིས་དེའི་ལུས་གཅད་པར་བྱའོ། །རྣམ་པར་གཞིག་པར་བྱའོ། །དུམ་བུར་བརླག་པར་བྱའོ། །ཐལ་བར་  
བརླག་པར་བྱའོ། །ཁོ་བོ་ཅག་ནི། དེའི་གཤིན་རྗེའི་ཕོ་ཉ་ཡིན་ནོ་།དེ་ནས་གཞན་དག་གིས་སྨྲས་པ། གྲོགས་པོ་དག་དེ་ནི། རབ་ཏུ་བྱུང་བ་ཡིན། དེ་ནི། སེམས་ཅན་དམྱལ་  
བའི་འཇིགས་པ་དག་ལས་གྲོལ་བ་ཡིན་གྱི། འཐབ་མོ་མ་བྱེད་ཅིག་བདུད་བརྗེད་ངས་ཀྱིས་བདག་ཉིད་ལ་མཐོ་འཚམ་པ་དེ་ཐོས་ཏེ། བདག་གནས་དེ་ལས་ཉམས་པ་འདི་ནི། བདེན་  
ནོ༑ ༑བདག་གིས་ཀྱང་རབ་ཏུ་བྱུང་བ་བླངས་ཏེ། རབ་ཏུ་བྱུང་བ་དེའང་དོན་ཆེན་པོ་དང་ལྡན་པ་ཡིན་ནོ། །སེམས་ཅན་དམྱལ་བའི་སྲུང་མ་རྣམས་བདག་གི་རྗེས་སུ་འབྲང་ཡང་  
བདག་ལ་དུ་མ་བུར་བརླག་པར་མ་ནུས་སོ། །གལ་ཏེ་དེ་བཞིན་གཤེགས་པ་ཡོན་ཏན་རྒྱལ་པོའི་འོད་ཀྱིས་བདག་རབ་ཏུ་ཕྱུང་ན། བདག་ལྷག་པའི་བསམ་པས་རབ་ཏུ་འབྱུང་བར་  
བྱའོ༑ ༑སེམས་ཅན་དམྱལ་བ་ཆེན་པོ་དེ་དག་ལས་ཀྱང་ཡོངས་སུ་གྲོལ་བར་བྱའོ། །སྙམ་སྟེ། དེ་རྒྱལ་པོའི་གཞོན་ནུ་དྲན་པ་རྙེད་ག་ལ་བ་དེར་སོང་ནས་དོན་ཏེ་སྨྲས་ཏེ། གཞོན་ནུ་  
བཅོམ་ལྡན་འདས་ཀྱི་བསྟན་པ་ལ་ཁོ་བོ་ལྷག་པའི་བསམ་པས་རབ་ཏུ་འབྱུང་བར་འདོད་དོ། །ཤཱ་རད་ཏིའི་བུ། དེ་ནས་རྒྱལ་པོའི་གཞོན་ནུ་དྲན་པ་རྙེད་ཀྱིས་བདུད་བརྗེད་ངས་ལ་འདི་  
  
  
།སུ་ཞིག་ཁྱོད་ལ་རབ་ཏུ་བྱུང་བ་སྦྱིན་པར་བྱེད། བརྗེད་ངས་ཁྱོད་ཚུར་ཤོག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེད་ཅིག་བརྗེད་ངས། གོས་  
ངུར་སྨྲིག་བཅངས་པས་ནི། བསྟན་པ་འདི་ལ་རབ་ཏུ་བྱུང་བ་ཞེས་བྱ་བ་མ་ཡིན་ནོ། །ཡང་ལམ་གང་གིས་རབ་ཏུ་བྱུང་བ་ཞེས་བྱ་བའི་ཆོས་དེ་དག་ཡང་དག་པར་བསྒྲུབས་ཤིག་བརྗེད་  
ངས༑ ལམ་དེ་ལ་ནི། སེམས་ཅན་དམྱལ་བ་དག་དམིགས་པའམ། སེམས་ཅན་དམྱལ་བའི་འཇིགས་པ་དག་དམིགས་པར་མི་འགྱུར་རོ། །དེ་ནས་བདུད་བརྗེད་ངས་ལྷག་པའི་བསམ་  
པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་གྱུར་ཏོ། །དེ་ཆོས་ལ་སོ་སོར་རྟོག་པའི་མངོན་པར་བརྩོན་པ་དེ་ལྟ་བུ་དང། ཆོས་ལ་མཁས་པ་དེ་ལྟ་བུས་  
ལྷག་པའི་བསམ་པས་མི་སྐྱེ་བའི་ཆོས་ལའང་བཟོད་པ་ཐོབ་བོ་།ཤཱ་རད་ཏིའི་བུ། རྒྱལ་པོའི་གཞོན་ནུ་དྲན་པ་རྙེད་ཀྱིས་ནི་བདུད་བརྗེད་ངས་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ཏུ་སེམས་བསྐྱེད་པར་བྱས་སོ། །མི་སྐྱེ་བའི་ཆོས་ལའང་བཟོད་པ་ཐོབ་པར་བྱས་སོ། །དེ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་ཡོན་ཏན་རྒྱལ་པོའི་འོད་དེས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །ཤཱ་རད་ཏིའི་བུ། འདི་ནི། བྱང་ཆུབ་སེམས་དཔའ་རྣམས་ཀྱི་ལྷག་པའི་  
  
  
༄༅། །བསམ་པ་ཡིན་པར་རིག་པར་བྱ་སྟེ། དེ་ལྟར་ལྷག་པའི་བསམ་པ་ཕུན་སུམ་ཚོགས་པ་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་  
སྒྲུབ་པར་བྱེད་དོ། །ཤཱ་རད་ཏིའི་བུ། དེའི་ཚེ་དེའི་དུས་ན་རྒྱལ་པོའི་གཞོན་ནུ་དྲན་པ་རྙེད་ཅེས་བྱ་བ་བྱུང་བར་གྱུར་པ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ་ཡིད་གཉིས་ཟ་  
བར་གྱུར་ན། ཁྱོད་ཀྱིས་དེ་ལྟར་བལྟ་བར་མི་བྱའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་བརྟན་པའི་བློ་གྲོས་འདི་ཉིད་དེའི་ཚེ་དེའི་དུས་ན་རྒྱལ་པོའི་གཞོན་ནུ་དྲན་པ་རྙེད་ཅེས་བྱ་  
བར་གྱུར་ཏོ། །ཤཱ་རད་ཏིའི་བུ། དེ་ནས་བྱང་ཆུབ་སེམས་དཔའ་དྲན་པ་རྙེད་དེ་རང་གི་ཕ་མ་དག་ག་ལ་བ་དེར་སོང་སྟེ་ཕྱིན་ནས། རྐང་པ་ལ་མགོ་བོས་ཕྱག་བཙལ་ཏེ་ཕྱོགས་གཅིག་  
ཏུ་འདུག་གོ་ཕྱོགས་གཅིག་ཏུ་འདུག་ནས་ཀྱང་སྨྲས་པ། ཡབ་ཡུམ། བདག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་ཡོན་ཏན་རྒྱལ་པོའི་འོད་དེའི་ཐད་དུ་རབ་ཏུ་འབྱུང་བར་འཚལ་ལོ། །དེ་སྐད་ཅེས་སྨྲས་ནས་རང་གི་ཕ་མ་ལ་ཚིགས་སུ་བཅད་པ་དག་གིས་སྨྲས་པ། འདོད་པ་དེ་ནི་རྒྱལ་བས་མི་རྟག་  
གསུངས། །རྒྱལ་བའི་ཐད་དུ་རབ་ཏུ་འབྱུང་བར་བགྱི། །དེ་ལས་བདེ་བ་དེ་དག་ཐམས་ཅད་འབྱུང། །ཁྱེད་ནི་བདག་ལ་བར་ཆད་མ་མཛད་ཅིག་རྒྱལ་སྲིད་དང་ནི་བདེ་བ་དོན་གཉེར་དང།།  
  
  
།ཡོན་ཏན་ཡེ་ཤེས་ཀྱང་ནི་དོན་གཉེར་ཏེ། །འཇིག་རྟེན་མཁས་པའི་བསྟན་ལ་རབ་བྱུང་ཞིག་དེར་ནི་སྦྱིན་དང་ཚུལ་ཁྲིམས་རྣམ་པར་  
སྨིན༑ ༑དེ་དང་དེར་ནི་བསྔགས་ཤིང་སྐྱེ་བ་ལགས། །དེར་ནི་བསྟན་པའི་རྩ་བ་དེར་བབ་ཀྱི། །དེ་སླད་བདག་ནི་ཆོས་ཀྱི་རྒྱལ་པོར་འགྱུར། །འདི་ནི་སྔོན་ཆད་སུག་ལས་བགྱིས་པ་དང། །སྦྱིན་  
པ་སྩལ་དང་དུལ་བའི་འབྲས་བུ་ལགས། །དེ་ཡི་འབྲས་བུ་ད་ལྟར་སྤྱོད་དོ་ཡབ། །ལྷག་མ་མཆིས་པར་མཛོད་ལ་རབ་བྱུང་མཛོད། །ལྷག་མ་མེད་བགྱིས་ངན་འགྲོ་ངན་སོང་གསུམ། །དེ་ནི་  
མི་ཁོམ་རྣམས་སུ་མཆི་བར་འགྱུར། །སྡིག་པའི་ལས་རྣམས་ཀུན་ཏུ་སྤྱད་པས་ནི། །སངས་རྒྱས་རྣམས་དང་ཕྲད་བར་འགྱུར་མ་ལགས་།ལྷག་མར་བཅས་བགྱིས་གང་དག་རབ་བྱུང་བ། །  
དེར་ཡང་ཆོས་ལ་རབ་ཏུ་སྤྱོད་པར་འགྱུར། །མི་ཁོམ་བརྒྱད་པོ་ཐམས་ཅད་རྣམ་སྤངས་པས། །སངས་རྒྱས་བསྟན་ལ་དལ་བ་འདི་འཐོབ་བོ་།དེ་ཡིས་སངས་རྒྱས་མཐོང་ནས་མྱུར་དད་ཅིང།།  
སེམས་དད་ནས་ཀྱང་གུས་པར་བགྱིད་པ་དང། །གུས་བཅས་ཆོས་ལ་ཀུན་ཏུ་སྤྱོད་བགྱིད་པ། །ཆོས་རྗེས་མཐུན་སྤྱོད་བྱང་ཆུབ་རྙེད་མི་དཀའ། །གང་ཞིག་མི་ཁོམ་ཐམས་ཅད་སྤོང་འཚལ་  
ཞིང། །སྡིག་པའི་གྲོགས་པོ་རྣམ་པར་སྤོང་བགྱིད་པ། །དེས་ནི་དེ་རིང་བདག་གི་རྗེས་བསླབ་ནས། །དགེ་བའི་རྩ་བ་རབ་བྱུང་བླང་བར་བགྱི། །ལྷ་དང་གནོད་སྦྱིན་མིའམ་ཅི་མ་མཆིས། །དྲི་ཟ་ཀླུ་  
  
  
༄༅། །ཡི་བགྱི་བ་མཆིས་མ་ལགས། །རབ་ཏུ་མ་བྱུང་ཁྱིམ་འདིར་གནས་བྱོས་ཞེས། །གང་ཞིག་དེ་རིང་བདག་ལ་བར་ཆད་བགྱིད། །གཞན་དུ་སྡིག་པའི་ལས་རྣམས་  
འདིར་སློང་སྟེ། །བདག་ནི་བཟློག་པར་ནུས་པ་མ་ལགས་སོ། །དཔེར་ན་གླང་པོས་བཅིངས་པ་དམ་བཅད་ནས། །ཇི་ལྟར་འདོད་རྒུར་འདོད་བཞིན་དེ་མཆི་ལྟར། །དེ་བཞིན་འདོད་  
པའི་འཆིང་བ་དམ་རྣམས་དང། །སྲེད་པའི་ལྕུག་མ་རྟེན་པའི་འཆིང་བ་དག་དེ་དག་དེ་རིང་བཅད་ནས་འདིར་རབ་འབྱུང། །བདག་ནི་སྟོབས་ཀྱིས་བཟློག་པ་ཡོད་མི་འགྱུར། །དེ་  
ཚེ་དེ་སྨྲས་མྱུར་བར་ཕ་མ་ཡི། །རྐང་ལ་ཕྱག་འཚལ་ཀུན་ཏུ་དགའ་བ་སྐྱེས། །གུས་དང་བཅས་པས་བཟློག་པར་མི་ནུས་ཏེ། །རྒྱལ་བའི་བསྟན་ལ་རབ་ཏུ་འབྱུང་སོང་ཞིག་རྒྱལ་  
བ་དེ་ཡི་ཐད་དུ་དེ་རབ་བྱུང། །དེར་ནི་སྲོག་ཆགས་བྱེ་བ་མང་པོས་ཐོས། །དེ་ལ་ཡ་མཚན་གྱུར་ནས་དད་བསྐྱེད་དེ། །རྗེས་སུ་སློབ་ཅིང་མང་པོ་རབ་ཏུ་བྱུང། །དེར་ཡང་དེ་ཡི་གྲོགས་  
པོ་གང་དག་བྱུང། །སྐལ་བ་མཉམ་པ་ཚོང་དཔོན་བུ་གཞོན་དག་ཨ་ལ་སངས་རྒྱས་བསྟན་དེ་རྒྱ་ཆེ་ཞེས། །སྲོག་ཆགས་སྟོང་ཕྲག་མང་པོ་རབ་ཏུ་བྱུང། །དེ་ཚེ་རྒྱལ་པོ་དེ་ཡང་རབ་  
ཏུ་བྱུང། །དེ་ཚེ་རྒྱལ་སྲིད་འདོད་པའི་ལོངས་སྤྱོད་སྤངས། །དེ་ཚེ་བྱེ་བ་ཁྲག་ཁྲིག་བརྒྱད་ཅུ་བདུན། །མཐོང་བའི་རྗེས་འབྲང་དེ་དག་རབ་ཏུ་བྱུང། །དེ་ཚེ་རྒྱལ་པོ་རབ་ཏུ་བྱུང་རིག་ནས། །  
  
  
།དེ་ཚེ་བུད་མེད་སྟོང་ཕྲག་བརྒྱད་ཅུ་དག་རྒྱལ་པོ་མཆོག་དང་དེ་དག་རབ་ཏུ་བྱུང། །དཔའ་བོ་དྲན་པ་རྙེད་ཀྱི་རྗེས་སློབ་ཅིང། །དེ་དག་ཀུན་ཀྱང་  
ཐེག་པ་མཆོག་ལ་ཞུགས། །གང་གི་ཡོན་ཏན་བསྔགས་ཕྲེང་འདི་འདྲ་བ། །དཔའ་བོ་དེ་ལ་སུ་ཞིག་སློབ་མི་བྱེད། །ཤཱ་རད་ཏིའི་བུ་ཁྱོད་དེའི་ཚེ་དེའི་དུས་ན་རྒྱལ་པོ་ལྷག་པར་བྱ་བ་བྱས་  
པ་ཞེས་བྱ་བ་བྱུང་བ་དེ་གཞན་ཞིག་ཡིན་པ་སྙམ་དུ་སེམས་ན་ཤཱ་རད་ཏིའི་བུ། ཁྱོད་ཀྱིས་དེ་ལྟར་བལྟ་བར་མི་བྱའོ། །དེ་ཅིའི་ཕྱིར་ཞེ་ན། དེའི་ཚེ་དེའི་དུས་ན་ང་ནི། རྒྱལ་པོ་ལྷག་པར་  
བྱ་བ་བྱས་པ་ཞེས་བྱ་བ་དེར་གྱུར་ཏོ། །རྒྱལ་པོའི་གཞོན་ནུ་དྲན་པ་རྙེད་དེ་ནི། ངའི་བུར་གྱུར་ཏོ། །དེ་ཚེ་ལོ་ནི་ཉི་ཁྲི་ཆིག་སྟོང་དུ། །བུད་མེད་གཞོན་ནུ་གྲོང་མི་དག་དང་བཅས། །རྒྱལ་  
པོས་དེ་ཚེ་ཚངས་པར་སྤྱོད་པ་སྤྱད། །ཚེ་ཟད་ནས་ནི་དེ་ཚེ་འཆི་དུས་བྱས། །དེ་ཚེ་སྟོན་པས་དགེ་སློང་དགེ་འདུན་གསུངས། །རྐང་གཉིས་རྣམས་ཀྱི་དམ་པ་འཛུམ་པ་མཛད། །དེར་ནི་སྨོན་  
ལམ་རྒྱལ་པོ་གང་བྱུང་བ། །སངས་རྒྱས་ཡོན་ཏན་རྒྱལ་པོས་ལུང་བསྟན་ཏོ། །རྒྱལ་པོ་དེ་ནི་ཚངས་པར་སྤྱོད་པ་སྤྱད། །ཐེག་མཆོག་དམ་པ་ལ་ནི་ཡང་དག་ཞུགས། །ཕྱིར་ཞིང་འདི་ནི་མི་  
ཁོམ་འགྲོ་མི་འགྱུར། །དེ་ཚེ་དལ་བ་ཕུན་སུམ་ཚོགས་པར་འཛིན། །དེ་ཚེ་བསྐལ་པ་མང་པོར་སྤྱད་བྱས་ཤིང། །སངས་རྒྱས་གྲངས་མེད་རྣམས་ལ་མཆོད་བྱས་ཏེ། །ཤཱཀྱ་བཙུན་པའི་རྒྱལ་པོ་  
  
  
༄༅། །རྐང་གཉིས་མཆོག་རྒྱལ་བ་དེ་ཚེ་བསྐལ་པ་བཟང་པོར་འབྱུང། །རྒྱལ་པོའི་གཞོན་ནུ་དགེ་སློང་དྲན་པ་རྙེད། །དེ་ཡི་འཁོར་ནི་དེ་ཚེ་གང་བྱུང་བ། །ཤཱཀྱ་བཙུན་པའི་རྒྱལ་  
པོ་ནམ་སངས་རྒྱས། །དེ་ཚེ་དེ་ཡི་དུས་སུ་རབ་ཏུ་བྱུང། །དེ་ཚེ་དེ་ཡི་ཚངས་པར་སྤྱོད་པ་སྤྱད། །ཕྱི་ནས་དེར་ནི་འཆི་བའི་དུས་བྱས་ཤིང། །དེ་ཚེ་མི་ཡི་དངོས་པོའང་ཐོབ་ནས་སུ། །དེ་ཚེ་མྱ་ངན་  
ཡོངས་འདས་རིང་བསྲེལ་རྒྱས། །དེ་ཚེ་ཐ་མའི་དུས་ལ་གནས་པ་ན་།ཚུལ་འདི་ཉིད་ཀྱི་ཆོས་ནི་ཉན་བྱེད་ཅིང། །གང་དག་ང་ཡིས་ད་ལྟར་མདོ་བཤད་པ། །ང་ཡི་བསྟན་པ་འདིར་ནི་རྒྱས་  
བྱས་ཏེ༑ ༑ཐོགས་མེད་སངས་རྒྱས་ཡེ་ཤེས་རྣམ་པར་དག་དེ་ཚེ་ཐེག་མཆོག་ཅན་དེ་ཚིག་སྨྲ་བ། །དེ་བཞིན་འགྱུར་གྱི་གཞན་དུ་འགྱུར་མ་ཡིན། །ཕྱི་མའི་དུས་ན་དེ་ནི་དེ་ལྟར་འགྱུར། །  
གང་གིས་ཆོས་འདི་འདྲ་བ་དེ་ཐོས་ན། །མཆོག་ཏུ་དགའ་བ་དང་ནི་དད་འགྱུར་བ། །ལུང་སྟོན་སངས་རྒྱས་བདག་གིས་འདིར་མཐོང་བར་།དེ་དག་རྣམས་ཀྱིས་དོགས་པར་གཞར་མི་  
བྱ༑ ༑ཆོས་ཀྱི་རྒྱལ་པོ་དམ་པ་བདག་གིས་མཐོང། །འདི་ནི་ཆོས་སྟོན་པ་ཡང་ཐོས་བར་གྱུར། །གང་དག་འཇིགས་པ་ཆེན་པོ་ཕྱི་དུས་ན་།ཆོས་ཟབ་བཟོད་པ་མངོན་པར་ཐོབ་པར་  
འགྱུར༑ ༑དགེ་སློང་དགེ་སློང་མ་དང་དགེ་བསྙེན་དང། །དགེ་བསྙེན་མ་དང་གང་དག་ཤེས་རབ་རྣོ། །གང་དག་ཆོས་འདི་འདྲ་བ་དེ་འདོད་པ། །དེ་དག་ཐེག་པ་མཆོག་ཏུ་ངས་ལུང་བསྟན། །  
  
  
།བྱེ་བ་ཁྲག་ཁྲིག་ཕྲག་ནི་བདུན་ཅུ་ཡིས། །མིག་མཆོག་དམ་པ་དེ་དག་ཐོབ་པར་གྱུར་།རྒྱལ་བས་སྲས་འཁོད་པ་དག་ལུང་བསྟན་ཏོ། །ལྷག་པའི་  
བསམ་པ་ཡང་དག་པར་བསྟན་པའི་ལེའུ་སྟེ། བདུན་པའོ།། །།ཤཱ་རད་ཏིའི་བུ། དེ་ལྟར་བྱང་ཆུབ་སེམས་དཔའ་ལྷག་པའི་བསམ་པ་དང་ལྡན་པས་མཉམ་པ་ཉིད་ཀྱི་ཡང་  
དག་པའི་ལྟ་བ་ལ་མངོན་པར་བརྩོན་པར་བྱ་དགོས་ཏེ། ཡང་དག་པའི་ལྟ་བ་ཞེས་བྱ་བ་ནི། མི་མཉམ་པ་མེད་པའོ། །ཤཱ་རད་ཏིའི་བུ། ཡང་ཡང་དག་པ་ཉིད་མཐོང་བས་ན། ཡང་དག་  
པའི་ལྟ་བ་ཞེས་བྱའོ། །ཤཱ་རད་ཏིའི་བུ། ཡང་མཉམ་པ་ཉིད་ཀྱིས་ཡང་དག་པའི་ལྟ་བ་ཞེས་བྱའོ། །ཅིའི་ཕྱིར་མཉམ་པ་ཉིད་ཀྱིས་ཡང་དག་པའི་ལྟ་བ་ཞེས་བྱ་ཞེ་ན། ཤཱ་རད་ཏིའི་བུ་  
མིག་ནི༑ མྱ་ངན་ལས་འདས་པ་སྟེ། མིག་ལས་མྱ་ངན་ལས་འདས་བ་གཞན་མ་ཡིན་ནོ། །དེ་ལྟར་མིག་དང་མྱ་ངན་ལས་འདས་པ་འདི་ནི་གཉིས་སུ་མེད་དེ་གཉིས་སུ་དབྱེར་མེད་དོ། །འདི་  
ནི༑ མཚུངས་པ་སྟེ། མཚུངས་པ་གང་གིས་མཚུངས་ཞེ་ན། མིག་མཚུངས་པ་དང། མྱ་ངན་ལས་འདས་པ་མཚུངས་པས་མཚུངས་སོ་།མིག་ལ་མིག་མེད་དོ། །མྱ་ངན་ལས་འདས་པ་  
ལ་མྱ་ངན་ལས་འདས་པ་མེད་དོ། །མིག་ལ་མྱ་ངན་ལས་འདས་པ་མེད་དོ། །མྱ་ངན་ལས་འདས་པ་ལ་མིག་མེད་དོ། །དེ་ལྟར་མིག་དང་མྱ་ངན་ལས་འདས་པ་དེ་དག་གཉིས་ཀའང་བརྟག་  
  
  
༄༅། །ཏུ་མེད་པ་ཉིད་ཀྱིས་མཉམ་མོ། །དེ་བཞིན་དུ་རྣ་བ་དང་སྣ་དང། ལྕེ་དང། ལུས་དང། ཡིད་དག་ལའང་སྦྱར་བར་བྱའོ། །དེ་ལྟར་ཡིད་དང་མྱ་ངན་ལས་འདས་  
པ་འདི་ནི། མཚུངས་པ་སྟེ། ཅིས་མཚུངས་ཤེ་ན། ཡིད་མཚུངས་པས་མཚུངས་སོ། །མྱ་ངན་ལས་འདས་པ་མཚུངས་པས་མཚུངས་སོ། །ཡིད་ལ་ཡིད་མེད་དོ། །མྱ་ངན་ལས་འདས་  
པ་ལ་མྱ་ངན་ལས་འདས་པ་མེད་དོ། །ཡིད་ལ་མྱ་ངན་ལས་འདས་པ་མེད་དོ། །མྱ་ངན་ལས་འདས་པ་ལ་ཡིད་མེད་དོ། །ཡང་ཡིད་དང་མྱ་ངན་ལས་འདས་པ་འདི་ནི། གཉིས་སུ་མེད་དེ་  
གཉིས་སུ་དབྱེར་མེད་དོ། །བརྟག་ཏུ་མེད་པ་ཉིད་ཀྱིས་རྟོག་པ་མེད་པའོ། །སྟོང་པ་ཉིད་ཀྱིས་སྟོང་པ་སྟེ། ཤཱ་རད་ཏིའི་བུ། འདི་ནི། ཡང་དག་པའི་ལྟ་བ་ཞེས་བྱའོ། །ལྟ་བ་དེ་མཉམ་  
པས་ན༑ དེའི་ཕྱིར་ཡང་དག་པའི་ལྟ་བ་ཞེས་བྱའོ། །དེ་དག་མཉམ་པར་ཕྱིན་པས་ན། དེའི་ཕྱིར་ཡང་དག་པའི་ལྟ་བ་ཞེས་བྱའོ་།དེའི་སྒྲུབ་པ་གང་ཞེ་ན། གང་སྒྲུབ་པ་མེད་པའོ། །ཤཱ་  
རད་ཏིའི་བུ། ཡང་ལོག་པར་སྒྲུབ་པ་ཞེས་བྱ་བ་ནི། གང་ཆོས་དེ་དག་འགྲོ་བར་མི་བྱེད་པ་ཉིད་དང། སྤོང་བ་དང། གཏིང་མི་དཔག་པ་ཉིད་དེ། ཤཱ་རད་ཏིའི་བུ། འདི་ནི། ལོག་པར་  
སྒྲུབ་པ་ཞེས་བྱའོ། །ཤཱ་རད་ཏིའི་བུ་ཡང་འདི་ལ་ལོག་པར་སྒྲུབ་པའི་མཆོག་དེ་ནི། གང་ཆོས་དེ་ལྟ་བུ་དེ་དག་གིས་རློམ་སེམས་སུ་བྱེད་པའོ། །དེ་ཅིའི་ཕྱིར་ཞེ་ན། ཤཱ་རད་ཏིའི་བུ་  
  
  
རློམ་སེམས་མེད་པའི་ཕྱིར་ཏེ། ཤཱ་རད་ཏིའི་བུ། དེ་བཞིན་གཤེགས་པས་འཕགས་པ་ཉན་ཐོས་པ་དང་ལྡན་པ་ནི། ས་ལ་རློམ་སེམས་སུ་མི་བྱེད་དོ། །སས་  
རློམ་སེམས་སུ་མི་བྱེད་དོ། །ས་ངའི་ཞེས་རློམ་སེམས་སུ་མི་བྱེད་དོ་།སའི་ང་ཞེས་རློམ་སེམས་སུ་མི་བྱེད་དོ། །དེ་བཞིན་དུ་ཆུ་དང། མེ་དང། རླུང་གི་ཁམས་དག་ལའང་སྦྱར་བར་བྱའོ། །  
མྱ་ངན་ལས་འདས་པའི་བར་ལ་རློམ་སེམས་སུ་མི་བྱེད་དོ། །མྱ་ངན་ལས་འདས་པས་རློམ་སེམས་སུ་མི་བྱེད་དོ། །མྱ་ངན་ལས་འདས་པ་ངའི་ཞེས་རློམ་སེམས་སུ་མི་བྱེད་དོ། །  
མྱ་ངན་ལས་འདས་པའི་བ་ཞེས་རློམ་སེམས་སུ་མི་བྱེད། མངོན་པར་ཞེན་པར་མི་བྱེད་དོ། །ཞེས་ཀྱང་གསུངས་སོ། །ཤཱ་རད་ཏིའི་བུ་ཡང་ཡག་དག་པའི་ལྟ་བ་ཞེས་བྱ་བ་ནི། གང་  
ལ་ལྟ་བ་མེད་པའོ། །ཤཱ་རད་ཏིའི་བུ། ལྟ་བ་ཐམས་ཅད་ནི། ལོག་པར་ལྟ་བའོ། །ཤཱ་རད་ཏིའི་བུ། ལྟ་བ་མེད་པ་ནི། ཡང་དག་པའི་ལྟ་བ་སྟེ། ཤཱ་རད་ཏིའི་བུ། འདི་ནི། ཡང་དག་པའི་  
ལྟ་བ་ཞེས་བྱའོ། །ཤཱ་རད་ཏིའི་བུ། ཡང་ཡང་དག་པའི་ལྟ་བ་ནི། ཚིག་གིས་བསྟན་པར་མི་ནུས་སོ། །དེ་ཅིའི་ཕྱིར་ཞེ་ན། ཤཱ་རད་ཏིའི་བུ། ངག་གི་ལས་ཐམས་ཅད་ནི། ཚིག་ཙམ་དུ་  
ཟད་དེ༑ དེ་ལ་ཡང་དག་པའི་ལྟ་བ་མེད་པའི་ཕྱིར་རོ། །ཤཱ་རད་ཏིའི་བུ། ཡང་ཡང་དག་པའི་ལྟ་བ་ནི། ཇི་ལྟར་དེ་བཞིན་གཤེགས་པས་རབ་ཏུ་མཁྱེན་པ་བཞིན་ཏེ། དེ་ལ་ལོག་  
  
  
༄༅། །པར་ལྟ་བ་ནི། འགའ་ཡང་མེད་དོ། །དེ་ཅིའི་ཕྱིར་ཞེ་ན་ཤཱ་རད་ཏིའི་བུ། ངག་གི་དེ་བཞིན་ཉིད་ཐམས་ཅད་ནི། ངག་གི་དེ་བཞིན་ཉིད་དེ། ངག་དེ་ནི་  
ཇི་ལྟར་དེ་བཞིན་ཉིད་བཞིན་པའི་ཕྱིར་རོ། །ཤཱ་རད་ཏིའི་བུ་ངག་དེ་ནི། བརྗོད་དུ་མེད་པའོ། །ངག་དེ་ནི། ཐ་མི་དད་པའོ་།ཆོས་ཉིད་ཇི་ལྟ་བ་བཞིན་ཏེ། ངག་དེ་ནི། དེ་བཞིན་ནོ། །  
ཤཱ་རད་ཏིའི་བུ། ལུས་དེ་ནི། དེ་བཞིན་ཉིད་ཀྱི་ལུས་སོ། །ཤཱ་རད་ཏིའི་བུ། དེ་བཞིན་ཉིད་ཀྱི་ལུས་ཞེས་བྱ་བ་ནི། ལུས་དེ་ཕྱིན་ཅི་མ་ལོག་པ་དེ་བཞིན་ཞིང། ལུས་དེ་ཐ་མི་དང་པ་  
སྟེ༑ ལུས་དེ་ཇི་ལྟ་བར་ངག་དེ་ནི། དེ་བཞིན་ནོ། །ཤཱ་རད་ཏིའི་བུ། ལུས་དེ་ནི། དེ་བཞིན་ཉིད་ཀྱི་ལས་སོ། །ཤཱ་རད་ཏིའི་བུ། དེ་བཞིན་ཉིད་ཀྱི་ལས་ཞེས་བྱ་བ་ནི། ལས་དེ་ཕྱིན་ཅི་  
ལོག་པ་དེ་བཞིན་ཞིང། ལས་དེ་གཞན་མ་ཡིན་པ་དེ་བཞིན་ལ་ལས་དེ་ཐ་མི་དད་པ་སྟེ། ཤཱ་རད་ཏིའི་བུ། ལས་དེ་ནི། དེ་བཞིན་ཉིད་ཀྱི་འབྲས་བུའོ། །དེ་བཞིན་དུ་འབྲས་བུ་དེ་  
ནི༑ ལས་ཇི་ལྟ་བ་བཞིན་ནོ། །དེས་ན་དེ་བཞིན་གཤེགས་པ་བདེན་པ་གསུང་བ། ཡང་དག་པ་གསུང་བ་ནི། འདི་སྐད་དུ་ལས་ཡོད་ན། རྣམ་པར་སྨིན་པ་འབྱུང་ངོ། །དེ་ལྟར་ལས་  
ཇི་ལྟ་ཇི་ལྟ་བ་དེ་ལྟ་དེ་ལྟར་རྣམ་པར་སྨིན་པའོ། །ཞེས་གསུང་ངོ། །ཤཱ་རད་ཏིའི་བུ། དེ་བཞིན་དུ་ཡེ་ཤེས་ཀྱི་འགྲོ་བ་ནི། ཡེ་ཤེས་ཡིན་གྱི། ཤཱ་རད་ཏིའི་བུ། འདི་ནི། ཡེ་ཤེས་  
  
  
མ་ཡིན་ནོ། །ཤཱ་རད་ཏིའི་བུ། དེ་ལས་བྱང་ཆུབ་སེམས་དཔའ་ནི། དེ་སྐད་བསྟན་པ་ན་མི་སྐྲག་མི་དངང་དངང་བར་མི་འགྱུར་ཏེ། མི་རྨོངས། ཀུན་ཏུ་མི་རྨོངས་སོ། །  
ཤཱ་རད་ཏིའི་བུ། ཆོས་བཞི་པོ་འདི་དག་ནི། སླུ་བར་འགྱུར་བ་སྟེ། བཞི་གང་ཞེ་ན། ཤཱ་རད་ཏིའི་བུ། གཅེར་བུ་པའི་སྨྲ་བ་དང། འཇིག་རྟེན་རྒྱང་པན་པ་ཀུན་ཏུ་བསྟེན་ཅིང་བསྒོམས་  
ལ་ལན་མང་དུ་བྱས་པ་སླུ་བར་འགྱུར་བ་ཡིན། ཤཱ་རད་ཏིའི་བུ་ལོག་པར་ལྟ་བ་ཀུན་ཏུ་བསྟེན་ཅིང་བསྒོམས་ལ་ལན་མང་དུ་བྱས་པ་སླུ་བར་འགྱུར་བ་ཡིན། ཤཱ་རད་ཏིའི་བུ། རྩོད་  
པ་དང་ཕྲད་པ་ཡོངས་སུ་འཛིན་པ་ཀུན་ཏུ་བསྟེན་ཅིང་བསྒོམས་ལ་ལན་མང་དུ་བྱས་པ་སླུ་བར་འགྱུར་བ་ཡིན། མདོ་སྡེ་ཟབ་མོ་ཟབ་པའི་གཏམ་དང་ལྡན་པ། སྟོང་པ་ཉིད་དང་ལྡན་པ་  
འདི་ལྟ་བུ་དག་ལམ་དད་ཅིང་མི་མཁས་ལ་བསྙེན་བཀུར་མི་བྱེད་ཅིང་ངེས་པར་མི་སེམས་པ་སླུ་བར་འགྱུར་བ་ཡིན་ཏེ། ཤཱ་རད་ཏིའི་བུ་བཞི་པོ་དེ་དག་ནི། སླུ་བར་བྱེད་པའི་ཆོས་  
དག་ཡིན་གྱི། སླུ་བར་མི་བྱེད་པ་དག་ནི། མ་ཡིན་ནོ། །ཤཱ་རད་ཏིའི་བུ། སླུ་བར་བྱེད་པའི་ཆོས་བཞི་པོ་དེ་དག་ཀྱང་སྤང་བའི་ཕྱིར་སླུ་བར་མི་བྱེད་པའི་ཆོས་བཞི་པོ་དག་བསྒོམ་པར་  
བྱ༑ བསྟེན་པར་བྱའོ། །བཞི་གང་ཞེ་ན། ལོག་པར་ལྟ་བ་སྤང་བའི་ཕྱིར་ཡང་དག་པའི་ལྟ་བ་བསྒོམ་པར་བྱ་བ་ཡིན། ཤཱ་རད་ཏིའི་བུ། གང་ལ་འཇིག་རྟེན་རྒྱང་པན་པ་དང་ལྡན་པའི་  
  
  
༄༅། །གཏམ་ཡོད་པ་དེ་ལ་དགེ་སློང་ངོ་ཚ་ཤེས་པ་དེས་གནས་པར་མི་བྱ་ཞིང་མྱུར་བ་ཁོ་ནར་འགྲོ་བར་བྱ་བ་འདི་ནི། སླུ་བ་སྤོང་པར་འགྱུར་པའི་ཆོས་གཉིས་  
པ་ཡིན་ནོ། །ཤཱ་རད་ཏིའི་བུ། གཞན་ཡང་གནས་གང་དུ་རྩོད་པ་དང་ཕྲད་པར་འགྱུར་བ་དེར་དགེ་སློང་གིས་འགྲོ་བར་མི་བྱ་ཞིང་གཞན་དུ་ན་རྩོད་པ་དེ་ཉེ་བར་ཞི་བར་བྱ་བའི་ཕྱིར་  
དེར་སོང་བས་ཀྱང་ཆོས་མ་ཡིན་པ་སྨྲ་བ་རྣམས་ཚར་གཅད་པ་དང། ཆོས་སྨྲ་བ་རྣམས་བསྡུ་བའི་ཕྱིར་ཆོས་ཉིད་སྨྲ་བར་བྱའི། །ཆོས་མ་ཡིན་པ་ནི། མ་ཡིན་ཏེ། ཤཱ་རད་ཏིའི་བུ་  
དགེ་འདུན་མཐུན་པར་ཡང་བྱས་པར་འགྱུར་བ་འདི་ནི། སླུ་བ་སྤོང་བར་འགྱུར་གྱི་མི་སླུ་བར་བྱེད་པའི་ཆོས་གསུམ་པ་ཡིན་ནོ། །ཤཱ་རད་ཏིའི་བུ། གཞན་ཡང་ཆོས་ཀྱི་རྣམ་  
གྲངས་འདི་ལྟ་བུ་དེ་དག་དགེ་སློང་གིས་ལེགས་པར་རབ་ཏུ་བཟུང་ཞིང། བཟུང་ནས་སྒྲུབ་པ་ལ་གནས་ཏེ། ལུང་ནོད་པ་དང། ཁ་ཏོན་ལ་མངོན་པར་བརྩོན་པ་ཡིན། ཚུལ་བཞིན་  
ཡིད་ལ་བྱ་བའི་ཕྱིར་ཡང་མངོན་པར་བརྩོན་པ་ཡིན་ཏེ། ཤཱ་རད་ཏིའི་བུ། སླུ་བར་མི་བྱེད་པའི་ཆོས་བཞི་པོ་དེ་དག་ནི། སླུ་པ་སྤོང་བར་འགྱུར་བ་ཡིན་ནོ། །ཤཱ་རད་ཏིའི་བུ། བྱང་  
ཆུབ་སེམས་དཔའ་ངོ་ཚ་ཤེས་པས་ནི། ལས་མངོན་པར་འདུ་མི་བྱེད་པ་ལ་མངོན་པར་བརྩོན་བར་བྱའོ། །ཤཱ་རད་ཏིའི་བུ། བྱང་ཆུབ་སེམས་དཔས་ནི། ལེགས་པར་གོ་ཆ་བགོས་  
  
  
།ཤཱ་རད་ཏིའི་བུ། བྱང་ཆུབ་སེམས་དཔས་ནི། བརྩོན་འགྲུས་ཆེན་པོ་མི་འདོར་བ་ཉིད་ཀྱིས་མི་དོར་བར་བྱའོ། །ཤཱ་རད་ཏིའི་བུ། གང་གི་ཚེ་བྱང་ཆུབ་  
སེམས་དཔའ་དམ་པའི་ཆོས་ཡོངས་སུ་འཛིན་པ་དང། དོན་ཡོངས་སུ་འཛིན་པ་དང། སྤྱོད་པ་ཡོངས་སུ་འཛིན་པ་དང། ཡེ་ཤེས་ཡོངས་སུ་འཛིན་པ་ལ་མངོན་པར་བརྩོན་པ་ཡིན་ཞིང་  
ངའི་ཉན་ཐོས་དག་ཡོངས་སུ་འདྲི་བར་བྱེད་པ་དེའི་ཚེ། ཤཱ་རད་ཏིའི་བུ། དེ་བཞིན་གཤེགས་པ་བདེ་བར་གྱུར་ཅིང་བདེ་བའི་མཆོག་དང་ལྡན་ནོ། །དེ་ཅིའི་ཕྱིར་ཞེ་ན། ཤཱ་རད་ཏིའི་བུ་སངས་  
རྒྱས་ཀྱི་རིགས་དེ་རྒྱུན་མི་འཆད་པར་འགྱུར་བའི་ཕྱིར་རོ། །ཤཱ་རད་ཏིའི་བུ། ཉན་ཐོས་རྣམས་ཀྱིས་ནི། བྱང་ཆུབ་སེམས་དཔའ་སེམས་དཔའ་ཆེན་པོ་དག་རངས་པར་བྱ་བ་ཡིན་ནོ། །ཤཱ་  
རད་ཏིའི་བུ། ཉན་ཐོས་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་གང་ལ་ལས་དེ་བཞིན་གཤེགས་པའམ། དེ་བཞིན་གཤེགས་པའི་ཆོས་ཉིད་རྗེས་སུ་  
དྲན་པར་བྱ་ཞིང། ཐོག་མ་མེད་པའི་དུས་ཅན་གྱི་སྡུག་བསྔལ་གྱི་ཕུང་པོ་དེའང་རྗེས་སུ་དྲན་པར་བྱས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་ཐ་ན་ཚིག་བཞི་པའི་ཚིགས་  
སུ་བཅད་པ་གཅིག་ལ་རངས་པར་བྱེད་ལ། རངས་པར་བྱས་ཤིང་ཡང་དག་པར་འཛིན་དུ་བཅུག་ལ། ཡང་དག་པར་གཟེངས་བསྟོད་པའི་རིགས་ཀྱི་བུ་དེས་ཀྱང་རང་གི་དགེ་བའི་རྩ་བ་  
  
  
༄༅། །ཡོངས་སུ་སྨིན་པར་བྱས་ཏེ། སངས་རྒྱས་ཀྱི་ཡེ་ཤེས་ཡང་དག་པར་བསྒྲུབས་ནས་སངས་རྒྱས་སུ་འགྱུར་ཞིང། སངས་རྒྱས་སུ་གྱུར་ནས་སྡུག་བསྔལ་གྱི་  
ཕུང་པོ་གྲངས་མེད་དཔག་ཏུ་མེད་པ་བསལ་བར་བྱ་བའི་ཕྱིར་ཆོས་སྟོན་པར་འགྱུར་རོ། །སྙམ་དུ་སེམས་ན། ཤཱ་རད་ཏིའི་བུ། བསོད་ནམས་ཀྱི་ཕུང་པོ་དཔག་ཏུ་མེད་པར་འགྱུར་  
རོ༑ ༑ཚིགས་སུ་བཅད་པ་གཅིག་ཁོ་ན་ཡང་དག་པར་འཛིན་དུ་བཅུག་པའི་བྱང་ཆུབ་སེམས་དཔའ་ཡང་བསོད་ནམས་ཀྱི་ཕུང་པོ་དེ་སྙེད་སྐྱེད་དོ། །ཤཱ་རད་ཏིའི་བུ། གལ་ཏེ་བསོད་  
ནམས་ཀྱི་ཕུང་པོ་དེ་གཟུགས་ཅན་དུ་གྱུར་ན། ཤཱ་རད་ཏིའི་བུ་གླིང་བཞི་པའི་འཇིག་རྟེན་གྱི་ཁམས་ན་གླིང་བཞི་པའི་སེམས་ཅན་ཇི་སྙེད་ཡོད་པ་དེ་དག་ཐམས་ཅད་སྔ་ཕྱི་རིམ་  
གྱིས་མིའི་ལུས་ཐོབ་པར་གྱུར་ཅིང། དེ་དག་གིས་མིའི་ལུས་ཐོབ་ནས་བསོད་ནམས་ཀྱི་ཕུང་པོ་དེ་ལས་རི་རབ་ཙམ་གྱི་སྣོད་དག་གིས་བླངས་ཏེ་དོང་བར་གྱུར་ལ། ཤཱ་རད་ཏིའི་བུ་  
རྣམ་གྲངས་ངེས་སེམས་ཅན་དེ་དག་རེ་རེས་ཀྱང་སྣོད་དེས་བསོད་ནམས་ཀྱི་ཕུང་པོ་དེ་བླངས་ཏེ་དོང་བར་གྱུར་ཅིང། དེ་ལྟར་རི་རབ་ཅན་གྱིས་བྱེད་ནའང་བསོད་ནམས་ཀྱི་ཕུང་པོ་དེ་ཟད་  
པའམ། ཡོངས་སུ་གཏུགས་པར་ང་མི་སྨྲའོ། །ཤཱ་རད་ཏིའི་བུ་གླིང་ཆེན་པོ་བཞི་བའི་འཇིག་རྟེན་གྱི་ཁམས་ལྟ་ཞོག་གི། ཤཱ་རད་ཏིའི་བུ། སྟོང་གསུམ་གྱི་སྟོང་ཆེན་པོའི་འཇིག་  
  
  
གཟུགས་ཅན་མ་ཡིན་པའམ། འདུ་ཤེས་ཅན་ནམ། འདུ་ཤེས་ཅན་མ་ཡིན་པའམ། འདུ་ཤེས་མེད་འདུ་ཤེས་མེད་མིན་ཡང་རུང་  
སྟེ༑ ཇི་སྙེད་ཡོད་པ་དེ་དག་ཐམས་ཅད་ཀྱིས་སྔ་ཕྱི་རིམ་གྱིས་མིའི་ལུས་ཐོབ་ནས་རི་རབ་ཙམ་གྱི་སྣོད་དག་གིས་བསོད་ནམས་ཀྱི་ཕུང་པོ་དེ་བླངས་ཏེ་དོང་བར་གྱུར་ཅིང་རྣམ་གྲངས་དེས་ན་  
སེམས་ཅན་རེ་རེས་ཀྱང་རི་རབ་ཙམ་གྱི་སྣོད་དག་གིས་བསོད་ནམས་ཀྱི་ཕུང་པོ་དེ་བླངས་ཏེ་སོང་ཡང་བསོད་ནམས་ཀྱི་ཕུང་པོ་དེ་ད་དུང་ཟད་པའམ། ཡོངས་སུ་གཏུགས་པར་ང་མི་སྨྲའོ། །  
ཤཱ་རད་ཏིའི་བུ། དེ་ལྟར་གང་ངའི་ཉན་ཐོས་དགེ་སློང་ངམ་དགེ་སློང་མའམ། དགེ་བསྙེན་ནམ། དགེ་བསྙེན་མའང་རུང་སྟེ་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་  
པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་ཡང་དག་པར་ཞུགས་པ་རངས་པར་བྱེད་ཅིང་ཡང་དག་པར་འཛིན་དུ་འཇུག་ལ། ཡང་དག་པར་གཟེངས་བསྟོད་ཅིང་ཐ་ན་ཚིག་  
བཞི་པའི་ཚིགས་སུ་བཅད་པ་ཙམ་ཡང་དག་པར་རབ་ཏུ་སྟོན་པ་དེ་ནི། བསོད་ནམས་ཀྱི་ཕུང་པོ་དཔག་ཏུ་མེད་པ་དང་ལྡན་པ་ཡིན་ནོ་།ཤཱ་རད་ཏིའི་བུ། གལ་ཏེ་བྱང་ཆུབ་སེམས་དཔའ་  
སེམས་དཔའ་ཆེན་པོས་མིང་འདི་ཞེས་བྱ་བ་བྱང་ཆུབ་ཀྱི་ཕྱོགས་ཀྱི་ཆོས་ཡོངས་སུ་སྨིན་པར་བྱ་བའི་ཕྱིར་ཆོས་ཀྱི་སྦྱིན་པས་རངས་པར་བྱས་ཤིང། སངས་རྒྱས་ཀྱི་ཆོས་དེ་སྙེད་ཉེ་བར་  
  
  
༄༅། །སྟོན་པར་བྱེད་པ་དེ་ལྟ་བུར་ཤེས་པར་བྱེད་ན། ཤཱ་རད་ཏིའི་བུ། དེས་ཇི་ཙམ་དུ་སངས་རྒྱས་ཀྱི་ཡེ་ཤེས་ཉེ་བར་སྟོན་པར་བྱེད་པའི་བྱང་ཆུབ་སེམས་དཔའ་  
དེ་ཉེ་བར་བསྒྲུབ་པ་ཐམས་ཅད་ཀྱིས་མགོས་འཛིན་ཏམ། ཕྲག་པས་འཛིན་ཅིང་རྣམ་གྲངས་ངེས་བྱང་ཆུབ་སེམས་དཔའ་གང་གི་ནུབ་མོ་བླ་ན་མེད་པ་ཡང་དག་པར་རྫོགས་པའི་  
བྱང་ཆུབ་མངོན་པར་རྫོགས་པར་འཚང་རྒྱ་ཞིང། སེམས་ཅན་དེ་ཡོངས་སུ་སྨིན་པར་བྱེད་ན་སེམས་ཅན་དེ་ལ་ཆོས་བསྟན་ཅིང་དེ་ལ་བཞག་ནའང་རེ་ཞིག་བྱང་ཆུབ་སེམས་དཔའ་  
སེམས་དཔའ་ཆེན་པོས་དེ་ལྟར་བྱས་པས་ལན་དུ་བྱ་བ་བྱས་པར་མི་འགྱུར་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི། སངས་རྒྱས་ཀྱི་ཆོས་དཔག་ཏུ་མེད་པ་དེ་སྙེད་  
དང་ལྡན་པ་ཡིན་ནོ། །ཤཱ་རད་ཏིའི་བུ། དེ་ལྟ་བས་ན། རྣམ་གྲངས་དེས་ཁྱོད་ཀྱིས་ཇི་ལྟར་བྱང་ཆུབ་སེམས་དཔའ་དེས་སེམས་ཅན་དེ་ལ་ལན་དུ་བྱ་བ་བྱས་པ་མ་ཡིན་པ་དེ་ལྟར་  
རིག་པར་བྱའོ། །བམ་པོ་བཅུ་གསུམ་པ། ཤཱ་རད་ཏིའི་བུ། སྔོན་བྱུང་བ་འདས་པའི་དུས་ན་བསྐལ་བ་གྲངས་མེད་པའི་ཡང་ཆེས་གྲངས་མེད་པ། ཡངས་པ། ཚད་མེད་པ་  
བསམ་གྱིས་མི་ཁྱབ་པ། དཔག་ཏུ་མེད་པར་གྱུར་པ་བྱུང་བ་དེའི་ཚེ་དེའི་དུས་ན་དེ་བཞིན་གཤེགས་པ་ཀུན་ནས་སྦས་ཞེས་བྱ་བ་བྱུང་སྟེ། བཅོམ་ལྡན་འདས་དེའི་ཚེ་ཚད་ནི། ལོ་  
  
  
།དེའི་ཉན་ཐོས་འདུས་པ་ནི་གསུམ་བྱུང་སྟེ། གཅིག་ནི། དགེ་སློང་ཁྲག་ཁྲིག་བརྒྱད་ཅུ་བྱུང་ངོ། །གཉིས་པ་ནི། དགེ་སློང་ཁྲག་ཁྲིག་ཕྲག་དྲུག་ཅུ་བྱུང་ངོ།།  
ཉན་ཐོས་འདུས་པ་གསུམ་པ་ནི། དགེ་སློང་ཁྲག་ཁྲིག་ཕྲག་བཞི་བཅུ་བྱུང་ངོ། །ཤཱ་རད་ཏིའི་བུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་  
ནས་སྦས་ཡོངས་སུ་མྱ་ངན་ལས་འདས་ནས་དམ་པའི་ཆོས་ནི། ལོ་བཞི་ཁྲི་གནས་པར་གྱུར་ཏོ། །བཅོམ་ལྡན་འདས་དེ་ཡོངས་སུ་མྱ་ངན་ལས་འདས་ནས་ལྔ་བརྒྱ་པ་ཐ་མ་ལ་དམ་  
པའི་ཆོས་ནུབ་པའི་དུས་ཀྱི་ཚེ་ན་དགེ་སློང་ཡེ་ཤེས་མཆོག་ཅེས་བྱ་བ་མང་དུ་ཐོས་པ། ཡིད་གཞུངས་པ། གསལ་བ། དུལ་བ་ཞིག་བྱུང་ངོ། །ཤཱ་རད་ཏིའི་བུ། དེའི་ཚེ་ཛམྦུའི་གླིང་འདིར་  
རྒྱལ་པོ་མཐའ་ཡས་ཞེས་བྱ་བ་བྱུང་སྟེ། རྒྱལ་པོ་དེའི་ཕོ་བྲང་འཁོར་ནི། གྲོང་ཁྱེར་མཐའ་ཡས་ཞེས་བྱ་བ་ཆུ་ཞིང་དུ་དཔག་ཚད་བཅུ་གཉིས་ཡོད་པ། འབྱོར་པ། རྒྱས་པ། བདེ་བ། ལོ་  
ལེགས་པ། ཉམས་དགའ་བ། སྐྱེ་བོ་དང་མི་མང་པོས་གང་བ་ཞིག་བྱུང་ངོ། །དེའི་ཚེ་ཡང་གྲོང་ཁྱེར་མཐའ་ཡས་སུ་ཁྱིམ་བདག་ཁྲོ་བ་མེད་ཅེས་བྱ་བ་བྱུང་སྟེ། ཤཱ་རད་ཏིའི་བུ། ཁྱིམ་  
བདག་ཁྲོ་བ་མེད་དེའི་བུ་ནི། དོན་གྱི་བློ་གྲོས་ཞེས་བྱ་བ་ཞིག་བྱུང་ངོ། །དེ་ནས་ཚོང་དཔོན་གྱི་བུ་དོན་གྱི་བློ་གྲོས་དགེ་སློང་ཡེ་ཤེས་མཆོག་ག་ལ་བ་དེར་སོང་སྟེ་ཕྱིན་ནས་དགེ་སློང་ཡེ་  
  
  
༄༅། །ཤེས་མཆོག་གིས་བྱང་ཆུབ་སེམས་དཔའ་དང་ལྡན་པའི་གཏམ་བྱས་སོ། །དེ་ནས་ཚོང་དཔོན་གྱི་བུ་དོན་གྱི་བློ་གྲོས་ཀྱིས་དགེ་སློང་ཡེ་ཤེས་མཆོག་ལས་གཏམ་  
ཐོས་ནས་ཡིད་རངས་ཏེ་སོ་སོ་ཡང་དག་པར་རིག་པར་གྱུར་ཏོ། །དེས་དེའི་ཚེ་ཆོས་གོས་རིན་ཐང་བྱེ་བ་རི་བས་དགེ་སློང་ཡེ་ཤེས་མཆོག་ལ་མངོན་པར་བཀབ་པོ། །མངོན་པར་བཀབ་  
ནས་དགེ་སློང་ཡེ་ཤེས་མཆོག་ལ་སྨྲས་པ། འཕགས་པ། ཁྱོད་ཀྱིས་ལེགས་པར་སྨྲས་པ་ལེགས་སོ། །ལེགས་སོ། །བདག་གི་ཁྱིམ་དུ་ཡང་དང་ཡང་སྤྱོན་ཅིག་བྱོན་ནས་ཀྱང་  
ཆོས་ཀྱི་གཏམ་དེ་ལྟ་བུ་མཛོད་ཅིག་དང། བདག་ལའང་ཕན་པར་འགྱུར། ཚེ་དང་ལྡན་པའི་ཆོས་ཀྱི་སྦྱིན་པའང་འབྲས་བུ་ཆེན་པོར་འགྱུར་རོ། །དེང་ཕྱིན་ཆད་ཇི་སྲིད་འཚོའི་བར་དུ་  
ཆོས་གོས་དང། བསོད་སྙོམས་དང། གཟིམས་ཆ་དང། སྙུན་གྱི་གསོས་སྨན་དང། ཡོ་བྱད་དག་དང། ཡོ་བྱད་གཞན་དང་གཞན་དག་ལ་སྤྱན་འདྲེན་ཏོ། །དགེ་སློང་གང་དག་  
ཚེ་དང་ལྡན་པའི་རྗེས་སུ་འབྲང་བ་དེ་དག་ཀྱང་མགྲོན་དུ་གཉེར་རོ། །དེ་ནས་དགེ་སློང་ཡེ་ཤེས་མཆོག་གིས་ཚོང་དཔོན་གྱི་བུ་དོན་གྱི་བློ་གྲོས་ལ་འདི་སྐད་ཅེས་སྨྲས་སོ། །ཁྱིམ་  
བདག། ཁྱོད་ཀྱིས་སྨྲས་པ་དེ་དགེའོ། །དེ་ནས་ཚོང་དཔོན་གྱི་བུ་དོན་གྱི་བློ་གྲོས་དགེ་སློང་ཡེ་ཤེས་མཆོག་གི་རྐང་པ་ལ་ཕྱག་བཙལ་ཏེ་བསྐོར་བ་བྱས་ནས། དགེ་སློང་ཡེ་ཤེས་མཆོག་  
  
  
།ཤཱ་རད་ཏིའི་བུ། དེའི་འོག་ཏུ་དགེ་སློང་ཡེ་ཤེས་མཆོག་ཚོང་དཔོན་གྱི་བུ་གཞོན་ནུ་དོན་གྱི་བློ་གྲོས་ཀྱི་ཁྱིམ་དུ་སོང་ངོ། །ཤཱ་རད་ཏིའི་བུ། དེ་ནས་དགེ་སློང་ཡེ་  
ཤེས་མཆོག་གིས་ཚོང་དཔོན་གྱི་བུ་གཞོན་ནུ་དོན་གྱི་བློ་གྲོས་ཀྱི་ཕ་མ་དག་དང། བུ་དང། ཆུང་མ་དང། བྲན་ཕོ་དང། བྲན་མོ་དང། ལས་བྱེད་པ་དང། ཞོ་ཤས་འཚོ་བ་དག་བླ་ན་མེད་པ་ཡང་དག་  
པར་རྫོགས་པའི་བྱང་ཆུབ་ལ་བཀོད་དོ། །ཤཱ་རད་ཏིའི་བུ་དེའང་དགེ་བའི་རྩ་བ་དེས་བསྐལ་པ་གྲངས་མེད་པར་ནམ་ཡང་སངས་རྒྱས་དང་བྲལ་བར་མ་གྱུར། ཆོས་དང་བྲལ་བར་མ་  
གྱུར༑ དགེ་འདུན་དང་བྲལ་བར་མ་གྱུར། དགེ་བའི་བཤེས་གཉེན་དང་བྲལ་བར་མ་གྱུར་ཏོ། །ཤཱ་རད་ཏིའི་བུ། དེའི་ཚེ་དེའི་དུས་ན་ཚོང་དཔོན་གྱི་བུ་དོན་གྱི་བློ་གྲོས་ཞེས་བྱ་བ་བྱུང་བ་  
དེ་གཞན་ཞིག་ཡིན་པ་སྙམ་དུ་ཁྱོད་སེམས་ན། དེ་ལྟར་བལྟ་བར་མི་བྱའོ། །དེ་ཅིའི་ཕྱིར་ཞེ་ན། དེའི་ཚེ་དེའི་དུས་ན་ང་ནི། ཚང་དཔོན་གྱི་བུ་དོན་གྱི་བློ་གྲོས་ཞེས་བྱ་བར་གྱུར་ཏོ། །  
ཤཱ་རད་ཏིའི་བུ། དེའི་ཚེ་དེའི་དུས་ན་ཚོང་དཔོན་གྱི་བུ་གཞོན་ནུ་དེའི་ཕ་བྱུང་བ་དེ་གཞན་ཞིག་ཡིན་པ་སྙམ་དུ་ཁྱོད་སོམ་ཉིའམ། ཡིད་གཉིས་ཟ་བར་གྱུར་ན། དེ་ལྟར་བལྟ་བར་མི་  
བྱའོ༑ ༑དེ་ཅིའི་ཕྱིར་ཞེ་ན། དེའི་ཚེ་དེའི་དུས་ན་དེ་བཞིན་གཤེགས་པ་འོད་སྲུང་དེ་ནི། ངའི་བར་གྱུར་ཏོ། །ཤཱ་རད་ཏིའི་བུ། དེའི་ཚེ་དེའི་དུས་ན་སྲོག་ཆགས་བྱེ་བ་ཁྲག་ཁྲིག་བྱུང་བ་  
  
  
༄༅། །དེ་གཞན་ཞིག་ཡིན་པ་སྙམ་དུ་སེམས་ན། ཤཱ་རད་ཏིའི་བུ། ཁྱོད་ཀྱིས་དེ་ལྟར་བལྟ་བར་མི་བྱའོ། །དེ་ཅིའི་ཕྱིར་ཞེ་ན་དེ་དག་ཐམས་ཅད་ནི། བླ་ན་མེད་པ་  
ཡང་དག་པར་རྫོགས་པའི་བྱང་ཆུབ་ཏུ་ངེས་པ་ཤ་སྟག་གོ། ཤཱ་རད་ཏིའི་བུ། དེ་དག་ནི། འཁོར་འདི་ཉིད་དུ་ཡང་དག་པར་འདུས་པར་གྱུར་ཏེ། དེ་དག་ཀྱང་ངས་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ཏུ་ལུང་བསྟན་ཏོ། །ཤཱ་རད་ཏིའི་བུ། དགེ་སློང་ཡེ་ཤེས་མཆོག་ནི། དེ་ཉིད་ཀྱི་ཚེ་ལེན་པའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་  
ཡོངས་སུ་མྱ་ངན་ལས་འདས་སོ། །ཤཱ་རད་ཏིའི་བུ། གལ་ཏེ་དགེ་སློང་ཡེ་ཤེས་མཆོག་ཉན་ཐོས་ཀྱི་ཐེག་པས་ཡོངས་སུ་མྱ་ངན་ལས་འདས་པར་མ་གྱུར་ན། དེས་ཚོང་དཔོན་གྱི་  
བུ་དོན་གྱི་བློ་གྲོས་ལ་ཆོས་བསྟན་པས་བསོད་ནམས་ཀྱི་ཕུང་པོ་ཇི་སྙེད་ཡོད་པ་དེ་ཉིད་ཀྱིས་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་  
པར་འགྱུར་ཏེ། གང་དེའི་ཕ་མ་དག་དང། གཡོག་འཁོར་ཐམས་ཅད་ལ་ཆོས་བསྟན་པར་བྱས་པ་ལྟ་ཅི་སྨོས། ཤཱ་རད་ཏིའི་བུ། གལ་ཏེ་དགེ་སློང་ཡེ་ཤེས་མཆོག་ཡོངས་སུ་མྱ་ངན་  
ལས་འདས་པར་མ་གྱུར་ན། ཤཱ་རད་ཏིའི་བུ། ངས་དགེ་སློང་དེ་ལ་ལན་དུ་བྱ་བ་བྱེད་མི་ནུས་པར་འགྱུར་རོ། །ཤཱ་རད་ཏིའི་བུ། རྗེད་པའམ། མཆོད་པ་བྱས་ཀྱང་ང་ལ་ཆོས་བསྟན་པ་  
  
  
པར་འགྱུར་རོ། །ཤཱ་རད་ཏིའི་བུ། དེ་ལྟ་བས་ན། གང་གིས་བྱང་ཆུབ་སེམས་དཔའ་ཆོས་དང་ལྡན་པའི་གཏམ་གྱིས་རངས་པར་  
བྱས་ཤིང་ཡང་དག་པར་འཛིན་དུ་བཅུག་ལ། ཡང་དག་པར་གཟེངས་བསྟོད་པ་དེ་ནི། བསོད་ནམས་ཀྱི་ཕུང་པོ་དཔག་ཏུ་མེད་པ་དང་ལྡན་པ་ཡིན་ནོ། །ཤཱ་རད་ཏིའི་བུ། བྱང་ཆུབ་སེམས་  
དཔའ་དེ་ནི། བྱ་བ་དཔག་ཏུ་མེད་པས་སེམས་དེ་སྐྱེད་པར་བྱེད་ཅིང་སེམས་བསྐྱེད་པ་མངོན་པར་སྒྲུབ་པར་བྱེད་ལ། སེམས་བསྐྱེད་པ་དེ་རབ་ཏུ་གནས་པར་བྱེད་དོ། །ཤཱ་རད་ཏིའི་བུ། འདི་  
ལྟ་སྟེ༑ དཔེར་ན། རྒྱ་མཚོ་ཆེན་པོ་རབ་ཏུ་གནས་པ་ན་ནོར་བུ་རིན་པོ་ཆེ་དེ་དག་ནི། རིན་ཐང་གདབ་ཏུ་ཡོད་པའམ། རིན་ཐང་གདབ་ཏུ་མེད་པ་ཡིན་པ་དེ་ལྟ་བུར་ཤེས་པར་བྱ་བ་ཡིན་ཞིང་  
དེ་དག་ཐམས་ཅད་ཀྱང་རྒྱ་མཚོ་ཆེན་པོ་ན་རབ་ཏུ་གནས་པར་རིག་པར་བྱ་བ་ཡིན་ལ། དེ་དག་ཐམས་ཅད་རྒྱ་མཚོ་ཆེན་པོ་ནས་རེ་བར་བྱ་བ་ཡིན་ནོ། །ཤཱ་རད་ཏིའི་བུ། དེ་བཞིན་དུ་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་ཏུ་བྱང་ཆུབ་སེམས་དཔའི་སེམས་བསྐྱེད་པ་རབ་ཏུ་གནས་པ་ན་འཇིག་རྟེན་པ་དང། འཇིག་རྟེན་ལས་འདས་པ་དང། ཟག་པ་དང་བཅས་པ་  
དང། ཟག་པ་མེད་པ་དང། ཁ་ན་མ་ཐོ་བ་དང་བཅས་པ་དང། ཁ་ན་མ་ཐོ་བ་མེད་པ་དང། འདུས་བྱས་དང། འདུས་མ་བྱས་ཀྱི་ཡེ་ཤེས་ཇི་སྙེད་ཡོད་པ་ཐམས་ཅད་ཀྱི་སྣོད་དེ་ཡིན་པར་  
  
  
༄༅། །འགྱུར་བ་དང། ཡེ་ཤེས་ཡོངས་སུ་གནས་པར་བྱེད་པར་འགྱུར་བ་དང། དེར་ཡེ་ཤེས་ཐམས་ཅད་རབ་ཏུ་དབྱེ་བ་ཐོབ་པར་འགྱུར་བ་དང། ཡེ་ཤེས་ཐམས་ཅད་  
ཀྱང་དེ་ལས་རབ་ཏུ་སྐྱེ་བར་འགྱུར་རོ། །སྙམ་དུ་ཤེས་པར་བྱ་བ་ཡིན་ནོ། །ཤཱ་རད་ཏིའི་བུ། འདི་ལྟ་སྟེ། དཔེར་ན། རྒྱ་མཚོ་ཆེན་པོ་དེ་ཉིད་རབ་ཏུ་གནས་པ་ན། ཤཱ་རད་ཏིའི་བུ། གང་དུ་  
ལུས་ཆེན་པོ་རྒྱས་པར་འགྱུར་བ་དེ་ནི། འབྱུང་བ་ཆེན་པོ་རྣམས་ཀྱི་གནས་སུ་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །ཤཱ་རད་ཏིའི་བུ། དེ་བཞིན་དུ་བྱང་ཆུབ་ཀྱི་སེམས་རབ་  
ཏུ་གནས་པ་ན། ཤཱ་རད་ཏིའི་བུ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་གང་དུ་ཡེ་ཤེས་ཀྱི་ལུས་ཆེན་པོ་རྒྱས་པར་འགྱུར་བ་དང། དགེ་བའི་རྩ་བའི་ཚོགས་ཆེན་པོ་  
མངོན་པར་འཕེལ་བར་འགྱུར་བ་དེ་ནི། འབྱུང་པོ་ཆེན་པོ་མང་པོ་གྲངས་མེད་པའི་གནས་སུ་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །ཤཱ་རད་ཏིའི་བུ། འདི་ལྟ་སྟེ། དཔེར་ན། རྒྱ་  
མཚོ་ཆེན་པོ་དེ་ཉིད་རབ་ཏུ་གནས་པ་ན། ཤཱ་རད་ཏིའི་བུ། གང་དུ་ཀླུའི་རྒྱལ་པོ་ཆེན་པོ་གནས་པ་དེ་དག་བྱའི་རྒྱལ་པོ་ནམ་མཁའ་ལྡིང་དག་གིས་ཐུལ་པར་དཀའ་བར་འགྱུར་བ་དང་  
དེ་དག་རྒྱ་མཚོ་ཆེན་པོ་ནས་བྱུང་ནས་ཀྱང་གླིང་བཞི་པའི་འཇིག་རྟེན་གྱི་ཁམས་ཆར་པའི་རྒྱུན་ཆེན་པོས་ཚིམ་པར་བྱེད་པ་དེ་ནི་ཀླུ་ཆེན་པོ་དག་གི་གནས་སུ་འགྱུར་བ་དེ་ལྟ་བུར་རིག་  
  
  
།ཤཱ་རད་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་ཡོངས་སུ་གནས་པ་ན་དེ་ལས་གཞན་བའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་  
ཀྱིས་དེ་སངས་རྒྱས་སུ་གྱུར་ནས་སེམས་ཅན་དཔག་ཏུ་མེད་པའི་གནས་ཆེན་པོར་གྱུར་པར་འགྱུར་བ་དང། ཆོས་དེ་དག་གི་གནས་ཀྱང་བྱེད་པར་འགྱུར་བ་དང། སངས་རྒྱས་ཀྱི་ཡུལ་དེའི་  
གནས་ཀྱང་བྱེད་པར་འགྱུར་བ་དང། དེ་ལས་བདུད་སྡིག་ཅན་དག་གིས་ཕྱིར་མི་བསྒྱུར་བར་འགྱུར་བ་དང། ཐུལ་བར་དཀའ་བར་འགྱུར་བ་དང། མི་ནོན་པར་འགྱུར་བ་དང། གལ་ཏེ་  
བདུད་རྣམས་ཀྱིས་བདུད་ཀྱི་ལས་བྱའོ། །སྙམ་ནས་གནོད་པའི་སེམས་བསྐྱེད་པར་གྱུར་ན། དེ་དག་གིས་སེམས་བསྐྱེད་མ་ཐག་ཁོ་ནར་བདུད་ཀྱིས་བཅིངས་པ་ཐམས་ཅད་ཐལ་བར་རློག་  
པར་བྱེད་པར་འགྱུར་བ་དང། བདུད་ཀྱི་སེམས་ཐམས་ཅད་ཐལ་བར་རློག་པར་བྱེད་པར་འགྱུར་བར་རིག་པར་བྱ་བ་ཡིན་ནོ། །འདི་ལྟ་སྟེ། དཔེར་ན། ཀླུ་ཆེན་པོ་དེ་དག་ནི། རྒྱ་མཚོ་ཆེན་པོ་  
ལས་ཕྱིར་བསྒྱུར་བར་དཀའ་བ་ཡིན་ཞིང། དེ་དག་རྒྱ་མཚོ་ཆེན་པོ་ནས་མངོན་དུ་བྱུང་ནས་གླིང་བཞི་པའི་འཇིག་རྟེན་གྱི་ཁམས་ཆར་བའི་རྒྱུན་ཆེན་པོས་ཀུན་ཏུ་ཚིམ་པར་བྱེད་ཅིང། དེར་  
སྨན་དང་ནགས་ཚལ་དག་འཕེལ་བ་དང། རྒྱས་པ་དང། ཡངས་པ་ཉིད་དུ་འགྱུར་བ་དང། རྐང་གཉིས་པ་དང། རྐང་བཞི་པ་དག་སྐོམ་པ་རྒྱུན་གཅོད་པར་འགྱུར་བ་དང། དེའི་འོག་ཏུའང་  
  
  
༄༅། །རྒྱ་མཚོ་ཆེན་པོར་འབབ་པར་འགྱུར་བ་ཡིན་ནོ། །ཤཱ་རད་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་དེ་རབ་ཏུ་གནས་པ་ན། ཤཱ་རད་ཏིའི་བུ་  
དེ་ནི༑ བྱང་ཆུབ་སེམས་དཔའ་སེམས་དཔའ་ཆེན་པོ་ཀླུ་ཆན་པོ་རྣམས་ཀྱི་གནས་ཡིན་པར་འགྱུར་བ་དང། དེ་ནས་མངོན་དུ་བྱུང་ནས་ཀྱང་སྟོང་གསུམ་གྱི་སྟོང་ཆེན་པོའི་འཇིག་རྟེན་  
གྱི་ཁམས་ཀྱི་གྲོང་དང། གྲོང་ཁྱེར་དང། གྲོལ་རྡལ་དང་ལྗོངས་དང། ཡུལ་འཁོར་དང། རྒྱལ་པོའི་ཕོ་བྲང་འཁོར་དག་ཏུ་འདོད་ཆགས་དང་བྲལ་བའི་མཐའ་ལས་བྱུང་བའི་ཆོས་  
ཀྱི་ཆར་པ་མངོན་དུ་འབེབས་པར་བྱེད་པ་དང། ཆོས་ཀྱི་ཆར་པ་ཆེན་པོ་འབེབས་པར་འགྱུར་བ་དང། སེམས་ཅན་གྲངས་མེད་དཔག་ཏུ་མེད་པའི་སྲེད་པ། འདོད་པའི་སྲེད་པ་དང་  
གཟུགས་ཀྱི་སྲེད་པ་དང། གཟུགས་མེད་པའི་སྲེད་པ་རབ་ཏུ་ཞི་བར་བྱེད་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ། །ཤཱ་རད་ཏིའི་བུ། འདི་ལྟ་སྟེ། དཔེར་ན། རྒྱ་མཚོ་ཆེན་པོ་དེ་ཉིད་  
ཡོངས་སུ་གནས་པ་ན། གླིང་བཞི་པ་ན་ཆུ་ཀླུང་ཆེན་པོ་གང་དག་ཇི་སྙེད་ཡོད་པ་དེ་དག་ཐམས་ཅད་འདིར་འབབ་པར་འགྱུར་བ་དང་རྒྱ་མཚོ་ཆེན་པོ་ནི། རིམ་གྱིས་གཞོལ་བའི་ཕྱིར་རྒྱ་མཚོ་  
ཆེན་པོ་མ་གཏོགས་པར་དེ་དག་གི་གནས་གཞན་མེད་དེ། དེ་དག་ཐམས་ཅད་རྒྱ་མཚོ་ཆེན་པོ་ག་ལ་བ་དེར་འབབ་ཀྱང་རྒྱ་མཚོ་ཆེན་པོ་གང་བའམ། བྲི་བར་ཡང་མི་འགྱུར་བ་དང་  
  
  
འདི་ཡིན་ཏེ་འདི་ལྟ་སྟེ། རྒྱ་མཚོ་ཆེན་པོའི་ཆུ་ནི། ཆུ་ཐ་དད་པ་འབབ་པའང་ཡིན་ལ། ཆུ་གཅིག་པ་ཡིན་པར་ཡང་འགྱུར་བ་དང། འདི་ལྟ་  
སྟེ༑ ལན་ཚྭའི་རོར་རོ་གཅིག་པར་འགྱུར་བར་རིག་པར་བྱ་བ་ཡི་ནོ་།ཤཱ་རད་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་རབ་ཏུ་གནས་པ་ན་དེ་སངས་རྒྱས་ཉིད་དང་  
དེ་བཞིན་གཤེགས་པ་ཉིད་དང། མངོན་པར་རྫོགས་པར་སངས་རྒྱས་ནས་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པ་དང། སེམས་ཅན་ཐམས་ཅད་ཀྱི་ཤེས་རབ་རྒྱུན་མི་འཆད་པའི་  
སྣོད་དུ་གྱུར་པར་འགྱུར་བ་དང། སེམས་ཅན་གང་དག་ཆོས་ཀྱི་ཐེ་ཚོམ་སྣ་ཚོགས་སྐྱེས་པ་དེ་དག་གིས་ཀྱང་དེ་མཐོང་མ་ཐག་ཁོ་ནར་ཐེ་ཚོམ་དང་བྲལ་བར་འགྱུར་བ་དང། མིང་སྔ་མ་དེ་  
དག་ཀྱང་འདི་ལྟ་སྟེ། དེ་བཞིན་གཤེགས་པའི་ཉན་ཐོས་ཞེས་བྱ་བར་མིང་གཅིག་པར་འགྱུར་བ་དེ་ལྟ་བུར་རིག་པར་བྱ་བ་ཡིན་ནོ་།ཤཱ་རད་ཏིའི་བུ། འདི་ལྟ་སྟེ། དཔེར་ན། རྒྱ་མཚོ་ཆེན་  
པོ་ནི༑ ལན་ཚྭའི་རོར་རོ་གཅིག་པ་ཡིན་ནོ། །དེ་བཞིན་དུ་དེའི་ཉན་ཐོས་ལེགས་པ་ཁོ་ནར་རྣམ་པར་གྲོལ་པས་རྣམ་པར་གྲོལ་བ་དེ་དག་ཐམས་ཅད་ནི། འདི་ལྟ་སྟེ། རྣམ་པར་གྲོལ་བའི་རོར་  
རོ་གཅིག་པར་འགྱུར་བ་ཡིན་ནོ། །ཤཱ་རད་ཏིའི་བུ། འདི་ལྟ་སྟེ་དཔེར་ན། རྒྱ་མཚོ་ཆེན་པོ་དེ་ཉིད་རབ་ཏུ་གནས་པ་ན་གཟོད་མ་ཉིད་ནས་རིམ་གྱིས་གཞོལ་པར་གནས་སོ། །ཤཱ་རད་ཏིའི་བུ་  
  
  
༄༅། །གལ་ཏེ་རྒྱ་མཚོ་ཆེན་པོ་གཟོད་མ་ཉིད་ནས་བྱ་སྐྱིབས་སུ་ཆགས་པར་གྱུར་ན། རིན་པོ་ཆེ་འདོད་པའི་མི་རྣམས་འཇུག་པར་མི་འགྱུར་རོ། །ཤཱ་རད་ཏིའི་བུ། རྒྱ་  
མཚོ་ཆེན་པོ་ནི། ཟབ་པ་ཉིད་དང། ཆུ་མཐའ་ཡས་པར་རབ་ཏུ་གནས་སོ། །ཤཱ་རད་ཏིའི་བུ། དེ་བཞིན་དུ་བྱང་ཆུབ་སེམས་དཔའི་སེམས་བསྐྱེད་པ་གནས་པ་ན། གཟོད་མ་ཉིད་  
ནས་རིམ་གྱིས་གཞོལ་བར་རབ་ཏུ་གནས་ཤིང། མཐའ་ཡས་པ་ཉིད་ཀྱིས་རིམ་གྱིས་འབབ་པ་དང། རིམ་གྱིས་བབ་པར་ཀུན་ནས་གནས་ལ་ཟབ་པ་ཉིད་དུ་རབ་ཏུ་གནས་སོ། །ཤཱ་  
རད་ཏིའི་བུ། དེ་ལ་རིམ་གྱིས་གཞོལ་བ་ཉིད་ནི། འདི་ཡིན་ཏེ། འདི་ལྟ་སྟེ། སྦྱིན་པའི་ཕ་རོལ་ཏུ་ཕྱིན་པ་དང། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང། བཟོད་པའི་ཕ་རོལ་ཏུ་ཕྱིན་  
པ་དང། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང། བསམ་གཏན་གྱི་ཕ་རོལ་ཏུ་ཕྱིན་པ་མངོན་པར་སྒྲུབ་པའོ། །ཤཱ་རད་ཏིའི་བུ། དེ་ལ་བྱང་ཆུབ་སེམས་དཔའི་ཤེས་རབ་ཀྱི་ཕ་རོལ་  
ཏུ་ཕྱིན་པ་ནི། ཟབ་པ་ཉིད་དུ་རིག་པར་བྱའོ། །ཤཱ་རད་ཏིའི་བུ། དེ་ལ་བྱང་ཆུབ་སེམས་དཔའི་སངས་རྒྱས་ཀྱི་ཆོས་ཀྱི་ཐབས་ལ་མཁས་པ་མངོན་པར་སྒྲུབ་པ་ནི། མཐའ་ཡས་པ་ཉིད་  
དུ་བལྟ་བར་བྱ་སྟེ། གཟོད་མ་ཉིད་ནས་ཡང་དག་པའི་མཐའ་མངོན་དུ་བྱས་པས་མི་གནོན་པར་གྱུར་པ་དང། སེམས་ཅན་གྲངས་མེད་དཔག་ཏུ་མེད་པ་མི་འཇུག་པར་གྱུར་པ་