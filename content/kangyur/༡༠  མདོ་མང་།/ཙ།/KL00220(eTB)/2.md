  
དེ་དེ་ལྟར་ཡིད་ལ་བྱེད་པ་ན་རྒྱུན་དུ་ཞུགས་པའི་འབྲས་བུ་ཐོབ་པར་འགྱུར་རོ། །ཕུང་པོ་དེ་ཉིད་སྡུག་བསྔལ་བ་ཉིད་དང་ཕུང་པོ་སྟོང་པ་ཉིད་དང། ཕུང་པོ་ཉམ་ཆུང་  
པ་ཉིད་དུ་ཡིད་ལ་བྱེད་པ་ན་ལན་གཅིག་ཕྱིར་འོང་བའི་འབྲས་བུ་ཐོབ་པར་འགྱུར་རོ། །དེ་བཞིན་དུ་ཕྱིར་མི་འོང་བའི་འབྲས་བུ་དང་དེ་བཞིན་དུ་དགྲ་བཅོམ་པ་ཉིད་ཐོབ་པར་  
འགྱུར་རོ། །འདི་ནི། སངས་རྒྱས་ཀྱི་གསུང་དོན་དམ་པ་ཡིན་ཏེ། འདི་ལྟ་སྟེ། དགྲ་བཅོམ་པ་ཉིད་ཐོབ་པ་ཡིན་ནོ། །ཞེས་སྨྲ་བར་བྱེད་དོ། །ཤཱ་རིའི་བུ། དེ་ལ་དགེ་སློང་ཤེས་  
རབ་རྣོན་པོ་འབྱུང་བར་འགྱུར་བ་གང་ཡིན་པ་དེ་དག་གིས་འདི་སྐད་ཅེས། བདག་ཅག་ཀྱང་སངས་རྒྱས་ཀྱི་གསུང་དོན་དམ་པ་ནི། འདི་ཡིན་ཏེ། འདི་ལྟ་སྟེ། དགྲ་བཅོམ་པ་ཉིད་  
ཐོབ་པ་ཡིན་པར་དེ་ལྟར་ནི་ཤེས་ན། ཇི་ག་ཕུང་པོ་ལྔ་རྣམས་ཡིད་ལ་བྱེད་པས་འཐོབ་པར་འགྱུར་རམ། འོན་ཏེ་ཡིད་ལ་བྱེད་པ་མེད་པས་འགྱུར་ཞེས་དྲིས་པ་དང། དེ་དག་  
འདི་སྐད་ཅེས་འདི་ལྟར་ཕུང་པོ་ལྔ་རྣམས་ཡིད་ལ་བྱེད་པས་འཐོབ་པར་འགྱུར་གྱི། ཡིད་ལ་བྱེད་པ་མེད་པས་ནི། མ་ཡིན་ནོ། །ཞེས་སྨྲས་སོ། །དེ་དག་གིས་ཡང་འདི་སྐད་  
ཅེས་ཇི་ག་ཕུང་པོའང་གཞན་ཡིན་ལ། ཡིད་ལ་བྱེད་པའང་གཞན་ཡིན་ནམ་ཞེས་དྲིས་པ་དང། དེ་དག་གིས་འདི་སྐད་ཅེས་ཕུང་པོའང་གཞན་ཡིན་ལ། ཡིད་ལ་བྱེད་པའང་  
  
  
༄༅། །གཞན་ཡིན་ནོ། །ཞེས་སྨྲས་སོ། །དེ་དག་གིས་འདི་སྐད་ཅེས་གལ་ཏེ་ཕུང་པོའང་གཞན་ཡིན་ལ། ཡིད་ལ་བྱེད་པའང་གཞན་ཡིན་ཞིང་དེ་ལམ་བསྒོམས་  
ན་མྱ་ངན་ལས་འདའ་བར་འགྱུར་བའི་ཕུང་པོ་གང་ཡིན་པ་དེ་དག་དང། ཡིད་ལ་བྱེད་པ་གཞན་གང་ཡིན་པ་དེ་འགའ་ཞིག་ཀྱང་ཡོད་པར་འགྱུར་རམ་ཞེས་དྲིས་པ་  
དང། དེ་དག་གིས་འདི་སྐད་ཅེས་ཕུང་པོ་གང་ཡིན་པ་དེ་དག་དང་ཡིད་ལ་བྱེད་པ་གང་ཡིན་པ་དེའང་དེ་ལྟར་མ་གྱུར་ན། ཡོངས་སུ་མྱ་ངན་ལས་འདའ་བར་མི་འགྱུར་  
བ་ཞིག་ན། གང་གི་ཕྱིར་ཕུང་པོ་གང་ཡིན་པ་དེ་དག་དང། ཡིད་ལ་བྱེད་པ་གང་ཡིན་པ་དེའང་ཡོད་པས། དེས་ལམ་བསྒོམས་ནས་ཡོངས་སུ་མྱ་ངན་ལས་འདའ་བར་འགྱུར་  
རོ༑ ༑ཞེས་སྨྲའོ། །ཤཱ་རིའི་བུ། འདི་ལྟར་དེའི་ཚེ་དགེ་སློང་དེ་དག་ཕལ་ཆེར་དེ་ལྟ་བུའི་བཟོད་པ་ཅན་དུ་འགྱུར་རོ། །ཤཱ་རིའི་བུ་དེས་ན་ཡང་སངས་རྒྱས་ཀྱི་གསུང་དོན་དམ་  
པར་ཉན་པར་འདུས་པའི་ལྷ་གང་ཡིན་པ་དེ་དག་གིས་དེ་ལྟ་བུའི་བཤད་པ་ཐོས་ནས་གཡང་ས་ཆེན་པོར་རབ་ཏུ་ལྟུང་བར་འགྱུར་རོ་།ཞེས་སྐྲག་པ་ཆེན་པོ་སྐྱེ་བར་འགྱུར་  
ཞིང་འདི་སྐད་ཅེས་ཀྱེ་མའོ་བཅོམ་ལྡན་འདས་ཤཱཀྱ་ཐུབ་པའི་བསྟན་པ་ནི། མྱུར་དུ་ཞི་བ་དང། མྱུར་དུ་ནུབ་པའི་བར་དུ་འགྱུར་རོ། །ཞེས་སྨྲའོ། །ཤཱ་རིའི་བུ། དེ་ལ་དགེ་  
  
  
དགེ་བའི་རྩ་བ་ཉེ་བར་བརྟན་པ། དགེ་བའི་རྩ་བ་འབར་བར་བྱས་པ་གང་ཡིན་པ་དེ་དག་ནི། སྐྱེས་བུ་གཏི་མུག་ཕུང་པོའི་འདུ་  
ཤེས་དང། གང་ཟག་གི་འདུ་ཤེས་ཅན་གྱི་གནས་བརྟན་རྒན་པོ་རྨོངས་པ། འཁོགས་པ། ལམ་གོལ་བ་ལ་ཞུགས་པ། མངོན་པའི་ང་རྒྱལ་དང་ལོག་པའི་ལྟ་བ་ཅན་དེ་དག་  
གིས་སྨྲས་པ་ལ་མངོན་པར་བསྟོད་པར་མི་བྱེད་ཅིང་སྟན་ལས་ལངས་ནས་འདོང་བར་འགྱུར་རོ། །ཤཱ་རིའི་བུ། དེ་ལ་ལྷའི་ཚོགས་མང་པོ་དག་ཡིད་ལྷག་པར་དགའ་ནས་ཕྱོགས་  
བཞིར་ད་དུང་བཅོམ་ལྡན་འདས་ཤཱཀྱ་ཐུབ་པའི་ཉན་ཐོས་རྣམས་གནས་པ་ལྟ་ཅི་ཞིག་ཅེས་དབྱངས་སུ་སྒྲོག་པར་འགྱུར་རོ། །དེ་ཅིའི་ཕྱིར་ཞེ་ན། འདི་ལྟ་སྟེ། རིགས་ཀྱི་བུ་  
དེ་དག་ནི། དགེ་བའི་རྩ་བ་ངན་དོན་དང་ལྡན་པ་མ་ཡིན་པའི་ཕྱིར་རོ། །དེ་དག་འདི་ལྟ་བུའི་ཡོངས་སུ་མ་དག་པའི་བཟོད་པ་ལ་དགའ་བར་མི་བྱེད་དེ། འདི་ལྟ་སྟེ། གང་ཟག་  
ཏུ་ལྟ་བ་མ་ཡིན་ནོ། །འདི་ལྟར་ལྷ་མང་པོ་འདུས་པ་དེས་དེ་དག་གི་བསམ་པ་རིག་ནས་དགའ་བ་དང་ཡིད་བདེ་བ་སྐྱེས་ཏེ། ལྷག་པར་ཡིད་དགའ་ནས་ཆེད་དུ་བརྗོད་པ་ཆེན་པོ་  
ཆེད་དུ་བརྗོད་པར་འགྱུར་རོ། །ཤཱ་རིའི་བུ། དགེ་སློང་ཡོངས་སུ་འདྲི་བའི་རང་བཞིན་ཅན་སངས་རྒྱས་ཀྱི་སྲས་དེ་དག་ནི། དམིགས་སུ་མེད་པའི་བཟོད་པ་ལ་དགའ་བར་འགྱུར་  
  
  
༄༅། །ཏེ༑ དེ་དག་དེ་ན་ལྷན་ཅིག་དེ་ལྟ་བུ་སྟོན་པར་འགྱུར་རོ་།ཤཱ་རིའི་བུ། དེའི་ཚེ་འདི་ལྟར་སངས་རྒྱས་ཀྱི་ཉན་ཐོས་རྣམས་ཚོགས་ཤིང་སྤྱོད་པ་ལྷག་  
པར་ཆགས་པ་རྣམས་ཀྱིས་ཚར་བཅད་པར་འགྱུར་རོ། །དེ་ཅིའི་ཕྱིར་ཞེ་ན། ཅི་ནས་ཀྱང་ཤིན་ཏུ་ཟིལ་གྱིས་མནན་པར་བྱ་བའི་ཕྱིར་རོ་།ཤཱ་རིའི་བུ། འདི་ལྟར་དེའི་ཚེ་  
ངའི་སྲས། ངའི་ཉན་ཐོས་རྣམས་ཡབ་ཀྱི་གནས། ཡབ་ཀྱི་སྤྱོད་ཡུལ། ཡབ་ཀྱི་རིགས་རྒྱུད་ལ་དགའ་བའི་ཚིག་ཙམ་ཡང་སྨྲ་བར་མི་འགྱུར་ན། གཙུག་ལག་ཁང་དུ་  
གནས་པ་ལྟ་ཅི་སྨོས། བཀུར་སྟི་བྱ་བ་ལྟ་ཅི་སྨོས་ཏེ། དེ་ནི། གནས་ཡོད་པ་མ་ཡིན་ནོ། །ཤཱ་རིའི་བུ། ལྟོས་ཤིག་དེ་བཞིན་གཤེགས་པ་ཡོངས་སུ་མྱ་ངན་ལས་འདས་  
པའི་སྲས་ཤིན་ཏུ་དུལ་བ། ཤིན་ཏུ་བྱང་བ། དམིགས་སུ་མེད་པའི་བཟོད་པ་ཅན་གང་ཡིན་པ་དེ་དག་དེའི་ཚེ་ཤིན་ཏུ་ཟིལ་གྱིས་གནོན་པ་དང། ཤིན་ཏུ་སྤངས་པར་  
གྱུར་པ་དེའི་ཚེ་དེ་བཞིན་གཤེགས་པ་ཇི་སྙེད་ཅིག་ཐིབས་ཀྱིས་མནན་པར་འགྱུར། གང་ཡང་ངས་ངའི་སྲས་རྣམས་ཡབ་ཀྱི་སྤྱོད་ཡུལ་གང་ཡིན་པས་བདེ་བ་ལ་རེག་པར་  
གནས་པར་འགྱུར་བར་བྱ་བའི་ཕྱིར་དེ་དག་གི་དོན་དུ་བསྐལ་པ་གྲངས་མེད་པ་ནས་བཟུང་སྟེ་གཡུལ་ཆེན་པོ་བཅོམ་ནས་ཆོས་ཀྱི་རྒྱལ་སྲིད་ཀྱིས་བསྐྱངས་ན། ཤཱ་རིའི་  
  
  
འདི་ལྟར་གསལ་ཞིང་རྒྱ་ཆེ་བའི་ཆོས་འདུལ་བ་འདི་ལ་ཆོམ་རྐུན་པ་ཆེན་པོའི་དགེ་འདུན་དེ་དག་གིས་གཡག་ཆེན་པོ་ལྟ་བུའི་དགེ་འདུན་ཕྱེ་བར་འགྱུར་རོ། །ཤཱ་རིའི་  
བུ༑ འདི་ལྟར་ངས་ཆོས་དང་མཐུན་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་དགེ་སྦྱོང་ངམ། བྲམ་ཟེའམ། ལྷའམ་  
བདུད་དམ། ཚངས་པ་སུས་ཀྱང་འཇིག་རྟེན་དུ་ཆོས་དང་མཐུན་པས་མ་བསྐོར་བའི་བླ་ན་མེད་པའི་ཆོས་ཀྱི་འཁོར་ལོ་ཆོས་དང་མཐུན་པས་བསྐོར་གྱི། ཆོས་དང་མི་མཐུན་  
པས་མ་ཡིན་པའི་གནས་འདི་ལ་ལྷ་དང་བཅས་པའི་འཇིག་རྟེན་མངོན་སུམ་དང་དབང་དུ་གྱུར་པ་ཡིན་ནོ། །ཤཱ་རིའི་བུ། དེ་ལ་འདི་ལྟ་བུའི་གཏན་ཚིགས་འདི་མངོན་སུམ་དུ་  
ཡོད་བཞིན་དུ་དེ་བཞིན་གཤེགས་པ་ཡོངས་སུ་མྱ་ངན་ལས་འདས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་ཡིད་ལ་བྱེད་པ་ན། ཆོས་དང་མཐུན་པས་དཔང་  
པོ་དྲིས་ནའང་ལན་ལྡོན་པར་མི་ནུས་ཤིང་དེའི་ཚེ་ངའི་སྲས་རྣམས་ལའང་མི་འཇིགས་པ་སྦྱིན་པར་མི་བྱེད་དོ། །ཤཱ་རིའི་བུ་དཔེར་ན། མི་འགའ་ཞིག་གིས་ལམ་པོ་ཆེའི་བཞི་མདོར་  
སྦྲང་རྩིའི་བུམ་པ་ཞིག་བཞག་ནས་འདི་སྐད་ཅེས་གང་གིས་སྦྲང་རྩིའི་བུམ་པ་འདི་ལས་ཐ་ན་སྐྲའི་རྩེ་མོའི་ཆ་ཤས་ཙམ་ཞིག་ཟོས་ནའང་དེ་ནི། རྒ་བ་དང་འཆི་བ་མེད་པར་འགྱུར་  
  
  
༄༅། །རོ༑ ༑ཞེས་སྨྲས་ལ། སྦྲང་རྩིའི་བུམ་པ་དེ་ལ་ལྷ་དང་བཅས་པའི་འཇིག་རྟེན་ཕལ་ཆེར་གྱིས་ལག་པར་མཚོན་ཆ་བླངས་ནས་གང་གིས་སྦྲང་རྩིའི་བུམ་པ་འདི་  
ལས་ཐ་ན་སྐྲའི་རྩེ་མོའི་ཆ་ཤས་ཙམ་ཞིག་ཟོས་ན། དེའི་སྲོག་ཀྱང་མེད་པར་འགྱུར་རོ། །ཞེས་སྲུང་ཞིང་སྦེད་པར་བྱེད་དོ། །ཤཱ་རིའི་བུ། དེ་ལ་འགའ་ཞིག་འདི་སྙམ་དུ་སུ་  
ཡང་རུང་སྦྲང་རྩིའི་བུམ་པ་འདི་ལས་ཐ་ན་སྐྲའི་རྩེ་མོའི་ཆ་ཤས་ཙམ་ཞིག་ཟོས་ནའང་དེ་ཁོ་ནས་ན་བ་དང་འཆི་བར་མི་འགྱུར་བས་མ་ལ་བདག་གིས་སྲོག་དང་ཡང་བསྡོས་  
ཏེ་སྦྲང་རྩིའི་བུམ་པ་འདི་ལས་ཟོས་ན། གལ་ཏེ་མཚོན་ཆ་རྣམས་མངོན་དུ་འབབ་མོད་ཀྱི། སྦྲང་རྩིའི་བུམ་པ་འདི་ལས་ཅུང་ཟད་ཅིག་མྱང་བར་ནུས་ན། བདག་ལ་མཚོན་  
གྱིས་གསོད་པའི་འཇིགས་པའང་མི་འབྱུང་ཞིང་རྒ་བ་དང་འཆི་བ་མེད་པའང་འཐོབ་པར་འགྱུར་གོར་མ་ཆག་གོ་སྙམ་དུ་བསམ་ནས་དེས་སྲོག་དང་བསྔོས་ཤིང་སྲོག་ལ་མི་བལྟ་  
བར་བྱས་ཏེ། སྦྲང་རྩིའི་བུམ་པ་དེ་ལ་རེག་པ་ན་སྲོག་ཆགས་བརྒྱ་སྟོང་ཕྲག་དུ་མའི་ལག་པ་ནས་མཚོན་ཆ་མངོན་དུ་འཕེན་ནོ་།དེ་ལྟར་མཚོན་ཆ་མངོན་དུ་འཕེན་པས་འཇིགས་  
བཞིན་དུ་སྦྲང་རྩིའི་བུམ་པ་ལས་སྐྲའི་རྩེ་མོའི་ཆ་ཤས་ཙམ་ཞིག་ཟོས་ནས་དེ་དེ་ནས་ལངས་པ་དང། རྒ་བ་དང། འཆི་བ་ལས་ཡོངས་སུ་ཐར་པར་གྱུར་ཏོ། །ཤཱ་རིའི་བུ་  
  
  
བདུད་དམ། བདུད་ཀྱི་རིས་ཀྱི་ལྷ་རྣམས་སམ། བདུད་ཀྱིས་མངགས་པའི་དགེ་སློང་ངམ། དགེ་སློང་མའམ། དགེ་བསྙེན་  
ནམ༑ དགེ་བསྙེན་མ་མང་པོ་གང་ཡིན་པ་དག་རབ་ཏུ་ཞུགས་པ་ཡིན་ནོ། །ཤཱ་རིའི་བུ། གང་དག་དེ་བཞིན་གཤེགས་པ་ཡོངས་སུ་མྱ་ངན་ལས་འདས་པ་ན་སྟོང་པ་ཉིད་དམིགས་  
སུ་མེད་པའི་ཆོས་དེ་ལ་སོམ་ཉི་མེད་ཅིང་ཡིད་གཉིས་མི་ཟ་སྟེ་འཇུག་པ་དང། གང་ཡང་ཆོས་དེ་དག་ལ་མོས་པར་བྱེད་པའོ། །སངས་རྒྱས་ཀྱི་སྲས་དམིགས་སུ་མེད་པའི་སྤྱོད་པ་  
བཟོད་པ་མཆོག་དང་ལྡན་པ་དེ་དག་དང། གང་དག་ཡང་ཆོས་དེ་དག་ལ་མངོན་པར་བརྩོན་པར་འགྱུར་བ་སྟེ། དེ་རྣམས་ནི། དེའི་ཚེ་ཅི་ནས་ཀྱང་ཤིན་ཏུ་ཟིལ་གྱིས་གནོན་པར་  
འགྱུར་རོ། །སྲོག་ལའང་མི་ལྟོས་པར་ཞེས་བྱ་བ་ནི། དེ་བཞིན་དུ་དེ་དག་མངོན་པར་འདུ་བྱེད་མེད་པར་སོ་སོར་རྟོགས་པར་འགྱུར་ཞིང་སྡུག་བསྔལ་ཐམས་ཅད་ལས་  
ཡོངས་སུ་གྲོལ་བར་འགྱུར་རོ། །ཤཱ་རིའི་བུ། སྦྲང་རྩིའི་བུམ་པ་ཞེས་བྱ་བ་ནི། དེ་བཞིན་གཤེགས་པས་ཆོས་འདུལ་བ་འདི་སོ་སོར་བསྟན་པའི་ཚིག་བླ་དྭགས་ཡིན་ཏེ། འདི་  
ལྟ་སྟེ༑ སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པའི་ཆོས་རྣམས་སོ། །ཤཱ་རིའི་བུ། ལྷ་དང་བཅས་པའི་འཇིག་རྟེན་གྱིས་སྲུང་ཞིང་སྦེད་པ་ཞེས་བྱ་བ་ནི། ལྷ་དང་  
  
  
༄༅། །བཅས་པའི་འཇིག་རྟེན་མི་དགེ་བའི་ཕྱོགས་ལ་རབ་ཏུ་ཞེན་པ་དང། བདུད་ཀྱི་ཕྱོགས་སུ་ཞུགས་པ་དང། བདུད་ཀྱི་ཕྱོགས་ལ་ཆགས་པ་ཕལ་མོ་ཆེ་  
གང་ཡིན་པ་སྟེ། དེ་དག་བདག་ཉིད་ཀྱང་ཤིན་ཏུ་ཉམས་ཤིང་གང་དག་ཆོས་དེ་དག་ལ་མངོན་པར་བརྩོན་པར་བྱེད་པ་དེ་དག་གི་བར་ཆད་བྱ་བའི་ཕྱིར་ཡང་ཞུགས་པ་  
ཡིན་ནོ༑ ༑ཤཱ་རིའི་བུ། མངོན་པའི་ང་རྒྱལ་ཅན་གྱི་དགེ་སློང་གང་ཡིན་པ་དེ་རྣམས་ཀྱང་ཞེས་བྱ་བ་ལ་དེ་དག་ནི། བདུད་ཀྱི་དབང་དུ་སོང་བ། བདུད་ཀྱི་ཕྱོགས་སྐྱོང་བར་  
བྱེད་པ༑ བདུད་ཀྱི་ཕྱོགས་ལ་ཆགས་པ་རྣམས་ཡིན་ཏེ། དེ་དག་ཀྱང་སྟོང་པ་ཉིད་དམིགས་སུ་མེད་པའི་ཆོས་ཡིད་ལ་བྱེད་པ་འདི་ལ་སྨོད་པར་འགྱུར་རོ། །ཤཱ་རིའི་བུ། མ་  
འོངས་པའི་དུས་ན་ཡོངས་སུ་མ་དག་པའི་ཆོས་སྟོན་པའི་དགེ་སློང་གང་ཡིན་པ་དེ་དག་ཀྱང་བདག་ཏུ་དམིགས་པ་དང། སེམས་ཅན་དུ་དམིགས་པ་དང། སྲོག་ཏུ་དམིགས་  
པ་དང། གང་ཟག་ཏུ་དམིགས་པ་དང། ཕུང་པོར་དམིགས་པ་དང་ཁམས་སུ་དམིགས་པ་དང། སྐྱེ་མཆེད་དུ་དམིགས་པ་དང། སྲིད་པར་དམིགས་པ་དང། ལམ་  
དུ་དམིགས་པ་དང། མྱ་ངན་ལས་འདས་པར་དམིགས་པ་དང། འབྲས་བུར་དམིགས་པ་དང། ཐོབ་པར་དམིགས་པ་དང། མ་ཐོབ་པར་ཐོབ་པའི་འདུ་ཤེས་ཅན་དུ་  
  
  
།སངས་རྒྱས་ཀྱི་སྡེ་སྣོད་ཚུལ་ཁྲིམས་འཆལ་བ་ཚར་གཅོད་པ། བམ་པོ་བཞི་པ། དེ་དག་ཀྱང་སངས་རྒྱས་ཀྱི་བྱང་ཆུབ་ཟབ་མོ་དམིགས་སུ་མེད་པའི་ཆོས་སྟོང་པ་  
ཉིད་འདི་ལ་སྨོད་པར་འགྱུར་ཏེ། དེ་དག་ཐམས་ཅད་ནི། དེ་བཞིན་གཤེགས་པས་བདུད་ཀྱི་འཁོར། བདུད་ཀྱི་བྱིན་གྱིས་བརླབས་པ་ཡིན་པར་གསུངས་སོ། །དེ་དག་ནི། སངས་  
རྒྱས་ཀྱི་བྱང་ཆུབ་ལ་ཉེ་བར་འཚོ་བར་མི་འགྱུར་རོ། །བདུད་ཀྱི་ཕྱོགས་ཀྱང་རབ་ཏུ་རྒྱས་པར་འགྱུར་རོ། །བདུད་ཀྱི་བྱ་བའང་བྱེད་པར་འགྱུར་རོ། །ཤཱ་རིའི་བུ། དེ་ལ་གང་དག་བདག་  
མེད་པ་དང། སེམས་ཅན་མེད་པ་དང། སྲོག་མེད་པ་དང། གང་ཟག་མེད་པ་དང། དམིགས་སུ་མེད་པའི་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པའི་ཆོས་  
རྣམས་བཤད་པ་ན་སྐྲག་པར་འགྱུར་བ་དང། དངང་པར་འགྱུར་པ་དང། ཀུན་ཏུ་དངང་བར་འགྱུར་པའི་ཁྱིམ་པའམ། རབ་ཏུ་བྱུང་བ་དེ་དག་ཐམས་ཅད་ནི། སངས་རྒྱས་ཀྱི་  
ཉན་ཐོས་རྣམས་ཀྱིས་བདུད་ཀྱིས་མངགས་པ་དང། དགེ་སྦྱོང་མ་ཡིན་པར་དགེ་སྦྱོང་ལྟར་བཅོས་པ་དང། ཆོས་ཀྱི་ཆོམ་རྐུན་གནས་པ་དང། ཆོས་ཀྱི་ཆོམ་རྐུན་པ་དང། སྤྲེའུ་  
དང་འདྲ་བར་སྤྱོད་པ་དང། བདུད་ཀྱི་འཁོར་ཡིན་པ་དེ་ལྟར་ཤེས་པར་བྱའོ། །ཤཱ་རིའི་བུ། གང་དག་བདག་ཏུ་ལྟ་བ་དང་ལྡན་པ་དང། སེམས་ཅན་དུ་ལྟ་བ་དང། སྲོག་ཏུ་ལྟ་  
  
  
༄༅། །བ་དང། གང་ཟག་ཏུ་ལྟ་བ་དང་ལྡན་པ་དེ་དག་ཐམས་ཅད་ནི། ཆོས་འདུལ་བ་འདི་ལ་བདུད་ཀྱི་ཕྱོགས་ཞེས་བྱའོ། །དེ་ཅིའི་ཕྱིར་ཞེ་ན། ཤཱ་རིའི་བུ་  
དེ་བཞིན་གཤེགས་པས་འདུས་བྱས་སུ་གཏོགས་པ་འདི་ལ་ནི། བདག་གམ་བདག་གིའམ། སེམས་ཅན་ནམ། སྲོག་གམ། གསོ་བའམ། སྐྱེས་བུའམ། གང་ཟག་  
གམ༑ ཤེད་ལས་སྐྱེས་སམ། ཤེད་བུའམ། བྱེད་པ་པོའམ། བྱེད་དུ་འཇུག་པ་པོའམ། ཚོར་བ་པོའམ། ཀུན་ཏུ་ཚོར་བ་པོའམ། ལྷའམ། དྲི་ཟའམ་རྟག་པའམ། བརྟན་  
པའམ༑ ཐེར་ཟུག་གམ། ཡོངས་སུ་མི་འགྱུར་བའི་ཆོས་རྣམས་ཀྱིས་སྟོང་ངོ། །ཞེས་གསུངས་པ་ནི། འདི་ཡིན་ཏེ། མདོ་སྡེའི་ཚིག་འདི་དག་དེ་དག་གིས་འཛིན་པར་འགྱུར་  
གཞན་ལའང་སྟོན་པར་འགྱུར་ཞིང་གང་ཟག་ཏུ་ལྟ་བར་ཡང་བྱིང་བར་འགྱུར་བའི་ཕྱིར་རོ། །ཤཱ་རིའི་བུ། སྐྱེས་བུ་དམ་པ་མ་ཡིན་པ་དེ་ལྟ་བུ་དེ་དག་ནི། སྐལ་པ་ངན་པ་  
ཅན་ཞེས་བྱའོ། །འབྱེད་པ་པོ་ཞེས་བྱའོ། །དགེ་འདུན་འབྱེད་པ་པོ་ཞེས་བྱའོ། །ཁ་དྲངས་པ་ཞེས་བྱའོ། །དགེ་སྦྱོང་སུན་འབྱིན་པ་ཞེས་བྱའོ། །དགེ་སྦྱོང་སྲེ་ད་ཞེས་བྱའོ། །རོ་  
ཞེས་བྱའོ། །ངོ་འཛུམ་གནག་པ་ཞེས་བྱའོ། །ཕྲ་མ་ཅན་ཞེས་བྱའོ། །དགེ་སྦྱོང་གི་རིགས་ཅན་ཞེས་བྱའོ། །དགེ་སྦྱོང་གི་སྙིགས་མ་ཞེས་བྱའོ། །དགེ་སྦྱོང་བཀྲེན་པ་ཞེས་  
  
  
༑དགེ་སྦྱོང་ཕལ་པ་ཞེས་བྱའོ། །ཁུར་བླངས་པ་ཞེས་བྱའོ། །དེ་བཞིན་གཤེགས་པ་ལ་གསོད་པ་ཞེས་བྱའོ། །མཚམས་མེད་པ་དང་ལྡན་པ་ཞེས་བྱའོ། །སྡིག་པའི་གྲོགས་  
པོ་ཞེས་བྱའོ། །ཚུལ་ཁྲིམས་འཆལ་པ་ཞེས་བྱའོ། །ལོག་པར་ལྟ་བ་ཞེས་བྱའོ། །མུ་སྟེགས་པ་ཞེས་བྱའོ། །བར་ཆད་བྱེད་པ་ཞེས་བྱའོ། །སྡིག་པ་དང་འགྲོགས་པ་ཞེས་བྱའོ། །  
མདངས་འཇོམས་པར་བྱེད་པ་ཞེས་བྱའོ། །རྨ་དང་བཅས་པ་ཞེས་བྱའོ། །ཟུག་རྡུ་དང་བཅས་པ་ཞེས་བྱའོ། །སྙིགས་མ་དང་བཅས་པ་ཞེས་བྱའོ། །ཆོག་མི་ཤེས་པ་ཞེས་བྱའོ། །  
ཡོངས་སུ་གདུང་བ་དང་བཅས་པ་ཞེས་བྱའོ། །སྒྱུ་མ་ཞེས་བྱའོ་།རབ་རིབ་དང་མུན་པར་ལྷུང་བ་ཞེས་བྱའོ། །ཚང་ཚིང་དུ་རྒྱུ་བ་ཞེས་བྱའོ། །རྒྱུན་གྱི་རྗེས་སུ་སྤྱོད་པ་ཞེས་  
བྱའོ༑ ༑རྗེས་སུ་ཆགས་པ་ལ་སྤྱོད་པ་ཞེས་བྱའོ། །གཞན་སྦེད་པ་ཞེས་བྱའོ། །སེམས་ཅན་དམྱལ་བ་པ་ཞེས་བྱའོ། །དུད་འགྲོའི་སྐྱེ་གནས་པ་ཞེས་བྱའོ། །གཤིན་རྗེའི་  
འཇིག་རྟེན་པ་ཞེས་བྱའོ། །ལྷ་མ་ཡིན་གྱི་རིས་པ་ཞེས་བྱའོ། །རིག་པ་མེད་པ་ཞེས་བྱའོ། །གྲོལ་བ་མེད་པ་ཞེས་བྱའོ། །ངན་གཡོ་ཅན་ཞེས་བྱའོ། །ཚུལ་འཆོས་པ་ཞེས་  
བྱའོ༑ ༑ཐོབ་ཀྱིས་འཇལ་བ་ཞེས་བྱའོ། །གཞོགས་སློང་པ་ཞེས་བྱའོ། །རྙེད་པ་དང་བཀུར་སྟི་ལྷུར་ལེན་པ་ཞེས་བྱའོ། །ལྷག་པར་ཞེན་པ་ཞེས་བྱའོ། །ཁྱིམ་སུན་འབྱིན་  
  
  
༄༅། །པ་ཞེས་བྱའོ། །ཕོ་ཉས་ཉོན་མོངས་པ་ཞེས་བྱའོ། །ཕོ་ཉ་མངག་གཞུག་པ་ཞེས་བྱའོ། །རྒོད་པ་ཞེས་བྱའོ། །ཁེངས་པ་ཞེས་བྱའོ། །མི་བརྟན་པ་ཞེས་བྱའོ། །  
རྩམ་པ་མེད་པ་ཞེས་བྱའོ། །ཚིག་ཟློས་བུ་ཅན་ཞེས་བྱའོ། །ལེ་ལོ་ཅན་ཞེས་བྱའོ། །བརྩོན་འགྲུས་ཞན་པ་ཞེས་བྱའོ། །སེམས་མཉམ་པར་མ་བཞག་པ་ཞེས་  
བྱའོ༑ ༑སེམས་འཁྲུགས་པ་ཞེས་བྱའོ། །དྲན་པ་ཉམས་པ་ཞེས་བྱའོ་།ཕལ་པའི་དབང་པོ་ཅན་ཞེས་བྱའོ། །ཤེས་རབ་འཆལ་པ་ཞེས་བྱའོ། །ལུག་ལྟར་ལྐུགས་པ་ཞེས་  
བྱའོ༑ ༑ངན་པར་བསྒྲགས་པ་ཞེས་བྱའོ། །ཉེས་པར་རྟོགས་པ་ཞེས་བྱའོ། །དགེ་སྦྱོང་གི་དྲི་མ་ཞེས་བྱའོ། །འདོད་ཆགས་ཀྱིས་བཅོམ་པ་ཞེས་བྱའོ། །ཞེ་སྡང་གིས་  
བཅོམ་པ་ཞེས་བྱའོ། །གཏི་མུག་གིས་བཅོམ་པ་ཞེས་བྱའོ། །ང་རྒྱལ་གྱིས་བཅོམ་པ་ཞེས་བྱའོ། །ཆོམ་རྐུན་པ་ཞེས་བྱའོ། །གཡོན་ཅན་ཞེས་བྱའོ། །བུ་ངན་པ་ཞེས་  
བྱའོ༑ ༑སླུ་བ་པ་ཞེས་བྱའོ། །རྩོད་པ་ལ་དགའ་བ་ཞེས་བྱའོ་།རྩོད་པས་སྤགས་པ་ཞེས་བྱའོ། །རྩོད་པ་ལེན་པ་ཞེས་བྱའོ་།རྩོད་པ་ལ་གནས་པ་ཞེས་བྱའོ། །ཡོངས་སུ་  
མ་གྲོལ་བ་ཞེས་བྱའོ། །ཡོངས་སུ་མ་དག་པ་ཞེས་བྱའོ། །མྱ་ངན་གྱིས་བཅོམ་པ་ཞེས་བྱའོ། །མྱ་ངན་གྱིས་དཀྲུགས་པ་ཞེས་བྱའོ་།དགེ་སྦྱོང་ཙམ་ཞེས་བྱའོ། །དགེ་  
  
  
།དགེ་སྦྱོང་གཏུམ་པོ་ཞེས་བྱའོ། །དགེ་སྦྱོང་རུལ་པ་ཞེས་བྱའོ། །དགེ་སྦྱོང་སྦུན་པ་ཞེས་བྱའོ། །དགེ་སྦྱོང་ཀླན་ཀ་ཚོལ་བ་ཞེས་བྱའོ། །དགང་  
དཀའ་བ་ཞེས་བྱའོ། །གསོ་དཀའ་བ་ཞེས་བྱའོ། །བློ་གྲོས་འཆལ་པ་ཞེས་བྱའོ། །ཉེས་པར་གནས་པ་ཞེས་བྱའོ། །འཕགས་པ་མ་ཡིན་པ་ཞེས་བྱའོ། །འཛེམ་པ་མེད་པ་  
ཞེས་བྱའོ། །ངོ་ཚ་མེད་པ་ཞེས་བྱའོ། །མགོ་བཅད་པ་ཞེས་བྱའོ་།རྣམ་པར་བརྟགས་པ་ཞེས་བྱའོ། །བསགས་པ་དང་ཀུན་ནས་བསགས་པ་ཞེས་བྱའོ། །འབྲས་བུ་གདུག་  
པ་ཅན་ཞེས་བྱའོ། །ཁོང་འབྲས་ཅན་ཞེས་བྱའོ། །ཞེན་པ་དང་ཉེས་པ་དང་རྨོངས་པ་ཞེས་བྱའོ། །བརྐམ་ཆགས་དང་ཞེན་པ་ཞེས་བྱའོ། །ཀུན་ནས་བཅིངས་པ་ཞེས་བྱའོ། །  
ངན་པས་གོས་ཤིང་རྨོངས་པས་གཏུགས་པ་ཞེས་བྱའོ། །སྟོང་པ་ཅན་དང། ཟད་པ་ཅན་དང། ཉམས་པ་ཅན་ཞེས་བྱའོ། །སྟོང་པ་དང་ཟད་པ་དང། ཉམས་པ་ཞེས་བྱའོ། །  
ཤཱ་རིའི་བུ། ཅིའི་ཕྱིར་སྟོང་པ་དང། ཟད་པ་དང། ཉམས་པ་ཞེས་བྱ་ཞེ་ན། སངས་རྒྱས་ཀྱིས་བསྔགས་པ་དང། སྐྱེས་བུ་དམ་པའི་མཚན་ཉིད་དང། དགེ་སྦྱོང་གི་ཆོས་དང་  
དགེ་སྦྱོང་གི་ཡོན་ཏན་དང། དགེ་སྦྱོང་གི་ཆོ་ག་དང། དགེ་སྦྱོང་གི་ཚུལ་རྣམས་ལས་ཡོངས་སུ་ཉམས་ཤིང་ཤིན་ཏུ་ཡོངས་སུ་ཉམས་པ་སྟེ། ཤཱ་རིའི་བུ། དེའི་ཕྱིར་སྟོང་པ་  
  
  
༄༅། །དང། ཟད་པ་དང། ཉམས་པ་ཞེས་བྱའོ། །འཕགས་པའི་གསུང་རབ་འདི་ལས་ཕྱི་རོལ་ཏུ་གྱུར་པའི་ཕྱིར་དེས་ན་ཉམས་པ་ཞེས་བྱའོ། །སངས་རྒྱས་ཀྱི་བྱང་ཆུབ་  
འདི་ལས་ཐ་དད་པར་བྱེད་ཅིང་དམིགས་སུ་མེད་པའི་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པའི་མཚན་ཉིད་ཀྱི་ཆོས་ལས་ཐ་དད་པར་བྱེད་པས། ཤཱ་རིའི་  
བུ༑ དེས་ན་སྟོང་པ་དང། ཟད་པ་དང། ཉམས་པ་ཞེས་བྱའོ། །ཡང་དག་པ་མ་ཡིན་པ་ལ་ཞེན་པ་དང། སྙིང་པོ་མེད་པ་ལ་ཞེན་པ་དེ་དག་ནི། བདུད་སྡིག་ཅན་དགའ་བར་བྱེད་  
དུ་འཇུག་པ་ཡིན་ནོ། །དེ་དག་ནི། ཚུལ་ཁྲིམས་སམ། འཇིག་རྟེན་པའི་སྤྱོད་ཚུལ་ཐམས་ཅད་ཀྱིས་བྱིས་པ་སོ་སོའི་སྐྱེ་བོ་རྣམས་དང་མཚུངས་པ་ཡིན་ནོ། །སྐྱེས་བུ་དམ་པ་  
མ་ཡིན་པ་དེ་དག་གང་ཞིག་དང་ལྡན་པ་མ་ཡིན་པའི་བཟོད་པ་དང་ལྡན་པ་ཞེས་བྱ་སྟེ། སྤོང་བ་པ་རྣམས་དང་མཚུངས་པ་མ་ཡིན་མཉམ་པ་མ་ཡིན། འདྲ་བ་མ་ཡིན་ཏེ་  
དམིགས་པའི་ལྟ་བ་ཅན་རྣམས་ནི། དགེ་སྦྱོང་གི་ཡོན་ཏན་དང། དགེ་སྦྱོང་གི་ཆོས་དང། དགེ་སྦྱོང་གི་ཆོ་ག་དང། དགེ་སྦྱོང་གི་ཚུལ་ལས་ཕྱི་རོལ་ཏུ་གྱུར་པའི་ཕྱིར་བྱེ་  
བ་བརྒྱ་སྟོང་གི་ཆ་ཙམ་དུའང་ཉེ་བར་མི་འགྲོ་སྟེ། ཤཱ་རིའི་བུ། དེས་ན་སྟོང་པ་དང། ཟད་པ་དང། ཉམས་པ་ཞེས་བྱའོ། །འཇིག་རྟེན་གྱི་ཟང་ཟིང་ལ་ལྷག་པར་ཞེན་པ་དགེ་  
  
  
དགེ་སྦྱོང་མ་ཡིན་པར་དགེ་སྦྱོང་ལྟར་བཅོས་པ། དད་པས་བྱིན་པ་ལ་ལོངས་སྤྱོད་པར་བྱེད་པ་རྟག་ཏུ་ཆོམ་རྐུན་པའི་རྟགས་ཐོགས་པ། རྒྱལ་མཚན་  
སྙོལ་པར་བྱེད་པ་ཡིན་ཏེ། ཇི་ལྟར་ཡོངས་སུ་དག་པའི་ཡོན་གནས་འཇིག་རྟེན་པའི་བསོད་ནམས་ཀྱི་ཞིང་རྣམས་ཀྱིས་ཡོངས་སུ་ལོངས་སྤྱད་པ་ལྟར་ཁམ་གཅིག་ཙམ་ཡང་ཡོངས་  
སུ་དག་པར་ལོངས་སྤྱོད་པར་མི་བྱེད་པས་དེ་དག་ནི། ཡོངས་སུ་ལོངས་མ་སྤྱད་པ། རིག་པ་མེད་པ། གྲོལ་བ་མེད་པ་ཡིན་པས། ཤཱ་རིའི་བུ་དེ་སྣ་སྟོང་པ་དང། ཉམས་པ་མེད་  
པ་དང། ཟད་པ་ཞེས་བྱའོ། །ཤཱ་རིའི་བུ། འདི་ཇི་སྙམ་དུ་སེམས་ཁྱིམ་པ་སྲོག་གཅོད་པ་དང། མ་བྱིན་པར་ལེན་པ་དང། འདོད་པ་རྣམས་ལ་ལོག་པར་སྤྱོད་པ་དང། བརྫུན་  
དུ་སྨྲ་བ་དང། ཕྲ་མའི་ཚིག་དང། ཚིག་རྩུབ་པོ་དང། ཚིག་ཀྱལ་བ་དང། བརྣབ་སེམས་དང། གནོད་སེམས་དང། ལོག་པར་ལྟ་བ་གང་ཡིན་པ་ཞིག་ཡོད་པར་གྱུར་ལ། སྲོག་  
གཅོད་པའི་ཁྱིམ་པ་དེ་འདུག་ནས་ཅི་ནས་ཀྱང་རྟག་པར་རྒྱུན་དུ་སྲོག་གཅོད་ཅིང་འཚོ་བ་བྱེད་དམ། འོན་ཏེ་དུས་ཐམས་ཅད་དུ་ནི། མ་ཡིན། གསོལ་པ། བཅོམ་ལྡན་འདས་  
སྲོག་གཅོད་པའི་ཁྱིམ་པ་མཆིས་ཀྱང་རྟག་པར་རྒྱུན་དུ་སྲོག་ཆགས་རྣམས་ཀྱི་སྲོག་ལ་འཚེ་བར་མི་བགྱིད་དེ། བཅོམ་ལྡན་འདས། སྲོག་གཅོད་པའི་ཁྱིམ་པ་གང་ཞིག་  
  
  
༄༅། །གདུགས་གཅིག་གམ། མཚན་གཅིག་སྲོག་མི་འགུམ་ཤིང་འཚེ་བར་མི་བགྱིད་པ་ནི། ཆེས་ངོ་མཚར་ལགས་ཀྱི། བཅོམ་ལྡན་འདས། སྲོག་གཅོད་  
པའི་ཁྱིམ་པ་གང་ཞིག་གདུགས་གཅིག་གམ། མཚན་གཅིག་ལ་སྲོག་ཆགས་རྣམས་ཀྱི་སྲོག་ལ་འཚེ་བར་བགྱིད་པ་ནི། ངོ་མཚར་མི་ཆེ་ལགས་སོ་།ཤཱ་རིའི་བུ། འདི་  
ཇི་སྙམ་དུ་སེམས། མ་བྱིན་པར་ལེན་པའི་ཁྱིམ་པ་གང་ཞིག་མ་བྱིན་པར་མི་ལེན་པ་དང། གང་ཡང་མ་བྱིན་པར་ལེན་པ་གང་ངོ་མཚར་ཆེ། གསོལ་པ། བཅོམ་ལྡན་འདས་  
མ་བྱིན་པར་ལེན་པའི་ཁྱིམ་པ་གང་ཞིག་གདུགས་གཅིག་གམ། མཚན་གཅིག་མ་བྱིན་པར་མི་ལེན་པ་ནི། ཆེས་ངོ་མཚར་ལགས་ཀྱི། བཅོམ་ལྡན་འདས། མ་བྱིན་པར་  
ལེན་པའི་ཁྱིམ་པ་གང་ཞིག་གདུགས་གཅིག་གམ། མཚན་གཅིག་གམ། གདུགས་གཉིས་སམ། གསུམ་མམ། དགུང་ཟླའམ། དགུང་ཟླ་ཕྱེད་ཀྱི་བར་དུ་མ་བྱིན་པར་ལེན་  
ཅིང་མ་བྱིན་པར་བླངས་པ་ནི། ངོ་མཚར་མི་ཆེ་ལགས་སོ། །བཀའ་སྩལ་པ། ཤཱ་རིའི་བུ། འདི་ཇི་སྙམ་དུ་སེམས། འདོད་པ་རྣམས་ལ་ལོག་པར་སྤྱོད་པའི་ཁྱིམ་པ་གང་ཞིག་  
འདོད་པ་རྣམས་ལ་ལོག་པར་སྤྱོད་པ་དང། གང་ཞིག་འདོད་པ་རྣམས་ལ་ལོག་པར་མི་སྤྱོད་པ་དང། དེ་བཞིན་དུ་བརྫུན་དུ་སྨྲ་བ་དང་ཕྲ་མའི་ཚིག་དང། ཚིག་རྩུབ་པོ་དང་  
  
  
བརྣབ་སེམས་དང། གནོད་སེམས་མི་སྤྱོད་པ་གང་ངོ་མཚར་ཆེ། ཤཱ་རིའི་བུ། འདི་སྙམ་དུ་སེམས། ལོག་པར་ལྟ་བའི་ཁྱིམ་པ་གང་ཞིག་ལོག་པར་ལྟ་བ་ཡིད་  
ལ་བྱེད་པ་དང། གང་ཞིག་ལོག་པའི་ལྟ་བ་ཡིད་ལ་མི་བྱེད་པ་གང་ངོ་མཚར་ཆེ། གསོལ་པ། བཅོམ་ལྡན་འདས། འདོད་པ་རྣམས་ལ་ལོག་པར་སྤྱོད་པའི་ཁྱིམ་པ་གང་ཞིག་གདུགས་  
གཅིག་གམ། མཚན་གཅིག་འདོད་པ་རྣམས་ལ་ལོག་པར་མི་སྤྱོད་པ་ནི་ཆེས་ངོ་མཚར་ལགས་ཀྱི། བཅོམ་ལྡན་འདས། འདོད་པ་རྣམས་ལ་ལོག་པར་སྤྱོད་པའི་ཁྱིམ་པ་གང་  
ཞིག་གདུགས་གཅིག་གམ། མཚན་གཅིག་འདོད་པ་རྣམས་ལ་ལོག་པར་སྤྱོད་པ་ནི། ངོ་མཚར་མི་ཆེ་ལགས་སོ། །གང་ཞིག་འདོད་པ་རྣམས་ལ་ལོག་པར་མི་སྤྱོད་པ་ཆེས་ངོ་  
མཚར་ལགས་པ་དེ་བཞིན་དུ་བཅོམ་ལྡན་འདས། བརྫུན་དུ་སྨྲ་བ་དང་ཕྲ་མའི་ཚིག་དང། ཚིག་རྩུབ་པོ་དང། ཚིག་ཀྱལ་པ་དང། བརྣབ་སེམས་དང། གནོད་སེམས་ལའང་  
གནོད་སེམས་དང་ལྡན་པའི་ཁྱིམ་པ་གང་ཞིག་གདུགས་གཅིག་གམ། མཚན་གཅིག་གནོད་སེམས་མི་བགྱིད་པ་ནི། ཆེས་ངོ་མཚར་ལགས་ཀྱི། བཅོམ་ལྡན་འདས། གནོད་  
སེམས་དང་ལྡན་པའི་ཁྱིམ་པ་གང་ཞིག་གདུགས་གཅིག་གམ། མཚན་གཅིག་གནོད་སེམས་བགྱིད་པ་ནི། ངོ་མཚར་མི་ཆེ་ལགས་སོ། །བཅོམ་ལྡན་འདས་ལོག་པའི་ལྟ་བ་  
  
  
༄༅། །ཅན་ནི། ལན་འགའ་ཡང་ཡང་དག་པའི་ལྟ་བ་ཅན་དུ་མི་འགྱུར་ལ། ལན་འགའ་ཡང་ཡང་དག་པའི་ལྟ་བ་ཡིད་ལ་མི་བགྱིད་པས་བཅོམ་ལྡན་འདས་  
བདག་ནི། མི་དགེ་བའི་ལས་ཀྱི་ལམ་བཅུ་པོ་འདི་རྣམས་ལས་ལོག་པར་ལྟ་བ་ནི། ཐམས་ཅད་དུ་ཁ་ན་མ་ཐོ་བ་ཆེན་པོ་དང་བཅས་པ་ལགས་སོ། །ཞེས་མཆི་ལགས་སོ། །  
བཅོམ་ལྡན་འདས། དེ་ཅིའི་སླད་དུ་ཞེ་ན། འདི་ལྟར་ལོག་པའི་ལྟ་བ་ཅན་ནི། ལྟ་བ་ཉམས་པས་རྟག་པར་རྒྱུན་དུ་ཀུན་ནས་ཉོན་མོངས་པའི་སེམས་དང། ཡོངས་སུ་མ་དག་  
པའི་སེམས་སུ་འགྱུར་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ་ཤཱ་རིའི་བུ། ཁྱོད་ལ་གོ་བར་བྱའོ། །ཁོང་དུ་ཆུད་པར་བྱའོ་།ཤཱ་རིའི་བུ། སྲོག་གཅོད་པའི་  
མི་གང་ཞིག་ཉི་མ་རེ་རེ་ཞིང་སྲོག་ཆགས་བྱེ་བ་བརྒྱ་སྟོང་གི་སྲོག་ལ་འཚེ་བར་བྱེད་པ་དང། མ་བྱིན་པར་ལེན་པའི་མི་གང་ཞིག་ཉི་མ་རེ་རེ་ཞིང་ཁྱིམ་བྱེ་བ་བརྒྱ་སྟོང་ནས་  
ནོར་དང། འབྲུ་དང། གསེར་དང། དངུལ་དང། རང་གི་ནོར་ཐམས་ཅད་འཕྲོག་པར་བྱེད་པ་དང། འདོད་པ་རྣམས་ལ་ལོག་པར་སྤྱོད་པའི་མི་གང་ཞིག་རྟག་པར་རྒྱུན་  
དུ་དུབ་པ་མེད་བར་འདོད་པ་རྣམས་ལ་ལོག་པར་སྤྱོད་པ་དང། བརྫུན་དུ་སྨྲ་བའི་མི་གང་ཞིག་ཉིན་མཚན་རྟག་པར་རྒྱུན་དུ་རྫུན་གྱི་ཚིག་སྨྲ་བར་བྱེད་དེ། བདེན་པའི་  
  
  
བདེན་པའི་རྗེས་སུ་འགྲོ་བའི་ཚིག་གཅིག་ཙམ་ཡང་མི་སྨྲ་བས་རྟག་པར་ཚིག་ཡོངས་སུ་མ་དག་པར་བྱེད་པ་དང། ཕྲ་མའི་ཚིག་སྨྲ་བའི་མི་གང་ཞིག་རྟག་པར་  
རྒྱུན་དུ་འཁྲུག་པ་ལ་དགའ། འཁྲུག་པ་ལ་མགུ་བར་བྱེད་པས་འཁྲུག་པར་བྱེད་པའི་ཚིག་སྨྲ་སྟེ། མཐུན་པ་རྣམས་འབྱེད་པར་བྱེད་ཅིང་བྱེ་བ་རྣམས་ནི། ལྷག་པར་ཡང་འབྱེད་  
པར་བྱེད་པས། ལྷག་པར་ཡང་སྦེད་པ་དང། ཚིག་རྩུབ་པོ་སྨྲ་བར་བྱེད་པའི་མི་གང་ཞིག་རྟག་པར་རྒྱུན་དུ་རྩོད་པའི་གཏམ་ལ་སྦྱོར་བའི་རྗེས་སུ་བརྩོན་པས་གནས་ཏེ། ཚིག་འཇམ་  
པོ་གཅིག་ཙམ་ཡང་མི་སྨྲ་བ་དང། ཚིག་ཀྱལ་པ་སྨྲ་བའི་མི་གང་ཞིག་དེ་གཞན་དྲིས་པ་ན་གཞན་དུ་སྨྲ་སྟེ། བདེན་པར་མི་སྨྲ་ཞིང་གཞན་གྱི་ཚིག་འཁྲུག་པར་བྱ་བའི་ཕྱིར་ཚིག་  
བརྒྱུད་པ་སྟེ། ཡུད་ཙམ་ལ་ཚིག་བྲྒྱའམ་སྟོང་སྨྲ་བར་བྱེད་ན་ཉིན་པར་རམ་མཚན་མོ་ལྟ་ཅི་སྨོས་ཏེ། ཚིག་ཀྱལ་པ་སྨྲ་བ་དང་བརྣབ་སེམས་ཅན་གྱི་མི་གང་ཞིག་རྟག་པར་  
རྒྱུན་དུ་མཉམ་པ་དང་མི་མཉམ་པས་གཞན་གྱིས་ཡོངས་སུ་བཟུང་བའི་ཡོ་བྱད་རྣམས་ལ་མངོན་པར་ཞེན་པར་བྱེད། ལྷག་པར་འབྲང་བར་བྱེད་པ་དང། གནོད་སེམས་ཅན་  
གྱི་མི་གང་ཞིག་རྟག་པར་རྒྱུན་དུ་འཚེ་བས་ཁྲོ་བ་དང། འཁོན་དུ་འཛིན་པ་ཡོངས་སུ་རྫོགས་པར་བྱ་བའི་ཕྱིར་ལྷག་པར་བདོ་བར་བྱེད་པ་དང། ལོག་པར་ལྟ་བའི་མི་  
  
  
༄༅། །གང་ཞིག་ལྟ་བ་ཉམས་པས་རྟག་པར་རྒྱུན་དུ་ལམ་གོལ་བ་ལ་གཞོལ་ཞིང། ཡང་དག་པའི་ལྟ་བ་ཡིད་ལ་བྱེད་པའི་སེམས་གཅིག་ཙམ་ཡང་སྐྱེད་  
པར་མི་བྱེད་ན། ཤཱ་རིའི་བུ། འདི་ཇི་སྙམ་དུ་སེམས། ཇི་ག་མི་དགེ་བ་བཅུའི་ལས་ཀྱི་ལམ་དེ་ལྟ་བུ་དང་ལྡན་པའི་མི་དེ་དག་བསོད་ནམས་མ་ཡིན་པའི་ཕུང་པོ་མང་དུ་  
མངོན་པར་འདུ་བྱེད་པར་འགྱུར་རམ། བཅོམ་ལྡན་འདས། མང་དུ་འགྱུར་ལགས་སོ། །བདེ་བར་གཤེགས་པ༑ མང་དུ་འགྱུར་ལགས་སོ། །ཤཱ་རིའི་བུ། ཁྱོད་ལ་གོ་བར་  
བྱའོ༑ ༑ཁོང་དུ་ཆུད་པར་བྱའོ། །གང་ཡང་མི་དགེ་བ་བཅུའི་ལས་ཀྱི་ལམ་དེ་ལྟ་བུ་དང་ལྡན་པའི་མི་དེ་དག་རྟག་པར་རྒྱུན་དུ་བར་ཆད་མེད་པར་ལོ་བརྒྱའི་བར་དུ་བསོད་ནམས་  
མ་ཡིན་པའི་ཕུང་པོ་བསགས་པ་བས། དགེ་སློང་ཚུལ་ཁྲིམས་རལ་བ་གང་ཞིག་བསྟན་པ་འདི་ལ་དྲང་སྲོང་གི་རྒྱལ་མཚན་གྱིས་གཡོགས་ནས་དད་པས་བྱིན་པ་ལ་ཞག་  
གཅིག་ལོངས་སྤྱོད་པར་བྱེད་ན། དེ་བས་ན། ཆེས་མང་དུ་མི་དགེ་བའི་རྩ་བ་མངོན་པར་འདུ་བྱེད་པར་འགྱུར་རོ། །དེའི་ཕྱིར་ཚུལ་ཁྲིམས་རལ་བའི་དགེ་སློང་འདི་ནི། ཉིན་  
ཞག་གཅིག་དད་པས་བྱིན་པ་ལ་ལོངས་སྤྱོད་ན། དེ་ཉིད་དེ་དག་ལས་མི་དགེ་བའི་རྩ་བ་ཆེས་མང་དུ་མངོན་པར་འདུ་བྱེད་པ་ཡིན་ཏེ་འདི་ལྟ་སྟེ། ཚུལ་ཁྲིམས་རལ་བའི་  
  
  
བྱེད་པ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་སྲོག་གཅོད་པའི་མི་ནི། སྐྱེ་བོ་མང་པོས་ངོ་ཤེས་པར་  
བྱ་བ་དང། སྐྱེ་བོ་མང་པོས་རིག་པར་བྱ་བ་དང། སྐྱེ་བོ་མང་པོས་སྨད་པའི་འོས་ཡིན་ནོ། །དེ་ནི། ཐམས་ཅད་ཀྱི་ཚུལ་ཁྲིམས་འཆལ་པ་ཞེས་བྱ་བ་དང། གཏུམ་པོ་ཞེས་བྱ་བ་  
དང། སྡིག་ཅན་ཞེས་བྱ་བ་དང། བཤུང་བ་ཞེས་བྱ་བ་དང། མི་གཙང་བ་ཞེས་བྱ་བ་དང། མི་དགེ་བ་ཞེས་བྱ་བ་དང། དགེ་ལེགས་མ་ཡིན་པ་ཞེས་བྱ་བ་དང། ཡོན་ཏན་མེད་  
པ་ཞེས་བྱ་བ་དང། ཡོན་ཏན་དང་བྲལ་བ་ཞེས་བྱ་བར་གྲགས་ཤིང་ཡོངས་སུ་སྤང་བར་བྱ་བའི་འོས་སུ་འགྱུར་རོ། །དེ་ནི། སྐྱེ་བོ་མང་པོས་ཀྱང་ལྷག་པར་ཡང་ཡོན་ཏན་མེད་དོ།།  
ཞེས་བྱ་བར་ཤེས་པར་འགྱུར་རོ། །ཤཱ་རིའི་བུ། དེ་ལྟ་མོད་ཀྱི་སྲོག་གཅོད་པས་སྲོག་ཆགས་ཀྱི་སྲོག་ལ་གནོད་པ་བྱས་ནས་རེས་འགའ་བདག་ལ་རྣམ་པར་སྨིན་པ་མི་སྡུག་  
པར་འགྱུར་བས་བདག་གི་འདི་ནི། ཆ་མ་ཡིན་ནོ། །ཞེས་སྨོད་པའི་འདུ་ཤེས་སྐྱེ་བར་འགྱུར་ཡང་དེ་ནི། སྐྱེ་བོ་རྣམས་ཀྱིས་ཚུལ་ཁྲིམས་འཆལ་པ་དེ་ལྟར་ཡང་དག་པར་ཤེས་  
ཏེ། དེ་ལ་ཆུང་དུ་ཡོན་ཏན་སྐྲའི་རྩེ་མོ་བརྒྱར་གཤགས་པའི་ཆ་ཙམ་མམ། ཡང་འབྲུ་ཕྱེ་བ་བརྒྱ་སྟོང་དུ་གཤགས་པའི་ཆ་ཙམ་ཡང་རྟོགས་པར་མི་བྱེད་ན། དེ་ལ་ཡོན་  
  
  
༄༅། །གནས་སུ་སེམས་པ་ལྟ་ཅི་སྨོས། དེ་ལ་ཡོན་དབུལ་བ་དང་སྐལ་བ་བཟང་པོ་དང་ལྡན་པ་དང། རྣམ་པར་སྨིན་པ་བདེ་བ་དང་མཐོ་རིས་སུ་འབྱུང་བ་  
དང། གོང་མའི་ཆར་འགྲོ་བའི་འོས་སུ་འགྱུར་བ་ལྟ་ཅི་སྨོས་ཏེ། དེ་ནི། གནས་ཡོད་པ་མ་ཡིན་ནོ། །གང་ཡང་དེའི་བུ་དང། བུ་མོ་དང་གྲོགས་པོ་དང། ཉེ་དུ་དང། སྣག་  
གི་གཉེན་མཚམས་དང་འབྲེལ་བ་དེ་དག་ཀྱང་དེའི་ཚུལ་ཁྲིམས་འཆལ་པར་ཡང་དག་པར་ཤེས་ནས་དེ་དག་གིས་དེ་མཐོང་ན་ལྡང་བར་མི་བྱེད། མངོན་དུ་སྨྲ་བར་མི་  
བྱེད་ན༑ བཀུར་སྟི་བྱ་བ་གཞན་ལྟ་ཅི་སྨོས་ཏེ། དེ་ནི། གནས་ཡོད་པ་མ་ཡིན་ནོ། །དེ་ལས་དེས་བསྒྲུབས་པའི་ལོངས་སྤྱོད་གང་ཡིན་པ་དེ་དག་གིས་བུ་དང་བུ་མོ་དག་གི་  
འཚོ་བ་བྱེད་པར་འགྱུར་རོ། །ཤཱ་རིའི་བུ། གང་གི་ཕྱིར་རྔོན་པའང་འདི་ལྟ་བུའི་ཡོན་གནས་སུ་འགྱུར་བའི་དུས་དེ་དང་དེ་ཡོད་དེ་ལས་གང་གི་རྣམ་པར་སྨིན་པས་འཕགས་  
པ་རྣམས་དང་ཕྲད་ནས་གལ་ཏེ་དགེ་སློང་ངམ། དགེ་སློང་མའམ་དགེ་བསྙེན་ནམ། དགེ་བསྙེན་མ་འགའ་ཞིག་གིས་སྲོག་གཅོད་པ་ལས་ཡིད་འབྱུང་བར་འགྱུར་  
བ་ཡང་དག་པར་འཛིན་དུ་བཅུག་སྟེ། དེ་རྒྱུན་དེ་ལས་ལོག་ཅིང་གལ་ཏེ་སྲོག་གཅོད་པ་སྤང་བའི་ཕྱིར་བསྟན་པ་འདི་ལ་དད་པ་རྙེད་ནས་ཁྱིམ་ནས་ཁྱིམ་མེད་པར་རབ་  
  
  
དེ་སྒྲིབ་པ་མེད་པར་བྱ་བའི་ཕྱིར་སངས་རྒྱས་རྣམས་དང། སངས་རྒྱས་ཀྱི་ཉན་ཐོས་རྣམས་རབ་ཏུ་བྱུང་བའི་རྗེས་སུ་རབ་ཏུ་བྱུང་ནས་དགེ་བའི་བཤེས་གཉེན་རྣམས་ལ་  
བསྟེན་ཅིང་བསྙེན་ཏེ་བཀུར་སྟི་བྱེད་པ་ན། དགེ་སྦྱོང་གིས་ཐོབ་པར་འགྱུར་ཞིང། དེ་མཐོང་བའི་ཆོས་ལ་མྱོང་བར་འགྱུར་བའི་སྡུག་བསྔལ་སྐྱེས་པ་གང་ཡང་རུང་བ་དག་གིས་དེ་  
སྒྲིབ་པ་མེད་པར་བྱས་ནས་འཕགས་པའི་ལམ་སྐྱེ་བར་འགྱུར་ཞིང་ངན་སོང་ལས་ཀྱང་ཡོངས་སུ་ཐར་པར་འགྱུར་རོ། །ཤཱ་རིའི་བུ་འདི་ནའང་དགེ་སློང་སྡིག་ཅན་དགེ་སྦྱོང་མ་  
ཡིན་པར་དགེ་སྦྱོང་ལྟར་བཅོས་པ། ཚངས་པར་སྤྱོད་པ་མ་ཡིན་པར་ཚངས་པར་སྤྱོད་པར་ཁས་འཆེ་བ་དག་དགེ་བའི་ཆོས་ཐམས་ཅད་འགོག་པ་ཡིན་ནོ། །དགེ་བའི་རྩ་བ་ཐམས་  
ཅད་ཡང་དག་པར་བཅད་པ་ཡིན་ནོ། །དེས་དགེ་བའི་རྩ་བ་ཐམས་ཅད་ཉམས་པར་བྱས་པས་དགེ་བ་གང་ལའང་བྱ་བའི་མཐུ་མེད་པར་འགྱུར་རོ། །སྨད་པའི་ལམ་སེམས་ཅན་  
དམྱལ་བའི་འཁོར་དུ་ལྷུང་བ། ལམ་སྟོན་པ། ལམ་བཀག་པ། གཟི་བརྗིད་ཉམས་པ། མདོག་ཉམས་པ། དཔེ་བླང་དུ་མེད་པ། དགེ་བའི་ཡན་ལག་གིས་ཉམས་པ། ལྷོད་  
པ༑ འབབ་སྟེགས་ཡོངས་སུ་ཉམས་པ། ལོག་པའི་འབབ་སྟེགས་སུ་ཞུགས་པ། ཉེས་པར་བསྒྲགས་པ། ཉེས་པར་རྟོགས་པ། གདོལ་པ་ལྟ་བུ། ངང་ཚུལ་ཞིག་པ། ཞི་བ་དོན་  
  
  
༄༅། །མེད་པར་སྤྱོད་པ། དུར་ཁྲོད་དང་མཚུངས་པ། ཆོ་ག་ཡོངས་སུ་ཉམས་པ་དེ་ནི། ངའི་བསྟན་པ་འདི་ལ་ལམ་སུན་འབྱིན་པ་ཆོས་ཀྱི་རྐུན་མར་གནས་པ་  
འཐབ་ཀྲོལ་བ། ཉན་རྣ་བ། བདུད་ཀྱི་མངག་གཞུག་པ། ཕྲ་མའི་ཚིག་ཅན། གཅུགས་པ་རྣམས་ཀྱིས་མཉན་པར་མི་འོས་པ་ཡིན་ནོ། །ཤཱ་རིའི་བུ། ཇི་ལྟར་སེངྒེའི་དབུས་  
ན་ཝའམ། འཁོར་ལོས་བསྒྱུར་བའི་དབུས་ན་མ་ནིང་ངམ། ལྷའི་འཁོར་གྱི་དབུས་ན་སྤྲེའུ་འམ། ཀླུའི་རྒྱལ་པོའི་དབུས་ན་ལོངས་སྤྱོད་དང་བྲལ་བའམ། ལྷའི་མིག་ཅན་གྱི་  
དབུས་ན་དམུས་ལོང་ངམ། འདབ་བཟང་བྱའི་རྒྱལ་པོའི་དབུས་ན་སྲོག་ཆགས་པད་པ་འདུག་པ་དེ་བཞིན་དུ། ཤཱ་རིའི་བུ། ངའི་ཉན་ཐོས་ཀྱི་དབུས་ན་ཚུལ་ཁྲིམས་རལ་བའི་  
དགེ་སློང་འདུག་པ་ལྷ་བརྒྱ་སྟོང་ཕྲག་དུ་མས་མཐོང་ན་ཡིད་མི་བདེ་བ་ཆེན་པོ་སོ་སོར་མྱོང་བར་འགྱུར་ན། བདུད་ཀྱི་ཕོ་ཉ་དེ་གསོ་སྦྱོང་གི་ལས་སམ། དགག་དབྱེའི་ལས་  
ལྟ་ཅི་སྨོས། དེ་ནི། བདུད་ཀྱི་མངག་གཞུག་པ་ཡིན་ཏེ། དེས་སངས་རྒྱས་ཀྱི་བྱང་ཆུབ་ཡང་དག་ཕུལ་འདི་ཐོས་ནས་ཁྱིམ་པ་རྣམས་ལ་སྒྲོག་པ་ན་དེ་ལ་མ་དད་པའི་ལྷ་དང་  
ཀླ་[?]དང། གནོད་སྦྱིན་ཁ་ཅིག་གད་རྒྱང་ཆེན་པོས་གད་མོས་འདེབས་ཤིང། རྟ་ཅང་ཤེས་རྣམས་ཀྱི་དབུས་རྟ་རྒོད་དང་འདྲ་བར་དགེ་སློང་སྡིག་ཅན་སྦེད་པ་འཆལ་བ་འདི་  
  
  
།དེ་ལྟར་སྐྱེས་བུ་དམ་པ་མ་ཡིན་པས་བདག་ལ་ཤེས་པའམ་ལྟ་བ་ནི། འགའ་ཡང་མེད་པ་མ་ཡིན་ནོ། །ཞེས་མི་སེམས་པས། དེ་  
ལྷ་དང། མི་དང། བདག་ལ་སླུ་བར་བྱེད་པ་ཡིན་ནོ། །ལྟོས་ཤིག་འདི་ནི། ལྷ་དང་བཅས་པའི་འཇིག་རྟེན་གྱི་ཆོམ་རྐུན་པ་ཡིན་ནོ། །དེ་ནི། དེ་ལྟར་ལྷས་ཀྱང་ཡོན་ཏན་མ་ཡིན་པ་  
དང་ལྡན་པར་ཤེས་བཞིན་དུ་དད་པས་བྱིན་པ་ལ་ལོངས་སྤྱོད་པར་བྱེད་དོ། །མངོན་དུ་སྨྲ་བ་དང། ཕྱག་དང། ལྡང་བ་དང། ཐལ་མོ་སྦྱར་བ་དང། འདུད་པའི་ལས་བདག་གིར་བྱེད་  
དོ། །ཁྱིམ་པ་དང། རབ་ཏུ་བྱུང་བ་ལས་རིགས་ཉམས་པ་དང་བཤུང་བ་དང། དུར་ཁྲོད་ཀྱི་རོ་དང་འདྲ་བར་སྤྱོད་པ་ཡིན་ནོ་།དེ་ཆོས་གོས་མ་བྱིན་པ་ལ་གྱོན་པར་བྱེད་དོ། །ལྷུང་  
བཟེད་མ་བྱིན་པ་ལ་ལོངས་སྤྱོད་པར་བྱེད་དོ། །ཟས་མ་བྱིན་པ་ལ་ལོངས་སྤྱོད་པར་བྱེད་དོ། །གདུགས་དང་མཆིལ་ལྷ་མ་མ་བྱིན་པ་ལ་ལོངས་སྤྱོད་པར་བྱེད་དོ། །བསོད་སྙོམས་  
སྤྱོད་པ་མ་བྱིན་པ་ལ་ལོངས་སྤྱོད་པར་བྱེད་དོ། །གནས་མ་ལམ་བྱིན་པ་ལ་ལོངས་སྤྱོད་པར་བྱེད་དོ། །གདིང་བ་མ་བྱིན་པ་ལ་ལོངས་སྤྱོད་པར་བྱེད་དོ། །གཡོགས་མ་བྱིན་པ་ལ་  
ལོངས་སྤྱོད་པར་བྱེད་དོ། །གཙུག་ལག་ཁང་མ་བྱིན་པ་ལ་ལོངས་སྤྱོད་པར་བྱེད་དོ། །ཆུ་སྣོད་མ་བྱིན་པ་ལ་ལོངས་སྤྱོད་པར་བྱེད་དོ། །འཆགས་པ་དང་འདུག་པ་མ་བྱིན་པ་ལ་  
  
  
༄༅། །ལོངས་སྤྱོད་པར་བྱེད་དོ། །ཁབ་རལ་མ་བྱིན་པ་ལ་ལོངས་སྤྱོད་པར་བྱེད་དོ། །འདི་ལྟར་ཤར་དང། ལྷོ་དང། ནུབ་དང། བྱང་གི་ཕྱོགས་གང་དུ་གོམ་པ་  
འདོར་བ་དེའང་མ་བྱིན་པར་གོམ་པ་འདོར་བ་ཡིན་ནོ། །སྤྱོད་ལམ་ནའང་ཆོམ་རྐུན་བྱེད་དོ། །ཀུན་ཏུ་བརྟགས་ཤིང་ཡང་ཆོམ་རྐུན་བྱེད་དོ། །ལྟ་བ་དང། གཡས་གཡོན་དུ་ལྟ་བ་  
དང། བསྐུམ་པ་དང། བརྐྱང་བ་དང། སྣམ་སྦྱར་དང། ལྷུང་བཟེད་དང། ཆོས་གོས་གྱོན་པ་ནའང་ཆོམ་རྐུན་བྱེད་དོ། །དེའི་ལུས་དང་ངག་དང། སེམས་ཀྱི་གཡོ་བ་  
དང་རྩོམ་པ་གང་ཡིན་པ་དེ་དག་ཐམས་ཅད་དུའང་ཆོམ་རྐུན་བྱེད་དོ། །དེའི་སྒྲ་འབྲེག་ཏུ་འཇུག་པ་གང་ཡིན་པ་དེ་དག་ཀྱང་ཆོམ་རྐུན་པའི་སྐྲ་འབྲེག་ཏུ་འཇུག་པ་ཡིན་ནོ། །  
ཤཱ་རིའི་བུ། ཚུལ་ཁྲིམས་ཀྱི་སྦྱོར་བ་ཞིག་པའི་དགེ་སློང་རྣམས་ཀྱི་གཡོ་བ་དང། སེམས་པ་དང། སྤྱོད་པ་དང། ཡོངས་སུ་སྤྱོད་པ་དེ་དག་ཐམས་ཅད་ནི། ཆོམ་རྐུན་པ་  
ཡིན་ནོ༑ ༑ཞེས་གསུང་ངོ། །ཤཱ་རིའི་བུ། ཆུང་དུ་ན་དགེ་སློང་སྡིག་ཅན་དེའི་ལག་པ་འཁྲུ་བ་དང། བཤད་པ་དང། གཅི་བ་བྱེད་ནའང་ཆོམ་རྐུན་པ་ཡིན་ནོ། །ཞེས་གསུང་  
ངོ། །དེ་ཅིའི་ཕྱིར་ཞེ་ན། ཤཱ་རིའི་བུ། ཛམྦུའི་གླིང་འདི་ནི་རྒྱལ་པོ་དང། རྒྱལ་པོའི་བློན་པོ་ཆེན་པོ་དང། མི་དང། མི་མ་ཡིན་པ་རྣམས་ཀྱིས་ཡོངས་སུ་བཟུང་བ་ཡིན་ན་  
  
  
ལྷ་དང་མིའི་ཆོམ་རྐུན་པ་ཡིན་ནོ་།ཤཱ་རིའི་བུ། རྣམ་གྲངས་འདིས་ཀྱང་རྒྱལ་པོའམ། རྒྱལ་པོའི་བློན་པོ་ཆེན་པོ་དག་ནི། ཆོམ་རྐུན་པ་འདི་ནི། ཡོན་  
ཏན་གྱིས་བདག་ཅག་པས་ཆེས་གཙོ་བོའམ། ཆེས་ཁྱད་པར་དུ་འཕགས་པ་ཡིན་ནོ་བར་ཅུང་ཟད་ཀྱང་རྟོག་པར་མི་བྱེད་དོ། །ཤཱ་རིའི་བུ་ཡང་རྒྱལ་པོའམ། རྒྱལ་པོའི་བློན་པོ་  
ཆེན་པོ་དག་ནི། ཚུལ་ཁྲིམས་རལ་བའི་དགེ་སློང་དྲང་སྲོང་གི་རྒྱལ་མཚན་གྱིས་གཡོགས་པ་ལ་ཡོན་ཏན་ཡོད་པར་འདུ་ཤེས་པར་མི་བྱེད་པས། དེའི་ཕྱིར་དེ་དག་ས་ལ་གོམ་པ་  
གཅིག་འདོར་བར་ཡང་རྗེས་སུ་མ་གནང་ངོ། །ཤཱ་རིའི་བུ། དེ་ལ་སྐྱེས་བུ་དམ་པ་མ་ཡིན་པ་ལ་རྗེས་སུ་མ་གནང་བ་དེ་ལྟ་བུ་དང་ཅིའང་རུང། མཆིལ་མ་དོར་བ་ཙམ་དེ་ཐམས་ཅད་  
ཀྱང་དད་པས་བྱིན་པ་ཡིན་ནོ། །ཤཱ་རིའི་བུ། རྣམ་གྲངས་འདིས་ཀྱང་དགེ་སློང་སྡིག་ཅན་ནི། ཉིན་མཚན་རྟག་པར་རྒྱུན་དུ་ཆོམ་རྐུན་པའི་སྤྱོད་པ་ཁོ་ན་སྤྱོད་པར་བྱེད། ཆོམ་རྐུན་  
པའི་གཡོ་བ་ཁོ་ན་གཡོ་བར་བྱེད་དེ། ཤཱ་རིའི་བུ། ཐམས་ཅད་ཀྱི་ཆོམ་རྐུན་པ་ཞེའམ། ཆོམ་རྐུན་པར་གྲགས་པ་ཞེའམ། ཐམས་ཅད་འཕྲོག་པ་ཞེས་བྱ་བ་དེ་ནི། དགེ་སློང་  
སྡིག་ཅན་གྱི་ཚིག་བླ་དྭགས་ཡིན་ནོ། །ཤཱ་རིའི་བུ། རྣམ་གྲངས་འདིས་ཀྱང་དགེ་སློང་སྡིག་ཅན་ནི། ལྷ་དང་བཅས་པའི་འཇིག་རྟེན་གྱི་ཆོམ་རྐུན་པ་ཞེས་བྱའོ། །ཤཱ་རིའི་བུ་  
  
  
༄༅། །ལྷ་དང་བཅས་པའི་འཇིག་རྟེན་གྱི་ཆོམ་རྐུན་པ་གང་ཡིན་པ་དེས་ནི། དད་པས་བྱིན་པའི་ཆུ་ཕོར་བུ་གང་ཡང་ཡོངས་སུ་སྤྱད་པར་ནུས་སམ། གསོལ་པ་  
བཅོམ་ལྡན་འདས། རྔོ་མི་ཐོགས་ལགས་སོ། །བཀའ་སྩལ་པ། ཤཱ་རིའི་བུ། དེ་ལ་མི་དགེ་བ་ལས་ཇི་སྐད་བརྗོད་པར་བྱ། སྡིག་ཅན་གྱི་དགེ་སློང་ལས་ཇི་སྐད་བརྗོད་པར་བྱ་  
ཤཱ་རིའི་བུ། ཚུལ་ཁྲིམས་རལ་བའི་དགེ་སློང་འདི་ནི། གང་ཡང་ལྷ་དང་བཅས་པའི་འཇིག་རྟེན་གྱི་ཆོམ་རྐུན་པ་ཉེས་པ་ཆེན་པོའི་སྐྱོན་ཅན་ཡིན་ཏེ། ཤཱ་རིའི་བུ། དེ་བཞིན་  
གཤེགས་པས་དོན་འདི་ལ་གཟིགས་ནས་འདི་སྐད་ཅེས་ལྕགས་ཀྱི་ཐུ་ལུམ་མེ་ལྕེ་འབར་བ་ལྟ་བུ་ཟ་བ་ནི། བླའི། ཚུལ་ཁྲིམས་འཆལ་པ་མ་བསྡམས་པ་ཡུལ་འཁོར་གྱི་  
བསོད་སྙུམས་ཟབ་ནི། དེ་ལྟ་མ་ཡིན་ནོ། །ཞེས་གསུངས་སོ། །ཤཱ་རིའི་བུ། ཡང་ཚུལ་ཁྲིམས་འཆལ་བའི་དགེ་སློང་ནི། རིགས་ཉམས་པ་དང་དཔེ་བླང་དུ་མེད་པ་དང་  
དེའི་ལུས་ཡོངས་སུ་གདུངས་པ་དང། སེམས་ཡོངས་སུ་གདུངས་པ་ཡིན་རྨི་ལམ་དུ་སྡིག་པ་རྨི་བ་ཡིན། གཅིག་པུ་ལ་མངོན་པར་མི་དགའ་བ་དང། དཔེན་པར་སོང་  
ནས་དབུགས་རིང་དུ་འདྲེན་པ་དང། དགེ་སློང་ཚུལ་ཁྲིམས་དང། ལྡན་པ་རྣམས་ཀྱི་མདུན་དུ་ཞུམ་པ་དང། ཀུན་ཏུ་ཞུམ་པ་དང། བག་འཁུམས་པ་དང། བག་ཚ་བ་  
  
  
དད་པས་བྱིན་པ་ལེན་ནའང་ཕྱོགས་འཁྲུགས་པའི་སེམས་དང་ལྡན་པ་ཡིན། ཟང་ཟིང་ལ་ཞེན་པ་དང། རོའི་སྲེད་པ་ལ་ཞེན་པ་ཡིན་ཏེ། ལུས་ཞིག་ནས་ཤི་བའི་འོག་ཏུ་  
ངན་སོང་ངན་འགྲོ་ལོག་པར་ལྟུང་བ་སེམས་ཅན་དམྱལ་བ་རྣམས་སུ་སྐྱེ་བར་འགྱུར་རོ། །ཤཱ་རིའི་བུ། འྡིའང་དགེ་སློང་ཚུལ་ཁྲིམས་འཆལ་བའི་འཆལ་བའི་ཚུལ་ཁྲིམས་ཀྱི་  
སྐྱོན་བདུན་པ་ཡིན་ཏེ། ངན་སོང་རབ་ཏུ་རྫོགས་པར་བྱ་བའི་ཕྱིར་ཞུགས་པ་ཡིན་ནོ། །ཤཱ་རིའི་བུ། གཞན་ཡང་ཚུལ་ཁྲིམས་འཆལ་པའི་དགེ་སློང་ནི། བྲེ་མོ་གཏམ་ལ་དགའ་  
བ་དང། བྲེ་མོ་གཏམ་ལ་མངོན་པར་དགའ་བ་དང། ཕྲག་དོག་ཅན་ཡིན་ནོ། །ཚུལ་ཁྲིམས་འཆལ་བའི་འཁོར་ཅན་ཡིན་ནོ། །ཚུལ་ཁྲིམས་འཆལ་བ་བསྟན་པ་དང། ཚུལ་  
ཁྲིམས་ཀྱི་གཏམ་ལ་མི་དགའ་བ་ཡིན་ནོ། །མདོ་སྡེ་ཟབ་མོ་འདི་ལྟ་བུ་དག་དང་མི་མཐུན་པར་བྱེད་པ་ཡིན་ནོ། །མདོ་སྡེ་འདི་ལྟ་བུ་འདི་དག་སྨྲ་བ་ལ་མི་མཐུན་པར་བྱེད་ཅིང་  
རྩོད་པ་དང། སྟན་ལ་མངོན་པར་མི་དགའ་བ་དང། ཕྱོགས་དང་ཕྱོགས་མཚམས་སུ་ལྟ་བར་བྱེད་པ་དང། ལག་པས་གདོང་འགེབས་པ་དང། བར་སྣང་ལ་ལྟ་བར་བྱེད་པ་  
དང། སྟན་ལས་ལངས་ཏེ་འགྲོ་བ་དང། དེ་བཞིན་གཤེགས་པའི་གསུང་ལ་སྨོད་པ་དང། ཆོས་སྨྲ་བ་ལ་ཁྲོ་བར་བྱེད་པ་ཡིན་ནོ། །དེ་མི་དགེ་བ་དེ་དང་ལྡན་ཞིང་ལུས་དང་ངག་  
  
  
༄༅། །དང་ཡིད་ཀྱི་ཉེས་པར་སྤྱོད་པས་ངན་སོང་དུ་འགྲོ་བར་འགྱུར་རོ། །ཤཱ་རིའི་བུ། འདི་ཡང་དགེ་སློང་ཚུལ་ཁྲིམས་འཆལ་བའི་འཆལ་པའི་ཚུལ་ཁྲིམས་ཀྱི་སྐྱོན་བརྒྱད་པ་  
ཡིན་ཏེ༑ ངན་སོང་རབ་ཏུ་རྫོགས་པར་བྱ་བའི་ཕྱིར་ཞུགས་པ་ཡིན་ནོ། །ཤཱ་རིའི་བུ། གཞན་ཡང་དགེ་སློང་ཚུལ་ཁྲིམས་འཆལ་བ་ནི་ཡོན་ཏན་སྒྲོག་པས་སློབ་དཔོན་གཙོ་  
བོར་བྱེད་པ་ཡིན། གྲགས་པ་དང། སྒྲ་དང། ཚིགས་སུ་བཅད་པ་མངོན་པར་བསྟོད་པར་མཁན་པོ་གཙོ་བོར་བྱེད་པ་ཡིན་ནོ། །ཚུལ་ཁྲིམས་དང་ལྡན་པའི་མིང་ཡོངས་སུ་བསྒྲགས་  
པས་འཚོ་བ་ཡོངས་སུ་སྒྲུབ་པ་དང། གྲིམས་པ་དང། ལྟོགས་འདོད་ཆེ་བ་ཡིན་ནོ། །དཔེར་ན། བྱ་རོག་བཞིན་དུ་དགེ་འདུན་གྱི་མིང་གིས་བདག་ཉིད་ཀྱི་ཆོས་གོས་དང། བསོད་  
སྙོམས་དང། གནས་མལ་དང། ནད་ཀྱི་རྐྱེན་སྨན་དང། ཡོ་བྱད་རྣམས་ཡོངས་སུ་སྒྲུབ་པར་བྱེད་པ་ཡིན་ནོ། །མཐུ་དང་ལྡན་པ་དང་ལུས་ཀྱི་འཇོ་སྒེག་ལ་བརྩོན་པ་ཡིན་ནོ།།  
ངོ་ཚ་མེད་པ་དང། འཛེམ་པ་མེད་པ་ཡིན་ནོ། །ཚིག་ཐུན་ཚགས་སུ་སྨྲ་བ་དང། ལག་པ་དང། རྐང་པ་རྒོད་པ་ཡིན་ནོ། །རིགས་ཉམས་པ་ཡིན་ནོ། །བུད་མེད་ལ་སྟེན་པ་  
ཡིན་ནོ༑ ༑སྐྱེས་པ་ལ་མི་སྟེན་པ་ཡིན་ནོ། །ཤིན་ཏུ་ཡོངས་སུ་འདྲིས་པར་བྱེད་པས་གྲུས་པ་མེད་པ་ཡིན་ནོ། །དེའི་བསྔགས་པ་ལྷ་དང་ཀླུ་དང། གནོད་སྦྱིན་ཡང་  
  
  
༑དེའི་བསྔགས་པ་སངས་རྒྱས་བཅོམ་ལྡན་འདས་རྣམས་ཀྱང་གསུང་བར་མི་འགྱུར་རོ། །འཚེ་བ་ལ་དཔའ་བ་དང། དགེ་འདུན་གྱི་ཐ་སྙད་དང་ལྡན་པ་ཀུན་བྱེད་པ་ཡིན་  
ནོ༑ ༑ཤཱ་རིའི་བུ། གང་ཟག་དེ་ལྟ་བུ་ནི། དགེ་འདུན་གྱི་དབང་ཕྱུག་འདོད་པ་ཡིན་ནོ། །གང་ཅི་ལ་མངགས་ཀྱང་མ་དྲིས་པར་སྨྲ་བ་ཡིན་ནོ། །ཆོས་གོས་ཚོལ་བ་ཡིན་ནོ། །གཞན་  
ཚུལ་ཁྲིམས་དང་ལྡན་པ་རྣམས་ལ་གླགས་ལྟ་བ་ལ་བརྩོན་པ་ཡིན་ནོ། །མཚུངས་པར་བྱེད་པ་ཡིན་ནོ། །དམ་པ་མ་ཡིན་པའི་ཆོས་འཛིན་པ་དང། དམ་པ་མ་ཡིན་པའི་ཆོས་  
ལེན་པ་ཡིན་ནོ། །ཆོས་ལ་དགའ་བ་ཡིན་ནོ། །རྩོད་པ་འབར་བར་བྱེད་པ་ཡིན་ནོ། །ཤཱ་རིའི་བུ། འདི་ཡང་དགེ་སློང་ཚུལ་ཁྲིམས་འཆལ་པའི་འཆལ་པའི་ཚུལ་ཁྲིམས་ཀྱི་  
སྐྱོན་དགུ་པ་ཡིན་ཏེ། ངན་སོང་རབ་ཏུ་རྫོགས་པར་བྱ་བའི་ཕྱིར་ཀུན་ཏུ་ཞུགས་པ་ཡིན་ནོ། །ཤཱ་རིའི་བུ། གཞན་ཡང་དགེ་སློང་ཚུལ་ཁྲིམས་འཆལ་པ་ནི། རྩོད་པ་ལེན་པ་ཡིན་  
ནོ༑ ༑འཐབ་མོས་དགའ་བ་འཐོབ་པ་དང། ཆོས་གོས་ལ་ཞེན་པ་ཡིན་འགྲོ་བ་ངན་པར་འགྲོ་བ་དང། ཉལ་པའི་བདེ་བ་ལ་གཞོལ་བ་ཡིན་ནོ། །བསྔགས་པ་རྙེད་ན་དགའ་བ་དང་  
བཤེས་པའི་ཁྱིམ་དང། སློང་མོ་པའི་ཁྱིམ་ལ་ཆུམས་པ་ཡིན་ནོ་།ཁྱིམ་ལ་ཕྲག་དོག་བྱེད་པ་དང། གནས་ལ་ཕྲག་དོག་བྱེད་པ་ཡིན་ནོ། །དེ་ཅིའི་ཕྱིར་ཞེ་ན། ཀྱེ་མ་བདག་  
  
  
༄༅། །གིས་འདི་དགེ་སློང་དེ་དག་གིས་མ་ཤེས་ཀྱང་ཅི་མ་རུང་སྙམ་དུ་སེམས་པའི་ཕྱིར་རོ། །ཚུལ་ཁྲིམས་ལ་སྡང་བ་ཡིན་ནོ་།འཆལ་པའི་ཚུལ་ཁྲིམས་ལས་  
ཀུན་ཏུ་དགའ་བ་དང། སྦྱིན་པའི་བསྔགས་པ་འབའ་ཞིག་ལྷག་པར་སྨྲ་བ་ཡིན་ཏེ། ཚུལ་ཁྲིམས་དང། བཟོད་པ་དང། བརྩོན་འགྲུས་དང། བསམ་གཏན་དང། ཤེས་རབ་  
དང། ཉེ་བར་ཞི་བ་རྣམས་ཀྱི་མ་ཡིན། དགོན་པའི་གནས་དབེན་པ་ལ་ཅུང་ཟད་དོན་གྱི་སྒོ་ནས་སམ། ཅུང་ཟད་ཡི་གེའི་སྒོ་ནས་ཀྱང་མ་ཡིན་ཏེ། དགེ་སློང་ངོ་ཚ་ཤེས་པ་རྣམས་  
ལ་བསྔགས་པ་མ་ཡིན་པ་བརྗོད་པས་མངོན་པར་བརྩོན་པར་བྱེད་པ་ཡིན་ནོ། །དེ་དགེ་སློང་སྦྱངས་པའི་ཡོན་ཏན་དང་ལྡན་པ་རྣམས་ལ་ཅུང་ཟད་དོན་གྱི་སྒོ་ནས་སམ་  
ཅུང་ཟད་ཡི་གེའི་སྒོ་ནས་ཀྱང་བསྔགས་པ་མ་ཡིན་པ་སྨྲ་ཞིང་ཅི་ནས་ཀྱང་སྐྱོན་འདོགས་པ་ཡིན་ནོ། །རིགས་རྒྱུད་སྨྲ་བ་ལ་ཞུགས་པ་ཡིན་ནོ། །སྔོན་གྱི་ཉེ་དུ་ལ་སྨོས་པ་དང་  
ཅིའི་རྒྱུས་ཆོས་སྟོན་ཀྱང་འདི་ལྟར་བཀྲེན་པའི་ཕྱིར་ཡིན་པ་དང་བག་ཚ་བས་ལྕེ་གཉིས་སུ་སྨྲ་བ་དང། རང་གི་སྐྱེ་བོ་མི་སྤོང་བ་དང། སྐྱེ་བོ་མང་པོས་མྱུར་དུ་ཟིལ་གྱིས་  
མནན་པ་འཐོབ་པ་དང། ཡིད་དུ་མི་འཐད་པ་ཡིན་ནོ། །ཚུལ་ཁྲིམས་དང་ལྡན་པ་རྣམས་ལ་ཁ་ཟེར་བ་དང། གདམས་ངག་སྨྲ་བའི་སྐྱེས་པ་དང། བུད་མེད་རྣམས་ལ་མི་  
  
  
དེ་མདོ་སྡེ་འདི་ལྟ་བུ་འདི་དང། མདོ་སྡེ་འདི་ལྟ་བུ་འཆང་བ་དང། སྟོན་པ་གང་ཡིན་པ་དེ་དག་ཡིད་ལ་མི་འཐད་པ་དང། མདོ་སྡེ་འདི་ལྟ་བུ་འདི་སྟོན་པ་རྣམས་ལ་  
དགའ་བ་དང། མགུ་བར་བྱེད་པ་གང་ཡིན་པ་དེ་དག་ལའང་སྡང་ཞིང་ཡིད་དུ་མི་འོང་བས་ཚུལ་ཁྲིམས་ཀྱི་བསྔགས་པ་མི་བརྗོད་པ་ཡིན་ནོ། །འདི་ལྟ་བུའི་མདོ་སྡེ་སྟོན་པ་རྣམས་  
ཀྱི་དྲུང་དུ་ཉེ་བར་མི་འགྲོའོ། །ཉེ་བར་སོང་ནའང་སླར་མྱུར་དུ་ལྡོག་པ་དང། ལྟོས་པ་མེད་པར་སྟོན་པ་ཡིན་ནོ། །བྱུང་རྒྱལ་དུ་སྨྲ་བ་དང། ཁྱིམ་པ་ཉེ་དུ་མ་ཡིན་  
པ་ལ་ཉེ་དུར་སྨོས་པ་ཡིན་ནོ། །དབང་ཕྱུག་གི་ཕྱིར་འབྱེ་བར་བྱེད་པ་དང། ཚུལ་ཁྲིམས་དང་ལྡན་པའི་ཕྱོགས་ལ་སྨོད་པར་བྱེད་པ་ཡིན་ནོ། །ཤཱ་རིའི་བུ་  
འདི་ཡང་དགེ་སློང་ཚུལ་ཁྲིམས་འཆལ་བའི་འཆལ་བའི་ཚུལ་ཁྲིམས་ཀྱི་སྐྱོན་བཅུ་པ་ཡིན་ཏེ། ངན་སོང་ཡོངས་སུ་རྫོགས་པར་བྱ་བའི་ཕྱིར་ཀུན་ཏུ་ཞུགས་པ་ཡིན་ནོ། །ཤཱ་རིའི་བུ། དགེ་  
སློང་ཚུལ་ཁྲིམས་འཆལ་པ་རྣམས་ཀྱི་འཆལ་པའི་ཚུལ་ཁྲིམས་ཀྱི་སྐྱོན་ནི། བཅུ་པོ་འདི་དག་ཡིན་ཏེ། ངན་སོང་ཡོངས་སུ་རྫོགས་པར་བྱ་བའི་ཕྱིར་ཀུན་ཏུ་ཞུགས་པ་ཡིན་ནོ། །འཆལ་  
བའི་ཚུལ་ཁྲིམས་ཀྱི་ལེའུ་སྟེ་ལྔ་པའོ།། །།ཤཱ་རིའི་བུ། འཚོ་བའི་ལམ་དུ་བྱིང་བ། རྩོད་པ་ལ་ཞེན་པ། བདག་དང་གཞན་ལ་གནོད་པ་བྱེད་པ་སྐྱེས་བུ་དམ་པ་མ་  
  
  
༄༅། །ཡིན་པ་དེ་ལྟ་བུ་དག་གིས་ཛམྦུའི་གླིང་འདི་རབ་ཏུ་གང་བར་འགྱུར་རོ། །ཤཱ་རིའི་བུ། དེ་ལྟ་བས་ན། བཅོམ་ལྡན་འདས་འོད་སྲུང་གིས་དེ་བཞིན་གཤེགས་  
པ་ཤཱཀྱ་ཐུབ་པའི་གསུང་རབ་དེ་ནི། ལྷག་པར་རྙེད་པ་དང་བཀུར་སྟི་བྱེད་པས་མྱུར་དུ་ནུབ་པར་འགྱུར་རོ། །ཞེས་ལུང་བསྟན་ཏོ། །ཤཱ་རིའི་བུ། འདི་ལྟར་ཆོས་འདུལ་བ་  
འདི་ནི༑ རྙེད་པ་དང་བཀུར་སྟིས་མྱུར་དུ་ནུབ་པར་འགྱུར་རོ། །ཤཱ་རིའི་བུ། དཔེར་ན། མི་དབུལ་པོ་ཞིག་གིས་གཏེར་ཆེན་པོ་ཞིག་རྙེད་ནས་གཞི་དེ་ལས་བདེ་བ་དང། ཡིད་  
བདེ་བ་ཉམས་སུ་མྱོང་ངོ། །ཤཱ་རིའི་བུ། དེ་བཞིན་དུ་མ་འོངས་པའི་དུས་ན་དགེ་སློང་དག་འདི་ལྟར་ཁྱིམ་པ་ལ་སྟེན་པ་དང། ཕུ་དུད་བྱེད་པ་དང། བཀུར་སྟི་བྱེད་པ་དག་  
འབྱུང་བར་འགྱུར་རོ། །ཤཱ་རིའི་བུ། དེ་ལ་ཁྱིམ་པ་གང་དག་གིས་དགེ་སློང་གང་དག་འཇིག་རྟེན་གྱི་ཟང་ཟིང་གིས་ཟང་ཟིང་ལ་མགྲོན་དུ་འབོད་པར་འགྱུར་ཞིང། དེ་དག་  
འཇིག་རྟེན་གྱི་ཟང་ཟིང་གིས་ཡིད་བདེ་བར་བྱ་བའི་ཕྱིར་ལས་ཀྱི་མཐའ་དེ་དག་རིམ་བཞིན་དུ་བྱེད་པར་འགྱུར་རོ། །མི་དབུལ་པོ་གཏེར་ལ་ཆགས་པས་བདེ་བ་མ་མཐོང་  
བ་དེ་བཞིན་དུ་དགེ་སློང་དེ་དག་ཀྱང་འཇིག་རྟེན་གྱི་ཟང་ཟིང་ལྷུར་ལེན་པར་འགྱུར་ཏེ། འཇིག་རྟེན་གྱི་ཟང་ཟིང་གིས་འཁོལ་བས་ཆོག་མི་ཤེས་པ་དང། ཉེ་དུ་འདོད་པར་  
  
  
།བདག་ཉིད་མི་ཤེས་བཞིན་དུ་ཁྱིམ་པས་ཤེས་པར་བྱ་བའི་ཕྱིར་བདག་ཉིད་དགྲ་བཅོམ་པ་ཡིན་པར་སྒྲོག་པར་བྱེད་དོ། །དེ་དག་དེ་ལྟར་ཤེས་པར་བྱེད་པ་ཡོངས་སུ་  
ཚོལ་བ་ན་སངས་རྒྱས་ཀྱི་བྱང་ཆུབ་འདོར་བར་འགྱུར་རོ། །དེ་དག་གང་ཁོ་ན་ལ་སྤྱོད་པ་དེ་ཁོ་ནས་མགུ་བར་འགྱུར་བས་དེ་ཡོངས་སུ་སྒྲུབ་པར་བྱེད་དོ། །ཤཱ་རིའི་བུ། དེ་ལྟ་བས་ན་  
དེ་བཞིན་གཤེགས་པས་སྐྱེས་བུ་བླུན་པོ་དེ་དག་གི་དོན་དུ་འདི་ལྟ་བུའི་མདོ་སྡེ་འདི་རབ་ཏུ་སྟོན་པར་མཛད་དོ། །དེ་ཅིའི་ཕྱིར་ཞེ་ན་ཤཱ་རིའི་བུ། ཚུལ་ཁྲིམས་རལ་བའི་དགེ་སློང་  
འབྱུང་བ་གང་ཡིན་པ་དེ་དག་དེ་བཞིན་གཤེགས་པས་གསུངས་པའི་མདོ་སྡེ་འདི་ལྟ་བུ་འདི་ཐོས་ནས་ཉམས་པར་བྱ་བའི་ཕྱིར་འཇུག་པར་འགྱུར་བའི་ཕྱིར་རོ། །ཤཱ་རིའི་བུ། དེ་ལ་  
དད་པས་བྱིན་པ་རྣམས་ལ་ལོངས་སྤྱོད་པར་བྱེད་པ་དག་ནི། ཆོམ་རྐུན་པ་ཆེན་པོ་ཡིན་ནོ། །ཤཱ་རིའི་བུ། ཆོས་འདུལ་བ་འདི་ཐོས་ནས་དགའ་བའམ་རངས་པར་མི་འགྱུར་བ་གང་  
ཡིན་པ་དེ་ནི། ལྷག་པར་ཡང་དགེ་སློང་སྡིག་ཅན་ཡིན་པར་ཤེས་པར་བྱའོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་དགེ་སློང་ཚུལ་ཁྲིམས་དང་ལྡན་པ་དག་ལ་ནི། ཡང་  
ན་ཚུལ་ཁྲིམས་ཀྱི་གཏམ་མམ། ཡང་ན་ཏིང་ངེ་འཛིན་གྱི་གཏམ་མམ་ཡང་ན་ཤེས་རབ་ཀྱི་གཏམ་མམ། ཡང་ན་ཀུན་ཏུ་སྐྱོ་བར་འགྱུར་པའི་ཆོས་ཀྱི་གཏམ་དེ་ལྟ་བུ་གང་ཡང་  
  
  
༄༅། །ཡིད་དུ་མི་འོང་བར་མི་འགྱུར་བའི་ཕྱིར་རོ། །ཤཱ་རིའི་བུ། འདི་ལྟ་བུའི་མདོ་སྡེ་འདི་ཐོས་ན་གསུམ་ཡིད་མི་བདེ་བར་འགྱུར་ཏེ། གསུམ་པོ་དེ་དག་གང་ཞེ་ན་  
ཚུལ་ཁྲིམས་རལ་བའི་དགེ་སློང་གང་ཡིན་པ་དང། མངོན་པའི་ང་རྒྱལ་ཅན་གྱི་དགེ་སློང་གང་ཡིན་པ་དང། ཆོས་མ་ཡིན་པའི་གཏམ་ཆོས་ཀྱི་གཏམ་ལྟར་བཅོས་པས་ཆོས་  
ཡོངས་སུ་མ་དག་པ་སྟོན་པའི་དགེ་སློང་གང་ཡིན་པའོ། །གཞན་ཡང་གསུམ་ཡིད་མི་བདེ་བར་འགྱུར་ཏེ། གསུམ་པོ་དེ་དག་གང་ཞེ་ན། བདག་ཏུ་ལྟ་བ་དང། སྲོག་ཏུ་ལྟ་བ་  
དང། གང་ཟག་ཏུ་ལྟ་བའོ། །གཞན་ཡང་གསུམ་ཡིད་མི་བདེ་བར་འགྱུར་ཏེ། གསུམ་པོ་དེ་དག་གང་ཞེ་ན། ཕུང་པོར་ལྟ་བ་དང། ཁམས་སུ་ལྟ་བ་དང། སྐྱེ་མཆེད་དུ་ལྟ་བའོ། །ཤཱ་  
རིའི་བུ༑ ཁྱོད་ལ་གོ་བར་བྱའོ། །ཁོང་དུ་ཆུད་པར་བྱའོ། །ཇི་ལྟར་དགེ་བའི་བཤེས་གཉེན་གྱིས་རྗེས་སུ་སྙིང་བརྩེ་བ་དང། དོན་དུ་འདོད་པ་དང། ཕན་པར་འདོད་པ་དང། བདེ་བར་འདོད་  
པ་དང། གྲུབ་པ་དང་བདེ་བར་འདོད་པ་དེ་ལྟར་སྨྲ་ཡི། ཤཱ་རིའི་བུ། ངའི་ཚིག་ཉོན་ལ་བག་ཡོད་པས་བསླབ་པར་བྱའོ། །ཁྱོད་ཀྱིས་དགེ་བ་ཅི་ཡིན་ཞེས་བཙལ་ཞིང་གོམས་པར་  
བྱའོ༑ ༑ཤཱ་རིའི་བུ། ལྔ་པོ་འདི་དག་ནི། ཡོངས་སུ་མ་དག་པའི་ཆོས་སྟོན་པའི་དགེ་སློང་གི་ཡིད་མི་བདེ་བར་འགྱུར་ཏེ། ལྔ་གང་ཞེ་ན། སངས་རྒྱས་ཀྱི་གསུང་ཐམས་ཅད་ཆུབ་པར་  
  
  
མདོ་སྡེ་རྣམས་ཀྱི་གདམས་ངག་མེད་པ་དང་རྩོད་པའི་གཏམ་ལ་མངོན་པར་དགའ་བ་དང། ཆོས་རྣམས་ལ་མ་དད་པ་སྐྱེས་པས་མདོ་སྡེས་མདོ་སྡེ་ལ་སྐྱོན་འདོགས་པ་  
དང། རྙེད་པ་དང་བཀུར་སྟི་སྔོན་དུ་བཏང་སྟེ་ཆོས་སྟོན་པའོ་།ཤཱ་རིའི་བུ། ལྔ་པོ་འདི་དག་ནི། ཡོངས་སུ་མ་དག་པའི་ཆོས་སྟོན་པའི་དགེ་སློང་རྣམས་ལ་ཡིད་མི་བདེ་བར་འགྱུར་རོ། །  
ཤཱ་རིའི་བུ། ང་ནི། དེ་ལྟ་བུའི་ཆོས་སྨྲ་བ་ནི། ངན་སོང་རྩོམ་པ་དང། མྱ་ངན་ལས་འདས་པ་མི་རྩོམ་པ་ཡིན་ནོ། །ཞེས་གསུང་ངོ། །ཤཱ་རིའི་བུ། གཞན་ཡང་འདི་ན་དགེ་སློང་  
ཁ་ཅིག་ཆོས་མ་ཡིན་པའི་གཏམ་ཆོས་ཀྱི་གཏམ་ལྟར་བཅོས་ནས་འཁོར་གྱི་ནང་དུ་སོང་སྟེ་དད་པས་བྱིན་པའི་གནས་མལ་བཤམས་པ་དེ་ལ་འདུག་ནས་འཇིག་རྟེན་རྒྱང་  
ཕན་ལ་མཁས་པ་དག་རབ་ཏུ་སྟོན་པར་བྱེད། སངས་རྒྱས་ཀྱི་གསུང་ཉེ་བར་གཏོད་པར་བྱེད། གང་ཟག་ཏུ་ལྟ་བ་ཉེ་བར་གཏོད་པར་བྱེད་དེ། སངས་རྒྱས་ཀྱི་གསུང་གི་རྣམ་  
གྲངས་མི་ཤེས་པས་བདག་མེད་པའི་མཚན་ཉིད་ནི། སྤོང་བར་བྱེད་དོ། །དེ་ལ་དགེ་སློང་དེས་པ་རྣམས་ཀྱིས་མདོ་སྡེ་དང་རྗེས་སུ་མཐུན་པར་བསྐུལ་བ་ན། ཡིད་གཉིས་  
སུ་ལྷུང་ནས་བདག་ལ་མ་སྨྲ་ཞིག་ཅེས་མདོ་སྡེས་མདོ་སྡེ་ལ་སྐྱོན་འདོགས་པར་བྱེད། མདོ་སྡེས་མདོ་སྡེ་ལ་ཕྱིར་སུན་འབྱིན་པར་བྱེད་ཀྱི་རྗེས་སུ་སློབ་པར་ནི་མི་བྱེད་དོ། །  
  
  
༄༅། །མདོ་སྡེ་ལ་ཅུང་ཟད་ཅིའང་རུང་བར་བཀྱོགས་ནས་འཕགས་པའི་ཕྱོགས་ཀྱི་ཆོས་སྟོན་ཏོ། །ཉེ་དུ་འདོད་པས་ཆོས་སྟོན་ཏེ་།ཟང་ཟིང་སྔོན་དུ་བཏང་སྟེ་  
ཆོས་སྟོན་ཏེ། །ཟིལ་གྱིས་མནན་པའི་ཕྱིར་ཆོས་སྟོན་ཏོ། །ཤཱ་རིའི་བུ། དེ་ལ་དད་པས་བྱིན་པའི་སྟན་ལ་འདུག་པའི་དགེ་སློང་གང་ཡིན་པ་དེ་འཇིག་རྟེན་རྒྱང་ཕན་པའི་  
མཁས་པ་དག་རབ་ཏུ་སྟོན་པར་བྱེད་ན། དེས་སྟན་དེ་ལས་བསླང་བར་བྱའོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་དེ་ནི། དད་པས་བྱིན་པའི་འཕགས་པའི་སྟན་ལ་  
འདུག་ནས་གཅེར་བུ་པའི་ཚིག་སྨྲ་བར་བྱ་བ་མ་ཡིན་པའི་ཕྱིར་རོ་།གལ་ཏེ་ལྡང་དུ་མ་བཏུབ་ན། དེ་ནི། རུང་བ་མ་ཡིན་པ་སྟོན་པའི་གསུང་རྗེས་སུ་སྲུང་བ་མ་ཡིན་པ་  
ཡིན་ནོ༑ ༑ཤཱ་རིའི་བུ། དེ་ལྟར་སྟོན་ན་ལྟོས་པ་དང་བཅས་པས་ཆོས་མཉན་པར་བྱའོ། །ཤཱ་རིའི་བུ། ང་ནི། འདི་ལྟ་བུའི་ཆོས་སྨྲ་བ་ནི། དགེ་སྦྱོང་གི་སྙིང་པོ་མ་ཡིན་གྱི་  
གཅེར་བུ་པའི་སྙིང་པོ་ཡིན་ནོ། །ཞེས་གསུང་ངོ། །དེ་ལུས་ཞིག་ནས་ཤི་བའི་འོག་ཏུ་སྐྱེས་བུ་དམ་པ་མ་ཡིན་པ་རྣམས་དང། གཅེར་བུ་པ་རྣམས་ཀྱི་འགྲོ་བ་གང་ཡིན་  
པ་དེར་འགྲོ་བར་འགྱུར་རོ། །ཤཱ་རིའི་བུ། འོ་ན་གཅེར་བུ་པ་རྣམས་ཀྱི་འགྲོ་བ་གང་ཞེ་ན། ལོག་པར་ལྟ་བ་རྣམས་ཀྱི་གང་ཡིན་པའོ་།འོ་ན་ལོག་པར་ལྟ་བ་རྣམས་ཀྱི་  
  
  
སེམས་ཅན་དམྱལ་བ་དང། དུད་འགྲོའི་སྐྱེ་གནས་དང། གཤིན་རྗེའི་འཇིག་རྟེན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ། བདག་ཉིད་མི་མཁས་པ་དང། མ་བསླབ་  
པས་གཞན་ལ་ཆོས་སྟོན་པ་དང། ལུས་ཀྱིས་མངོན་སུམ་དུ་མ་བྱས་པར་སེངྒེའི་ཁྲི་དོན་དུ་གཉེར་བ་དང། སྲེད་པར་ལྷུང་ནས་སེངྒེའི་ཁྲི་དོན་དུ་གཉེར་བ་གང་ཡིན་པ་དེ་དེ་ལྟར་  
འགྱུར་བའི་ཕྱིར་རོ། །ཤཱ་རིའི་བུ། འདི་ལྟར་ཁཾ་སྣ་ཚོགས་དང་འཛིན་པ་སྣ་ཚོགས་དང། ལྟ་བ་སྣ་ཚོགས་དང། བློ་གྲོས་སྣ་ཚོགས་དང། བསམ་པ་སྣ་ཚོགས་ཀྱིས་བསྟན་པ་  
འདི་ནུབ་པར་འགྱུར་བའི་དོན་འདི་དེ་བཞིན་གཤེགས་པས་མཁྱེན་ཏོ་།ཤཱ་རིའི་བུ། སྐྱེས་བུ་བླུན་པོ་དེ་དག་གིས་དེ་བཞིན་གཤེགས་པས་གསུངས་པའི་མདོ་སྡེ་ཟབ་མོ་དམིགས་  
སུ་མེད་པ། སངས་རྒྱས་ཀྱི་བྱང་ཆུབ་དོན་དམ་པ་སྟོང་པ་ཉིད་འདི་ལྟ་བུ་འདི་ཐོས་ན། ཆེར་དངངས་པར་འགྱུར་ཞིང་གཡང་ས་ཆེན་པོར་ལྷུང་བར་འགྱུར་རོ། །ཤཱ་རིའི་བུ། དཔེར་ན་  
སྔོན་བྱུང་བ་འདས་པའི་དུས་ན་མིག་མེད་པའི་དམུས་ལོང་ལྔ་བརྒྱ་ལམ་རིང་པོར་འདོད་པ་ལས་གྲོང་རྡལ་ཞིག་ཏུ་ཉེ་བར་ལྷུགས་པ་དང། བཀྲེས་པ་དང། སྐོམ་པས་དེ་དག་གིས་  
གྲོང་རྡལ་དེ་ཉིད་དུ་བྲང་བཏབ་སྟེ། དམུས་ལོང་གཅིག་བྲང་སྲུང་བར་བཞག་ནས་ལྷག་མ་རྣམས་སློང་ཞིང་དོང་ངོ། །ཤཱ་རིའི་བུ་དེ་ནས་དམུས་ལོང་དེ་དག་དོང་ནས་རིང་པོ་མ་  
  
  
༄༅། །ལོན་པར་གཡོན་ཅན་ཞིག་བྲང་སྲུང་བའི་དམུས་ལོང་གང་ན་བ་དེར་སོང་ནས་བྲང་སྲུང་བའི་དམུས་ལོང་དེ་ལ་འདི་སྐད་ཅེས་སྨྲས་སོ། །འབའ་ཞིག་དེ་ན་ཅི་  
བྱེད༑ དེས་སྨྲས་པ། ཁོ་བོ་འབའ་ཞིག་མ་ཡིན་ཏེ། གཞན་དག་ཀྱང་ཡོད་དོ། །གཡོན་ཅན་གྱིས་སྨྲས་པ། གྲོགས་པོ་ཕྱོགས་ག་གེ་མོ་ཞེས་བྱ་བ་ན་ཟས་དོན་དུ་གཉེར་བ་ལ་ནི་  
ཟས༑ སྐོམ་དོན་དུ་གཉེར་བ་རྣམས་ལ་ནི། སྐོམ་སྟེ། སྦྱིན་པ་མང་པོ་གཏོང་བ་ཡོད་དེ། མ་སོང་བ་ལ་མི་སྟེར་རོ། །གལ་ཏེ་འདོད་ན། ཁོ་བོས་ཁྱོད་དེར་དཀྲིའོ། །དེས་སྨྲས་པ་  
དེ་བཞིན་དུ་བགྱིའོ། །དེས་དམུས་ལོང་དེ་མཐའ་གཅིག་ཏུ་བཞག་སྟེ་དམུས་ལོང་དེ་རྣམས་ཀྱི་རྫས་གང་ཡིན་པ་དེ་དག་ཐམས་ཅད་བརྐུས་སོ། །དེ་ནས་དམུས་ལོང་སློང་མོ་  
པ་དེ་དག་ལྷགས་པ་དང། དེ་ནས་གཡོན་ཅན་དེ་དམུས་ལོང་དེ་དག་གང་ན་བ་དེར་སོང་སྟེ། དམུས་ལོང་དེ་དག་ལ་འདི་སྐད་ཅེས་སྨྲས་སོ། །ཇི་ག་གཏོང་བ་ཆེན་པོ་ལ་འདོང་  
ངམ༑ དེ་དག་གིས་སྨྲས་པ། གྲོགས་པོ་མེད་པ་སྙམ། དེས་སྨྲས་པ་ཉོན་མོངས་དག་བསླང་བ་ངན་པ་འདི་ད་བོར་ཅིག་དང། ཁྱེད་ཁོ་བོས་དེར་དཀྲིའོ། །དེ་དག་གིས་བསླང་  
བ་རྣམས་བོར་ནས་གཡོན་ཅན་དེའི་ཕྱི་བཞིན་དུ་དོང་བ་དང། གཡོན་ཅན་དེས་བགྲོད་དཀའ་བའི་རྫོང་གཡང་ས་ཆེན་པོ་ཞིག་ཡོད་པ་དེར་དེངས་ནས་དེས་སྨྲས་པ། ཕྱོགས་  
  
  
མཉམ་པ་ཉམས་དགའ་བ་ཡིན་ནོ། །ཕྱོགས་འདི་ནས་ནི་སྦྱིན་པ་ཆེན་པོ་གཏོང་བ་ཡིན་ནོ། །ཞེས་དེས་ཧ་ཅང་མི་རིང་བ་ཞིག་ཏུ་འདུག་ནས་ང་རོ་དག་ཕྱུང་ཞིང་མདུན་འོ་  
ནི་ནས་སྦྱིན་པ་ཆེན་པོ་ལོངས་ཤིག་ཅེས་སྒྲ་དག་རྗེས་སུ་བསྒྲགས་སོ། །ཤཱ་རིའི་བུ། དེ་ལ་དམུས་ལོང་དེ་དག་ཐམས་ཅད་གཡང་ས་ཆེན་པོ་དེར་བཙུད་ནས་ཚུལ་མ་ཡིན་པས་སྡུག་  
བསྔལ་བར་འགྱུར་རོ། །ཤཱ་རིའི་བུ། དེ་ལྟར་མིག་མེད་པའི་དམུས་ལོང་རྣམས་ཁ་ཟས་ཀྱི་རྒྱུས་སྲོག་དང་བྲལ་བར་གྱུར་ཏོ། །ཇི་ལྟར་གཡོན་ཅན་བརྐམ་ཆགས་ཅན་དེས་དམུས་  
ལོང་དེ་དག་ཐམས་ཅད་དེད་ནས་གཡང་ས་ཆེན་པོར་བཙུད་པ་དེ་བཞིན་དུ་མ་འོངས་པ་ན་འབྱུང་བར་འགྱུར་བའི་དགེ་སློང་དེ་དག་ལ་བདུད་སྡིག་ཅན་གྱིས་འཇིག་རྟེན་རྒྱང་ཕན་  
པའི་གདམས་ངག་རྣམས་ཀྱིས་བསླུས་པར་འགྱུར་ཞིང། འཇིག་རྟེན་རྒྱང་ཕན་པའི་གདམས་ངག་རྣམས་ལ་མངོན་པར་དགའ་བ་སྐྱེ་བར་འགྱུར་རོ། །དེ་དག་ལྷག་པར་ཡང་  
དགེ་བའི་ཆོས་རྣམས་ལ་ཀུན་ཏུ་རྨོངས་པར་བྱས་པར་འགྱུར་རོ། །ཤཱ་རིའི་བུ། དགེ་སློང་སྒྲ་ལ་དགའ་བ་དང། སྒྲ་ལ་སེམས་པ་གང་ཡིན་པ་དེ་དག་འབྱུང་བར་འགྱུར་ཏེ། དེ་  
དག་གི་བསམ་པའང་ལྷག་པར་ཤེས་པར་འགྱུར་ཞིང། དགེ་སློང་འཇིག་རྟེན་རྒྱང་ཕན་པ་ལ་མངོན་པར་བརྩོན་པ་གང་ཡིན་པ་དག་གིས་དེ་དག་གི་ཕྱིར་བློ་གྲོས་དང་སྤོབས་  
  
  
༄༅། །པ་ལྷག་པར་ཡང་སྦྱིན་པར་འགྱུར་རོ། །ཤཱ་རིའི་བུ། དགེ་སློང་སངས་རྒྱས་ཀྱི་གསུང་ལ་མངོན་པར་བརྩོན་པར་འགྱུར་བ་གང་ཡིན་པ་དེ་དག་འབྱུང་བར་  
འགྱུར་ཏེ། དེ་དག་ཀྱང་ཀུན་ཏུ་རྨོངས་པར་བྱེད་པར་འགྱུར་རོ། །གང་གི་ཕྱིར་དགེ་སློང་དག་སངས་རྒྱས་ཀྱིས་གསུངས་པའི་མདོ་སྡེ་གཉིས་སམ་གསུམ་བཟུང་པར་གྱུར་པ་  
དང། དེ་འདི་སྙམ་དུ་བདག་གིས་སངས་རྒྱས་ཀྱི་གསུང་ལ་ནི། བྱས་ཟིན་གྱི། རེ་ཞིག་བདག་གིས་ཀྱང་འཇིག་རྟེན་རྒྱང་ཕན་པ་བཙལ་ཞིང་ཆུབ་པར་བྱའོ་སྙམ་དུ་སེམས་  
སོ། །ཤཱ་རིའི་བུ། འཇིག་རྟེན་རྒྱང་ཕན་པའི་དགེ་སློང་གང་ཡིན་པ་དེ་དག་འབྱུང་བར་འགྱུར་ཏེ། དེ་དག་གིས་དེ་རྣམས་ལ་འདི་ཁོ་ན་མཆོག་གོ། འདི་ཁོ་ན་གཙོ་བོ་ཡིན་  
ནོ། །ཞེས་སྤྲོ་བ་སྐྱེད་པར་འགྱུར་རོ། །དེ་ལྟར་སྐྱེས་བུ་བླུན་པོ་དེ་དག་དམུས་ལོང་རྣམས་གཡང་ས་ཆེན་པོར་ལྟུང་བར་གྱུར་པ་དེ་བཞིན་དུ་བདུད་སྡིག་ཅན་གྱིས་མངོན་  
པར་ཟིལ་གྱིས་མནན་པར་འགྱུར་རོ། །སྲེད་པ་དང་ཆགས་པའི་ཟིལ་གྱིས་ནོན་པ་དང། འཇིག་རྟེན་གྱི་ཟང་ཟིང་གི་རྒྱུ་ལ་མངོན་པར་བརྩོན་པ་དང། དམུས་ལོང་རྣམས་  
ཞེས་བྱ་བ་དེ་ལྟ་བུ་དེ་ནི། ཤཱ་རིའི་བུ། འདི་ལྟར་དགེ་སློང་རྣམས་ཀྱི་ཚིག་བླ་དྭགས་ཡིན་ཏེ། གང་ཡང་སངས་རྒྱས་ཀྱི་བྱང་ཆུབ་སྤོང་ཞིང་གཅེར་བུ་པའི་ཚིག་ཚོལ་པའི་  
  
  
༑ཤཱ་རིའི་བུ། གཡོན་ཅན་ཞེས་བྱ་བ་དེ་ནི། བདུད་སྡིག་ཅན་གྱི་ཚིག་བླ་དྭགས་ཡིན་ཏེ། ལམ་ལོག་པ་ཐོབ་པར་བྱེད་པའི་ཕྱིར་རོ། །ཤཱ་རིའི་བུ། དཔེར་ན། དམུས་ལོང་དེ་  
དག་གིས་གྲོང་རྡལ་གྱི་བསླངས་པ་བོར་ཏེ། སྦྱིན་བདག་ཆེན་པོ་ལ་མངོན་པར་དགའ་ནས་གཏོང་བ་ཆེན་པོ་ཚོལ་བ་ན་གཡང་ས་ཆེན་པོར་བཙུད་པ་དེ་བཞིན་དུ། ཤཱ་རིའི་བུ་  
གང་ཡང་དགེ་སློང་དེ་དག་གིས་ངའི་རྗེས་སུ་བསྟན་པ་བོར་ཏེ་བསོད་སྙོམས་ཕལ་པས་ཆོག་མི་ཤེས་ཤིང། མགྲོན་དུ་གཉེར་བ་ཆེན་པོ་ཚོལ་བར་འགྱུར་རོ། །དེ་དག་ཟང་ཟིང་  
གི་རྒྱུས་ངན་པའི་ཞགས་པས་བཅིངས་ནས་བདུད་སྡིག་ཅན་གྱིས་གཡང་ས་ཆེན་པོར་གཏོང་བར་འགྱུར་ཞིང། ཤེས་རབ་འཆལ་བ་ཤེས་རབ་ཡོངས་སུ་ཉམས་པ་རྣམས་མནར་  
མེད་པ་ཆེན་པོར་ལྟུང་བར་འགྱུར་རོ། །ཤཱ་རིའི་བུ། དེ་ལ་ལྷག་མ་ཡོངས་སུ་མ་དག་པར་ཆོས་སྟོན་པའི་དགེ་སློང་གང་ཡིན་པ་དེ་ནི་སངས་རྒྱས་ཀྱི་གསུང་ཐམས་ཅད་ཆུབ་པར་  
མ་བྱས་པ་དང། བདག་ཉིད་མི་མཁས་པ་དང། མི་བསླབས་པར་འཁོར་གྱི་ནང་དུ་སོང་ནས་གཞན་ལ་ཆོས་སྟོན་པར་འགྱུར་ཏེ། དེ་ཚེ་འདི་ལ་དགེ་སློང་ལྷའི་མིག་དང་ལྡན་  
པའམ། ལྷའམ། གང་དག་ཕ་རོལ་གྱི་སེམས་རིག་པ་མ་གཏོགས་པར་མིས་མི་ཤེས་པའི་སྐྱོན་ལྔ་དང་ལྡན་པར་འགྱུར་ཏེ། དེ་དེ་ན་བདག་ལ་འགའ་ཞིག་རྩོད་པར་མི་  
  
  
༄༅། །འགྱུར་གྲང་ཞེས་ཡིད་གཉིས་ཀྱིས་ཆོས་སྟོན་པར་འགྱུར་བས་བྱིས་པ་སོ་སོའི་སྐྱེ་བོ་རྣམས་ཀྱིས་ཤེས་པར་དཀའ་བའི་ཟུག་རྔུ་དེའི་སེམས་ལ་གནས་པ་  
དང། རང་གི་སྤོབས་པ་ཀུན་ནས་ཉོན་མོངས་པ་ཅན་གྱི་ཆོག་དང་ཡི་གེ་འཆལ་བ་དང། དེའི་སྡིག་པའི་ཆོག་གི་རྣམ་པར་སྨིན་པ་སྟེ་རྒྱུ་མཐུན་པའི་རྣམ་པར་སྨིན་པ་  
དང། འགྱོད་པ་ཡིད་ལ་བྱེད་པ་དང། དགེ་འདུན་གྱི་ནང་ན་འདུག་ན་བྱིས་པ་སོ་སོའི་སྐྱེ་བོ་རྣམས་ཀྱིས་ཤེས་པར་དཀའ་བ་སེམས་ལ་གནས་པས་གདུང་བར་འགྱུར་  
བ་སྟེ༑ མདོ་སྡེའི་ཚུལ་མི་ཤེས་པར་གཞན་ལ་ཅི་དགར་མངོན་སུམ་དུ་ཆོས་སྟོན་པར་འགྱུར་བའི་ཤེས་པ་དེ་ལྟ་བུ་དེ་ནི། དེ་ལ་ཡོད་པ་མ་ཡིན་པས། དེའི་ཡིད་གཉིས་  
གང་ཡིན་པ་ནི། བྱིས་པ་སོ་སོའི་སྐྱེ་བོ་རྣམས་ཀྱིས་ཤེས་པར་སླ་བ་མ་ཡིན་པའི་ཕྱིར་རོ། །དེ་ངེས་པ་མེད་པའི་ཤེས་པ་དང། ང་རྒྱལ་གྱི་དབང་དང། ཕྲན་ཚེགས་ཀྱི་  
ཆེད་དུ་སེམས་པ་དང། ཉེ་དུ་འདོད་པས་མ་བརྟགས་པར་ཟུག་རྔུ་དང་བཅས་པའི་ཆོས་སྟོན་པར་འགྱུར་ཏེ། ཡུན་རིང་པོར་འདོད་ཆགས་ཀྱི་ཟུག་རྔུ་དང། ཞེ་སྡང་གི་  
ཟུག་རྔུ་དང། གཏི་མུག་གི་ཟུག་རྔུ་རྙེད་པར་འགྱུར་རོ། །དེ་ཅིའི་ཕྱིར་ཞེ་ན། ཤཱ་རིའི་བུ་མ་ངེས་པར་ཆོས་སྟོན་པའི་རྣམ་པར་སྨིན་པ་ལས་སྐྱེས་པའི་བཟང་པོའི་  
  
  
གནས་སྐབས་དེའང་མྱུར་བ་ཁོ་ནར་འཇིག་པར་འགྱུར་རོ། །ཤཱ་རིའི་བུ་ངས་ནི་ཡོངས་སུ་མ་དག་པའི་ཆོས་སྟོན་པའི་  
དགེ་སློང་རྣམས་ཀྱི་སྐྱོན་ཇི་ལྟར་དགེ་སློང་རྣམས་དང། ལྷ་རྣམས་ཀྱིས་ཀྱང་མི་ཤེས་པ་འདི་དག་རབ་ཏུ་མཁྱེན་ཏོ། །ཤཱ་རིའི་བུ་གཞན་ཡང་ཡོངས་སུ་མ་དག་པའི་ཆོས་སྟོན་  
པའི་དགེ་སློང་ནི། དེ་བཞིན་གཤེགས་པས་དགོངས་ཏེ་གསུངས་པ་མི་ཤེས་པར་གཞན་ལ་ཆོས་སྟོན་པར་བྱེད་དེ། དེ་དེ་བཞིན་གཤེགས་པས་སེམས་ཅན་མེད་པ་དང། སྲོག་  
མེད་པ་དང། གསོ་བ་མེད་པ་དང། གང་ཟག་མེད་པའི་ཆོས་བསྟན་པ་གང་ཡིན་པ་དེ་དག་ལ་དེ་བདག་ཅེའམ། སེམས་ཅན་གཞན་ཞེའམ། སྲོག་ཅེའམ། གང་ཟག་ཅེས་ཆོས་  
སྟོན་ཅིང་དེ་ང་ལའང་ཁ་ཟེར། དེ་ཆོས་ལའང་སྨོད། དགེ་འདུན་ལའང་སྐུར་པ་འདེབས་པར་འགྱུར་རོ། །དེའི་རྣམ་པར་སྨིན་པ་གང་ཡིན་པ་དེ་ནི། དེ་བཞིན་གཤེགས་པ་  
རྣམས་མ་གཏོགས་པར་ལྷ་དང་བཅས་པའི་འཇིག་རྟེན་གྱིས་རིག་པའམ་ཡོངས་སུ་ཤེས་པར་མི་ནུས་སོ། །ཤཱ་རིའི་བུ། ཡང་ངས་ཡོངས་སུ་མ་དག་པའི་ཆོས་སྟོན་པའི་དགེ་  
སློང་རྣམས་ཀྱི་སྐྱོན་དགེ་སློང་རྣམས་དང། ལྷ་རྣམས་ཀྱིས་ཀྱང་མི་ཤེས་པར་གང་ཡིན་པ་འདི་དག་མཁྱེན་ཏོ། །ཤཱ་རིའི་བུ། གཞན་ཡང་ཡོངས་སུ་མ་དག་པའི་ཆོས་སྟོན་  
  
  
༄༅། །པའི་དགེ་སློང་གང་ཡིན་པས་སངས་རྒྱས་ཀྱི་བྱང་ཆུབ་འདི་མི་ཤེས་པར་གཞན་ལ་ཆོས་སྟོན་པར་བྱེད་ན། དེ་མི་དགེ་བའི་རྩ་བ་ཇི་སྙེད་ཅིག་དང་ལྡན་  
པར་འགྱུར་བ་དེའི་དོན་ཁོང་དུ་ཆུད་པར་བྱ་བའི་ཕྱིར། ཤཱ་རིའི་བུ། འདི་ལྟར་ཁྱོད་ལ་དཔེས་བསྟན་པར་བྱའོ། །ཤཱ་རིའི་བུ། འདི་ཇི་སྙམ་དུ་སེམས། ཛམྦུའི་གླིང་འདིའི་  
སེམས་ཅན་མང་བ་ཡིན་ནམ། གསོལ་པ། བཅོམ་ལྡན་འདས། མང་ལགས་སོ་།བདེ་བར་གཤེགས་པ། མང་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ་  
ཤཱ་རིའི་བུ། གང་གིས་ཛམྦུའི་གླིང་གི་སེམས་ཅན་རྣམས་སྲོག་དང་ཕྲལ་ན། དེ་ཇི་ག་གཞི་དེ་ལས་མི་དགེ་བ་མང་དུ་མངོན་པར་འདུ་བྱེད་པར་འགྱུར་རམ། གསོལ་པ་  
བཅོམ་ལྡན་འདས། མང་ལགས་སོ། །བདེ་བར་གཤེགས་པ། མང་ལགས་སོ་།བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། དེ་བས་ནི། གང་ཞིག་སངས་རྒྱས་  
ཀྱི་བྱང་ཆུབ་འདི་མི་ཤེས་པར་གཞན་ལ་ཡོངས་སུ་མ་དག་པའི་ཆོས་སྟོན་པ་དེ་ཆེས་མང་དུ་མི་དགེ་བའི་རྩ་བ་མངོན་པར་འདུ་བྱེད་པར་འགྱུར་རོ། །དེ་ཅིའི་ཕྱིར་ཞེ་ན་  
ཤཱ་རིའི་བུ། འདི་ལྟར་སངས་རྒྱས་ཀྱི་བྱང་ཆུབ་ལ་སྨོད་པར་བྱེད་པ་ནི། འདས་པ་དང། མ་འོངས་པ་དང། ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ལ་ཁ་  
  
  
།དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་འདས་པའི་དུས་ན་བྱུང་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གང་  
ཡིན་པ་དེ་དག་ཆོས་སྟོན་པའང་ཆོས་ཐམས་ཅད་སྟོང་པ་ཡིན་ཏེ་སེམས་ཅན་མེད་པ། སྲོག་མེད་པ། གསོ་བ་མེད་པ། གང་ཟག་མེད་པའོ་།ཤཱ་རིའི་བུ། མ་འོངས་པའི་དུས་  
ན་འབྱུང་བར་འགྱུར་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གང་ཡིན་པ་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་  
མངོན་པར་སངས་རྒྱས་པ་དེ་དག་གི་ཆོས་བསྟན་པའང་ཆོས་ཐམས་ཅད་སྟོང་པ་ཡིན་ཏེ། སེམས་ཅན་མེད་པ། སྲོག་མེད་པ། གསོ་བ་མེད་པ་གང་ཟག་མེད་པའོ། །ཤཱ་རིའི་  
བུ༑ ད་ལྟར་གྱི་ང་དང། ཤར་དང། ལྷོ་དང། ནུབ་དང། བྱང་དང། ཕྱོགས་མཚམས་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གངྒཱའི་ཀླུང་  
གི་བྱེ་མ་མཉམ་པ་གང་ཡིན་པ་དེ་དག་ཐམས་ཅད་ཆོས་སྟོན་པའང་དོན་དམ་པ་སྟོང་པ་ཉིད་བདག་མེད་པ། སེམས་ཅན་མེད་པ། སྲོག་མེད་པ། གསོ་བ་མེད་པ། གང་ཟག་  
མེད་པ་ཁོ་ན་རབ་ཏུ་སྟོན་ཏོ། །ཤཱ་རིའི་བུ། སངས་རྒྱས་བཅོམ་ལྡན་འདས་རྣམས་ཀྱིས་ཡང་དག་ཕུལ་གྱི་ཆོས་བསྟན་པ་འདི་ནི། དོན་དམ་པ་སྟོང་པ་ཉིད་ཡིན་ཏེ། འདི་ལྟ་  
  
  
༄༅། །སྟེ། སངས་རྒྱས་ཀྱི་ཆོས་ཐམས་ཅད་ནི། རང་གི་ངང་གིས་འབྱུང་བ། དངོས་པོ་མེད་པ། དམིགས་པ་མེད་པ། སྟོང་པ་ཉིད་རང་བཞིན་ལས་ལོག་པ། འགག་  
པ་མེད་པ། མིང་དང་མཚན་མ་མེད་པ། རང་གི་མཚན་ཉིད་སྟོང་པ། རྟོག་པ་སྤངས་པའོ། །ཤཱ་རིའི་བུ། དེ་བཞིན་གཤེགས་པ་ནི་རྟོག་པ་མེད་པའི་བྱང་ཆུབ་ཀྱི་ཆོས་  
སྟོན་ཏོ། །ཤཱ་རིའི་བུ། རྟོག་པ་གང་ཞེ་ན། འདི་ལྟ་སྟེ། བདག་ཏུ་ལྟ་བ་དང། སེམས་ཅན་དུ་ལྟ་བ་དང། སྲོག་ཏུ་ལྟ་བ་དང། གང་ཟག་ཏུ་ལྟ་བའོ། །ཤཱ་རིའི་བུ། བྱིས་པ་སོ་  
སོའི་སྐྱེ་བོ་ཐམས་ཅད་ནི། རྟོག་པ་འདི་དང་ལྡན་པའི་ཕྱིར་རོ་།གང་ལ་རྟོག་པ་འདི་དག་མེད་པ་དེ་ལ་ནི། ཆོས་ཐམས་ཅད་ཡིད་ལ་བྱེད་པ་མེད་པའི་ཕྱིར་རོ། །སངས་  
རྒྱས་ཀྱི་སྡེ་སྣོད་ཚུལ་ཁྲིམས་འཆལ་པ་ཚར་གཅོད་པ། བམ་པོ་ལྔ་པ། དེ་ལྟ་མོད་ཀྱི། ཆོས་ཐམས་ཅད་རང་གི་མཚན་ཉིད་སྟོང་པ་ཉིད་དང། བདག་མེད་པ་དང། སེམས་  
ཅན་མེད་པ་དང། སྲོག་མེད་པ་དང། གསོ་བ་མེད་པ་དང། གང་ཟག་མེད་པར་ཡིད་ལ་བྱེད་དོ། །དེ་དེ་ལྟར་ཡིད་ལ་བྱེད་པ་ན་རབ་ཏུ་དགའ་བ་སྐྱེ་བར་འགྱུར་རོ། །དོན་དམ་པ་  
སྟོང་པ་ཉིད་ཀྱིས་ཀྱང་སྐྲག་པ་དང། དངང་བ་དང། ཀུན་ཏུ་དངང་བར་མི་འགྱུར་རོ། །ཕུང་པོ་ལྔ་རྣམས་མ་སྐྱེས་པ་དང་ཁམས་རྣམས་དང། སྐྱེ་མཆེད་རྣམས་མ་བྱུང་བར་  
  
  
སེམས་སུ་མི་བྱེད། མྱ་ངན་ལས་འདས་པས་ཀྱང་རློམ་སེམས་སུ་མི་བྱེད་དེ། མྱ་ངན་ལས་འདས་པ་དམིགས་སུ་མེད་  
པའི་ཕྱིར་རོ། །གང་གིས་ཞི་བ་དང། གང་ཞི་བ་དང། གང་དུ་ཞི་བ་དེའང་རློམ་སེམས་སུ་མི་བྱེད་དེ། དམིགས་སུ་མེད་པའི་ཕྱིར་རོ། །ཤཱ་རིའི་བུ། དོན་དམ་པ་སྟོང་པ་ཉིད་དེ་ནི་  
རྗེས་སུ་མཐུན་པའི་བཟོད་པ་ཡིན་ནོ། །དེ་རྗེས་སུ་མཐུན་པའི་བཟོད་པ་དེ་དང་ལྡན་ན། དོན་དམ་པ་གང་ཡིན་པ་དེ་ལ་རང་གི་མཚན་ཉིད་དམིགས་སུ་མེད་དོ། །ཤཱ་རིའི་བུ། བཟོད་  
པའི་རང་གི་མཚན་ཉིད་གང་ཞེ་ན། འདི་ལྟ་སྟེ། མཚན་ཉིད་མེད་པའོ། །ཤཱ་རིའི་བུ། འདི་ཇི་སྙམ་དུ་སེམས། བཟོད་པའི་མཚན་ཉིད་གང་ཡིན་པ་དེ་ཇི་ག་བདག་ཡིན་ནམ། སེམས་  
ཅན་ཡིན་ནམ། སྲོག་ཡིན་ནམ། གསོ་བ་ཡིན་ནམ། གང་ཟག་ཡིན་ནམ། གསོལ་པ། བཅོམ་ལྡན་འདས། དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་  
བུ༑ ཤེས་པ་དེ་དང་ལྡན་པ་གང་ཡིན་པ་དེ་ནི། དགྲ་བཅོམ་པ་ཡིན་ནོ། །སངས་རྒྱས་ཀྱི་སྲས་ཡིན་ནོ། །མི་གནས་པའི་བསམ་གཏན་པ་ཡིན་ནོ། །ཤཱ་རིའི་བུ། འདི་ནི། སངས་  
རྒྱས་ཀྱི་གསུང་གང་ལའང་མི་རྟོག་པ། རྣམ་པར་རྟོག་པ་མེད་པ་སྟེ། འདི་ནི། དོན་དམ་པའི་རྣམ་པར་ཐར་པའི་སྒོ་ཡིན་ནོ། །སྐྱེས་བུ་བླུན་པོ་གང་ཞིག་འཁོར་གྱི་ནང་དུ་སོང་  
  
  
༄༅། །སྟེ༑ བརྟགས་ཤིང་བརྟགས་ནས་འདི་ནི། སངས་རྒྱས་ཀྱི་གསུང་ཡིན་ནོ། །འདི་ནི། འཕགས་པའི་ལམ་ཡིན་ནོ། །ཞེས་སྟོན་ཅིང་ལོག་པའི་ལྟ་བ་སྟོན་  
པར་བྱེད་ན། དེ་ནི། འདས་པ་དང། མ་འོངས་པ་དང། ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ལ་སྨོད་པ་དང། སྡིག་པའི་གྲོགས་པོ་ཡིན་ཏེ། སྐྱེས་བུ་  
དམ་པ་མ་ཡིན་པ་དེ་ནི། དགེ་བའི་བཤེས་གཉེན་མ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ། ཇི་ལྟར་ཡང་ཕས་ཀྱི་རྒོལ་བ་འགའ་ཞིག་གིས་མཛའ་བཤེས་ཀྱི་སྲོག་དང་  
འབྲལ་བར་བྱེད་ན། དེ་ནི། ཚེ་གཅིག་གི་ཡིན་ནོ། །སྐྱེས་བུ་བླུན་པོ་ཡོངས་སུ་མ་དག་པའི་ཆོས་སྟོན་པ་འདི་ནི། སྲིད་པ་བྱེ་བ་ཕྲག་བརྒྱ་སྟོང་རྣམས་སུ་གནོད་པ་ཆེན་པོ་  
བྱེད་པ་ཡིན་ཏེ། དེ་དག་སངས་རྒྱས་ཀྱི་བྱང་ཆུབ་ལ་རྨོངས་པ་དང། སྔོན་གྱི་འཛིན་པ་དེ་ཉིད་འབར་བར་བྱེད། ཀུན་ཏུ་འཇུག་པར་བྱེད་དེ། འཛིན་པ་གང་གིས་ང་རྒྱལ་རྒྱུན་  
གཅོད་པར་མི་བྱེད་པ་ཡིན་ནོ། །ཤཱ་རིའི་བུ། རྣམ་གྲངས་འདིས་ཀྱང་ཡོངས་སུ་མ་དག་པའི་ཆོས་སྟོན་པའི་དགེ་སློང་ནི། བསོད་ནམས་མ་ཡིན་པ་ནང་དུ་སྐྱེད་པར་བྱེད་པས་  
སྡིག་པའི་གྲོགས་པོ་ཡིན་ནོ། །འདས་པ་དང། མ་འོངས་པ་དང། དེ་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་སངས་རྒྱས་ཀྱི་བྱང་ཆུབ་ལ་སྨོད་པ་ཡིན་ནོ།།  
  
  
ཛམྦུའི་གླིང་ན་སེམས་ཅན་ཇི་སྙེད་འཁོད་པ་དང། སྤྱི་ཕུད་ཀྱི་འཇིག་རྟེན་གྱི་ཁམས་སུ་ཇི་སྙེད་གཏོགས་པ་དང། ཤཱ་རིའི་བུ། སྟོང་གསུམ་གྱི་སྟོང་ཆེན་པོའི་འཇིག་རྟེན་  
གྱི་ཁམས་འདིའི་སེམས་ཅན་ཇི་སྙེད་པ་དེ་དག་ཐམས་ཅད་འགའ་ཞིག་གིས་སྲོག་དང་ཕྲལ་བ་བས་ནི། གང་ཞིག་གཞན་ལ་ཡོངས་སུ་མ་དག་པའི་ཆོས་སྟོན་པར་བྱེད་ན། འདི་ཉིད་  
དེ་བས་ཆེས་བསོད་ནམས་མ་ཡིན་པ་མང་དུ་སྐྱེད་པར་འགྱུར་རོ། །དེ་བཞིན་དུ་གླིང་བཞི་པ་རྣམས་དང། སྤྱི་ཕུད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམས་  
ལའང་བརྗོད་པར་བྱ་སྟེ། ཤཱ་རིའི་བུ། ཛམྦུའི་གླིང་གི་སེམས་ཅན་རྣམས་ཀྱང་ཞོག། སྤྱི་ཕུད་ཀྱི་འཇིག་རྟེན་གྱི་ཁམས་སུ་གཏོགས་པ་ཇི་སྙེད་པའང་ཞོག། ཤཱ་རིའི་བུ། སྟོང་  
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིའི་སེམས་ཅན་ཇི་སྙེད་པ་དེ་དག་ཐམས་ཅད་འགའ་ཞིག་གི་སྲོག་དང་ཕྲལ་བ་བས་གང་གིས་གཞན་ལ་ཡོངས་སུ་མ་  
དག་པའི་ཆོས་སྟོན་ན། འདི་ཉིད་དེ་བས་ཆེས་བསོད་ནམས་མ་ཡིན་པ་མང་དུ་སྐྱེད་པར་འགྱུར་རོ། །དེ་ཅིའི་ཕྱིར་ཞེ་ན། ཤཱ་རིའི་བུ་འདི་ལྟར་དེ་སངས་རྒྱས་ཀྱི་བྱང་ཆུབ་ལ་སྨོད་  
པ་དང། བདུད་ཀྱི་ཕྱོགས་འབར་བར་བྱེད་པ་དང། སེམས་ཅན་རྣམས་ལའང་སྲིད་པ་བྱེ་བ་བརྒྱ་སྟོང་རྣམས་སུ་གནོད་པ་ཆེན་པོ་བྱེད་པ་དང། རྨོངས་པར་བྱེད་པའི་ཕྱིར་རོ། །  
  
  
༄༅། །སྐྱེས་བུ་བླུན་པོ་དེ་ནི། གྲོལ་བར་མི་བྱེད་པས་དེའི་ཕྱིར་དེ་ནི། སེམས་ཅན་ཐམས་ཅད་ཀྱི་སྡིག་པའི་གྲོགས་པོ་བདེན་པ་མ་ཡིན་པར་སྨྲ་བ་ཡིན་ནོ། །  
སྐྱེས་བུ་དམ་པ་མ་ཡིན་པ་གང་ཡིན་པ་དེ་འཁོར་གྱི་ནང་དུ་སོང་སྟེ་སངས་རྒྱས་ལ་སྨོད་པར་བྱེད་དེ། དེའི་ཕྱིར་དེ་ནི། སེམས་ཅན་དམྱལ་བ་ཆེན་པོ་ཞེས་བྱའོ། །སྐྱེ་བོ་མང་  
པོ་ལོག་པའི་ལྟ་བ་འཛིན་དུ་འཇུག་པ་ཡིན་ནོ། །སྲིད་པ་བརྒྱ་ཕྲག་སྟོང་དུ་སངས་རྒྱས་ཀྱི་བྱང་ཆུབ་ལ་དགའ་བར་མི་འགྱུར་ཏེ། ཤཱ་རིའི་བུ། གང་ཟག་ཏུ་ལྟ་བ་ནི་ཕལ་ཆེར་  
ལོག་པ་ཉིད་དུ་ལྟུང་བར་འགྱུར་རོ། །སྟོད་པར་ལྟ་བ་ནི། ཕལ་ཆེར་ཆོས་ཀུན་མྱུར་དུ་ཤེས་པར་འགྱུར་རོ། །དེ་ཅིའི་ཕྱིར་ཞེ་ན། ལྟ་བ་དེ་མྱུར་དུ་སྤོང་བའི་ཕྱིར་རོ། །ཤཱ་  
རིའི་བུ༑ མཚོན་རྣོན་པོས་ལྕེ་གཏུབས་པ་ནི། སླའི། འཁོར་གྱི་ནང་དུ་སོང་ནས་སམ། དབེན་པར་སོང་ནས་སམ། བདག་དང་གཉིས་ཀྱིས་ཡོངས་སུ་མ་དག་པའི་ཆོས་སྟོན་  
པ་ནི༑ དེ་ལྟ་མ་ཡིན་ནོ། །ཤཱ་རིའི་བུ། འདི་ནི། ཡོངས་སུ་མ་དག་པའི་ཆོས་སྟོན་པའི་དགེ་སློང་རྣམས་ཀྱི་སྐྱོན་ཡིན་ཏེ། ངན་སོང་རབ་ཏུ་རྫོགས་པར་བྱ་བའི་ཕྱིར་ཀུན་ཏུ་ཞུགས་  
པ་ཡིན་ནོ། །ཡོངས་སུ་མ་དག་པའི་ཆོས་བསྟན་པའི་ལེའུ་སྟེ་དྲུག་པའོ།། །།ཤཱ་རིའི་བུ། ཁྱོད་ཀྱིས་རྣམ་གྲངས་འདི་དག་གིས་ཀྱང་དེ་ལྟར་ཁོང་དུ་ཆུད་པར་བྱ་སྟེ་  
  
  
གྲངས་མེད་པ། ཡངས་པ། རྒྱ་ཆེན་པོ། ཚད་མེད་པར་གྱུར་པ་དེའི་ཚེ་དེའི་དུས་ན་དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་མེད་པ་སྐྱེས་བུ་འདུལ་བའི་ཁ་ལོ་སྒྱུར་  
བ༑ ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་བཀོད་པ་ཆེན་པོ་ཞེས་བྱ་བ་བྱུང་ངོ། །ཤཱ་རིའི་བུ། བཅོམ་ལྡན་འདས་དེ་བཞིན་གཤེགས་པ་བཀོད་པ་ཆེན་པོ་དེའི་  
ཚེའི་ཚད་ནི། ལོ་བྱེ་བ་སྟོང་ཕྲག་དྲུག་ཅུ་རྩ་བརྒྱད་དུ་གྱུར་ཏོ། །ཉན་ཐོས་ཀྱི་དགེ་སློང་ནི། བརྒྱ་སྟོང་བྱེ་བ་ཕྲག་དྲུག་ཅུ་རྩ་བརྒྱད་འདུས་པར་གྱུར་ཏོ། །བཅོམ་ལྡན་འདས་ཡོངས་  
སུ་མྱ་ངན་ལས་འདས་པ་དེའི་སྐུ་གདུང་རྒྱས་པར་གྱུར་པ་ནི། དཔེར་ན། མ་འོངས་པ་ན་ངའི་དམ་པའི་ཆོས་ལ་ལྔ་འགྱུར་གནས་པར་འགྱུར་བ་དང། དཔེར་ན། མ་འོངས་པ་ན་  
ངའི་དེ་ལས་ལྷག་པར་གནས་པར་མི་འགྱུར་བ་བཞིན་ནོ། །བཅོམ་ལྡན་འདས་དེ་བཞིན་གཤེགས་པ་དེ་ཡོངས་སུ་མྱ་ངན་ལས་འདས་ནས། དེ་ནས་ཉན་ཐོས་ཀྱི་དགེ་འདུན་མང་  
པོ་ལས་ཉི་མ་གཅིག་གིས་དགེ་སློང་བརྒྱ་ཡོངས་སུ་མྱ་ངན་ལས་འདས་པ་ནས་དགེ་སློང་ཉིས་བརྒྱ་དང། སུམ་བརྒྱ་དང། བཞི་བརྒྱ་དང། ལྔ་བརྒྱ་ཡོངས་སུ་མྱ་ངན་ལས་འདས་  
  
  
༄༅། །པ་ནས་ཤཱ་རིའི་བུ། གང་ཡང་ཉི་མ་གཅིག་གིས་དགེ་སློང་བྱེ་བ་བརྒྱ་ཕྲག་སྟོང་ཡོངས་སུ་མྱ་ངན་ལས་འདས་པར་གྱུར་པའི་དུས་དེ་དང། དེ་ལྟ་བུ་བྱུང་བར་  
གྱུར་ཏོ༑ ༑ཤཱ་རིའི་བུ། རྣམ་གྲངས་འདིས་བཅོམ་ལྡན་འདས་དེའི་ཉན་ཐོས་མངོན་པར་ཤེས་པའི་ཡེ་ཤེས་དང། མཐུ་ཆེན་པོ་དང་ལྡན་པ་ཇི་སྙེད་པ་དེ་དག་ཐམས་ཅད་ལོ་  
གསུམ་གྱིས་ཡོངས་སུ་མྱ་ངན་ལས་འདས་པར་གྱུར་ཏོ། །ཤཱ་རིའི་བུ་ཡང་བཅོམ་ལྡན་འདས་དེའི་གསུང་རབ་རྒྱས་པ་དེ་ལ་ལྷ་དང་མིའི་འགྲོ་བར་གཏོགས་པ་མང་པོས་མཆོད་  
པར་གྱུར་ཏོ། །དེ་ནས་དུས་གཞན་ཞིག་ན་བཅོམ་ལྡན་འདས་ཡོངས་སུ་མྱ་ངན་ལས་འདས་པ་དེའི་ཉན་ཐོས་དེ་རྣམས་ཀྱང་ཡོངས་སུ་མྱ་ངན་ལས་འདས་པ་དང། རིམ་གྱིས་  
སྐྱེ་བོའི་ཚོགས་ཆེན་པོ་དག་རབ་ཏུ་བྱུང་ནས་དེ་དག་ནད་མེད་པའི་དགེ་སྦྱོང་དང། དེ་དག་མྱ་ངན་ལས་འདས་པའི་དགེ་སྦྱོང་དུ་གྱུར་ཏེ། དེ་དག་རྙེད་པ་དང། བཀུར་སྟིས་  
ཟིལ་གྱིས་ནོན་ཅིང་ལེན་པ་ལ་ཞེན་པའི་སེམས་ཀྱིས་དེ་བཞིན་གཤེགས་པས་གསུངས་པའི་མདོ་སྡེ་ཟབ་མོ་སངས་རྒྱས་ཀྱི་བྱང་ཆུབ་དམིགས་སུ་མེད་པ། དོན་དམ་པ་སྟོང་  
པ་ཉིད་ཀྱི་ཆོས་དེ་དག་ལ་མི་འཇུག་ཅིང་མ་མོས་པར་གྱུར་ཏེ། གཞན་དུ་ན་ངེས་པ་མེད་པའི་ཤེས་པ་དང། ངེས་པ་མེད་པའི་དོན་དང་ཡོངས་སུ་མ་དག་པའི་ཆོས་སྤྱོད་ཅིང་  
  
  
སྲོག་ཏུ་སྨྲ་བ་དང། གང་ཟག་ཏུ་སྨྲ་བ་སྟོན་གྱི། སྟོང་པ་ཉིད་དུ་སྨྲ་བར་ནི་མ་གྱུར་ཏོ། །ཤཱ་རིའི་བུ། བཅོམ་ལྡན་འདས་དེ་ཡོངས་སུ་མྱ་  
ངན་འདས་ནས་ལོ་བརྒྱ་ལོན་པ་དང། ཆོས་འདུལ་བ་ལ་རྣམ་པ་ལྔར་གྱུར་ཏེ། བཀུར་བའི་གཞི་བ་ཞེས་བྱ་བ་དང། འབྱུང་བར་དམིགས་པ་ཞེས་བྱ་བ་དང། ཐམས་ཅད་ཡོད་པར་  
སྨྲ་བ་ཞེས་བྱ་བ་དང། ཚོགས་ནས་བྱུང་བ་ཞེས་བྱ་བ་དང་ཉེ་བར་བཅིངས་པ་ཞེས་བྱ་བའོ། །ཤཱ་རིའི་བུ། དེ་ལ་དགེ་སློང་བཀུར་བའི་གཞི་བ་ཞེས་བྱ་བ་དང། འབྱུང་བར་དམིགས་  
པ་ཞེས་བྱ་བ་དང། ཐམས་ཅད་ཡོད་པར་སྨྲ་བ་ཞེས་བྱ་བ་དང་ཚོགས་ནས་བྱུང་བ་ཞེས་བྱ་བ་དང། ཉེ་བར་བཅིངས་པ་ཞེས་བྱ་བ་ལྔ་པོ་དེ་དག་ནི། འཁོར་གྱི་གཙོ་བོར་གྱུར་ཏོ།།  
ཤཱ་རིའི་བུ། དེ་ལ་བཀུར་བའི་གཞི་པ་ཞེས་བྱ་བར་གྱུར་པ་གང་ཡིན་པ་དེ་དག་ནི། སངས་རྒྱས་ཀྱི་གསུང་དུ་གྱུར་པ་དེ་དག་ཀུན་ཤེས་ཤིང་དམིགས་སུ་མེད་པའི་སྟོང་བདེ་ཉིད་  
སྨྲ་བར་གྱུར་ཏོ། །འདི་ལྟར་དགེ་སློང་བཞི་པོ་དེ་དག་ནི། འཁོར་དང་བཅས་ཏེ་ལམ་གོལ་བ་བཟུང་བས་ཕལ་ཆེར་གང་ཟག་ཏུ་སྨྲ་བར་གྱུར་ཏོ། །ཤཱ་རིའི་བུ། དེ་ལ་བཀུར་བའི་  
གཞི་པ་ཞེས་བྱ་བ་གང་ཡིན་པ་དེ་དག་ཕྱོགས་དྒུའམ། བཞི་ནས་ཤིན་ཏུ་སྤ་བཀོད་བས་སྲན་གཟུགས་མི་ནུས་ཤིང་སྐྱེ་བོ་མང་པོས་ཀྱང་མི་སྟེན་པར་གྱུར་ཏོ། །ཤཱ་རིའི་བུ་  
  
  
༄༅། །དེ་ལྟར་དགེ་སློང་སྡིག་ཅན་བཞི་པོ་དེ་དག་གིས་སྐྱེ་བོའི་ཚོགས་ཆེན་པོ་ལོག་པའི་ལྟ་བ་ཡང་དག་པར་འཛིན་དུ་བཅུག་གོ། དེ་ལྟར་བཅོམ་ལྡན་  
འདས་དེའི་གསུང་རབ་དེའང་གཅིག་ལ་གཅིག་བཀུར་སྟི་མེད་པ་དང་གཅིག་ལ་གཅིག་སྨོད་པས་ནུབ་པར་གྱུར་ཏོ། །ཤཱ་རིའི་བུ། དེ་ལ་བཀུར་བའི་གཞི་པའི་ཆོས་  
རྣམས་བསྟན་པ་ན་ཀུན་ཤེས་པ་དང་ལྡན་པ་དང། རྟོགས་པ་དང་ལྡན་པ་དང། མོས་པ་དང་ལྡན་པ་གང་ཡིན་པ་དེ་དག་ནི། ངས་སངས་རྒྱས་སྟོང་ཕྲག་ལྔའི་ཉན་ཐོས་  
སུ་གྱུར་པ་བྱེ་བ་དུང་ཕྱུར་ཕྲག་དྲུག་ཅུ་རྩ་བརྒྱད་ཡོངས་སུ་མྱ་ངན་ལས་འདས་པ་གང་ཡིན་པ་དེ་དག་ཡིན་པར་མཁྱེན་ཏོ། །དེ་ཅིའི་ཕྱིར་ཞེ་ན། ཤཱ་རིའི་བུ། དེ་ལྟར་དེ་  
དག་གིས་སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ། མྱ་ངན་ལས་འདས་པ་དམིགས་སུ་མེད་པ་ལ་སྤྱད་པ་དག་ཡིན་པའི་ཕྱིར་རོ་།ཤཱ་རིའི་བུ། དེ་ལ་འབྱུང་བར་  
དམིགས་པ་ཞེས་བྱ་བ་དང། ཐམས་ཅད་ཡོད་པར་སྨྲ་བ་ཞེས་བྱ་བ་དང། ཚོགས་ནས་བྱུང་བ་ཞེས་བྱ་བ་དང། ཉེ་བར་བཅིངས་པ་ཞེས་བྱ་བའི་དགེ་སློང་འཁོར་དང་  
བཅས་པ་གང་ཡིན་པ་དེ་དག་ཐམས་ཅད་ནི། དམིགས་པ་ཅན་དུ་གྱུར་བདག་ཏུ་སྨྲ་བ་ལ་ཀུན་ཏུ་རྟེན། སེམས་ཅན་དུ་སྨྲ་བ་དང། སྲོག་ཏུ་སྨྲ་བ་དང། གང་ཟག་  
  
  
སྐྱེ་བོ་མང་པོའི་འཁོར་དང། གང་ཟག་ཏུ་སྨྲ་བ་ལ་མངོན་པར་ཞེན་པར་གྱུར་ཏོ། །ཤཱ་རིའི་བུ། དེ་ལྟར་སྐྱེས་བུ་དམ་པ་མ་ཡིན་པ་དེ་དག་གིས་རབ་ཏུ་  
བྱུང་བ་དང། ཁྱིམ་པའི་སྐྱེ་བོའི་ཚོགས་ཆེན་པོ་དག་ལོག་པའི་ལྟ་བ་ལ་མངོན་པར་ཞེན་པར་བྱས་ནས་དོན་དམ་པ་ནི། སྤངས་དམིགས་སུ་མེད་པའི་སྟོང་པ་ཉིད་དང། མཚན་  
མ་མེད་པ་དང། སྨོན་པ་མེད་པའི་ཆོས་སངས་རྒྱས་ཀྱི་བྱང་ཆུབ་ནི། གཅེར་བུ་པའི་ཚིག་གིས་བཅབས་ནས་ལོག་པར་ལྟ་བ་ཡོངས་སུ་བཟུང་བར་གྱུར་ཏོ། །ཤཱ་རིའི་བུ། དེ་ལ་  
དགེ་སློང་བཞི་པོ་གང་ཡིན་པ་དེ་དག་འཁོར་གྱི་གཙོ་བོ་ཡིན་པས་སྐྱེས་བུ་དམ་པ་མ་ཡིན་པ་བཞི་པོ་གང་ཡིན་པ་དེ་དག་གི་རྗེས་སུ་ཕྱོགས་པ་དེ་རྣམས་ཀྱང་དེ་སྐད་དུ་སྨྲ་བས་  
དེ་རྣམས་ཀྱིས་གསུང་རབ་རྒྱ་ཆེན་པོ་དེ་ནུབ་པར་བྱས་སོ། །ཤཱ་རིའི་བུ། དེ་ལ་གང་དག་གིས་ཆོས་མ་ཡིན་པ་དེ་ལ་ཆོས་སུ་བཟུང་ནས་དེ་དག་གིས་བཙལ་པ་དང། འབད་པ་དང་  
བརྩོན་པ་བྱས་ཀྱང་རྗེས་སུ་མཐུན་པའི་བཟོད་པའང་སྐྱེས་པར་མ་གྱུར་ན། འབྲས་བུ་ཐོབ་པ་ལྟ་ཅི་སྨོས་ཏེ། དེ་ནི། གནས་ཡོད་པ་མ་ཡིན་ནོ། །ཤཱ་རིའི་བུ། འདི་ལྟར་ཁྱིམ་པ་  
དང། རབ་ཏུ་བྱུང་བ་དེ་དག་ཕལ་ཆེར་ངན་སོང་དུ་དོང་བར་གྱུར་གྱི། བདེ་འགྲོར་དོང་བ་ནི། མ་ཡིན་ནོ། །ཤཱ་རིའི་བུ། འདི་ལྟར་སྐྱེས་བུ་དམ་པ་མ་ཡིན་པ་དེ་དག་གིས་སངས་  
  
  
༄༅། །རྒྱས་ཀྱི་བྱང་ཆུབ་དེ་ནུབ་པར་བྱས་པས། སེམས་ཅན་མང་པོ་ལ་གནོད་པ་བྱེད་པ་ཡིན་ཏེ། སྐྱེས་བུ་དམ་པ་མ་ཡིན་པ་དེ་དག་ཀྱང་དུས་ལས་འདས་  
ནས་མནར་མེད་པའི་སེམས་ཅན་དམྱལ་བ་ཆེན་པོར་ལྷུང་ནས་དེར་ལོ་བྱེ་བ་བརྒྱ་སྟོང་ཕྲག་དགུར་ཁས་བུབ་ཏུ་བཙོས་པར་གྱུར་ཏོ། །ལོ་སྟོང་ཕྲག་དགུར་ནི། གློ་གཡས་  
གཡོན་གཉིས་བཙོས་ཏེ། དེ་དག་དེ་ནས་ཤི་འཕོས་ནས་རབ་ཏུ་ཚ་བ་དང། ཚ་བ་དང། ངུ་འབོད་ཆེན་པོ་དང། ངུ་འབོད་དང། བསྡུས་གཞོམ་དང། ཐིག་ནག་དང། ཡང་  
སོས་ཀྱི་དམྱལ་བ་ཆེན་པོ་རྣམས་སུ་ལྷུང་ནས་རྣམ་གྲངས་འདི་དག་གིས་དམྱལ་བ་ཆེན་པོ་རེ་རེར་ཡང་དུས་དེ་སྲིད་དུ་བཙོས་པར་གྱུར་ཏོ། །དེ་དག་དེ་ནས་ཡང་ཡང་  
སོས་ཀྱི་དམྱལ་བ་ཆེན་པོ་ནས་ཐིག་ནག་ཏུ་ལྷུང་ཞིང། ཐིག་ནག་ནས་བསྡུས་གཞོམ་དང། བསྡུས་གཞོམ་ནས་དུ་འབོད་དང། དུ་འབོད་ནས་དུ་འབོད་ཆེན་པོ་དང། ངུ་འབོད་  
ཆེན་པོ་ནས་ཚ་བ་དང། ཚ་བ་ནས་རབ་ཏུ་ཚ་བར་ལྷུང་བ་ནས་མནར་མེད་པ་དང། མནར་མེད་པའི་སེམས་ཅན་དམྱལ་བ་ཆེན་པོར་ལྷུང་བར་འགྱུར་ཏོ། །ཤཱ་རིའི་བུ། རྣམ་  
གྲངས་འདིས་ཁྱིམ་པ་དང། རབ་ཏུ་བྱུང་བ་དེ་དག་དང་འབྲེལ་བ་གང་ཡིན་པ་དག་དང། སློང་བའི་ཁྱིམ་དང་མཛའ་བཤེས་ཀྱི་རྒྱུད་དུ་གྱུར་པ་གང་ཡིན་པ་དེ་དག་ཀྱང་དེ་  
  
  
བ་ཆེན་པོར་སྐྱེས་ཏེ། མི་ཟད་པའི་ཚོར་བ་མྱོང་བར་གྱུར་ཏོ། །དེ་དག་ལས་ཡང་སྲོག་ཆགས་བྱེ་བ་བརྒྱ་སྟོང་  
ཕྲག་དྲུག་ཅུ་རྩ་བཞི་སྔ་ཕྱི་མེད་པར་སེམས་ཅན་དམྱལ་བ་ཆེན་པོ་དེ་དག་ཏུ་སྐྱེས་པར་གྱུར་ཏོ། །དེ་དག་ལས་འགྲོགས་བཤེས་ཀྱི་རྒྱུད་དང། རིམ་གྲོ་བྱེད་པའི་རྒྱུད་དང། རིམ་  
གྲོ་བྱེད་པའི་དགེ་སློང་དང། སློབ་དཔོན་དང། བརྒྱུད་པའི་སློབ་དཔོན་དང། ཉེ་གནས་དང། བརྒྱུད་པའི་ཉེ་གནས་ཤི་འཕོས་པར་གྱུར་བ་གང་ཡིན་པ་དེ་དག་ལས་ཕལ་མོ་ཆེ་ཞིག་  
དང། ཤཱ་རིའི་བུ། རྗེས་སུ་ཕྱོགས་པར་གྱུར་པ་ཇི་ལྟར་དེ་བཞིན་གཤེགས་པས་མཁྱེན་གྱི། དེ་དག་གི་གྲངས་ཁྱེད་ཀྱིས་ཤེས་པར་སླ་བ་མ་ཡིན་པ་གང་ཡིན་པ་ཇི་སྙེད་པ་  
དེ་དག་དང། དེས་ཟིན་པའི་སེམས་ཅན་ལོག་པར་ལྟུང་བའི་འགྲོ་བར་གྱུར་པ་ཇི་སྙེད་པ་དེ་དག་དང། དེ་དག་ནས་ཤི་འཕོས་པའི་སྲོག་ཆགས་བྱེ་བ་བརྒྱ་སྟོང་ཕྲག་དྲུག་ཅུ་རྩ་  
བཞི་པོ་དེ་དག་དང་ལྷན་ཅིག་སེམས་ཅན་དམྱལ་བ་ཆེན་པོ་རྣམས་སུ་སྐྱེས་པར་གྱུར་ཏོ། །ཤཱ་རིའི་བུ། རྣམ་གྲངས་འདིས་དེ་དག་བསྐལ་པ་ཡོངས་སུ་རྫོགས་པར་ངན་སོང་  
ཐོབ་པར་གྱུར་ཏོ། །ཤཱ་རིའི་བུ། གང་གི་ཚེ་སྲེག་པའི་བསྐལ་པ་འབྱུང་བ་དེའི་ཚེ་ཡང་སྐྱེས་བུ་བླུན་པོ་དེ་དག་དེ་ཉིད་དུ་དེ་ཁོ་ན་བཞིན་དུ་ལྷུང་བར་གྱུར་ཏོ། །དེ་ཅིའི་ཕྱིར་ཞེ་ན་  
  
  
༄༅། །ཤཱ་རིའི་བུ། སངས་རྒྱས་བཅོམ་ལྡན་འདས་རྣམས་ཀྱི་བསྟན་པ་ལ་སྨད་པའི་ལས་དྲག་པོ་གང་ཡིན་པ་དེ་བྱས་པའི་ཕྱིར་རོ་།ཤཱ་རིའི་བུ། ཡང་འཇིག་  
པའི་བསྐལ་པ་བྱུང་བ་ན་སྐྱེས་བུ་དམ་པ་མ་ཡིན་པ་བཞི་པོ་དེ་དག་དང། སྲོག་ཆགས་བྱེ་བ་བརྒྱ་སྟོང་ཕྲག་དྲུག་ཅུ་རྩ་བཞི་པོ་དེ་དག་དེ་ནས་ཤི་འཕོས་ནས་འདི་ནས་འཇིག་  
རྟེན་གྱི་ཁམས་གཞན་ནམ། འཇིག་རྟེན་གྱི་བར་གྱི་སེམས་ཅན་དམྱལ་བ་ཤིན་ཏུ་ཆེན་པོར་ལྷུང་བར་གྱུར་ཏོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་དྲག་པོའི་ལས་  
བྱས་ཤིང་བསགས་པའི་རྣམ་པར་སྨིན་པ་ནི། ཆུང་དུར་མི་འགྱུར་ཏེ་དེ་དག་དེ་ན་ལོ་བརྒྱ་ཕྲག་མང་པོ་དང། ལོ་སྟོང་ཕྲག་མང་པོ་དང། ལོ་བརྒྱ་སྟོང་ཕྲག་མང་པོ་དང་  
ལོ་བྱེ་བ་བརྒྱ་སྟོང་ཕྲག་མང་པོ་རྣམས་སུ་སྡུག་བསྔལ་དྲག་པོ་རྩུབ་པ་མི་ཟད་པ་ཡིད་དུ་མི་འོང་བའི་ཚོར་བ་མྱོང་བར་གྱུར་ཏོ་།ཤཱ་རིའི་བུ། འཇིག་རྟེན་གནས་པ་གང་  
ཡིན་པ་འདི་ཞིག་པར་གྱུར་ཏེ། དེར་ཡང་སྲེག་པའི་བསྐལ་པ་ཆེན་པོ་ཉེ་བར་གནས་པའི་དུས་དེ་དང་དེ་དག་བྱུང་བར་གྱུར་ཏོ། །ཤཱ་རིའི་བུ། དེ་ནས་སྐྱེས་བུ་དམ་པ་མ་  
ཡིན་པ་བཞི་པོ་དེ་དག་དང། སྲོག་ཆགས་བྱེ་བ་བརྒྱ་སྟོང་ཕྲག་དགུ་ཅུ་རྩ་བཞི་བ་དེ་དག་དང། གཞན་ཡང་སེམས་ཅན་དམྱལ་བ་ལས་ཀྱི་རྣམ་པར་སྨིན་པ་མི་ཟད་པ་  
  
  
ཁམས་འདི་ཉིད་ཀྱི་སེམས་ཅན་དམྱལ་བ་ཆེན་པོ་དག་ཏུ་སྐྱེས་བར་གྱུར་ཏོ། །ཤཱ་རིའི་བུ། ཡང་སྐྱེས་བུ་  
དམ་པ་མ་ཡིན་པ་བཞི་པོ་དེ་དག་དང། སྲོག་ཆགས་བྱེ་བ་བརྒྱ་སྟོང་ཕྲག་དྲུག་ཅུ་རྩ་བཞི་པོ་དེ་དག་མི་རྣམས་སུ་སྐྱེས་པར་གྱུར་ཏེ། དེར་ཡང་ཐམས་ཅད་དམུས་ལོང་ཤ་  
སྟག་ཏུ་གྱུར་ཏོ། །ཤཱ་རིའི་བུ། རྣམ་གྲངས་འདིས་མི་རྣམས་སུ་སྐྱེ་བ་ལྔ་བརྒྱར་དམུས་ལོང་ཤ་སྟག་ཏུ་གྱུར་ཏོ། །སྐྱེ་བ་ལྔ་བརྒྱར་ནི། དམྱལ་བ་ཆེན་པོར་ལྷུང་བར་གྱུར་  
ཏེ༑ དེར་ཡང་ཐམས་ཅད་དམུས་ལོང་ཤ་སྟག་ཏུ་གྱུར་ཏོ། །དེ་དག་སྐྱེ་བ་ལྔ་བརྒྱའི་ཐ་མ་ལ་མིའི་རང་བཞིན་སླར་ཐོབ་ནས་ཤའི་མིག་དང་ལྡན་པར་གྱུར་ཏོ། །ཤཱ་རིའི་བུ་  
དེའི་ཚེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་  
མེད་པ། སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་ཀུན་ནས་འོད་ཅེས་བྱ་བ་འཇིག་རྟེན་དུ་བྱུང་སྟེ། བཅོམ་ལྡན་འདས་  
དེའི་ཚེའི་ཚད་ནི། ལོ་བྱེ་བ་ཕྲག་བརྒྱ་སྟོང་དུ་གྱུར་ཏོ། །དེའི་ཉན་ཐོས་འདུས་པ་ཆེན་པོ་ནི། བྱེ་བ་ཕྲག་དུང་ཕྱུར་ཡོངས་སུ་ཚང་བར་གྱུར་ཏོ། །དེའི་ཚེ་མི་དེ་དག་གི་ལུས་ནི། ཁྲུ་  
  
  
༄༅། །དགུ་བཅུ་རྩ་དགུ་ཡོད་དོ། །བཅོམ་ལྡན་འདས་ཀྱི་སྐུ་ལ་ནི་ཁྲུ་ཕལ་པ་དེའི་ཉིས་འགྱུར་ཡོད་དོ། །སངས་རྒྱས་བཅོམ་ལྡན་འདས་དེའི་འོད་ནི། འདོམ་  
གང་ཡིན་པ་དེས་ནི་དཔག་ཚད་བྱེ་བ་དུང་ཕྱུར་ཕྲག་བརྒྱ་སྟོང་སྣང་བས་ཁྱབ་པར་གྱུར་ཏོ། །བཅོམ་ལྡན་འདས་དེའི་བསྟན་པ་ལ་སྐྱེས་བུ་དམ་པ་མ་ཡིན་བ་དེ་དག་རབ་ཏུ་བྱུང་  
ནས་ལོ་བརྒྱ་སྟོང་དུ་མགོ་ལ་མེ་འབར་བ་བཞིན་དུ་འབྲས་བུ་འདོད་པའི་ཕྱིར་བཙལ་བ་བྱས་ཀྱང་རྗེས་སུ་མཐུན་པའི་བཟོད་པའང་མ་སྐྱེས་ན། འབྲས་བུ་ཐོབ་པ་ལྟ་ཅི་སྨོས་ཏེ། དེ་  
ནི༑ གནས་ཡོད་པ་མ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ་སངས་རྒྱས་ཀྱི་བྱང་ཆུབ་ལ་སྨོད་པ་གང་ཡིན་པ་ནི། དེ་ལྟར་འགྱུར་ཏེ། འདི་ལྟར་ཆོས་ཀྱིས་འཕོངས་པར་  
འགྱུར་བའི་ལས་མངོན་པར་འདུས་བྱས་པའི་ཕྱིར་རོ། །ཤཱ་རིའི་བུ་རྣམ་གྲངས་འདིས་ཇི་སྲིད་སྐུ་འདིར་ང་མ་བྱུང་བའི་བར་མ་དོར་དེ་དག་དེ་ནས་ཤི་འཕོས་ནས་ཀྱང་སྔོན་  
གྱི་མི་དགེ་བས་ལས་མངོན་པར་འདུས་བྱས་པས་མནར་མེད་པའི་སེམས་ཅན་དམྱལ་བ་ཆེན་པོར་ལྷུང་བར་གྱུར་ཏོ། །དེ་དག་གིས་ང་སངས་རྒྱས་བྱེ་བ་ཕྲག་དགུ་བཅུ་  
དང་ཐབས་ཅིག་ཏུ་མཉེས་པར་བྱས་ན། འོན་ཀྱང་དེ་དག་གིས་སངས་རྒྱས་དེ་སྙེད་ཅིག་ལས་ཀྱང་རྗེས་སུ་མཐུན་པའི་བཟོད་པའང་མ་ཐོབ་བོ། །དེ་ཅིའི་ཕྱིར་ཞེ་ན། ཤཱ་  
  
  
དེ་བཞིན་གཤེགས་པས་གསུངས་པ་ལ་མ་དད་ཅིང་སྨོད་པ་དང། འཕགས་པའི་དགེ་སློང་རྣམས་ལ་ཁ་ཟེར་བ་གང་ཡིན་པ་དེ་ནི། དེ་ལྟར་འགྱུར་ཏེ། ཆོས་ཀྱིས་འཕོངས་  
པར་འགྱུར་བའི་ལས་མངོན་པར་འདུས་བྱས་པའི་ཕྱིར་རོ། །ཤཱ་རིའི་བུ། འཕགས་པ་རྣམས་ལ་སྐུར་པ་བཏབ་པས་ཇི་སྙེད་ཀྱི་སྡུག་བསྔལ་མང་པོ་ཉམས་སུ་མྱོང་བར་གྱུར་པ་ལ་  
ལྟོས༑ འོན་ཀྱང་ངན་སོང་རྣམས་ལས་ནི། མ་ཐར་ཏོ། །ཤཱ་རིའི་བུ། བསྟན་པ་དེ་ལ་སྨོད་པའི་སེམས་ཅན་གང་དག་ཡིན་པ་དང། དེ་ལ་ཆོས་ཀྱིས་འཕོངས་པར་འགྱུར་བའི་  
ལས་མངོན་པར་འདུ་བྱེད་པ་གང་དག་ཡིན་པའི་སེམས་ཅན་ཇི་སྙེད་པ་དེ་དག་ནི། རེ་ཞིག་དཔག་ཏུ་མེད་ཅིང་རེ་ཞིག་གྲངས་མེད་པ་ཡིན་ན་ཤཱ་རིའི་བུ། དེ་ལས་བསྐལ་པ་  
གྲངས་མེད་པ་འདི་སྙེད་དང། སངས་རྒྱས་བྱེ་བ་ཕྲག་དགུ་བཅུ་རྩ་དགུ་འདས་ཀྱི་བར་དུས་སེམས་ཅན་གཅིག་ཀྱང་ཡོངས་སུ་མྱ་ངན་ལས་འདས་པར་མི་དགོངས་སོ། །ཤཱ་རིའི་བུ་  
དེ་ལྟ་བས་ན། བྱིས་པ་མངོན་པའི་ང་རྒྱལ་ཅན་དང། དགེ་སློང་སྡིག་ཅན་ཚུལ་ཁྲིམས་དང་སྡོམ་པ་ཞིག་པ་དང། ཡོངས་སུ་མ་དག་པའི་ཆོས་སྟོན་པ་མ་གཏོགས་པར་སུ་ཞིག་  
སངས་རྒྱས་བཅོམ་ལྡན་འདས་རྣམས་ཀྱི་བསྟན་པ་ལ་སྨོད་པར་བྱེད་དེ་དག་ལ་ནི། ཆོས་གསུམ་པོ་འདི་དག་ཡོད་པས། དེ་དག་ནི། དེ་ཉིད་ཀྱིས་རིག་པ་མེད་པ། གྲོལ་བ་  
  
  
༄༅། །མེད་པ་ཡིན་ཏེ། དེ་དག་ནི། དེ་བཞིན་གཤེགས་པའི་གསུང་ལ་མ་དད་ཅིང་སྨོད་པར་བྱེད་དོ། །ཤཱ་རིའི་བུ། ཁྱོད་ཀྱིས་དེའི་ཚེ་དེའི་དུས་ཀྱི་ཡོངས་སུ་མ་དག་  
པའི་ཆོས་སྟོན་པའི་དགེ་སློང་ངེས་པར་འབྱུང་བ་ཞེས་བྱ་བར་གྱུར་པ་དེ་གཞན་ཞིག་ཡིན་པ་སྙམ་དུ་སོམ་ཉིའམ། ཡིད་གཉིས་སམ་ཐེ་ཚོམ་ཟ་ན། ཁྱོད་ཀྱིས་དེ་ལྟར་མི་བལྟ་  
སྟེ༑ དེ་ཅིའི་ཕྱིར་ཞེ་ན། སྐྱེས་བུ་གཏི་མུག་ལྷས་བྱིན་འདི་དེའི་ཚེ་དེའི་དུས་ན་ཡོངས་སུ་མ་དག་པའི་ཆོས་སྟོན་པའི་དགེ་སློང་ངེས་པར་འབྱུང་བ་ཞེས་བྱ་བར་གྱུར་ཏོ། །ཤཱ་རིའི་  
བུ༑ ཁྱོད་ཀྱིས་དེའི་ཚེ་དེའི་དུས་ཀྱི་ཡོངས་སུ་མ་དག་པའི་ཆོས་སྟོན་པའི་དགེ་སློང་ཐམས་ཅད་ཡོད་པར་སྨྲ་བ་ཞེས་བྱ་བར་གྱུར་པ་དེ་གཞན་ཞིག་ཡིན་པ་སྙམ་དུ་སོམ་  
ཉིའམ། ཡིད་གཉིས་སམ། ཐེ་ཚོམ་ཟ་ན། ཤཱ་རིའི་བུ། ཁྱོད་ཀྱིས་དེ་ལྟར་མི་བལྟ་སྟེ། དེ་ཅིའི་ཕྱིར་ཞེ་ན། ཤཱ་རིའི་བུ། དགེ་སློང་ཀོ་ཀ་ལི་ཀ་འདི་དེའི་ཚེ་དེའི་དུས་ན་  
ཡོངས་སུ་མ་དག་པའི་ཆོས་སྟོན་པའི་དགེ་སློང་ཐམས་ཅད་ཡོད་པར་སྨྲ་བ་ཞེས་བྱ་བར་གྱུར་ཏོ། །ཤཱ་རིའི་བུ། ཁྱོད་ཀྱིས་དེའི་ཚེ་དེའི་དུས་ན་ཡོངས་སུ་མ་དག་པའི་ཆོས་  
སྟོན་པའི་དགེ་སློང་ཚོགས་ནས་བྱུང་བ་ཞེས་བྱ་བར་གྱུར་པ་དེ་གཞན་ཞིག་ཡིན་པ་སྙམ་དུ་སོམ་ཉིའམ། ཡིད་གཉིས་སམ། ཐེ་ཚོམ་ཟ་ན། ཤཱ་རིའི་བུ། ཁྱོད་ཀྱིས་  
  
  
དེ་ཅིའི་ཕྱིར་ཞེ་ན། ཤཱ་རིའི་བུ། དགེ་སློང་སེར་སྐྱ་འདི་དེའི་ཚེ་དེའི་དུས་ན་ཡོངས་སུ་མ་དག་པའི་ཆོས་སྟོན་པའི་དགེ་སློང་ཚོགས་ནས་བྱུང་བ་ཞེས་བྱ་བར་གྱུར་  
ཏོ༑ ༑ཤཱ་རིའི་བུ། ཁྱོད་ཀྱིས་དེའི་ཚེ་དེའི་དུས་ན་ཡོངས་སུ་མ་དག་པའི་ཆོས་སྟོན་པའི་དགེ་སློང་ཉེ་བར་བཅིངས་པ་ཞེས་བྱ་བར་གྱུར་པ་དེ་གཞན་ཞིག་ཡིན་པ་སྙམ་དུ་སོམ་ཉིའམ་  
ཡིད་གཉིས་སམ། ཐེ་ཚོམ་ཟ་ན། ཤཱ་རིའི་བུ། ཁྱོད་ཀྱིས་དེ་ལྟར་མི་བལྟ་སྟེ། དེ་ཅིའི་ཕྱིར་ཞེ་ན། ཤཱ་རིའི་བུ། གཅེར་བུ་པའི་བུ་བདེན་ལྡན་འདི་དེའི་ཚེ་དེའི་དུས་ན་ཡོངས་སུ་  
མ་དག་པའི་ཆོས་སྟོན་པའི་དགེ་སློང་ཉེ་བར་བཅིངས་པ་ཞེས་བྱ་བར་གྱུར་ཏོ། །ཤཱ་རིའི་བུ། ཁྱོད་ཀྱིས་དེའི་ཚེ་དེའི་དུས་ན་གང་གིས་སངས་རྒྱས་ཀྱི་བྱང་ཆུབ་ཡང་དག་པ་ཇི་  
ལྟ་བ་བཞིན་དུ་རབ་ཏུ་སྟོན་པ་ཡོངས་སུ་དག་པའི་ཆོས་སྟོན་པ་དང་ལྡན་པ། སེམས་ཅན་མང་པོའི་དོན་བྱེད་པ་དང་ལྡན་པ་དེའི་ཆོས་བསྟན་པ་ལ་སངས་རྒྱས་སྟོང་ཕྲག་ལྔའི་ཉན་  
ཐོས་སུ་གྱུར་པ་བྱེ་བ་དུང་ཕྱུར་ཕྲག་དྲུག་ཅུ་རྩ་བརྒྱད་ཡོངས་སུ་མྱ་ངན་ལས་འདས་པ་གང་ཡིན་པ་དག་གིས་རྗེས་སུ་བསླབས་པའི་དགེ་སློང་བཀུར་བ་ཞེས་བྱ་བར་གྱུར་པ་དེ་  
གཞན་ཞིག་ཡིན་པ་སྙམ་དུ་སོམ་ཉིའམ། ཡིད་གཉིས་ཟ་ན། ཤཱ་རིའི་བུ། ཁྱོད་ཀྱིས་དེ་ལྟར་མི་བལྟ་སྟེ། དེ་ཅིའི་ཕྱིར་ཞེ་ན། ཤཱ་རིའི་བུ། བྱམས་མའི་བུ་གང་པོ་འདི་ཉིད་  
  
  
༄༅། །དེའི་ཚེ་དེའི་དུས་ན་གང་གིས་སངས་རྒྱས་ཀྱི་བྱང་ཆུབ་ཡང་དག་པ་ཇི་ལྟ་བ་བཞིན་དུ་རབ་ཏུ་སྟོན་པས་ཡོངས་སུ་དག་པའི་ཆོས་སྟོན་པ། སེམས་ཅན་མང་  
པོའི་དོན་བྱེད་པ་དེའི་ཆོས་བསྟན་པ་ལའང་སངས་རྒྱས་སྟོང་ཕྲག་ལྔའི་ཉན་ཐོས་སུ་གྱུར་པ་བྱེ་བ་དུང་ཕྱུར་ཕྲག་དྲུག་ཅུ་རྩ་བརྒྱད་ཡོངས་སུ་མྱ་ངན་ལས་འདས་པ་གང་ཡིན་པ་  
དག་གིས་རྗེས་སུ་བསླབས་པའི་དགེ་སློང་བཀུར་བ་ཞེས་བྱ་བར་གྱུར་ཏོ། །ཤཱ་རིའི་བུ། གང་དག་ངེས་པའི་དོན་གྱི་ཆོས་ཀྱི་གཏམ་དང་ཡོངས་སུ་དག་པའི་ཆོས་རྣམས་  
སྟོན་པ་ཡིན་ནོ། །ཞེས་ཡང་དག་པར་སྨྲ་བས་སྨྲ་བ་དེ་དག་གིས་ནི། བྱམས་མའི་བུ་གང་པོ་ཁོ་ན་ཡིན་ནོ། །ཞེས་ཡང་དག་པར་སྨྲ་བས་སྨྲོས་ཤིག་ཤཱ་རིའི་བུ། དགེ་  
སློང་གང་པོ་ནི། ངེས་པ་མ་ཡིན་པ་ངེས་པར་བྱེད་པ་མ་ཡིན་ཏེ་ཤཱ་རིའི་བུ། དེ་ལྟ་བས་ན། གང་པོ་ནི། ངེས་པའི་དོན་གྱི་ཆོས་ཀྱི་ཚུལ་རབ་ཏུ་སྟོན་པ་ཡིན་ནོ། །དགེ་སློང་གང་  
པོ་ནི༑ མ་ངེས་པའི་དོན་གྱི་ཆོས་སྟོན་པ་མ་ཡིན་ཏེ། དགེ་སློང་གང་པོ་ནི། ངེས་པའི་དོན་གྱི་ཆོས་སྟོན་པ་ཡིན་ནོ། །དགེ་སློང་གང་པོ་ནི། མཐར་ཕྱིན་པ་མ་ཡིན་པའི་ཆོས་  
སྟོན་པ་མ་ཡིན་ཏེ། དགེ་སློང་གང་པོ་ནི། མཐར་ཕྱིན་པའི་ཆོས་སྟོན་པ་ཡིན་ནོ། །ཤཱ་རིའི་བུ། དགེ་སློང་གང་པོ་ནི། ཐེ་ཚོམ་དང་བཅས་པའི་ངེས་པར་བྱེད་པ་མ་ཡིན་ཏེ་  
  
  
ཐེ་ཚོམ་མེད་པ་དང། དེས་པའི་དོན་དང། མཐར་ཕྱིན་པའི་ཆོས་སྟོན་པ་ཡིན་ནོ། །ཤཱ་རིའི་བུ། གང་དག་རྣམ་པ་ཐམས་ཅད་ཡོངས་སུ་རྫོགས་པའི་ཆོས་  
ཀྱི་གཏམ་དང་ལྡན་པ་ཡིན་ནོ། །ཞེས་ཡང་དག་པར་སྨྲ་བས་སྨྲ་བ་དེ་དག་གིས་ནི། གང་པོ་ཁོ་ན་ཡིན་ནོ། །ཞེས་ཡང་དག་པར་སྨྲ་བས་སྨྲོས་ཤིག་ཤཱ་རིའི་བུ། དགེ་སློང་  
གང་པོ་ནི། སེམས་ཅན་རྣམས་ལ་སངས་རྒྱས་ཀྱི་མཛད་པ་བྱེད་པ་དང་ལྡན་པ་ཡིན་ཏེ། ཤཱ་རིའི་བུ། བྱམས་མའི་བུ་གང་པོ་ནི་སངས་རྒྱས་བཅོམ་ལྡན་འདས་བྱེ་བ་ཕྲག་  
དགུ་འདས་ཤིང་འཁྲུངས་པའི་གནས་དེ་དང་དེ་དག་ཏུ་ཆོས་སྨྲ་བར་གྱུར་ཏེ། ཐམས་ཅད་དུའང་ཡོངས་སུ་དག་པའི་ཆོས་སྟོན་པ་ཡིན་ནོ་།སངས་རྒྱས་བཅོམ་ལྡན་འདས་  
དེ་དག་གི་སྤྱན་སྔར་ཚེ་ཇི་སྲིད་པར་ཚངས་པར་སྤྱད་པས་ཡོངས་སུ་དག་པའི་ཆོས་སྟོན་པ་ཡིན་ནོ། །ཤཱ་རིའི་བུ། དགེ་སློང་གང་པོ་འདི་ནི། ཡང་དག་པར་རྫོགས་པའི་  
སངས་རྒྱས་བདུན་པོ་རྣམས་ཀྱི་ཆོས་སྨྲ་བར་ཡང་གྱུར་ཏོ། །ཤཱ་རིའི་བུ། དགེ་སློང་གང་པོ་འདི་ནི། ད་ལྟར་ངའི་ཆོས་སྨྲ་བ་དགྲ་བཅོམ་པ་སེམས་ཤིན་ཏུ་རྣམ་པར་གྲོལ་  
པའང་ཡིན་ནོ། །ཤཱ་རིའི་བུ། གང་དག་སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ་ཡིན་ནོ། །ཞེས་ཡང་དག་པར་སྨྲ་བས་སྨྲ་བ་དེ་དག་གིས་ནི། གང་པོ་ཁོ་ན་ཡིན་ནོ། །ཞེས་  
  
  
༄༅། །ཡང་དག་པར་སྨྲ་བས་སྨྲོས་ཤིག་ཤཱ་རིའི་བུ། གང་པོ་ནི། སངས་རྒྱས་བྱེ་བ་ཕྲག་དགུའི་སངས་རྒྱས་ཀྱི་བྱང་ཆུབ་ཤིན་ཏུ་རྣམ་པར་ངེས་པ་གང་ཡིན་  
པ་དེ་དག་ལ་ལེགས་པར་བསླབས་པའི་ཤེས་རབ་ཆེན་པོ་ཡིན་ཏེ། དགེ་སློང་གང་པོ་ནི། དེའི་ཕྱིར་དེ་བཞིན་གཤེགས་པས་ཆོས་སྨྲ་བ་རྣམས་ཀྱི་མཆོག་ཏུ་བསྟན་ཏོ། །ཤཱ་རིའི་བུ། ངས་  
དགེ་སློང་གང་པོའི་བསྔགས་པ་ཉིན་པར་རམ། མཚན་མོའམ། ཉིན་མཚན་དུ་གསུངས་ཀྱང། ཤཱ་རིའི་བུ། དགེ་སློང་གང་པོ་ཁོ་ནའི་བསྔགས་པ་ནི། མ་བསྒྲགས་པར་  
ཟད་དོ༑ ༑ཤཱ་རིའི་བུ། ངས་དགེ་སློང་གང་པོའི་བསྔགས་པ་ཉི་མ་གཉིས་སམ། གསུམ་མ། བྮིའམ། ལྔའམ། བྕུའམ། ཟླ་བ་ཕྱེད་དམ་ཟླ་བའམ། དེ་བས་ལྷག་  
པར་གསུངས་ཀྱང་དགེ་སློང་གང་པོ་ཁོ་ནའི་བསྔགས་པ་ནི། མ་བསྒྲགས་པར་ཟད་དོ། །དེ་ཅིའི་ཕྱིར་ཞེ་ན། འདི་ལྟར་ངའི་ཉན་ཐོས་རྣམ་པ་ཐམས་ཅད་དུ་ངེས་པའི་  
དོན་དང། ཡོངས་སུ་དག་པའི་ཆོས་སྟོན་པ་དང་ལྡན་པ། སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ། དམིགས་སུ་མེད་པའི་སྟོང་པ་ཉིད་ཀྱིས་གནས་པ་ཡིན་པའི་  
ཕྱིར་རོ། །ཤཱ་རིའི་བུ། དགེ་སློང་གང་པོ་ནི། ལྷའི་མིག་གིས་དཔག་ཚད་བརྒྱ་སྟོང་ན་སེམས་ཅན་ཉན་ཐོས་ཀྱིས་འདུལ་བར་འགྱུར་བ་གང་ཡིན་པ་དེ་དག་མཐོང་ན་  
  
  
དེ། ཤཱ་རིའི་བུ། དགེ་སློང་གང་པོ་ནི། ཡུན་རིང་པོར་སྐྱེ་བོ་མང་པོ་ལ་ཕན་པ་དང། སྐྱེ་བོ་མང་པོ་ལ་བདེ་བའི་ཕྱིར་  
ཞུགས་པ་ཡིན་ནོ། །ཤཱ་རིའི་བུ། དགེ་སློང་གང་པོ་ཆོས་སྟོན་པ་ནི། ཉོན་མོངས་པ་མེད་པ་དང། ཟང་ཟིང་ལ་མི་ལྟ་བ་དང། རྙེད་པ་དང། བཀུར་སྟི་ལ་མ་ཞེན་པར་ཆོས་སྟོན་  
པ་ཡིན་ནོ། །ཤཱ་རིའི་བུ། དགེ་སློང་གང་པོ་ནི། སོ་སོ་ཡང་དག་པར་རིག་པ་ཐོབ་པའི་ཆོས་སྨྲ་བ་ཡིན་པས་སྟོན་པ་[?]མ་གཏོགས་པར་གང་པོ་ལ་ལྷ་དང་བཅས་པའི་འཇིག་རྟེན་  
གྱིས་དོན་ཏམ། ཚིག་མཐར་གཏུགས་པར་མི་ནུས་ཏེ། དེ་ནི། གནས་ཡོད་པ་མ་ཡིན་ནོ། །ཤཱ་རིའི་བུ། དེ་ལྟ་བས་ན། ཁྱོད་ལ་གོ་བར་བྱའོ་།ཁོང་དུ་ཆུད་པར་བྱའོ། །གང་ཞིག་  
བླ་ན་མེད་པ་ཡང་དག་པར་རྫོགས་པའི་བྱང་ཆུབ་དང་རྗེས་སུ་མཐུན་པའི་ཆོས་སྟོན་པ་དེ་ནི། སྐྱེ་བོ་མང་པོའི་དོན་བྱེད་པ་ཡིན་པས་དགེ་བའི་རྩ་བ་དཔག་ཏུ་མེད་པ་མངོན་པར་  
འདུ་བྱེད་པ་ཡིན་ནོ། །ཤཱ་རིའི་བུ། གང་ཞིག་སངས་རྒྱས་ཀྱི་བྱང་ཆུབ་ལ་སྨོད་པར་བྱེད་པ་དེ་ནི། སྐྱེ་བོ་མང་པོ་ལའང་གནོད་པ་བྱེད་པ་ཡིན་པས་མི་དགེ་བའི་རྩ་བ་མང་དུ་  
མངོན་པར་འདུ་བྱེད་པ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་སྡིག་པའི་རྣམ་པར་སྨིན་པ་ནི། སྡིག་པ་ཡིན་ལ། ཟག་པ་དང་བཅས་པའི་མི་དགེ་བའི་རྣམ་པར་  
  
  
༄༅། །སྨིན་པའང་ཟག་པ་དང་བཅས་པ་ཡིན་ཞིང། ཟག་པ་མེད་པའི་རྣམ་པར་སྨིན་པ་ནི། ཟག་པ་མེད་པ་ཡིན་ནོ། །ཤཱ་རིའི་བུ། དེ་ལྟ་བས་ན། དེ་བཞིན་  
གཤེགས་པས་གསུངས་པའི་མདོ་སྡེ་འདི་ལྟ་བུ་འདི་དག་འཁོར་བཞི་ལ་རྒྱས་པར་བཤད་ཅིང་རབ་ཏུ་བསྟན་པ་ན། ཤཱ་རིའི་བུ། གང་དག་གི་ཆོས་ཀྱི་རྣམ་གྲངས་འདི་ཐོས་  
ནས་དེ་དག་དགའ་བ་དང་མགུ་བ་ཐོབ་པར་གྱུར་ན། ཤཱ་རིའི་བུ། དེ་དག་བསོད་ནམས་ཀྱི་ཕུང་པོ་དཔག་ཏུ་མེད་པ་དང་ལྡན་པར་འགྱུར་རོ་།གང་དག་ཡང་དེ་བཞིན་  
གཤེགས་པས་གསུངས་པའི་ཆོས་ཀྱི་རྣམ་གྲངས་འདི་ལྟ་བུ་འདི་ཐོས་ནས་དགའ་བ་དང་མགུ་བ་མ་ཐོབ་ཅིང་ལྷག་པར་ཡང་མ་དད་པ་ཉེ་བར་སྟོན་པར་འགྱུར་ན། གདོན་མི་  
ཟ་བར་དེ་དག་ནི། ཚུལ་ཁྲིམས་རལ་བའམ། མངོན་པའི་ང་རྒྱལ་ཅན་ནམ། ཡོངས་སུ་མ་དག་པའི་ཆོས་སྟོན་པ་ཡིན་ནོ། །ཡང་གང་ཞིག་སྨོད་པར་བྱེད་ན། དེ་དེ་ཉིད་ནས་  
དམུས་ལོང་དུ་འགྱུར་རོ། །ཤཱ་རིའི་བུ། ཁྱོད་ལ་གོ་བར་བྱའོ་།ཁོང་དུ་ཆུད་པར་བྱའོ། །ཤཱ་རིའི་བུ། ང་ནི། ཇི་ལྟར་རྫ་མཁན་གྱིས་སོ་མ་བཏང་བའི་སྣོད་རྣམས་ལ་ཁྱད་དུ་  
གསོད་པར་བྱེད་པ་དེ་ལྟར་ཕ་རོལ་གནོན་པར་མི་མཛད་ཀྱི། ཤཱ་རིའི་བུ། ང་ནི། སངས་རྒྱས་ཀྱི་བྱང་ཆུབ་དམིགས་སུ་མེད་པ་དོན་དམ་པ་སྟོང་པ་ཉིད་ཀྱིས་ཟིལ་གྱིས་མནན་  
  
  
པ་དེ་ནི། འདུག་ལ། སྦུན་པར་འགྱུར་བ་གང་ཡིན་པ་དེ་ནི། འདོར་བར་འགྱུར་རོ། །དེ་ཅིའི་ཕྱིར་ཞེ་ན། ཤཱ་རིའི་བུ་  
འདི་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་  
ནས་ཆོས་སྟོན་པར་མཛད་པ་ནི། ལོག་པའི་ལྟ་བ་ལ་བརྟེན་ནས་མ་ཡིན་ཏེ། བདག་ཏུ་སྨྲ་བ་ལ་མ་ཡིན། སེམས་ཅན་དུ་སྨྲ་བ་ལ་མ་ཡིན་སྲོག་ཏུ་སྨྲ་བ་ལ་མ་ཡིན། གང་  
ཟག་ཏུ་སྨྲ་བ་ལ་མ་ཡིན། རྟག་པར་སྨྲ་བ་ལ་མ་ཡིན། ཆད་པར་སྨྲ་བ་ལ་མ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་དེ་ལྟ་བུ་ལ་ཞེན་པ་དེ་དག་ཐམས་ཅད་ནི། ལོག་  
བའི་ལྟ་བ་ཞེས་བྱའོ། །ཤཱ་རིའི་བུ། བདག་གི་འདུ་ཤེས་དང་སེམས་ཅན་གྱི་འདུ་ཤེས་དང། སྲོག་གི་འདུ་ཤེས་དང། གང་ཟག་གི་འདུ་ཤེས་དང། རྟག་པའི་འདུ་ཤེས་དང་  
ཆད་པའི་འདུ་ཤེས་གང་ཡིན་པས་ནི། རྗེས་སུ་མཐུན་པའི་བཟོད་པ་སྐྱེ་བར་འགྱུར་བའང་གནས་མ་ཡིན་ཞིང་གོ་སྐབས་མེད་ན་འབྲས་བུ་ཐོབ་པར་འགྱུར་བ་ལྟ་ཅི་སྨོས་ཏེ་  
དེ་ནི༑ གནས་ཡོད་པ་མ་ཡིན་ནོ། །ཤཱ་རིའི་བུ། དེ་ལྟ་བས་ན། དེ་བཞིན་གཤེགས་པས་དེ་ལྟ་བུའི་ལྟ་བ་དང་ལྡན་པ་རྣམས་ལ་ནི། དད་པས་བྱིན་པ་རྗེས་སུ་མ་གནང་ངོ། །དེ་  
  
  
༄༅། །ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་རིག་པ་མེད་པ་གྲོལ་བ་མེད་པ་དེ་དག་ནི། ཇི་སྲིད་དུ་ལུས་གསོ་བའི་དོན་དུ་བསྟན་པ་འདི་ལ་རབ་ཏུ་བྱུང་བ་  
ཡིན་པའི་ཕྱིར་རོ། །ཤཱ་རིའི་བུ། དེ་ལྟ་བས་ན། ངས་སྔོན་གྱི་མུ་སྟེགས་ཅན་བསྟན་པ་འདི་ལ་རབ་ཏུ་འབྱུང་བ་གང་ཡིན་པ་དེ་ཟླ་བ་བཞིའི་གནས་བཅའ་བར་བྱའོ། །ཞེས་  
གཞན་མུ་སྟེགས་ཅན་རྣམས་ཀྱི་གནས་བཅའ་བ་གསུངས་སོ། །དེ་ཅིའི་ཕྱིར་ཞེ་ན། ཤཱ་རིའི་བུ། གཞན་མུ་སྟེགས་ཅན་རྣམས་ནི། ཕལ་ཆེར་བདག་ཏུ་སྨྲ་བ་དང། སེམས་  
ཅན་དུ་སྨྲ་བ་དང། སྲོག་ཏུ་སྨྲ་བ་དང། གང་ཟག་ཏུ་སྨྲ་བ་དང། རྟག་པར་སྨྲ་བ་དང། ཆད་པར་སྨྲ་བ་ཡིན་པའི་ཕྱིར་རོ་།ཤཱ་རིའི་བུ། ང་དང་ངའི་ཉན་ཐོས་རྣམས་ནི། བདག་  
མེད་པར་སྨྲ་བ། སྟོང་པ་ཉིད་དུ་སྨྲ་བ། མཚན་མ་མེད་པའི་བསམ་གཏན་པ། རྗེས་སུ་མཐུན་པའི་བཟོད་པ་དང་ལྡན་པ། རྣམ་པར་ཤེས་པ་རྣམས་ལ་མི་གནས་པ་ཡིན་པའི་  
ཕྱིར་རོ༑ ༑ཤཱ་རིའི་བུ། གང་ཞིག་བཟོད་པ་དེ་ལྟ་བུ་དང་ལྡན་པ་དེ་ལ་ནི། ངས་རབ་ཏུ་འབྱུང་བ་དང། བསྙེན་པར་རྫོགས་པ་དང་དད་པས་བྱིན་པའི་ཆོས་གོས་དང། བསོད་  
སྙོམས་དང། གནས་མལ་དང། ནད་ཀྱི་རྐྱེན་སྨན་དང། མཁོ་བའི་ཡོ་བྱད་རྣམས་སྐབས་དབྱེ་བར་བྱའོ། །གང་ཞིག་མི་ལྡན་པ་དེ་ནི་གནས་བཅའ་བའི་དོན་དུ་བདག་མེད་  
  
  
།ཤཱ་རིའི་བུ། གང་ཞིག་དོན་དམ་པ་སྟོང་པ་ཉིད་རབ་ཏུ་བཤད་པ་ན་དེ་ལ་བཟོད་པ་དང་དད་པ་མ་ཐོབ་ཅིང་སྐྲག་པར་གྱུར། དངངས་པར་གྱུར་  
ཀུན་ཏུ་དངངས་པར་གྱུར། ཀུན་ཏུ་རྨོངས་པར་གྱུར་ཏེ། དོན་དམ་པ་སྟོང་པ་ཉིད་ལ་སྨོད་ཅིང་གང་ཟག་ཏུ་ལྟ་བ་ལ་དགའ་བ་འཐོབ་པ་ལྟ་ན། དེ་ནི། ངེས་པར་ཡུན་རིང་པོ་ནས་  
བདུད་ཀྱིས་མངགས་པའམ། སྔོན་གྱི་མུ་སྟེགས་ཅན་གཞན་གང་ཡིན་པ་ཞིག་ཡིན་པར་རྟོགས་པར་བྱ་སྟེ། དེ་ལ་མཁས་པས་ཡིད་མི་བདེ་བ་བསྐྱེད་པར་མི་བྱའི། སྙིང་  
རྗེ་དང་བྱམས་པ་ཡང་དག་པར་བསྐྱེད་པར་བྱའོ། །དེ་ཅིའི་ཕྱིར་ཞེ་ན། ཤཱ་རིའི་བུ། དེ་ནི། འདི་ལྟར་ཚིག་གིས་རྫོགས་པར་མི་ནུས་པས་བྱ་བ་ཇི་སྙེད་དང་ལྡན་པ་དེ་ལྟ་  
བུའི་བཟོད་པ་ཅན་ལ་ནི། རྣམ་པར་སྨིན་པར་འགྱུར་རོ། །གཞན་དུ་ན་དེ་ལ་རྗེས་སུ་གཟུང་བའི་འདུ་ཤེས་བསྐྱེད་པར་བྱའོ། །སྟོང་པ་ཞེས་བྱ་བ་བདག་མེད་པའི་ཆོས་  
རྣམས་དང། གང་ཟག་མེད་པའི་འདུ་ཤེས་ཁོ་ན་བསྐྱེད་པར་བྱའོ་།དེ་འདི་ལྟར་སྟོང་པ་ཉིད་དེ་ལ་ལྟོས་པ་མེད་ཅིང་སྤོང་བ་དང་སངས་རྒྱས་ཀྱི་བྱང་ཆུབ་སྤོང་བ་དང་  
སངས་རྒྱས་ཀྱི་ཆོས་དང། དགེ་སྦྱོང་གི་ཆོས་སྤོང་ན། དེ་ལ་ཚངས་པ་མཚུངས་པར་སྤྱོད་པ། སྟོང་པ་ཉིད་ཀྱིས་གནས་པ། མཚན་མ་མེད་པས་གནས་པ། སྨོན་པ་མེ་  
  
  
༄༅། །པས་གནས་པ་རྣམས་ཀྱིས་ཡང་དག་པར་བསྟན་པར་བྱ། ཡང་དག་པར་འཛིན་དུ་གཞུག་པར་བྱ། ཡང་དག་པར་གཟེངས་བསྟོད་པར་བྱ། ཡང་དག་  
པར་རབ་ཏུ་དགའ་བར་བྱ་སྟེ། དེ་སངས་རྒྱས་ཀྱི་གསུང་ལ་ཉེ་བར་སྦྱར་བར་བྱའོ། །དོན་དམ་པ་སྟོང་པ་ཉིད་དམིགས་སུ་མེད་པ་རབ་ཏུ་བསྟན་པར་བྱའོ། །གལ་ཏེ་སངས་  
རྒྱས་ཀྱི་བྱང་ཆུབ་ཀྱིས་སྐྲག་པར་གྱུར་ན། དེའི་མཁན་པོ་དང་སློབ་དཔོན་ལ་དགེ་སློང་མང་པོས་སམ། དགེ་སློང་གི་དགེ་འདུན་གྱིས་ཚིག་འདི་སྐད་ཅེས་དེ་ལ་བཅོམ་ལྡན་  
འདས་ཀྱིས་གང་དག་ཆོས་རྣམས་ཀྱི་རང་གི་མཚན་ཉིད་རབ་ཏུ་ཤེས་ཤིང་སྟོང་པ་ཉིད་ཀྱིས་གནས་པ་དེ་ལྟ་བུ་དག་གི་སྟོན་པ་ནི། ང་ཡིན་གྱི། གང་ཟག་གི་འདུ་ཤེས་  
ཅན་ལོག་པར་ཞུགས་པ། ལམ་གོལ་པར་གཞོལ་བ་རྣམས་ཀྱི་སྟོན་པ་ནི་ང་མ་ཡིན་ནོ། །ཞེས་གསུངས་ལ། བཅོམ་ལྡན་འདས་ཀྱིས་ཡང་དག་པའི་ཚུལ་ཁྲིམས་  
དང། ལྟ་བ་ཕུན་སུམ་ཚོགས་པ་རྣམས་ཀྱི་གསོ་སྦྱོང་གི་ལས་ནི་གསུངས་ཀྱི། འདི་ལྟར་ཚུལ་ཁྲིམས་ཉམས་པ་རྣམས་ཀྱི་ནི་མ་ཡིན་པས་ཚེ་དང་ལྡན་པའི་ལྷན་ཅིག་  
གནས་པ་ནི། དམིགས་སུ་མེད་པའི་སྟོང་པ་ཉིད་ཀྱི་ཆོས་རྣམས་ལ་མ་མོས་ཤིང་གཞན་མུ་སྟེགས་ཅན་གྱི་སྨྲ་བར་གྱུར་ཏོ། །བཅོམ་ལྡན་འདས་ཀྱིས་གཞན་མུ་སྟེགས་  
  
  
པས་དེ་ནི། མི་བསྟན་ཏོ། །དེ་ལྟ་བུའི་བཟོད་པ་དང་ལྡན་པ་གང་ཡིན་པ་དེ་དག་ནི། དགེ་འདུན་གྱི་བྱ་བ་ལ་བསྐོ་བར་མི་  
བྱའོ༑ ༑འདུན་པ་བླང་བར་མི་བྱའོ། །དེའི་ཡོངས་སུ་མ་དག་པའི་བཟོད་པ་དེ་ལྟ་བུ་དེ་དག་ཚེ་དང་ལྡན་པ་དག་གིས་ཀྱང་འདི་ལྟར་ཕྱིར་བཟློག་པར་ནུས་པར་གྱིས་ཤིག་ཅེས་བརྗོད་  
པར་བྱའོ། །ཤཱ་རིའི་བུ། དགེ་སློང་གི་དགེ་འདུན་གྱིས་དེ་ལྟར་བྱས་ན། ང་ལའང་མཆོད་པ་བྱས་པ་ཡིན་ནོ། །གཞན་མུ་སྟེགས་ཅན་ཡང་ཤིན་ཏུ་ཆེར་བཅད་པ་ཡིན་ནོ། །གསོ་སྦྱོང་གི་  
ལས་ཀྱང་ཤིན་ཏུ་ཡོངས་སུ་དག་པར་བྱས་པ་ཡིན་ནོ། །ཤཱ་རིའི་བུ་ཁྱོད་ལ་གོ་བར་བྱའོ། །ཁོང་དུ་ཆུད་པར་བྱའོ། །གང་ཞིག་འདི་ལྟ་སྟེ། བདག་ཏུ་ལྟ་བ་དང། སེམས་ཅན་དུ་  
ལྟ་བ་དང། སྲོག་ཏུ་ལྟ་བ་དང། གང་ཟག་ཏུ་ལྟ་བ་སྟེ། ལྟ་བ་འདི་དག་འཛིན་པར་བྱེད་ན། དེ་དག་ནི། ངའི་རྗེས་སུ་རབ་ཏུ་བྱུང་བ་མ་ཡིན། དེ་དག་ནི། ང་ལ་མཉེས་པར་བྱེད་པ་  
མ་ཡིན་ཏེ། དེ་དག་གི་སྟོན་པའང་ང་མ་ཡིན་ནོ། །དེ་དག་ནི། སྟོན་པ་དྲུག་པོའི་རྗེས་སུ་རབ་ཏུ་བྱུང་བ་ཡིན། དེ་དག་ནི། སྟོན་པ་དྲུག་པོ་མཉེས་པར་བྱེད་པ་ཡིན་པས། དེ་  
དག་གི་སྟོན་པའང་སྟོན་པ་དྲུག་པོ་ཡིན་ནོ། །དེ་ལ་གང་དག་ཤིན་ཏུ་གྱ་ནོམ་པའི་ཆོས་རྣམས་ལ་བཟོད་པ་མ་ཐོབ་པར་དད་པས་བྱིན་པ་ལ་ལོངས་སྤྱོད་པར་བྱེད་ན། དེ་དག་  
  
  
༄༅། །ནི༑ དད་པས་བྱིན་པ་ལ་ཤིན་ཏུ་ལོངས་མ་སྤྱད་པ་ཡིན་ནོ་།དེ་དག་གིས་ཅི་ནས་ཀྱང་བསྟན་པ་འདི་ལ་རབ་ཏུ་བྱུང་ནས་སོ་སོར་ཐར་པའི་སྡོམ་པས་བསྡམས་  
པར་གྱུར་ཀྱང་དོན་དམ་པ་སྟོང་པ་ཉིད་ལ་འཇུག་པར་མི་འགྱུར་བ་དང། མོས་པར་མི་འགྱུར་བ་དང། སྟོང་པ་ཉིད་དམིགས་སུ་མེད་པའི་ཆོས་རྣམས་ལ་ཡིད་གཉིས་དང་ཐེ་ཚོམ་  
ཟ་བར་གྱུར་ན། དེ་དག་ཕལ་ཆེར་ཚུལ་ཁྲིམས་གཙོ་བོར་བྱེད་པ་དང། ཏིང་ངེ་འཛིན་གཙོ་བོར་བྱེད་པ་དང། ཐོས་པ་གཙོ་བོར་བྱེད་པ་ཡིན་ཡང། ཤཱ་རིའི་བུ། དེ་དག་གིས་དེ་  
བཞིན་གཤེགས་པ་ལ་མཆོད་པ་བྱས་པ་མ་ཡིན། གུས་པར་བྱས་པ་མ་ཡིན། བླ་མར་བྱས་པ་མ་ཡིན། རྗེད་པར་བྱས་པ་མ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་  
ལྟར་སེམས་ཅན་གང་ཞིག་བསམ་གཏན་བཞི་པོ་དག་ཐོབ་པར་གྱུར་པ་དེ་ནི། ཤིན་ཏུ་རྙེད་པར་མི་སླ་བ་མ་ཡིན་ན། ཤཱ་རིའི་བུ། དེ་ལ་དེ་བཞིན་གཤེགས་པ་ལ་ཅི་ཞིག་  
གིས་བཀུར་སྟི་བྱས། གང་དག་དེ་ཙམ་གྱིས་དགེ་སྦྱོང་དུ་ཁས་འཆེ་བ་དེ་དག་ནི། སྡུག་བསྔལ་གྱིས་བྱོར་བ་ཐམས་ཅད་ལས་ཡོངས་སུ་མ་གྲོལ་བ་ཡིན་པའི་ཕྱིར་རོ། །ཤཱ་རིའི་  
བུ༑ དེ་ལྟ་བས་ན། ཁྱོད་ལ་གོ་བར་བྱའོ། །ཁོང་དུ་ཆུད་པར་བྱའོ། །ཆོས་འདུལ་བ་འདི་ནི། མང་པོའི་འཛིན་པ་སྣ་ཚོགས་ཀྱིས་ལྟ་བ་ཉམས་པར་འགྱུར་རོ། །ཤཱ་རིའི་བུ། འདི་  
  
  
ཡོངས་སུ་མ་དག་པའི་ཏིང་ངེ་འཛིན་གཙོ་བོར་བྱེད་པ་དང། ཡོངས་སུ་མ་དག་པའི་ཐོས་པ་གཙོ་བོར་བྱེད་པས་ཡོངས་  
སུ་དག་པའི་དགེ་སྦྱོང་མ་ཡིན་ནོ། །ཤཱ་རིའི་བུ། དེ་ལ་ནི། དགེ་སྦྱོང་ཞེས་མི་གསུང་ངོ། །བྲམ་ཟེ་ཞེས་མི་གསུང་ངོ། །ཤཱ་རིའི་བུ། གང་ཞིག་བདག་མེད་པའི་ཆོས་རྣམས་ལ་བདག་  
མེད་པའི་ཆོས་རྣམས་ཡིན་ནོ། །ཞེས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང། ཆོས་ཐམས་ཅད་ཀྱི་རང་གི་མཚན་ཉིད་སྟོང་པ་ལ་ཆོས་ཐམས་ཅད་ཀྱི་རང་གི་མཚན་  
ཉིད་སྟོང་པ་ཡིན་ནོ། །ཞེས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་ནི། དེའི་ཚེ་ཉིད་ནས་ཚུལ་ཁྲིམས་གཙོ་བོར་བྱེད་པ་མ་ཡིན་ཏེ། ཏིང་འཛིན་གཙོ་བོར་བྱེད་པ་མ་ཡིན་  
ཐོས་པ་གཙོ་བོར་བྱེད་པ་མ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་མངོན་པར་འདུ་བྱེད་པ་མེད་ན་ཆོས་གང་ཞིག་གཙོ་བོར་བྱ། ཤཱ་རིའི་བུ། དེ་ལྟ་བས་ན། མི་གཉིས་  
པའི་གནས་གཅིག་པོ་གང་ཡིན་པ་དེ་ལ་ནི། ཚུལ་ཁྲིམས་སུ་དམིགས་པའང་མེད་ན། འཆལ་པའི་ཚུལ་ཁྲིམས་ལྟ་སྨོས་ཀྱང་ཅི་དགོས་ཏེ་ཆོས་གང་ཞིག་གཙོ་བོར་བྱ་བ་དེ་ནི་  
གནས་ཡོད་པ་མ་ཡིན་ནོ། །ཤཱ་རིའི་བུ། དེ་བཞིན་གཤེགས་པ་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་དེ་ནི། འདི་ཡིན་ཏེ། འདི་ལྟ་སྟེ། ཆོས་ཐམས་ཅད་རང་  
  
  
༄༅། །གི་མཚན་ཉིད་སྟོང་པ་དང། གང་ཟག་མེད་པ་དང། མཚན་ཉིད་མེད་པ་ཡིན་ནོ། །གང་ཟག་བཟོད་པ་དེ་ལྟ་བུ་ཅན་དེ་དག་ནི་རིག་པ་དང། གྲོལ་བ་  
ཡིན་ཏེ། ཁྱིམ་མེད་པའི་རབ་ཏུ་བྱུང་བ་ཡིན་ནོ། །དེ་དག་ནི། དད་པས་བྱིན་པ་ལ་ཁ་ན་མ་ཐོ་བ་མེད་ཅིང་བརྟགས་པ་ཡིན་ནོ། །དེ་ཉིད་དེ་དག་གི་བསྙེན་པར་རྫོགས་པའི་ལས་  
ཡོངས་སུ་དག་པ་ཡིན་ནོ། །ཤཱ་རིའི་བུ། སེམས་ཅན་རྣམས་དང། དེ་བཞིན་གཤེགས་པ་རྣམས་ཀྱི་གནས་ནི། གཅིག་པོ་འདི་ཡིན་ཏེ། འདི་ལྟ་སྟེ། བླ་ན་མེད་པ་ཡང་དག་པར་  
རྫོགས་པའི་བྱང་ཆུབ་བོ། །ཇི་ལྟར་གཅིག་པོ་འདི་ཡིན་ཞེ་ན། ཇི་ལྟ་བ་བཞིན་དུ་འདོད་ཆགས་དང་བྲལ་ཞིང་སྤངས་པའོ། །གང་ཞིག་སྤངས་པ་ཡིན་ཞེ་ན། འདོད་པ་རྣམས་  
དང། ལྟ་བ་རྣམས་སོ། །འདོད་པ་རྣམས་གང་ཞེ་ན། ཐོག་མའི་འོ་།ལྟ་བ་གང་ཞེ་ན། ཡིད་ལ་བྱེད་པའོ། །དེ་ཅིའི་ཕྱིར་ཞེ་ན་ཤཱ་རིའི་བུ། ཆོས་ཐམས་ཅད་ནི། ཡིད་ལ་བྱེད་  
པ་ལས་བྱུང་བ་ཡིན་ཏེ། གང་ཡིད་ལ་བྱེད་པ་དེ་ནི། འདུ་ཤེས་ཡིན་ནོ། །གང་འདུ་ཤེས་པ་དེ་ནི། ལྟ་བ་ཡིན་ནོ། །ལྟ་བ་གང་ཡིན་པ་དེ་ནི། ལོག་པར་ལྟ་བ་ཡིན་པའི་ཕྱིར་  
རོ༑ ༑ཤཱ་རིའི་བུ། དེ་བཞིན་གཤེགས་པས་དགེ་བའི་ཆོས་དེའང་ལོག་པར་ལྟ་བ་ཡིན་ནོ། །ཞེས་གསུངས་སོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་འདོད་ཆགས་  
  
  
ཆོས་སམ། ཆོས་མ་ཡིན་པའམ། དགེ་བའམ་མི་དགེ་བ་སྤངས་པའི་ཕྱིར་རོ། །དེ་ནི། ལྟ་བ་ཐམས་ཅད་དང་འཛིན་པ་ཐམས་ཅད་དང། ཡིད་ལ་བྱེད་པ་  
ཐམས་ཅད་ཀྱིས་མ་ཆགས་པ་ཡིན་པས་དེའི་ཕྱིར་འདོད་ཆགས་དང་བྲལ་བ་ཡིན་ནོ། །ཞེས་གསུངས་སོ། །ཤཱ་རིའི་བུ། བྱང་ཆུབ་ནི་སྤངས་པ་ཡིན་ནོ། །གང་གི་སྤངས་པ་ཡིན་  
ཞེ་ན༑ འདོད་པར་གཏོགས་པ་རྣམས་ཀྱིའོ། །འདོད་པར་གཏོགས་པ་རྣམས་གང་ཞེ་ན། འདོད་པར་གཏོགས་པ་རྣམས་ཀྱི་ཚུལ་བཞིན་མ་ཡིན་པ་མི་དགེ་བ། བདག་ཅེའམ། བདག་  
ཞེའམ༑ བདག་ཏུ་བྱེད་པ་དང། བདག་གིར་བྱེད་པ་གང་ཡིན་པ་དེ་དག་སྟེ། འདི་དག་ནི། འདོད་པར་གཏོགས་པ་རྣམས་ཡིན་ནོ། །འདི་ལྟ་སྟེ་བདག་ཏུ་འདུ་ཤེས་པ་སྤངས་པ་  
གང་ཡིན་པ་དེ་དག་ནི། མངོན་པར་ཞེན་པ་མེད་པ་ཡིན་ནོ། །དེ་ནི་སྤངས་པ་ཡིན་ཏེ། འདི་ནི། དེ་བཞིན་གཤེགས་པ་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ཡིན་ནོ། །སྔོན་གྱི་སྦྱོར་བའི་ལེའུ་སྟེ་བདུན་པའོ།། །།ཤཱ་རིའི་བུ། ང་འདས་པ་མངོན་པར་དྲན་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་  
ལ་བརྟེན་ནས་ང་འཁོར་ལོས་བསྒྱུར་བའི་རྒྱལ་པོར་གྱུར་པ་ན་སངས་རྒྱས་ཤཱཀྱ་ཐུབ་པ་ཞེས་བྱ་བ་ཤ་སྟག་བྱེ་བ་ཕྲག་སུམ་ཅུ་ཉན་ཐོས་ཀྱི་ཚོགས་དང་བཅས་པ་གང་ཡིན་པ་དག་  
  
  
༄༅། །ཆོས་གོས་དང། བསོད་སྙོམས་དང། གནས་མལ་དང། ནད་ཀྱི་རྐྱེན་སྨན་དང། མཁོ་བའི་ཡོ་བྱད་རྣམས་ཀྱིས་བསྟི་སྟང་དུ་བྱས་བླ་མར་བྱས། རྗེད། མཆོད་  
དེ་མཉེས་པར་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་ཁོ་ན་བསྒྲུབས་ན། སངས་རྒྱས་བཅོམ་ལྡན་འདས་དེ་དག་གིས་ང་ལ་ཁྱོད་མ་འོངས་པའི་དུས་  
ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་རོ། །ཞེས་ལུང་མ་བསྟན་ཏོ། །དེ་ཅིའི་ཕྱིར་ཞེ་ན་འདི་ལྟར་ང་དམིགས་པའི་  
འདུ་ཤེས་ཅན་དུ་གྱུར་ཅིང་བདག་ཏུ་སྨྲ་བ་ལ་མངོན་པར་ཞེན་པར་གྱུར་པའི་ཕྱིར་རོ། །ཤཱ་རིའི་བུ། ངས་གཞན་ཡང་འདས་པ་མངོན་པར་དྲན་ཏེ། ང་འཁོར་ལོས་བསྒྱུར་བའི་  
རྒྱལ་པོར་གྱུར་པ་ན་སངས་རྒྱས་མར་མེ་མཛད་ཅེས་བྱ་བར་གྱུར་པ་ཤ་སྟག་བརྒྱད་སྟོང་བྱུང་བར་གྱུར་ཏེ། སངས་རྒྱས་བཅོམ་ལྡན་འདས་ཉན་ཐོས་ཀྱི་ཚོགས་དང་བཅས་  
པ་དེ་དག་ལའང་ངས་ཆོས་གོས་དང། བསོད་སྙོམས་དང། གནས་མལ་དང། ནད་ཀྱི་རྐྱེན་སྨན་དང། མཁོ་བའི་ཡོ་བྱད་རྣམས་ཀྱིས་བསྟི་སྟང་དུ་བྱས། བླ་མར་བྱས་  
རྗེད༑ མཆོད་དེ་མཉེས་པར་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་ཉིད་བསྒྲུབས་ན། སངས་རྒྱས་བཅོམ་ལྡན་འདས་དེ་དག་གིས་ང་ལ་ཁྱོད་མ་  
  
  
རྫོགས་པའི་སངས་རྒྱས་སུ་འགྱུར་རོ། །ཞེས་ལུང་མ་བསྟན་ཏོ། །དེ་ཅིའི་ཕྱིར་ཞེ་ན། འདི་ལྟར་ང་དམིགས་པའི་  
འདུ་ཤེས་ཅན་དུ་གྱུར་ཅིང་བདག་ཏུ་སྨྲ་བ་ལ་མངོན་པར་ཞེན་པའི་ཕྱིར་རོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། བླ་ན་མེད་པའི་བྱང་ཆུབ་འདི་ཉིད་ལས་བརྩམས་  
ཏེ་སངས་རྒྱས་རབ་ཏུ་འབར་བ་ཞེས་བྱ་བ་ཤ་སྟག་དྲུག་སྟོང་པོ་དེ་དག་ལའང་ང་འཁོར་ལོས་བསྒྱུར་བའི་རྒྱལ་པོར་གྱུར་པ་ན་ཞེས་བྱ་བ་ནས་བཀུར་སྟི་བྱས་སོ། །ཞེས་བྱ་བའི་བར་  
གོང་མ་བཞིན་དུ་ཐམས་ཅད་བརྗོད་པར་བྱའོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། སངས་རྒྱས་སྐར་རྒྱལ་ཞེས་བྱ་བ་ཤ་སྟག་བྱེ་བ་ཕྲག་གསུམ་པོ་དེ་དག་ལའང་ཞེས་  
བྱ་བ་ནས་ང་འཁོར་ལོས་བསྒྱུར་བའི་རྒྱལ་པོར་གྱུར་པ་ན་བཀུར་སྟི་བྱས་སོ། །ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། སངས་རྒྱས་  
སཱ་ལའི་རྒྱལ་པོ་ཞེས་བྱ་བ་ཤ་སྟག་ཁྲི་དྲུག་སྟོང་པོ་དེ་དག་བསྐལ་པ་གཅིག་ལ་བྱུང་སྟེ། ཤཱ་རིའི་བུ། བསྐལ་པ་དེའི་མིང་ཡང་གོང་མས་འཕགས་ཞེས་བྱ་བར་གྱུར་ཏོ། །ཤཱ་རིའི་  
བུ༑ དེ་ལའང་ངས་མངོན་པར་དྲན་ཏེ། སངས་རྒྱས་ཁྲི་དྲུག་སྟོང་པོ་དེ་དག་ལ་ངས་སྐྲ་ངང་ཁ་སྤུ་བྲེགས་ནས་གོས་དུར་སྨྲིག་འགོས་ཏེ་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་  
  
  
༄༅། །བར་གྱུར་པ་དང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་ཉིད་ལ་བརྟེན་ནས་ཞེས་བྱ་བ་ནས་ང་ལ་སངས་རྒྱས་བཅོམ་ལྡན་འདས་དེ་དག་གིས་ལུང་  
མ་བསྟན་ཏོ། །ཞེས་བྱ་བ་དང། འདི་ལྟར་ཡང་ང་སྨྲ་བ་དེ་དག་ལ་མངོན་པར་ཞེན་པ་དང། དམིགས་པའི་ལྟ་བ་ཅན་དུ་གྱུར་པའི་ཕྱིར་རོ། །ཞེས་བྱ་བའི་བར་དུ་བརྗོད་པར་བྱའོ།།  
ཤཱ་རིའི་བུ། ངས་མངོན་པར་དྲན་ཏེ། སངས་རྒྱས་པདྨ་ས་འཕགས་པ་ཞེས་བྱ་བ་ཤ་སྟག་ཁྲི་ལྔ་བརྒྱ་པོ་དེ་དག་ལའང་ཞེས་བྱ་བ་ནས་ང་འཁོར་ལོས་བསྒྱུར་བའི་རྒྱལ་པོ་ཉིད་དུ་  
གྱུར་པ་ན་ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་བུ་གཞན་ཡང་ངས་མངོན་པར་དྲན་ཏེ། སངས་རྒྱས་རབ་ཏུ་འབར་བ་ཞེས་བྱ་བ་ཤ་སྟག་ཁྲི་ལྔ་སྟོང་པོ་དེ་དག་ལའང་  
ཞེས་བྱ་བ་ནས་ང་འཁོར་ལོས་བསྒྱུར་བའི་རྒྱལ་པོ་ཉིད་དུ་གྱུར་པ་ན་ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། སངས་རྒྱས་ཀཽཎྜི་  
ནྱའི་རིགས་ཞེས་བྱ་བ་བྱེ་བ་ཕྲག་དགུ་བཅུ་པོ་དེ་དག་ལའང་ཞེས་བྱ་བ་ནས་ང་འཁོར་ལོས་བསྒྱུར་བའི་རྒྱལ་པོ་ཉིད་དུ་གྱུར་པ་ན་ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་  
བུ༑ གཞན་ཡང་ངེས་མངོན་པར་དྲན་ཏེ། སངས་རྒྱས་འོད་སྲུང་ཞེས་བྱ་བ་ཤ་སྟག་སྟོང་ཕྲག་དགུ་པོ་དེ་དག་ལའང་ཉན་ཐོས་ཀྱི་ཚོགས་དང་བཅས་པར་ཡང་ངས་ཆོས་  
  
  
ཐམས་ཅད་དུ་བདེ་བ་ལ་རེག་པར་གནས་པར་བྱ་བའི་ཕྱིར་བཀུར་སྟི་བྱས་ཞེས་བྱ་བ་ནས་མཉེས་པར་བྱས་སོ། །  
ཞེས་བྱ་བའི་བར་དུ་བརྗོད་པར་བྱའོ། །སངས་རྒྱས་བཅོམ་ལྡན་འདས་དེ་དག་གིས་ང་ལ་ཁྱོད་མ་འོངས་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་  
པའི་སངས་རྒྱས་སུ་འགྱུར་རོ། །ཞེས་ལུང་མ་བསྟན་ཏེ། གང་ཡང་ངས་འདི་ལྟར་ཆོས་རྣམས་ཀྱི་རང་གི་མཚན་ཉིད་མ་ཤེས་ཤིང་དམིགས་པ་ཅན་གྱི་ལྟ་བར་གྱུར་ནས་བདག་  
ཏུ་སྨྲ་བ་ལ་མངོན་པར་ཞེན་པའི་ཕྱིར་རོ། །ཞེས་བྱ་བའི་བར་དུའོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། བསྐལ་པ་ཁྲིར་འཇིག་རྟེན་འདི་སངས་རྒྱས་བཅོམ་ལྡན་  
འདས་རྣམས་ཀྱིས་སྟོངས་པར་གྱུར་ཏོ། །དེ་ལ་བསྐལ་པ་ལྔ་བརྒྱ་པོ་གང་དག་ལ་རང་སངས་རྒྱས་ཤ་སྟག་བྱུང་བར་གྱུར་ཏོ། །ཤཱ་རིའི་བུ། ངས་མངོན་པར་དྲན་ཏེ། རང་སངས་  
རྒྱས་བརྒྱ་སྟོང་ཕྲག་དགུ་བཅུ་གང་དག་ལ་ངས་ཇི་སྲིད་འཚོའི་བར་དུ་ཆོས་གོས་དང། བསོད་སྙོམས་དང་ཞེས་བྱ་བ་ནས་བཀུར་སྟི་བྱས། མཉེས་པར་བྱས་ཞེས་བྱ་བའི་བར་དུ་  
བརྗོད་པར་བྱའོ། །ཤཱ་རིའི་བུ། ངས་བསྐལ་བ་ལྔ་བརྒྱར་རང་སངས་རྒྱས་བྱེ་བ་སྟོང་ཕྲག་བརྒྱད་ཅུ་རྩ་བཞི་བཀུར་སྟི་བྱས་ཞེས་བྱ་བ་ནས་མཉེས་པར་བྱས་སོ། །ཞེས་བྱ་བའི་  
  
  
༄༅། །བར་དུ་བརྗོད་པར་བྱའོ། །ཤཱ་རིའི་བུ། འདི་ལྟར་བསྐལ་པ་ལྔ་བརྒྱ་པོ་དེ་དག་རྫོགས་ཤིང་རང་སངས་རྒྱས་གང་ཡིན་པ་དེ་དག་ཀྱང་བྱུང་བ་དང། དེའི་  
ཚེ་ང་མི་རྣམས་ལས་ཤི་འཕོས་ནས་ཚངས་པའི་འཇིག་རྟེན་དུ་སྐྱེས་ཏེ། དེར་ཚངས་པར་གྱུར་པ་ནའང་ཚངས་པ་ཆེན་པོར་གྱུར་ཏོ་།ཤཱ་རིའི་བུ། རྣམ་གྲངས་འདིས་  
བསྐལ་པ་ལྔ་བརྒྱར་རྟག་པར་རྒྱུན་དུ་ཚངས་པ་ཆེན་པོར་གྱུར་ཏོ། །ཤཱ་རིའི་བུ། འདི་ལྟར་ཡང་བསྐལ་པ་ལྔ་བརྒྱ་པོ་དེ་དག་འདས་ནས་སླར་ཛམྦུའི་གླིང་དུ་ང་རྒྱལ་སྲིད་  
བྱེད་དུ་བཅུག་སྟེ། རྒྱལ་པོ་ཆེན་པོ་རྣམས་དང། ལྷ་རྣམས་ཀྱི་སྐལ་པ་ཆེན་པོ་དང་ལྡན་པར་སྐྱེས་སོ། །དེ་ནས་སུམ་ཅུ་རྩ་གསུམ་པའི་ལྷ་རྣམས་ཀྱི་ལྷའི་དབང་པོ་  
གཅིག་པུར་གྱུར་ཏོ། །ཤཱ་རིའི་བུ། རྣམ་གྲངས་འདིས་བསྐལ་པ་ལྔ་བརྒྱར་ཛམྦུའི་གླིང་དུ་སྐྱེས་ཏེ། དེ་བསྐལ་པ་ལྔ་བརྒྱར་ཚངས་པར་གྱུར་ནའང་ཚངས་པ་ཆེན་པོར་  
གྱུར་ཏེ༑ ཤཱ་རིའི་བུ། བསྐལ་པ་བརྒྱ་སྟོང་ཕྲག་དགུར་སྐྱེ་བ་གཅིག་པོ་མི་རྣམས་ཀྱི་ནང་དུ་སྐྱེས་སོ། །ཤཱ་རིའི་བུ། འདི་ལྟར་བསྐལ་པ་བརྒྱ་སྟོང་ཕྲག་དགུར་རང་སངས་  
རྒྱས་ནི། བྱུང་བར་གྱུར་གྱི། སངས་རྒྱས་ནི། བྱུང་བར་མ་གྱུར་ཏོ། །སེམས་ཅན་ཕལ་ཆེར་ངན་འགྲོར་འགྲོ་བར་གྱུར་པ་ན། ཤཱ་རིའི་བུ། འདི་ལྟར་བསྐལ་པ་བརྒྱ་སྟོང་  
  
  
ཏེ། འཇིག་རྟེན་འདི་འཇིག་པ་ན་ནི། འོད་གསལ་གྱི་ལྷའི་ནང་དུ་སྐྱེས་སོ། །འཇིག་རྟེན་འདི་ཆགས་པ་ན་ནི། འདོད་པ་ན་  
སྤྱོད་པའི་ལྷ་རྣམས་སུ་སྐྱེས་ཏེ། འདོད་པ་ན་སྤྱོད་པའི་ལྷ་ཆེན་པོའི་རིས་ཀྱི་བདག་པོར་གྱུར་ཏོ། །ཤཱ་རིའི་བུ། འདི་ལྟར་ཡང་བསྐལ་པ་ཁྲི་བོ་དེ་དག་འདས་ནས་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ཏུ་སྦས་པ་ཞེས་བྱ་བ་འཇིག་རྟེན་དུ་བྱུང་བ་དང། ངའང་ཚངས་པའི་འཇིག་རྟེན་ནས་ཚེ་འཕོས་ནས་ཛམྦུའི་གླིང་དུ་  
སྐྱེས་ཏེ༑ འཁོར་ལོས་བསྒྱུར་བའི་རྒྱལ་པོ་ལེགས་མཐོང་ཞེས་བྱ་བར་གྱུར་ཏོ། །དེའི་ཚེ་མི་དེ་དག་གི་ཚེ་ནི། ལོ་སྟོང་ཕྲག་དགུ་བཅུ་ཐུབ་པར་གྱུར་ཏོ། །སངས་རྒྱས་ཀྱི་  
སྡེ་སྣོད་ཚུལ་ཁྲིམས་འཆལ་པ་ཚར་གཅོད་པ། བམ་པོ་དྲུག་པ། དེ་ནས་ངས་བཅོམ་ལྡན་འདས་དེ་དགེ་སློང་བརྒྱ་སྟོང་བྱེ་བ་ཕྲག་དགུ་བཅུ་དང་ཐབས་ཅིག་ཏུ་ཇི་སྲིད་འཚོའི་  
བར་དུ་ཆོས་གོས་དང་ཞེས་བྱ་བ་ནས་བདེ་བའི་ཡོ་བྱད་ཐམས་ཅད་ཀྱིས་ཐམས་ཅད་དུ་བདེ་བར་གནས་པར་བྱ་བའི་ཕྱིར་བཀུར་སྟི་བྱས་མཉེས་པར་བྱས་སོ། །ཞེས་བྱ་བ་  
ནས་བཅོམ་ལྡན་འདས་དེས་ཀྱང་ང་ལུང་མ་བསྟན་ཏོ། །ཞེས་བྱ་བའི་བར་དུ་བརྗོད་པར་བྱ་སྟེ། འདི་ལྟར་ཆོས་རྣམས་ཀྱི་རང་གི་མཚན་ཉིད་མི་ཤེས་ཤིང། བདག་ཏུ་སྨྲ་བ་  
  
  
༄༅། །ལ་མངོན་པར་ཞེན་པ་དང། དམིགས་པ་ཅན་གྱི་ལྟ་བར་གྱུར་པའི་ཕྱིར་རོ། །ཤཱ་རིའི་བུ། དེའི་ཚེ་བསྐལ་པ་ཡོངས་སུ་ཚང་བར་སངས་རྒྱས་མཚན་ཐ་  
དད་པ་སྟོང་བྱུང་བ་དེའང་ང་འཁོར་ལོས་བསྒྱུར་བའི་རྒྱལ་པོར་གྱུར་པ་ན་ཉན་ཐོས་ཀྱི་དགེ་འདུན་དང་བཅས་པར་ཆོས་གོས་དང་བསོད་སྙོམས་དང། གནས་མལ་དང་  
ནད་ཀྱི་རྐྱེན་སྨན་དང། མཁོ་བའི་ཡོ་བྱད་རྣམས་ཀྱིས་ཐམས་ཅད་དུ་བདེ་བར་གནས་པར་བྱ་བའི་ཕྱིར་བཀུར་སྟིར་བྱས། བླ་མར་བྱས་མཆོད། རྗེད་དེ་མཉེས་པར་  
བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་ཉིད་བསྒྲུབས་ན། སངས་རྒྱས་དེ་དག་གིས་ང་ལ་ཁྱོད་མ་འོངས་པའི་དུས་ན་དེ་བཞིན་གཤེགས་པ་  
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་རོ་།ཞེས་ལུང་མ་བསྟན་ཏོ། །དེ་ཅིའི་ཕྱིར་ཞེ་ན། འདི་ལྟར། ངས་ཆོས་རྣམས་ཀྱི་རང་གི་མཚན་ཉིད་  
མི་ཤེས་ཤིང། བདག་ཏུ་སྨྲ་བ་ལ་མངོན་པར་ཞེན་པ་དང། དམིགས་པ་ཅན་གྱི་ལྟ་བ་ལ་མངོན་པར་ཞེན་པར་གྱུར་པའི་ཕྱིར་རོ། །ཤཱ་རིའི་བུ། གཞན་ཡང་ངས་མངོན་པར་  
དྲན་ཏེ༑ བསྐལ་པ་གྲངས་མེད་པ་བདུན་བརྒྱའི་ཚེ་སངས་རྒྱས་ཛམྦུ་འདུད་པ་ཞེས་བྱ་བ་སྟོང་ཡོངས་སུ་ཚང་བར་བྱུང་བ་ཞེས་བྱ་བ་ནས་དེ་དག་ཀྱང་ངས་ཞེས་བྱ་བའི་བར་དུ་བརྗོད་  
  
  
།བསྐལ་པ་གྲངས་མེད་པ་བརྒྱ་པོ་དེ་ཉིད་ལ་སངས་རྒྱས་དོན་ཐམས་ཅད་གཟིགས་པ་ཞེས་བྱ་བ་ཤ་སྟག་དྲུག་ཁྲི་ཉིས་སྟོང་ཞེས་བྱ་བ་ནས་དེ་དག་ཀྱང་ངས་བཀུར་སྟི་བྱས་ཞེས་  
བྱ་བ་ནས་ཇི་ལྟར་ཡང་དམིགས་པ་ཅན་གྱི་འདུ་ཤེས་སུ་གྱུར་པའི་ཕྱིར་རོ། །ཞེས་བྱ་བའི་བར་དུ་བརྗོད་པར་བྱའོ། །གྲངས་མེད་པའི་བསྐལ་པ་བརྒྱ་པོ་དེ་ཉིད་ལ་སངས་རྒྱས་དབང་  
པོའི་རྒྱལ་མཚན་ཞེས་བྱ་བ་ཤ་སྟག་བརྒྱད་ཁྲི་བཞི་སྟོང་ཞེས་བྱ་བ་ནས་དེ་དག་ཀྱང་ངས་བཀུར་སྟི་བྱས་ཞེས་བྱ་བ་དང། ཇི་ལྟར་ཡང་དམིགས་པ་ཅན་གྱི་འདུ་ཤེས་སུ་གྱུར་པའི་  
ཕྱིར་རོ༑ ༑ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་བུ་གཞན་ཡང་ངས་མངོན་པར་དྲན་ཏེ། སངས་རྒྱས་ཉི་མ་ཞེས་བྱ་བ་ཤ་སྟག་ལྔ་བརྒྱ་ཞེས་བྱ་བ་ནས་དེ་དག་ཀྱང་ངས་ཞེས་  
བྱ་བ་དང། ཇི་ལྟར་ཡང་དམིགས་པ་ཅན་གྱི་འདུ་ཤེས་སུ་གྱུར་པའི་ཕྱིར་རོ། །ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་བུ་གཞན་ཡང་ངས་མངོན་པར་དྲན་ཏེ། སངས་རྒྱས་  
བཅོམ་ལྡན་འདས་ཞི་བར་མཛད་ཅེས་བྱ་བ་ཤ་སྟག་དྲུག་ཁྲི་ཉིས་སྟོང་ཉན་ཐོས་ཀྱི་ཚོགས་དང་བཅས་པ་དེ་དག་ཀྱང་ང་འཁོར་ལོས་བསྒྱུར་བའི་རྒྱལ་པོར་གྱུར་པ་ན་ཆོས་གོས་དང་  
བསོད་སྙོམས་དང། གནས་མལ་དང། ནད་ཀྱི་རྐྱེན་སྨན་དང། མཁོ་བའི་ཡོ་བྱད་རྣམས་ཀྱིས་བཀུར་སྟི་བྱས། བླ་མར་བྱས། རྗེད། མཆོད་དེ་མཉེས་པར་བྱས་ནས་བླ་ན་མེད་  
  
  
༄༅། །པ་ཡང་དག་པར་རྫོགས་པའི་བྱང་ཆུབ་འདི་ཉིད་བསྒྲུབས་ན། སངས་རྒྱས་བཅོམ་ལྡན་འདས་དེ་དག་གིས་ང་ལ་ལུང་མ་བསྟན་ཏོ། །ཞེས་བྱ་བ་ནས་ཇི་  
ལྟར་ཡང་དམིགས་པའི་འདུ་ཤེས་ཅན་དུ་གྱུར་ཅིང་བདག་ཏུ་སྨྲ་བ་ལ་མངོན་པར་ཞེན་པའི་ཕྱིར་རོ། །ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་བུ། དེ་ལྟར་རིམ་གྱིས་  
བཅོམ་ལྡན་འདས་མར་མེ་མཛད་ཀྱིས་ང་ལུང་བསྟན་ཏོ། །དེ་ཅིའི་ཕྱིར་ཞེ་ན། ཤཱ་རིའི་བུ། བཅོམ་ལྡན་འདས་མར་མེ་མཛད་དེ་ངས་མཐོང་མ་ཐག་ཁོ་ནར་ཆོས་རྣམས་ལ་  
མ་སྐྱེས་པའི་བཟོད་པ་ཐོབ་ནས་བཅོམ་ལྡན་འདས་མར་མེ་མཛད་ཀྱིས་ཐོག་མར་ང་ལ་ཁྱོད་མ་འོངས་པའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་  
པའི་སངས་རྒྱས་ཤཱཀྱ་ཐུབ་པ་ཞེས་བྱ་བར་འགྱུར་རོ། །ཞེས་ལུང་བསྟན་པའི་ཕྱིར་རོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། རྒྱལ་པོ་ང་ལས་ནུ་ཞེས་བྱ་བ་ཤ་  
སྟག་བྱེ་བ་ཕྲག་བཅུ་གཉིས་བྱུང་སྟེ། ཐམས་ཅད་ཀྱང་འཁོར་ལོས་བསྒྱུར་བའི་རྒྱལ་པོར་གྱུར་ཏོ། །ཞེས་བྱ་བའི་བར་དུ་བརྗོད་པར་བྱའོ། །ཤཱ་རིའི་བུ། གཞན་ཡང་ངས་  
མངོན་པར་དྲན་ཏེ། རྒྱལ་པོ་མང་པོས་བཀུར་བ་ཞེས་བྱ་བ་ཤ་སྟག་བྱེ་བ་སྟོང་ཕྲག་སུམ་ཅུ་རྩ་གཉིས་བྱུང་སྟེ། ཐམས་ཅད་ཀྱང་འཁོར་ལོས་སྒྱུར་བའི་རྒྱལ་པོར་གྱུར་  
  
  
༑ཤཱ་རིའི་བུ། གཞན་ཡང་ངས་མངོན་པར་དྲན་ཏེ། རྒྱལ་པོ་ལྷ་ཆེན་པོ་ཞེས་བྱ་བ་ཤ་སྟག་བྱེ་བ་ཕྲག་བཞི་བཅུ་བྱུང་སྟེ། ཐམས་ཅད་ཀྱང་འཁོར་ལོས་སྒྱུར་བའི་རྒྱལ་པོར་  
གྱུར་ཏོ༑ ༑ཤཱ་རིའི་བུ། གཞན་ཡང་ངས་མངོན་པར་དྲན་ཏེ། རྒྱལ་པོ་ཚངས་བྱིན་ཞེས་བྱ་བ་ཤ་སྟག་བྱེ་བ་ཕྲག་བརྒྱད་ཅུ་རྩ་བཞི་བྱུང་སྟེ། ཐམས་ཅད་ཀྱང་འཁོར་ལོས་བསྒྱུར་  
བའི་རྒྱལ་པོར་གྱུར་ཏོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། རྒྱལ་པོ་བུ་རམ་ཤིང་པ་ཞེས་བྱ་བ་ཤ་སྟག་བྱེ་བ་བྱུང་སྟེ། ཐམས་ཅད་ཀྱང་འཁོར་ལོས་བསྒྱུར་བའི་རྒྱལ་  
པོར་གྱུར་ཏོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ་འདས་པའི་དུས་ན་རྒྱལ་པོ་རབ་འབར་ཞེས་བྱ་བ་ཤ་སྟག་ཁྲི་བྱུང་སྟེ། ཐམས་ཅད་ཀྱང་འཁོར་ལོས་སྒྱུར་  
བའི་རྒྱལ་པོར་གྱུར་ཏོ། །ཤཱ་རིའི་བུ། གཞན་ཡང་ངས་མངོན་པར་དྲན་ཏེ། རྒྱལ་པོ་གཟུགས་མཛེས་ཞེས་བྱ་བ་ཤ་སྟག་བྱེ་བ་ཕྲག་ཉི་ཤུ་བྱུང་སྟེ། ཐམས་ཅད་ཀྱང་འཁོར་  
ལོས་སྒྱུར་བའི་རྒྱལ་པོར་གྱུར་ཏོ། །ཤཱ་རིའི་བུ། འདི་ལྟར་མིང་སྣ་ཚོགས་པའི་རྒྱལ་པོ་བྱེ་བ་ཕྲག་བཅུ་དྲུག་དང། ཤཱ་རིའི་བུ་རྒྱལ་པོ་བྱེ་བ་ཕྲག་བརྒྱད་པོ་གང་ཡིན་པ་  
འདི་དག་ནི། དེ་བཞིན་གཤེགས་པས་དགེ་སློང་ཀུན་དགའ་བོ་ལ་གསུངས་སོ། །ཤཱ་རིའི་བུ། དེའི་ཚེ་དེའི་དུས་ཀྱི་དེ་དང་དེར་བྱུང་བའི་འཁོར་ལོས་སྒྱུར་བའི་རྒྱལ་པོར་གྱུར་  
  
  
༄༅། །པ་དག་ཁྱོད་གཞན་ཡིན་པ་སྙམ་དུ་སེམས་ན། ཤཱ་རིའི་བུ། ཁྱོད་ཀྱིས་དེ་ལྟར་མི་བལྟ་སྟེ། དེ་ཅིའི་ཕྱིར་ཞེ་ན། ཤཱ་རིའི་བུ། ང་ཉིད་དེའི་ཚེ་དེའི་དུས་ཀྱི་དེ་དང་  
དེར་བྱུང་བའི་འཁོར་ལོས་སྒྱུར་བའི་རྒྱལ་པོ་རྣམས་སུ་གྱུར་ཏོ་།དེ་བཞིན་གཤེགས་པ་ལ་བཀུར་སྟི་བྱས་པ་དང། བླ་མར་བྱས་པ་དང། རྗེད་པ་དང། མཆོད་པ་དང་  
མཉེས་པར་བྱས་པའི་ལེའུ་སྟེ་བརྒྱད་པའོ།། །།ཤཱ་རིའི་བུ། ངས་འདས་པའི་དུས་མངོན་པར་དྲན་ཏེ། གང་གི་ཚེ་དེ་བཞིན་གཤེགས་པ་དགྲ་བཅོམ་  
པ་ཡང་དག་པར་རྫོགས་པའི་སངས་རྒྱས་ཤིན་ཏུ་འོད་ཅེས་བྱ་བ་ཞིག་བྱུང་བར་གྱུར་པའི་དུས་དེ་དང་དེ་ཡོད་དེ། འདི་ལྟར་བྱང་ཆུབ་སེམས་དཔའ་བྱམས་པ་འཁོར་ལོས་  
བསྒྱུར་བའི་རྒྱལ་པོར་གྱུར་པ་ན་དེ་ལ་དེས་ཐོག་མར་བྱང་ཆུབ་ཀྱི་སེམས་ཀྱི་དགེ་བའི་རྩ་བ་བསྐྱེད་དེ། བཅོམ་ལྡན་འདས་དེའི་ཚེའི་ཚད་ནི། ལོ་བརྒྱད་ཁྲི་བཞི་སྟོང་དུ་གྱུར་  
ཏོ༑ ༑བཅོམ་ལྡན་འདས་དེའི་ཉན་ཐོས་རྣམས་ཀྱི་འདུས་པ་ཆེན་པོ་ནི་གསུམ་དུ་གྱུར་ཏེ། འདུས་པ་ཆེན་པོ་དང་པོ་ལ་ནི། དགྲ་བཅོམ་པ་བྱེ་བ་ཕྲག་དགུ་བཅུ་རྩ་དྲུག་བྱུང་  
ངོ། །འདུས་པ་གཉིས་པ་ལ་ནི། དགྲ་བཅོམ་པ་བྱེ་བ་ཕྲག་དགུ་བཅུ་རྩ་བཞི་བྱུང་ངོ། །འདུས་པ་གསུམ་པ་ལ་ནི། དགྲ་བཅོམ་པ་བྱེ་བ་ཕྲག་དགུ་བཅུ་རྩ་གཉིས་བྱུང་ངོ། །  
  
  
དེ་ནས་རྒྱལ་པོ་རྣམ་པར་སྣང་བྱེད་ཀྱིས་བཅོམ་ལྡན་འདས་དེ་མཐོང་ནས་དགའ་བ་ཆེན་པོ་སྐྱེས་པར་གྱུར་ཏེ། དེས་བཅོམ་ལྡན་འདས་དེ་ཉན་ཐོས་ཀྱི་དགེ་འདུན་དང་ཐབས་  
ཅིག་ལ་ལོ་ཁྲིར་ཞེས་བྱ་བ་ནས་བཀུར་སྟི་བྱས། མཉེས་པར་བྱས་ནས་ཞེས་བྱ་བའི་བར་དུ་བརྗོད་པར་བྱ་སྟེ། སྨོན་ལམ་དུའང་ཀྱེ་མ་རེ་ཞིག་བྱང་ཆུབ་དོན་དུ་གཉེར་བ་ན་མ་འོངས་པ་  
ན་བདག་གི་ཚེའི་ཚད་ཀྱང་འདི་ཉིད་དང། རེ་ཞིག་ཉན་ཐོས་ཆེན་པོའི་དགེ་འདུན་གྱི་ཚད་ཀྱང་འདི་ཁོ་ན་སྙེད་དང་ལྡན་པར་གྱུར་ཅིང། གང་གི་ཚེ་སེམས་ཅན་རྣམས་བདེ་བ་ལ་བཀོད་  
པར་གྱུར་པ་དེའི་ཚེ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པར་གྱུར་ཅིག་ཅེས་སྨོན་ལམ་བཏབ་པོ། །ཤཱ་རིའི་བུ། གཞན་ཡང་  
ངས་མངོན་པར་དྲན་ཏེ། བྱང་ཆུབ་སེམས་དཔའ་བྱམས་པས་བསྐལ་པ་བྱེ་བ་ཕྲག་བཞི་བཅུ་པོ་འདི་སྙེད་ཅིག་ལོན་ནས་དེའི་འོག་ཏུ་ངས་བྱང་ཆུབ་ཏུ་སེམས་བསྐྱེད་པར་གྱུར་ཏེ། དེ་  
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གཞན་གྱིས་མི་ཐུབ་པའི་རྒྱལ་མཚན་ལས་དགེ་བའི་རྩ་བ་བསྐྱེད་དོ། །བཅོམ་ལྡན་འདས་དེ་ལ་ལོ་  
སྟོང་དུ་བདེ་བའི་ཡོ་བྱད་ཐམས་ཅད་ཀྱིས་བསྟབས་ཤིང་ལྷའི་རས་བཅོས་བུ་འབུམ་ཕྲག་ལྔ་རི་བ་དག་གིས་མངོན་པར་བཀབ་བོ། །བཅོམ་ལྡན་འདས་དེ་ཡོངས་སུ་མྱ་ངན་ལས་  
  
  
༄༅། །འདས་ནས་ཀྱང་མཆོད་རྟེན་ཤིན་ཏུ་ཆེན་པོ་འཕང་དུ་དཔག་ཚད་ཙམ་ལ། རྒྱར་དཔག་ཚད་ཕྱེད་པ་རིན་པོ་ཆེ་སྣ་བདུན་ལས་བྱེད་དུ་བཅུག་སྟེ། འདི་ལྟ་སྟེ་  
གསེར་དང། དངུལ་དང། བཻ་ཌཱུརྱ་དང། ཤེལ་དང། མུ་ཏིག་དམར་པོ་དང། རྡོའི་སྙིང་པོ་དང། བདུན་པ་ནི། རིན་པོ་ཆེ་སྤུག་གོ་ཤཱ་རིའི་བུ། ངས་རྟག་པར་རྒྱུན་དུ་འདི་སྐད་  
ཅེས་གང་གི་ཚེ་སེམས་ཅན་རྣམས་སྡུག་བསྔལ་གྱིས་ཉེན་པར་གྱུར་ཅིང་སྐྱབས་མེད་ལ། རྟོན་པ་མོད་པས་ཕལ་ཆེར་མི་དགེ་བའི་ཆོས་སྒྲུབ་པ་ལ་ཞུགས་ཏེ་ངན་སོང་  
ཡོངས་སུ་རྫོགས་པར་བྱེད་པ་དེའི་ཚེ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་སངས་རྒྱས་པར་གྱུར་ཅིག་ཅེས་སྨོན་ལམ་དུ་བཏབ་བོ། །ཤཱ་  
རིའི་བུ༑ དེ་བཞིན་གཤེགས་པས་དཀའ་བ་ཇི་སྙེད་ཅིག་སྤྱོད་པ་དང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་དཀའ་བ་ཇི་སྙེད་ཅིག་གིས་བསྒྲུབས་  
པ་དང། ཤཱ་རིའི་བུ། ངས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་སྒྲུབ་པ་ན། སྡུག་བསྔལ་གང་དག་ཉམས་སུ་མྱོང་བར་བྱས་པ་ལ་ལྟོས། གལ་ཏེ་ངས་  
བླ་ན་མེད་པ་ཡང་དག་པར་རྫོགས་པའི་བྱང་ཆུབ་འདི་སྒྲུབ་པ་ན། དེ་བཞིན་གཤེགས་པས་དོག་པ། རྩུབ་པ། ཉམ་ང་བའི་ཚོར་བ་ཉམས་སུ་མྱོང་བར་བྱས་པ་དེ་དག་  
  
  
ཤཱ་རིའི་བུ། ཐམས་ཅད་རྟག་ཏུ་སྦྱིན་ཞེས་བྱ་བས་དགེ་བ་ཅི་ཡིན་ཞེས་ཚོལ་བ་ན། རྟག་པར་རྒྱུན་དུ་ཡིད་བྱུང་བར་བྱེད་ཅིང་ཚད་མེད་པའི་བརྩོན་  
འགྲུས་བརྩམས་པ་དང། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཇི་སྙེད་ཅིག་མཉེས་པར་བྱས་པ་དང་བླ་ན་མེད་པ་ཡང་དག་པར་རྫོགས་  
པའི་བྱང་ཆུབ་འདི་དཀའ་བ་ཇི་སྙེད་ཅིག་གིས་བསྒྲུབས་པ་ལ་ལྟོས་སྐྱེས་བུ་བླུན་པོ་འདི་དག་ཡོངས་སུ་མྱ་ངན་ལས་འདའ་བར་བྱ་བའི་ཆེད་དུ་སེམས་གཅིག་ཀྱང་སྐྱེད་པར་མི་བྱེད་  
པ་ལྟ་སྨོས་ཀྱང་ཅི་དགོས། ཤཱ་རིའི་བུ། བྱང་ཆུབ་དེ་ནི། རིགས་པས་བསྒྲུབ་ནའང་དེ་ལྟར་དཀའ་བ་ན། རིགས་པ་མ་ཡིན་པས་ལྟ་ཅི་སྨོས། ཤཱ་རིའི་བུ། དེ་ལྟ་བས་ན། ཁྱོད་ལ་གོ་  
བར་བྱའོ། །ཁོང་དུ་ཆུད་པར་བྱའོ། །ང་ནི། ཇི་ལྟར་ཡང་ངན་པས་ནི། གྱ་ནོམ་པ་ཐོབ་པའམ། རྟོགས་པར་མི་ནུས་སོ། །ཤཱ་རིའི་བུ། ངན་པ་གང་ཞེ་ན། ཤཱ་རིའི་བུ། ལུས་ཀྱི་  
སྤྱོད་པ་དང། ངག་གི་སྤྱོད་པ་དང། ཡིད་ཀྱི་སྤྱོད་པ་ངན་པ་དང། དགེ་བའི་ཆོས་རྣམས་ལ་སྦྱོར་བ་ངན་པ་དང། དམིགས་པ་ངན་པ་དང། ལེ་ལོ་ངན་པ་དང། འཆལ་བའི་  
ཚུལ་ཁྲིམས་ངན་པ་སྟེ། ཤཱ་རིའི་བུ། འདི་དག་ནི། ངན་པ་རྣམས་ཀྱི་ནང་ན་ངན་པ་ཐ་ཆད་ཡིན་ནོ། །ཤཱ་རིའི་བུ། གང་ཞིག་བསྟན་པ་འདི་ལ་རབ་ཏུ་བྱུང་ནས་བདག་ཏུ་  
  
  
༄༅། །སྨྲ་བ་ལ་མངོན་པར་ཞེན་པར་གྱུར་ཅིང། དེ་བཞིན་དུ་སེམས་ཅན་དུ་སྨྲ་བ་དང། སྲོག་ཏུ་སྨྲ་བ་དང། གང་ཟག་ཏུ་སྨྲ་བ་ལ་མངོན་པར་ཞེན་པར་འགྱུར་  
པའི་ཕྱིར་རོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་དེ་བཞིན་གཤེགས་པས་གང་ཟག་ཏུ་སྨྲ་བ་ལ་ནི། རྗེས་སུ་མཐུན་པའི་བཟོད་པའང་མེད་པར་མངོན་སུམ་དུ་གཟིགས་  
པའི་ཕྱིར་རོ། །ཤཱ་རིའི་བུ། གལ་ཏེ་དམིགས་པའི་འདུ་ཤེས་ཅན་ལ་ནི། སངས་རྒྱས་བྱེ་བ་ཕྲག་སྟོང་གིས་ཉིན་གཅིག་བཞིན་དུ་ཆོ་འཕྲུལ་རྣམ་པ་གསུམ་གྱིས་ཆོས་བསྟན་  
ཀྱང་དེའི་ལྟ་བ་དེ་ཁོ་ན་སྤོང་བར་མི་འགྱུར་ཞིང། དད་པས་བྱིན་པའི་བསོད་སྙོམས་ཁམ་གཅིག་ཙམ་ཡང་ཡོངས་སུ་སྦྱང་བའི་ཕྱིར་མི་འཐོབ་ན། འབྲས་བུ་ཐོབ་པ་ལྟ་ཅི་  
སྨོས་ཏེ། དེ་ནི། གནས་ཡོད་པ་མ་ཡིན་ནོ། །ཤཱ་རིའི་བུ། གལ་ཏེ་གང་ཟག་ཏུ་ལྟ་བ་ཡོངས་སུ་མྱ་ངན་ལས་འདའ་བར་འགྱུར་ན། སོ་སོའི་སྐྱེ་བོ་ཐམས་ཅད་ཡོངས་སུ་མྱ་ངན་  
ལས་འདའ་བར་འགྱུར་རོ། །དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་གང་ཟག་ཏུ་ལྟ་བ་ནི། ལོག་པར་ལྟ་བ་ཡིན་པའི་ཕྱིར་རོ་།ཤཱ་རིའི་བུ། བྱིས་པ་སོ་སོའི་སྐྱེ་བོ་  
ཐམས་ཅད་ནི། ཕལ་ཆེར་བདག་ཏུ་སྨྲ་བ་ལ་མངོན་པར་ཞེན་པ་ཡིན་ཏེ། དེ་བཞིན་དུ་སེམས་ཅན་དུ་སྨྲ་བ་དང། སྲོག་ཏུ་སྨྲ་བ་དང་གང་ཟག་ཏུ་སྨྲ་བ་ལ་མངོན་པར་  
  
  
།ཤཱ་རིའི་བུ། དེ་ལྟ་བས་ན། ལོག་པའི་ལྟ་བ་དང་ལྡན་པ་ཐམས་ཅད་ཡོངས་སུ་མྱ་ངན་ལས་འདའ་བར་མི་འགྱུར་རོ། །ཤཱ་རིའི་བུ། གང་ཞིག་འདི་སྙམ་དུ་གང་ཟག་  
ཏུ་ལྟ་བ་མ་སྤངས་པ་ལ་ཡོངས་སུ་མྱ་ངན་ལས་འདའ་བར་འགྱུར་བ་ཡོད་དོ་སྙམ་ན། དེ་ལྟ་ན་ནི། བྱིས་པ་སོ་སོའི་སྐྱེ་བོ་ཐམས་ཅད་འཕགས་པའི་ལམ་དང་ལྡན་པར་འགྱུར་  
ཏེ༑ དེ་དག་གི་འཕགས་པའི་ལམ་མ་ཚང་བ་མེད་པའི་ཕྱིར་རོ་།ཤཱ་རིའི་བུ། གང་ཞིག་འདི་སྙམ་དུ་ལོག་པར་ལྟ་བ་ཡོངས་སུ་མྱ་ངན་ལས་འདའ་བར་འགྱུར་བ་ཡོད་དོ་སྙམ་དུ་  
སེམས་པ་དེའི་ལྟ་ན། དེའི་དེ་ཉིད་འཕགས་པའི་ལམ་ཡིན་པར་འགྱུར་ཏེ། དེའི་ཡིད་ལ་བྱེད་པ་གཞན་མ་རྙེད་པའི་ཕྱིར་རོ། །དེ་ཅིའི་ཕྱིར་ཞེ་ན། འདི་ལྟར་བྱིས་པ་སོ་སོའི་སྐྱེ་བོ་ཐམས་  
ཅད་ནི༑ གང་ཟག་ཏུ་ལྟ་བ་དང་མི་འགལ་བའི་ཕྱིར་རོ། །སྐྱེས་བུ་བླུན་པོ་དེ་དག་ནིའང་སྐྱོན་འདི་འཐོབ་པར་འགྱུར་ཏོ། བྱིས་པ་སོ་སོའི་སྐྱེ་བོ་ཐམས་ཅད་འཕགས་པའི་ལམ་ཐོབ་  
པ་དང། འཕགས་པའི་ལམ་ཐོབ་པ་རྣམས་ལམ་གོམས་པར་བྱ་བའི་ཕྱིར་ཀུན་གྱི་སྲོག་གཅོད་པར་བྱེད་པ་དང། འདོད་པ་ལ་བསྟེན་པ་དང། མཚམས་མེད་པ་བྱེད་བར་  
འགྱུར་རོ། །དེ་ལྟར་སྐྱེས་བུ་བླུན་པོ་དེ་དག་གི་འཕགས་པའི་ལམ་གང་ཡིན་པ་དེ་ནི། མཚམས་མེད་པ་ཡིན་པར་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་བྱིས་པ་སོ་སོའི་  
  
  
༄༅། །སྐྱེ་བོ་ཐམས་ཅད་ནི། གང་ཟག་ཏུ་སྨྲ་བ་ཡིན་པའི་ཕྱིར་རོ། །ཡང་ན་དེ་འདི་སྐད་ཅེས་མཚམས་མེད་པ་དང་ལྡན་པ་ལ་ནི་ཡོངས་སུ་མྱ་ངན་ལས་འདའ་བ་  
མེད་ཀྱི༑ གང་ཟག་ཏུ་སྨྲ་བ་ལ་ནི། ཡོངས་སུ་མྱ་ངན་ལས་འདའ་བ་ཡོད་དོ། །ཞེས་སྨྲ་ན། དེ་ནི། རྫུན་གྱི་ཚིག་སྨྲ་བས་ང་ལའང་སྐུར་པ་འདེབས་པ་ཡིན་ཏེ། དེ་ནི། རབ་ཏུ་  
བྱུང་ཞིང་བསྙེན་པར་རྫོགས་ནའང་དོན་མེད་པར་གྱུར་པ་ཡིན་ནོ་།ཤཱ་རིའི་བུ། ཁྱོད་ལ་གོ་བར་བྱའོ། །ཁོང་དུ་ཆུད་པར་བྱའོ་།དམིགས་པའི་འདུ་ཤེས་ཅན་ལ་ནི། ཡོངས་  
སུ་མྱ་ངན་ལས་འདའ་བ་མེད་དོ། །ཤཱ་རིའི་བུ། གལ་ཏེ་དམིགས་པའི་འདུ་ཤེས་ཅན་ཡོངས་སུ་མྱ་ངན་ལས་འདས་པར་གྱུར་ན། དེ་བཞིན་གཤེགས་པ་དགྲ་བཅོམ་པ་ཡང་  
དག་པར་རྫོགས་པའི་སངས་རྒྱས་རྣམས་འབྱུང་བར་མི་འགྱུར་ཞིང་བྱིས་པ་སོ་སོའི་སྐྱེ་བོ་ཐམས་ཅད་ཡོངས་སུ་མྱ་ངན་ལས་འདའ་བར་འགྱུར་རོ། །དེ་ཅིའི་ཕྱིར་ཞེ་ན། འདི་  
ལྟར་བྱིས་པ་སོ་སོའི་སྐྱེ་བོ་ཐམས་ཅད་ནི། དམིགས་པ་ཅན་གང་ཟག་ཏུ་སྨྲ་བ་ལོག་པར་ལྟ་བ་ཅན་རྣམས་ཡིན་པའི་ཕྱིར་རོ། །ཤཱ་རིའི་བུ། ཇི་སྲིད་དུ་ང་ནི། དམིགས་པ་  
ཅན་གྱི་ལྟ་བ་དེ་ལྟ་བུ་དང་ལྡན་པར་གྱུར་ཏེ། བར་ཆད་ཀྱི་གནོད་པ་དང་བཅས་པ་དེ་སྲིད་དུ་སངས་རྒྱས་བཅོམ་ལྡན་འདས་དེ་དག་གིས་ང་ལ་ཁྱོད་མ་འོངས་པའི་དུས་ན་  
  
  
སངས་རྒྱས་སུ་འགྱུར་རོ། །ཞེས་ལུང་མ་བསྟན་གྱི། ཇི་སྲིད་དུ་ང་དང་མི་ལྡན་པར་གྱུར་པ་ལ་ལྟོས། སྐྱེས་  
བུ་གཏི་མུག་བདག་ཏུ་སྨྲ་བ་དང། གང་ཟག་གི་འདུ་ཤེས་ཅན་གང་ཡིན་པ་དག་གི་ཚུལ་ཁྲིམས་དང། ཐོས་པ་དང། ཏིང་ངེ་འཛིན་ཙམ་གྱིས་ལྟ་སྨོས་ཀྱང་ཅི་དགོས་ཏེ། ང་ནི་  
དེ་ལ་བདེན་པའང་མ་ཡིན། གྲོལ་བའང་མ་ཡིན་ནོ། །ཞེས་གསུང་ངོ་།དེ་ཅིའི་ཕྱིར་ཞེ་ན། ཤཱ་རིའི་བུ། འདི་ལྟར་ཡུན་རིང་བོ་ནས་ཡང་དག་པ་མ་ཡིན་པའི་ཆགས་པ་དེ་ལྟ་བུ་  
དེ་དག་ལ་ཞེན་པས་དེ་ལ་ཡོངས་སུ་མྱ་ངན་ལས་འདས་པ་ཡོད་པ་མ་ཡིན་པའི་ཕྱིར་རོ། །སྐྱེས་བུ་བླུན་པོ་དེ་དག་ནི། འདི་སྙམ་དུ་ང་ནི། ཅི་ནས་ཀྱང་རེ་ཞིག་བདག་མེད་པའི་  
མཚན་ཉིད་ཀུན་ཏུ་བསྟན་ཅིང་བསྒོམས་ཏེ་མང་དུ་བྱས་ལ་ཅི་ནས་ཀྱང་སྡུག་བསྔལ་གྱི་ཕུང་པོ་སྤང་ངོ་སྙམ་དུ་སེམས་པར་མི་འགྱུར་རོ། །ཤཱ་རིའི་བུ། དཔེར་ན། དམུས་ལོང་  
ཞིག་རྒྱབ་ནས་བསད་པས་བསྡིགས་པ་ན། བྲོས་ན་བདེ་བར་འགྱུར་བའི་འདུ་ཤེས་ཀྱིས་མེ་མར་མུར་དང། མགལ་དུམ་གྱིས་གང་བར་མཆོང་ངོ་།ཤཱ་རིའི་བུ། དེ་བཞིན་  
དུ་ངས་ཀྱང་སྐྱེས་བུ་བླུན་པོ་དམིགས་པའི་ལྟ་བ་དང། གང་ཟག་གི་ལྟ་བ་དེ་ལ་ཀུན་ཏུ་བསྟེན་པ་གང་ཡིན་པ་དེ་དག་ཀྱང་དེ་ལྟར་འགྱུར་བར་དགོངས་ཏེ། གང་དག་དེ་ཁོ་ནས་  
  
  
༄༅། །དག་པར་རློམ་སེམས་སུ་བྱེད་དོ། །སེམས་ཅན་རྣམས་གང་དང་གང་ཁོ་ནས་ཉོན་མོངས་པར་གྱུར་པ་དེ་ཁོ་ནས་གྲོལ་བར་རློམ་སེམས་སུ་བྱེད་དེ། དེ་དག་  
ལྟ་བ་དེ་རྣམས་དང་ལྡན་པས་ངན་སོང་དུ་འགྲོ་བར་འགྱུར་རོ་།ཞེས་གསུང་ངོ། །ཤཱ་རིའི་བུ། དཔེར་ན། དམུས་ལོང་དེ་བདེ་བའི་འདུ་ཤེས་ཀྱིས་མེ་མར་མུར་དུ་མཆོང་བ་  
དེ་བཞིན་དུ། སྐྱེས་བུ་བླུན་པོ་དེ་དག་ཀྱང་བདེ་བའི་འདུ་ཤེས་ཀྱིས་གང་ཟག་ཏུ་ལྟ་བར་འགྱུར་རོ། །དེ་དག་ལྟ་བ་གང་དང་གང་ཁོ་ནས་ཡུན་རིང་པོར་བསླུས་ཤིང་རྨོངས་  
པར་བྱས་ཏེ། དེ་ཉིད་ལ་ལྷག་པར་ཆགས་པར་འགྱུར་ཞིང་དད་པས་བྱིན་པ་ལ་ཡོངས་སུ་ལོངས་སྤྱོད་པར་བྱེད་དོ། །དེ་དག་དེ་ཁོ་ནས་ཡུན་རིང་བོར་གནོད་པ་དང། ཕན་  
པ་མ་ཡིན་པ་དང། བདེ་བ་མ་ཡིན་པ་དང། སྡུག་བསྔལ་བ་དང་ཉམས་པ་དང། གཞན་གྱིས་ཟིལ་གྱིས་མནན་པ་དང། ཡུན་རིང་པོར་ལོག་པར་ལྟུང་བར་བྱ་བའི་  
ཕྱིར་ཀུན་ཏུ་ཞུགས་པ་ཡིན་ནོ། །ཤཱ་རིའི་བུ། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། འབྱོར་བ། རང་གི་ཡུལ་དང། རང་གི་ཕོ་བྲང་འཁོར་ན་གསད་པའི་  
རིགས་པ་ནི། གསོད་ལ། སྤྱུག་པའི་རིགས་པ་ནི། སྤྱུག་པར་བྱེད་དེ། དེ་ལ་གང་དག་གནོད་པ་བྱེད་པ་དག་དང། གང་དག་གྲོང་ཁྱེར་གྱི་ཆོས་ཁྲིམས་བཞིན་རྗེས་སུ་མི་  
  
  
བར་ཆད་ཀྱི་སྐྱེ་བོ་མང་པོ་འབྱེད་པར་བྱེད་པའོ། །དེ་དག་རྒྱལ་པོས་ཆོམ་རྐུན་པ་ཡིན་པར་ཤེས་ཤིང་འཐབ་ཁྲོལ་བ་ཡིན་པར་ཤེས་ནས་སྐད་དྲག་པོ་དང། རྔ་པ་  
ཊ་ཧ་བརྡུངས་ནས་རྒྱལ་པོའི་འཁོར་དང། གྲོང་ཁྱེར་གྱི་མི་རྣམས་ཀྱི་མདུན་ནས་བྱུང་སྟེ་འདི་སྐད་ཅེས། རྒྱལ་པོའི་འཁྲུག་ལོང་བ་དང། གྲོང་ཁྱེར་གྱི་ཆོས་ཁྲིམས་བཞིན་རྗེས་སུ་  
མི་སྒྲུབ་པ་གང་ཡིན་པ་དེ་ནི། རྟགས་ཅན་འདི་ཡིན་ནོ། །ཞེས་སྒྲོག་ཏུ་འཇུག་གོ། ཤཱ་རིའི་བུ། དེ་བཞིན་དུ་དེ་བཞིན་གཤེགས་པས་བསྐལ་པ་གྲངས་མེད་པ་ནས་བཟུང་སྟེ་བླ་  
ན་མེད་པ་ཡང་དག་པར་རྫོགས་པའི་བྱང་ཆུབ་འདི་བསྒྲུབས་པས་ཤཱ་རིའི་བུ། དེ་བཞིན་གཤེགས་པའང་ཉིད་ཀྱི་ཡུལ་འདི་ལ་མངའ་ཡོད་དེ། དེ་བཞིན་གཤེགས་པའི་  
འཁོར་གྱི་བྱ་བ་ལ་སྲོག་གི་ཕྱིར་ཡང་འགལ་བར་མི་བྱེད་པ་དག་ཀྱང་ཡོད་དེ། ཤཱ་རིའི་བུ། གང་ཞིག་དེ་བཞིན་གཤེགས་པའི་གསུང་རྟོགས་པ་དེ་ལྷ་དང་བཅས་པའི་  
འཇིག་རྟེན་གྱི་བྱ་བ་དང་འབྲེལ་པ་དེ་ལས་བསྐྱོད་པ་དང། དེ་བཞིན་གཤེགས་པའི་མཛད་པ་ལའང་གང་གིས་ཀྱང་མི་སྲུང་བར་མི་ནུས་སོ། །འཆི་བ་ལ་ཐུག་ནའང་མི་  
བྱེད་ཅིང་བྱེད་དུ་མི་འཇུག་གོ། ཤཱ་རིའི་བུ། ང་ནི། འཁོར་དང་བཅས་པར་བྱ་བ་འཇུག་པར་བྱ་བ་ལ་མངའ་ཡོད་དེ། གང་གི་ཆོས་ཀྱི་གྲོང་ཁྱེར་འདི་ལ་ཆོམ་རྐུན་པའམ་  
  
  
༄༅། །ཆོམ་རྐུན་པའི་སྡེར་གཏོགས་པའམ། ཕུ་གུ་པའམ། འཁྲུག་ལོང་བ་སུའང་རུང་མི་རྒྱུ་བར་བྱ་བའི་ཕྱིར་དེ་ཤིན་ཏུ་བསྲུངས་ཤིང་ཤིན་ཏུ་སྤས་པ་ཡིན་ནོ།།  
གང་དག་དེ་བཞིན་གཤེགས་པའམ། དེ་བཞིན་གཤེགས་པའི་འཁོར་གྱི་གསང་བའི་དོན་གྱི་གསང་སྔགས་ཀྱི་ཚིག་འདི་དེ་བཞིན་གཤེགས་པའི་གསུང་ལས་ཕྱི་  
རོལ་ཏུ་གྱུར་པའི་ཚིག་གི་བྱ་བ་མེད་པ་གང་ཡིན་པ་དག་ལ་མི་སྨྲ་སྟེ། ཤཱ་རིའི་བུ། དེ་ལྟར་དེ་བཞིན་གཤེགས་པས་བྱ་བ་ལ་གཞོལ་བ་གཞིའི་ཤེས་རབ་ཆེན་པོས་  
ཆོས་ཀྱི་གྲོང་ཁྱེར་ཤིན་ཏུ་བསྲུངས་པ་ཡིན་ནོ། །ཤཱ་རིའི་བུ་ཆོས་ཀྱི་གྲོང་ཁྱེར་དེའི་བར་ཆད་བྱེད་པ་གང་ཡིན་པ་དེ་ནི། ད་ལྟར་མེད་དོ། །ཤཱ་རིའི་བུ། ད་ལྟར་ཆོས་ཀྱི་  
གྲོང་ཁྱེར་དེའི་བར་ཆད་བྱེད་པ་གང་དག་ཡོད་ན། དེ་དག་ནི། འདི་ལ་ཆོམ་རྐུན་པ་ཞེས་བྱའོ། །འཁྲུག་ལོང་བ་ཞེས་བྱའོ། །གང་དག་དེ་བཞིན་གཤེགས་པའམ་  
དེ་བཞིན་གཤེགས་པའི་འཁོར་གྱི་གསང་བའི་དོན་གྱི་གསང་སྔགས་ཀྱི་ཚིག་འདི་ཕྱི་རོལ་པ་ལ་སྨྲ་ན། དེ་དག་ངའི་སྤྱན་སྔར་ཉེ་བར་འོངས་ཤིང་ལྷགས་ཀྱང་ངས་  
དེ་དག་ཆོས་དང་མཐུན་པའི་གཏམ་གྱིས་སྡུད་པར་མི་མཛད། དེ་དག་ལ་བྱ་བ་སྟོན་པར་མི་མཛད། དེ་དག་ལ་གསང་བའི་དོན་གྱི་གསང་སྔགས་ཀྱི་ཚིག་རྗོད་