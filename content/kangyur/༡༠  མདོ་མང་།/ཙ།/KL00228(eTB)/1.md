  
ཨཱརྱ་བུདྡྷ་སདྒཱི་ཏི་ནཱ་མ་མ་ཧཱ་ཡཱ་ན་སཱུ་ཏྲ། བོད་སྐད་དུ། འཕགས་པ་སངས་རྒྱས་བགྲོ་བ་ཞེས་བྱ་བ་ཐེག་པ་ཆེན་པོའི་མདོ། བམ་  
པོ་དང་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་ཡུལ་དབུས་འགྱུར་འཆང་ན་  
ཡུལ་དབུས་འགྱུར་འཆང་བ་རྣམས་ཀྱི་ཤིང་ཨ་སྨྲ་སྟུག་པོའི་ཚལ་གྱི་གྲོང་འདབ། རི་བཟང་པོ་བཻ་ད་ཧའི་དབང་པོའི་བྲག་གི་ཕུག་ན་དགེ་སློང་ལྔ་སྟོང་གི་དགེ་འདུན་ཆེན་པོ་དང་  
  
༄༅། །བྱང་ཆུབ་སེམས་དཔའ་ཉི་ཁྲི་ལྔ་སྟོང་དང་ཐབས་ཅིག་ཏུ་བཞུགས་ཏེ། ཐམས་ཅད་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་  
པ་བྱང་ཆུབ་སེམས་དཔའ་འཇམ་དཔལ་དང། བྱམས་པ་ལ་སོགས་པ་དང་ཐབས་ཅིག་གོ་ལྷའི་བུ་བརྒྱད་ཁྲི་བཞི་སྟོང་དང་ཡང་ཐབས་ཅིག་སྟེ། ཐམས་ཅད་ཀྱང་བྱང་ཆུབ་སེམས་དཔའི་  
ཐེག་པ་ལ་གནས་པ་ཤ་སྟག་གོ་ཡང་དེའི་ཚེ་ན་འཇིག་རྟེན་དུ་རྙོག་པ་ལྔ་དག་བྱུང་སྟེ། འདི་ལྟ་སྟེ། ཚེའི་རྙོག་པ་དང་སེམས་ཅན་གྱི་རྙོག་པ་དང། བསྐལ་པའི་རྙོག་པ་དང། ཉོན་  
མོངས་པའི་རྙོག་པ་དང། ལྟ་བའི་རྙོག་པ་བྱུང་བའི་ཕྱིར་འཁོར་བཞི་ཡང་དག་པར་རྫོགས་པའི་སངས་རྒྱས་ཀྱི་དྲུང་དུ་འདི་ལྟ་སྟེ། ཆོས་ཉན་པའི་ཕྱིར་ཤིན་ཏུ་འོངས་པར་མ་གྱུར། འོངས་  
ནས་ཀྱང་ཆོས་ལ་མཐུན་པར་མི་བྱེད། དེ་བཞིན་གཤེགས་པ་ལའང་བཀུར་སྟི་མི་བྱེད། སེམས་ཅན་དག་ཆོས་བཤད་པས་སྐྱོ་ཞིང་འཁོད་ནས་བྲེལ་བ་སྣ་ཚོགས་ཀྱིས་བྲེལ་ཏོ། །དེ་  
ནས་བཅོམ་ལྡན་འདས་འདི་སྙམ་དུ་དགོངས་ཏེ། ཀྱེ་མའོ་སེམས་ཅན་འདི་དག་ནི། ཡོངས་སུ་སྐྱོ་སྟེ་ཆོས་བཤད་པ་ཁོང་དུ་མི་ཆུད། ཆོས་མཉན་པ་དང། དེ་བཞིན་གཤེགས་པ་ལ་  
བལྟ་བའི་ཕྱིར་མི་འོང། ཆོས་མཉན་པའི་ཕྱིར་འོངས་སུ་ཟིན་ཀྱང་དེ་ལྟར་མཐུན་པར་མི་བྱེད། བཀའ་ཡིན་པར་སེམས་མི་འཇོག་གི་གང་ངས་ནང་དུ་ཡང་དག་འཇོག་གི་ཚུལ་གྱིས་  
  
  
།སངས་རྒྱས་ཀྱི་ཞིང་གཞན་དག་ཏུའང་སངས་རྒྱས་བཅོམ་ལྡན་འདས་གཞན་དག་དང་ལྷན་ཅིག་ཏུ་སངས་རྒྱས་བགྲོ་བ་ཞེས་བྱ་བའི་ཆོས་ཀྱི་རྣམ་གྲངས་  
བགྲོའོ་སྙམ་མོ། །ཡང་དེའི་ཚེ་ན་སངས་རྒྱས་བཅོམ་ལྡན་འདས་གཞན་དག་གི་སངས་རྒྱས་ཀྱི་ཞིང་གཞན་དག་ཏུའང་འཁོར་བཞི་ཡོངས་སུ་སྐྱོ་སྟེ་ཆོས་མཉན་པའི་ཕྱིར་མི་འོང་བར་གྱུར་ནས་  
སངས་རྒྱས་བཅོམ་ལྡན་འདས་དེ་དག་ཀྱང་བདག་བདག་གི་སངས་རྒྱས་ཀྱི་ཞིང་དུ་ནང་དུ་ཡང་དག་འཇོག་ལ་ཞུགས་པའི་ཚུལ་གྱིས་འཁོར་བཞི་ཡོངས་སུ་སྐོམ་པར་མཛད་དོ། །ཡང་དེའི་ཚེ་  
ན་ཤར་ཕྱོགས་སུ་སངས་རྒྱས་ཀྱི་ཞིང་བརྒྱད་ཁྲི་བཞི་སྟོང་འདས་པ་ན་ཀུན་ཏུ་སྣང་བ་ཞེས་བྱ་བའི་འཇིག་རྟེན་གྱི་ཁམས་དེ་ན་འཇུག་སྲེད་ཀྱི་རྒྱལ་པོ་ཞེས་བྱ་བ་དེ་བཞིན་གཤེགས་པ་དགྲ་བཅོམ་  
པ་ཡང་དག་པར་རྫོགས་པའི་སངས་རྒྱས་ད་ལྟར་བཞུགས་ཏེ་འཚོ་གཞེས་ཤིང་ཆོས་ཀྱང་སྟོན་ཏོ། །སངས་རྒྱས་བཅོམ་ལྡན་འདས་དེ་དག་ཀྱང་དེ་བཞིན་གཤེགས་པའི་བགྲོ་བ་བགྲོ་བའི་ཕྱིར་  
དེར་འདུས་ཏེ་སངས་རྒྱས་བཅོམ་ལྡན་འདས་དེ་དག་ལ་མ་བགྲོས་པའམ་བགྲོ་བ་མི་མཛད་པ་མེད་དེ། ཆོས་བཤད་པ་དང། སེམས་ཅན་འདུལ་བའི་ཕྱིར་དེ་བཞིན་གཤེགས་པ་དག་  
བགྲོ་བར་མཛད་དོ། །དེ་ནས་བཅོམ་ལྡན་འདས་འདི་སྙམ་དུ་དགོངས་སོ་།སངས་རྒྱས་བཅོམ་ལྡན་འདས་དེ་དག་གང་དུ་འདུ་བར་འགྱུར་ཞེས་དགོངས་པ་ལས་དེ་འདི་སྙམ་དུ་གྱུར་ཏེ། ཤར་  
  
  
༄༅། །ཕྱོགས་སུ་སངས་རྒྱས་བཅོམ་ལྡན་འདས་དེ་དག་འདུ་བར་འགྱུར་ཏེ། འདི་ནི་སངས་རྒྱས་ཀྱི་ཞིང་བརྒྱད་ཁྲི་བཞི་སྟོང་འདས་པ་ན་འཇིག་རྟེན་གྱི་ཁམས་ཀུན་  
ཏུ་སྣང་བ་ཞེས་བྱ་བ་དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇུག་སྲེད་ཀྱི་རྒྱལ་པོ་ཞེས་བྱ་བ་ད་ལྟར་བཞུགས་འཚོ་གཞེས་ཆོས་ཀྱང་སྟོན་ཏེ་  
དེར་སངས་རྒྱས་བཅོམ་ལྡན་འདས་རྣམས་འདུ་བར་འགྱུར་རོ་སྙམ་མོ་།དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་དགའ་བོ་ལ་བཀའ་སྩལ་པ། དགའ་བོ་དེ་ནི་དེ་བཞིན་  
གཤེགས་པ་དབང་པོའི་བྲག་གི་ཕུག་ཏུ་གཤེགས་སོ། །གཤེགས་ནས་ཀྱང་ཟླ་བ་གསུམ་དུ་ནང་དུ་ཡང་དག་འཇོག་པར་འགྱུར་གྱི། དེ་དགའ་བོ་ཁྱོད་ཀྱིས་ལྷ་དང། ཀླུ་དང་  
གནོད་སྦྱིན་དང། དྲི་ཟ་དང། ལྷ་མ་ཡིན་དང། མིའམ་ཅི་དང། ལྟོ་འཕྱེ་ཆེན་པོ་དང། མི་ལ་སོགས་པ་གང་ཡང་དབང་པོའི་བྲག་གི་པུག་ཏུ་ཟླ་བ་གསུམ་གྱི་བར་དུ་མ་གཏང་ཞིག་  
དེ་སྐད་ཅེས་བཀའ་སྩལ་པ་དང། ཚེ་དང་ལྡན་པ་དགའ་བོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་ལྷ་མཐུ་ཆེན་པོ་ལུས་ཕྲ་བ་དག་གཟུང་  
མི་ནུས་སོ། །བཅོམ་ལྡན་འདས་ཇི་ལྟར་གནས་བརྟན་མཽངྒལ་གྱི་བུ་ཆེན་པོ་རྫུ་འཕྲུལ་དང་ཆོ་འཕྲུལ་དང་ལྡན་པ་དེ་འདྲ་བ་བདག་ལ་མ་མཆིས་ཀྱི། བཅོམ་ལྡན་འདས་དེ་ལ་བཀའ་སྩལ་  
  
  
དེ་ནས་བཅོམ་ལྡན་འདས་སྲུང་བར་ནུས་སོ། །དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་དགའ་བོ་ལ་འདི་སྐད་ཅེས་བཀའ་སྩལ་ཏོ། །དགའ་བོ་  
ཆོག་གོ་ཁྱོད་དེ་བཞིན་གཤེགས་པ་ལ་དེ་སྐད་མ་ཟེར་ཅིག་དེ་བཞིན་གཤེགས་པ་ནི་སུས་ཀྱང་སྲུང་མི་དགོས་སོ། །ཀུན་ཏུ་སྲུང་མི་དགོས་སོ། །དེ་བཞིན་གཤེགས་པ་ལ་ནི་བསྲུང་བར་  
བྱ་བ་མེད་དེ། དགྲ་ལས་རྒྱལ་བ་ཡིན་ནོ། །ངས་ནི་ལྷ་དང་བཅས་པ། བདུད་དང་བཅས་པ་དང། དགེ་སྦྱོང་དང་བྲམ་ཟེར་བཅས་པའི་སྐྱེ་རྒུའི་འཇིག་རྟེན་ན་གང་དེ་བཞིན་གཤེགས་  
པའི་བྱིན་གྱིས་བརླབས་ལ་ཆུང་ངུ་ན་ཆོས་ཀྱི་དབྱིངས་ཀྱི་མཐའ་མ་ལའང་སྤྱོད་པའམ། སྒུལ་བར་ནུས་པ་སུའང་མ་མཐོང་གི་དགའ་བོ་ཁྱོད་བྱ་བ་ཉུང་བར་གྱིས་ཤིག་དེ་བཞིན་  
གཤེགས་པ་ཉིད་བྱིན་གྱིས་རློབ་བོ། །དགའ་བོ་ཡང་དེ་བཞིན་གཤེགས་པ་ནང་དུ་ཡང་དག་འཇོག་ལ་ཞུགས་པའི་དྲུང་དུ་དགེ་སློང་དང་དགེ་སློང་མ་དང། དགེ་བསྙེན་དང་  
དགེ་བསྙེན་མ་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང། མི་དང་མི་མ་ཡིན་པ་དག་འོངས་པར་གྱུར་  
ན། དགའ་བོ་ཁྱོད་ཀྱིས་དེ་དག་ལ་འདི་སྐད་དུ་ཆོས་ཤོད་ཅིག་གྲོགས་པོ་དག་མི་ཐོབ་པ་ནི་དཀོན་ནོ། །མཐུན་པའི་ཡུལ་ལ་གནས་པ་ནི་དཀོན་ནོ། །དེ་བཞིན་གཤེགས་པ་སྐྱེ་བའང་དཀོན་ནོ།།  
  
  
༄༅། །དེ་བཞིན་གཤེགས་པས་གསུངས་པའི་ཆོས་འདུལ་བ་ལ་དད་པའང་དཀོན་ནོ། །རབ་ཏུ་བྱུང་ཞིང་བསྙེན་པར་རྫོགས་པའི་དགེ་སློང་གི་དངོས་པོའང་དཀོན་  
ནོ༑ ༑དགེ་བའི་བཤེས་གཉེན་ཡང་དཀོན་ནོ། །ནན་ཏན་ལ་གནས་པའི་གང་ཟག་ཀྱང་དཀོན་ནོ། །སྟོང་པ་ཉིད་ལ་ཡིད་ཆེས་ཤིང་མོས་པར་བྱེད་པའང་དཀོན་ནོ། །དགེ་སློང་གི་ཆོས་  
ཡོངས་སུ་དག་པར་འཆད་པ་ཡང་དཀོན་ནོ། །གཏོང་བའི་སེམས་དང་ལྡན་པའང་དཀོན་ནོ། །ལེན་པའང་དཀོན་ནོ། །གང་བླངས་ནས་སྦྱིན་པ་སྦྱོང་བར་བྱེད་པའང་དཀོན་ནོ། །གང་བྱས་  
པ་གཟོ་བར་བྱེད་པ་དང། བྱས་པ་ཚོར་བར་བྱེད་པའི་སེམས་ཅན་དེ་དག་ཀྱང་དཀོན་ནོ། །གང་བསླབ་པ་འདོད་ཅིང་སྲོག་གི་ཕྱིར་ཡང་བསླབ་པ་མི་གཏོང་བའི་སེམས་ཅན་དེ་དག་ཀྱང་  
དཀོན་ནོ། །སེམས་ཅན་གང་སེམས་ཅན་ཐམས་ཅད་ལ་སྙིང་རྗེ་བ་དང་སྙིང་བརྩེ་བ་བསྐྱེད་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དག་ཀྱང་དཀོན་ནོ།།  
དེ་བས་ཀྱང་གང་བྱང་ཆུབ་ཏུ་སེམས་བསྐྱེད་མ་ཐག་ཏུ་ནན་ཏན་གྱིས་སྦྱོང་བའི་སེམས་ཅན་དེ་དག་ནི། ཤིན་ཏུ་དཀོན་ནོ། །ཞེས་དགའ་བོ། ཁྱོད་ཀྱིས་དེ་བཞིན་གཤེགས་པ་ནང་དུ་  
ཡང་དག་འཇོག་ལ་ཞུགས་ན་དེ་ལྟར་ཆོས་ཤོད་ཅིག་གལ་ཏེ་དགེ་སློང་དང། དགེ་སློང་མ་དང། དགེ་བསྙེན་དང། དགེ་བསྙེན་མའི་འཁོར་བཞི་དང། ལྷ་དང། ཀླུ་དང། གནོད་སྦྱིན་  
  
  
དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང་མིའམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་དག་ལྷགས་ནས་འོངས་པ་དེ་དག་ལ་དེ་སྐད་དུ་ཆོས་ཤོད་ཅིག་  
གཞན་ཡང་དགའ་བོ། ཁྱོད་ཀྱིས་འདི་ལྟར་ཆོས་ཤོད་ཅིག། དེ་བཞིན་གཤེགས་པས་རྣམ་གྲངས་དུ་མར་ལོག་པར་ལྟ་བ་ཤིན་ཏུ་ཁ་ན་མ་ཐོ་བར་གསུངས་ཀྱི། དེའི་ཕྱིར་ཁྱོད་ཀྱིས་  
ལོག་པར་ལྟ་བར་མི་བྱའོ། །དེ་ལ་ལོག་པར་ལྟ་བ་གང་ཞེ་ན། འདི་ལྟ་སྟེ། མ་གྲོལ་བ་དང། མ་སྦས་པ་དང། མ་ཞི་བ་དང། མ་དུལ་བ་དང། རྣམ་པར་མ་དུལ་བ་དང། ལྷ་སྣ་ཚོགས་  
ལ་ཐལ་མོ་སྦྱོར་བ་དང། ཚུལ་ཁྲིམས་དང། བཟོད་པ་སྣ་ཚོགས་དང། ཆུ་བོ་དང། མཚེའུ་དང། རྫིང་བུ་དང། འོབས་དང། རི་དང། རི་དྭགས་དང། བྱ་དང། ཤིང་ལ་དད་པ་དང་  
འདོད་ཆགས་དང། ཞེ་སྡང་དང། གཏི་མུག་དང་བཅས་པ་དང། དེ་ལྟ་བུ་དག་གི་གཟུགས་བྱེད་པ་དང། དེ་ལ་སོགས་པ་ཡང་དག་པ་མ་ཡིན་པར་ལྟ་བ་དེ་ནི། ལོག་པར་ལྟ་བ་ཞེས་  
བྱའོ༑ ༑གཞན་ཡང་དགའ་བོ། ལོག་པར་ལྟ་བ་ནི། གང། བདག་ཏུ་འཛིན་པ་ལ་ཞེན་པ་དེ་ནི། ལོག་པར་ལྟ་བ་ཞེས་བྱའོ། །སེམས་ཅན་དུ་འཛིན་པ་ལ་ཞེན་པ་དང། སྲོག་ཏུ་འཛིན་པ་  
དང། གང་ཟག་ཏུ་འཛིན་པ་ལ་ཞེན་པ་དང། ཆད་པར་འཛིན་པ་ལ་ཞན་པ་དང། རྟག་པར་འཛིན་པ་ལ་ཞེན་པ་དེ་དག་ནི། ལོག་པར་ལྟ་བ་ཞེས་བྱའོ། །དགའ་བོ། མདོར་ན་ལོག་པར་ལྟ་  
  
  
༄༅། །བ་ཤིན་ཏུ་ཕྲ་བ་བསྟན་ཏོ། །དགའ་བོ། རིགས་ཀྱི་བུའམ་རིགས་ཀྱི་བུ་མོ་གང་ཡང་རུང་སྟེ། ཆུང་དུ་ན་མྱ་ངན་ལས་འདའ་བར་སེམས་ཀྱང་རུང། དེ་ལྟ་  
བུའི་འདུ་ཤེས་སྐྱེ་ན། དེ་ནི། ལོག་པར་ལྟ་བ་ཞེས་བྱའོ། །དགའ་བོ། གཞན་ཡང་དེ་བཞིན་གཤེགས་པ་ནང་དུ་ཡང་དག་འཇོག་ལ་འཇུག་ན། འདི་ལྟར་ཆོས་ཤོད་ཅིག་ཁྱེད་ཀྱིས་  
ཆོས་དགོས་པར་གྱིས་ཤིག་ཆོས་ལ་དགའ་བ་དང། མགུ་བ་དང། རངས་པ་དང། འཚོ་བ་ཡོངས་སུ་དག་པ་དང། བསླབ་པ་ལ་འདོད་པ་དང་དད་པ་དང་བ་མང་བ་དང། ཁྲེལ་  
བ་དང་བཅས་པ་དང། གུས་པ་དང་བསྟི་སྟང་དང་བཅས་པ་དང་ཡིད་ལ་སྐྲག་པ་དང། ཁམས་གསུམ་ཐམས་ཅད་ལས་འབྱུང་བར་སེམས་པ་དང། བྱམས་པ་དང། སྙིང་རྗེ་དང་  
དགའ་བ་དང། བཏང་སྙོམས་ལ་སྒོམ་པའི་བརྩོན་འགྲུས་དང་ལྡན་པ་དང། བཟོད་པ་དང་ཚིག་བཟང་པོ་དང། དོན་ལ་རྟེན་ཅིང་ཚིག་ལ་མི་རྟོན་པ་དང། ཡེ་ཤེས་ལ་རྟོན་ཅིང་རྣམ་པར་ཤེས་  
པ་ལ་མི་རྟོན་པ་དང། ངེས་པའི་མདོ་ལ་རྟོན་གྱི་དྲང་བའི་མདོ་ལ་མི་རྟོན་པ་དང། ཆོས་ཉིད་ལ་རྟོན་གྱི་གང་ཟག་ལ་མི་རྟོན་པ་དང། རྣམ་པར་ཐར་པའི་སྒོ་གསུམ་ལ་ཚུལ་བཞིན་ཡིད་ལ་བྱ་  
བས་རྟོགས་པ་དང། ཁྱེད་སྟོང་པ་ཉིད་ཀྱི་སྤྱོད་ཡུལ་བར་གྱིས་ཤིག་བདག་ཏུ་འཛིན་པ་ཡོངས་སུ་སྤངས་པ་དང། མཚན་མའི་སྤྱོད་ཡུལ་མེད་པ་དང། མཚན་མ་ཡོངས་སུ་སྤངས་པ་  
  
  
སྨོན་པ་མེད་པའི་རྣམ་པར་ཐར་པའི་སྒོ་ལ་སྤྱོད་ཡུལ་བ་དང། སྨོན་ལམ་ལས་འདས་པར་གྱིས་ཤིག་དགའ་བོ། ཁྱོད་ཀྱིས་སེམས་ཅན་རྣམས་ལ་རྟེན་ཅིང་འབྲེལ་པར་འབྱུང་བ་  
ལས་བརྩམས་ཏེ་ཆོས་ཤོད་ཅིག་རྟེན་ཅིང་འབྲེལ་པར་འབྱུང་བའི་ཆོས་ཞེས་བྱ་བ་ནི། རྐྱེན་མེད་ན་ཆོས་གང་ཡང་མི་འབྱུང་བ་སྟེ། དེ་ལྟར་ཁྱེད་ཀྱིས་རྟེན་ཅིང་འབྲེལ་པར་འབྱུང་བ་ཁོང་དུ་  
ཆུད་པར་བྱའོ། །དགའ་བོ། དེ་ལ་རྟེན་ཅིང་འབྲེལ་པར་འབྱུང་བ་ཇི་ལྟ་བ་ཡང་དག་པར་རྟོགས་པ་གང་ཞེ་ན། རྟེན་ཅིང་འབྲེལ་པར་འབྱུང་བ་ནི། མི་སྐྱེ་བ་ཡིན་ཏེ། དེ་ལ་ཇི་ལྟར་རྟོགས་པར་  
འགྱུར་ཞེ་ན། མི་སྐྱེ་བ་ལ་བཟོད་པ་ཡིན་ཏེ། དེ་ལའང་རློམ་སེམས་མི་བྱེད་པ་དེ་ནི། རྟེན་ཅིང་འབྲེལ་པར་འབྱུང་བ་ལ་ཇི་ལྟ་བ་ཡང་དག་པར་རྟོགས་པའོ། །དགའ་བོ། ཁྱོད་ཀྱིས་འཕགས་  
པའི་བདེན་པའི་རབ་ཏུ་ཐ་དད་པ་ལས་བརྩམས་ཏེ་སེམས་ཅན་རྣམས་ལ་ཆོས་བཤད་པར་བྱའོ། །དགའ་བོ། འཕགས་པའི་བདེན་པའི་རབ་ཏུ་ཐ་དད་པ་གང་ཞེ་ན། དགའ་བོ། གང་  
འཕགས་པའི་བདེན་པ་དེ་ཉོན་ཅིག་དགའ་བོ། འཕགས་པའི་བདེན་པ་ནི་བདེན་པའང་མ་ཡིན་རྫུན་པའང་མ་ཡིན་ཏེ། གང་བདེན་པའང་མ་ཡིན་རྫུན་པའང་མ་ཡིན་པ་དེ་ནི། འཕགས་  
པའི་བདེན་པ་ཞེས་བྱའོ། །བདེན་པ་དེའི་རབ་ཏུ་ཐ་དད་པ་ཇི་སྙེད་ཅིག་ཡོད་ཅེ་ན། མི་སྐྱེ་བར་བདེན་པ་དང། སྐྱེ་བ་ཇི་ལྟ་བ་བཞིན་པའི་བདེན་པ་དང། འདོད་ཆགས་དང་བྲལ་བའི་བདེན་པ་དང་  
  
  
༄༅། །འགོག་པའི་བདེན་པ་དང། མྱ་ངན་ལས་འདའ་བའི་བདེན་པ་དང། རྣམ་པར་གྲོལ་བའི་བདེན་པ་དང། དངོས་པོ་མེད་པའི་བདེན་པ་དང། མ་སྤྲོས་པའི་བདེན་པ་  
དང། མི་རྒྱུ་བའི་བདེན་པ་དང། ལྷུན་གྱིས་གྲུབ་པའི་བདེན་པ་དང། མི་ལེན་པའི་བདེན་པ་དང། མི་གཏོང་བའི་བདེན་པ་དང། མ་བྱས་པའི་བདེན་པ་དང། མི་བྱེད་པའི་བདེན་པ་དང་  
མི་ལྟུང་བའི་བདེན་པ་དང། གནས་མེད་པའི་བདེན་པ་དང། དགའ་བོ་ཆོས་གང་མི་སྐྱེ་བ་དང། མི་འབྲི་བ་དང། མི་གནས་པ་དང་གཞན་དུ་མི་འགྱུར་བ་དེ་ནི། བདེན་པ་ཞེས་བྱ་སྟེ་  
དགའ་བོ། དེ་ལས་དགོངས་ཏེ་དེ་བཞིན་གཤེགས་པ་དག་འཕགས་པའི་གང་ཟག་ནི། འདུས་མ་བྱས་པས་བསྐྱེད་པའོ། །ཞེས་ཆོས་འཆད་དོ། །གང་སྡུག་བསྔལ་ལ་མི་སྐྱེ་བར་ཤེས་  
པ་འདི་ནི། འཕགས་པའི་སྡུག་བསྔལ་བདེན་པ་སྟེ། དེ་ནི། སྡུག་བསྔལ་རྟོགས་པའོ། །གང་ཀུན་འབྱུང་བ་མི་རྒྱུ་བར་རྒྱུ་ཡོངས་སུ་ཤེས་པ་འདི་ནི། སྡུག་བསྔལ་གྱི་ཀུན་འབྱུང་བ་  
རྟོགས་པའོ། །གང་ཤིན་ཏུ་འགོག་པ་ཆོས་ཐམས་ཅད་ཟད་པ་ཤིན་ཏུ་མི་སྐྱེ་བ་འདི་ནི། སྡུག་བསྔལ་འགོག་པའོ། །དེ་ལ་ལམ་གང་ཞེ་ན་ལམ་གང་གིས་གཉིས་སུ་མི་བྱེད་ཅིང་  
དགེ་བ་དང་མི་དགེ་བའི་ཚུལ་གཅིག་ལ་འཇུག་པ་དང། ཆོས་ཐམས་ཅད་ཀྱི་ཚུལ་གཅིག་རྟོགས་པ་འདི་ནི། ལམ་ཞེས་བྱའོ། །དགའ་བོ། རྣམ་པར་ཐར་པའི་སྒོ་གསུམ་ལའང་ལམ་  
  
  
ལམ་དེས་སྔོན་གྱི་ཡང་དག་པར་རྫོགས་པའི་སངས་རྒྱས་ཉན་ཐོས་ཀྱི་དགེ་འདུན་དང་བཅས་པ་དག་འདི་ལྟ་སྟེ་མྱ་ངན་ལས་འདའ་བའི་འགྲོ་བ་བཟང་པོར་གཤེགས་སོ། །དགའ་  
བོ༑ འདི་ནི། འཕགས་པའི་ལམ་ཡན་ལག་བརྒྱད་པ་ཞེས་བྱ་སྟེ། འདི་ལྟ་སྟེ། ཡང་དག་པའི་ལྟ་བ་དང། ཡང་དག་པའི་རྟོག་པ་དང་ཡང་དག་པའི་ངག་དང། ཡང་དག་པའི་ལས་ཀྱི་མཐའ་  
དང། ཡང་དག་པའི་འཚོ་བ་དང། ཡང་དག་པའི་འབད་པ་དང་ཡང་དག་པའི་དྲན་པ་དང། ཡང་དག་པའི་ཏིང་ངེ་འཛིན་ཏོ། །དེ་ནི། མཉམ་པར་བཤད་པ་ཡིན་ཏེ། མཉམ་པ་དེའི་ཕྱིར་  
ཆོས་གང་ལའང་རྣམ་པར་རྟོག་པར་མི་བྱེད་པས་ན། དེའི་ཕྱིར་ལམ་ལ་ཞུགས་པ་ཞེས་བྱའོ། །དགའ་བོ། གཞན་ཡང་འདི་སྐད་དུ་ཆོས་ཤོད་ཅིག་ཁྱེད་ཀྱིས་དྲན་པ་ཉེ་བར་གཞག་  
པའི་རྣལ་འབྱོར་ལ་བརྩོན་པར་གྱིས་ཤིག་ཁྱེད་ཀྱིས་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱི་ཚུལ་ཇི་ལྟ་བ་བཞིན་དུ་རྟོགས་ཤིང་འགྲོ་བ་ལ་མཁས་པར་གྱིས་ཤིག་ཅེས་  
དེ་སྐད་དུ་ཆོས་ཤོད་ཅིག་དགའ་བོ། དེ་ལ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱི་ཚུལ་ཇི་ལྟ་བ་བཞིན་དུ་རྟོགས་པ་དང། བགྲོ་བ་ལ་མཁས་པ་གང་ཞེ་ན། འདི་ལྟ་སྟེ། ཡི་གེའི་  
རང་བཞིན་དང་སྐད་མཉམ་པ་ཉིད་ཡིན་ཏེ། དགའ་བོ། དེ་བཞིན་གཤེགས་པ་ནི། ཡི་གེས་ཆོས་རྣམ་པར་འཇོག་ལ་ཡི་གེ་དེ་དག་ཀྱང་རང་བཞིན་གྱིས་སྟོང་ཞིང་མི་སྐྱེ་མི་འཇིག་པས་  
  
  
༄༅། །བཤད་ཀྱང་དེ་ཙམ་དུ་ཟད། མ་བཤད་ཀྱང་དེ་ཙམ་དུ་ཟད་པ་དེ་མི་འཕེལ་མི་འབྲི་བས་དེའི་ཕྱིར་ཡི་གེ་དེ་དག་ཡི་གེ་མ་ཡིན་ནོ། །དགའ་བོ། དགེ་སློང་  
གང་ཡི་གེ་མཉམ་པ་དང། སྐད་མཉམ་པ་ཤེས་པའི་དགེ་སློང་དེ་ནི། བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱི་ཚུལ་ཇི་བཞིན་པ་རྟོགས་ཤིང་བགྲོ་བ་ལ་མཁས་པར་རིགས་  
པར་བྱའོ། །དགའ་བོ། གཞན་ཡང་དེ་བཞིན་གཤེགས་པ་ནང་དུ་ཡང་དག་འཇོག་ལ་ཞུགས་པའི་ཚེ་འཁོར་བཞི་གང་འོང་བ་དེ་དག་ལ་དགའ་བོ། ཁྱོད་ཀྱིས་དུས་གསུམ་  
མཉམ་པ་ཉིད་ལས་བརྩམས་ཏེ་ཆོས་ཤོད་ཅིག་དགའ་བོ། །དུས་གསུམ་མཉམ་པ་ཉིད་གང་ཞེ་ན། དགའ་བོ། འདས་པའི་དུས་ནི། མ་སྐྱེས་པའོ། །མ་འོངས་པའི་དུས་ནི་  
མ་མཐོང་བའོ། །ད་ལྟར་ནི། མི་གནས་པ་སྟེ། ཆོས་ཐམས་ཅད་ནི་ཕྱིན་ཅི་ལོག་ལ་གནས་པ་དང། རང་བཞིན་གྱིས་ཞི་བའོ། །སྟོང་པ་ཉིད་ལའང་དུས་གང་ཡང་མི་གནས་ཏེ། །  
འདས་པའང་སྟོང་པ། མ་འོངས་པའང་སྟོང་པ། ད་ལྟར་ཡང་སྟོང་པའོ། །ཇི་ལྟར་དུས་སྟོང་པ་ཡིན་པ་དེ་བཞིན་ཉིད་ཀྱང་དེ་དང་འདྲའོ། །ཇི་ལྟར་དུས་སྟོང་པ་དེ་བཞིན་དུ་སེམས་ཅན་  
ཡང་སྟོང་སྟེ། དགའ་བོ། འདི་ལྟ་སྟེ། སྣ་ཚོགས་སུ་མེད་པ་དང་ཚུལ་གཅིག་ལ་འཇུག་པ་འདི་ནི། དུས་གསུམ་མཉམ་པ་ཉིད་དོ། །དགའ་བོ་གཞན་ཡང་ཁམས་གསུམ་  
  
  
ཇི་ལྟར་ན་ཁམས་གསུམ་ཡོངས་སུ་ཤེས་པ་ཡིན་ཞེ་ན། དགའ་བོ། འདི་ལ་རྣལ་འབྱོར་པ་རྣལ་འབྱོར་སྤྱོད་པ་འདི་ལྟར་རྟོག་སྟེ། འདོད་པའི་  
ཁམས་ནི། ཡོངས་སུ་རྟོག་པ་ལས་བྱུང་ངོ། །གཟུགས་ཀྱི་ཁམས་དང་གཟུགས་མེད་པའི་ཁམས་ཀྱང་ཡོངས་སུ་རྟོག་པ་ལས་བྱུང་སྟེ། གང་ཡོངས་སུ་རྟོག་པ་དེ་ནི། དངོས་པོ་མེད་  
པས་ཁམས་གསུམ་ཐམས་ཅད་རང་བཞིན་མེད་པར་རྟོགས་ནས་རྟོག་པར་མི་བྱེད། རྣམ་པར་རྟོག་པར་མི་བྱེད། ལེན་པར་མི་བྱེད། དོར་བར་མི་བྱེད། འདོད་པར་མི་བྱེད། སྨོན་པར་  
མི་བྱེད༑ སྙེམས་པར་མི་བྱེད། སེམས་པར་མི་བྱེད་དེ། དེ་སེམས་པ་ཐམས་ཅད་དང་བྲལ་བས་འདི་ལྟ་སྟེ། རྣམ་པར་ཐར་པའི་སྒོ་གསུམ་སྟོང་པ་ཉིད་དང། མཚན་མ་མེད་པ་དང་  
སྨོན་པ་མེད་པ་ཚོགས་ཆུང་དུས་མངོན་དུ་བྱེད་དོ། །དགའ་བོ། རྣམ་པར་ཐར་པའི་སྒོ་གསུམ་མངོན་དུ་བྱ་བ་གང་ཞེ་ན། གང་མཉམ་པ་ཉིད་མ་འཁྲུགས་པ་དང། ཆོས་གང་ཡང་མི་བྱ་བ་  
དང། རྣམ་པར་མི་བྱ་བ་སྟེ། ཆོས་ཐམས་ཅད་ཐོག་མ་ནས་ཟད་པར་ཤེས་ནས་ཡེ་ཤེས་དང་བཅས་པའི་ཡིད་ལ་བྱེད་པའང་མི་སྐྱེད་དེ་གཅིག་པར་ཡང་མི་བྱེད། སྣ་ཚོགས་སུ་མི་  
བྱེད་པ་འདི་ནི། དགའ་བོ། རྣམ་པར་ཐར་པའི་སྒོ་གསུམ་མངོན་དུ་བྱེད་པའི་མཉམ་པ་ཉིད་དོ། །དགའ་བོ། ཁྱོད་ཀྱིས་ཕུང་པོ་ལྔ་ཡོངས་སུ་ཤེས་པར་བྱ་བའི་ཕྱིར་ཡང་ཆོས་ཤོད་ཅིག་  
  
  
༄༅། །དགའ་བོ། ཕུང་པོ་ལྔ་ཡོངས་སུ་ཤེས་པར་བྱ་བ་གང་ཞེ་ན། དགའ་བོ། འདི་ལ་རྣལ་འབྱོར་པ་རྣལ་འབྱོར་སྤྱོད་པ། དགོན་པ་པ་དང་དབྱེ་ལ་གནས་པ་དག་འདི་  
ལྟར་སློབ་བོ། །དེ་བཞིན་གཤེགས་པས་ཀྱང་འདི་སྐད་གསུངས་ཏེ་གཟུགས་ནི། དབུ་བ་རྡོས་པ་ལྟ་བུ། ཚོར་བ་ནི། ཆུའི་ཆུ་བུར་ལྟ་བུ། འདུ་ཤེས་ནི། སྨིག་རྒྱུ་ལྟ་བུ། འདུ་བྱེད་ནི་  
ཤིང་ཆུ་སྐྱེས་ལྟ་བུ། རྣམ་པར་ཤེས་པ་ནི། སྒྱུ་མ་ལྟ་བུའོ་།ཞེས་ཉི་མའི་གཉེན་གྱིས་གསུངས་སོ། །དེ་ལ་རྣལ་འབྱོར་པ་རྣལ་འབྱོར་སྤྱོད་པ་དག་འདི་ལྟར་སློབ་སྟེ། གང་དེ་བཞིན་  
གཤེགས་པས་གསུངས་པའི་དཔེ་དེ་དག་ནི། ཡང་དག་པའོ། །དེ་དག་ནི་དེ་བཞིན་ནོ། །དེ་དག་ནི། གཞན་མ་ཡིན་ཏེ། དབུ་བ་ནི། སྟོང་པ་འདོད་པའི་ཁམས་སུ་མ་གཏོགས་པ་  
གཟུགས་ཀྱི་ཁམས་སུ་མ་གཏོགས་པ། གཟུགས་མེད་པའི་ཁམས་སུ་མ་གཏོགས་པའོ། །གང་ཁམས་གསུམ་དུ་མ་གཏོགས་པ་དེ་ནི། གདགས་སུ་མེད་པ་མི་གདགས་པའོ། །  
དབུ་བ་ལའང་བདག་གམ་སེམས་ཅན་དུ་གདགས་སུའང་མི་ནུས། དེ་ལ་བདག་གིས་སེམས་ཅན་དུ་མི་དམིགས་ཤིང་མེད་དོ། །དེ་ཅིའི་ཕྱིར་ཞེ་ན། ཆོས་ཐམས་ཅད་ནི། བདག་མེད་  
པའི་ཕྱིར་རོ། །ཚོར་བ་དང། འདུ་ཤེས་དང། འདུ་བྱེད་ཀྱང་དེ་བཞིན་ནོ། །གང་རྣམ་པར་ཤེས་པ་ནི། སྒྱུ་མ་ལྟ་བུའོ། །ཞེས་གསུངས་པ། སྒྱུ་མ་ནི། སྟོང་པ་སྟེ། འདོད་པའི་  
  
  
གཟུགས་ཀྱི་ཁམས་སུ་མ་གཏོགས། གཟུགས་མེད་པའི་ཁམས་སུ་མ་གཏོགས་སོ། །གང་ཁམས་གསུམ་དུ་མ་གཏོགས་པ་དེ་ནི་གདགས་སུ་མེད་པ་མི་གདགས་  
པའོ༑ ༑སྒྱུ་མ་ལའང་བདག་གི་མ་སེམས་ཅན་དུ་གདགས་སུ་མི་ནུས་ཏེ་དེ་ལ་ནི། བདག་གམ་སེམས་ཅན་མེད་ཅིང་མི་དམིགས་པའོ། །དགའ་བོ་།ཆོས་ཐམས་ཅད་ནི། བདག་མེད་པའོ། །  
ཞེས་དེ་ལྟར་ཕུང་པོ་ལས་རྟོག་པ་དེ་ནི། ཕུང་པོ་ཡོངས་སུ་ཤེས་པའོ། །དགའ་བོ། གཞན་ཡང་ཕྱི་དང་ནང་གི་སྐྱེ་མཆེད་དྲུག་ཡོངས་སུ་ཤེས་པར་བྱ་བ་དང། སྤང་བར་བྱ་བའི་ཕྱིར་ཁྱོད་ཀྱིས་ཆོས་  
ཤོད་ཅིག་དེ་ལ་ཕྱི་དང་ནང་གི་སྐྱེ་མཆེད་དྲུག་ཡོངས་སུ་ཤེས་པར་བྱ་བ་གང་ཞེ་ན། དགའ་བོ། མིག་ནི། བདག་དང་བདག་གིས་སྟོང་སྟེ། དེ་རང་བཞིན་གྱིས་དེ་བཞིན་ནོ། །དེ་བཞིན་དུ་རྣ་བ་དང་  
སྣ་དང། ལྕེ་དང། ལུས་དང། ཡིད་བདག་དང་བདག་གིས་སྟོང་སྟེ་རང་བཞིན་གྱིས་དེ་བཞིན་ནོ། །གཟུགས་བདག་དང་བདག་གིས་སྟོང་སྟེ་དེ་ནི། རང་བཞིན་གྱིས་དེ་བཞིན་ནོ། །དེ་བཞིན་དུ་  
སྒྲ་དང། དྲི་དང། རོ་དང། རེག་དང། ཆོས་རྣམས་ཀྱང་བདག་དང་བདག་གིས་སྟོང་སྟེ། དེའང་རང་བཞིན་གྱིས་དེ་བཞིན་ནོ་།ཞེས་དེ་བཞིན་གཤེགས་པས་གསུངས་ཏེ། དགའ་བོ། གང་  
རང་བཞིན་གྱིས་སྟོང་པ་དེ་ལ་ནི། ཆོས་གང་ཡང་གདགས་སུ་མེད་དོ། །དེ་ལ་ནི། མིག་མེད། རྣ་བ་མེད། སྣ་མེད། ལྕེ་མེད། ལུས་མེད་ཡིད་མེད། གཟུགས་མེད། སྒྲ་མེད། དྲི་མེད། རོ་  
  
  
༄༅། །མེད༑ རེག་མེད། ཆོས་མེད་དོ། །དགའ་བོ། གང་ཆོས་དེ་དག་ལ་གཞན་གྱི་དྲིང་མི་འཇོག་པའི་ཡེ་ཤེས་དེ་ནི། ཕྱི་དང་ནང་གི་སྐྱེ་མཆེད་དྲུག་ཡོངས་སུ་ཤེས་  
པའོ༑ ༑དེ་ལ་ཕྱི་དང་ནང་གི་སྐྱེ་མཆེད་དྲུག་སྤོང་བ་གང་ཞེ་ན། འདི་ལྟ་སྟེ། ཆོས་ཐམས་ཅད་མི་འཛིན་པ། མི་སྙེམས་པ། མཚན་མ་མི་རྒྱུ་བ་དེ་ནི། ཕྱི་དང་ནང་གི་སྐྱེ་མཆེད་དྲུག་སྤོང་  
བའོ༑ ༑དེ་ལྟ་བས་ན། དགའ་བོ། ཁྱོད་ཀྱིས་གལ་ཏེ་དགེ་སློང་དང་དགེ་སློང་མ་དང། དགེ་སྙེན་དང། དགེ་བསྙེན་མའི་འཁོར་བཞི་དང། ལྷ་དང། ཀླུ་དང། གནོད་སྦྱིན་དང། དྲི་  
ཟ་དང། མིའམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་དག་འོང་ན། དེ་དག་ལ་དགའ་བོ། ཁྱོད་ཀྱིས་དེ་སྐད་དུ་ཆོས་ཤོད་ཅིག་ཡང་དེའི་ཚེ་ན་བཅོམ་ལྡན་འདས་ཀྱིས་  
འདི་འདྲ་བའི་བྱིན་གྱིས་བརླབ་པས་བྱིན་གྱིས་བརླབས་པར་གྱུར་ཏེ་གང་དང་གང་དག་ཆོས་བཤད་པ་འདིའི་སྣོད་དུ་གྱུར་བ་དེ་དག་ནི་ཐོས་སོ། །ལྷག་མ་དག་ལ་ནི། རྣར་ཡང་མི་  
གྲག་སྟེ༑ དེ་བཞིན་གཤེགས་པ་ཅང་མི་གསུང་བར་མཐོང་ངོ། །སྟོན་པ་འདི་བསྟན་པའི་ཆེ་དགེ་སློང་ལྔ་བརྒྱ་ནི། ཟག་པ་ལས་མ་ལུས་པར་སེམས་རྣམ་པར་གྲོལ་ལོ། །ལྷའི་བུ་  
བཞི་ཁྲི་ཉིས་སྟོང་ནི། ཆོས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་གོ་དགེ་སློང་མ་སུམ་སྟོང་ནི། ཟག་པ་ལས་མ་ལུས་པར་སེམས་རྣམ་པར་གྲོལ་ལོ།།  
  
  
འདོད་ཆགས་དང་བྲལ་བ་ཐོབ་པར་གྱུར་ཏོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་དགའ་བོ་ལ་དེ་འདྲ་བར་བསྟན་ནས་ཚེ་དང་ལྡན་པ་  
དགའ་བོ་ལ་བཀའ་སྩལ་པ། དགའ་བོ། ཁྱོད་ལངས་ཏེ་དབང་པོའི་བྲག་གི་ཕུག་ཏུ་སོང་ལ་དེ་བཞིན་གཤེགས་པའི་རྩྭའི་གདིང་བ་ཐིངས་ཤིག་དེ་བཞིན་གཤེགས་པ་ནི། རྩྭའི་  
གདིང་བ་ལ་བཞུགས་ཏེ་ཟླ་བ་གསུམ་དུ་ནང་དུ་ཡང་དག་འཇོག་ལ་བཞུགས་པར་འགྱུར་རོ། །དེ་སྐད་ཅེས་བཀའ་སྩལ་པ་དང། བཅོམ་ལྡན་འདས་ལ་ཚེ་དང་ལྡན་པ་དགའ་བོས་  
འདི་སྐད་ཅེས་གསོལ་ཏོ། །བཅོམ་ལྡན་འདས། གདན་གདིང་བར་བགྱིའོ་།གདན་གདིང་བ་ལྟ་ཞིག་ཅིར་འཚལ། བཅོམ་ལྡན་འདས་ཀྱིས་བཀའ་སྩལ་པ། དགའ་བོ་ཆོག་གི་དེ་  
སྐད་མ་ཟེར་ཅིག་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དག་ནི། རྩྭའི་གདིང་བ་ལ་དགྱེས་པར་གྱུར་ཏོ། །དགའ་བོ། དེ་བཞིན་  
གཤེགས་པ་ནི། ཡོ་བྱད་ཀྱི་བདེ་བས་བདེ་བ་མ་ཡིན་གྱི། དགའ་བོ། དེ་བཞིན་གཤེགས་པ་ནི། ཆོས་ལ་གནས་པའི་བདེ་བས་བདེ་བ་ཡིན་ནོ། །དེ་ནས་ཚེ་དང་ལྡན་པ་དགའ་  
བོས་བཅོམ་ལྡན་འདས་ཀྱི་ལྟར་མཉན་ཏོ། །སྟན་ལས་ལངས་ནས་རྩྭའི་ཕྱིར་དེ་བཞིན་གཤེགས་པའི་འཁོར་ནས་བྱུང་ངོ། །དེ་ནས་དེའི་ཚེ་ལྷའི་བུ་བྱེ་བ་ཁྲག་ཁྲིག་བརྒྱ་ཕྲག་སྟོང་  
  
  
༄༅། །དུ་མས་ལྷའི་རྩྭ་འཇམ་པ་རེག་ན་བདེ་བ། གོས་ཀ་ཙ་ལིནྡི་ཀ་དང་འདྲ་བ་དག་ཚེ་དང་ལྡན་པ་དགའ་བོའི་ལག་ཏུ་བཞག་པར་གྱུར་ཏོ། །དེ་ནས་ཚེ་དང་ལྡན་པ་  
དགའ་བོས་རྩྭ་དེ་དག་བླངས་ཏེ་དབང་པོའི་བྲག་གི་ཕུག་གང་ན་བ་དེར་སོང་ནས་དབང་པོའི་བྲག་གི་ཕུག་གི་ནང་དུ་ཕྱིན་པ་དང་བཅོམ་ལྡན་འདས་ཀྱི་རྩྭའི་གདིང་བ་བཏིང་ངོ། །ཚེ་དང་  
ལྡན་པ་དགའ་བོས་བཅོམ་ལྡན་འདས་ཀྱི་རྩྭའི་གདིང་བ་བཏིང་མ་ཐག་ཏུ་དེ་ནས་དེའི་ཚེ་ལྷའི་བུ་བྱེ་བ་ཁྲག་ཁྲིག་བརྒྱ་ཕྲག་སྟོང་དུ་མས་རྩྭའི་གདིང་བའི་སྟེང་དུ་ལྷའི་གོས་བཏིང་བར་གྱུར་  
ཏེ༑ གོས་མང་པོ་དེ་དག་གིས་ཛམྦུའི་གླིང་ཡོངས་སུ་གང་ཞིང་བྱུར་བུར་གྱུར་ནས་བཅོམ་ལྡན་འདས་ཀྱི་རྫུ་འཕྲུལ་གྱི་བྱིན་གྱི་རླབས་ཀྱིས་གོས་མང་པོ་དེ་སྙེད་དག་ཀྱང་འཕང་དུ་སོར་  
བཞི་ཙམ་དུ་གྱུར་ཏོ། །དེ་ནས་བཅོམ་ལྡན་འདས་གདན་ལས་བཞེངས་ཏེ་དབང་པོའི་བྲག་གི་ཕུག་ཏུ་གཤེགས་སོ། །བཅོམ་ལྡན་འདས་གཤེགས་ནས་སིལ་སྙན་ཐམས་ཅད་ཀྱང་  
མ་དཀྲོལ་བར་སྒྲ་བྱུང་ངོ། །མེ་ཏོག་གི་ཆར་དག་ཀྱང་བབ་སྟེ་མེ་ཏོག་གི་ཆར་དེ་དག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཁྱབ་པར་གྱུར་ཏོ། །དེ་ནས་  
བཅོམ་ལྡན་འདས་དབང་པོའི་བྲག་གི་ཕུག་ཏུ་གཤེགས་ནས་སྐྱིལ་མོ་ཀྲུང་བཅས་ཏེ་སྐུ་དྲང་པོར་བསྲངས་ནས་དྲན་པ་མངོན་པར་བཞག་སྟེ་བཞུགས་སོ། །ཡང་དེའི་ཚེ་ན་བཅོམ་ལྡན་  
  
  
ལྟ་བུར་གྱུར་པ་དེ་འདྲ་བའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུ་བྱས་སོ། །ཡང་དེའི་ཚེ་ན་སྟོང་གསུམ་གྱི་སྟོང་ཆེན་  
པོའི་འཇིག་རྟེན་གྱི་ཁམས་ན་སེམས་ཅན་སངས་རྒྱས་ཀྱིས་འདུལ་བ་དགེ་བའི་རྩ་བ་ཡོངས་སུ་སྨིན་པ་དེ་དག་གིས་དབང་པོའི་བྲག་གི་ཕུག་ན་དེ་བཞིན་གཤེགས་པ་བཞུགས་པ་  
མཐོང་བ་ནི། འདི་ལྟ་སྟེ། མེ་ལོང་ཡོངས་སུ་དག་པའི་ནང་དུ་བཞིན་སྣང་བ་དེ་བཞིན་དུ་སེམས་ཅན་དེ་དག་གིས་དེ་བཞིན་གཤེགས་པ་མཐོང་ངོ། །ཡང་དེའི་ཚེ་ན་བཅོམ་ལྡན་འདས་ཀྱི་  
ཕྱག་གཡས་པའི་མཐིལ་ནས་འོད་ཟེར་བརྒྱ་སྟོང་དག་བཏང་སྟེ། འོད་ཟེར་དེ་དག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སྣང་བར་གྱུར་ནས་ཉི་མ་དང་ཟླ་བ་སེམས་  
ཅན་དག་གིས་མིག་གིས་མཐོང་བར་གྱུར་ཏོ། །ཡང་དེའི་ཚེ་ན་སེམས་ཅན་ཐམས་ཅད་འདོད་ཆགས་ཀྱི་གནོད་པ་མེད། ཞེ་སྡང་མེད། གཏི་མུག་མེད། ང་རྒྱལ་མེད། གནོད་འཆབ་པ་  
མེད༑ ཕྲག་དོག་མེད། སེར་སྣ་མེད། ཁྲོ་བ་མེད། ཐ་བ་མེད། གནོད་སེམས་མེད་དེ། དེའི་ཚེ་སེམས་ཅན་ཐམས་ཅད་ཀྱང་བྱམས་པའི་སེམས་དང་ལྡན་ཞིང་ཕ་དང་མར་འདུ་ཤེས་  
པར་གྱུར་ཏོ། །དེ་ནས་བཅོམ་ལྡན་འདས་ཀྱིས་གནས་མེད་པ། ལྷུན་གྱིས་གྲུབ་པ། ནམ་མཁའི་རང་བཞིན། མཚན་མ་མེད་པ། སྤྱོད་པ་དང་ལྡན་པ་ཞེས་བྱ་བའི་ཏིང་ངེ་འཛིན་ལ་མཉམ་  
  
  
༄༅། །པར་བཞག་གོ་བཅོམ་ལྡན་འདས་ཀྱིས་ཏིང་ངེ་འཛིན་དེ་ལ་མཉམ་པར་བཞག་མ་ཐག་ཏུ་དེ་ནས་དེའི་ཚེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་  
རྣམ་པ་དྲུག་ཏུ་གཡོས་སོ། །དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་གནས་པའི་སེམས་ཅན་དེ་དག་ཐམས་ཅད་ཀྱིས་དེ་བཞིན་གཤེགས་པའི་སྤྱོད་ལམ་  
དང། རྫུ་འཕྲུལ་གྱི་ཆོ་འཕྲུལ་དང། ཏིང་ངེ་འཛིན་རྣམ་པར་འཕྲུལ་པ་མཐོང་ངོ། །མཐོང་ནས་ལྷའི་བུ་བཞི་ཁྲི་ཉིས་སྟོང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་  
སེམས་སྐྱེས་སོ། །དེའི་ཚེ་དེ་དག་ཐམས་ཅད་ཀྱིས་ཀྱང་ལྷའི་མེ་ཏོག་མནྡཱ་ར་བ་དག་ཐོགས་ཏེ་དབང་པོའི་བྲག་གི་ཕུག་ག་ལ་བ་དང་བཅོམ་ལྡན་འདས་ག་ལ་བ་དེར་གཏོར་ཏོ། །  
དེ་དག་གཏོར་མ་ཐག་ཏུ་དབང་པོའི་བྲག་གི་ཕུག་ལན་བདུན་བསྐོར་ནས་དེ་ཉིད་དུ་མི་སྣང་བར་གྱུར་ཏོ། །ཡང་དེའི་ཚེ་བཅོམ་ལྡན་འདས་ཀྱིས་དབང་པོའི་བྲག་གི་ཕུག་ཏུ་སྤྲུལ་པ་སྤྲུལ་  
ཏེ་དེར་བཞག་ནས་བཅོམ་ལྡན་འདས་འཇུག་སྲེད་ཀྱི་རྒྱལ་པོ་དེ་བཞིན་གཤེགས་པའི་སངས་རྒྱས་ཀྱི་ཞིང་ཀུན་ཏུ་འོད་ཅེས་བྱ་བའི་འཇིག་རྟེན་གྱི་ཁམས་ག་ལ་བ་དེར་གཤེགས་སོ། །  
ཡང་དེའི་ཚེ་ན་ཕྱོགས་བཅུའི་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་ཀུན་ཏུ་དེ་བཞིན་གཤེགས་པ་གངྒཱའི་ཀླུང་གི་བྱེ་མ་དང་མཉམ་པ་རྙོག་པ་ལྔའི་ཚེ་འཇིག་རྟེན་དུ་བྱུང་བར་  
  
  
དེ་དག་གིས་སངས་རྒྱས་ཀྱི་ཞིང་ཡང་ཤིན་ཏུ་སྨད་པ་སྟེ། དཔེར་ན། ད་ལྟར་གྱི་བཅོམ་ལྡན་འདས་ཤཱཀྱ་ཐུབ་པའི་མི་མཇེད་ཀྱི་འཇིག་རྟེན་གྱི་ཁམས་འདི་ཇི་ལྟ་བ་དེ་བཞིན་དུ་  
སངས་རྒྱས་བཅོམ་ལྡན་འདས་དེ་དག་གི་སངས་རྒྱས་ཀྱི་ཞིང་ཤིན་ཏུ་ངན་ཏེ། དེ་བཞིན་དུ་སེམས་ཅན་འདོད་ཆགས་ཀྱི་ཤས་ཆེ་བ་དང་ཞེ་སྡང་གི་ཤས་ཆེ་བ་དང། གཏི་མུག་  
གི་ཤས་ཆེ་བ་དང། མ་གུས་པ་དང། བྱས་པ་མི་གཟོ་བ་དང་གཡོན་ཅན་དང། སྒྱུ་ཅན་དང། དམན་པ་ལ་མོས་པ་ཡིན་ནོ། །སངས་རྒྱས་བཅོམ་ལྡན་འདས་དེ་དག་གི་འཇིག་  
རྟེན་གྱི་ཁམས་དེ་ན་གནས་པའི་སེམས་ཅན་དེ་དག་ཀྱང་ཤིན་ཏུ་མཐོང་བར་འདོད་པ་མ་ཡིན་ན། ཆོས་ལའང་འདུན་པར་མི་བྱེད། ཆོས་བཤད་པ་དགོས་པར་མི་བྱེད། རྣ་བའང་  
བླགས་ཏེ་མི་ཉན་ནས་དེ་བཞིན་གཤེགས་པ་དེ་དག་ཀྱང་ཐབས་མཁས་པས་ནང་དུ་ཡང་དག་འཇོག་ལ་ཞུགས་ཏེ་སྤྲུལ་པ་གཞན་དག་སྤྲུལ་ནས་བཅོམ་ལྡན་འདས་འཇུག་སྲེད་ཀྱི་རྒྱལ་  
པོ་དེ་བཞིན་གཤེགས་པའི་སངས་རྒྱས་ཀྱི་ཞིང་ཀུན་ཏུ་འོད་ཅེས་བྱ་བའི་འཇིག་རྟེན་གྱི་ཁམས་སུ་འདི་ལྟ་སྟེ། སངས་རྒྱས་བགྲོ་བ་ཞེས་བྱ་བའི་ཆོས་ཀྱི་རྣམ་གྲངས་བཤད་ཅིང་བསྟན་  
པའི་ཕྱིར་གཤེགས་པར་གྱུར་ཏོ། །དེའི་ཕྱིར་སངས་རྒྱས་བགྲོ་བ་ཞེས་བྱའོ། །སངས་རྒྱས་བཅོམ་ལྡན་འདས་རྣམས་ནི། སྐྱེ་བོ་ཕྱི་མ་དག་གི་ཕྱིར་སངས་རྒྱས་བགྲོ་བ་མཛད་པ་མ་གཏོགས་  
  
  
༄༅། །པར་གཞན་ཅུང་ཟད་ཀྱང་མཛད་པ་མེད་དེ། དེ་བཞིན་གཤེགས་པ་ཡོངས་སུ་མྱ་ངན་ལས་འདས་ནས་ཅི་ནས་ཀྱང་སེམས་ཅན་ཆོས་འདོད་པ་དག་  
འབྱུང་ཞིང། སངས་རྒྱས་བཅོམ་ལྡན་འདས་ཆོས་ཀྱི་རྗེ་དེ་དག་ཀྱང་ཆོས་བགྲོ་བ་མཛད་ན། བདག་ཅག་གིས་ལྟ་ཅིའི་ཕྱིར་ཆོས་མི་བགྲོ་སྙམ་དུ་སེམས་པར་འགྱུར་བའི་དོན་དེ་  
གཟིགས་ནས་སངས་རྒྱས་བཅོམ་ལྡན་འདས་སངས་རྒྱས་ཀྱི་བགྲོ་བ་མཛད་དེ། །ཡང་དེའི་ཚེ་ན་ཀུན་ཏུ་འོད་ཅེས་བྱ་བའི་འཇིག་རྟེན་གྱི་ཁམས་དེར་སངས་རྒྱས་བཅོམ་ལྡན་འདས་  
དཔག་ཏུ་མེད་གྲངས་མེད་པ་དག་ཚོགས་པར་གྱུར་ཏོ། །ཅིའི་ཕྱིར་ན་འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་ཞེ་ན། སངས་རྒྱས་ཀྱི་ཞིང་དེ་ན་ཉན་ཐོས་དང། རང་སངས་རྒྱས་དག་  
གི་མིང་ཡང་མི་གྲག་སྟེ། སངས་རྒྱས་ཀྱི་ཞིང་དེ་བྱང་ཆུབ་སེམས་དཔའ་འབའ་ཞིག་གིས་ཡོངས་སུ་གང་ལ། བྱང་ཆུབ་སེམས་དཔའ་དེ་དག་ཀྱང་འོད་རང་ལས་འབྱུང་ཞིང་ལུས་གསེར་  
གྱི་ཁ་དོག་ལྟ་བུ་དང། མཚན་ཡོངས་སུ་རྫོགས་པ་སྣ་ཚོགས་ཀྱི་རིགས་དང་ལྡན་ཞིང་ཀུན་ཏུའང་བྱང་ཆུབ་སེམས་དཔའ་དེའི་འོད་འབྱུང་བས་ན། དེའི་ཕྱིར་འཇིག་རྟེན་གྱི་ཁམས་ཀུན་  
ཏུ་འོད་ཅེས་བྱའོ། །དེ་ལ་སངས་རྒྱས་བགྲོ་བ་གང་ཡིན་ཞེ་ན། འདི་ལྟ་སྟེ། ཆོས་ཐམས་ཅད་ཀྱི་ཚུལ་ཡང་དག་པ་ཇི་ལྟ་བ་བཞིན་དུ་རྟོགས་པའོ། །དེ་ལ་ཆོས་ཐམས་ཅད་ནི། གང་  
  
  
གང། རྟོགས་པ་ནི། གང་ཞེ་ན། ཆོས་ཐམས་ཅད་ནི་ཆོས་གཅིག་པ་སྟེ། ཆོས་དེའང་ཆོས་དང་ཆོས་མ་ཡིན་པར་ཡང་སུས་ཀྱང་བཤད་མི་ནུས་སོ། །དེ་ཅིའི་ཕྱིར་ཞེ་ན། ཆོས་  
ཐམས་ཅད་པོ་དེ་དག་ཀྱང་མ་སྐྱེས་པ་མ་བྱུང་བ་སྟེ། དེ་དག་ནི་ཆོས་ཀྱི་སྒྲས་བཤད་མོད་ཀྱི། གང་ནང་གི་སྐྱེ་མཆེད་དྲུག་དང་ཕྱིའི་སྐྱེ་མཆེད་དྲུག་དང། ཕུང་པོ་དང། ཁམས་ཞེས་  
བྱ་བ་དེ་དག་ནི། ཆོས་ཐམས་ཅད་ཅེས་བྱ་སྟེ། དེ་དག་ཐམས་ཅད་ཀྱང་བརྗོད་པ་ཙམ་དུ་ཟད་དོ། །གང་ཆོས་ཐམས་ཅད་ཀྱི་བྱེད་པ་མེད་པ། ཡང་དག་པ་ཇི་ལྟ་བཞིན་དུ་རྟོག་པ་དེ་ལ་ནི་  
ཕུང་པོའང་མེད། ཁམས་ཀྱང་མེད། སྐྱེ་མཆེད་ཀྱང་མེད། རྟག་པའང་མེད། ཆད་པའང་མེད་དེ། དེ་ལྟ་བས་ན། དབུས་ཀྱི་གནས་ཀྱང་མེད་པ་དེ་ནི། ཆོས་ཐམས་ཅད་ཀྱི་  
མཉམ་པ་ཉིད་བཤད་པ་ཡིན་ཏེ། འདི་ལྟ་སྟེ། ཆོས་ཐམས་ཅད་རང་བཞིན་སྟོང་པ་ཉིད་དོ། །ཞེས་མིང་གིས་བརྗོད་དོ། །མིང་དེའང་བྱེད་པ་མེད་དེ། མིང་གིས་བརྗོད་དོ། །མིང་  
དེའང་རང་བཞིན་གྱིས་མེད་དེ། དེ་ནི། སངས་རྒྱས་བགྲོ་བ་ཞེས་བྱའོ། །ཚུལ་གང་ཞེ་ན། ཚུལ་ཞེས་བྱ་བ་ནི། འདི་ལྟ་སྟེ། འདོད་ཆགས་མེད་པའི་ཚུལ་དང། མི་སྐྱེ་བའི་ཚུལ་དང་  
དབེན་པའི་ཚུལ་དང། ཇི་ལྟ་བ་བཞིན་གྱི་ཚུལ་དང། དེ་བཞིན་ཉིད་ཀྱི་ཚུལ་དང། ཆོས་ཀྱི་དབྱིངས་ཀྱི་ཚུལ་དང། ཡང་དག་པའི་མཐའི་ཚུལ་ཏེ། ཆོས་ཐམས་ཅད་སྟོང་ངོ། །ཞེས་བྱ་  
  
  
༄༅། །བ་འདི་ནི། ཡང་དག་པའི་ཚུལ་ལོ། །ཆོས་ཐམས་ཅད་ནི་མི་ལྡང་བ། མི་སྐྱོད་པ། སྦྱོད་པ་མེད་པ། མ་འོངས་པ། མི་འགྲོ་བ། བདག་གི་བ་མེད་  
པ༑ བདག་པོ་མེད་པ། ལེན་པ་མེད་པ། ལྟོས་པ་མེད་པ་སྟེ། ཤིན་ཏུ་ཟད་པའི་ཕྱིར་ཟད་པའོ། །མི་སྐྱེ་བའི་ཕྱིར་མི་ཟད་པའོ། །ཇི་ལྟ་བ་བཞིན་དུ་དབེན་པའི་ཕྱིར་ཞི་བའི་རང་བཞིན་  
ཅན་ནོ༑ ༑གནས་དང་བྲལ་བའི་ཕྱིར་གནས་མེད་པའོ། །ཚུལ་དང་བྲལ་བའི་ཕྱིར་ཚུལ་མེད་པའོ། །འབྱུང་བ་མེད་པ། ལྟུང་བ་མེད་པའོ་།བྲལ་བར་གྱུར་པའོ། །མ་བཏུད་པ། བཏུད་  
པ་མེད་པའོ། །མ་སྐྱེས་པར་བཤད་པའི་ཕྱིར་མི་སྐྱེ་བ་དང་མཚུངས་པའོ། །མི་འདྲ་བའི་ཕྱིར་མི་མཉམ་པའོ། །གང་ཡི་གེ་ན་འཇུག་པ་དེ་ནི། ཚུལ་ལོ། །ཆོས་ཐམས་ཅད་ནི་  
མིང་དང་བྲལ་བ་སྟེ། མ་སོང་བ། མ་འོངས་པ། མ་ཐོབ་པ། མ་སྟོར་བ། མ་ཁྱེར་བ། མ་བླངས་པ། མཉམ་པ་དང་མི་མཉམ་པར་མི་བཤད་པའོ། །མ་མཐོང་བ། མ་  
ཐོས་པ༑ མི་དྲན་པ། རྣམ་པར་མི་ཤེས་པ། གཟུང་བ་མ་ཡིན། རབ་ཏུ་གཟུང་བ་མ་ཡིན། དགའ་བ་མ་ཡིན། ཞེ་སྡང་བ་མ་ཡིན། ཞི་བ་མ་ཡིན། ཞི་བར་བྱེད་པ་  
མ་ཡིན༑ གཏེར་བ་མ་ཡིན། མ་གཏོར་བ་མ་ཡིན། རགས་པ་མ་ཡིན། ཕྲ་བ་མ་ཡིན། རིང་བ་མ་ཡིན། ཐུང་བ་མ་ཡིན། དབུས་མེད་པ། མཐའ་མ་མེད་པ། ཐོག་  
  
  
འཇིག་པ་མེད་པ། མུ་མེད་པ། བདེ་བ་མེད་པ། མི་བདེ་བ་མེད་པ། ཤེས་པ་མེད་པ། རྒྱུ་བ་མེད་པ། སྤོང་བ་མེད་པ། ལེན་པར་བྱེད་པ་མེད་པ། རེག་པར་བྱེད་པ་མེད་པ་  
སྟོན་པར་བྱེད་པ་མེད་པ། སེམས་པར་བྱེད་པ་མེད་པ། རྣམ་པར་ཤེས་པར་བྱེད་པ་མེད་པ། རློམ་སེམས་མེད་པ། ཡིད་ལ་བྱེད་པ་མེད་པ། རྣམ་པར་འཕྲུལ་པ་མེད་པ། སྤང་  
བ་མེད་པ། མི་སྤང་བའང་མེད་པར་བརྗོད་པར་བྱའོ། །བསྲུངས་པ་མེད་པ། མ་བསྲུངས་པའང་མེད་དོ། །མ་སྦས་པ། སྦས་པའང་མེད་དོ། །དེ་ལ་ནི། འཐོབ་པ་མེད་པ། འཐོབ་པར་  
འགྱུར་པའང་མེད་དེ། དེ་ན་དངོས་པོའང་མེད། དངོས་པོ་མེད་པའང་མེད་དོ། །སྒོམ་པའང་མེད། མ་སྒོམ་པའང་མེད་དོ། །ཆད་པའང་མེད། རྟག་པའང་མེད་དོ། །དེ་ན་ཐོབ་པའང་  
མེད༑ སྟོང་པའང་མེད་དོ། །འདས་པ་མ་ཡིན། མ་འོངས་པ་མ་ཡིན། ད་ལྟར་མ་ཡིན། ཤེས་པ་མ་ཡིན། མི་ཤེས་པའང་མ་ཡིན། རྣམ་པར་ཤེས་པ་མ་ཡིན། རྣམ་  
པར་མི་ཤེས་པའང་མ་ཡིན། སྒྲ་མེད། ངག་གི་ལམ་མེད། བརྗོད་པ་མེད། སྐད་མེད། སྨྲ་བ་མེད། ཡི་གེ་མེད། ཡི་གེ་འཇུག་པ་མེད། ཞུགས་པ་མེད། སྟོར་བ་མེད། རིང་  
བ་མ་ཡིན། ཉེ་བ་མ་ཡིན། ཐོབ་པ་མེད། མ་ཐོབ་པའང་མེད་པའོ་།དེ་ལ་ནི། ཡིད་འཇུག་པའང་མེད། བདག་མེད། སེམས་ཅན་མེད། སྲོག་མེད་གང་ཟག་མེད། ཚུལ་  
  
  
༄༅། །ཁྲིམས་དང་ལྡན་པ་མེད། ངང་ཚུལ་ངན་པ་མེད། བཟོད་པ་དང་ལྡན་པ་མེད། མི་བཟོད་པ་སྤྱོད་པ་མེད། བརྩོན་འགྲུས་མེད་ལེ་ལོ་མེད་དེ། སུས་  
ཀྱང་མ་ཡིན། སུ་ལའང་མ་ཡིན། ཅུང་ཟད་ཀྱང་མ་ཡིན། ཅུང་ཟད་མེད་པའང་མ་ཡིན། ཐར་པའང་མ་ཡིན། བཅིངས་པ་མ་ཡིན། ནམ་མཁའ་ཡང་མ་ཡིན། ནམ་མཁའ་  
མེད་པའང་མ་ཡིན། མིང་ཙམ་དང་འདྲ་བ། མི་བླང་བ། མ་བླངས་པ། མི་སྐྱེ་བ། མི་འཆི་བ། བཏུལ་བ་མེད་པ། མ་བཏུལ་བའང་མེད་པ། བྱ་བ་མེད་པ། མི་བྱ་བའང་མེད་པ་  
སྡོམ་པ་མེད་པ། ལྟུང་བ་མེད་པ། ལྟུང་བ་གནོད་པ་མེད་པ། གཡོ་བ་མེད་པ། མི་གཡོ་བ་མེད་པ། རྟོགས་པ་མེད་པ། རྣམ་པར་རྟོག་པ་མེད་པ། རབ་ཏུ་རྟོག་པ་མེད་པ། ལེན་པ་  
མེད༑ དོར་བ་མེད། སྐྱེ་བ་མེད། ཤི་འཕོ་བ་མེད། སྦྱིན་པ་མེད། ལེན་པ་མེད། གཡེང་བ་མེད། ཞི་བ་མེད། ཞི་བར་བྱས་པ་མེད། ཆོས་ཉིད་མེད། ཆོས་ཉིད་དང་འགལ་བ་  
མེད༑ རྡུལ་མེད། རྡུལ་དང་བྲལ་བ་མེད། སྒྲ་འབྱིན་པ་མེད། སྒྲ་འབྱིན་པར་བྱེད་པ་མེད། སྒྲ་འབྱིན་པར་འགྱུར་བ་མེད། འདོད་ཆགས་པ་མེད། ཞེ་སྡང་བ་མེད། གཏི་མུག་  
པ་མེད། ཆགས་པ་མེད། ཁོང་ཁྲོ་བ་མེད། ཚུ་རོལ་མེད། ཕ་རོལ་མེད། དཔུང་མེད། ཐང་མེད། མཐའ་མེད། སྒྲོལ་བ་མེད། སྒྲོལ་བར་བྱེད་པ་མེད། འགྲོ་བ་མེད། འདུག་  
  
  
སྨོན་པ་མེད། ཟློག་པ་མེད། འབྱུང་བ་མེད། འཇིགས་པ་མེད། བཅད་པ་མེད། གཞིག་པ་མེད། སྦྱོར་བ་མེད། སྒྲེལ་བ་མེད། བཅིང་བ་མེད། དགྲོལ་བ་མེད། གཟུང་  
བ་མེད༑ མི་གཟུང་བ་མེད། འོད་མེད། འོད་མ་ཡིན་པ་མེད། སྲོག་མེད་གསོ་བ་མེད། གང་ཟག་མེད། སེམས་ཅན་མེད། བཏགས་པ་མེད། བཏགས་པ་དང་བྲལ་བའང་  
མེད༑ བརྗོད་པར་བྱ་བའང་མེད། མི་བརྗོད་པར་བྱ་བའང་མེད། དེ་ནི། ཡི་གེ་ལ་འཇུག་པ་ཞེས་བྱ་སྟེ། འཇུག་པ་དེ་དང་ལྡན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་  
མིང་ལ་མི་ཆགས་སོ། །མ་ཆགས་ན། མི་ཆགས་པའི་ཆོས་ལ་འཇུག་གོ་།ཚུལ་གྱི་གནས་པ་ལའང་འཇུག་པར་འགྱུར་རོ། །དེ་ནི། ཚུལ་ཞེས་བྱ་སྟེ། དེའང་སངས་རྒྱས་བགྲོ་བ་  
ཡིན་ནོ༑ ༑དེ་ལ་ནན་ཏན་གང་ཞེ་ན། ཆོས་ཐམས་ཅད་ནི། ཆོས་ཀྱི་དབྱིངས་གནས་པའི་ཕྱིར་གནས་པ་སྟེ། དེ་ལ་ཆོས་ཉིད་ལ་འཇུག་པ་དེ་ནི། ནན་ཏན་ཞེས་བྱའོ། །དེ་ལ་ཆོས་ཉིད་གང་ཞེ་  
ན༑ ཆོས་ཉིད་ཅེས་བྱ་བ་ནི། འདི་ལྟ་སྟེ། ཆོས་རྣམས་ལ་རློམ་སེམས་མེད་པའོ། །གང་གིས་ན་རློམ་སེམས་མེད་པ་དེའི་ཚེ་ན་མངོན་པར་རློམ་སེམས་མེད། གང་གི་ཚེ་མངོན་པར་རློམ་  
སེམས་མེད་པ་དེའི་ཚེ་རྣམ་པར་རྟོག་པ་མེད། ཡོངས་སུ་རྟོག་པ་མེད་དོ། །གང་གི་ཚེ་ན་ཡོངས་སུ་རྟོག་པ་མེད་པ་དེའི་ཚེ་རྟོག་པ་ཐམས་ཅད་ཅེས་བྱ་སྟེ། དེ་ནི། མང་དུའང་མི་བྱེད། ཉུང་  
  
  
༄༅། །དུའང་མི་བྱེད། ལེན་པར་མི་བྱེད། སྤོང་བར་མི་བྱེད་དོ་།དེ་ནི། འདས་པ་ལ་མི་སེམས་མི་རྟོག་གོ་མ་འོངས་པ་ལ་མ་ཡིན། ད་ལྟར་ལ་མ་ཡིན། གང་ད་  
ལྟར་མི་གནས་པ་དེའང་ཡང་དག་པར་རྗེས་སུ་མི་མཐོང་སྟེ། དེ་ནི་དུས་གསུམ་མཉམ་པ་ཉིད་དོ། །དེ་ལ་གང་སྐྱེ་བ་མེད། གོད་པ་མེད་གནས་པ་མེད། གཞན་དུ་འགྱུར་བ་  
མེད་པ་དེ་ནི། ཆོས་ཀྱི་དབྱིངས་ཞེས་བྱ་སྟེ། དེ་བཞིན་གཤེགས་པ་དེ་ལ་དགོངས་ནས་དེ་བཞིན་གཤེགས་པ་བྱུང་ཡང་རུང། མ་བྱུང་ཡང་རུང་སྟེ། ཆོས་ཉིད། ཆོས་ཀྱི་  
དབྱིངས། ཆོས་གནས་པ་ཉིད། ཆོས་སྐྱོན་མེད་པ་ནི། གནས་པ་ཉིད་དོ། །ཞེས་གསུང་ངོ། །ཅིའི་ཕྱིར་ན། ཆོས་སྐྱོན་མེད་པ་ཞེས་བྱ་ཞེ་ན། གང་ལ་སྐྱོན་མེད་པ་དེ་ནི། སྐྱོན་  
མེད་པ་སྟེ། དེའི་ཕྱིར་ན། ཆོས་སྐྱོན་མེད་པ་ཞེས་བྱའོ། །དེ་ལ་སྐྱོན་གང་ཞེ་ན། བདག་ཏུ་བྱེད་པ་ནི། སྐྱོན་ནོ། །བདག་གིར་བྱེད་པ་ནི། སྐྱོན་ནོ། །རྒྱུར་ལྟ་བ་དང། མིང་དང་གཟུགས་སུ་  
འདུ་ཤེས་པ་དང། ཆོས་ཐམས་ཅད་དུ་འདུ་ཤེས་པ་དང། འགོག་པ་དང། སྤྱོད་པ་དང། མངོན་པར་ཆགས་པའི་རློམ་སེམས་ནི། སྐྱོན་ནོ་།སྙེམས་པ་དང། སྒྲུན་པ་དང་  
སེམས་པ་དང། རྟོག་པ་དང། བརྟག་པ་དང། ཕུང་པོར་འཛིན་པ་དང། རྒྱུར་འཛིན་པ་དང། སྐྱེ་མཆེད་དུ་འཛིན་པ་དང། བདག་ནི་ཁམས་གསུམ་སྤོང་ངོ། །བདག་ནི་  
  
  
།བདག་ནི། ལམ་སྒོམ་མོ། །བདག་ནི། རྣམ་པར་ཐར་པའི་སྒོ་རྣམས་མངོན་དུ་བྱེད་དོ། །བདག་ནི། རྒྱུན་དུ་ཞུགས་པའི་འབྲས་  
བུ་མངོན་དུ་བྱེད་དོ། །བདག་ནི། ལན་གཅིག་ཕྱིར་འོང་བའི་འབྲས་བུ་དང། ཕྱིར་མི་འོང་བའི་འབྲས་བུ་མངོན་དུ་བྱེད་དོ། །བདག་ནི་དགྲ་བཅོམ་པ་ཉིད་མངོན་དུ་བྱེད་དོ། །ཞེས་རྟོག་  
པ་ནི༑ སྐྱོན་ནོ། །བདག་ནི། དྲན་པ་ཉེ་བར་གཞག་པ་བཞི་སྒོམ་མོ་།བདག་ནི། ཡང་དག་པར་སྤོང་བ་བཞི་དང། རྫུ་འཕྲུལ་གྱི་རྐང་པ་བཞི་དང། དབང་པོ་ལྔ་དང། སྟོབས་ལྔ་དང། བྱང་  
ཆུབ་ཀྱི་ཡན་ལག་བདུན་དང། འཕགས་པའི་ལམ་ཡན་ལག་བརྒྱད་པ་བསྒོམ་མོ་སྙམ་པ་ནི། སྐྱོན་ནོ། །འཕགས་པའི་བདེན་པ་བཞི་རྟོགས་པར་བྱའོ། །ཉོན་མོངས་པ་འདི་དག་ཟད་  
པར་བྱའོ་སྙམ་པ་ནི། སྐྱོན་ནོ། །ཆོས་འདི་དག་བསྒོམ་མོ་སྙམ་པ་ནི། སྐྱོན་ཏེ། དེ་དག་ནི། ཉན་ཐོས་ཀྱི་ཐེག་པ་ལ་གནས་པའི་སྐྱོན་ནོ། །དེ་ལ་བྱང་ཆུབ་སེམས་དཔའི་ཐེག་པ་ལ་  
གནས་པའི་སྐྱོན་གང་ཞེ་ན། བདག་སངས་རྒྱས་སུ་འགྱུར་བར་བྱའོ་སྙམ་པ་ནི། སྐྱོན་ནོ། །བདག་གིས་བྱང་ཆུབ་ཐོབ་པར་བྱའོ་སྙམ་པ་ནི། སྐྱོན་ནོ། །བདག་གིས་སྦྱིན་པ་སྦྱིན་  
ནོ་སྙམ་པ་ནི། སྐྱོན་ནོ། །བདག་གིས་སེར་སྣ་ཚར་གཅད་དོ་སྙམ་པ་ནི། སྐྱོན་ནོ། །བདག་གིས་ཚུལ་ཁྲིམས་ཡོངས་སུ་དག་པར་བྱའོ་།ངང་ཚུལ་ངན་པ་སྤང་བར་བྱའོ་སྙམ་པ་ནི། སྐྱོན་  
  
  
༄༅། །ནོ༑ ༑བདག་ཚུལ་ཁྲིམས་དང་ལྡན་པར་བྱའོ་སྙམ་པ་ནི་སྐྱོན་ནོ། །བདག་བཟོད་པ་ལ་གནས་སོ་སྙམ་པ་ནི། སྐྱོན་ནོ། །བདག་གིས་གནོད་སེམས་དང་  
ཐ་བའི་ཉེས་པ་རྣམས་སྤང་ངོ་སྙམ་པ་ནི། སྐྱོན་ནོ། །བཟོད་པ་བསྒོམ་མོ་སྙམ་པ་ནི། སྐྱོན་ནོ། །བདག་ནི། བརྩོན་འགྲུས་རྩོམ་པ་ལ་གནས་ཏེ། ལེ་ལོའི་དྲི་མ་སྤང་ཞིང་བརྩོན་  
འགྲུས་བརྩམ་མོ་སྙམ་པ་ནི། སྐྱོན་ནོ། །བདག་ནི། བསམ་གཏན་ལ་གནས་པས་གནས་སོ། །ཏིང་ངེ་འཛིན་བསྒོམ་མོ། །བདག་གིས་མཉམ་པར་གཞག་གོ་སྙམ་པ་ནི། སྐྱོན་  
ནོ༑ ༑ལྡང་བར་བྱའོ་སྙམ་པ་ནི། སྐྱོན་ནོ། །བདག་གིས་བསམ་གཏན་ཐོབ་པར་བྱའོ་སྙམ་པ་ནི། སྐྱོན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་མོ། །ཤེས་རབ་ཀྱི་ཕ་རོལ་ཏུ་ཕྱིན་  
པ་ལ་བསླབ་ནས་སངས་རྒྱས་སུ་འགྱུར་བར་བྱའོ་སྙམ་པ་ནི། སྐྱོན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པས་བྱུང་ནས་སངས་རྒྱས་ཀྱི་མྱ་ངན་ལས་འདའ་བས་ཡོངས་སུ་མྱ་ངན་  
ལས་འདའོ་སྙམ་པ་ནི། སྐྱོན་ནོ། །སངས་རྒྱས་ཀྱི་ཡེ་ཤེས་ཡོངས་སུ་བསྒྲུབ་བོ་སྙམ་པ་ནི། སྐྱོན་ནོ། །སངས་རྒྱས་ཀྱི་བསླབ་པ་བསླབ་བོ་སྙམ་པ་ནི། སྐྱོན་ནོ། །དེ་བཞིན་  
གཤེགས་པའི་སྟོབས་བཅུ་ཡོངས་སུ་རྫོགས་པར་བྱའོ་སྙམ་པ་ནི་སྐྱོན་ནོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡོངས་སུ་རྫོགས་པར་བྱའོ་སྙམ་པ་ནི། སྐྱོན་ནོ། །  
  
  
དབང་པོ་རྣམས་དང། མི་འཇིགས་པ་རྣམས་དང། སོ་སོ་ཡང་དག་པར་རིག་པ་རྣམས་ཐོབ་པར་བྱའོ་སྙམ་པ་ནི་སྐྱོན་ནོ། །སྤོབས་པ་བསྒྲུབ་བོ་སྙམ་པ་ནི་  
སྐྱོན་ཏེ༑ བྱང་ཆུབ་སེམས་དཔའ་ནི། ཇི་ཙམ་དུ་སྒོམ་པ་དང། རྟོག་པ་དང། སྨོན་པ་དང། ལེན་པ་དང། འདོར་བ་དེ་ཙམ་དུ་སྐྱོན་ནོ་།མཚན་མ་ཐམས་ཅད་ནི། སྐྱོན་ནོ། །  
རྟོག་པ་ཐམས་ཅད་ནི། སྐྱོན་ནོ། །འཇུག་པ་ཐམས་ཅད་ནི། སྐྱོན་ནོ་།དེ་ལ་ཆོས་དེ་དག་མེད་པས་ན། དེའི་ཕྱིར་སྐྱོན་མེད་པ་ཞེས་བྱའོ། །གང་སྐྱོན་མེད་པ་དེ་ནི། ཆོས་ཉིད་  
ཡིན་པས་དེའི་ཕྱིར་ཆོས་སྐྱོན་མེད་པ་ཞེས་བྱ་སྟེ། དེའང་སངས་རྒྱས་བགྲོ་བ་ཞེས་བྱའོ། །གཞན་ཡང་སངས་རྒྱས་བགྲོ་བ་ནི། འདི་ལྟ་སྟེ། བྱང་ཆུབ་སེམས་དཔའི་སེམས་དང་པོ་  
བསྐྱེད་པ་སྒྲུབ་པའོ། །དེ་ལ་བྱང་ཆུབ་སེམས་དཔའི་སེམས་དང་པོ་བསྐྱེད་བསྒྲུབ་པ་གང་ཞེ་ན། འདི་ལྟ་སྟེ། མི་སྐྱེ་བ་སྒྲུབ་པའོ་།དེ་ཅིའི་ཕྱིར་ཞེ་ན། སེམས་ཅན་ཐམས་  
ཅད་ནི༑ སེམས་མེད་པའོ། །གང་སེམས་མེད་པ་དེ་ནི། མི་སྐྱེ་བ་སྟེ་འདི་ལྟ་སྟེ། མ་སྐྱེས་པའི་ཆོས་རྣམས་ལ་བཟོད་པ་དེ་ནི། སེམས་དང་པོ་བསྐྱེད་པའོ། །གཞན་ཡང་བྱང་ཆུབ་  
སེམས་དཔའི་སེམས་དང་པོ་བསྐྱེད་པ་ནི། གང་གོ་ཆ་བརྟན་པ་འདི་ཡིན་ཏེ། དེ་ལ་གོ་ཆ་བརྟན་པ་གང་ཞེ་ན། འདི་ལ་བྱང་ཆུབ་སེམས་དཔའ་རྡོ་རྗེ་ལྟ་བུའི་སེམས་བསྐྱེད་པར་བྱའོ། །  
  
  
༄༅། །དེ་ལ་རྡོ་རྗེ་ལྟ་བུའི་སེམས་བསྐྱེད་པ་གང་ཞེ་ན། བཅུ་པོ་འདི་དག་ནི། བྱང་ཆུབ་སེམས་དཔའི་རྡོ་རྗེ་ལྟ་བུའི་སེམས་བསྐྱེད་པའོ། །བཅུ་པོ་གང་ཞེ་ན། འདི་  
ལྟ་སྟེ༑ འཁོར་བ་དཔག་ཏུ་མེད་པ་ཡོངས་སུ་ལེན་པའི་གོ་ཆ་དང་བདོག་པ་ཐམས་ཅད་ཡོངས་སུ་གཏོང་བ་དང། སེམས་ཅན་ཐམས་ཅད་ལ་སེམས་སྙོམས་པ་དང། བདག་  
གིས་སེམས་ཅན་ཐམས་ཅད་སངས་རྒྱས་ཀྱི་མྱ་ངན་ལས་འདའ་བས་ཡོངས་སུ་མྱ་ངན་ལས་བཟླ་བར་བྱ་སྟེ། སེམས་ཅན་ཐམས་ཅད་ཡོངས་སུ་མྱ་ངན་ལས་བཟླས་ཀྱང་སེམས་  
ཅན་གང་ཡང་ཡོངས་སུ་མྱ་ངན་ལས་འདས་པར་མ་གྱུར་པ་དང་ཆོས་ཐམས་ཅད་མ་སྐྱེས་པར་ཤེས་ཤིང་བརྩོན་འགྲུས་མི་གཏོང་བ་དང། སེམས་ཅན་ཐམས་ཅད་ལ་བྱ་  
བའི་ཡེ་ཤེས་ཀྱི་སྨོན་ལམ་དང་ལྡན་པ་དང། ཐམས་ཅད་མཁྱེན་པའི་ཡེ་ཤེས་ཡོངས་སུ་སྒྲུབ་པ་དང། ཚུལ་གཅིག་པར་རྟོགས་པ་དང་དགའ་བ་དང་མི་དགའ་བ་ལ་མི་ལྟ་བ་  
དང། ཆགས་པ་དང་ཁོང་ཁྲོ་བ་སྤངས་པ་སྟེ། དེ་དག་ནི། བྱང་ཆུབ་སེམས་དཔའི་རྡོ་རྗེ་ལྟ་བུའི་སེམས་བསྐྱེད་པ་ཞེས་བྱའོ་།གཞན་ཡང་བྱང་ཆུབ་སེམས་དཔའ་སེམས་དང་པོ་  
བསྐྱེད་པ་སྒྲུབ་པ་ནི། འདི་ལྟ་སྟེ། ཁམས་གསུམ་གྱི་འདུ་ཤེས་བསྐྱེད་པ་ཐམས་ཅད་ཀྱང་མི་བྱེད་ལ་འདུ་ཤེས་མི་སྐྱེད་པར་ཡང་མི་ལྟུང་བའོ། །གཞན་ཡང་སངས་རྒྱས་བགྲོ་བ་  
  
  
འདི་ལྟ་སྟེ། ཕ་རོལ་ཏུ་ཕྱིན་པ་དྲུག་གི་བར་དུ་ཐ་དད་པའོ། །ཕ་རོལ་ཏུ་ཕྱིན་པ་དྲུག་གི་བར་དུ་ཐ་དད་པ་གང་ཞེ་ན་སྦྱིན་པའི་ཕ་རོལ་ཏུ་ཕྱིན་པ་ལ་འཇིག་རྟེན་པའི་ཡང་ཡོད། འཇིག་  
རྟེན་ལས་འདས་པའི་ཡང་ཡོད་དོ། །དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པའི་བར་དུ་འཇིག་རྟེན་པའི་ཡང་ཡོད་དོ། །འཇིག་རྟེན་ལས་འདས་པའི་ཡང་ཡོད་དོ། །དེ་ལ་སྦྱིན་པའི་  
ཕ་རོལ་ཏུ་ཕྱིན་པ་འཇིག་རྟེན་པའི་ཡིན་གྱི་འཇིག་རྟེན་ལས་འདས་པའི་མ་ཡིན་པ་གང་ཞེ་ན། འདི་ལྟར་བྱང་ཆུབ་སེམས་དཔའ་སྦྱིན་པར་བྱེད་པ་སྦྱིན་པའི་བདག་པོ་ནི། དགེ་སྦྱོང་དང་  
བྲམ་ཟེ་བཀྲེན་པ་ཕོངས་པ་སློང་བ་དག་ལ་སྦྱིན་པ་སྦྱིན་པར་བྱེད་དེ། ཟས་འདོད་པ་ལ་ནི། ཟས། སྐོམ་འདོད་པ་ལ་ནི། སྐོམ། ཐག་པ་འདོད་པ་ལ་ནི། ཐེག་པ། གོས་འདོད་པ་ལ་ནི་  
གོས་དང། དེ་བཞིན་དུ་གསེར་དང། ནོར་བུ་དང། མུ་ཏིག་དང། བཻ་ཌཱུརྱ་དང། དུང་དང། མན་ཤེལ་དང། བྱུ་རུ་དང། དངུལ་དང་ས་ལེ་སྦྲམ་དང། ཆུང་མ་དང། བུ་ཕོ་དང། བུ་མོ་  
དང། རྒྱལ་སྲིད་ཐམས་ཅད་ཀྱི་བར་དུ་འདོད་པ་ལ་ཡོངས་སུ་གཏོང་ཞིང། དེ་ནི། བདག་གི་ལུས་མ་གཏོགས་པར་ཕྱི་རོལ་གྱི་དངོས་པོ་དུ་མ་ལའང་མི་ལྟ་སྟེ། ཐམས་ཅད་ཡོངས་སུ་  
གཏོང་ཞིང་གནས་ནས་ཡོངས་སུ་གཏོང་བར་བྱེད་དེ། བདག་ནི། སྦྱིན་པར་བྱེད་དོ། །འདི་ནི། ལེན་པར་བྱེད་དོ། །བདག་ནི། སྦྱིན་པ་སྦྱིན་པར་བྱེད་དེ། སེར་སྣ་མེད་དོ། །བདག་ནི་  
  
  
༄༅། །སྦྱིན་པའི་བདག་པོའོ། །བདག་ནི། བདོག་པ་ཐམས་ཅད་གཏོང་བར་བྱེད་དོ། །བདག་ནི། སངས་རྒྱས་རྣམས་ཀྱི་བཀའ་བཞིན་དུ་བྱེད་དོ། །བདག་ནི། སྦྱིན་  
པའི་ཕ་རོལ་ཏུ་ཕྱིན་པ་ལ་སྤྱོད་དོ། །ཞེས་སེམས་ཅན་ཐམས་ཅད་ལ་དམིགས་པས་སྦྱིན་པ་དེ་བྱིན་ནས་བདག་གི་སྦྱིན་པ་དེས་སེམས་ཅན་ཐམས་ཅད་བདེ་བར་གྱུར་ཅིག་  
ཅེས་སྦྱིན་པ་དེ་སེམས་ཅན་ཐམས་ཅད་ལ་བསྔོ་བར་བྱེད་དོ། །དེ་ནི་ཆགས་པ་རྣམ་པ་གསུམ་གྱིས་ཆགས་པ་ཡིན་ཏེ། གསུམ་གང་ཞེ་ན་བདག་ཏུ་འདུ་ཤེས་པ་དང་  
གཞན་དུ་འདུ་ཤེས་པ་དང། སྦྱིན་པར་འདུ་ཤེས་པའོ། །དེ་ནི། འཇིག་རྟེན་གྱི་སྦྱིན་པའི་ཕ་རོལ་ཏུ་ཕྱིན་པ་ཞེས་བྱ་སྟེ། འཇིག་རྟེན་ལས་འདས་པ་ནི། མ་ཡིན་ནོ། །ཅིའི་ཕྱིར་  
ན་འཇིག་རྟེན་གྱི་ཞེས་བྱ་ཞེ་ན། དེ་ལྟར་འཇིག་རྟེན་གྱི་ལས་འདའ་བར་མི་བྱེད་པས་ན། དེའི་ཕྱིར་འཇིག་རྟེན་གྱི་ཞེས་བྱའོ། །དེ་ལ་འཇིག་རྟེན་ལས་འདས་པའི་སྦྱིན་པའི་ཕ་རོལ་ཏུ་ཕྱིན་པ་  
ཡིན་གྱི་འཇིག་རྟེན་པའི་མ་ཡིན་པ་གང་ཞེ་ན། འདི་ལྟ་སྟེ། འཁོར་གསུམ་ཡོངས་སུ་དག་པའོ། །དེ་ལ་འཁོར་གསུམ་ཡོངས་སུ་དག་པ་གང་ཞེ་ན། འདི་ལ་བྱང་ཆུབ་སེམས་དཔའ་  
སྦྱིན་པ་སྦྱིན་པ་ན་བདག་ཏུ་མི་དམིགས། ལེན་པར་མི་མཐོང། དེའི་རྣམ་པར་སྨིན་པ་ལ་དགའ་ཞིང་སྨོན་པར་མི་བྱེད། སྦྱིན་པ་ལའང་གསོབ་ཏུ་མཐོང་བ་འདི་ནི། འཁོར་  
  
  
།གཞན་ཡང་བྱང་ཆུབ་སེམས་དཔའ་སྦྱིན་པ་སྦྱིན་པར་བྱེད་པ་ན་སེམས་ཅན་ཐམས་ཅད་ལ་ཡོངས་སུ་བསྔོ་ཞིང་སེམས་ཅན་ཐམས་ཅད་ཀྱང་སེམས་  
ཅན་དུ་མི་དམིགས་ལ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བྱེད་ཅིང་དེ་ལའང་ཆོས་རྡུལ་ཙམ་ཡང་མི་མཐོང་བ་འདི་ནི། འཇིག་རྟེན་ལས་  
འདས་པའི་སྦྱིན་པའི་ཕ་རོལ་ཏུ་ཕྱིན་པ་ཞེས་བྱའོ། །དེ་ཅིའི་ཕྱིར་ཞེ་ན། དེ་ལྟར་འཇིག་རྟེན་ལས་འདའ་བར་བྱེད་པའི་ཕྱིར་རོ་།དེ་ལ་འཇིག་རྟེན་གང་ཞེ་ན། འདི་ལྟ་སྟེ། ལེན་པའི་  
ཕུང་པོ་ལྔའོ། །དེ་དག་འདའ་བར་བྱེད་པ་གང་ཞེ་ན། གང་དེ་ལ་མཉམ་པ་ཉིད་དང། རློམ་སེམས་མེད་པ་དང། ཆགས་པ་མེད་པ་དང་གནས་པ་མེད་པ་སྟེ། འདི་ནི། དེ་དག་འདའ་  
བར་བྱེད་པའོ། །དེ་བཞིན་དུ་གནས་པའི་ཚུལ་ཁྲིམས་ཀྱི་བར་དུ་ནི་འཇིག་རྟེན་གྱིའོ། །མི་གནས་པ་ནི། འཇིག་རྟེན་ལས་འདས་པའོ། །དེ་བཞིན་དུ་བཟོད་པ་དང། བརྩོན་འགྲུས་དང། བསམ་  
གཏན་དང། ཤེས་རབ་ཀྱང་གནས་པ་ནི། འཇིག་རྟེན་གྱིའོ། །མི་གནས་པ་ནི། འཇིག་རྟེན་ལས་འདས་པའི་འོ། །ཡང་འཇིག་རྟེན་གྱི་བྱ་བ་ཐམས་ཅད་ལ་ཡི་གེའི་འབྲུ་དང། ལག་བརྡ་དང། གྲངས་  
དང། བགྲང་བ་དང། སྔགས་དང། གཙུག་ལག་ལ་ཤེས་པ་འདི་ནི་འཇིག་རྟེན་པའི་ཤེས་རབ་ཅེས་བྱའོ། །ཡང་གང་འཇིག་རྟེན་ལས་འདས་པའི་ཤེས་རབ་དེ་ནི། གདགས་སུ་མེད་པ་  
  
  
༄༅། །བཤད་དུ་མེད་པའོ། །དེ་ལྟར་ཕ་རོལ་ཏུ་ཕྱིན་པ་དྲུག་གི་བར་དུ་ཐ་དད་པ་ཡིན་ཏེ། དེའང་སངས་རྒྱས་བགྲོ་བ་ཡིན་ནོ་།བཅོམ་ལྡན་འདས་འཇུག་སྲེད་ཀྱི་རྒྱལ་  
པོ་དེ་བཞིན་གཤེགས་པས་སངས་རྒྱས་ཀྱི་ཞིང་དུ་བསྟན་པ་འདི་བསྟན་པའི་ཚེ་བྱང་ཆུབ་སེམས་དཔའ་ཁྲག་ཁྲིག་ཕྲག་བདུན་མི་སྐྱེ་བའི་ཆོས་ལ་བཟོད་པ་སྐྱེས་སོ། །སྟོང་གསུམ་གྱི་  
སྟོང་ཆེན་པོའི་འཇིག་རྟེན་གྱི་ཁམས་དེའང་རྣམ་པ་དྲུག་ཏུ་གཡོས་སོ། །གཞན་ཡང་སངས་རྒྱས་བགྲོ་བ་འདི་ནི། འདི་ལྟ་སྟེ། བྱང་ཆུབ་སེམས་དཔའ་རྣམས་ཀྱིས་ནས་སར་འཕར་  
བའོ༑ ༑ས་ནས་སར་འཕར་བ་གང་ཞེ་ན། འདི་ལྟ་སྟེ། ཆོས་ཐམས་ཅད་མི་འཕོ་བ་སྟེ། ཆོས་ཐམས་ཅད་མི་འཕོ་ཞིང་མི་འཇིག་པའོ་།དེས་ལའང་རློམ་སེམས་མེད། སེམས་པ་མེད་ལ་  
སའི་སྦྱོང་བའང་མེད་མོད་ཀྱི། ས་ལ་ཡང་དག་པར་རྗེས་སུ་མཐོང་བའང་མེད་དོ། །ས་སྦྱོང་བ་གང་ཞེ་ན། འདི་ལྟ་སྟེ། ས་དང་པོ་ལ་གནས་པའི་བྱང་ཆུབ་སེམས་དཔས་ས་སྦྱོང་བ་བཅུ་  
བྱའོ༑ ༑བཅུ་གང་ཞེ་ན། བསམ་པ་ལྷག་པའི་སྦྱོང་བ་དང། ཕན་པའི་དངོས་པོ་སྦྱོང་བ་དང། སེམས་ཅན་ཐམས་ཅད་ལ་སེམས་མཉམ་པའི་སྦྱོང་བ་དང། དགེ་བའི་བཤེས་གཉེན་  
ལ་སྟེན་པའི་སྦྱོང་བ་དང། ཆོས་ཡོངས་སུ་ཚོལ་བའི་སྦྱོང་བ་དང། ཕྱི་ཕྱིར་ཞིང་འབྱུང་བ་སྦྱོང་བ་དང། སངས་རྒྱས་ཀྱི་སྐུ་འདོད་པའི་སྦྱོང་བ་དང། ཟང་ཟིང་མེད་པའི་ཆོས་ཀྱི་སྦྱིན་པ་  
  
  
ང་རྒྱལ་གྱིས་ཁེངས་པ་འཇོམས་པའི་སྦྱོང་བ་དང། བདེན་པའི་ཚིག་སྦྱོང་བ་སྟེ། སྦྱོང་བ་བཅུ་པོ་འདི་དག་ནི། བྱང་ཆུབ་སེམས་དཔའི་ས་དང་པོ་ལ་གནས་པའི་  
བྱང་ཆུབ་སེམས་དཔས་བྱ་བའོ། །བྱང་ཆུབ་སེམས་དཔའི་ས་གཉིས་པ་ལ་གནས་པའི་བྱང་ཆུབ་སེམས་དཔས་ནི། ཕྱི་ཕྱིར་ཞིང་ཆོས་བརྒྱད་ཡིད་ལ་བྱས་ཏེ་དེ་ལའང་དེས་ནན་ཏན་དུ་བྱའོ།།  
བརྒྱད་པོ་གང་ཞེ་ན། འདི་ལྟ་སྟེ། ཚུལ་ཁྲིམས་ཡོངས་སུ་དག་པ་དང། བྱས་པ་གཟོ་ཞིང་བྱས་པ་ཤེས་པ་དང། བཟོད་པའི་མཐུ་ལ་གནས་པ་དང། དགའ་བ་དང་མགུ་བ་མྱོང་བར་  
བྱེད་པ་དང། སེམས་ཅན་ཐམས་ཅད་ཡོངས་སུ་མི་གཏོང་བ་དང་སྙིང་རྗེ་ཆེན་པོ་ལ་མ་རྨོངས་པ་དང། བླ་མ་ལ་གུས་ཤིང་སྟོན་པར་འདུ་ཤེས་པ་དང། ཕ་རོལ་ཏུ་ཕྱིན་པ་ལ་བརྩོན་  
པས་ཚོལ་བ་སྟེ། ཆོས་བརྒྱད་པོ་དེ་དག་ནི། བྱང་ཆུབ་སེམས་དཔའི་ས་གཉིས་པ་ལ་གནས་པའི་བྱང་ཆུབ་སེམས་དཔས་ཕྱི་ཕྱིར་ཡིད་ལ་བྱ་ཞིང་དེ་དག་ལ་བསླབ་པར་བྱའོ། །གཞན་  
ཡང་བྱང་ཆུབ་སེམས་དཔའི་ས་གསུམ་པ་ལ་གནས་པའི་བྱང་ཆུབ་སེམས་དཔས་ཆོས་ལྔ་ལ་གནས་པར་བྱའོ། །ལྔ་གང་ཞེ་ན། འདི་ལྟ་སྟེ། མང་དུ་ཐོས་པས་ཆོག་མི་ཤེས་པ་དང་  
ཟང་ཟིང་མེད་པས་ཆོས་ཀྱི་སྦྱིན་པ་འཆད་པ་དང། སངས་རྒྱས་ཀྱི་ཞིང་ཡོངས་སུ་སྦྱོང་བའི་དགེ་བའི་རྩ་བ་ཡོངས་སུ་བསྔོ་བར་བྱེད་པ་དང། འཁོར་བ་དཔག་ཏུ་མེད་པས་མི་སྐྱོ་བ་དང་  
  
  
༄༅། །ངོ་ཚ་བ་དང་འཛེམ་པ་ལ་གནས་པར་བྱ་བ་སྟེ། ཆོས་ལྔ་པོ་དེ་དག་ནི། བྱང་ཆུབ་སེམས་དཔའི་ས་གསུམ་པ་ལ་གནས་པའི་བྱང་ཆུབ་སེམས་དཔས་  
ཡོངས་སུ་སྦྱོང་བར་བྱའོ། །ཡོངས་སུ་རྫོགས་པར་བྱའོ། །བྱང་ཆུབ་སེམས་དཔའི་ས་བཞི་པ་ལ་གནས་པའི་བྱང་ཆུབ་སེམས་དཔས་ཆོས་བཅུ་ཡོངས་སུ་མི་གཏང་བར་བྱའོ། །བཅུ་  
གང་ཞེ་ན། དགོན་པར་གནས་པ་དང། འདོད་པ་ཆུང་བ་དང། ཆོག་ཤེས་པ་དང། སྦྱངས་པའི་ཡོན་ཏན་བླངས་པ་མི་གཏོང་བ་དང་བསླབ་པ་མི་གཏོང་བ་དང། དུལ་བའི་  
ས་ལ་གནས་པ་དང། འདོད་པའི་ཡོན་ཏན་ལ་སྨོན་པ་དང། སེམས་བསྐྱེད་པ་སྐྱོ་བ་དང་བཅས་པ་དང། བདོག་པ་ཐམས་ཅད་གཏོང་ཡང་སེམས་མི་ཞུམ་པ་དང། དངོས་པོ་  
ཐམས་ཅད་ལ་མི་ལྟ་བ་སྟེ། ཆོས་བཅུ་པོ་དེ་དག་ནི། བྱང་ཆུབ་སེམས་དཔའི་ས་བཞི་པ་ལ་གནས་པའི་བྱང་ཆུབ་སེམས་དཔས་ཡོངས་སུ་མི་གཏང་བར་བྱའོ། །བྱང་ཆུབ་  
སེམས་དཔའི་ས་ལྔ་པ་ལ་གནས་པའི་བྱང་ཆུབ་སེམས་དཔས་ཆོས་བཅུ་གཉིས་ཡོངས་སུ་གཏང་བར་བྱའོ། །བཅུ་གཉིས་གང་ཞེ་ན། འདི་ལྟ་སྟེ། ཁྱིམ་པ་དང་སྟེན་པ་དང་  
དགེ་སློང་མ་དང་སྟེན་པ་དང། རིགས་ལ་ཆགས་པ་དང། སེར་སྣའི་སེམས་དང། འདུ་འཛིའི་གནས་དང། གནོད་སེམས་དང། འཐབ་པ་དང་འཕྱ་བ་དང། འགྱེད་པ་དང། རྩོད་  
  
  
བདག་བསྟོད་པ་དང། གཞན་སྨད་པ་སྤང་བ་དང་མི་དགེ་བའི་ལས་ཀྱི་ལམ་བཅུ་སྤང་བར་བྱ་བ་དང། ཆེ་བའི་ང་རྒྱལ་དང་ཁེངས་པ་སྤང་བར་བྱ་བ་དང། ཕྱིན་ཅི་ལོག་སྤང་བར་བྱ་  
བ་དང། ཐེ་ཚོམ་སྤང་བར་བྱ་བ་དང། འདོད་ཆགས་དང་ཞེ་སྡང་དང་གཏི་མུག་ལ་བཟོད་པར་བྱེད་པ་སྟེ་ཆོས་བཅུ་གཉིས་པོ་དེ་དག་ནི། བྱང་ཆུབ་སེམས་དཔའི་ས་ལྔ་པ་ལ་གནས་པའི་  
བྱང་ཆུབ་སེམས་དཔས་ཡོངས་སུ་སྤང་བར་བྱའོ། །གཞན་ཡང་ས་དྲུག་པ་ལ་གནས་པའི་བྱང་ཆུབ་སེམས་དཔས་ཆོས་དྲུག་ཡོངས་སུ་རྫོགས་པར་བྱའོ། །དྲུག་གང་ཞེ་ན། འདི་ལྟ་  
སྟེ༑ ཕ་རོལ་ཏུ་ཕྱིན་པ་དྲུག་གོ་གཞན་ཡང་ཆོས་དྲུག་རྣམས་མི་བྱའོ། །དྲུག་གང་ཞེ་ན། འདི་ལྟ་སྟེ། ཉན་ཐོས་ཀྱི་སེམས་སུ་མི་བྱའོ། །རང་སངས་རྒྱས་ཀྱི་སེམས་སུ་མི་བྱའོ། །སྐྱོ་  
བའི་སེམས་སུ་མི་བྱའོ། །སློང་བ་མཐོང་ནས་ཞུམ་པའི་སེམས་བསྐྱེད་པར་མི་བྱའོ། །ཡོངས་སུ་བཏང་ནས་ཡིད་མི་བདེ་བར་མི་བྱའོ། །སེམས་ཅན་ལ་གནོད་སེམས་མི་བྱ་སྟེ། ཆོས་དྲུག་  
པོ་དེ་དག་མི་བྱའོ། །གཞན་ཡང་ས་བདུན་པ་ལ་གནས་པའི་བྱང་ཆུབ་སེམས་དཔས་ཆོས་ཉི་ཤུ་མི་བྱའོ། །ཉི་ཤུ་གང་ཞེ་ན། འདི་ལྟ་སྟེ། བདག་ཏུ་འཛིན་པ་དང། སེམས་ཅན་དུ་འཛིན་  
པ་དང། སྲོག་ཏུ་འཛིན་པ་དང། གང་ཟག་ཏུ་འཛིན་པ་དང། ཆད་པར་འཛིན་པ་དང། རྟག་པར་འཛིན་པ་དང། མཚན་མའི་འདུ་ཤེས་དང། རྒྱུར་ལྟ་བ་དང། མིང་དང་གཟུགས་ལ་ཆགས་  
  
  
༄༅། །པ་དང། ཕུང་པོ་ལ་ཆགས་པ་དང། ཁམས་ལ་ཆགས་པ་དང། སྐྱེ་མཆེད་ལ་ཆགས་པ་དང། ཁམས་གསུམ་ལ་ཆགས་པ་དང་ཁམས་གསུམ་ལ་ཞེན་  
པ་དང། ཁམས་གསུམ་ལ་གནས་པ་དང། སངས་རྒྱས་ལ་གནས་པའི་ལྟ་བ་ལ་ཆགས་པ་དང། ཆོས་ལ་གནས་པའི་ལྟ་བ་ལ་ཆགས་པ་དང་དགེ་འདུན་ལ་གནས་པའི་ལྟ་བ་ལ་ཆགས་  
པ་དང། ཚུལ་ཁྲིམས་ལ་གནས་པའི་ལྟ་བ་ལ་ཆགས་པ་དང། ཆོས་ནི། སྟོང་པའོ། །ཞེས་བྱ་བས་འཇིགས་པ་སྟེ། ཆོས་ཉི་ཤུ་པོ་དེ་དག་ནི། བྱང་ཆུབ་སེམས་དཔས་མི་བྱའོ། །གཞན་  
ཡང་བྱང་ཆུབ་སེམས་དཔས་དེས་ཆོས་ཉི་ཤུ་ཡོངས་སུ་རྫོགས་པར་བྱའོ། །ཉི་ཤུ་གང་ཞེ་ན། འདི་ལྟ་སྟེ། སྟོང་པ་ཉིད་རྟོགས་པ་དང། མཚན་མ་མེད་པ་མངོན་དུ་བྱེད་པ་དང། སྨོན་  
པ་མེད་པའི་ཤེས་པ་དང། འཁོར་གསུམ་ཡོངས་སུ་དག་པ་དང། སེམས་ཅན་ཐམས་ཅད་ལ་སྙིང་བརྩེ་ཞིང་སྙིང་རྗེ་བ་དང། སེམས་ཅན་དེ་དག་ལ་མི་བརྙས་པ་དང། ཆོས་ཐམས་ཅད་  
ལ་མཉམ་པ་ཉིད་དུ་མཐོང་བ་དང། ཡང་དག་པའི་ཚུལ་རྟོགས་པ་དང། མི་སྐྱེ་བའི་ཆོས་ལ་བཟོད་པ་ཐོབ་པ་དང། ཚུལ་གཅིག་སྟོན་པ་དང། རྟོག་པ་འཇོམས་པ་དང། འདུ་ཤེས་ལྡོག་  
པ་དང། ཉོན་མོངས་པ་ལྡོག་པ་དང། ཞི་གནས་དང་ལྷག་མཐོང་གི་ས་དང། སེམས་དུལ་བ་དང། སེམས་ཞི་བ་དང། སྨོན་པ་མེད་པ་ཤེས་པ་དང། མཛའ་བ་ལ་མ་ཆགས་པ་དང་  
  
  
ཉི་ཤུ་པོ་དེ་དག་ཡོངས་སུ་རྫོགས་པར་བྱའོ། །གཞན་ཡང་བྱང་ཆུབ་སེམས་དཔའ་ས་བརྒྱད་པ་ལ་གནས་པའི་བྱང་ཆུབ་སེམས་  
དཔས་ཆོས་བཞི་བྱའོ། །བཞི་གང་ཞེ་ན། སེམས་ཅན་ཐམས་ཅད་ལ་སེམས་སྙོམས་པར་འཇུག་པ་དང། མངོན་པར་ཤེས་པས་རྣམ་པར་འཕྲུལ་བ་དང། སངས་རྒྱས་ཀྱི་ཞིང་སྟོན་  
ཅིང་དེ་ནི་དེའི་ལྟ་བ་ཡོངས་སུ་རྫོགས་པ་དང། སངས་རྒྱས་ལ་བསྙེན་བཀུར་བྱེད་ཅིང་སངས་རྒྱས་ཀྱི་སྐུ་དེ་ལ་རྟོག་པ་སྟེ་བྱང་ཆུབ་སེམས་དཔས་ཆོས་དེ་བཞི་བྱའོ། །གཞན་ཡང་བྱང་  
ཆུབ་སེམས་དཔས་ཆོས་བཞི་བྱའོ། །བཞི་གང་ཞེ་ན། དབང་པོ་དམ་པ་དང་དམ་པ་མ་ཡིན་པ་ཤེས་པ་དང། སངས་རྒྱས་ཀྱི་ཞིང་ཡོངས་སུ་སྦྱོང་བ་དང། སྒྱུ་མ་ལྟ་བུའི་ཏིང་ངེ་འཛིན་ལ་ཕྱི་  
ཕྱིར་ཞིང་མཉམ་པར་འཇོག་པ་དང། ཇི་ལྟ་ཇི་ལྟར་སེམས་ཅན་རྣམས་མོས་པར་འགྱུར་བ་དེ་ལྟ་དེ་ལྟར་བདག་གི་ལུས་སྤྲུལ་ནས་ཆེད་དུ་སྲིད་པར་སྐྱེ་བ་ལེན་པ་སྟེ། བྱང་ཆུབ་སེམས་དཔའི་  
ས་བརྒྱད་པ་ལ་གནས་པའི་བྱང་ཆུབ་སེམས་དཔས་ཆོས་བཞི་པོ་ད་དག་ཡོངས་སུ་རྫོགས་པར་བྱའོ། །གཞན་ཡང་བྱང་ཆུབ་སེམས་དཔའ་ས་དགུ་པ་ལ་གནས་པའི་བྱང་ཆུབ་སེམས་དཔས་  
སྨོན་ལམ་ལ་མཁས་པར་བྱ་སྟེ། ཇི་ལྟར་སྨོན་པར་བྱ་བ་དེ་བཞིན་དུ་སྨོན་ལམ་བསྒྲུབ་པར་བྱའོ། །ལྷ་དང་ཀླུ་དང་གནོད་སྦྱིན་དང་དྲི་ཟ་དང་མི་དང་མི་མ་ཡིན་པའི་སྐད་ལ་ཤེས་ཤིང་སྤོབས་པ་  
  
  
༄༅། །སྟོན་པ་དང། མངལ་ནས་འབྱུང་བ་ཕུན་སུམ་ཚོགས་པ་དང། རིགས་ཕུན་སུམ་ཚོགས་པ་དང། སྐྱེད་པར་བྱེད་པ་ཕུན་སུམ་ཚོགས་པ་དང། རུས་  
ཕུན་སུམ་ཚོགས་པ་དང། གཡོག་ཕུན་སུམ་ཚོགས་པ་དང། ཚེ་ཕུན་སུམ་ཚོགས་པ་དང། འབྱུང་བ་ཕུན་སུམ་ཚོགས་པ་དང། བྱང་ཆུབ་ཀྱི་ཤིང་བཀོད་པ་ཕུན་སུམ་ཚོགས་  
པ་དང། ཡོན་ཏན་གྱི་ཚོགས་ཐམས་ཅད་ཡོངས་སུ་རྫོགས་པར་བྱའོ་།གཞན་ཡང་བྱང་ཆུབ་སེམས་དཔའ་ས་བཅུ་པ་ལ་གནས་པ་ནི། དེ་བཞིན་གཤེགས་པ་ཉིད་དུ་བཤད་པར་  
བྱ་སྟེ༑ བྱང་ཆུབ་སེམས་དཔའ་རྣམས་ཀྱི་ས་ནས་སར་འཕར་བ་དེ་ནི། ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་རྣམས་ཀྱི་སངས་རྒྱས་བགྲོ་བའོ། །བམ་པོ་  
གཉིས་པ། གཞན་ཡང་སངས་རྒྱས་བགྲོ་བ་ནི། འདི་ལྟ་སྟེ། ཡི་གེ་མཉམ་པ་ཉིད་དང། སྐད་མཉམ་པ་ཉིད་དང། ཡི་གེའི་རྣམ་པའི་སྒོར་འཇུག་པའོ། །ཡི་གེའི་རྣམ་པའི་  
སྒོར་འཇུག་པ་གང་ཞེ་ན། ཨའི་སྒོ་ནི། ཆོས་ཐམས་ཅད་མི་སྐྱེ་བ་དང་སྐྱེ་མཆེད་མི་དམིགས་པའི་ཕྱིར་རོ། །རའི་སྒོ་ནི། ཆོས་ཐམས་ཅད་རྡུལ་དང་བྲལ་བའི་ཕྱིར་རོ། །བའི་སྒོ་  
ནི༑ ཆོས་ཐམས་ཅད་དོན་དམ་པར་བསྟན་པའི་ཕྱིར་རོ། །ཙའི་སྒོ་ནི། ཆོས་ཐམས་ཅད་འཆི་འཕོ་དང་སྐྱེ་བ་དང་བྲལ་བའོ། །ནའི་སྒོ་ནི། ཆོས་ཐམས་ཅད་མིང་དང་བྲལ་བ་མིང་གི་  
  
  
།ལའི་སྒོ་ནི། ཆོས་ཐམས་ཅད་འཇིག་རྟེན་ལས་འདས་ཤིང་སྲེད་པའི་ལྕུག་མའི་རྒྱུ་དང་རྐྱེན་བཅོམ་པའི་ཕྱིར་རོ། །དེའི་སྒོ་ནི། ཆོས་  
ཐམས་ཅད་དུལ་བ་དང། དུལ་ནས་ཡོངས་སུ་ཆད་པའི་ཕྱིར་རོ། །བའི་སྒོ་ནི། ཤིན་ཏུ་དབེན་པའི་ཕྱིར་ཆོས་ཐམས་ཅད་བཅིངས་པ་དང་བྲལ་བའོ། །རའི་སྒོ་ནི། ཆོས་ཐམས་ཅད་  
གཟུགས་ལ་སོགས་པ་སྟོང་པ་ཉིད་ཀྱི་ཕྱིར་རོ། །སའི་སྒོ་ནི། ཆོས་ཐམས་ཅད་ཆགས་པ་མི་དམིགས་པའི་ཕྱིར་ཆགས་པ་མེད་གྲོལ་བ་མེད་པའོ། །བའི་སྒོ་ནི། ཆོས་ཐམས་  
ཅད་ངག་གི་ལམ་གྱི་སྒོ་ཡོངས་སུ་ཆད་པའོ། །ཏའི་སྒོ་ནི། ཆོས་ཐམས་ཅད་དེ་བཞིན་ཉིད་ལས་མི་གཡོ་བའོ། །ཡའི་སྒོ་ནི། ཆོས་ཐམས་ཅད་ཇི་ལྟ་བ་བཞིན་གྱི་ཕྱིར་རོ། །ཏའི་  
སྒོ་ནི༑ ཆོས་ཐམས་ཅད་ལ་ཁེངས་པ་མེད་དེ། ཆགས་པ་མེད། ཞེ་སྡང་པ་མེད་པའོ། །ཀའི་སྒོ་ནི། ཆོས་ཐམས་ཅད་དག་ལ་བྱེད་པ་པོ་མེད་པའོ། །སའི་སྒོ་ནི། ཆོས་ཐམས་  
ཅད་མཉམ་པ་ཉིད་ལས་མི་ལྡོག་པའོ། །མའི་སྒོ་ནི། ཆོས་ཐམས་ཅད་དྲི་མ་དང་བྲལ་བ། ཤིན་ཏུ་དྲི་མ་མེད་པ། སྐྱོན་མེད་པ། རྙོག་པ་མེད་པའོ། །གའི་སྒོ་ནི། ཆོས་ཐམས་ཅད་གཟུང་བ་དང་  
གཟུང་བ་མེད་པའི་མི་དམིགས་པའི་ཕྱིར་ཟབ་པ། ནམ་མཁའི་ངོས་དང་འདྲ་བ། ཤིན་ཏུ་དབེན་པའོ། །ཐའི་སྒོ་ནི། ཆོས་ཐམས་ཅད་ཐང་དང་བྲལ་བ། རླན་པ་དང་བྲལ་བ་སྟེ། ཚུ་རོལ་  
  
  
༄༅། །དང་ཕ་རོལ་མེད་པའོ། །ཛའི་སྒོ་ནི། ཆོས་ཐམས་ཅད་སྐྱེ་བ་དང། རྒ་བ་དང། འཆི་བ་མི་དམིགས་པའི་ཕྱིར་རོ་།ཤྭའི་སྒོ་ནི། ཆོས་ཐམས་ཅད་  
དབུགས་དང། དབུགས་ནང་དུ་རྡུབ་པ་དང། དབུགས་ཕྱིར་འབྱིན་པ་དང། དབུགས་ནང་དུ་འགྲོ་བ་དང། དབུགས་ཕྱིར་འགྲོ་བ་དང་བྲལ་བའོ། །དྷཱའི་སྒོ་ནི། ཆོས་ཐམས་  
ཅད་ཆོས་ཀྱི་དབྱིངས་ལ་གནས་པའི་ཕྱིར་རོ། །ཤའི་སྒོ་ནི། ཆོས་ཐམས་ཅད་ཞི་གནས་ཡིན་པ་དང། དུལ་བ་དང། ཞི་བའི་སར་གྱུར་པའི་ཕྱིར་རོ། །ཁའི་སྒོ་ནི། ཆོས་  
ཐམས་ཅད་རྩ་བ་དང་གནས་མེད་པའི་ཕྱིར་ནམ་མཁའ་དང་འདྲའོ་།ཀྵའི་སྒོ་ནི། ཆོས་ཐམས་ཅད་ཤིན་ཏུ་ཟད་པའི་ཕྱིར་ཟད་པ་ལས་མི་ལྡོག་པ་དང། མི་གཡོ་བའི་ཕྱིར་  
གནས་པ་དང་མི་འགུལ་བའོ། །ཛའི་སྒོ་ནི། ཆོས་ཐམས་ཅད་ཡེ་ཤེས་མི་རྒྱུ་བའི་ཕྱིར་མི་ཤེས་པ། རྣམ་པར་མི་ཤེས་པ། མི་སེམས་པ་མི་མཐོང་བའོ། །ཨའི་སྒོ་ནི། ཆོས་  
ཐམས་ཅད་དེ་བཞིན་མ་ཡིན་པའི་ཚིག་བླ་དྭགས་ཀྱི་ཕྱིར་ལྡན་པ་མ་ཡིན། བྲལ་བ་མ་ཡིན། ཀུན་ལྡན་པ་མ་ཡིན། ཀུན་བྲལ་བ་མ་ཡིན་པའོ། །བཧའི་སྒོ་ནི། ཆོས་ཐམས་ཅད་ཁུར་  
དང་བྲལ་བའོ། །ཚའི་སྒོ་ནི། ཆོས་ཐམས་ཅད་མདོག་ཀྱང་མེད་དེ་འདི་ལྟ་སྟེ། སྟོང་བའོ། །མའི་སྒོ་ནི། ཆོས་ཐམས་ཅད་གླེན་པའི་ཕྱིར་དྲན་པ་ཞེས་མི་བྱ། རྨོངས་པ་ཞེས་མི་  
  
  
༑སྭའི་སྒོ་ནི། ཆོས་ཐམས་ཅད་རང་བཞིན་སྟོང་པ་ཉིད་དང། སྐད་སྟོང་པ་ཉིད་ཀྱི་ཕྱིར་རོ། །བཧའི་སྒོ་ནི། ཆོས་ཐམས་ཅད་སྐད་སྟོང་པ་ཉིད་ཀྱི་ཕྱིར་རོ། །སའི་སྒོ་ནི། ཆོས་ཐམས་  
ཅད་རྟག་ཏུ་ཟད་པ། ཆད་པ་དང་རྟག་པ་ཡོངས་སུ་ཆད་པའོ་།གྷའི་སྒོ་ནི། ཆོས་ཐམས་ཅད་སྟུག་པོའི་མི་དམིགས་པའི་ཕྱིར་གདེག་པ་མེད། གཏོར་བ་མེད་པའོ། །ཨེའི་སྒོ་ནི་  
ཆོས་ཐམས་ཅད་དབེན་པའི་ཕྱིར་མི་གནས་པའི་ཚུལ་གྱིས་ཤིན་ཏུ་གནས་པའོ། །ནའི་སྒོ་ནི། ཆོས་ཐམས་ཅད་རྡུལ་ཕྲ་རབ་མི་དམིགས་པའི་ཕྱིར་ཆོས་ཐམས་ཅད་མ་གཏོགས་  
པ། མི་འགྲོ་བ། མི་འོང་བ། མི་འགྲེང་བ། མི་འདུག་པ། མི་ཉལ་བ་རྣམ་པར་མི་རྟོག་པའོ། །སྤའི་སྒོ་ནི། ཆོས་ཐམས་ཅད་ཁྱབ་པ་དང་བྲལ་བ་སྟེ། གང་ཁྱབ་པར་བྱེད་པའམ། གང་  
གིས་ཁྱབ་པར་བྱེད་པའམ། གང་ལ་ཁྱབ་པར་བྱེད་པ་མེད་དེ། མ་ཁྱབ་པ་ནམ་མཁའ་དང་འདྲ་བའོ། །སྐའི་སྒོ་ནི། ཆོས་ཐམས་ཅད་ཕུང་པོ་མི་དམིགས་པའི་ཕྱིར་རོ། །ཛྭའི་སྒོ་ནི། ཆོས་  
ཐམས་ཅད་རིམས་ནད་དང་བྲལ་བ། རིམས་མེད་པ། ནད་མེད་པའོ་།སྟྱའི་སྒོ་ནི། ཆོས་ཐམས་ཅད་ཤིན་ཏུ་བཏང་བས་བཏང་བའོ་།བའི་སྒོ་ནི། ཆོས་ཐམས་ཅད་ལ་མ་ཆད་པའི་ཕྱིར་  
ཤིན་ཏུ་མྱ་ངན་ལས་འདས་པ། མྱ་ངན་ལས་འདའ་བ་དང་འདྲ་བའོ། །ཧའི་སྒོ་ནི། ཆོས་ཐམས་ཅད་མཐའ་ལ་གནས་པས་འཆི་འཕོ་བ་མེད་པ། སྐྱེ་བ་མེད་པའོ། །འདི་ལྟ་སྟེ། ཧའི་  
  
  
༄༅། །ཕ་རོལ་ན་ཡི་གེ་མེད་དེ། འདི་ལ་མིང་ངམ། རང་བཞིན་འགའ་ཡང་མེད་པ། སྨྲར་མེད་པ། བརྗོད་དུ་མེད་པ། བསྟན་དུ་མེད་པ་བྲིར་མེད་པ། བཀླག་ཏུ་  
མེད་པའོ། །ཇི་ལྟར་དེ་མ་བྱས་པ་དེ་བཞིན་དུ་ཆོས་ཐམས་ཅད་ལ་རྟོགས་པར་བྱའོ། །གཟུངས་ལ་འཇུག་པ་འདི་ནི། ཡི་གེ་ཨ་ལ་སོགས་པ་བཤད་པ་ལ་འཇུག་པ་སྟེ། འཇུག་པ་  
དེ་ལ་གནས་ན། བྱང་ཆུབ་སེམས་དཔའ་ཡི་གེ་ཐམས་ཅད་ལ་མཁས་པ་ཤེས་པར་འགྱུར་རོ། །ཆོས་ཐམས་ཅད་ཀྱང་ཆོས་མཉམ་པ་ཉིད་དང་སྦྱོར་བར་འགྱུར་རོ། །སྐད་ལ་ཤེས་  
པའང་ཐོབ་པར་འགྱུར་རོ། །བྱང་ཆུབ་སེམས་དཔའ་གང་ཡང་བློ་ཚུལ་དང་ལྡན་པས་ཡི་གེ་ལ་འཇུག་པའི་ཕྱག་རྒྱ་ཨའི་སྒོའི་ཚིག་འདི་ཉན་ཏམ། ལེན་ཏམ། འཛིན་ཏམ། གློག་  
གམ༑ གཞན་དག་ལ་འཆད་ན། དེ་ལ་ཡོན་ཏན་ཉི་ཤུ་པོ་འདི་དག་ཡོད་པར་བལྟའོ། །ཉི་ཤུ་གང་ཞེ་ན། དྲན་པ་དང་ལྡན་པ་ཡིན། རྟོགས་པ་དང་ལྡན་པ་ཡིན། བློ་གྲོས་དང་ལྡན་པ་  
ཡིན༑ བློ་དང་ལྡན་པ་དང། སྤོབས་པ་དང་ལྡན་པ་དང། གཟུངས་ཀྱང་ཚེགས་ཆུང་དུས་ཐོབ་པར་འགྱུར་བ་དང། ཐེ་ཚོམ་མེད་པར་འགྱུར་ཞིང་ནེམ་ནུར་མེད་པར་འགྱུར་བ་དང་  
གཞན་ལས་ཚིག་འཇམ་པོ་ཐོས་ནས་ཆགས་པའི་སེམས་མི་སྐྱེད་ཅིང་གཞན་ལས་ཚིག་རྩུབ་པོ་ཐོས་ནས་ཞེ་སྡང་བའི་སེམས་མི་སྐྱད་ལ་ཁེངས་པ་དང་འདུད་པར་མི་འགྱུར་བ་  
  
  
དགྲ་ལས་རྒྱལ་བར་འགྱུར་བ་དང། སྐད་ལ་མཁས་པ་དང། ཕུང་པོ་ལ་མཁས་པ། ཁམས་ལ་མཁས་པ། སྐྱེ་མཆེད་ལ་མཁས་པ་དང། རྒྱུ་ལ་མཁས་པ་དང། རྐྱེན་ལ་མཁས་  
པ་དང། ཆོས་ཀྱི་དབྱིངས་ལ་མཁས་པ་དང། དབང་པོ་དམ་པ་དང་དམ་པ་མ་ཡིན་པ་ལ་མཁས་པ་དང། ཕ་རོལ་གྱི་སེམས་ཤེས་པ་ལ་མཁས་པ་དང། ཆོས་འཆད་པ་ལ་མཁས་པ་  
དང། གནས་དང་གནས་མ་ཡིན་པའི་ཡེ་ཤེས་ལ་མཁས་པ་དང། ཐབས་མཁས་པ་དང། འོང་བ་དང། འགྲོ་བ་ལ་མཁས་ཤིང་སྤྱོད་ལམ་ལ་མཁས་པ་དང། ངོ་ཚ་བ་དང་འཛེམ་  
པ་ལ་མཁས་པའང་ཐོབ་པར་འགྱུར་རོ། །བུད་མེད་ལ་ལ་ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ། །དེ་ཡི་གེའི་ཚུལ་གྱི་སྒོའི་ཕྱག་རྒྱ་ཨ་བཤད་པ་ལ་  
འཇུག་པ་འདི་ཉན་པར་འགྱུར། ལེན་པར་འགྱུར། འཛིན་པར་འགྱུར། ཀློག་པར་འགྱུར། གཞན་ལ་རྒྱ་ཆེར་སྟོན་པར་འགྱུར་ན། ཐོས་མ་ཐག་ཏུ་ཡོན་ཏན་བཅུ་ཐོབ་པར་འགྱུར་  
རོ༑ ༑བཅུ་གང་ཞེ་ན། འདི་ལྟ་སྟེ། བུད་མེད་ཀྱི་ལུས་ཐ་མར་འགྱུར་མི་ཁོམ་པ་ཡོངས་སུ་སྤངས་པར་འགྱུར། དལ་འབྱོར་ཐོབ་པར་འགྱུར་སངས་རྒྱས་འབྱུང་བ་མཐོང་ནས་  
དད་པར་འགྱུར། དད་ནས་བཀུར་སྟེ་བྱེད་པར་འགྱུར་དེ་བཞིན་གཤེགས་པས་དེའི་བསམ་པ་མཁྱེན་ནས་ཆོས་སྟོན་པར་འགྱུར་ན་ཆོས་དེ་ཐོས་ནས་བཟོད་པ་ཐོབ་པར་འགྱུར། བླ་  
  
  
༄༅། །ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་ཏེ། དེའང་སངས་རྒྱས་བགྲོ་བའོ། །གཞན་ཡང་སངས་རྒྱས་བགྲོ་བ་ནི། འདི་ལྟ་སྟེ་  
སངས་རྒྱས་ཀྱི་མཉམ་པ་ཉིད་འཁོར་གསུམ་ཡོངས་སུ་དག་པ་མི་སྐྱེ་བའི་ཚུལ་རྟོགས་པ། ཇི་ལྟ་བ་བཞིན་དུ་ཆོས་འཆད་པ། ཁམས་གསུམ་པ་ཡོངས་སུ་ཤེས་པ། འདོད་ཆགས་  
དང་ཞེ་སྡང་དང་གཏི་མུག་གི་རང་བཞིན་ཡོངས་སུ་ཤེས་པ། ཆད་པ་མ་ཡིན། རྟག་པ་མ་ཡིན། མི་གནས་པ། མི་འགྲོ་བ། ཐེག་པ་གསུམ་གྱི་ཚུལ་གཅིག་པ་ལ་འཇུག་པ། ཚུལ་  
གཅིག་པ་རྟོགས་པ། ཆོས་ཐམས་ཅད་བགྲོ་བར་མི་བྱ་བ། བརྩད་པར་མི་བྱ་བ། མི་མཉམ་པ། མི་མཉམ་པ་དང་མཉམ་པ། མ་འོངས་པ་མི་འགྲོ་བ། མི་རྒྱུ་བ། མཚན་ཉིད་མེད་  
པ༑ སངས་རྒྱས་རྣམས་ཀྱི་ཆོས་གང་ཡང་མངོན་པར་རྫོགས་པར་སངས་མ་རྒྱས་པ། མ་མཁྱེན་པ། སངས་རྒྱས་རྣམས་ཀྱི་ཡེ་ཤེས་དང་ཡེ་ཤེས་མ་ཡིན་པར་མི་དམིགས་པ་  
ཉོན་མོངས་པ་སྤངས་པ་མ་ཡིན་པ། རྣམ་པར་དག་པ་མངོན་དུ་བྱས་པ་མ་ཡིན་པ། མ་ཐོབ་པ། མངོན་པར་མི་བྱ་བ། བསྒོམ་པ་མ་ཡིན་པ། རྟོགས་པ་མ་ཡིན་པ། སངས་རྒྱས་  
རྣམས་ཀྱིས་མ་དམིགས་པ། མ་བཤིག་པ། སངས་རྒྱས་རྣམས་ཀྱིས་སངས་རྒྱས་འབྱུང་བ་མ་དམིགས་པ། ཆོས་མ་ཡིན་པ། དགེ་འདུན་མ་ཡིན་པ་སངས་རྒྱས་རྣམས་ཀྱིས་  
  
  
།དེ་ཅིའི་ཕྱིར་ཞེ་ན། ཆོས་ཐམས་ཅད་ཐོག་མ་ནས་རྣམ་པར་དག་པའི་ཕྱིར་ཏེ། སངས་རྒྱས་རྣམས་ཀྱིས་ཆོས་གང་ཡང་མ་གཟིགས། མ་  
གསན༑ མ་དགོངས། མ་མཁྱེན་ཏེ། སངས་རྒྱས་རྣམས་ཀྱིས་མ་བཤད་མ་གསུངས་སོ། །སངས་རྒྱས་བཅོམ་ལྡན་འདས་དག་མི་འཆད་མི་གསུང་འཆད་པར་མི་འགྱུར་རོ། །སངས་  
རྒྱས་དག་ནི། ཡེ་ཤེས་དང་ལྡན་པ་མ་ཡིན། མི་ལྡན་པའང་མ་ཡིན་སྦྱིན་གནས་མ་ཡིན། སྦྱིན་གནས་མ་ཡིན་པའང་མ་ཡིན་ཏེ། སྦྱིན་པ་སྤྱོད་པར་ཡང་མི་མཛད་དོ། །སངས་  
རྒྱས་དག་ནི། སྤྱོད་པར་མི་མཛད། ཡོངས་སུ་སྤྱོད་པར་མི་མཛད་དོ་།སངས་རྒྱས་དག་ལ་ནི། སྐུ་གང་ཡང་མེད་དོ། །སངས་རྒྱས་དག་ལ་ནི། གཟུགས་སུ་མི་བལྟ། ཆོས་སུ་མ་  
ཡིན༑ མཚན་དུ་མ་ཡིན། ཆོས་ཀྱི་དབྱིངས་སུ་མ་ཡིན། སངས་རྒྱས་དག་ནི། བྱུང་བ་མ་ཡིན་ནོ། །འགགས་པ་མ་ཡིན། མྱ་ངན་ལས་འདས་པ་མ་ཡིན། མྱ་ངན་ལས་མ་འདས་  
པའང་མ་ཡིན། ཡོངས་སུ་མྱ་ངན་ལས་འདའ་བར་འགྱུར་བའང་མ་ཡིན་ནོ། །དེ་ཅིའི་ཕྱིར་ཞེ་ན། ཆོས་ཐམས་ཅད་ཐོག་མ་ནས་ཡོངས་སུ་མྱ་ངན་ལས་འདས་པའི་ཕྱིར་ཏེ། སངས་  
རྒྱས་དག་ནི། གཅིག་པུའང་མ་ཡིན། སྐྱེ་བོ་མང་པོའི་ནང་དུ་གཤེགས་པའང་མ་ཡིན་ནོ། །སངས་རྒྱས་དག་ནི། སུས་ཀྱང་མ་མཐོང་མ་ཐོས། མ་མཆོད་མཆོད་པར་མི་འགྱུར་  
  
  
༄༅། །རོ༑ ༑སངས་རྒྱས་དག་ནི། ཆོས་གང་ལའང་གཅིག་པའམ་ཐ་དད་པར་མི་མཛད་དོ། །སངས་རྒྱས་དག་གིས་ནི། བྱང་ཆུབ་མ་ཐོབ་བོ། །སངས་རྒྱས་  
དག་ནི། རྙེད་པ་འདོགས་པར་ཡང་མི་མཛད་དོ། །སངས་རྒྱས་དག་ནི་ཆོས་ཀྱི་འཁོར་ལོའང་མི་བསྐོར་ཏེ། མིང་ཇི་ལྟ་བར་སངས་རྒྱས་དག་ཀྱང་དེ་བཞིན། སྒྲའི་ཐོག་མའི་  
མཐའ་དང་ཐ་མའི་མཐའ་ཡང་དེ་བཞིན་ནོ། །འདི་ནི། མཉམ་པ་ཉིད་དེ། གང་མཉམ་པ་ཉིད་པ་དེ་ལ་ནི། མཉམ་པ་གང་ཡང་མེད་དོ། །མི་མཉམ་པ་མེད་པ་དེ་ལ་ནི། བདུད་  
རྩི་གང་ཡང་མེད་དོ། །གང་ན་བདུད་རྩི་གང་ཡང་མེད་པ་དེ་ནི་སྨན་ཀྱང་མི་སྐྱེ་སྟེ། འདི་ནི། སངས་རྒྱས་བགྲོ་བའོ། །སེམས་ཅན་རྣམས་ནི། དྲང་བར་བྱ་བའི་ཕྱིར་དཔེས་བཤད་པ་  
ཡིན་ཏེ༑ སངས་རྒྱས་རྣམས་ནི། བགྲོ་བར་ཡང་མི་མཛད། རྩོད་པར་ཡང་མི་མཛད། འགྲོ་བས་འཇོག་པར་ཡང་མི་མཛད་དོ། །བཅོམ་ལྡན་འདས་འཇུག་སྲེད་ཀྱི་རྒྱལ་པོ་དེ་  
བཞིན་གཤེགས་པའི་སངས་རྒྱས་ཀྱི་ཞིང་འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་བར་སངས་རྒྱས་བགྲོ་བའི་ཆོས་ཀྱི་རྣམ་གྲངས་འདི་བསྟན་པའི་ཚེ་བྱང་ཆུབ་སེམས་དཔའ་  
ཁྲི་ཉིས་སྟོང་གིས་ནི། མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། །བྱང་ཆུབ་སེམས་དཔའ་དེ་དག་གིས་ནི། སངས་རྒྱས་བྱེ་བ་དེ་སྙེད་བཞུགས་པ་ལས་དེ་བཞིན་གཤེགས་  
  
  
དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་ཉག་གཅིག་མཐོང་ངོ། །དེ་ནས་འཇམ་དཔལ་གཞོན་ནུར་གྱུར་པ་མི་མཇེད་ཀྱི་འཇིག་རྟེན་གྱི་ཁམས་འདི་  
ན་གནས་པ་ལས་འདི་སྙམ་དུ་གྱུར་ཏེ། དེ་རིང་ཤར་ཕྱོགས་ན་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་སངས་རྒྱས་ཀྱི་ཞིང་འཇིག་རྟེན་གྱི་ཁམས་ཀུན་ཏུ་  
འོད་ཅེས་བྱ་བར་ཕྱོགས་ཀུན་ནས་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་འདུས་སོ། །འདུས་ནས་སངས་རྒྱས་འགྲོ་བའི་ཆོས་ཀྱི་རྣམ་གྲངས་བགྲོ་བར་མཛད་  
འཆད་པར་མཛད་ཀྱི། གང་བདག་ནི། སངས་རྒྱས་བཅོམ་ལྡན་འདས་དེ་དག་ལ་ཕྱག་བྱ་བ་དང། ཆོས་བསྟན་པ་དེ་དག་མཉན་པའི་ཕྱིར་འགྲོའོ། །གང་བདག་ནི། སངས་  
རྒྱས་བཅོམ་ལྡན་འདས་དེ་དག་ལ་བལྟ་བ་དང། ཆོས་མཉན་པའི་ཕྱིར་ཕྱོགས་བཅུར་ཡང་འགྲོ་ཞིང་རྒྱུ་བར་བྱ་ན། དེ་ལྟར་ཚེགས་ཆུང་ཞིང་སངས་རྒྱས་ཀྱི་ཞིང་གཅིག་ཏུ་འདུས་  
ཀྱིས་གང་བདག་ནི། ངེས་པར་འགྲོའོ། །སྐྱེས་བུ་དམ་པ་དེ་འདྲ་བ་དག་འཇིག་རྟེན་དུ་བྱུང་བར་ཐོས་པའམ་མཐོང་བ་དཀོན་ནོ་སྙམ་མོ་།དེ་ནས་འཇམ་དཔལ་གཞོན་ནུར་གྱུར་  
པས་བྱང་ཆུབ་སེམས་དཔའ་བྱམས་པ་ལ་སྨྲས་བ། བྱམས་པ། ད་ནི་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་སངས་རྒྱས་ཀྱི་ཞིང་དུ་འདོང་ངོ། །དེ་  
  
  
༄༅། །ན་སངས་རྒྱས་བྱེ་བ་ཁྲག་ཁྲིག་བརྒྱ་ཕྲག་མང་པོ་ད་ལྟར་འདུས་ཏེ་སངས་རྒྱས་བགྲོ་བའི་ཆོས་ཀྱི་རྣམ་གྲངས་འཆད་ཀྱི། དེ་དག་ལ་བདག་ཅག་གིས་  
ཆོས་མཉན་ཏོ། །དེ་བཞིན་གཤེགས་པ་དེ་དག་ལ་བདག་ཅག་གིས་བལྟའོ་།དེ་ཅིའི་ཕྱིར་ཞེ་ན། སྐྱེས་བུ་གླང་པོ་ཆེན་པོ་དེ་དག་གནས་གཅིག་ཏུ་འདུས་པ་མཐོང་བ་ནི་  
དཀོན་ནོ། །དེ་སྐད་ཅེས་སྨྲས་པ་དང། བྱང་ཆུབ་སེམས་དཔའ་བྱམས་པས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། ཁྱོད་བཞུད་  
ཅིག་བདག་ནི། མི་མཆིའོ། །དེ་ཅིའི་ཕྱིར་ཞེ་ན། སངས་རྒྱས་བཅོམ་ལྡན་འདས་དག་ནི། མཉེས་དཀའ་སྟེ། འདུས་པ་དེ་དག་གིས་བདག་ཅག་ལྟ་བུ་ལ་སྐབས་མ་ཕྱེ་  
བར་བལྟ་བའམ། མཉན་པར་ཡང་མི་ནུས་ལ། འཇམ་དཔལ། དེ་བཞིན་གཤེགས་པ་རྣམས་ནི། གཟུགས་ཀྱི་སྐུར་མི་བལྟའོ། །དེ་བཞིན་གཤེགས་པ་རྣམས་  
ནི༑ ཆོས་ཀྱི་སྐུ་སྟེ། གང་ཆོས་ཉིད་དེའང་སུས་ཀྱང་མ་མཐོང་མ་ཐོས། མ་མཆོད་དོ། །འཇམ་དཔལ་གྱིས་སྨྲས་པ། བྱམས་པ། ཁྱོད་ཀྱིས་དེ་བཞིན་གཤེགས་པ་ལ་  
མི་མཆོད་ངམ། བྱམས་པས་སྨྲས་པ། འཇམ་དཔལ། བདག་ནི། དེ་བཞིན་གཤེགས་པ་ལ་མི་མཆོད་དོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་ལ་ནི། སུས་ཀྱང་མཆོད་  
  
  
།དེ་ཅིའི་ཕྱིར་ཞེ་ན། དེ་བཞིན་གཤེགས་པ་དང། དེ་བཞིན་ཉིད་དེ་གཉིས་སུ་མེད་དོ། །འཇམ་དཔལ་གྱིས་སྨྲས་པ་བྱམས་པ། གཉིས་སུ་མེད་ཅེས་བྱ་བ་དེ་གང་  
ལ་བྱ༑ བྱམས་པས་སྨྲས་པ། འཇམ་དཔལ། གཉིས་སུ་མེད་ཅེས་བྱ་བ་ནི། ཉོན་མོངས་པ་རྣམས་གཅིག་ཀྱང་མ་ཡིན། ཐ་དད་པའང་མ་ཡིན་པའོ། །འཇམ་དཔལ། གཉིས་སུ་  
མེད་ཅེས་བྱ་བ་ནི། གང་རྣམ་པ་གཉིས་སུ་མེད་པའོ། །རྣམ་པ་གཉིས་སུ་མེད་པའང་གང་ཞེ་ན། འདི་ནི། ཀུན་ནས་ཉོན་མོངས་པའོ། །འདི་ནི། རྣམ་པར་དག་པའོ། །ཞེས་དེ་ལྟར་  
ཤེས་ན༑ དེ་ནི། རྣམ་པ་གཉིས་སུ་མེད་དོ། །འདི་ནི། ཚུལ་ཁྲིམས་དང་ལྡན་པའོ། །འདི་ནི། ངང་ཚུལ་ངན་པ་ཅན་ནོ། །ཞེས་རྟོག་ན། རྣམ་པ་གཉིས་སུ་བྱེད་དོ། །འདི་ནི། ཉན་ཐོས་སོ། །  
འདི་ནི༑ རང་སངས་རྒྱས་སོ། །འདི་ནི། ཡང་དག་པར་རྫོགས་པའི་སངས་རྒྱས་སོ། །ཞེས་རྣམ་པར་རྟོག་ན་གཉིས་སུ་བྱེད་དོ། །འདི་དག་ནི། བསྒོམ་པར་བྱའོ། །འདི་དག་ནི། སྤང་བར་  
བྱའོ༑ ༑འདི་དག་ནི། མངོན་དུ་བྱའོ། །ཞེས་རྣམ་པར་རྟོག་ན་རྣམ་པ་གཉིས་སུ་བྱེད་དོ། །འདི་ནི། ཡེ་ཤེས་ཀྱིས་ཤེས་པར་བྱའོ། །འདི་ནི། རྣམ་པར་ཤེས་པས་ཤེས་པར་བྱའོ། །ཞེས་  
ཡིད་ལ་བྱེད་ན་རྣམ་པ་གཉིས་སུ་བྱེད་དོ། །འཇམ་དཔལ། གང་དུ་གཉིས་སུ་འཇུག་པའི་རྣམ་པར་ཤེས་པ་རྟོག་པ་ནི། ཆུང་དུ་ན་སངས་རྒྱས་སོ། །ཞེས་རྟོག་པ་དེ་ཐམས་ཅད་རྣམ་པ་གཉིས་  
  
  
༄༅། །སུ་བྱེད་དོ། །འཇམ་དཔལ། བདག་གིས་ནི། བསྐལ་པའམ། བསྐལ་པའི་ལྷག་མ་ལུས་ཀྱི་བར་དུ་རྣམ་པ་གཉིས་སུ་མེད་པ་ལས་བརྩམས་ཏེ་བཤད་དུ་  
ཟིན་ཀྱང་སྤོབས་པའི་མཐར་ཕྱིན་པ་ལས་ཟད་བར་འགྱུར་བ་མེད་དོ་།དེ་ཅིའི་ཕྱིར་ཞེ་ན། བདག་གིས་མཐའ་དང་དབུས་མ་མཐོང་བའི་ཕྱིར་རོ། །འཇམ་དཔལ། གཉིས་སུ་མེད་ཅེས་བྱ་  
བ་ནི༑ འདི་ལྟ་སྟེ། ཆོས་ཐམས་ཅད་ཀྱི་ཚུལ་གཅིག་པ་དང། ཐ་དད་པ་མེད་པའོ། །སྨྲས་པ། བྱམས་པ། ཁྱོད་ནི། ཆོས་ཐམས་ཅད་མ་སྐྱེས་པ་ལ་འཇམ་དཔལ། ངས་ནི། བསྐལ་  
པའམ༑ བསྐལ་པའི་ལྷག་མ་ལུས་ཀྱི་བར་དུ་གཉིས་སུ་མེད་པ་ལས་བརྩམས་ཏེ་བཤད་ན། ངའི་སྤོབས་པ་ཟད་པར་མི་འགྱུར་རོ། །ཞེས་ཁྱོད་དེ་སྐད་སྨྲ་བ་ཉིད་དམིགས་པ་ཆེན་པོ་  
ཡིན་ནོ༑ ༑བྱམས་པས་སྨྲས་པ། འཇམ་དཔལ། ཡི་གེ་ལ་ཆགས་པར་མ་བྱེད་ཅིག་ཡི་གེ་ཐམས་ཅད་ནི། མི་སྐྱེ་བའི་མཚན་ཉིད་ལས་མི་གཡོའོ། །དེ་ནས་འཇམ་དཔལ་གཞོན་ནུར་  
གྱུར་པས་བྱང་ཆུབ་སེམས་དཔའ་དེ་དག་ཐམས་ཅད་ལ་སྨྲས་པ། རིགས་ཀྱི་བུ་ཁྱེད་ཅག་ཚུར་ཤོག་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་སངས་རྒྱས་  
ཀྱི་ཞིང་དུ་དེ་བཞིན་གཤེགས་པ་དེ་དག་ལ་བལྟ་བ་དང། ཆོས་བསྟན་པ་དེ་དག་ཉན་དུ་འདོང་ངོ། །དེ་ནས་བྱང་ཆུབ་སེམས་དཔའ་སྤོབས་པའི་ཕུང་པོས་འཇམ་དཔལ་གཞོན་ནུར་གྱུར་  
  
  
།འཇམ་དཔལ། དེ་བཞིན་གཤེགས་པ་རྣམས་ནི། སུས་ཀྱང་བལྟ་མི་ནུས་ན་ཅིའི་ཕྱིར་ན། ཁྱེད་ཚུར་ཤེག་།དེ་བཞིན་གཤེགས་པ་ལ་བལྟར་འདོད་ཞེས་  
སྨྲ༑ གང་བལྟ་བར་བྱ་བའི་དེ་བཞིན་གཤེགས་པ་དེ་དག་གང་ཡིན་འཇམ་དཔལ། དེ་བཞིན་གཤེགས་པས་ནི། དེ་བཞིན་གཤེགས་པ་དག་འདས་པ་མ་ཡིན། མ་བྱོན་པ་མ་ཡིན། ད་  
ལྟར་མ་ཡིན་ཏེ། ཆོས་གང་དུས་གསུམ་དུ་སྟོང་པ་དེ་ནི། བལྟ་མི་ནུས་སོ། །ཞེས་དེ་སྐད་ཅེས་གསུངས་སོ། །ཡང་འཇམ་དཔལ། དེ་བཞིན་གཤེགས་པ་བལྟའོ། །ཞེས་སྨྲས་པ་མིག་  
གི་རྣམ་པར་ཤེས་པ་གང་གིས་དེ་བཞིན་གཤེགས་པ་བལྟ་བར་བྱའམ་ཅི་ཤའི་མིག་གིས་བལྟ་བར་བྱའམ། འོན་ཏེ་ལྷའི་མིག་གིས་བལྟ་བར་བྱ། གལ་ཏེ་ཤའི་མིག་གིས་  
བལྟ་ན་ནི། ཤའི་མིག་ནི། སྟོང་པ་སྟེ། སྟོང་པས་ནི། མཐོང་བར་མི་ནུས་སོ། །དེ་སྟེ་ལྷའི་མིག་གིས་བལྟ་ན་ནི། དེ་ལ་ལྷའི་མིག་ཏུ་བརྟགས་ན་ལྷའི་མིག་གོ་སྙམ་དུ་འདུ་ཤེས་པར་  
འགྱུར་ཏེ། བརྟགས་པའི་མིག་གིས་ནི། དེ་བཞིན་གཤེགས་པ་མི་མཐོང་ངོ། །སྨྲས་པ། རིགས་ཀྱི་བུ། ཁྱོད་ནི། གང་སྟོང་པ་ཉིད་ཀྱིས་སྟོང་པར་བྱེད་ན། དེ་ལ་སུས་ཀྱང་དེ་བཞིན་  
གཤེགས་པ་བལྟ་བར་མི་འགྱུར། མཆོད་པར་མི་འགྱུར་ཏེ། རིགས་ཀྱི་བུ་དེ་བཞིན་གཤེགས་པ་ཞེའམ། སངས་རྒྱས་ཞེའམ། སེམས་ཅན་ཞེའམ་འགྲོ་བ་ཞེའམ་  
  
  
༄༅། །མཆོད་པ་ཞེའམ། ལྟ་བ་ཞེས་གང་ཅུང་ཟད་སྨྲ་བ་སྨྲོས་པ་བརྗོད་པའི་ཡི་གེ་དེ་ཐམས་ཅད་ནི། ཡི་གེའི་རང་བཞིན་གྱིས་སྟོང་ངོ། །དེ་བས་ན་མཉམ་  
པ་ཉིད་ཅེས་བྱ་བའི་ཚིག་དེ་ནི། དེ་བཞིན་ཉིད་ལ་འཁྲུག་པར་མི་བྱེད། དེ་བཞིན་ཉིད་ལྡོག་པར་མི་བྱེད་ཀྱི། ཁྱེད་ལས་གང་བཟོད་པ་དག་ནི། འདོང་ངོ། །གང་མི་བཟོད་པ་  
དག་ནི༑ ཁྱེད་ཅིག་བདག་ནི། འགྲོའོ། །དེ་ནས་འཇམ་དཔལ་གཞོན་ནུར་གྱུར་པ་འདི་ལྟ་སྟེ། ཆོས་ཀྱིས་ཆོག་མི་ཤེས་པའི་ཕྱིར་གཉིས་སུ་མེད་དེ་གཅིག་ཏུ་སོང་སྟེ། སངས་རྒྱས་  
ཀྱི་མཐུས་འཁོར་དེ་ནས་སུའང་མ་སོང་ངོ། །དེ་ནས་འཇམ་དཔལ་གཞོན་ནུར་གྱུར་པ་འདི་ལྟ་སྟེ། སྐྱེས་བུ་སྟོབས་པོ་ཆེའི་དཔུང་པ་བརྐྱང་པ་ལས་བསྐུམ་པའམ། བསྐུམ་  
པ་ལས་བརྐྱང་བ་ཙམ་དུ་དེའི་ཐང་གཅིག་སྐད་ཅིག་ཡུད་ཙམ་གྱིས་འཇམ་དཔལ་གཞོན་ནུར་གྱུར་པ་མི་མཇེད་ཀྱི་འཇིག་རྟེན་གྱི་ཁམས་སུ་མི་སྣང་བར་གྱུར་ནས་ཀུན་ཏུ་འོད་  
ཀྱི་འཇིག་རྟེན་གྱི་ཁམས་སུ་འདུག་གོ་དེ་ནས་འཇམ་དཔལ་གཞོན་ནུར་གྱུར་པས་སྟོང་སུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ལ་ལན་བདུན་བསྐོར་ནས་སངས་རྒྱས་  
བཅོམ་ལྡན་འདས་དེ་དག་གི་ཞབས་ལ་མགོ་བོས་ཕྱག་བཙལ་ཏེ་ཕྱོགས་གཅིག་ཏུ་འདུག་གོ་ཡང་དེའི་ཚེ་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་  
  
  
མོ་ཀྲུང་དུ་བཅས་ཤིང་འདུག་སྟེ། དེ་ཀུན་ཏུ་ཟླ་བའི་འོད་དྲི་མེད་པར་སྣང་བ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་  
པར་གྱུར་ཏོ། །དེ་ནས་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་འདི་སྙམ་དུ་དགོངས་ཏེ་འཇམ་དཔལ་གཞོན་ནུར་གྱུར་པ་འདི་ནི། སངས་རྒྱས་བཅོམ་ལྡན་  
འདས་རྣམས་ཀྱིས་བདག་ལ་བསྟོད་དོ། །བཀུར་རོ། །ཟབ་མོ་ལ་བཟོད་པའོ་།སྟོང་པ་ལ་གནས་པའོ། །ཞེས་བཤད་དོ་སྙམ་དུ་སེམས་ཏེ། འདི་ནི་མི་མཇེད་ཀྱི་འཇིག་རྟེན་གྱི་  
ཁམས་ནས་དམིགས་པ་ཆེན་པོས་བསྐྱོད་ཅིང་བདག་ཏུ་འཛིན་པ་ཆེ་བ་དང་ལྡན་ཞིང་འོངས་ཀྱི། གང་ངས་ནི། འདི་རི་ཁོར་ཡུག་གི་རྩེ་མོ་ལ་འཕངས་པ་དང། འདི་ལས་བརྩམས་ཏེ་  
ཆོས་ཟབ་མོ་སྟོན་པར་འགྱུར་བས་སྐྱེ་བོ་ཕྱི་མ་དག་དང། མ་འོངས་པའི་བྱང་ཆུབ་སེམས་དཔའ་དག་ལའང་སྣང་བར་བྱས་པར་འགྱུར་ཏེ་དེ་ཅིའི་ཕྱིར་ཞེ་ན། དེ་ལྟར་སངས་  
རྒྱས་ཀྱི་ཆོས་ནི། བསམ་གྱིས་མི་ཁྱབ། དེ་ལྟར་ཟབ་པས་འཇམ་དཔལ་གཞོན་ནུར་གྱུར་པ་ལྟ་བུ་སྟོང་པ་ལ་གནས་པའི་མཆོག་ཀྱང་རི་ཁོར་ཡུག་གི་རྩེ་མོར་འཕངས་པར་འགྱུར་  
རོ་སྙམ་མོ། །དེ་ནས་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་བཀའ་སྩལ་ཏོ། །འཇམ་དཔལ། ཁྱོད་  
  
  
༄༅། །ཀྱིས་དོན་གང་གི་དབང་མཐོང་ནས་འདིར་འོངས། འཇམ་དཔལ་གྱིས་གསོལ་པ། བཅོམ་ལྡན་འདས། བདག་ནི། མི་མཇེད་ཀྱི་འཇིག་རྟེན་གྱི་ཁམས་  
དེ་ན་མཆིས་པ་ལས་འདི་སྙམ་དུ་གྱུར་ཏེ། སངས་རྒྱས་བཅོམ་ལྡན་འདས་རྣམས་འཇིག་རྟེན་དུ་འབྱུང་བ་ནི། དཀོན་ནོ། །ཆོས་ཐོབ་པའང་དཀོན་ཏེ། ཀུན་ཏུ་འོད་ཅེས་བགྱི་  
པའི་འཇིག་རྟེན་གྱི་ཁམས་སུའང་ཕྱོགས་བཅུ་ནས་སངས་རྒྱས་བཅོམ་ལྡན་འདས་དཔག་ཏུ་མ་མཆིས། གྲངས་མ་མཆིས་པ་དག་ཚོགས་སོ་།ཚོགས་ནས་སངས་རྒྱས་  
བགྲོ་བ་ཞེས་བགྱི་བའི་ཆོས་ཀྱི་རྣམ་གྲངས་འཆད་ཀྱི། བདག་ནི་དེ་བཞིན་གཤེགས་པ་དེ་དག་ལ་བལྟ་བ་དང། ཆོས་བཤད་པ་དེ་དག་མཉན་དུ་མཆིའོ་སྙམ་ནས་བཅོམ་  
ལྡན་འདས། བདག་ནི། ཆོས་མཉན་པའི་སླད་དུ་སངས་རྒྱས་ཀྱི་ཞིང་འདིར་མཆིས་སོ། །དེ་ནས་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་དེའི་ཚེ་ཅི་  
ནས་ཀྱང་རྫུ་འཕྲུལ་མངོན་པར་འདུ་བྱ་བ་མངོན་པར་འདུས་བྱས་པས་འཇམ་དཔལ་གཞོན་ནུར་གྱུར་པ་རི་ཁོར་ཡུག་གི་རྩེ་མོར་འཕངས་པར་གྱུར་ལ། བདག་གང་དུ་  
བླངས་ཤིང་ཁྱེར་སྙམ་དུའང་མི་ཤེས་པ་དེ་འདྲ་བར་མྱུར་དུ་བཏེག་སྟེ་འཕང་བའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུས་བྱས་སོ། །དེ་ནས་འཇམ་དཔལ་གཞོན་  
  
  
ཤིང་འདི་སྙམ་དུ་གྱུར་ཏོ། །རྒྱུ་གང་དང་རྐྱེན་གང་གིས་ན་བདག་སངས་རྒྱས་ཀྱི་འཁོར་ཆེན་པོ་དེ་ལྟ་བུར་བལྟ་ན་བཟང་  
བ༑ མཛེས་པ། གླང་པོ་ཆེ་ཆེན་པོ་དེ་འདྲ་བདག་གི་ནང་ནས་རི་ཁོར་ཡུག་གི་རྩེ་མོ་འདིར་འཕངས་པར་གྱུར། བདག་རི་ཁོར་ཡུག་གི་རྩེ་མོར་སུས་འཕངས་སྙམ་དུ་དེ་ལྟར་  
སེམས་པ་ལས་འདི་སྙམ་དུ་གྱུར་ཏེ། བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་དེས་བདག་རི་ཁོར་ཡུག་གི་རྩེ་མོར་འཕངས་སོ་སྙམ་མོ། །དེ་ནས་  
འཇམ་དཔལ་གཞོན་ནུར་གྱུར་པ་འདི་སྙམ་དུ་གྱུར་ཏེ་བདག་ནི། འཁོར་དེ་ནས་འཕངས་ལ། སྲིང་མོ་ཐེ་ཚོམ་སེལ་བ་དེ་ནི། བཅོམ་ལྡན་འདས་དེ་བཞིན་གཤེགས་པ་འཇུག་  
སྲེད་ཀྱི་རྒྱལ་པོའི་དྲུང་ན་སྐྱིལ་མོ་ཀྲུང་བཅས་ཤིང་འདུག་པ་ལས་སྲིང་མོ་དེ་ནི། མ་འཕངས་ཀྱི། བདག་འཕངས་ན། ཅིའི་ཕྱིར་ཞིག་ཏུ་དེ་ལྟར་མོ་ནི། མ་འཕངས་ལ་བདག་འཕངས་  
པ་ལས་ན། སྲིང་མོ་དེ་ནི། དགེ་བའི་རྩ་བ་ཤིན་ཏུ་འབར་བ་ཟབ་མོ་ལ་ཤིན་ཏུ་བཟོད་པར་གྱུར་པ་ཞིག་གི། བདག་ནི། དེ་ལྟ་བུ་མ་ཡིན་པ་ཞིག་གམ་སྙམ་མོ། །དེ་ནས་འཇམ་དཔལ་  
གཞོན་ནུར་གྱུར་པ་འདི་སྙམ་དུ་གྱུར་ཏེ། གང་བདག་གིས་རྫུ་འཕྲུལ་གྱི་མཐུ་བསྐྱེད་དེ། སླར་ཡང་འཁོར་དེར་འགྲོའོ་སྙམ་མོ། །དེ་ནས་འཇམ་དཔལ་གཞོན་ནུར་གྱུར་པས་དེའི་ཚེ་ཇི་ལྟ་  
  
  
༄༅། །བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུས་བྱས་པས་སེམས་བསྐྱེད་པ་གཅིག་གིས་ཤར་ཕྱོགས་ནས་སངས་རྒྱས་ཀྱི་ཞིང་གངྒཱའི་  
ཀླུང་གི་བྱེ་མ་སྙེད་འདས་པར་གྱུར་པ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུས་བྱས་ཀྱང་སངས་རྒྱས་ཀྱི་ཞིང་དེར་ཆུང་དུ་ན་སྐྲའི་རྩེ་མོའི་ཆ་ཤས་ཙམ་དུའང་  
འགྲོ་མི་ནུས་ན་འཁོར་དེར་འགྲོ་བ་ལྟ་ཅི་སྨོས་ཏེ། དེ་ལྟ་བུའི་གནས་མེད་དོ། །དེ་ནས་འཇམ་དཔལ་གཞོན་ནུར་གྱུར་པ་ཕྱོགས་བཅུའི་འཇིག་རྟེན་གྱི་ཁམས་མཐའ་  
ཡས་མུ་མེད་པ་ཀུན་ཏུ་སོང་ཡང་འདི་ལྟ་སྟེ། སངས་རྒྱས་ཀྱི་མཐུ་དང། བྱིན་གྱི་རླབས་ཀྱིས་འཁོར་དེར་འགྲོ་མ་ནུས་སོ། །དེ་ནས་འཇམ་དཔལ་གཞོན་ནུར་གྱུར་པ་ཕྱོགས་  
བཅུའི་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་ཀུན་ཏུ་སོང་ནས་སླར་ཡང་རི་ཁོར་ཡུག་གི་རྩེ་མོ་ལ་འདུག་ནས་འདི་སྙམ་དུ་གྱུར་ཏེ། སངས་རྒྱས་བཅོམ་ལྡན་འདས་རྣམས་ཀྱི་བྱིན་  
གྱི་རླབས་ནི། མཐུ་ཆེའི། དེ་ལ་བདག་གི་རྫུ་འཕྲུལ་གྱི་རྣམ་པས་གནོན་ཡང་མི་ནུས། དེ་ལ་སངས་རྒྱས་བཅོམ་ལྡན་འདས་རྣམས་ཀྱིས་ཉེས་པའང་མེད་དོ། །དེ་ཅིའི་ཕྱིར་ཞེ་ན་  
དེ་བཞིན་གཤེགས་པ་རྣམས་ནི། ཆོས་ལ་སློབ་དཔོན་གྱིས་འཆབ་པ་མེད་དེ། བདག་ཉིད་ཅུང་ཟད་ཅིག་ཁོ་རུ་ཆུང་བས་དེའི་ཕྱིར་བདག་ཞི་བའི་ཆོས་སྟོན་པ་དེར་འགྲོ་མ་ནུས་  
  
  
དེ་བཞིན་གཤེགས་པ་དག་ནི། ཆོས་ལ་སློབ་དཔོན་གྱིས་འཆབ་པ་མེད་ཀྱི། དེ་བཞིན་གཤེགས་པ་དག་ནི། སེམས་ཅན་ཐམས་ཅད་ལ་སྙོམས་པས་ན་  
གང་བདག་ནི། དྲན་པ་ཉེ་བར་གཞག་པ་ལ་གནས་པས་རི་ཁོར་ཡུག་གི་རྩེ་མོ་འདི་ཉིད་ལ་གནས་སོ་སྙམ་མོ། །དེ་ལ་འཇམ་དཔལ་གཞོན་ནུར་གྱུར་པའི་དྲན་པ་ཉེ་བར་གཞག་པ་  
ནི༑ འདི་ཡིན་ཏེ། འདི་ལྟ་སྟེ། ཆོས་ཐམས་ཅད་དྲན་པ་མེད་པ། ཡིད་ལ་བྱེད་པ་མེད་པ། ཆོས་ཐམས་ཅད་མི་གནས་པ། ཆོས་ཐམས་ཅད་གནས་པ་མེད་པ་སྟེ། ཅིའི་ཕྱིར་མི་  
གནས་ཤེ་ན། འགྲོ་བ་མེད་པའི་ཕྱིར་ཏེ་ཆོས་གང་ཡང་ཤིན་ཏུ་ཡོད་པ་མེད་དེ། དེའི་ཕྱིར་དེ་དག་མི་འགྲོའོ། །གང་མི་འགྲོ་བ་དེ་ནི་མི་གནས་སོ། །འདི་ལྟ་སྟེ། གནས་དང་གནས་མ་ཡིན་  
པ་སྟོན་པ་དང། དྲན་པ་མེད་ཅིང་ཡིད་ལ་བྱེད་པ་མེད་པ་ནི། འཇམ་དཔལ་གྱི་དྲན་པ་ཉེ་བར་འཇོག་པ་ཡིན་ནོ། །དེ་ནས་འཇམ་དཔལ་གཞོན་ནུར་གྱུར་པ་དྲན་པ་ཉེ་བར་འཇོག་པ་ལ་  
གནས་པ་ལས། ལྷའི་བུ་བཞི་ཁྲི་ཉིས་སྟོང་འཇམ་དཔལ་གཞོན་ནུར་གྱུར་པ་དེ་ག་ལ་བ་དེར་སོང་སྟེ་ཕྱིན་ནས་འཇམ་དཔལ་གཞོན་ནུར་གྱུར་པའི་རྐང་པ་ལ་ཕྱག་བཙལ་ཏེ་ཕྱོགས་  
གཅིག་ཏུ་འཁོད་དོ། །དེ་ནས་འཁོར་དེར་འོད་ཟེར་གྱི་རྒྱལ་མཚན་ཞེས་བྱ་བའི་ལྷའི་བུ་འོངས་ཏེ་འདུག་ནས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་གསོལ་ཏོ། །འཇམ་  
  
  
༄༅། །དཔལ༑ ཁྱོད་གནས་པ་གང་ལ་གནས་ཏེ་ད་ལྟར་ལངས་པ་ལགས། འཇམ་དཔལ་གྱིས་སྨྲས་པ། ལྷའི་བུ། གལ་ཏེ་བདག་ལ་གནས་པ་ཡོད་ན་ནི། བདག་  
གནས་པས་གནས་པར་བྱེད་ན། ལྷའི་བུ། ཆོས་ཐམས་ཅད་དབེན་པའི་ཕྱིར་བདག་ལ་གནས་པ་མེད་མོད་ཀྱི། ལྷའི་བུ། ཁྱོད་གནས་པ་གང་ལ་གནས་ཏེ་ད་ལྟར་ལངས་པ་ཡིན་  
ཞེས་ཟེར་བ། བདག་ནི། དྲན་པ་ཉེ་བར་གཞག་པ་ལ་གནས་པས་གནས་ཏེ་ད་ལྟར་ལངས་པ་ཡིན་ནོ། །གསོལ་པ། འཇམ་དཔལ། དྲན་པ་ཉེ་བར་གཞག་པ་ལ་གནས་པ་ཇི་ལྟ་བུ་  
ཞིག་ལགས། སྨྲས་པ། ཆོས་ཐམས་ཅད་དྲན་པ་མེད། ཡིད་ལ་བྱེད་པ་མེད་པའོ། །གསོལ་པ། འཇམ་དཔལ། གང་ན་དྲན་པ་མེད། ཡིད་ལ་བྱེད་པ་མེད་པ་དེར་གནས་ཏེ་དེ་  
ལྟར་ལངས་པ་ལགས་སམ། འཇམ་དཔལ་གྱིས་སྨྲས་པ། གནས་པ་གང་ལ་གནས་ན་བྱིས་པ་ལྟ་བུ་སོ་སོའི་སྐྱེ་བོ་ཐམས་ཅད་འདོད་ཆགས་དང་ཞེ་སྡང་དང། གཏི་མུག་རྒྱུ་  
བའི་གནས་པ་དེ་ལ་གནས་ཏེ་བདག་ད་ལྟར་ལངས་པ་ཡིན་ནོ། །ལྷའི་བུ་འོད་ཟེར་གྱི་རྒྱལ་མཚན་གྱིས་གསོལ་པ། འཇམ་དཔལ། གང་སངས་རྒྱས་ཀྱིས་མ་དམིགས་པའི་གནས་  
པ་དེ་ཇི་ལྟ་བུ་ལགས། སྨྲས་པ། ལྷའི་བུ། སྟོང་པ་ཉིད་ལ་གནས་པ་ནི། སངས་རྒྱས་ཀྱིས་མ་དམིགས་པའོ། །མཚན་མ་མེད་པ་ལ་གནས་པ་དང། སྨོན་པ་མེད་པ་ལ་གནས་པ་ནི་  
  
  
།དེ་བས་གནས་པ་དེ་ལ་གནས་ཏེ་ད་ལྟར་ལངས་པ་ཡིན་ནོ། །གསོལ་པ། དྲན་པ་ཉེ་བར་གཞག་པ་ལ་གནས་པ་ཇི་ལྟ་བུ་ལགས། སྨྲས་པ། ལྷའི་བུ་  
གང་ན་དྲན་པ་མེད། ཡིད་ལ་བྱེད་པ་ལ་མེད་པ་ནི། གནས་པའི་དམ་པ་ཡིན་ཏེ། གང་གནས་པ་དེ་ལ་གནས་པ་དེ་དག་ནི། འདོད་པའི་ཁམས་སུ་མི་གནས། གཟུགས་ཀྱི་ཁམས་སུ་མི་  
གནས༑ གཟུགས་མེད་པའི་ཁམས་སུ་མི་གནས་སོ། །གང་ཁམས་གསུམ་ལ་མི་གནས་པ་དེ་དག་ནི། མཉམ་པའི་གནས་པས་གནས་པའོ། །གང་མཉམ་པའི་གནས་པས་གནས་  
པ་དེ་དག་ལ་ནི། མི་མཉམ་པ་མེད་དོ། །གང་ལ་མཉམ་པ་མེད་པ་དེ་དག་ནི། འགྲོ་བ་མེད་དོ། །གང་ལ་འགྲོ་བ་མེད་པ་དེ་དག་ལ་ནི། མ་རིག་པ་མི་མཐོང་ངོ། །གང་མ་རིག་པ་མི་མཐོང་བ་དེ་  
དག་ལ་ནི། རིག་པ་མ་སྐྱེས་སོ། །གང་རིག་པ་མ་སྐྱེས་པ་དེ་དག་ནི། འབྱུང་ངོ། །གང་མི་འབྱུང་བ་དེ་དག་ནི། འབྱུང་བར་མི་འགྱུར་རོ། །གང་འབྱུང་བར་མི་འགྱུར་བ་དེ་དག་ནི། འཇིག་པ་  
མེད་དོ༑ ༑གང་འཇིག་པ་མེད་པ་དེ་དག་ནི། མི་འབྱུང་ངོ། །གང་མ་བྱུང་བ་དེ་དག་ནི། དབྱེ་བར་མི་ནུས་སོ། །གང་དབྱེ་བར་མི་ནུས་པ་དེ་དག་ནི། ལྷའི་བུ་ཤིན་ཏུ་དག་པ་ཡིན་ཏེ། ལྷའི་  
བུ༑ དེ་ནི། འཕགས་པ་གནས་པ་རྡུལ་དང་བྲལ་བའོ། །གསོལ་པ། འཇམ་དཔལ། རྡུལ་ཅེས་བགྱི་བ་ཅི་ལགས། སྨྲས་པ། ལྷའི་བུ། ཆུད་དུ་ན་སངས་རྒྱས་སུ་དམིགས་པའི་  
  
  
༄༅། །རྣམ་པར་ཤེས་པ་འབྱུང་བ་དེ་ནི། རྡུལ་ཏོ། །ལྷའི་བུ་མཚན་མ་ནི། རྡུལ་ཏོ། །འདུ་ཤེས་དང། འཛིན་པ་དང། ཆགས་པ་དང། རློམ་སེམས་དང་  
འདུད་པ་དང། ཁེངས་པ་དང། ཕྱག་འཚལ་བ་དང། ཆགས་སེམས་དང། ཁོང་ཁྲོ་བ་དང། དམིགས་པ་དང། འགྲོ་བ་དང། སྨོན་ལམ་དང། རྟོག་པ་དང། རྟོག་པའི་མཚན་མ་  
དང། ཡོངས་སུ་རྟོག་པ་དང། རྣམ་པར་རྟོག་པ་དང། ཀུན་ཏུ་རྟོག་པ་དང། ཡུལ་ཡིད་ལ་བྱེད་པ་དང། ང་སློང་བར་བྱེད་པ་དང་ཆད་པར་འཛིན་པ་དང། རྟག་པར་འཛིན་པ་དང། མེད་  
པར་འཛིན་པ་དང། ལོག་པར་འཛིན་པ་དང། ཡོད་པར་འཛིན་པ་དང་མེད་པར་འཛིན་པ་དང། ལྷའི་བུ། ཇི་ཙམ་དུ་རྣམ་པར་རྟོག་ཅིང་སྤྲོས་པ་དང། ཡིད་ལ་བྱེད་པ་དང་  
སེམས་པ་དང། སྒྲུན་པ་དེ་ཐམས་ཅད་ནི། འཕགས་པའི་ཆོས་འདུལ་བ་ལ་རྡུལ་དུ་བཤད་དོ། །དེ་ནས་འཇམ་དཔལ་གཞོན་ནུར་གྱུར་པ་ལ་ལྷའི་བུ་འོད་ཟེར་གྱི་རྒྱལ་མཚན་  
གྱིས་ལེགས་སོ། །ཞེས་བྱ་བ་བྱིན་ཏེ། འཇམ་དཔལ། ལེགས་སོ། །ལེགས་སོ་།ཡང་འཇམ་དཔལ། ཁྱོད་ཀྱིས་དྲན་པ་ཉེ་བར་གཞག་པ་ལ་གནས་པ་བཤད་པ་འདི་ལེགས་  
སོ༑ ༑ཞེས་སྨྲས་སོ། །འཇམ་དཔལ་གྱིས་སྨྲས་པ། ལྷའི་བུ། ཆོག་གི་མ་རྟོག་ཅིག་ཁྱོད་ནི། མ་སྐྱེས་པ་མ་བྱུང་བ་མ་བསྟན་པའི་ཆོས་ཀྱིས་ལེགས་པ་སྦྱིན་པར་བྱེད་དེ་  
  
  
དྲན་པ་ཉེ་བར་གཞག་པ་བསྟན་པ་འདི་བཤད་པའམ། བརྗོད་པར་མི་ནུས་སོ། །དེ་ཅིའི་ཕྱིར་ཞེ་ན། ཆོས་ཐམས་ཅད་བརྗོད་དུ་མེད་པའི་ཕྱིར་ཏེ། ཆོས་ཐམས་ཅད་ནི། བརྗོད་དུ་  
མེད་པའོ། །དེ་ཅིའི་ཕྱིར་ཞེ་ན། དེ་ནི། བརྗོད་པ་གང་ཡང་མེད་པས་དེའི་ཕྱིར་དེ་དག་ནི། མི་བརྗོད་པའོ། །ལྷའི་བུ་འོད་ཟེར་གྱི་རྒྱལ་མཚན་གྱིས་གསོལ་པ། འཇམ་དཔལ། གནས་  
པ་གང་ལ་གནས་པ་བྱིས་པ་སོ་སོའི་སྐྱེ་བོ་ཐམས་ཅད་ཀྱི་འདོད་ཆགས་དང། ཞེ་སྡང་དང། གཏི་མུག་རྣམས་རྒྱུ་བར་འགྱུར་བའི་གནས་པ་དེ་ལ་གནས་ཏེ་ལངས་སོ། །ཞེས་དེ་  
སྐད་བཤད་པ་གང་ལ་གནས་ན། བྱིས་པ་ལྟ་བུ་སོ་སོའི་སྐྱེ་བོ་ཐམས་ཅད་ཀྱི་འདོད་ཆགས་དང། ཞེ་སྡང་དང། གཏི་མུག་རྣམས་རྒྱུ་བར་འགྱུར་རོ། །འཇམ་དཔལ་གྱིས་སྨྲས་པ་  
ལྷའི་བུ༑ བྱིས་པ་ལྟ་བུ་སོ་སོའི་སྐྱེ་བོ་ཐམས་ཅད་དངོས་པོ་མེད་པ་ལ་གནས་ན། འདོད་ཆགས་དང། ཞེ་སྡང་དང། གཏི་མུག་རྣམས་རྒྱུ་བར་འགྱུར་རོ། །ཆོས་ཀྱི་དབྱིངས་ལ་  
གནས་པ། ཡང་དག་པའི་མཐའ་ལ་གནས་པ། དེ་བཞིན་ཉིད་ལ་གནས་པའི་བྱིས་པ་ལྟ་བུ་སོ་སོའི་སྐྱེ་བོ་ཐམས་ཅད་ཀྱི་འདོད་ཆགས་དང། ཞེ་སྡང་དང། གཏི་མུག་རྣམས་  
རྒྱུ་བར་འགྱུར་རོ། །དེ་ཅིའི་ཕྱིར་ཞེ་ན། ཆོས་གང་ཡང་ཆོས་ཀྱི་དབྱིངས་དང། དེ་བཞིན་ཉིད་དང། ཡང་དག་པའི་མཐའ་ལས་བྲལ་ཏེ་བཤད་མི་ནུས་སོ། །གསོལ་པ། འཇམ་  
  
  
༄༅། །དཔལ༑ ཡང་དག་པའི་མཐའ་ཞེས་བགྱི་བ་གང་གི་ཚིག་བླ་དྭགས་ལགས། སྨྲས་པ། ལྷའི་བུ། ཡང་དག་པའི་མཐའ་ཞེས་བྱ་བ་ནི། སེམས་  
ཅན་གྱི་མཐའི་ཚིག་བླ་དྭགས་སོ། །གསོལ་པ། འཇམ་དཔལ། སེམས་ཅན་གྱི་མཐའ་ཞེས་བགྱི་བ་གང་གི་ཚིག་བླ་དྭགས་ལགས། བདག་གི་མཐའི་ཚིག་བླ་དྭགས་སོ། །  
གསོལ་པ། འཇམ་དཔལ། བདག་གི་མཐའ་ཞེས་བགྱི་བ་གང་གི་ཚིག་བླ་དྭགས་ལགས། སྨྲས་པ། འཁོར་བའི་མཐའ་ཚིག་བླ་དྭགས་སོ། །གསོལ་པ། འཇམ་དཔལ་  
འཁོར་བའི་མཐའ་ཞེས་བགྱི་བ་གང་གི་ཚིག་བླ་དྭགས་ལགས། སྨྲས་པ། ནམ་མཁའི་ཚིག་བླ་དྭགས་ཡིན་ནོ། །ལྷའི་བུ། འདི་ལྟ་སྟེ་དཔེར་ན། ནམ་མཁའི་དབྱིངས་ལ་  
ནི༑ མཐའ་མ་མེད། ཆད་པ་མེད། རིང་བ་མེད། ཐུང་བ་མེད། ཟླུམ་པ་མེད། གྲུ་བཞི་མེད། ཕྲ་བ་མེད། སྤོམ་པ་མེད། ལེབ་ལེབ་པོ་མེད། དཀར་པོ་མེད། ནག་པོ་མེད་  
དམར་པོ་མེད་དེ། གཞན་དུ་ན་ནམ་མཁའ་ཞེས་མིང་ཙམ་དུ་གྲངས་སུ་འགྲོ་སྟེ། མིང་དེའང་གསོ་བ་ཡིན་ནོ། །ལྷའི་བུ། དེ་བཞིན་དུ་ཆོས་ཐམས་ཅད་ནི། ནམ་མཁའི་མཐའ་  
ནམ་མཁའི་འགྲོས། ནམ་མཁའི་མིང་གི་རང་བཞིན་ནོ། །ལྷའི་བུ་འདི་ལྟ་སྟེ། དཔེར་ན། ནམ་མཁའ་ནི། མི་སྐྱེ། མི་རྒ། མི་འཆི། མི་འབྱུང། ཉོན་མི་མོངས། རྣམ་པར་  
  
  
ཆགས་པ་མེད། ཞེ་སྡང་བ་མེད། བཀུར་བ་མེད། མི་བཀུར་བའང་མེད་དེ། དེའི་མཐས་ནི། མི་བགྲང་བའི་ཚུལ་གྱིས་ཆོས་ཐམས་ཅད་བགྲང་བར་བྱའོ། །ལྷའི་བུ། གདགས་  
སུ་མེད་པའི་ཕྱིར་ཆོས་ཐམས་ཅད་ནི། འདུ་བ་དང་འབྲལ་བར་བསྟན་ཅིང་གཞག་མི་ནུས་སོ། །ལྷའི་བུ། ཆོས་ཐམས་ཅད་ནི། མ་བཏགས་པ་མ་བཏུལ་བ། དམ་པ་མ་ཡིན་པ་སྟེ། ལྷའི་  
བུ༑ འདི་ནི། ཆོས་ཐམས་ཅད་ཀྱི་མཉམ་པ་ཉིད། མི་མཉམ་པ་མ་ཡིན་པ། དེ་བཞིན་ཉིད། ཕྱིན་ཅི་མ་ལོག་པ། དེ་བཞིན་ཉིད་དོ། །སྟོང་པ་འདི་བསྟན་པའི་ཚེ་ལྷའི་བུ་དེ་དག་ཐམས་ཅད་མི་སྐྱེ་  
བའི་ཆོས་ལ་བཟོད་པ་སྐྱེས་སོ། །དེ་དག་མི་སྐྱེ་བའི་ཆོས་ལ་བཟོད་པ་ཐོབ་ནས་ཆོས་ལ་གུས་པས་འཇམ་དཔལ་གཞོན་ནུར་གྱུར་པ་ལ་ལྷའི་མེ་ཏོག་མནྡཱ་རས་གཏོར་ཏོ། །མེ་ཏོག་དེ་དག་  
གཏོར་མ་ཐག་ཏུ་འཇམ་དཔལ་གཞོན་ནུར་གྱུར་པའི་བྱིན་གྱི་རླབས་ཀྱིས་སྟེང་གི་བར་སྣང་ལ་གནས་མེད་ཅིང་ཡོངས་སུ་མ་བཙུད་བཞིན་དུ་འདུག་པར་གྱུར་ཏོ། །དེ་ནས་འཇམ་དཔལ་  
གཞོན་ནུར་གྱུར་པས་ལྷའི་བུ་འོད་ཟེར་གྱི་རྒྱལ་མཚན་ལ་འདི་སྐད་ཅེས་སྨྲས་སོ། །ལྷའི་བུ། དེ་ཇི་སྙམ་དུ་སེམས། མེ་ཏོག་འདི་དག་གང་ལ་གནས། གསོལ་པ། འཇམ་དཔལ། མེ་  
ཏོག་འདི་དག་ནི། གནས་པ་མ་ལགས་སོ། །སྨྲས་པ། ལྷའི་བུ། དེ་བཞིན་དུ་ཆོས་ཐམས་ཅད་ཀྱང་མི་གནས་པ་སྟེ། མི་གནས་པར་ནམ་མཁའ་ལ་གནས་ཤིང་ནམ་མཁའ་ལས་  
  
  
༄༅། །ཀྱང་མི་འཕགས། མི་ལྟུང། མི་གཡོ། རབ་ཏུ་མི་གཡོ། མི་འབུགས། རབ་ཏུ་མི་འབུགས་སོ། །དེ་ཅིའི་ཕྱིར་ཞེ་ན། ཆོས་དེ་དག་ཐམས་ཅད་ནི། ནམ་  
མཁའ་དང་མཚུངས་པས་དེའི་ཕྱིར་དེ་དག་མི་གཡོ། །རབ་ཏུ་མི་གཡོ། མི་འབུགས། རབ་ཏུ་མི་འབུགས་སོ། །དེ་ནས་འཇམ་དཔལ་གཞོན་ནུར་གྱུར་པ་ལ་ལྷའི་བུ་འོད་ཟེར་གྱི་  
རྒྱལ་མཚན་གྱིས་འདི་སྐད་ཅེས་གསོལ་ཏོ། །འཇམ་དཔལ། ཁྱོད་ཀྱིས་རྫུ་འཕྲུལ་གྱི་མཐུ་ཆོ་འཕྲུལ་ཐོབ་སྟེ། ཁྱོད་སེམས་བསྐྱེད་པ་གཅིག་གིས་ཕྱོགས་བཅུའི་སངས་རྒྱས་ཀྱི་ཞིང་  
བྱེ་བ་ཁྲག་ཁྲིག་བརྒྱ་སྟོང་དཔག་ཏུ་མེད་པར་འགྲོ་ཞིང་འོང་བ་ངོ་མཚར་ཏེ། །འཇམ་དཔལ་གྱིས་སྨྲས་པ། ལྷའི་བུ། བདག་ནི། རྫུ་འཕྲུལ་གྱིས་མཐུ་ཆོ་འཕྲུལ་ཐོབ་པའང་མ་  
ཡིན༑ སངས་རྒྱས་བཅོམ་ལྡན་འདས་རྣམས་ཀྱི་ཉན་ཐོས་ཀྱང་མ་ཡིན་ནོ། །དེ་ཅིའི་ཕྱིར་ཞེ་ན། དེ་དག་ནི། མ་གཏོགས་ཤིང་ཟད་པ་མེད་པའི་ཕྱིར་རོ། །ལྷའི་བུ། བྱིས་པ་ལྟ་བུ་  
སོ་སོའི་སྐྱེ་བོ་ཐམས་ཅད་ནི། རྫུ་འཕྲུལ་གྱི་མཐུ་ཆོ་འཕྲུལ་ཐོབ་པའོ། །དེ་ཅིའི་ཕྱིར་ཞེ་ན། དེ་ལྟར་ལྷའི་བུ་སངས་རྒྱས་ཐམས་ཅད་དང། བྱང་ཆུབ་སེམས་དཔའ་ཐམས་ཅད་དང་  
ཉན་ཐོས་ཐམས་ཅད་དང། རང་སངས་རྒྱས་ཐམས་ཅད་ཀྱིས་བསྐལ་པ་གྲངས་མེད་པར་བཙལ་ཀྱང་ཆོས་གང་ཡང་ཐོབ་པར་མ་གྱུར། མ་འཐོབ། མི་འཐོབ་བོ། བྱིས་པ་ལྟ་  
  
  
ཐོབ་བོ། །ཅི་ཐོབ་ཅེ་ན། བདག་ཐོབ་བོ། །སེམས་ཅན་དང། སྲོག་དང། སྐྱེ་བ་པོ་དང། གསོ་བ་པོ་དང། གང་ཟག་དང། ཤེད་ལས་སྐྱེས་  
པ་དང༑ ཤེད་བུ་དང། ཆད་པ་དང། རྟག་པ་དང། འདོད་ཆགས་དང། ཞེ་སྡང་དང། གཏི་མུག་ཐོབ་བོ། །གང་སངས་རྒྱས་རྣམས་ཀྱིས་ཆོས་མ་ཐོབ་པ་མ་བསྐྱེད་པ་དེ་སྐྱེད་པར་བྱེད་  
པས་ན༑ ལྷའི་བུ། དེའི་ཕྱིར་བྱིས་པ་ལྟ་བུ་སོ་སོའི་སྐྱེ་བོ་རྣམས་ནི། རྫུ་འཕྲུལ་གྱི་མཐུ་ཐོབ་པ་ཡིན་གྱི། སངས་རྒྱས་རྣམས་མ་ཡིན། བྱང་ཆུབ་སེམས་དཔའ་རྣམས་མ་ཡིན། རང་  
སངས་རྒྱས་རྣམས་མ་ཡིན། ཉན་ཐོས་རྣམས་མ་ཡིན་ནོ། །དེ་ནས་སངས་རྒྱས་བཅོམ་ལྡན་འདས་དེ་དག་སངས་རྒྱས་བགྲོ་བའི་ཆོས་ཀྱི་རྣམ་གྲངས་རྒྱ་ཆེར་བཤད་ནས་བདག་  
བདག་གི་སངས་རྒྱས་ཀྱི་ཞིང་དུ་གཤེགས་སོ། །དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་འདི་སྙམ་དུ་དགོངས་ཏེ། གང་བདག་གིས་འཇམ་དཔལ་གཞོན་ནུར་གྱུར་  
པ་སངས་རྒྱས་ཀྱི་ཞིང་འདིར་འོང་བར་ལྟས་ཤིག་བྱའོ་སྙམ་མོ་།དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་བྱིན་གྱི་རླབས་སྔ་མ་དེ་བཏང་སྟེ་ཕྱག་གཡས་པའི་མཐིལ་ནས་  
འོད་ཟེར་གྱི་ཁ་དོག་ལྟ་བུ་ཕྱུང་སྟེ། འོད་དེ་ལ་ཅི་ནས་ཀྱང་འཇམ་དཔལ་གཞོན་ནུར་གྱུར་པའི་ལུས་ལ་ཕོག་ནས་ལན་བདུན་བསྐོར་ཏེ་འཇམ་དཔལ་གྱི་སྤྱི་བོར་ནུབ་པར་འགྱུར་བ་དེ་  
  
  
༄༅། །ལྟར་བྱིན་གྱིས་བརླབས་སོ། །དེ་ནས་འཇམ་དཔལ་གཞོན་ནུར་གྱུར་པ་འདི་སྙམ་དུ་གྱུར་ཏེ། ཅིའི་རྒྱུ་ཅིའི་རྐྱེན་གྱིས་ནི། འདི་ལྟ་བུའི་སྣང་བ་བསམ་  
གྱིས་མི་ཁྱབ་པ་བདག་གི་ལུས་ལ་ཕོག་ནས་སྤྱི་བོར་མི་སྣང་བར་གྱུར་སྙམ་པ་ལས། ཡང་དེ་འདི་སྙམ་དུ་གྱུར་ཏེ། དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་བདག་གཟིགས་  
པར་བཞེད་དོ་སྙམ་མོ། །དེ་ནས་འཇམ་དཔལ་གཞོན་ནུར་གྱུར་པས་ལྷའི་བུ་འོད་ཟེར་གྱི་རྒྱལ་མཚན་ལ་འདི་སྐད་ཅེས་སྨྲས་སོ། །ལྷའི་བུ་དག་ཚུར་ཤོག་བཅོམ་ལྡན་འདས་དེ་  
བཞིན་གཤེགས་པ་འཇུག་སྲེད་ཀྱི་རྒྱལ་པོའི་སངས་རྒྱས་ཀྱི་ཞིང་དུ་དེ་བཞིན་གཤེགས་པ་བལྟ་བ་དང། ཕྱག་བྱ་བ་དང། བསྙེན་བཀུར་བྱ་བ་དང། ཀུན་ཏུ་ཞུ་བའི་ཕྱིར་  
འདོང་ངོ། །ཟབ་མོ་ཟབ་པའི་ཆོས་ཀྱི་སྒོ་སྒྲུབ་པ་དག་ཀྱང་དེ་ན་འཆད་ཀྱི། དེ་དག་ཀྱང་མཉན་པར་བྱའོ། །དེ་ནས་འཇམ་དཔལ་གཞོན་ནུར་གྱུར་པ་ལ་ལྷའི་བུ་འོད་ཟེར་གྱི་རྒྱལ་མཚན་  
གྱིས་འདི་སྐད་ཅེས་གསོལ་ཏོ། །འཇམ་དཔལ། དེའི་དུས་ལ་བབ་པར་མཁྱེན་ན་བཞུད་དོ། །དེ་ནས་འཇམ་དཔལ་གཞོན་ནུར་གྱུར་པས་སེམས་བསྐྱེད་པ་གཅིག་གིས་རི་ཁོར་ཡུག་  
གི་རྩེ་མོ་དེ་ནས་ལྷའི་བུ་དེ་དག་དང་བཅས་ཏེ་མི་སྣང་བར་གྱུར་ནས་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་སྤྱན་སྔར་འཁོད་དོ། །དེ་ནས་བཅོམ་ལྡན་འདས་  
  
  
དཔལ་གཞོན་ནུར་གྱུར་བས་མགོ་བོས་ཕྱག་འཚལ་ཏེ་ལན་གསུམ་བསྐོར་ནས་ཕྱོགས་གཅིག་ཏུ་འཁོད་དོ། །ལྷའི་བུ་  
དེ་དག་གིས་ཀྱང་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇུག་སྲེད་ཀྱི་རྒྱལ་པོའི་ཞབས་ལ་མགོ་བོས་ཕྱག་བཙལ་ནས་ཕྱོགས་  
གཅིག་ཏུ་འཁོད་དོ། །དེ་ནས་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་ལ་འཇམ་དཔལ་གཞོན་ནུར་གྱུར་པས་འདི་སྐད་ཅེས་གསོལ་ཏོ། །བཅོམ་ལྡན་འདས་  
རིགས་ཀྱི་བུ་དང། རིགས་ཀྱི་བུ་མོས་ལེགས་པར་དགེ་བའི་རྩ་བ་བསྐྱེད་པར་བགྱིའོ། །ཟབ་མོ་ལ་བཟོད་པ་ལའང་ཐེ་ཚོམ་མ་མཆིས་པར་བགྱིའོ། །དེས་བདག་ཀྱང་སྣོད་དུ་གྱུར་  
པར་བགྱིའོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ལྟར་གླང་པོ་ཆེན་པོ་དག་གི་ནང་ནས་བདག་སླད་རོལ་ཏུ་བྱུང་བར་གྱུར་ཏོ། །ཆོས་བཤད་པ་དེ་འདྲ་བ་ལས་ཀྱང་སླད་  
རོལ་ཏུ་བྱུང་བར་གྱུར་ཏོ། །བཅོམ་ལྡན་འདས། སྲིང་མོ་ཐེ་ཚོམ་སེལ་བ་འདི་ནི། སའི་ཕྱོགས་འདི་ལས་གང་དུའང་མ་གཡོས། གང་དུའང་མ་འཕངས་པར་གྱུར་ཏོ། །བདག་  
གིས་མངོན་པར་འཚལ་བ་སྔ་དྲོ་གཅིག་གིས་ཤར་ཕྱོགས་སུ་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་གྲངས་མེད་པར་མཆི་ཞིང་སངས་རྒྱས་བཅོམ་ལྡན་འདས་དེ་དག་ལ་ཕྱག་  
  
  
༄༅། །འཚལ་བ་དང། གང་དེ་དག་གི་ཆོས་བཤད་པ་དེའང་འཛིན་ཅིང་སངས་རྒྱས་བཅོམ་ལྡན་འདས་དེ་དག་ལ་ཡོངས་སུ་ཞུ་ཡོངས་སུ་གསོལ་བར་  
བགྱིད་ཅིང། དེ་བཞིན་གཤེགས་པ་དེ་དག་ཀྱང་བདག་ལ་ཞུས་པའི་ལུང་སྟོན་པར་མཛད་དེ། བཅོམ་ལྡན་འདས། བདག་ནི། ཆོས་བཤད་པ་གང་དུའང་བསྐྲད་པའམ་  
འཇིག་རྟེན་གྱི་ཁམས་གཞན་དུ་འཕངས་པར་མ་འཚལ་ཏེ། སངས་རྒྱས་བཅོམ་ལྡན་འདས་དེ་དག་ཐམས་ཅད་ཀྱང་བདག་གི་བསམ་པ་མཁྱེན་ནས་བདག་ཉིད་ལས་  
ཆོས་འཆད་པར་བསྒོའོ། །བཅོམ་ལྡན་འདས། བདག་རི་ཁོར་ཡུག་གི་རྩེ་མོ་དེ་ལ་མཆིས་པའི་ཚེ་ཆོས་ལ་འཚལ་བ་དང། ཆོས་ལ་སྐོམ་པ་དང། ཆོས་ལ་བཀུར་སྟི་  
བགྱིད་པ་དང། དེ་བཞིན་གཤེགས་པའང་ཆེར་འཚལ་བར་གྱུར་ཏོ་།ཡང་བདག་འདི་སྙམ་དུ་གྱུར་ཏེ། ཅིའི་རྒྱུ་ཅིའི་རྐྱེན་གྱིས་ན་བདག་འཁོར་དེ་ནས་རི་ཁོར་ཡུག་  
གི་རྩེ་མོ་འདིར་འཕངས་ཤིང་སྲིང་མོ་ཐེ་ཚོམ་སེལ་བ་འདི་ནི། མ་འཕངས་པར་གྱུར་སྙམ་པ་ལས། བཅོམ་ལྡན་འདས། ཡང་བདག་འདི་སྙམ་དུ་གྱུར་ཏེ། དེ་བཞིན་གཤེགས་  
པ་ནི༑ ཆོས་རྣམས་ལ་སློབ་དཔོན་གྱིས་འཆབ་པའང་མི་མཛད། ཆགས་པའི་སེམས་ཀྱང་མ་མཆིས་ན། དེ་ལ་བདག་ཉིད་ཁོ་རུ་ཆུང་དུ་བས་སམ། ཡང་ན་ཆོས་བཤད་པ་  
  
  
དེའི་སླད་དུ་བདག་དེར་འཕངས་སོ་སྙམ་བགྱིད་དོ། །དེ་ནི། བདག་དེ་བཞིན་གཤེགས་པ་ལ་ཞུ་ན། ཅིའི་སླད་དུ་བདག་འཁོར་འདི་ནས་རི་  
ཁོར་ཡུག་གི་རྩེ་མོར་འཕངས་ལ། སྲིང་མོ་འདི་མ་འཕངས་པར་གྱུར་ཅེས་དེ་སྐད་གསོལ་པ་དང། དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་འཇམ་དཔལ་གཞོན་ནུར་  
གྱུར་པ་ལ་འདི་སྐད་ཅེས་བཀའ་སྩལ་ཏོ། །འཇམ་དཔལ། སངས་རྒྱས་བཅོམ་ལྡན་འདས་རྣམས་ཀྱི་ཆོས་བཤད་པ་གང་དུའང་ཁྱོད་སྣོད་དུ་མ་གྱུར་པ་ནི། འགའ་ཡང་མེད་  
མོད་ཀྱི༑ འཇམ་དཔལ། སངས་རྒྱས་བཅོམ་ལྡན་འདས་རྣམས་ནི། མཉེས་པར་དཀའ་སྟེ། དུས་ཐམས་ཅད་དུ་ཕ་རོལ་གྱིས་ཆོས་སྤྱོད་པ་ལ་ལན་གདབ་པར་མི་ནུས་ཏེ། འཇམ་  
དཔལ༑ ཁྱོད་ཐོག་མ་ཁོ་ནར་འཇིག་རྟེན་གྱི་ཁམས་མི་མཇེད་པ་ནས་འབྱུང་བའི་ཚེ་འདི་སྙམ་དུ་གྱུར་ཏེ། དེ་རིང་ཀུན་ཏུ་འོད་ཀྱི་འཇིག་རྟེན་གྱི་ཁམས་སུ་སངས་རྒྱས་བཅོམ་  
ལྡན་འདས་རྣམས་སངས་རྒྱས་བགྲོ་བ་ཞེས་བྱ་བའི་ཆོས་ཀྱི་རྣམ་གྲངས་འཆད་ཀྱི། བདག་ནི། དེར་སངས་རྒྱས་བཅོམ་ལྡན་འདས་རྣམས་བལྟ་བ་དང། ཕྱག་བྱ་བ་དང་  
བསྙེན་བཀུར་བྱ་བ་དང། ཆོས་བསྟན་པ་དེ་དག་མཉན་པའི་ཕྱིར་འགྲོའོ་སྙམ་དུ་གྱུར་ཏོ། །འཇམ་དཔལ། ཁྱོད་ནི། སྤོབས་པ་ཆེན་པོ་དང། དམིགས་པ་ཆེན་པོ་དང། རྟོག་  
  
  
༄༅། །པ་ཆེན་པོ་དང། ཡོངས་སུ་རྟོག་པ་ཆེན་པོས་སངས་རྒྱས་ཀྱི་ཞིང་དེ་ནས་སོང་སྟེ་སངས་རྒྱས་རྣམས་བལྟའོ། །ཆོས་ཀྱང་མཉན་དུ་འགྲོའོ་སྙམ་དུ་  
སེམས་ཏེ། འཇམ་དཔལ། ཁྱོད་ནི། ཆགས་པ་གསུམ་གྱིས་ཆགས་ཤིང་སངས་རྒྱས་ཀྱི་ཞིང་དེ་ནས་སངས་རྒྱས་ཀྱི་ཞིང་འདིར་འོངས་སོ་།གསུམ་གང་ཞེ་ན། བདག་  
ཏུ་དམིགས་པ་དང། སངས་རྒྱས་སུ་དམིགས་པ་དང། ཆོས་སུ་དམིགས་པའོ། །འཇམ་དཔལ། བྱང་ཆུབ་སེམས་དཔའ་དམིགས་པ་ལ་སྤྱོད་ན། མ་ཆགས་པ་  
ཐོབ་པར་འགྱུར་བ་མེད་དོ། །འཇམ་དཔལ། དེ་ཇི་སྙམ་དུ་སེམས། དེ་བཞིན་གཤེགས་པ་ལ་སུས་ཀྱང་ཤེས་པའམ། མཐོང་བའམ། དེ་བཞིན་གཤེགས་པ་ལས་  
གཞན་པའི་ཆོས་གང་ཡང་མཐོང་བར་ནུས་སམ། འཇམ་དཔལ་གྱིས་གསོལ་བ། བཅོམ་ལྡན་འདས། ཆོས་རྣམས་ཆོས་ཉིད་དེ་ལ་ནི། དེ་བཞིན་གཤེགས་པ་ལའང་  
བལྟ་བར་མི་བགྱི། ཆོས་ལ་མ་ལགས། སེམས་ཅན་ལ་མ་ལགས་སོ། །བཅོམ་ལྡན་འདས། གལ་ཏེ་སེམས་ཅན་ཡོངས་སུ་གྲུབ་པར་གྱུར་ཏམ། དེ་བཞིན་གཤེགས་པ་  
འབྱུང་བར་གྱུར་ཏམ། དེ་བཞིན་གཤེགས་པ་གཟུགས་ཀྱི་སྐུར་བལྟ་བར་བགྱི་ན་ནི། དེ་བཞིན་གཤེགས་པའང་བལྟ་བར་ནུས། དེ་བཞིན་གཤེགས་པས་གཞན་ཡང་གཟིགས་  
  
  
བཅོམ་ལྡན་འདས། གང་གི་སླད་དུ་ཆོས་ཐམས་ཅད་མ་སྐྱེས་པས་དེའི་སླད་དུ་གང་དེ་བཞིན་གཤེགས་པར་བལྟ་བ་དེ་ལ་མ་མཆིས་སོ། །དེ་བཞིན་གཤེགས་པས་ཀྱང་  
ཅུང་ཟད་ཀྱང་གཟིགས་པ་མ་མཆིས་སོ། །དེ་ཅིའི་སླད་དུ་ཞེ་ན་བཅོམ་ལྡན་འདས། ཆོས་ཐམས་ཅད་ནི། མཐོང་བར་བགྱིད་པ་མ་ལགས་སོ། །བཅོམ་ལྡན་འདས་ཀྱིས་བཀའ་  
སྩལ་པ༑ འཇམ་དཔལ། མིག་དང་རྣ་བ་གང་དང་ལྡན་ན། དེ་བཞིན་གཤེགས་པའི་སྐུ་མཐོང་བ་དང། དེ་བཞིན་གཤེགས་པས་བསྟན་པའི་ཆོས་འདུལ་བ་ཐོབ་པར་འདོད་  
པའི་མིག་དང་རྣ་བ་ཅུང་ཟད་ཀྱང་ཡོད་ད། དེ་ནས་འཇམ་དཔལ་གཞོན་ནུར་གྱུར་པ་ཅང་མི་སྨྲ་བར་གྱུར་ཏོ། །དེ་ནས་བྱང་ཆུབ་སེམས་དཔའི་འཁོར་དེ་ན་བྱང་ཆུབ་སེམས་དཔའ་ཁ་  
ཅིག་འདི་སྙམ་དུ་གྱུར་ཏེ། འཇམ་དཔལ་གཞོན་ནུར་གྱུར་པ་འདི་ནི། དེ་བཞིན་གཤེགས་པས་རྨ་བ་རྨས་ན་ཅང་མི་ཟེར་པར་གྱུར་པས་དེ་བཞིན་གཤེགས་པས་རྨས་པའི་ལན་  
འདེབས་མ་ནུས་སོ་སྙམ་མོ། །དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་སེམས་ཀྱིས་བྱང་ཆུབ་སེམས་དཔའ་དེ་དག་གི་སེམས་ཀྱི་རྟོག་པ་ཡོངས་སུ་མཁྱེན་ནས་  
བྱང་ཆུབ་སེམས་དཔའ་དེ་དག་ལ་བཀའ་སྩལ་པ། རིགས་ཀྱི་བུ་དག་དེ་ལྟར་མ་སེམས་ཤིག་ཁྱོད་འཇམ་དཔལ་གཞོན་ནུར་གྱུར་པ་ལ་བརྙས་པའི་འདུ་ཤེས་མ་སྐྱེད་ཅིག།།  
  
  
༄༅། །དེ་ཅིའི་ཕྱིར་ཞེ་ན། འཇམ་དཔལ་གཞོན་ནུར་གྱུར་པ་ནི་ཟབ་མོ་བཟོད་པ་དང་ལྡན་པ་ཡིན་ཏེ། གང་དེ་བཞིན་གཤེགས་པས་རྨྲ་བ་རྨས་པ་དེའང་འཇམ་  
དཔལ་གཞོན་ནུར་གྱུར་པས་ལན་ཐེབས་པ་ཡིན་ནོ། །བྱང་ཆུབ་སེམས་དཔའ་དེ་དག་གིས་གསོལ་པ། བཅོམ་ལྡན་འདས། རིགས་པ་གང་དང། ཚུལ་གང་གིས་ན་རྨས་པའི་  
ལན་ཐེབས་པ་ལགས། བཀའ་སྩལ་པ། འདི་ལ་རིགས་ཀྱི་བུ་དག་འཇམ་དཔལ་ནི། འདི་སྙམ་དུ་སེམས་ཏེ། གལ་ཏེ་བདག་གིས་བདག་ལ་མིག་མཆིས་སོ། །བདག་ལ་རྣ་བ་  
མཆིས་སོ། །ཞེས་བཤད་ན་ནི། རྟག་པར་ལྟ་བར་འགྱུར། གལ་ཏེ་བདག་ལ་མིག་མ་མཆིས་སོ། །རྣ་བ་མ་མཆིས་པ་སོ། །ཞེས་བཤད་ན་ནི་ཆད་པར་ལྟ་བར་འགྱུར་ཏེ། རྟག་པ་  
དང་ཆད་པར་སྤྱོད་པས་ཆོས་ཉིད་ཤེས་པར་མི་འགྱུར་ཏེ། ཆོས་ཉིད་གང་ཡིན་པ་དེ་ལ་ནི། ཆད་པའང་མེད། རྟག་པའང་མེད་དོ། །གང་ན་ཆད་པའང་མེད། རྟག་པའང་མེད་པ་དེ་ནི། མི་  
སྐྱེའོ༑ ༑གང་མི་སྐྱེ་བ་དང། བརྗོད་དུ་མེད་པའོ། །ཞེས་དེ་ལྟར་སེམས་ཤིང་འཇམ་དཔལ་གཞོན་ནུར་གྱུར་པས་རྨས་པའི་ལན་བཏབ་པ་འདི་ཡིན་ནོ། །སྟོན་པ་འདི་བསྟན་པའི་ཚེ་  
བྱང་ཆུབ་སེམས་དཔའ་དྲུག་བརྒྱ་མི་སྐྱེ་བའི་ཆོས་ལ་བཟོད་པ་སྐྱེས་སོ། །དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་འཇམ་དཔལ་གཞོན་ནུར་གྱུར་པ་ལ་འདི་སྐད་  
  
  
།འཇམ་དཔལ། རྒྱུ་འདི་དང་རྐྱེན་འདི་ཡིན་ཏེ། དེའི་ཕྱིར་ཁྱོད་རི་ཁོར་ཡུག་གི་རྩེ་མོར་འཕངས་སོ། །འཇམ་དཔལ། གང་ཡང་ཅིའི་སླད་དུ། སྲིང་མོ་ཐེ་ཚོམ་སེལ་བ་  
འདི་མ་འཕངས་པར་གྱུར་ཅེས་ཁྱོད་དེ་སྐད་ཟེར་བ་ནི། འཇམ་དཔལ་སྲིད་མོ་འདི་ཟླ་བའི་འོད་ཀུན་ཏུ་དྲི་མ་མེད་པར་སྣང་བ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ། དེ་ནི་  
སངས་རྒྱས་དག་འདིར་གཤེགས་སམ་མ་གཤེགས་ཤེའམ། ཆོས་འཆད་དམ་མི་འཆད་ཅིག་སྙམ་དུ་མི་སེམས་ཏེ། འདི་ལ་ནི། སངས་རྒྱས་སུ་འདུ་ཤེས་མེད། ཆོས་སུ་འདུ་ཤེས་མེད་  
དགེ་འདུན་དུ་འདུ་ཤེས་མེད། བདག་ཏུ་འདུ་ཤེས་མེད། གཞན་དུ་འདུ་ཤེས་མེད་དེ། འཇམ་དཔལ། སྲིང་མོ་དེ་ནི། འདུ་ཤེས་དང་ཡིད་ལ་བྱེད་པ་ཐམས་ཅད་དང་བྲལ་བའོ། །དེ་ནི། ཏིང་  
ངེ་འཛིན་དེ་ལ་གནས་ནས་ཕྱོགས་བཅུའི་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་རྣམས་ཀྱི་ཆོས་ཉན་ཏོ། །འཛིན་ཏོ། །ཐོས་ནས་ཀྱང་གཞན་ལ་སྟོན་པར་བྱེད་མོད་ཀྱི། འཇམ་  
དཔལ༑ སྲིང་མོ་འདི་ནི། ཞིང་ལ་ཞིང་དུ་འདུ་ཤེས་པ་མེད་དོ་།སངས་རྒྱས་ལ་སངས་རྒྱས་སུ་འདུ་ཤེས་པ་མེད། ཆོས་ལ་ཆོས་སུ་འདུ་ཤེས་པ་མེད། དགེ་འདུན་ལ་དགེ་འདུན་དུ་འདུ་ཤེས་  
པ་མེད༑ བདག་ལ་བདག་ཏུ་འདུ་ཤེས་པ་མེད། གཞན་ལ་གཞན་དུ་འདུ་ཤེས་པ་མེད་དེ། འཇམ་དཔལ། འདི་ལྟ་སྟེ། དཔེར་ན། ཟླ་བའི་དཀྱིལ་འཁོར་ནི། གཞལ་མེད་ཁང་ལས་ཀྱང་མི་  
  
  
༄༅། །གཡོ་ལ་ཀུན་ཏུ་འང་སྣང་བར་བྱེད་དེ། ཐམས་ཅད་དུ་འང་བསྟན་མོད་ཀྱི། ཟླ་བའི་དཀྱིལ་འཁོར་ནི། གང་ལའང་ཉེ་བར་མི་བྱེད། འདི་ལ་འོད་སྣང་བར་  
བྱའོ༑ ༑འདི་ལ་འོད་མི་སྣང་བར་བྱའོ། །ཞེས་རྟོག་པའང་མེད་དོ་།འཇམ་དཔལ། དེ་བཞིན་དུ་སྲིང་མོ་དེ་ཏིང་ངེ་འཛིན་འདི་ལ་གནས་ན་འཇིག་རྟེན་གྱི་ཁམས་མཐའ་ཡས་མུ་མེད་  
པར་སེམས་ཅན་དཔག་ཏུ་མེད་པ་རྣམས་ལ་སྣང་བར་བྱེད། སངས་རྒྱས་ཀྱི་ཞིང་དཔག་ཏུ་མེད་པར་སྟོན་པར་བྱེད། རྣམ་པར་རྟོག་པ་མེད་སེམས་ཅན་ཐམས་ཅད་ལ་སེམས་  
མཉམ་པར་བྱེད་ཅིང་སེམས་ཅན་ཐམས་ཅད་ལ་ཆོས་སྟོན་ཏོ། །འཇམ་དཔལ། ངས་ནི། བསྐལ་པའམ། བསྐལ་པའི་ལྷག་མ་ལུས་ཀྱི་བར་དུ་སྲིང་མོ་འདིའི་ཡོན་ཏན་བརྗོད་ཀྱང་  
ཡོན་ཏན་ཟད་པར་མི་འགྱུར་ཏེ། འཇམ་དཔལ། དེ་ལྟར་སྲིང་མོ་འདི་ནི་ཡོན་ཏན་བསམ་གྱིས་མི་ཁྱབ་པ་དང་ལྡན་ནོ། །འཇམ་དཔལ་གྱིས་གསོལ་པ། བཅོམ་ལྡན་འདས། སངས་  
རྒྱས་ཀྱི་ཞིང་འདི་ན་གང་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་དག་མཆིས་ན་ཅི་ལགས། སངས་རྒྱས་བཅོམ་ལྡན་འདས་དེ་དག་ཚོགས་པའི་ཚེ་བྱང་ཆུབ་སེམས་དཔའ་  
དེ་དག་ཀྱང་བདག་བཞིན་དུ་འཇིག་རྟེན་གྱི་ཁམས་གཞན་དུ་འཕངས་པར་གྱུར་ཏམ། བཅོམ་ལྡན་འདས་ཀྱིས་བཀའ་སྩལ་པ། འཇམ་དཔལ། དེ་སྐད་མ་ཟེར་ཅིག། དེ་བཞིན་  
  
  
དེ་བཞིན་གཤེགས་པས་རྣམ་པར་སྤྲུལ་པ་ལ་མ་རྟོག་ཅིག་དེ་བཞིན་གཤེགས་པའི་བྱིན་གྱི་རླབས་ལ་མ་རྟོག་ཅིག་དེ་ཅིའི་ཕྱིར་ཞེ་  
ན༑ འཇམ་དཔལ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ནི། སངས་རྒྱས་བཅོམ་ལྡན་འདས་རྣམས་ཚོགས་པས་འདི་ལྟ་སྟེ་དཔེར་ན། བུ་རམ་ཤིང་གི་  
ཚོལ་ལམ། འདམ་བུའི་ཚལ་ལམ། སྨྱུག་མའི་ཚལ་བཞིན་དུ་དེ་འདྲ་བར་མང་བའི་དེ་བཞིན་གཤེགས་པ་རྣམས་ཀྱིས་ཡོངས་སུ་ཁྱབ་པར་གྱུར་ཀྱང་གང་སངས་རྒྱས་ཀྱི་ཞིང་འདི་  
བ་བྱང་ཆུབ་སེམས་དཔའ་དག་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། མི་དང། མི་མ་ཡིན་པ་དེ་དག་ཐམས་ཅད་ཀྱིས་ཀྱང་ཐམས་ཅད་དུ་ཐམས་ཅད་དེ་  
བཞིན་གཤེགས་པ་གཞན་གཅིག་ཀྱང་མ་མཐོང་སྟེ། ང་གཅིག་པུ་གཉིས་སུ་མེད་པར་མཐོང་ངོ། །དེ་དག་གི་ཆོས་བཤད་པའང་མ་ཐོས་ཏེ་ང་གཅིག་པུའི་ཐོས་སོ། །འཇམ་  
དཔལ། དེ་བཞིན་གཤེགས་པའི་བྱིན་གྱི་རླབས་དང། དེ་བཞིན་གཤེགས་པའི་ཆོ་འཕྲུལ་དང། དེ་བཞིན་གཤེགས་པའི་རྣམ་པར་འཕྲུལ་བ་དང། དེ་བཞིན་གཤེགས་པའི་སྐུ་  
ཕྲ་བ་ལ་ལྟོས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་བཞིན་གཤེགས་པའི་སྐུས་ཡོངས་སུ་གང་ཡང་བྱང་ཆུབ་སེམས་དཔའ་དེ་དག་གི་ལྷའི་མིག་གིས་ཀྱང་དེ་བཞིན་  
  
  
༄༅། །གཤེགས་པ་གཅིག་ཀྱང་མ་མཐོང་ན། སེམས་ཅན་གཞན་གྱིས་མཐོང་པར་འགྱུར་བ་ལྟ་ཅི་སྨོས་ཏེ། དེ་ནི། གནས་མེད་དོ། །འཇམ་དཔལ། བྱང་ཆུབ་  
སེམས་དཔའ་དེ་དག་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། མི་དང། མི་མ་ཡིན་པ་དེ་དག་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་  
འདི་ན་གནས་ཤིང་རྒྱུ་བ་དང། འཆག་པ་དང། འགྲོ་བ་དང་འགྲེང་བ་དང། འདུག་པ་དང། ཉལ་བ་དག་ཇི་ལྟར་སེམས་པ་བཞིན་དུ་སྤྱོད་པ་དེ་དག་ལ་དེ་བཞིན་གཤེགས་  
པའི་སྐུ་དེ་ལྟར་མང་བ་སྒྲིབ་པར་མི་བྱེད། ཐོགས་པར་མི་བྱེད་པ་ལ་ལྟོས། འཇམ་དཔལ། རྣམ་གྲངས་འདིས་ཀྱང་འདི་ལྟར་རིག་པར་བྱ་སྟེ། དེ་བཞིན་གཤེགས་པ་ནི། ཆོས་  
ཀྱི་སྐུ་ཡིན་གྱི། གཟུགས་ཡོངས་སུ་གྲུབ་པའི་སྐུ་མ་ཡིན་ནོ། །འཇམ་དཔལ། དེ་བཞིན་གཤེགས་པའི་སྐུ་ནི། ཟག་པ་མེད་པ་སྟེ། ནམ་མཁའ་དང་འདྲ་བ། མ་སྐྱེས་པ། མ་  
བྱུང་བ༑ མ་མཐོང་བ། མ་ཐོས་པ། རྣམ་པར་མི་ཤེས་པའོ། །འཇམ་དཔལ། འདི་ལྟ་སྟེ། དཔེར་ན། ནམ་མཁའ་ནི། ཟག་པ་མེད་པ། གཏོགས་པ་མེད་པ། གཟུགས་མེད་པ་  
བསྟན་དུ་མེད་པ། ཐོགས་པ་མེད་པ། རྣམ་པར་མི་དམིགས་པ་སྟེ། ནམ་མཁའ་ནི། སུས་ཀྱང་བལྟ་མི་ནུས་སོ། །ཡང་ནམ་མཁའ་ནི། སྤྱན་ལྔས་མཐོང་བར་མི་འགྱུར་རོ། །སྤྱན་  
  
  
འདི་ལྟ་སྟེ། ཤའི་སྤྱན་དང། ལྷའི་སྤྱན་དང། ཤེས་རབ་ཀྱི་སྤྱན་དང། ཆོས་ཀྱི་སྤྱན་དང། སངས་རྒྱས་ཀྱི་སྤྱན་ཏེ། གཞན་དུ་ནམ་མཁའ་ནམ་མཁའ་ཞེས་གྲངས་སུ་འགྲོ་བར་  
ཟད་དོ༑ ༑འཇམ་དཔལ། དེ་བཞིན་དུ་དེ་བཞིན་གཤེགས་པའི་སྐུའང་ཟག་པ་མེད་པ། གཏོགས་པ་མེད་པ། གཟུགས་མེད་པ། བསྟན་དུ་མེད་པ། ཐོགས་པ་མེད་པ། དམིགས་སུ་མེད་པ་  
སྟེ༑ དེ་བཞིན་གཤེགས་པའི་སྐུ་ནི། སུས་ཀྱང་མཐོང་བར་མི་ནུས་སོ་།ཡང་དེ་བཞིན་གཤེགས་པའི་སྐུ་ནི། སུས་ཀྱང་མ་མཐོང་ངོ། །དེ་བཞིན་གཤེགས་པའི་སྐུ་ནི། ཤའི་སྤྱན་ནས་  
སངས་རྒྱས་ཀྱི་སྤྱན་གྱི་བར་དུ་སྤྱན་ལྔ་ལ་སྣང་བར་མི་འགྱུར་གྱི། གཞན་དུ་ན་དེ་བཞིན་གཤེགས་པ་དེ་བཞིན་གཤེགས་པ་ཞེས་མིང་ཙམ་གྱི་གྲངས་སུ་འགྲོ་སྟེ། མིང་དེའང་གསོབ་བོ། །  
འཇམ་དཔལ། དེ་བཞིན་གཤེགས་པའི་ཆོ་འཕྲུལ་ལ་ལྟོས། དེ་བཞིན་གཤེགས་པ་དག་ནི། ནམ་མཁའ་དང་འདྲ་སྟེ། དེ་དག་གཟུགས་ཀྱི་སྐུའི་ཁ་དོག་ཡོངས་སུ་རྫོགས་པའང་  
སྟོན་ཏོ༑ ༑སྐྱེས་བུ་ཆེན་པོའི་མཚན་སུམ་བཅུ་རྩ་གཉིས་དང་ཡང་ལྡན་ནོ། །འཇམ་དཔལ། གང་ཡང་དེ་བཞིན་གཤེགས་པ་དེ་དག་ཁྱོད་ཀྱི་མིག་གིས་མཐོང་བར་མ་གྱུར་པ་དེ་དག་ཐམས་ཅད་  
ནི༑ དེ་བཞིན་གཤེགས་པ་དེ་དག་གི་བྱིན་གྱི་རླབས་དང་མཐུས་དེ་ལྟར་གྱུར་ཏོ། །དེ་ཅིའི་ཕྱིར་ཞེ་ན། དེ་ལྟར་གཞི་ནི། ཁྱོད་ཡིན་ཏེ། ཁྱོད་ལས་བརྩམས་ནས་ཆོས་ཟབ་མོ་བསྟན་པར་  
  
  
༄༅། །འགྱུར་རོ༑ ༑དེ་ནས་སངས་རྒྱས་ཀྱི་ཞིང་དེ་ན་གནས་པའི་བྱང་ཆུབ་སེམས་དཔའ་དེ་དག་ཐམས་ཅད་ཀྱིས་མགྲིན་གཅིག་ཏུ་ངོ་མཚར་ཆེ་བའི་སྒྲ་ཕྱུང་  
ནས་ངོ་མཚར་ཏོ། །ངོ་མཚར་ཏོ། །དེ་བཞིན་གཤེགས་པ་དག་ནི། དེ་ལྟར་རྫུ་འཕྲུལ་ཆེ། མཐུ་ཆེ་སྟེ། དེ་ལྟར་དེ་བཞིན་གཤེགས་པ་དག་མང་ཡང་བདག་ཅག་གིས་དེ་བཞིན་  
གཤེགས་པ་གཅིག་ཀྱང་མ་མཐོང་སྟེ། འདིར་སུ་ཞིག་གཤེགས། སུ་ཞིག་བཞུད། སུ་ཞིག་འཆད། སུ་འཆད་ཅེས་མཚན་མ་ཙམ་ཡང་མ་འཚལ་ཏེ། འདི་ན་དེ་བཞིན་  
གཤེགས་པ་གཅིག་བུ་འཆད་པར་མཐོང་ངོ། །བཅོམ་ལྡན་འདས། གལ་ཏེ་ཡེ་ཤེས་ཆེན་པོ་འདི་འདྲ་བའི་སླད་དུ་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་  
ཅན་རེ་རེའི་ཕྱིར་བསྐལ་པ་གངྒཱའི་ཀླུང་གི་བྱེ་མ་སྙེད་དུ་སེམས་ཅན་དམྱལ་བ་ཆེན་པོར་བསྒྲལ་ཀྱང་བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོས་བཟོད་པར་  
བགྱིའོ༑ ༑ཡེ་ཤེས་ཆེན་པོ་དེ་འདྲ་བ་ཡོངས་སུ་དོར་བར་ནི་མི་བགྱིའོ། །དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་ལ་འཇམ་དཔལ་གཞོན་ནུར་གྱུར་པས་འདི་སྐད་ཅེས་  
གསོལ་ཏོ། །བཅོམ་ལྡན་འདས། སྲིང་མོ་འདིས་ཇི་སྲིད་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། སྲིང་མོ་དེ་འདི་འདྲ་བར་ཞི་བ་དང་ལྡན་པའི་ཏིང་  
  
  
བཅོམ་ལྡན་འདས་ཀྱིས་བཀའ་སྩལ་པ། སངས་རྒྱས་བཅོམ་ལྡན་འདས་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་  
བྱང་ཆུབ་ནི། བསྐལ་པ་དཔག་ཏུ་མེད་པས་བསྐྱེད་པ་སྟེ། རྟག་པར་སྐྱེས་པ། ཚད་མེད་པར་སྐྱེས་པ། སྦྱིན་པ་དང། ཚུལ་ཁྲིམས་དང་བཟོད་པ་དང། བརྩོན་འགྲུས་དང་  
བས་མ་གཏན་དང། ཤེས་རབ་ལས་སྐྱེས་པ་ནི། སངས་རྒྱས་བཅོམ་ལྡན་འདས་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡིན་ཏེ། འཇམ་དཔལ། སྲིང་  
མོ་འདི་ནི། ཡུན་རིང་པོ་ནས་སྤྱད་པ། སྔོན་གྱི་རྒྱལ་བ་ལ་བྱ་བ་བྱས་པ། དགེ་བའི་རྩ་བ་བསྐྱེད་པ་སྟེ། སྲིང་མོ་འདི་ནི། སངས་རྒྱས་བྱེ་བ་ཁྲག་ཁྲིག་བརྒྱ་ཕྲག་སྟོང་དུ་མ་ལ་བསྙེན་  
བཀུར་བྱས་པ་ཡིན་མོད་ཀྱི། འཇམ་དཔལ། ཁྱོད་ཀྱིས་ཏིང་ངེ་འཛིན་ལས་སློང་ལ་ཡུན་ཇི་སྲིད་ནས་སྤྱོད་ཅེས་དྲིས་ཤིག་དང། སྲིང་མོ་འདི་ཉིད་ཁྱོད་ལ་སྟོན་པར་འགྱུར་རོ། །བམ་པོ་  
གསུམ་པ་སྟེ་ཐ་མ། དེ་ནས་འཇམ་དཔལ་གཞོན་ནུར་གྱུར་པ་སྲིང་མོ་དེ་སློང་བར་འདོད་ནས་སེ་གོལ་གྱི་སྒྲ་ཐ་མལ་པ་བྱས་ཀྱང་སྲིང་མོ་དེ་ཏིང་ངེ་འཛིན་དེ་ལས་མ་ལངས་སོ། །དེ་  
ནས་འཇམ་དཔལ་གཞོན་ནུར་གྱུར་པས་སེ་གོལ་ཇི་ལྟ་བུས་ཕྱོགས་བཅུའི་འཇིག་རྟེན་གྱི་ཁམས་མཐའ་ཡས་མུ་མེད་པ་སྒྲ་ཐོས་པར་འགྱུར་བ་དེ་འདྲ་བའི་སེ་གོལ་གྱི་སྒྲ་བྱས་ཀྱང་  
  
  
༄༅། །སྲིང་མོ་དེ་ཏིང་ངེ་འཛིན་དེ་ལས་མ་ལངས་སོ། །དེ་ནས་འཇམ་དཔལ་གཞོན་ནུར་གྱུར་པས་རྫུ་འཕྲུལ་མངོན་པར་འདུ་བྱ་བ་མངོན་པར་འདུས་བྱས་པ་ཇི་ལྟ་  
བུས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ལྷ་དང་མིའི་སིལ་སྙན་ཐམས་ཅད་མ་དཀྲོལ་བར་སྒྲ་འབྱུང་བ་དེ་ལྟ་བུའི་རྫུ་འཕྲུལ་མངོན་པར་འདུ་བྱ་བ་མངོན་པར་  
འདུ་བྱས། བདག་ཉིད་ཀྱང་སིལ་སྙན་བྱེ་བ་ཁྲག་ཁྲིག་བརྒྱ་སྟོང་སྤྲུལ་ནས་ཡིད་དུ་འོང་བ་ཆགས་པར་བྱེད་པ་རྣ་བར་འོང་བའི་སྒྲ་འབྱིན་ཏེ། །ཡང་དེའི་ཚེ་ན་ན་སིལ་སྙན་གྱི་སྒྲ་གང་  
གིས་ཕྱོགས་བཅུའི་འཇིག་རྟེན་གྱི་ཁམས་མཐའ་ཡས་མུ་མེད་པ་ཀུན་ཏུ་གྲགས་པར་འགྱུར་བའི་སྒྲ་བྱུང་བར་གྱུར་ཀྱང་སྲིད་མོ་དེ་ཏིང་ངེ་འཛིན་དེ་ལས་མ་ལངས་ཏེ། ཡང་  
དེའི་ཚེ་གང་ཕྱོགས་བཅུ་ན་སངས་རྒྱས་བཅོམ་ལྡན་འདས་བཞུགས་པ་འཚོ་བ་གཞེས་པ་དེ་དག་ལ་བདག་གི་གཡོག་གིས་ཞུས་པ། བཅོམ་ལྡན་འདས། ཅིའི་རྒྱུ་ཅིའི་རྐྱེན་  
གྱིས་ནི། སིལ་སྙན་གྱི་སྒྲ་དབྱངས་བཅོམ་ལྡན་འདས་སྔོན་མ་ཐོས་པའི་སྒྲ་གདའ་བ་འདི་འཇིག་རྟེན་དུ་བྱུང་བར་གྱུར། དེ་སྐད་ཅེས་གསོལ་པ་དང། དེ་བཞིན་གཤེགས་  
པ་དེ་དག་གིས་བདག་གི་གཡོག་ལ་འདི་སྐད་ཅེས་བཀའ་སྩལ་ཏོ། །འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་བ་ཡོད་དེ། དེ་ན་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་  
  
  
དེའི་སངས་རྒྱས་ཀྱི་ཞིང་ན་སྲིང་མོ་ཐེ་ཚོམ་སེལ་བ་ཞེས་བྱ་བ་དེ་བཞིན་གཤེགས་པ་དེའི་གཡས་ཕྱོགས་ན་ཟླ་བའི་འོད་ཀུན་ཏུ་དྲི་མ་མེད་པར་  
སྣང་བ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ། དེ་ན་འཇམ་དཔལ་གཞོན་ནུར་གྱུར་པ་ཞེས་བྱ་བ་གོ་ཆ་བསམ་གྱིས་མི་ཁྱབ་པ་བགོས་པ་ཕྱིར་མི་ལྡོག་པའི་བྱང་ཆུབ་  
སེམས་དཔའ་ཞིག་ཡོད་དེ། སྲིང་མོ་དེ་ཏིང་ངེ་འཛིན་དེ་ལས་སློང་བར་འདོད་ནས་རིགས་ཀྱི་བུ་འཇམ་དཔལ་གཞོན་ནུར་གྱུར་པ་དེས་ལྷ་དང་མིའི་སིལ་སྙན་གྱི་སྒྲ་ཕྱུང་སྟེ། དེའི་བྱིན་  
གྱི་རླབས་ཀྱིས་སིལ་སྙན་འདི་དག་མ་དཀྲོལ་བར་སྒྲ་འཕྱིན་ཅིང་འདི་ལྟ་སྟེ། སྲིང་མོ་འདི་ཏིང་ངེ་འཛིན་དེ་ལས་བསླང་བའི་ཕྱིར་དེས་སིལ་སྙན་བྱེ་བ་ཁྲག་ཁྲིག་བརྒྱ་སྟོང་དག་  
སྤྲུལ་ཏེ། རིགས་ཀྱི་བུ། དེ་དག་ཀྱང་མ་དཀྲོལ་བར་སྒྲ་འབྱུང་མོད་ཀྱི། སྲིང་མོ་དེ་ཏིང་ངེ་འཛིན་དེ་ལས་བསླང་བར་མ་ནུས་སོ་།རིགས་ཀྱི་བུ། རྒྱུ་དེ་དང་རྐྱེན་དེའི་ཕྱིར་སིལ་སྙན་  
གྱི་སྒྲ་ཆེན་པོ་འཇིག་རྟེན་དུ་བྱུང་ངོ། །དེ་སྐད་ཅེས་བཀའ་སྩལ་པ་དང། སངས་རྒྱས་བཅོམ་ལྡན་འདས་དེ་དག་ལ་གཡོག་དེ་དག་གིས་འདི་སྐད་ཅེས་གསོལ་ཏོ། །བཅོམ་ལྡན་  
འདས༑ སྲིང་མོ་དེ་འདི་འདྲ་བའི་ཏིང་ངེ་འཛིན་ཞི་བ་ཐོབ་ཅིང་འདི་འདྲ་བའི་སིལ་སྙན་གྱི་སྒྲས་ཀྱང་མ་ལྡང་བ་ངོ་མཚར་ཏོ་།བཀའ་སྩལ་པ། རིགས་ཀྱི་བུ། དེ་བཞིན་ཏེ། སྲིང་མོ་འདི་  
  
  
༄༅། །ནི༑ ཏིང་ངེ་འཛིན་བསམ་གྱིས་མི་ཁྱབ་པ་ཐོབ་པའོ། །དེ་ནས་གཏམ་འདི་བརྗོད་པའི་ཚེ་ཕྱོགས་བཅུ་ནས་སེམས་ཅན་གྲངས་མེད་ཚད་མེད་པ་དག་བླ་  
ན་མེད་པའི་བྱང་ཆུབ་ཏུ་ཞུགས་པར་གྱུར་ཏེ། སྲིང་མོ་དེ་ཇི་ལྟ་བ་བཞིན་དུ་བདག་ཅག་ཀྱང་དེ་དང་འདྲ་བའི་ཏིང་ངེ་འཛིན་ཞི་བ་ཐོབ་པར་གྱུར་ཅིག་འཇམ་དཔལ་གཞོན་ནུར་གྱུར་  
པ་ཇི་ལྟ་བ་བཞིན་དུ་བདག་ཅག་ཀྱང་དེ་འདྲ་བའི་རྣམ་པར་སྤྲུལ་པ་ཐོབ་པར་གྱུར་ཅིག་ཅེས་དེ་སྐད་ཀྱི་ཚིག་སྨྲས་སོ། །དེ་ནས་ཡང་འཇམ་དཔལ་གཞོན་ནུར་གྱུར་པས་རྫུ་འཕྲུལ་མངོན་  
པར་འདུ་བྱ་བ་མངོན་པར་འདུ་བྱེད་པ་ཇི་ལྟ་བུས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རི་རབ་ལྷུན་པོའི་རིའི་རྒྱལ་པོ་དང། གངས་ཀྱི་རི་དང། རི་བཏང་བཟུང་  
དང། རི་བཏང་བཟུང་ཆེན་པོ་དང། རི་ཁོར་ཡུག་དང། ཁོར་ཡུག་ཆེན་པོ་དང། གཞན་ཡང་རི་རབ་འབྲིང་ཐ་མ་དེ་དག་ཐམས་ཅད་གཅིག་ལ་གཅིག་འདུས་ཤིང་གཅིག་  
ལ་གཅིག་ཐུག་པ་དང། གཅིག་ལ་གཅིག་འཐབ་པ་འདི་ལྟ་སྟེ། སྐྱེས་བུ་སྟོབས་པོ་ཆེ་སྟོབས་པོ་ཆེའི་ཟླ་པོ་ལ་མཐུའི་ཤུགས་ཐམས་ཅད་ཀྱིས་ཐལ་མོ་རྡོབ་པར་བྱེད་པ་དེ་བཞིན་དུ་རི་  
ཆེན་པོ་དང། རི་ཁོར་ཡུག་ཆེན་པོ་དེ་དག་གཅིག་ལ་གཅིག་འདུས་ནས་རིའི་རྒྱལ་པོ་དེ་དག་འཇིགས་པའི་སྒྲའི་དབྱངས་ཀྱིས་བ་སྤུ་ཟིང་ཞེས་བྱེད་པར་གྱུར་པ་དེ་འདྲ་བའི་སྒྲས་འཇིག་  
  
  
འདྲ་བའི་རྫུ་འཕྲུལ་མངོན་པར་འདུ་བྱ་བ་མངོན་པར་འདུས་བྱས་ཀྱང་སྲིང་མོ་དེ་ཏིང་ངེ་འཛིན་དེ་ལས་བསླང་མ་ནུས་སོ། །དེ་ནས་  
འཇམ་དཔལ་གཞོན་ནུར་གྱུར་པས་སྲིང་མོ་དེ་ལག་པ་གཉིས་ཀྱིས་མ་རེག་ལ། བྱིན་གྱི་རླབས་ཀྱིས་ལག་པ་གཉིས་བ་ཟུང་སྟེ་བསླང་བར་འདོད་ནས་དེ་དེ་ལྟར་བསྐྱོད་པ་དང། འོག་གི་  
ཕྱོགས་ཀྱི་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་གཡོས། རབ་ཏུ་གཡོས། ཀུན་ཏུ་རབ་ཏུ་གཡོས་ཀྱང་སྲིང་མོ་དེ་བསླང་བར་མ་ནུས་ཏེ། ཆུང་དུ་ན་སྐྲའི་རྩེ་མོའི་ཆ་ཤས་  
ཙམ་ཡང་གཡོ་བར་མ་ནུས། འགུལ་བར་མ་ནུས་སོ། །ཏིང་ངེ་འཛིན་དེ་ལས་བསླང་བར་ཡང་མ་ནུས་ནས་དེའང་ཤིན་ཏུ་ཤུགས་ཐམས་ཅད་ཀྱིས་གདག་གོ་སྙམ་ནས་ཤུགས་  
ཕྱུང་སྟེ་བཏེག་པ་དང། སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་དང་མཉམ་པ་རྣམས་གྱེན་དུ་འཕངས་ཀྱང་ཏིང་ངེ་འཛིན་དེ་ལས་མ་ལངས་སོ། །དེ་ནས་འཇམ་དཔལ་གཞོན་ནུར་གྱུར་པས་  
ས་གང་གི་ཕྱོགས་ན་སྲིང་མོ་དེ་མཉམ་པར་གཞོག་པ་དེའི་ཕྱོགས་ཁོ་ར་ཁོར་ཡུག་ཏུ་དྲངས་ཏེ་ལག་པ་གཡས་པ་ལ་གཞོག་གོ་ལག་པ་གཡས་པར་བཞག་ནས་ཚངས་པའི་འཇིག་  
རྟེན་གྱི་བར་དུ་འཕངས་ཀྱང་སྲིང་མོ་དེ་ཏིང་ངེ་འཛིན་དེ་ལས་མ་ལངས་སོ། །ཚངས་པའི་འཇིག་རྟེན་ནས་སླར་ཡང་ས་ལ་བཞག་ཀྱང་མ་ལངས་སོ། །དེ་ནས་འཇམ་དཔལ་གཞོན་ནུར་  
  
  
༄༅། །གྱུར་པས་སྲིང་མོ་དེ་ལག་པ་གཡས་པར་བཞག་ནས་ཤར་ཕྱོགས་སུ་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་དུ་སོང་ཞིང་སིལ་སྙན་གྱི་སྒྲ་དེ་  
དག་དང། རིའི་སྒྲ་དབྱངས་དེ་དག་འབྱིན་ཅིང་མེ་ཏོག་གི་ཆར་འབེབས་བཞིན་དུ་སོང་ཡང་སྲིང་མོ་དེ་ཏིང་ངེ་འཛིན་དེ་ལས་མ་ལངས་སོ། །དེ་བཞིན་དུ་ལྷོ་ཕྱོགས་དང། ནུབ་  
ཕྱོགས་དང། བྱང་ཕྱོགས་དང། ཕྱོགས་བཅུའི་འཇིག་རྟེན་ཀུན་ཏུ་སྲིང་མོ་དེ་ཁྱེར་ཏེ་སོང་ནས་ས་ཕྱོགས་དེ་ཉིད་དུ་བཞག་སྟེ་ཐལ་མོ་སྦྱར་ནས་བཅོམ་ལྡན་འདས་དེ་  
བཞིན་གཤེགས་པ་འཇུག་སྲེད་ཀྱི་རྒྱལ་པོ་ལ་འདི་སྐད་ཅེས་གསོལ་ཏོ་།བཅོམ་ལྡན་འདས། བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི། ངོ་མཚར་ཏེ། སེམས་ཅན་ཐམས་ཅད་  
ཀྱིས་ཀྱང་འཚལ་བའམ། སེམས་བར་སླ་བ་མ་ལགས་སོ། །བཅོམ་ལྡན་འདས། གལ་ཏེ་བདག་གིས་སེམས་མ་མཆིས་པའི་དངོས་པོ་དག་སྨྲར་སྩལ་ནའང་སྨྲ་བར་འགྱུར་ན་  
སྲིང་མོ་འདི་ལ་འདི་འདྲ་བའི་སྒྲ་རྫུ་འཕྲུལ་དང། རྣམ་པར་འཕྲུལ་པ་དང། ཆོ་འཕྲུལ་གྱི་སྒྲས་བསླང་བར་མ་ནུས་ཏེ། བཅོམ་ལྡན་འདས། སྲིང་མོ་འདི་དང་གང་སུའང་དེ་ལས་  
གཞན་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་པ་དང། གང་འཇུག་པ་དང། གང་དེ་འདྲ་བའི་ཡེ་ཤེས་ཆེན་པོ་སྒྲུབ་པར་བགྱིད་པ་དེ་ལ་ཕྱག་འཚལ་ལོ། །དེ་  
  
  
གང་བཅོམ་ལྡན་འདས། བྱང་ཆུབ་སེམས་དཔའི་སྤྱོད་པ་འདི་ནི། འདུལ་བ་ཆེན་པོའི་སྤྱོད་པ་ལགས་སོ། །སྲིང་མོ་དེ་ཏིང་ངེ་འཛིན་དེ་ལས་བསླང་བའི་ཕྱིར་འཇམ་དཔལ་  
གཞོན་ནུར་གྱུར་པས་ཕྱོགས་བཅུ་ཐམས་ཅད་དུ་སློང་བར་བགྱིད་པའི་ཚེ་སེམས་ཅན་དཔག་ཏུ་མེད་པ་བྱང་ཆུབ་ཏུ་ཡོངས་སུ་སྨིན་པར་བྱས་སོ། །སེམས་ཅན་དཔག་ཏུ་མེད་པ་དག་གི་  
དགེ་བའི་རྩ་བ་ཡོངས་སུ་གྲུབ་པར་གྱུར་ཏོ། །དེ་སྐད་ཅེས་གསོལ་པ་དང། བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་འཇམ་དཔལ་གཞོན་ནུར་གྱུར་པ་ལ་  
འདི་སྐད་ཅེས་བཀའ་སྩལ་ཏོ། །དེ་བཞིན་ནོ། །འཇམ་དཔལ། ཇི་སྐད་སྨྲས་པ་དེ་བཞིན་ཏེ། བྱང་ཆུབ་སེམས་དཔའ་རྣམས་ཀྱི་གོ་ཆ་ནི་བསམ་གྱིས་མི་ཁྱབ་སྟེ། ཉན་ཐོས་དང། རང་  
སངས་རྒྱས་རྣམས་ཀྱིས་ཀྱང་བདེ་བར་ཤེས་པར་མི་ནུས་ན། སེམས་ཅན་གཞན་གྱིས་ལྟ་ཅི་སྨོས་ཏེ། འཇམ་དཔལ། འདི་ལྟ་སྟེ། དཔེར་ན། སྟོང་གསུམ་གྱི་སྟོང་ཆེན་པོའི་འཇིག་  
རྟེན་གྱི་ཁམས་འདི་རྔའི་ཁ་ཡ་གཅིག་ཏུ་གྱུར། ཡང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གཅིག་ཀྱང་རྔའི་ཁ་ཡ་གཅིག་ཏུ་གྱུར་ཏེ་ཡོངས་སུ་བརྟག་པ་བཟུང་ན། འཇམ་  
དཔལ༑ དེ་འདྲ་བའི་རྔ་ཆེན་པོར་གྱུར་ན། དེ་ནི། སྐྱེས་བུ་དེ་འདྲ་བར་སྟོབས་ཆེ་ཞིང། དེ་འདྲ་བར་མཐུ་ཆེ་བ་དེ་ལྟ་བུའི་ལུས་དང་ལྡན་པས་སྟོང་གཅིག་གི་འཇིག་རྟེན་གྱི་ཁམས་དང་མཉམ་  
  
  
༄༅། །པའི་དབྱུག་གུ་ཐོགས་ཏེ། སྲིང་མོ་དེའི་མདུན་དུ་བསྐལ་པའམ། བསྐལ་པའི་ལྷག་མ་ལུས་ཀྱི་བར་དུ་རྔ་ཆེན་པོ་བརྡུངས་སུ་ཟིན་ཀྱང་སྒྲ་དེ་སྲིང་མོ་དེའི་རྣ་བར་  
གྲག་པར་མི་འགྱུར་ན། ཏིང་ངེ་འཛིན་ལས་བསླང་བ་ལྟ་ཅི་སྨོས་ཏེ། དེ་ནི་གནས་མེད་དེ། སྲིང་མོ་དེ་ནི། དེ་འདྲ་བའི་ཏིང་ངེ་འཛིན་ཞི་བ་ཐོབ་བོ། །འཇམ་དཔལ་གྱིས་གསོལ་པ། བཅོམ་ལྡན་  
འདས༑ སྲིང་མོ་འདི་ཏིང་ངེ་འཛིན་འདི་ལས་སློང་བར་སུ་ཞིག་གིས་ནུས། བཀའ་སྩལ་པ། འཇམ་དཔལ། དེ་བཞིན་གཤེགས་པའམ། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་  
པར་སེལ་བ་མ་གཏོགས་པར་གཞན་སྲིང་མོ་འདི་ཏིང་ངེ་འཛིན་འདི་ལས་སློང་བར་ནུས་པ་མེད་དོ། །དེ་ནས་རིགས་ཀྱི་བུ་དེའི་མིང་བརྗོད་མ་ཐག་ཏུ་སྟོང་གསུམ་གྱི་སྟོང་ཆེན་པོའི་འཇིག་རྟེན་  
གྱི་ཁམས་དེ་རྣམ་པ་དྲུག་ཏུ་གཡོས་སོ། །དེ་ནས་བཅོམ་ལྡན་འདས་འཇུག་སྲེད་ཀྱི་རྒྱལ་པོའི་གཡོག་བྱང་ཆུབ་སེམས་དཔའ་རབ་ཏུ་དགའ་བའི་རྒྱལ་པོ་ཞེས་བྱ་བ་དེས་དེ་བཞིན་གཤེགས་  
པ་དེ་ལ་ཞུས་པ། བཅོམ་ལྡན་འདས། ཅིའི་རྒྱུ་ཅིའི་རྐྱེན་གྱིས་ན་འཇིག་རྟེན་ན་ས་ཆེན་པོ་གཡོ་བར་གྱུར། བཀའ་སྩལ་པ། རིགས་ཀྱི་བུ། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་  
པར་སེལ་བའི་མིང་བརྗོད་མ་ཐོག་ཏུ་ངེས་པར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གཡོ་བར་འགྱུར་ཏེ། འཇིག་རྟེན་གྱི་ཁམས་གཞན་ནའང་གང་ན་དེ་བཞིན་གཤེགས་  
  
  
བརྗོད་མ་ཐག་ཏུ་ས་ཆེན་པོ་རྣམ་པ་དྲུག་ཏུ་གཡོའོ། །དེ་ནས་འཁོར་དེ་ན་བྱང་ཆུབ་སེམས་དཔའ་དེ་དག་བྱང་ཆུབ་སེམས་དཔའ་སྒྲིབ་  
པ་ཐམས་ཅད་རྣམ་པར་སེལ་བ་མཐོང་བར་སྐོམ། འཇམ་དཔལ་གཞོན་ནུར་གྱུར་པའང་བྱང་ཆུབ་སེམས་དཔའ་དེ་མཐོང་བར་འདོད་དོ། །དེ་ནས་འཇམ་དཔལ་གཞོན་ནུར་གྱུར་པས་བྱང་  
ཆུབ་སེམས་དཔའ་དེ་དག་ཡོངས་སུ་སྐོམ་པར་ཡང་ཤེས། བདག་ཀྱང་མཐོང་བ་དང། སྲིང་མོ་དེ་ཏིང་ངེ་འཛིན་དེ་ལས་བསླང་བའི་ཕྱིར་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་ལ་  
འདི་སྐད་ཅེས་གསོལ་ཏོ། །བཅོམ་ལྡན་འདས། ཅི་ནས་ཀྱང་བདག་གིས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་མཐོང་བར་འགྱུར་བ་དེ་འདྲ་བའི་རྫུ་འཕྲུལ་གྱི་  
མཐུ་ལེགས་པར་བསྟན་པར་གསོལ། བཅོམ་ལྡན་འདས། འཁོར་འདི་དག་ཀྱང་རིགས་ཀྱི་བུ་དེ་མཐོང་བར་འཚལ་ཞིང། བཅོམ་ལྡན་འདས། བདག་ཀྱང་སྐྱེས་བུ་དམ་པ་དེ་མཐོང་བར་  
འཚལ་ན། ཅི་ནས་ཀྱང་སྐྱེས་བུ་དེ་སངས་རྒྱས་ཀྱི་ཞིང་འདིར་མཆི་ཞིང་རིགས་ཀྱི་བུ་དེ་ལས་བརྩམས་ནས་ཆོས་ཟབ་མོ་བཤད་པར་འགྱུར་བ་དང། བྱང་ཆུབ་སེམས་དཔའ་འདི་  
དག་ཀྱང་བྱང་ཆུབ་སེམས་དཔའ་དེ་མཐོང་བར་འགྱུར་ཞིང་མཐོང་ནས་ཀྱང་དེའི་རྗེས་སུ་སློབ་པ་དང། སྲིང་མོ་དེའང་ཏིང་ངེ་འཛིན་དེ་ལས་ལྡང་བར་འགྱུར་བ་དེ་འདྲ་བའི་རྫུ་འཕྲུལ་རྣམ་པར་  
  
  
༄༅། །འཕྲུལ་པ་བསྟན་ན་ལེགས་སོ། །དེ་ནས་བཅོམ་ལྡན་འདས་འཇུག་སྲེད་ཀྱི་རྒྱལ་པོ་དེ་ལ་བྱང་ཆུབ་སེམས་དཔའ་རབ་ཏུ་དགའ་བའི་རྒྱལ་པོས་འདི་སྐད་  
ཅེས་གསོལ་ཏོ། །བཅོམ་ལྡན་འདས། ཕྱོགས་གང་དང། སངས་རྒྱས་ཀྱི་ཞིང་གང་ན་རིགས་ཀྱི་བུ་དེ་ལྟར་གནས་པ་ལགས། དེའི་སངས་རྒྱས་ཀྱི་ཞིང་ན་དེ་བཞིན་གཤེགས་པ་  
དེའི་མཚན་ཅི་ལགས། བཀའ་སྩལ་པ། རིགས་ཀྱི་བུ། འོག་གི་ཕྱོགས་སུ་སངས་རྒྱས་ཀྱི་ཞིང་འདི་ནས་སངས་རྒྱས་ཀྱི་ཞིང་  
ཁམས་སྣ་ཚོགས་ཀྱི་རྒྱལ་མཚན་ཞེས་བྱ་བ་ཞིག་ཡོད་དེ། དེ་ན་དེ་བཞིན་གཤེགས་པ་སེངྒེ་དང། ངང་པ་དང། བལ་གླང་གི་ཕུང་པོའི་སྒྲ་བསྒྲགས་པ་ཞེས་བྱ་བ་  
བཞུགས་ཏེ། འཚོ་གཞེས་ཤིང་ཆོས་ཀྱང་སྟོན་ཏེ། དེ་ན་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་ཞེས་བྱ་བ་ད་ལྟར་གནས་སོ། །དེ་ནས་དེ་བཞིན་  
གཤེགས་པ་འཇུག་སྲེད་ཀྱི་རྒྱལ་པོས་དེའི་ཚེ་དེ་ལྟར་གདན་ལ་བཞུགས་བཞིན་དུ་ཞབས་གཡས་པའི་མཐེ་བོ་ལས་བྱང་ཆུབ་སེམས་དཔའ་སྐུལ་བར་བྱེད་པ་ཞེས་བྱ་བའི་  
འོད་ཟེར་གྱི་ཁ་དོག་ལྟ་བུ་གཏོང་ངོ། །འོད་དེ་བཏང་མ་ཐག་ཏུ་འོག་གི་ཕྱོགས་སུ་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་དང་མཉམ་པ་བརྟོལ་ནས་བྱང་ཆུབ་སེམས་དཔའ་  
  
  
རིགས་ཀྱི་བུ་དེ་ལ་ལན་གསུམ་བསྐོར་ནས་སྤྱི་བོར་མི་སྣང་བར་སོང་ངོ་།དེ་ནས་བྱང་ཆུབ་སེམས་དཔའ་སྒྲིབ་པ་ཐམས་  
ཅད་རྣམ་པར་སེལ་བ་ཅིའི་རྒྱུ་ཅིའི་རྐྱེན་གྱིས་ན། གང་གི་ཕྱིར་དེ་ལྟར་འོད་དང་བ་བདག་ལ་ལན་བདུན་བསྐོར་ནས་སྤྱི་བོར་མི་སྣང་བར་སོང་སྙམ་དུ་བསམ་པ་ལས་དེ་འདི་སྙམ་དུ་  
སེམས་ཏེ། དེ་བཞིན་གཤེགས་པ་འཇུག་སྲེད་ཀྱིས་རྒྱལ་པོ་བདག་གཟིགས་པར་བཞེད་དོ་སྙམ་མོ། །དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་སེངྒེ་དང་  
ངང་པ་དང། བལ་གླང་གི་ཕུང་པོའི་སྒྲ་བསྒྲགས་པ་དེ་བཞིན་གཤེགས་པ་ག་ལ་བ་དེར་སོང་ནས་ཕྱིན་པ་དང། བཅོམ་ལྡན་འདས་དེའི་ཞབས་ལ་མགོ་བོས་ཕྱག་བཙལ་ནས་  
འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ནི། སྟེང་གི་ཕྱོགས་སུ་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་བལྟ་བར་འཚལ་ལོ། །བཀའ་  
སྩལ་པ༑ དེའི་དུས་ལ་བབ་པར་ཤེས་ན་སོང་ཞིག་དེ་ནས་བཅོམ་ལྡན་འདས་དེ་བཞིན་གཤེགས་པ་སེངྒེ་དང། ངང་པ་དང། བལ་གླང་གི་ཕུང་པོའི་སྒྲ་བསྒྲགས་པ་དེའི་གཡོག་  
དོན་ཐམས་ཅད་གྲུབ་པ་ཞེས་བྱ་བ་དེས་དེ་བཞིན་གཤེགས་པ་དེ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ནི། དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་མཐོང་  
  
  
༄༅། །བར་འཚལ་ལོ། །དེ་ནས་དེ་བཞིན་གཤེགས་པ་སེངྒེ་དང་ངང་པ་དང། བལ་གླང་གི་ཕུང་པོའི་སྒྲ་བསྒྲགས་པས་དེའི་ཚེ་སྨིན་མཚམས་ཀྱི་མཛོད་  
སྤུ་ནས་འོད་བྱུང་ངོ། །འོད་ཕྱུང་བ་དེས་སྟེང་གི་ཕྱོགས་ཀྱི་སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་དང་མཉམ་པ་བརྡོལ་ནས་འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་བར་  
སྣང་བར་གྱུར་ལ་དེ་ཉིད་དུ་བྱུང་བ་བཞིན་དུ་སྣང་སྟེ། དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་བྱང་ཆུབ་སེམས་དཔའ་མང་པོས་བསྐོར་ཅིང་ཛམྦུའི་ཆུ་བོའི་གསེར་གྱི་རི་  
བཞིན་དུ་ཆོས་འཆད་དེ། འདི་ལྟ་སྟེ། དཔེར་ན། འདོམ་གང་ཙམ་ན་སྐྱེས་བུ་མིག་དང་ལྡན་པ་ཞིག་གིས་སྐྱེས་བུ་གཅིག་གི་རང་བཞིན་ལ་རྟོག་པ་དེ་བཞིན་དུ་འཁོར་དེ་དག་ཐམས་  
ཅད་ཀྱིས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་བྱང་ཆུབ་སེམས་དཔའ་དགེ་འདུན་དང་བཅས་པ་མཐོང་ངོ། །དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་  
པར་སེལ་བ་བྱང་ཆུབ་སེམས་དཔའ་ལྔ་འབུམ་དང་སེམས་གཅིག་བསྐྱེད་པས་སངས་རྒྱས་ཀྱི་ཞིང་དེ་ནས་མི་སྣང་བར་གྱུར་ནས་འཇིག་རྟེན་གྱི་ཁམས་ཀུན་ཏུ་འོད་ཅེས་བྱ་བར་  
གནས་ཏེ། དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་ཞབས་ལ་མགོ་བོས་ཕྱག་བཙལ་ཏེ་སྤྱན་སྔར་འདུག་གོ་དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་  
  
  
སྣང་བར་སོང་ནས་བཅོམ་ལྡན་འདས་དེའི་ཞབས་ལ་མགོ་བོས་ཕྱག་བཙལ་ཏེ་བཅོམ་ལྡན་འདས་ལ་ལན་གསུམ་བསྐོར་ནས་  
སྟེང་གི་བར་སྣང་ལ་གནས་ཤིང་ལུས་ཐམས་ཅད་སུན་འབྱིན་ཅེས་བྱ་བའི་ཏིང་ངེ་འཛིན་ལ་མཉམ་པར་བཞག་གོ་དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བས་  
ཇི་ལྟ་བུའི་ལྟས་ཀྱིས་སྟེང་གི་བར་སྣང་ལས་ལྷའི་མེ་ཏོག་གི་ཆར་འབབ་པ་དང། མེ་ཏོག་དེ་དག་ཀྱང་བཅོམ་ལྡན་འདས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོའི་ཞབས་ལ་འབབ་  
ཅིང༑ མེ་ཏོག་དེ་དག་ལས་སེངྒེ་དང། ངང་པ་དང། བལ་གླང་གི་ཕུང་པོའི་སྒྲ་བསྒྲགས་པ་དེ་བཞིན་གཤེགས་པ་ནི། བཅོམ་ལྡན་འདས་ལ་བསྙུང་བ་མ་མཆིས་སམ། འོ་མ་བརྒྱལ་  
ཏམ༑ བཞེངས་པ་ཡང་ངམ། སོ་བཞིན་ནམ། མཐུ་མྔའམ། བདེ་བ་ལ་རེག་པར་གནས་སམ་ཞེས་གསུང་ངོ། །ཞེས་ཟེར་བ་དེ་འདྲ་བའི་སྒྲ་འབྱུང་བར་འགྱུར་བ་དེ་ལྟ་བུའི་ལྟས་མཛད་དོ།།  
དེ་ནས་འཁོར་དེ་ཐམས་ཅད་ངོ་མཚར་ཐོས་པར་གྱུར་ནས་བཅོམ་ལྡན་འདས་གང་མེ་ཏོག་འདི་འདྲ་བ་དག་དང། སྒྲ་འདི་འདྲ་བར་ཡིད་དུ་མཆི་བ་སྒྲོག་པར་བགྱིད་པ་སུའི་མཐུ་ལགས་  
ཞེས་དེ་སྐད་ཀྱི་ཚིག་སྨྲས་སོ། །དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོ་ལ་འཇམ་དཔལ་གཞོན་ནུར་གྱུར་པས་འདི་སྐད་ཅེས་གསོལ་ཏོ། །བཅོམ་ལྡན་འདས། གང་མེ་ཏོག་  
  
  
༄༅། །འདི་དག་ཆར་འབབ་པ་དང། མེ་ཏོག་དེ་དག་ལས་འདི་འདྲ་བའི་སྒྲ་ཡིད་དུ་མཆི་བ་འབྱུང་བ་སུའི་མཐུ་ལགས། བཀའ་སྩལ་པ་འཇམ་དཔལ། བྱང་  
ཆུབ་སེམས་དཔའ་སྒྲིབ་ཐམས་ཅད་རྣམ་པར་སེལ་བ་དེའི་མཐུ་ཡིན་ནོ་།གསོལ་པ། བཅོམ་ལྡན་འདས། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་དེ་གང་  
ན་མཆིས། བཀའ་སྩལ་པ། འཇམ་དཔལ། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་དེ་ནི། སྟེང་གི་བར་སྣང་ལ་འདུག་སྟེ་བྱང་ཆུབ་སེམས་དཔའ་ལྔ་འབུམ་  
དང་འགྲོགས་ནས་ངའི་རྐང་པ་ལ་ཕྱག་བཙལ་ཏེ། སྟེང་གི་བར་སྣང་ལ་ལུས་ཐམས་ཅད་སུན་འབྱིན་པ་ཞེས་བྱ་བའི་ཏིང་ངེ་འཛིན་ལ་མཉམ་པར་གཞོག་གོ་གསོལ་པ། བཅོམ་  
ལྡན་འདས། བྱང་ཆུབ་སེམས་དཔའ་དེ་དག་མི་གདའོ། །བཀའ་སྩལ་པ་བྱང་ཆུབ་སེམས་དཔའ་སྒྲིབ་བ་ཐམས་ཅད་རྣམ་པར་སེལ་བའི་མཐུས་མི་སྣང་ངོ། །དེ་ནས་འཇམ་  
དཔལ་གཞོན་ནུར་གྱུར་པ་འདི་སྙམ་དུ་གྱུར་ཏེ། བདག་ཀྱང་ལུས་ཐམས་ཅད་སུན་འབྱིན་པའི་ཏིང་ངེ་འཛིན་ལ་མཉམ་པར་བཞག་གོ་བདག་གིས་ཀྱང་ཏིང་ངེ་འཛིན་དེ་ལ་མཉམ་  
པར་བཞག་སྟེ་སྒྱེས་བུ་དམ་པ་སྒྲིབ་པ་ཐམས་ཅད་རྣམ་པར་སེལ་བ་དེ་དང། བྱང་ཆུབ་སེམས་དཔའ་དེ་དག་ཡོངས་སུ་བཙལ་བར་བྱའོ་སྙམ་མོ། །དེ་ནས་བྱང་ཆུབ་སེམས་དཔའ་  
  
  
གྱུར་པའི་སེམས་ཀྱི་རྣམ་པར་རྟོག་པ་སེམས་ཀྱིས་ཤེས་ནས་བར་སྣང་ལ་ལུས་མི་སྣང་བར་བྱས་ཏེ་འཇམ་དཔལ་  
གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །འཇམ་དཔལ། དེ་ཇི་སྙམ་དུ་སེམས། ལུས་ཐམས་ཅད་སུན་འབྱིན་པའི་ཏིང་ངེ་འཛིན་ཅེས་བྱ་བ་གཅིག་པུའོ་སྙམ་དུ་ཁྱོད་དེ་ལྟར་  
མ་ལྟ་ཞིག་དེ་ཅིའི་ཕྱིར་ཞེ་ན། འཇམ་དཔལ། རྒྱ་མཚོ་མཆིང་རྣམ་ཆེན་པོ་ན་ཆུའི་ཕུང་པོ་ཇི་ཙམ་ཡོད་པ་དེ་ཆུའི་ཐིགས་པ་ཇི་སྙེད་ཡོད་པ་དེ་སྙེད་ཀྱི་ལུས་ཐམས་ཅད་སུན་འབྱིན་པའི་ཏིང་ངེ་  
འཛིན་ལ་ང་མཉམ་པར་གཞོག་པར་ཡང་བྱེད། ལྡང་བར་ཡང་བྱེད་དེ། ཁྱོད་ནི། དེ་དག་གི་མིང་ཙམ་ཡང་མི་ཤེས་སོ། །དེ་ནས་འཇམ་དཔལ་གཞོན་ནུར་གྱུར་པ་འདི་སྙམ་དུ་གྱུར་ཏེ། གལ་  
ཏེ་བདག་གིས་ཏིང་ངེ་འཛིན་དེ་མ་བསྒྲུབས་ན། བདག་གིས་སྔར་སྦྱངས་པ་དག་དོན་མེད་དོ་སྙམ་མོ། །དེ་ནས་འཇམ་དཔལ་གཞོན་ནུར་གྱུར་པས་དེའི་ཚེ་ཇི་ལྟ་བུའི་བརྩོན་འགྲུས་  
ཀྱིས་སེ་གོལ་གཅིག་གིས་གྲུབ་པར་འགྱུར་པ་དེ་འདྲ་བའི་བརྩོན་འགྲུས་བརྩམས་སོ། །དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་བྱང་ཆུབ་སེམས་དཔའ་དེ་དག་  
ལ་བཀའ་སྩལ་པ། རིགས་ཀྱི་བུ་དག་ཏིང་ངེ་འཛིན་གང་བྱང་ཆུབ་སེམས་དཔའ་གཞན་གྱིས་བསྐལ་པ་བྱེ་བ་ཁྲག་ཁྲིག་ཏུའང་གྲུབ་པར་མི་འགྱུར་བ་དེ་འཇམ་དཔལ་གཞོན་  
  
  
༄༅། །ནུར་གྱུར་པས་སེ་གོལ་གཅིག་གིས་བསྒྲུབས་སོ། །ལྷག་པའི་བསམ་པའི་སྦྱངས་པའི་ཁྱད་པར་ལ་ལྟོས། དེ་ནས་དེ་བཞིན་གཤེགས་པ་འཇུག་  
སྲེད་ཀྱི་རྒྱལ་པོ་ལ་འཇམ་དཔལ་གཞོན་ནུར་གྱུར་པས་འདི་སྐད་ཅེས་གསོལ་ཏོ། །བཅོམ་ལྡན་འདས། འཁོར་འདི་དག་སྐྱེས་བུ་དམ་པ་དེ་རྣམས་དང། བྱང་ཆུབ་སེམས་  
དཔའ་དེ་མཐོང་བར་འཚལ་ན་བསྟན་པར་གསོལ། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་ལ་བཀའ་སྩལ་པ། འཁོར་འདི་དག་ཁྱོད་མཐོང་བར་འདོད་  
ཀྱི༑ རིགས་ཀྱི་བུ། ཁྱོད་ཀྱིས་བདག་གི་ལུས་སྟོན་ཅིག་དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བས་བར་སྣང་དེ་ལས་བབས་ཏེ་སླར་ཡང་བཅོམ་  
ལྡན་འདས་ཀྱིས་ཞབས་ལ་མགོ་བོས་ཕྱག་བཙལ་ནས་བྱང་ཆུབ་སེམས་དཔའ་དེ་དང་འགྲོགས་ཏེ་ལུས་མི་སྣང་བར་བྱས་ནས་འཇམ་དཔལ་གཞོན་ནུར་གྱུར་པ་ལ་འདི་  
སྐད་ཅེས་སྨྲས་སོ། །ང་མཐོང་ངམ། འཇམ་དཔལ་གྱིས་སྨྲས་པ་ངས་མ་མཐོང་ངོ། །དེ་ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་བྱང་ཆུབ་སེམས་དཔའ་སྒྲིབ་  
པ་ཐམས་ཅད་རྣམ་པར་སེལ་བ་ལ་བཀའ་སྩལ་པ། རིགས་ཀྱི་བུ་འདི་དག་དང། འཁོར་འདི་ཁྱོད་ཀྱི་ལུས་མཐོང་བར་འདོད་ཀྱི། རིགས་ཀྱི་བུ། ཁྱོད་ཀྱིས་བདག་གི་ལུས་  
  
  
དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་བྱང་ཆུབ་སེམས་དཔའ་ལྔ་འབུམ་དེ་དག་དང་འགྲོགས་ཏེ་གཟུགས་ཀྱི་ལུས་ཡོངས་སུ་རྫོགས་པར་བདག་  
གི་ལུས་སྟོན་ཏོ། །དེ་ནས་འཇམ་དཔལ་གཞོན་ནུར་གྱུར་པས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་ལ་སྨྲས་པ། རིགས་ཀྱི་བུ། ཁྱོད་ཀྱིས་སྲིང་མོ་འདི་ཏིང་ངེ་འཛིན་  
འདི་ལས་སློངས་ཤིག་སྨྲས་པ། འཇམ་དཔལ། སྲིང་མོ་འདི་ཏིང་ངེ་འཛིན་ལས་སློངས་ཤིག་ཅེས་དེ་སྐད་སྨྲས་པ་དང། ཅི་འདི་མིང་བསླང་བར་བྱའམ། འོན་ཏེ་གཟུགས་དང། ཚོར་  
བ་དང། འདུ་ཤེས་དང། འདུ་བྱེད་དང། རྣམ་པར་ཤེས་པ་བསླང་བར་བྱ། འཇམ་དཔལ། གཟུགས་ཀྱི་རང་བཞིན་ནི། མཉམ་པར་མི་གཞོག་གོ་ཚོར་བའི་རང་བཞིན་དང། འདུ་ཤེས་  
དང། འདུ་བྱེད་དང། རྣམ་པར་ཤེས་པའི་རང་བཞིན་ནི། མཉམ་པར་ཡང་མི་གཞོག་ལྡང་བར་ཡང་མི་བྱེད་དོ། །འཇམ་དཔལ། ཆོས་ཐམས་ཅད་ཀྱི་རང་བཞིན་གང་ཡིན་པ་དེ་ནི་  
མཉམ་པར་ཡང་མི་གཞོག་ལྡང་བར་ཡང་མི་བྱེད་ན། ཆོས་དེ་གང་ཞིག་བསླང་བར་བྱ། འཇམ་དཔལ། གལ་ཏེ་སྲིང་མོ་འདི་མཉམ་པར་གཞོག་པར་འགྱུར་ན་ནི། དེའི་ཕྱིར་བསླང་  
བར་བྱ་ན། འཇམ་དཔལ། སྲིང་མོ་འདིས་ནི། ཅུང་ཟད་ཀྱང་མཉམ་པར་གཞག་པ་མེད་དོ། །དེ་ཅིའི་ཕྱིར་ཞེ་ན། ཆོས་ཐམས་ཅད་ནི། གཡོ་ཞིང་བྱེད་པ་མེད་པའི་ཕྱིར་རོ། །དེ་ནས་དེ་  
  
  
༄༅། །བཞིན་གཤེགས་པ་འཇུག་སྲེད་ཀྱི་རྒྱལ་པོས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་ལ་བཀའ་སྩལ་པ། རིགས་ཀྱི་བུ། ཁྱོད་ཀྱིས་སྲིང་མོ་འདི་ཏིང་ངེ་འཛིན་  
འདི་ལས་སློངས་ཤིག། གསོལ་པ། བཅོམ་ལྡན་འདས། བདག་ནི། སྤྱི་རྟོལ་བགྱིད་པའི་རྔོ་མི་ཐོགས་ཏེ། དེ་བཞིན་གཤེགས་པས་ཁྱོད་ཀྱིས་དགེ་བ་ནི། བཅབ་པར་གྱིས་ཤིག་  
ཅེས་བཀའ་སྩལ་བས་དེ་བཞིན་གཤེགས་པ་ཉིད་ཀྱིས་སྲིང་མོ་འདི་བསླང་བར་གསོལ། བཅོམ་ལྡན་འདས། བདག་གིས་ནི། སྲིང་མོ་འདི་ཏིང་ངེ་འཛིན་འདི་ལས་བསླང་བའི་རྡོའང་  
ཐོགས་མོད་ཀྱི། དེ་བཞིན་གཤེགས་པ་དག་ཆོས་ཐམས་ཅད་ཤེས་པ་དང། སྟོན་པ་ལ་མཁས་པ་ལགས་ཀྱི། དེ་བཞིན་གཤེགས་པ་ཉིད་ཀྱིས་སྲིང་མོ་འདི་བསླང་བར་གསོལ། དེ་  
ནས་དེ་བཞིན་གཤེགས་པ་འཇུག་སྲེད་ཀྱི་རྒྱལ་པོས་ཏིང་ངེ་འཛིན་གྱི་སེམས་ལས་ལྡང་བྱེད་ཅེས་བྱ་བའི་ཏིང་ངེ་འཛིན་ལ་མཉམ་པར་བཞག་ནས་དེ་བཞིན་གཤེགས་པས་མཉམ་  
པར་བཞག་མ་ཐག་ཏུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ན་ལྷ་དང། ཀླུ་དང། གནོད་སྦྱིན་དང། དྲི་ཟ་དང་བྱང་ཆུབ་སེམས་དཔའ་མཉམ་པར་གཞོག་པ་ཇི་  
སྙེད་ཡོད་པ་དེ་དག་ཐམས་ཅད་ལངས་པར་གྱུར་ཏོ། །སྲིང་མོ་དེའང་ཏིང་ངེ་འཛིན་དེ་ལས་ལངས་པར་གྱུར་ཏེ་ལངས་ནས་ས་ཆེན་པོ་རྣམ་པ་དྲུག་ཏུ་གཡོ་བར་བྱས་ཏེ་སྟེང་གི་བར་སྣང་ལ་