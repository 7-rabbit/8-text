  
།།རྒྱ་གར་སྐད་དུ། བུདྡྷ་དྷརྨ་ཀོ་ཥ་ཀཱ་ར། བོད་སྐད་དུ། སངས་རྒྱས་ཀྱི་མཛོད་ཀྱི་ཆོས་ཀྱི་ཡི་གེ། བམ་པོ་གཅིག་  
པ༑ མིང་གཅིག་ནི། ཆོས་སོ་ཅོག་ལས་གདམས་པ་སྩལ་བའོ། །སངས་རྒྱས་ཀྱིས་སངས་རྒྱས་ཀྱི་མཛོད་བཤད་པའི་ཡི་གེའི་ལེའུ་དང་པོ་སྟེ། ཆོས་སོ་ཅོག་གི་བདེན་པའི་མཚན་  
མའི་ལེའུ།། །།འདི་བཞིན་བདག་གིས་ཐོས་པ་དུས་གཅིག་ན། སངས་རྒྱས་མཁར་རྒྱལ་པོའི་ཁབ་ཀྱི་རི་ཁུ་མཐའི་རི་ལ་དགེ་སློང་ཆེན་པོ་རྣམས་དང་ལྷན་ཅིག་ཏུ་  
  
༄༅། །བཞུགས་ཏེ། ཀུན་ཀྱང་ཕལ་གྱིས་ཤེས་རིག་པ་དང། མུ་མེད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཤ་སྟག་སྟེ། དཔག་ཏུ་མེད། གྲངས་མེད་  
དོ༑ ༑དེའི་ཚེ་ཤཱ་རིའི་བུ་ཏིང་ངེ་འཛིན་ནས་བྱུང་སྟེ་སངས་རྒྱས་ཀྱི་ཐད་དུ་སོང་ནས་ཕྲག་པ་གཡས་པ་ཕྱུང་སྟེ་མགོ་དང་གདོང་གིས་ཕྱག་འཚལ་ནས་སངས་རྒྱས་ལ་གསོལ་  
པ༑ བཅོམ་ལྡན་འདས་ཡང་དག་པར་གཤེགས་པས་བཤད་པ། ཆོས་སོ་ཅོག་ཀུན་སྐྱེ་བའང་མེད། འགོག་པའང་མེད། མཚན་མའང་མེད། བྱ་བའང་མེད། མི་རྣམས་  
ཡིད་ཆེས་ཤིང་ཤེས་པར་བགྱིས་པ་ཡོད་པ་དཀོན་ནོ། །སངས་རྒྱས་ཀྱིས་ཤཱ་རིའི་བུ་ལ་བཀའ་སྩལ་པ། ཁྱོད་ཀྱིས་བསོད་ནམས་ཅི་ཞིག་མཐོང་ན། ཡང་དག་པར་གཤེགས་  
པས་བཤད་པ། ཆོས་སོ་ཅོག་ཀུན་ལ་སྐྱེ་བ་མེད། འགོག་པ་མེད། མཚན་མ་མེད། བྱ་བ་མེད་ན། མི་ཀུན་ཡིད་ཆེས་ཤིང་ཤེས་པར་བྱས་པ་དཀོན་ནོ། །ཞེས་བསྟོད། ཤཱ་  
རིའི་བུས་སངས་རྒྱས་ལ་གསོལ་པ། བཅོམ་ལྡན་འདས། བདེན་པ་མ་མཆིས་ན། ཁོར་མོར་སེམས་འདི་སྙམ་བགྱིད་དོ། །བཅོམ་ལྡན་འདས་ཀྱིས་མིང་དང། མཚན་མ་  
མེད་པའི་ཆོས་ལ་ནི། མིང་དང། མཚན་མས་བཤད། ངག་དང། ཚིག་མེད་པའི་ཆོས་ལ་ནི། ངག་དང། ཚིག་གིས་བཤད་པ་དེའི་དོན་བསམ་ན། ཡོད་པ་དཀོན་པའི་  
  
  
།སངས་རྒྱས་ཀྱིས་ཤཱ་རིའི་བུ་ལ་བཀའ་སྩལ་པ། དེ་ཡིན་ནོ། །དེ་ཡིན་ནོ། །དོན་ཡོད་པ་དཀོན་ཏེ། རབ་ཏུ་ཡོད་པ་དཀོན་པས་ན། སངས་རྒྱས་རྣམས་ཀྱི་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ཅེས་བྱའོ། །ཤཱ་རིའི་བུ། དཔེར་ན་རི་མོ་མཁན་མཁས་པས་ནམ་མཁའ་ལ་བྲིས་ཏེ། ཁ་དོག་དང་གཟུགས་རྣམ་པ་ཅིའང་སྣང་བར་བྱས་ན། ཁྱོད་ཀྱི་ཡིད་  
ལ་ཇི་སྙམ་དུ་སེམས། རི་མོ་མཁན་དེ་ཡོད་པ་དཀོན་ནམ་མི་དཀོན། བཅོམ་ལྡན་འདས། དཀོན་ལགས་སོ། །ཤཱ་རིའི་བུ། ཡང་དག་པར་གཤེགས་པས་འཐོབ་པའི་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ཀྱིས་ཆོས་སོ་ཅོག་ལ་སྐྱེ་བའང་མེད། འགོག་པའང་མེད། མཚན་མའང་མེད། བྱ་བའང་མེད་པར་བཤད་ན། མི་ཀུན་ཡིད་ཆེས་ཤིང་ཤེས་པར་  
བྱས་པ་ནི། ཕྱེད་ཀྱིས་ཡོད་པ་དཀོན་ནོ། །ཅིའི་ཕྱིར་བྱས་ན། མིང་དང། མཚན་མ་མེད་པའི་ཆོས་བསམ་པའང་མེད། ཐོབ་པའང་མེད་སྤྱད་པའང་མེད་དེ། བསམ་གྱིས་མི་  
ཁྱབ་ཅིང་སེམས་ཀྱིས་གནས་ཤིང་རྟེན་པའང་མ་ཡིན། འདྲན་ཏོར་དུ་བརྗོད་པའང་མེད། འདྲན་ཏོར་དུ་བརྗོད་ཅིང། རྟེན་གནས་སུ་རུང་བའང་མ་ཡིན། ཚོར་བའང་མེད་  
བརྟགས་པའང་མེད། ཅིས་བསྡུ་བའང་མེད། སེམས་ལའང་མི་འདུག། ཐོབ་པས་ཐོབ་པའང་མེད། ཚུ་ལོགས་ཀྱང་མེད། ཕ་ལོགས་ཀྱང་མེད། རྣམ་པར་རྟོག་པའང་མེད། གཡོ་  
  
  
༄༅། །བའང་མེད། རང་བཞིན་ཡང་མེད། ཕྱི་མོ་ནས་རང་སྟོང་པས་བསམ་དུའང་མི་རུང། འབྱུང་དུའང་མི་རུང་སྟེ། འཇིག་རྟེན་ཐམས་ཅད་ཀྱིས་ཡིད་ཆེས་པར་མི་  
ནུས་པ་དེ་ལྟ་བུའི་མིང་དང། མཚན་མ་མེད་པའི་ཆོས་མིང་དང་མཚན་མས་བཤད་དེ། དེ་ལྟ་བུའི་ནི། ཆོས་སོ་ཅོག་ཀུན་སྐྱེ་བའང་མེད། འགོག་པའང་མེད། མཚན་  
མའང་མེད། བྱ་བའང་མེད་པས་མི་ཀུན་ཡིད་ཆེས་ཤིང་ཤེས་པར་བྱ་བ་ནི། ཕྱེད་ཀྱིས་ཡོད་དཀོན་ནོ། །ཤཱ་རིའི་བུ། མི་ལ་ལ་ཞིག་གིས་རི་རབ་རིའི་རྒྱལ་པོ་བལྡང་དེ་མིད་  
ལ་ཞུ་ཞིང་ཟད་པར་བྱ་ནུས་ལ་ནམ་མཁའ་ལ་འཕུར་ཏེ་སོང་ན་གནོད་པ་མེད་པ་དེ་ཁྱོད་ཀྱི་ཡིད་ལ་ཇི་སྙམ། ཡོད་དཀོན་ནམ་མི་དཀོན། བཅོམ་ལྡན་འདས། དཀོན་ལགས་  
སོ༑ ༑ཤཱ་རིའི་བུ། སངས་རྒྱས་རྣམས་ཀྱིས་བཤད་པ་ལ་ཆོས་སོ་ཅོག་ཀུན་ལ་སྐྱེ་བའང་མེད། འགོག་པའང་མེད། མཚན་མའང་མེད། བྱ་བའང་མེད་ན། མི་ཀུན་ཡིད་ཆེས་  
ཤིང་ཤེས་པར་བྱས་པ་ནི། ཕྱེད་ཀྱིས་ཡོད་དཀོན་ནོ། །ཤཱ་རིའི་བུ་དཔེར་ན། མིའི་མཁར་ཆུ་ཞེང་མཐོན་དམན་དཔག་ཚད་རེ་རེ་ཡོད་ལ་སྒོ་བཞིར་མེ་ལྕེ་བྱུང་བ་ལ་མི་ཞིག་  
ཁུར་དུ་རྩྭ་སྐམ་པོ་ཁྱེར་ཏེ་དེའི་ནང་ནས་ཕར་རྒལ་བ་རླུང་དྲག་པོས་བུས་པའི་མེ་ལྕེས་དེའི་ལུས་བསྲེགས་ན། མི་དེས་མེས་རྩའང་མ་ཚིག་ལུས་ཀྱང་ཚིག་པར་བྱ་བ་མ་ནུས་  
  
  
དེའི་ནང་ནས་བྱུང་སྟེ་སྔོན་གྱི་དང་མི་མཚུངས་པ་མེད་པ་དེ་ཁྱོད་ཀྱི་ཡིད་ལ་ཇི་སྙམ། ཡོད་དཀོན་ནམ་མི་དཀོན། བཅོམ་ལྡན་འདས། དཀོན་ལགས་སོ། །ཤཱ་རིའི་བུ། ཡང་དག་  
པར་གཤེགས་པས་བཤད་པ། ཆོས་སོ་ཅོག་ཀུན་ལ་སྐྱེ་བ་མེད། འགོག་པ་མེད། མཚན་མ་མེད། བྱ་བ་མེད་ན། མི་ཀུན་ཡིད་ཆེས་ཤིང་ཤེས་པར་བྱས་པ་ཕྱེད་ཀྱིས་ཡོད་དཀོན་  
ནོ༑ ༑ཤཱ་རིའི་བུ། དཔེར་ན། མི་ལ་ལ་ཞིག་གིས་རྡོ་ལ་གཟིངས་སུ་བྱས་ཏེ་མཚོའི་ཚུ་ལོགས་ཀྱི་འགྲམ་ནས་ཕ་ལོགས་ཀྱི་འགྲམ་དུ་ཕྱིན་པར་རྒལ་ན། དེ་ཁྱོད་ཀྱི་ཡིད་ལ་ཇི་སྙམ། ཡོད་  
དཀོན་ནམ་མི་དཀོན། བཅོམ་ལྡན་འདས། དཀོན་ལགས་སོ། །ཤཱ་རིའི་བུ་ཡང་དག་པར་གཤེགས་པས་བཤད་པ། ཆོས་སོ་ཅོག་ཀུན་ལ་སྐྱེ་བ་མེད་འགོག་པ་མེད། མཚན་  
མ་མེད༑ བྱ་བ་མེད་ན། མི་ཀུན་ཡིད་ཆེས་ཤིང་ཤེས་པར་བྱས་པ་ཕྱེད་ཀྱིས་ཡོད་དཀོན་ནོ། །ཤཱ་རིའི་བུ། མི་ལ་ལ་ཞིག་གིས་གནམ་ངོས་བཞིའི་འོག་རི་རབ་རིའི་རྒྱལ་པོ་དང་  
རི་དང། ཆུ་བོ་དང། རྩྭ་དང། ཤིང་ཀུན་ཁུར་དུ་ཁྱེར་ལ་སྦྲང་བུའི་རྐང་པས་སྐས་བྱས་ཏེ་ཚངས་ལྷའི་ཁམས་སུ་ཐུག་པར་འཛེག་ན། དེ་ཁྱོད་ཀྱི་ཡིད་ལ་ཇི་སྙམ། ཡོད་དཀོན་  
ནམ་མི་དཀོན། བཅོམ་ལྡན་འདས། དཀོན་ལགས་སོ། །ཤཱ་རིའི་བུ། ཡང་དག་པར་གཤེགས་པས་བཤད་པ། ཆོས་སོ་ཅོག་ཀུན་ལ་སྐྱེ་བའང་མེད་འགོག་པའང་མེད་  
  
  
༄༅། །མཚན་མའང་མེད། བྱ་བའང་མེད་ན། མི་ཀུན་ཡིད་ཆེས་ཤིང་ཤེས་པར་བྱས་པ་ཕྱེད་ཀྱིས་དཀོན་ནོ། །ཤཱ་རིའི་བུ། ཡང་དཔེར་ན། པདྨའི་ཁ་ཆུ་ཆར་  
གྱི་ཉག་མས་རི་རབ་རིའི་རྒྱལ་པོ་སྤངས་ཏེ་ནམ་མཁའ་ལ་འདུག་ན་དེ་ཁྱོད་ཀྱི་ཡིད་ལ་ཇི་སྙམ། ཡོད་དཀོན་ནམ་མི་དཀོན། བཅོམ་ལྡན་འདས། དཀོན་ལགས་སོ། །ཤཱ་རིའི་  
བུ༑ ཡང་དག་པར་གཤེགས་པས་བཤད་པ། ཆོས་སོ་ཅོག་ཀུན་ལ་སྐྱེ་བའང་མེད། འགོག་པའང་མེད། མཚན་མའང་མེད། བྱ་བའང་མེད་ན་མི་ཀུན་ཡིད་ཆེས་ཤིང་ཤེས་  
པར་བྱས་པ་ཕྱེད་ཀྱིས་དཀོན་ནོ། །ཤཱ་རིའི་བུ། དཔེར་ན། བསྐལ་པ་ཟད་པའི་མེ་ཆེན་པོས་བསྲེགས་པའི་ཚེ་མི་ཞིག་གིས་མཆིལ་མ་ཐབས་ཅིག་བཏབ་པས་མེ་དེ་ཤི་བར་ནུས་  
ཡང་ཐབས་ཅིག་བུས་པས་སླར་འཇིག་རྟེན་གྱི་ཁམས་དང། ལྷ་རྣམས་ཀྱི་ཕོ་བྲང་དུ་གྱུར་པར་ནུས་པ་དེ་ཁྱོད་ཀྱི་ཡིད་ལ་ཇི་སྙམ་ཡོད་དཀོན་ནམ་མི་དཀོན། བཅོམ་ལྡན་  
འདས༑ དཀོན་ལགས་སོ། །ཤཱ་རིའི་བུ། ཡང་དག་པར་གཤེགས་པས་བཤད་པ། ཆོས་སོ་ཅོག་ཀུན་ལ་སྐྱེ་བའང་མེད། འགོག་པའང་མེད། མཚན་མའང་མེད། བྱ་བའང་  
མེད༑ མི་ཀུན་ཡིད་ཆེས་ཤིང་ཤེས་པར་བྱས་པ་ནི། ཕྱེད་ཀྱིས་ཡོད་དཀོན་ནོ། །ཤཱ་རིའི་བུ། ཆུ་བོ་གངྒཱ་ཆེ་ཞིང་ཡངས་པ་ནི་དཔག་ཅིང་ཚད་གཟུང་དུ་མེད་དོ། །བཅོམ་ལྡན་  
  
  
འདི་ལགས་སོ། །ཤཱ་རིའི་བུ། གནམ་ངོས་བཞིའི་འོག་ན་ཆར་པ་ཆེན་པོ་ཁྱབ་པར་བབ་སྟེ། ཆར་པའི་ཐིགས་པ་ནི། ཆུ་བོ་གངྒཱ་ཙམ་ན་མི་ལ་ལ་ཞིག་གིས་ལག་པས་  
ཆར་པའི་ཐིགས་པ་བཟེད་དེ་ལྷུང་ཞིང་ཟག་པ་མེད་ན། དེ་ཁྱོད་ཀྱི་ཡིད་ལ་ཇི་སྙམ། ཡོད་དཀོན་ནམ་མི་དཀོན། བཅོམ་ལྡན་འདས། དཀོན་ལགས་སོ། །ཤཱ་རིའི་བུ། ཡང་དག་  
པར་གཤེགས་པས་བཤད་པ། ཆོས་སོ་ཅོག་ཀུན་ལ་སྐྱེ་བའང་མེད། འགོག་པའང་མེད། མཚན་མའང་མེད། བྱ་བའང་མེད་ན། མི་ཀུན་ཡིད་ཆེས་ཤིང་ཤེས་པར་བྱས་པ་  
ཕྱེད་ཀྱིས་ཡོད་དཀོན་ནོ། །ཤཱ་རིའི་བུ། རི་རབ་རིའི་རྒྱལ་པོ་མཐོ་ཞིང་ཆེའམ་མི་ཆེ། བཅོམ་ལྡན་འདས། མཐོ་ཞིང་ཆེའོ། །ཤཱ་རིའི་བུ། གནམ་ངོས་བཞིའི་ནང་ན་ཁྱབ་པར་རྡོ་  
ཆེན་པོའི་ཆར་བབ་སྟེ། ཀུན་རི་རབ་རིའི་རྒྱལ་པོ་ཙམ་ན་མི་ལ་ལ་ཞིག་གིས་ལག་པས་རྡོ་དེ་དག་བཟེད་ཅིང་བསྡུས་ཏེ་སྐེ་ཚེའི་འབྲས་བུ་ཙམ་ཡང་ལྷུང་ཞིང་ཟག་པ་མེད་དེ་  
ཁྱོད་ཀྱི་ཡིད་ལ་ཇི་སྙམ། ཡོད་དཀོན་ནམ་མི་དཀོན། བཅོམ་ལྡན་འདས་དཀོན་ལགས་སོ། །ཤཱ་རིའི་བུ། ཡང་དག་པར་གཤེགས་པས་བཤད་པ་ཆོས་སོ་ཅོག་ཀུན་ལ་སྐྱེ་  
བའང་མེད། འགོག་པའང་མེད། མཚན་མའང་མེད། བྱ་བའང་མེད་ན་མི་ཀུན་ཡིད་ཆེས་ཤིང་ཤེས་པར་བྱས་པ་ཕྱེད་ཀྱིས་ཡོད་དཀོན་ནོ་ཤཱ་རིའི་བུ། དཔེར་ན། མི་ལ་ལ་  
  
  
༄༅། །ཞིག་གིས་སེམས་ཅན་ཐམས་ཅད་ལག་པ་གཡོན་པར་བཞག་ལ་ལག་པ་གཡས་པས་སྟོང་གསུམ་གྱི་འཇིག་རྟེན་གྱི་ཁམས་དང། རི་རབ་དང། ཆུ་བོ་  
དང། རྩི་ཤིང་བཏེག་སྟེ་སེམས་ཅན་དེ་རྣམས་ཐམས་ཅད་སེམས་མཐུན་པར་དགའ་སྐྱིད་ཅིང་ཡིད་ལ་ཐ་དད་པ་མེད་པར་བྱ་ནུས་ན། དེ་ཁྱོད་ཀྱི་ཡིད་ལ་ཇི་སྙམ། ཡོད་དཀོན་  
ནམ་མི་དཀོན། བཅོམ་ལྡན་འདས། དཀོན་ལགས་སོ། །ཤཱ་རིའི་བུ། ཡང་དག་པར་གཤེགས་པས་བཤད་པ། ཆོས་སོ་ཅོག་ཀུན་ལ་སྐྱེ་བའང་མེད་འགོག་པའང་མེད་  
མཚན་མའང་མེད། བྱ་བའང་མེད་ན། མི་ཀུན་ཡིད་ཆེས་ཤིང་ཤེས་པར་བྱས་པ་ཕྱེད་ཀྱིས་ཡོད་དཀོན་ནོ། །ཤཱ་རིའི་བུ། ཡང་དག་པར་གཤེགས་པས་བཤད་པ། ཆོས་  
ཀུན་ལ་ངོ་བོ་ཉིད་མེད་དེ། སྟོང་པ་ཅིའང་མེད་པས་འཇིག་རྟེན་ཐམས་ཅད་ཀྱིས་ཡིད་ཆེས་ཤིང་ཤེས་པར་དཀའོ། །ཅིའི་ཕྱིར་ཞེ་ན་ཤཱ་རིའི་བུ། ཆོས་དེ་ལ་འདུ་ཤེས་མེད་  
དེ༑ འདུ་ཤེས་སོ་ཅོག་དང་བྲལ་ལོ། །བསམ་པ་མེད་དེ། བསམ་པའོ་ཅོག་དང་བྲལ་ལོ། །བླང་བའང་མེད་དེ། དོར་བའང་མེད། འདྲན་ཏོར་ཡང་མེད། མྱ་ངན་ཚ་བའང་  
མེད༑ ཚུ་ལོགས་ཀྱི་འགྲམ་ཡང་མེད། ཕ་ལོགས་ཀྱི་འགྲམ་ཡང་མེད་སྐབས་ཀྱང་མེད། གཏི་མུག་ཀྱང་མེད། རིག་པའང་མེད་དེ། ཚད་མེད་པའི་ཡེ་ཤེས་ཀྱིས་ན་གདོད་  
  
  
བསམ་པས་ཤེས་པར་ནུས་པ་མ་ཡིན་ནོ་།སྤྱད་པའང་མེད། འདུ་ཤེས་ཀྱང་མེད། མྱ་ངན་ཚ་བའང་མེད་དེ། དེ་བསམ་པ་མེད་ན་བསམ་པ་ཀུན་ལས་འདས་  
སེམས་མེད་ན་སེམས་ཀུན་ལས་འདས། ཕྱོགས་པའང་མེད། ལོག་པའང་མེད་བཅིང་བའང་མེད། བཀྲོལ་བའང་མེད། བདེན་པའང་མེད། མི་བདེན་པའི་ཆོས་ཀྱང་མེད། གཏི་  
མུག་ཀྱང་མེད། གཏི་མུག་གི་ཆོས་ཀྱང་མེད། གཏི་མུག་གི་དྲ་བའང་མེད། མིང་ཡང་མེད། ཚིག་མེད། བཤད་པ་མེད། མ་བཤད་པ་མེད། ཟད་པའང་མེད། མ་ཟད་པའང་མེད་  
སྤྱད་པའང་མེད། ལམ་ཡང་མེད། ལམ་གྱི་འབྲས་བུའང་མེད། བྲལ་བ་མེད་ན་བྲལ་བ་རྣམས་ལས་འདས་ཏེ། བསམ་པའང་མེད། གོ་འདུན་འདྲེས་པའང་མེད། བླང་བའང་  
མེད། དོར་བའང་མེད། ཐོབ་པའང་མེད། ཐོབ་པར་ཡང་མི་རུང། བདེན་པ་རྣམས་ཀྱང་བསལ། འདོད་ཆགས་དང། ཞེ་སྡང་དང། གཏི་མུག་ཀྱང་བསལ་ཏེ། བདེན་པའང་མེད་  
རྫུན་པའང་མེད། རྟག་པའང་མེད། མི་རྟག་པའང་མ་ཡིན། སྣང་བའང་མ་ཡིན། མི་སྣང་བའང་མ་ཡིན། མུན་པའང་མ་ཡིན། སྣང་བའང་མ་ཡིན། སེམས་ལ་མི་འདུག་  
ངོ་བོ་ཉིད་མེད། ངོ་བོ་ཉིད་ཕྱི་མོ་ནས་སྟོང་པས་བདུད་ཕེབས་ཐུལ་བར་ནུས། མྱ་ངན་དང་འཁྲུག་པ་ཕེབས་ཐུལ། ལྔ་ཕུང་ཕེབས་ཐུལ། འདུ་མ་ཆེད་བཅུ་གཉིས་ཕེབས་ཐུལ་  
  
  
༄༅། །ཁམས་བཅོ་བརྒྱད་ཕེབས་ཐུལ། ལྔ་ཕུང་ཡོད་ཅེས་འཆད་པ་ཕེབས་ཐུལ། འདུ་མཆེད་བཅུ་གཉིས་ཡོད་ཅེས་འཆད་པ་ཕེབས་ཐུལ་ཁམས་བཅོ་བརྒྱད་  
ཡོད་ཅེས་འཆད་པ་ཕེབས་ཐུལ། སེམས་ཅན་ཡོད་ཅེས་འཆད་པ་དང། གང་ཟག་ཡོད་ཅེས་འཆད་པ་ཕེབས་ཐུལ། ཚེ་ཡོད་ཅེས་འཆད་པ་དང། སྲོག་ཡོད་ཅེས་འཆད་པ་དང་  
ཡོད་པ་ཡོད་ཅེས་འཆད་པ་དང། ཡོད་པ་མེད་ཅེས་འཆད་པ་ཕེབས་ཐུལ་ལོ། །ཡོན་པོ་ཆད་པ་ཐམས་ཅད་ཕེབས་ཐུལ་ལོ། །ཤཱ་རིའི་བུ། ངའི་འཕྲུལ་གྱི་ཆོས་འདིས་འདོད་  
ཆགས་ཐམས་ཅད་དང། ཆོས་ཡོད་ཅེས་འཆད་པ་དང། ཆོས་སོ་ཅོག་གི་ཡང་དག་པའི་བདེན་པའི་མཚན་མ་ལ་ཡིད་མི་ཆེས་མ་དད་པ་དང་སངས་རྒྱས་ཀྱི་ཆོས་ལ་ཟློག་པ་ཀུན་  
ཕེབས་ཐུལ་བར་ནུས་སོ། །ཅིའི་ཕྱིར་ཞེས་བྱས་ན། ཤཱ་རིའི་བུ་སེམས་ཅན་ལ་ལ་ཞིག་བདག་ཏུ་ལྟ་བར་འཆད། གང་ཟག་ཏུ་འཆད་།སེམས་ཅན་ཡོད་པར་འཆད། མེད་པར་  
འཆད། རྟག་པ་སྙམ་དུ་འཆད། །ཡོད་པ་སྙམ་དུ་འཆད། མེད་པ་སྙམ་དུ་འཆད་ཅིང་ཆོས་རྣམས་འཆད་པ་དང། བརྙན་མའི་མིང་དུ་འཆད་པ་དང། འཆད་པ་ཀུན་ལ་སངས་རྒྱས་  
ལ་ཟློག་ཅིང་གལ་བ་སྟེ། སངས་རྒྱས་དང་རྩོད་པའོ། །ཤཱ་རིའི་བུ། ཆོས་ལ་ཅུང་ཟད་ཅིག་ཐོབ་པར་འཛིན་པ་ཡན་ཆད་སངས་རྒྱས་དང་རྩོད་པའོ། །སངས་རྒྱས་དང་རྩོད་པ་ནི། ཀུན་  
  
  
ངའི་སློབ་མ་མ་ཡིན་ནོ་།ངའི་སློབ་མ་ཡིན་ན། མྱ་ངན་ལས་འདས་པ་དང་རྩོད་པ། སངས་རྒྱས་དང་རྩོད་པ། ཆོས་དང་རྩོད་པ། དགེ་འདུན་དང་རྩོད་པ་  
སྟེ། ཤཱ་རིའི་བུ། དེ་ལྟར་མཐོང་བའི་མི་ནི། ངས་ཁྱིམ་ནས་བྱུང་ཞིང། ཚུལ་ཁྲིམས་ནོད་དུ་མ་གནང་ངོ། །ཤཱ་རིའི་བུ། དེ་ལྟར་མཐོང་བའི་མི་ནི། ངས་ཆུ་རྔུབ་གཅིག་དང། ཡོན་ལེན་དུའང་  
མ་གནང་ངོ། །ཤཱ་རིའི་བུ། མི་ལ་ལ་ཞིག་དེ་ལྟ་བུར་མི་དགེ་བའི་འདོད་ཆགས་ཀྱི་དོན་བསལ་བཏང་བ་ནི། ངའི་ཆོས་ཀྱི་ནང་དུ་ཁྱིམ་ནས་འབྱུང་ཞིང་ཆོས་ལ་མི་ཚོལ་ཏེ། མྱ་ངན་ལས་  
འདས་པར་ཡང་མི་སེམས། མྱ་ངན་ལས་འདས་པའི་སེམས་ཀྱང་མི་བྱེད་མྱ་ངན་ལས་འདས་པ་ལའང་མ་ཆགས་ཏེ། མཐའ་ཡུན་དུ་སྟོང་པའི་ཆོས་ཀྱིས་མི་དངངས། མི་སྐྲག་པ་དེ་ལྟ་བུའི་མིའང་ཆོས་  
ཀུན་འཆད་པའི་ཕྱིར་བརྩོན་འགྲུས་པ་ལ་སྤྱོད་ན། མི་དགེ་བ་ལ་འདོད་ཆགས་པ་དེ་ལྟ་བུའི་ལྟ་སྨོས་ཀྱང་ཅི་དགོས། །བདག་ཏུ་ལྟ་བ་ལ་ཆགས་པ་དང། སེམས་ཅན་ལ་ཆགས་པ་དང། གང་ཟག་ལ་ཆགས་པ་དང་  
ཆོས་ལ་ཆགས་པ་དེ་ལྟ་བུའི་མིས་འདོད་ཆགས་རྣམས་གཅད་པའི་ཕྱིར་མཚན་མ་མེད་པའི་ཏིང་ངེ་འཛིན་འགྲུབ་པར་སྤྱད་སྦྱངས་ཏེ་མཚན་མ་མེད་པའི་ཏིང་ངེ་འཛིན་ལའང་  
མཚན་མ་མི་ལེན་ཏེ། མི་དེས་ཆོས་སོ་ཅོག་ཐམས་ཅད་ཀྱི་མཚན་ཉིད་གཅིག་ཡིན་པར་ཁོང་དུ་ཆུད་དེ། །དེ་ནི། མཚན་ཉིད་མེད་པའོ། །ཤཱ་རིའི་བུ། དེ་ལྟ་བུ་ནི། མིང་འཕྲུལ་གྱི་  
  
  
༄༅། །ཆོས་ཀྱི་མཉེན་དུལ་བའི་ཆོས་ཀྱི་བཟོད་པ་ཞེས་བྱའོ་།མཉེན་དུལ་བའི་ཆོས་ཀྱི་བཟོད་པ་དེ་ལྟ་བུ་ཐོབ་ན། གདོད་མིང་ངའི་སློབ་མ་ཡིན་ཏེ། ཡོན་ཕུལ་བའང་ཞུ་  
བར་བྱ་ནུས་ལ་ལུང་སྟོན་པར་མ་མནོས་སོ། །ཅིའི་ཕྱིར་ཞེས་བྱས་ན། ཤཱ་རིའི་བུ། ངའི་ཡང་དག་པའི་བདེན་པའི་མཚན་མའི་ཆོས་འདི་ལ་འཇུག་ཏུའང་མི་རུང། བླང་དུའང་མི་  
རུང། དོར་དུའང་མི་རུང། ཆགས་སུའང་མི་རུང། བཤད་དུའང་མི་རུང། སྨྲ་བའི་ཚིག་གི་ལམ་ཆད། དགའ་བའང་མེད། གཞའ་བའང་མེད། འདོད་ཅིང་དགའ་བའི་སེམས་ཀྱང་  
ཆད་དེ། རྐྱེན་རྣམས་ཚོགས་པ་མེད། རྐྱེན་རྣམས་དང་བྲལ་བས་ཀྱང་ལམ་མེད། ལམ་ཆད། ལམ་མེད་པ་ལ་ཐུག་པར་སྨྲ་བའི་ཚིག་རྣམས་དང། བརྗོད་ཅིང་འགྲོ་བ་དང། སྒྲ་  
སྐད་ཀུན་ཆད། དེ་གཟུགས་ཀྱང་མེད། ཁ་དོག་ཀྱང་མེད། བླང་བའང་མེད། ཆགས་པའང་མེད། སྤྱད་པའང་མེད། བདེན་པའང་མེད་རྫུན་པའང་མེད། མུན་པའང་མེད་  
སྣང་བའང་མེད། ཞིག་པའང་མེད། རྩོད་པའང་མེད། འདུས་པའང་མེད། གྱེས་པའང་མེད། གཡོ་བའང་མེད། སེམས་པའང་མེད། རྣམ་པར་རྟོག་པའང་མེད། ཐོབ་པར་མི་རུང་  
ངོ། །དྲི་མའང་མེད། གཙང་བའང་མེད། མིང་ཡང་མེད། མཚན་མའང་མེད། སེམས་ཀྱིས་བགྲང་བའི་ཆོས་ཀྱང་མ་ཡིན། སེམས་ཀྱིས་ཤེས་པའང་མ་ཡིན་ཏེ། ངའི་ཆོས་འདིའི་  
  
  
བུད་མེད་ཀྱང་མེད། ལྷའང་མེད་ཀླུའང་མེད། གནོད་སྦྱིན་ཡང་མེད། དྲི་ཟའང་མེད། གྲུལ་བུམ་ཡང་མེད། ཤ་ཟའང་མེད། ཆད་པའང་མེད། རྟག་པའང་  
མེད། བདག་ཏུ་ལྟ་བའང་མེད། སེམས་ཅན་ཡང་མེད། གང་ཟག་ཀྱང་མེད། འོངས་པའང་མེད། སོང་བའང་མེད། ཞུགས་པའང་མེད། ཚུལ་ཁྲིམས་ཀྱང་མེད། ཉམས་པའང་མེད་  
གཙང་བའང་མེད། དྲི་མའང་མེད། ཏིང་ངེ་འཛིན་ཀྱང་མེད། ཐུབ་པའང་མེད། ཐུབ་པའི་རྩ་བའང་མེད། བསམ་གཏན་ཡང་མེད། བསམ་གཏན་གྱི་རྩ་བའང་མེད། ཤེས་པའང་མེད། མཐོང་  
བའང་མེད། འདོད་པའང་མེད། རྩོད་པའང་མེད། ལམ་ཡང་མེད། ལམ་གྱི་འབྲས་བུའང་མེད། ཤེས་རབ་ཀྱང་མེད། ཤེས་རབ་ཀྱི་རྩ་བའང་མེད། སྣང་བའང་མེད། སྣང་བ་མེད་པའང་  
མེད༑ གྲོལ་ཐར་པའང་མེད། གྲོལ་ཐར་པ་མེད་པའང་མེད། འབྲས་བུའང་མེད། འབྲས་བུ་ཐོབ་པའང་མེད། སྟོབས་ཀྱང་མེད། སྟོབས་ཐོབ་པའང་མེད། འཇིགས་པའང་མེད། འཇིགས་པ་  
མེད་པའང་མེད། སེམས་ཀྱང་མེད། སེམས་ཀྱི་རྩ་བའང་མེད། འདུག་པའང་མེད། འགྲོ་བའང་མེད། ཆོ་གའང་མེད། ཚུ་ལོགས་ཀྱང་མེད་ཕ་ལོགས་ཀྱང་མེད། དྲན་ཞིང་འདུ་ཤེས་ཀྱིས་རྣམ་  
པར་བརྟགས་པའང་མེད། བྱང་ཆུབ་ཀྱང་མེད། བྱང་ཆུབ་ཀྱི་ཤེས་ཀྱང་མེད། ཤེས་རབ་མེད། ཤེས་རབ་མེད་པའང་མེད། སའང་མེད་ཆུའང་མེད། མེའང་མེད། རླུང་ཡང་མེད། སྡིག་  
  
  
༄༅། །ཀྱང་མེད། དཔལ་ཡོན་ཡང་མེད། ཆོས་ཀྱང་མེད། ཆོས་མེད་པའང་མེད། སྡུག་བསྔལ་ཡང་མེད། སྐྱིད་པའང་མེད་དེ། འདྲན་ཏོར་བརྗོད་པ་ཐམས་ཅད་ཀྱི་རྩ་  
བའི་ཕྱི་མོ་ཀུན་བྱུང་སྟེ། ཐམས་ཅད་ཡོངས་སུ་བྲལ་བས་གྲངས་ཏེ། དུད་པའང་མེད་དོ། །ཤཱ་རིའི་བུ། གཅེས་པའི་ཚིག་བསྐྱོད་དོ་།ངའི་ཆོས་ཀྱིས་སེམས་སོ་ཅོག་ཐམས་ཅད་དང་  
མཐོང་ངོ་ཅོག་ཐམས་ཅད་དང། བདུད་ཐམས་ཅད་དང། ལེ་ལོའང་སྐྱེ་བ་ཀུན་བཤིག་སྟེ། དྲན་ཞིང་སེམས་པ་ཐམས་ཅད་ཀུན་གྱི་སེམས་སོ། །སྨྲ་བའི་ཚིག་ཐམས་ཅད་གསལ་  
ཏོ༑ ༑ངའི་ཆོས་དེའི་ནང་ན་རྟག་པ་མེད། རྟག་པ་མེད་པའང་མེད་སྡུག་བསྔལ་མེད། སྐྱིད་པའང་མེད། དྲི་མའང་མེད། གཙང་བའང་མེད། ཆད་པའང་མེད། རྟག་པའང་མེད་  
བདག་ཏུ་ལྟ་བའང་མེད། སེམས་ཅན་ཡང་མེད། གང་ཟག་ཀྱང་མེད་ཚེའང་མེད། སྲོག་ཀྱང་མེད། སྐྱེ་བའང་མེད། འགོག་པའང་མེད། དེ་ཅིའི་ཕྱིར་ཞེ་ན། ཤཱ་རིའི་བུ། ཡང་  
དག་པར་གཤེགས་པས་ཆོས་ལ་ཅིའང་ཐོབ་པ་ཡོང་མེད་ཅིང་ཞི་བ་ཡོད་པས་ན། མིང་མྱ་ངན་ལས་འདས་ཞེས་བྱ་ན། མྱ་ངན་ལས་འདས་པ་ཐོབ་པའང་མ་མཐོང། ཤཱ་རིའི་བུ་  
སངས་རྒྱས་ཀྱང་མྱ་ངན་ལས་འདས་པར་མི་སེམས་སོ། །མྱ་ངན་ལས་འདས་པའི་སེམས་ཀྱང་མི་བྱེད། །མྱ་ངན་ལས་འདས་པ་ལ་འདོད་ཆགས་ཀྱང་མེད་དོ། །དེ་ལྟ་བས་ན་  
  
  
རབ་ཏུ་ངོ་མཚར་བར་མངོན་ཏེ། ཡོད་དཀོན་ནོ། །དེ་ནི་ཡང་དག་པར་གཤེགས་པས་བཤད་པ། ཆོས་སོ་ཅོག་སྐྱེ་བའང་མེད་འགོག་པའང་མེད། མཚན་མའང་མེད། བྱ་བའང་  
མེད་ན། མི་ཀུན་ཡིད་ཆེས་ཤིང་ཤེས་པར་བྱས་པ་ན་ཕྱེད་ཀྱིས་ཡོད་དཀོན་ནོ། །ལེའུ་གཉིས་ཏེ། སངས་རྒྱས་བསམ་པའི་ལེའུ།། །།དེའི་ཚེ་ཤཱ་རིའི་བུས་སངས་རྒྱས་ལ་  
གསོལ་པ། བཅོམ་ལྡན་འདས། ཆོས་འདིའི་ནང་ན་ཇི་ལྟ་བུ་ལ་ངན་པའི་བཤེས་གཉེན་ཞེས་བགྱི། ཇི་ལྟ་བུ་ལ་དགེ་བའི་བཤེས་གཉེན་ཞེས་བགྱི། སངས་རྒྱས་ཀྱིས་ཤཱ་རིའི་བུ་ལ་  
བཀའ་སྩལ་པ། དགེ་སློང་ལ་ལ་ཞིག་དགེ་སློང་གཞན་ལ་སྟོན་པ་དགེ་སློང། ཁྱོད་སངས་རྒྱས་ལ་སོམས་ཤིག་ཆོས་ལ་སོམས་ཤིག་དགེ་འདུན་ལ་སོམས་ཤིག་ཚུལ་ཁྲིམས་  
ལ་སོམས་ཤིག་གཏོང་བ་ལ་སོམས་ཤིག་ལྷ་ལ་སོམས་ཤིག་དགེ་སློང་ཁྱེད་ཀྱིས་ལུས་ལ་རྟོགས་ཏེ། ལུས་གཟུགས་དེ་མི་གཙང་བར་སོམས་ཤིག་།བྱ་བ་ཡོད་དོ་ཅོག་གི་  
ཆོས་ཐམས་ཅད་ཀུན་ནི། རྟག་པ་མེད་པར་རྟོགས་ཤིག་ཆོས་སོ་ཅོག་ནི། སྟོང་པ་མེད་པར་རྟོགས་ཤིག་དགེ་སློང། ཁྱོད་ཀྱིས་རྐྱེན་ཏོ་ཅོག་གི་མཚན་མ་བླངས་ཏེ་སེམས་ཀྱི་  
རྐྱེན་གྱི་ནང་དུ་བཏགས་པ་བཞིན་དུ་སྟོང་པའི་མཚན་མ་གཅིག་ཏུ་སོམས་ཤིག་དགེ་བའི་སེམས་ལ་དད་པར་བྱོས་ཤིག་མི་དགེ་བའི་ཆོས་ཀྱི་མཚན་མ་ལོངས་ལ། མི་དགེ་  
  
  
༄༅། །བའི་ཆོས་ཀྱི་མཚན་མ་བླངས་ཟིན་ནས་གཅད་པར་བྱ་བའི་ཕྱིར་བརྟགས་ཤིང་བསམ་པ་སྤྱད་པ་སྦྱངས་ཏེ། འདོད་ཆགས་གཅད་པའི་ཕྱིར་མི་གཙང་བའི་མཚན་  
མ་ལ་བརྟག་གོ། །ཞེ་སྡང་གཅད་པའི་ཕྱིར་བྱམས་པའི་སེམས་ཀྱི་མཚན་མ་ལ་བརྟག་གོ། གཏི་མུག་གཅད་པའི་ཕྱིར་རྒྱུ་རྐྱེན་གྱི་ཆོས་ལ་བརྟགས་ཏེ། རྟག་པར་ཚུལ་ཁྲིམས་  
གཙང་མ་བསམ་པ་ལ་ཟབ་ཏུ་སྟོང་པའི་མཚན་མ་བླངས་ཏེ། བརྩོན་འགྲུས་རྟག་པར་སྤྱད་ལ་བསམ་གཏན་བཞི་ཐོབ་ནས་སེམས་གཅིག་ཏུ་ལམ་བཙལ་ཏེ། མི་དགེ་བའི་ཆོས་  
ནི༑ སྤངས་ནས་ནང་གི་བདེ་སྐྱིད་ཡོད་པར་བརྟག་གོ། །སེམས་གཅིག་ཏུ་ལམ་སྤྱད་དེ། དགེ་མི་དགེའི་བྱེ་བྲག་ཕྱེད་པར་རྟོགས་པར་བརྟག་གོ་།མཚན་མར་རྟོགས་ཏེ་བླངས་  
ཟིན་ནས་སེམས་གཅིག་ཏུ་བསམ་སྟེ། མྱ་ངན་ལས་འདས་པའི་བདེ་བ་སྟོང་པ་ཞི་བ་བརྟགས་ཏེ་མྱ་ངན་ལས་འདས་པའི་མཐའ་ཡུན་དུ་གཙང་དག་པ་འབའ་ཞིག་བླང་བ་དེ་  
ལྟ་བུ་སྟོན་པ་ནི། མིང་ཡོན་པོར་སྟོན་པ་སྟེ། དེ་ལྟ་བུའི་དང་པོར་སྟོན་པ་ཡོན་པོར་སྟོན་པ་ཡིན་ནོ། །ཤཱ་རིའི་བུ། དེ་ལྟ་བུར་སྟོན་པ་ནི། མིང་ངན་པའི་བཤེས་གཉེན་ཏེ། མི་དེ་ལྟ་བུའི་  
མིང་ལ་འཕྱ་སྐུར་བ་ཞེས་བྱ་སྟེ། མུར་འདུག་ལ་སྟོང་པའོ། །མི་གཞན་ལ་ཡོན་པོར་ལམ་གྱི་ཆོས་འཆད་པ་ཞེས་ཀྱང་བྱའོ། །ཤཱ་རིའི་བུ། དེ་ལྟ་བུའི་མིང་ངན་པ་ནི། ངས་ཆུ་  
  
  
ཡོན་ལེན་དུའང་མི་གནང་ངོ། །ངས་སྟོན་པ་ནི། བཤད་ཀྱི། སློབ་མ་ནི། མ་བཤད་དོ། །ཤཱ་རིའི་བུ། ངའི་ཆོས་ལ་དེ་ལྟ་བུར་ལེ་ལོ་ཡང་སྐྱེ་བ་སྟོན་པ་མང་དུ་ཡོད་དོ། །ཤཱ་  
རིའི་བུ། བསྟན་པ་ནོད་པ་ནི། ཚུལ་ཁྲིམས་མནོས་ཏེ་ལོ་ལྔའི་བར་དུ་ཀུན་གཏོང་མི་ཕོད་ན། དེ་ལྟ་བུར་བསྟན་པ་ནི། དེ་ལ་སེམས་འགྲུས་པར་སྤྱད་དེ། རང་ལ་ཅིའང་མེད་པ་ཐོབ་པ་  
ཡོད་དོ༑ ༑དགེ་སློང། སོང་སྟེ་མི་གསོལ་མི་འདྲེ་བ་ངས་བཤད་པ་ལ་མི་དེ་ལོ་ལྔ་ལོན་མོད་ཀྱི། འོན་ཀྱང་མིང་ཡོན་པོ་མཐོང་བ་སྟེ་མུར་འདུག་གི་ཆོས་དང་འདྲེས་ཤིང་བདུད་ཀྱིས་བསྟན་  
པ་བཞིན་དུ་སྤྱོད་པའོ། །ཤཱ་རིའི་བུ། དགེ་སློང་ལ་ལ་ཞིག་དེ་སྐད་དུ་བསྟན་པ་མནོས་ཟིན་ནས་སྟོང་པ་ཆོས་ཅིའང་ཐོབ་པ་མེད་ཅེས་ཐོས་ནས་མོད་བཞིན་རང་གིས་ཚོར། ཤེས་ཏེ་  
བདག་གིས་སྔར་མནོས་པ་ནི། ཀུན་ཡོན་པོ་མཐོང་བ་ཡིན་ཏེ། སྟོང་པ་ཅིའང་ཐོབ་པ་མེད་པའི་ཆོས་ལ་ཐེ་ཚོམ་ཡང་མེད། འགྱོད་པའང་མེད་དེ། ཟབ་ཏུ་ཞུགས་ཤིང་ཐོས་པ་མེད་  
པས་བདག་ཏུ་ལྟ་བ་དང། གང་ཟག་ཏུ་ལྟ་བ་ཐམས་ཅད་ལ་མི་རྟེན་ཏོ། །ཤཱ་རིའི་བུ། ངས་བཤད་པ་ལ་དེ་ལྟ་བུའི་མི་མིང་གཙང་དག་པའི་ཚངས་པ་སྤྱད་པ་ཞེས་བྱའོ། །ཤཱ་རིའི་བུ་  
དགེ་སློང་ལ་ལ་ཞིག་གིས་དེ་ལྟ་བུ་ཅིའང་ཐོབ་པ་མེད་པའི་བཟོད་པ་འབྱོར་གྲུབ་ན། འཕྲལ་དུ་ལྷག་མ་མེད་པའི་མྱ་ངན་ལས་འདས་པ་མཐོང་མོད་ཀྱི། ངས་ལུང་བསྟན་ཏེ། མི་དེ་  
  
  
༄༅། །སངས་རྒྱས་བྱམས་པའི་དུས་ཀྱི་ཚོགས་པ་དང་པ་ལ་འཇུག་གོ། །དེའི་ཚེ་སངས་རྒྱས་བྱམས་པའང་ཤིན་ཏུ་དགའ་ནས་ལན་གསུམ་བོས་ཏེ་མི་དེ་སངས་  
རྒྱས་ཤཱཀྱ་ཐུབ་པའི་ཆོས་ལ་ཅིའང་ཐོབ་པ་མེད་པའི་བཟོད་པའི་འབྱོར་འགྲུབ་པས་ནུས་སོ་ཞེས་བོས་སོ། ཤཱ་རིའི་བུ། ཁྱིམ་ན་འདུག་པའང་རུང། ཁྱིམ་ནས་བྱུང་བའང་རུང་  
སྟེ༑ དེ་ལྟ་བུ་བཟོད་པ་འབྱོར་གྲུབ་ན། ངས་མི་དེ་མྱ་ངན་ལས་འདས་པ་ཐོབ་པ་ཡང་དག་པར་ལུང་སྟོན་ཏོ། །ཤཱ་རིའི་བུ། མི་ལ་ལ་ཞིག་དེ་སྐད་དུ་བསྟན་པ་མནོས་ཟིན་ནས་  
སྟོང་པ་ཅིའང་ཐོབ་པ་མེད་པའི་ཆོས་ཐོས་ན། རྨད་བཞིན་དངངས་སྐྲག་ན། མི་དེ་སྙིང་རྗེར་རུང་སྟེ། ར་མདའ་མེད་དོ། །གཉེན་པོ་མེད་དེ། སེམས་ཅན་དམྱལ་བར་  
ཕྱོགས་སོ། །དེ་ཅིའི་ཕྱིར་ཞེ་ན། ཤཱ་རིའི་བུ། སངས་རྒྱས་ཀྱི་བསྟན་པ་ལ་དངངས་སྐྲག་ཅིང་དོགས་པ་སྟེ། མི་དེས་ངན་པའི་ལམ་ཆོག་ཚང་བའི་ཕྱིར་རོ། །ཇི་ལྟ་ཞེ་ན། ངས་རྟག་  
པར་བཤད་པ་ཡིན་ནོ་བ་ཡོད་ཅེས་འཆད་པ་ནི། ལམ་ངན་པའི་ཤས་ཡིན་ནོ། །ཇི་ལྟ་ཞེ་ན། ཤཱ་རིའི་བུ། སངས་རྒྱས་ཀྱིས་ཐོབ་པའི་ཆོས་ལ་ཡིན་མ་ཡིན་དང་ཐ་དད་པ་  
མེད་དོ། །ཐ་དད་དུ་ཟིན་ན། ཐོབ་པ་ཡོད་པ་ཡིན་ནོ། །ཤཱ་རིའི་བུ་མི་ལ་ལ་ཉིས་ན་ལོག་པ་ལྔའི་ཤས་ལྕི་བ་འབྱོར་གྲུབ་ཀྱང་རུང་གི། བདག་ཏུ་ལྟ་བ་དང། སེམས་ཅན་དུ་  
  
  
གང་ཟག་ཏུ་ལྟ་བ་དང། ཚོར་ལྟ་བ་དང་སྲོག་ཏུ་ལྟ་བ་དང། ཕུང་པོ་དང་སྐྱེ་མཆེད་དང། ཁམས་སུ་ལྟ་བ་འབྱོར་གྲུབ་ཏུ་མི་རུང་ངོ། །ཚུལ་ཁྲིམས་འཛིན་པ་ལ་འདོད་  
ཆགས། ཚུལ་ཁྲིམས་འཛིན་པ་ལ་ཆགས་པར་མཐོང་བའོ། །ཏིང་ངེ་འཛིན་ལ་འདོད་ཆགས་ན། ཏིང་ངེ་འཛིན་མཐོང་བ་ལ་ཆགས་པའོ་།སངས་རྒྱས་ཀྱི་འདུ་ཤེས་ལ་བརྟེན་ན་  
ཆོས་ཀྱི་འདུ་ཤེས་ཐོབ་པའོ། །དགེ་འདུན་གྱི་དོན་གཅོད་ན། ལུས་མཐོང་བ་འབྱོར་གྲུབ་བོ། །དེ་ཅིའི་ཕྱིར་ཞེ་ན། སངས་རྒྱས་ཀྱི་ཆོས་ལ་ལུས་མཐོང་བ་འབྱོར་གྲུབ་ན། དགེ་འདུན་  
གྱི་གྲངས་སུ་མི་གཏོགས་སོ། །ཤཱ་རིའི་བུ། སངས་རྒྱས་ཀྱི་སློབ་མ་རྣམས་ནི། སེམས་ལ་རྣམ་པར་བརྟག་པ་མེད་དོ། །ཤཱ་རིའི་བུ། སངས་རྒྱས་ཀྱི་སློབ་མ་རྣམས་ལ་མི་དགེ་བ་མེད་  
དོ༑ ༑ཚུལ་ཁྲིམས་ཞིག་པ་མེད་དོ། །ཞིག་པར་མཐོང་བ་མེད་དོ། །ཆོ་ག་ཞིག་པ་མེད་དོ། ཤཱ་རིའི་བུ། གང་ལ་སོགས་པ་ངན་པ་མི་དགེ་ཞེས་བྱ། སངས་རྒྱས་དང་དགེ་འདུན་  
གྱི་ནང་ན་དགེ་འདུན་གྱི་གྲངས་སུ་མ་ཆུད་པའི་མིང་ངན་པ་མི་དགེ་བའོ། །སེམས་ཀྱི་སེམས་བགྲང་བའི་ཆོས་ནི། རྐྱེན་རྣམས་དང་འདུས་པ་སྟེ། ཡང་དག་པ་བདེན་པའི་དོན་མེད་  
དེ༑ རྣམ་པར་རྟོག་པ་འབའ་ཞིག་བྱེད་དོ། །རྣམ་པར་རྟོག་པ་སྤྱད་པས་ན། ཐོབ་པ་ཡོད་དུ་འཛིན་ཏེ། གང་ཟག་ཐོབ་པ་ནས་ཚིག་གིས་བཤད་པ་ཡོད་པ་ཀུན་ལ་ཐུག་གི་བར་དུ་  
  
  
༄༅། །སེམས་ཀྱིས་སམས་མཐུད་དེ། དགེ་མི་དགེའི་ཆོས་ལ་ཐུག་པ་ནི། འཕྲུལ་གྱི་ཆོས་ཀྱི་ནང་ན་མིང་ངན་པ་མི་དགེ་བའི་ཆོས་ཞེས་བྱའོ། །ཅིའི་ཕྱིར་ཞེ་ན་  
ཤཱ་རིའི་བུ། སྐྱིད་པ་ཡོད་པའི་གནས་ཀྱི་ནང་ན་གདོན་མི་ཟ་བར་ཉོན་མོངས་པ་ཡོད་དོ། །ཡང་དག་པར་གཤེགས་པའི་ཆོས་ལ་དེ་ལྟ་བུའི་སྐྱིད་སྡུག་མེད་དོ། །ཤཱ་རིའི་བུ་  
ཡང་དག་པར་གཤེགས་པས་ཐོབ་པ་དེའི་ནང་ན་འདོད་པ་མེད། འདོད་པ་མེད་པའང་མེད། སྐྱིད་པའང་མེད། ཉོན་མོངས་པའང་མེད། སེམས་པའང་མེད། འདུ་ཤེས་ཀྱང་  
མེད། སྤྱོད་པའང་མེད། སྟོང་པའི་འདུ་ཤེས་ལ་ཐུག་གི་བར་དུའང་མེད་དོ། །ཅིའི་ཕྱིར་ཞེས་བྱས་ན། ཤཱ་རིའི་བུ། སྟོང་བའི་འདུ་ཤེས་ཡོད་དུ་ཟིན་ན། བདག་ཏུ་ལྟ་བའི་འདུ་  
ཤེས་ཡིན། སེམས་ཅན་དུ་ལྟ་བའི་འདུ་ཤེས་ཡིན། རྟག་པའི་འདུ་ཤེས་ཡིན། ཆད་པའི་འདུ་ཤེས་ཡིན་ནོ། །ཅིའི་ཕྱིར་ཞེ་ན། ཤཱ་རིའི་བུ་འདུ་ཤེས་ཡོད་པའི་ཕྱིར་འབྲངས་  
ན། མཚན་མའོ་ཅོག་སྐྱེས་ཏེ། ཀུན་ཡོན་པོར་ལྟུང་བ་ཡིན་ནོ། །ཤཱ་རིའི་བུ། སྟོང་པའི་མིང་ནི། སེམས་མེད་པ་སྟེ། དེའི་མིང་སྟོང་པ་ཞེས་བྱའོ། །སྟོང་པའི་སེམས་ཀྱང་སྟོང་  
བ་སྟེ། དེའི་མིང་སྟོང་པ་ཞེས་བྱའོ། །ཤཱ་རིའི་བུ། སྟོང་པའི་ནང་ན་ལེགས་པའང་མེད། ཉེས་པའང་མེད། སྟོང་པའི་འདུ་ཤེས་ལ་ཐུག་གི་བར་དུའང་མེད་དོ། །དེ་ལྟ་བས་ན་  
  
  
།ཤཱ་རིའི་བུ། བྱ་བ་ཡོད་པའི་ཆོས་ཀུན་ནི། རིག་པར་རུང། ཤེས་པར་རུང་ངོ། །སྟོང་པ་ནི། རིག་པར་རུང་བ་མ་ཡིན་ནོ། །ཤེས་པར་རུང་བའང་མ་ཡིན། བསམ་པར་  
རུང་པའང་མ་ཡིན་ཏེ། དེ་ལྟ་བས་ན། མིང་སྟོང་པའོ། །ཤཱ་རིའི་བུ། སྟོང་པའི་འདུ་ཤེས་ནི། བསམ་པས་ཐོབ་པ་མ་ཡིན་ནོ། །ཅིའི་ཕྱིར་ཞེ་ན། སྟོང་པ་འདུ་ཤེས་མེད་པའི་ཕྱིར་རོ། །  
དེ་ལྟ་བས་ན། མིང་སྟོང་པའོ། །ཤཱ་རིའི་བུ། ཅིའི་ཕྱིར་ཞེ་ན་སྟོང་པའི་ལས་སྤྱོད་པ་བཤད། འདུ་ཤེས་ཐམས་ཅད་མི་སེམས། སྟོང་པའི་འདུ་ཤེས་ལ་ཐུག་གི་བར་དུའང་མི་སེམས་  
པ་དེའི་མིང་སྟོང་པ་སྤྱོད་པ་ཞེས་བྱའོ། །ཤཱ་རིའི་བུ། འདུ་ཤེས་ཀྱི་མིང་སེམས་ལ་བསམ་པ་ཡོད་དོ་ཅོག་གི་མིང་འདུ་ཤེས་ཞེས་བྱའོ། །ཅིའང་བསམ་པ་མེད་པ་ནི། འདུ་ཤེས་མེད་  
པ་སྟེ། འདུ་ཤེས་དང་བྲལ་བས་ན། མིང་འདུ་ཤེས་མེད་པ་ཞེས་བྱའོ། །འདུ་ཤེས་ལེན་པ་ལ་འབྲང་བ་ནི། ཀུན་ཡོན་པོ་མཐོང་བ་ཡིན་ནོ། །ཅིའི་ཕྱིར་ཞེ་ན། ཤཱ་རིའི་བུ། འཕྲུལ་གྱི་  
ཆོས་ལ་སྟོང་པ་ཞི་བ་ཐོབ་ཏུ་འཛིན་ན། ཀུན་ཡོན་པོ་མཐོང་བར་ལྟུང་བ་ན་ཚིག་གིས་བཤད་པ་དང། འཆད་པ་ལྟ་སྨོས་ཀྱང་ཅི་དགོས། དེ་ལྟ་བུའི་སྟོང་པའི་ཆོས་ཅི་སྤྱད་ན་བཤད་  
དུ་རུང། ཤཱ་རིའི་བུ། སངས་རྒྱས་ཀྱིས་ཅིའི་ཕྱིར་སྐད་དང་ཚིག་གིས་བཤད་པ་ཀུན་མིང་ཡོན་པོ་ཞེས་བྱའོ། །ཆོས་སོ་ཅོག་ལ་ཁོང་དུ་ཆུད་པར་མི་ནུས་པ་དེ་ནི། ཀུན་ཚིག་  
  
  
༄༅། །བཤད་པས་བསྒྲིབས་པའི་ལན་ཏེ། དེ་ལྟ་བས་ན། ཡང་དག་པར་གཤེགས་པས་སྨྲ་བའི་ཚིག་ཀུན་ཡོན་པོ་ཡིན་པར་མཁྱེན་ཏེ། སྨྲ་བའི་ཚིག་ཅུང་ཟད་  
ཡན་ཆད་ཀྱང་བདེན་པར་མི་རུང་ངོ། །ཤཱ་རིའི་བུ། སངས་རྒྱས་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་འདུ་ཤེས་ཀྱང་མེད། སེམས་ཀྱང་མེད་དོ། །ཅིའི་  
ཕྱིར་ཞེ་ན། ཡང་དག་པར་གཤེགས་པས་ཆོས་ལ་ངོ་བོ་ཉིད་ཐོབ་པའང་མེད། སེམས་ཐོབ་པའང་མེད་དོ། །ཤཱ་རིའི་བུ། ཡང་དག་པར་གཤེགས་པས་ཅིའི་ཕྱིར་བསམ་པའི་  
གནས་ཡོད་པར་བཤད། ཤཱ་རིའི་བུ། ཆོས་ཀྱི་ཡི་གེ་ལས་བཤད་པ། མི་ལ་ལ་ཞིག་གཞི་བསམ་པའི་གནས་ཐོབ་ན། མི་དེས་ཆོས་སོ་ཅོག་གི་ངོ་བོ་ཉིད་ཐོབ་པར་ནུས་ཏེ་  
རང་གི་ལུས་ཐོབ་པར་ནུས། བདག་ཏུ་ལྟ་བ་ཐོབ། གང་ཟག་ཐོབ་སྟེ་དེ་ནི་བདེན་པ་ཡོང་མེད་དོ། །ཆོས་ཀྱི་མཚན་མ་ཐ་དད། སྟོང་པ་ཐ་དད། སྟོང་པ་བསྟན་པའི་ཕྱིར་  
བསམ་པའི་གནས་བཤད་དོ། །གཞི་བསམ་པའི་གནས་ཀྱི་ངོ་བོ་ཉིད་ལ་ངོ་བོ་ཉིད་མེད། གནས་མེད། བསམ་པའང་མེད། བཤད་པའང་མེད་འདོད་ཆགས་ཀྱང་མེད་དེ། །  
སེམས་ཀྱི་ངོ་བོ་ཉིད་ཀྱང་མེད་ན། སེམས་ཀྱི་གནས་མེད་པ་ལྟ་སྨོས་ཀྱང་ཅི་དགོས། དེ་བས་ན། ཡང་དག་པར་གཤེགས་པས་མིང་སེམས་ཀྱི་གནས་ཞེས་བཤད་དོ། །ཤཱ་རིའི་  
  
  
ཆོས་སོ་ཅོག་ལ་ཡང་དག་པར་ངོ་བོ་ཉིད་དེ་སྐྲ་སྤུའི་ཉག་མ་བཅུ་ཚལ་གྱི་བརྒྱ་ཆ་གཅིག་ཙམ་ཞིག་ཡོད་དུ་ཟིན་ན། དེས་སངས་རྒྱས་ཀྱི་ཚིག་རྣམས་འཇིག་རྟེན་དུ་མི་འགྱུར་ཏེ། མཐར་  
ཆོས་སོ་ཅོག་གི་ངོ་བོ་ཉིད་སྟོང་པར་ཡང་མ་བཤད་དོ། །ཤཱ་རིའི་བུ། སངས་རྒྱས་ཀྱི་ཆོས་སོ་ཅོག་ནི། བདེན་པར་སྟོང་པ་སྟེ། ངོ་བོ་ཉིད་མེད་ཅིང་མཚན་མ་གཅིག་པུ་སྟེ། དེ་ནི་  
མཚན་མ་མེད་པར་ཡང་དག་པར་གཤེགས་པ་ཀུན་གྱིས་གཟིགས་སོ། །ཡང་དག་པར་གཤེགས་པ་དེའི་ཕྱིར་བསམ་པའི་གནས་ཡོད་ཅེས་བཤད་དོ་།ཤཱ་རིའི་བུ། བསམ་པའི་  
གནས་ནི། མིང་གནས་མེད། གནས་མེད་པའང་མེད་ཅེས་བྱའོ། །བསམ་པ་མེད། བསམ་པའི་ལས་ཀྱང་མེད། འདུ་ཤེས་མེད། རྣམ་པར་བརྟག་པའང་མེད། ཡིད་མེད། ཡིད་ཀྱི་ལས་  
ཀྱང་མེད། བསམ་པ་མེད། བསམ་པའི་ལས་ཀྱང་མེད། ཆོས་མེད། ཆོས་ཀྱི་མཚན་མའང་མེད། དེ་ཀུན་འདུས་གྱེས་མེད་པས་ན། མཛངས་ཤིང་འཕྲུལ་པའི་མིང་རྣམ་པར་བརྟགས་པ་  
མེད་ཅེས་བྱ་སྟེ། དེའི་མིང་བསམ་པའི་གནས་ཞེས་བྱའོ། །ཡང་དག་པར་གཤེགས་པས་དེའི་ཕྱིར་བསམ་པའི་གནས་ཡོད་ཅེས་བཤད་དོ་།ཅིའང་མེད་པའི་ཕྱིར་བསམ་པའི་གནས་  
ཞེས་བྱའོ། །སངས་རྒྱས་བསམ་པའི་ཕྱིར་མིང་བསམ་པའི་གནས་ཞེས་བྱའོ། །ཤཱ་རིའི་བུ། ཇི་ལྟར་ན། མིང་སངས་རྒྱས་བསམ་པ་ཞེས་བྱ། ཅིའང་མེད་པར་མཐོང་བ་ནི། མིང་  
  
  
༄༅། །སངས་རྒྱས་བསམ་པ་ཞེས་བྱའོ། །ཤཱ་རིའི་བུ། སངས་རྒྱས་ཀུན་ནི། དཔག་ཏུ་མེད། བསམ་གྱིས་མི་ཁྱབ། བརྗོད་ཀྱིས་མི་ལང་ངོ། །གཞུང་དེ་ལྟ་བས་ན། ཅིའང་མེད་  
པར་མཐོང་བ་ནི། མིང་སངས་རྒྱས་བསམ་པ་ཞེས་བྱ་སྟེ། བདེན་པར་མིང་རྣམ་པར་བརྟག་པ་མེད་དོ། །སངས་རྒྱས་ཆོས་སོ་ཅོག་ལ་རྣམ་པར་བརྟགས་པ་མེད་པས་ན། སེམས་ལ་  
རྣམ་པར་བརྟགས་པ་མེད་ན་གདོད་སངས་རྒྱས་བསམ་པ་ཡིན་ཞེས་བྱའོ། །ཡང་གཅིག་ཏུ་ན། ཆོས་སོ་ཅོག་གི་བདེན་པའི་མཚན་མ་མཐོང་ན། མིང་སངས་རྒྱས་མཐོང་ཞེས་བྱའོ། །  
གང་ལ་སོགས་པའི་མིང་ཆོས་སོ་ཅོག་གི་བདེན་པའི་མཚན་མ་ཞེས་བྱས་ན། དེ་ནི། ཆོས་སོ་ཅོག་མཐའ་ཡུན་དུ་སྟོང་ཞིང་ཅིའང་མེད་པའོ། །དེ་ལྟ་བས་ན། མཐའ་ཡུན་དུ་སྟོང་ཞིང་  
ཅིའང་མེད་པའི་ཆོས་ནི། སངས་རྒྱས་བསམ་པའོ། །ཡང་གཅིག་ཏུ་ན་དེ་ལྟ་བུའི་ཆོས་ཀྱི་ནང་ན་སེམས་ཅུང་ཟད་ཡན་ཆད་ཀྱང་ཐོབ་པར་མི་རུང་སྟེ། དེའི་མིང་སངས་རྒྱས་  
བསམ་པ་ཞེས་བྱའོ། །ཤཱ་རིའི་བུ། དེའི་མིང་སངས་རྒྱས་བསམ་པའི་ཆོས་ཏེ། སྨྲ་བའི་ཚིག་གི་ལམ་ཆད་ལ་སེམས་སོ་ཅོག་ལས་འདས་ཤིང་བྱུང་སྟེ། སེམས་ཐོབ་པར་མི་རུང་  
བ་དེའི་མིང་སངས་རྒྱས་བསམ་པའོ། །ཤཱ་རིའི་བུ། སེམས་སོ་ཅོག་ཐམས་ཅད་ནི། ཀུན་མཚན་མ་སྟོང་པ་ཞི་བ་སྟེ། ཆོས་དེ་བཞིན་དུ་མ་གལ་ན། དེ་ནི། མིང་སངས་རྒྱས་  
  
  
།ཁ་དོག་སྤྱད་དེ་སངས་རྒྱས་བསམ་དུའང་མི་རུང་ངོ། །ཅིའི་ཕྱིར་ཞེ་ན། ཁ་དོག་བསམ་གཟུགས་བླངས་བྲོ་ལ་ཆགས་ན། རྣམ་པར་ཤེས་པ་  
ཞེས་བྱའོ། །གཟུགས་མེད། ཁ་དོག་མེད། རྐྱེན་མེད། རང་བཞིན་མེད་ན། མིང་སངས་རྒྱས་བསམ་པའོ། །དེ་ལྟ་བས་ན། རྣམ་པར་བརྟགས་པ་མེད། བླང་བ་མེད། དོར་བ་མེད་ན། སངས་  
རྒྱས་བསམ་པ་ཡང་དག་པ་ཡིན་པར་མངོན་ནོ། །ལེའུ་གསུམ་སྟེ། ཆོས་བསམ་པའི་ལེའུ།། །།དེའི་ཚེ་ཤཱ་རིའི་བུས་སངས་རྒྱས་ལ་གསོལ་པ། བཅོམ་ལྡན་འདས། ཇི་ལྟར་  
ན། མི་གཞན་ལ་ཆོས་འདི་བཤད་ན། ངན་པའི་བཤེས་གཉེན་ཞེས་བགྱི། བཅོམ་ལྡན་འདས། ཇི་ལྟ་བུར་ན། མི་གཞན་ལ་ཆོས་འདི་བཤད་ན། དགེ་བའི་བཤེས་གཉེན་ཞེས་བགྱི་  
ཤཱ་རིའི་བུ། མི་ལ་ལ་ཞིག་གིས་དགེ་སློང་གཞན་ལ་བསྟན་པ་ཁྱོད་ཤེས་པར་གྱིས་ཤིག་སངས་རྒྱས་བསམ་པ་ནི། སྟོང་པའོ། །རྐྱེན་གྱི་གནས་བསམ་པ་དེ་ནི། བསམ་པའི་མི་  
རིགས་སོ། །ཁྱོད་ཀྱིས་སྟོང་པ་བསམ་ན་བསམ་པའང་སྟོང་པ་སྟེ་རང་བཞིན་མེད་པའི་སྟོང་པ་དེས་ཁ་དོག་གི་འདུ་ཤེས་ཆོད་པར་ནུས། འདུ་ཤེས་ལེན་པ་ཆོད་པར་ནུས་སོ། །  
མི་དེས་དེའི་ཚེ་འདུ་ཤེས་མེད་པའང་མ་ཐོབ་ན། སེམས་ལྟ་སྨོས་ཀྱང་ཅི་དགོས། མི་དེས་དེའི་ཚེ་ཅིའང་ཡོད་མེད་ལ་སྟོང་པར་ཞི་སྟེ། རང་བཞིན་མེད་ན། འདུ་ཤེས་རྣམས་  
  
  
༄༅། །མི་འདུའོ། །ཆོས་སོ་ཅོག་ཞི་བར་བྱས་ན། དེའི་བསམ་པའི་སྤྱོད་པ་སྦྱོང་བ་ཞེས་བྱའོ། །སངས་རྒྱས་པའི་མིང་ནི། དགེ་མི་དགེ་དང། ཚོར་བ་དང་བརྟག་པ་  
ཐམས་ཅད་ཞི་བ་ཞེས་བྱའོ། །ཚོར་བའང་མེད་བརྟག་པའང་མེད་ལ་སྟོང་ཞིང་འདུ་ཤེས་མེད་ན། མིང་སངས་རྒྱས་བསམ་པ་ཞེས་བྱའོ་།ཅིའི་ཕྱིར་ཞེ་ན། ཚོར་བ་དང། བརྟག་  
པ་སྤྱད་དེ། སངས་རྒྱས་རྣམས་བསམ་པའི་མི་རིགས་སོ། །ཚོར་བའང་མེད། བརྟག་པའང་མེད་ན། མི་གཙང་དག་པས་སངས་རྒྱས་བསམ་པ་ཞེས་བྱའོ། །སེམས་དེའི་ནང་ན་  
ཕྲ་ཤས་བསམ་པའི་སེམས་ཀྱི་ལས་ཀྱང་མེད་ལ། ལུས་དང། ཁའི་ལས་མེད་པ་ལྟ་སྨོས་ཀྱང་ཅི་དགོས། ཡང་སངས་རྒྱས་བསམ་པ་ཞེས་བྱ་བ་ནི། འདུ་ཤེས་ཐམས་ཅད་དང་  
བྲལ་ཏེ། འདུ་ཤེས་ཐམས་ཅད་སེམས་ལ་མི་འདུག་ཅིང་རྣམ་པར་བརྟག་པ་མེད། མིང་མཁན་མེད། བསྒྲིབས་ཤིང་ཐོགས་པ་མེད། འདོད་པ་མེད་ཐོབ་པ་མེད། ཚོར་བ་  
དང། བརྟག་པ་མི་གཡོ། ཅིའི་ཕྱིར་ཞེ་ན། ཤཱ་རིའི་བུ། བསམ་པ་བཞིན་དུ་འདུ་ཤེས་གཡོས་པ་ཐམས་ཅད་ནི། ཀུན་ཡོན་པོ་མཐོང་བ་ཡིན་ནོ། །ཤཱ་རིའི་བུ། ཅིའང་མེད་པ་དེ་  
བཞིན་དུ་ཚོར་བའང་མེད། བརྟག་པའང་མེད། སྐྱེ་བའང་མེད། འགོག་པའང་མེད་པ་དེ་ལྟ་བུ་ཁོང་དུ་ཆུད་པ་ནི། མིང་སངས་རྒྱས་བསམ་པ་ཞེས་བྱ་སྟེ། དེ་ལྟ་བུའི་སེམས་  
  
  
ཆགས་པའང་མེད། ལོག་པའང་མེད། མ་ལོག་པའང་མེད། མིང་མེད། མཚན་མའང་མེད་དོ། །ཤཱ་རིའི་བུ། འདུ་ཤེས་ཀྱང་མེད། སྨྲ་བའང་མེད་ན། གདོད་མིང་  
སངས་རྒྱས་བསམ་པའོ། །དེའི་ནང་ན་སེམས་ཕྲ་ཤས་ཆུང་ངུའང་མེད་ན། སྦོམ་པོ་དང། ཁ་དང། ལུས་དང། ཡིད་ཀྱི་ལས་ལྟ་སྨོས་ཀྱང་ཅི་དགོས་ཏེ། ལུས་དང། ཁ་དང། ཡིད་ཀྱི་གནས་  
ཀྱང་མེད་པའོ། །བླངས་པའང་མེད། བསྡུས་པའང་མེད། འཐབ་པའང་མེད། རྩོད་པའང་མེད། བསམ་པའང་མེད། རྣམ་པར་བརྟག་པའང་མེད། སྟོང་པ་མི་གཡོ་ཞིང་རང་བཞིན་མེད་ལ་  
ཚོར་བ་དང། བརྟག་པ་ཀུན་ཞི་བ་དེའི་མིང་སངས་རྒྱས་བསམ་པའོ། །ཤཱ་རིའི་བུ། མི་ལ་ལ་ཞིག་གིས་དེ་ལྟ་བུའི་སེམས་འབྱོར་གྲུབ་ན། གླིང་བཞིའི་ས་བསྒྱུར་བར་བྱ་ནའང་ཡིད་བཞིན་  
དུ་བསྒྱུར་ནུས་སོ། །བརྒྱ་སྟོང་འབུམ་གྱི་བདུད་ཀྱང་ཕེབས་པར་ནུས་ནམ་རིག་པས་བསྒྲིབས་པ་ལྟ་སྨོས་ཀྱང་ཅི་དགོས་ཏེ། མི་བདེན་པས་བསླུས་པའི་རྐྱེན་ལས་ལངས་པ་སྟེ། མི་འགྱུར་  
བའི་མཚན་མ་མེད་པ་ཆོས་དེ་ལྟ་ཡིན་ཏེ། འདུ་ཤེས་མེད། འདྲན་ཏོར་མེད། སྐྱེ་བ་མེད། འགོག་པ་མེད་དེ། བཤད་དུའང་མི་རུང། རྣམ་པར་བརྟག་ཏུའང་མེད། མུན་པའང་མེད། སྣང་  
བའང་མེད། བདུད་དང། བདུད་ཕལ་ཀུན་གྱིས་ཀྱང་ཚོད་གཟུང་མི་ནུས་ན། འཇིག་རྟེན་གྱི་ཐ་མལ་བས་ཚིག་གིས་བཤད་པ་འབའ་ཞིག་གིས་སྤྱད་དེ་བསྟན་བསླབ་པ་ཡོད་པས་ཚིག་དེ་  
  
  
༄༅། །སྐད་དུ་བྱས་སུ་ཟད་དོ། །ཁྱོད་སངས་རྒྱས་བསམ་པའི་ཚེ་འདུ་ཤེས་ཅུང་ཟད་མ་བླངས་ཤིག་འདྲན་ཏོར་མ་སྐྱེ་ཞིག་།རྣམ་པར་བརྟག་པ་མ་བྱེད་ཅིག་ཅིའི་ཕྱིར་ཞེ་  
ན༑ ཆོས་དེ་ཀུན་སྟོང་པ་སྟེ། ཉིད་ཀྱི་མཚན་མའང་མེད། གཅིག་གི་མཚན་མ་བསམ་པའང་མི་རུང་སྟེ། མཚན་མ་མེད་པའོ། །དེའི་མིང་ཡང་དག་པར་དབེན་པར་སངས་རྒྱས་བསམ་  
པ་སྟེ། དེ་ནི། སྐྱེ་བའང་མེད། འགོག་པའང་མེད། མཚན་མ་མེད་པའོ། །ཅིའི་ཕྱིར་ཞེ་ན། ཡང་དག་པར་གཤེགས་པའི་མིང་ཁ་དོག་ཅེས་མི་བྱའོ། །མིང་གཟུགས་ཞེས་མི་བྱའོ། །  
མིང་སེམས་ཞེས་མི་བྱའོ། །མིང་རྣམ་པར་རྟོག་པ་ཞེས་མི་བྱའོ་།ལོག་པའང་མ་ཡིན། མ་ལོག་པའང་མ་ཡིན། མ་བླངས། མ་བོར། ཐུབ་པའང་མ་ཡིན། ཤེས་རབ་ཀྱང་མ་ཡིན་  
རིག་པའང་མ་ཡིན། མ་རིག་པའང་མ་ཡིན། ཡང་དག་པར་གཤེགས་པ་བཤད་དུ་མི་རུང། བསམ་གྱིས་ཀྱང་མི་ཁྱབ་སྟེ། འདུ་ཤེས་མེད་དོ་།ཁྱོད་ད་མཚན་མ་ལེགས་པ་ལ་མ་  
སྲེད་ཅིག་འདྲན་ཏོར་བརྗོད་པ་ལ་མ་སྲེད་ཅིག་སངས་རྒྱས་ནི། ཆོས་སོ་ཅོག་ལ་ཆགས་པ་མེད། ཆོས་ཡོད་ཅིང་ཆགས་སུ་རུང་བ་དང། དཔག་ཏུ་རུང་བའང་མ་མཐོང་ངོ། །དེ་ལྟ་  
བུའི་མིས་སངས་རྒྱས་ལའང་ཐོབ་པར་རུང་ན། སེམས་ལྟ་སྨོས་ཀྱང་ཅི་དགོས། ཤཱ་རིའི་བུ། སྟོན་པ་མིང་དགེ་བའི་བཤེས་གཉེན་ཞེས་བྱའོ། །མཆོག་གི་གཞུང་གི་ནང་ན་  
  
  
འདི་ནི། དགེ་བའི་བཤེས་གཉེན་ཡིན། །འདི་ནི། ངན་པའི་བཤེས་གཉེན་ཡིན་ཞེས་གཅིག་ཏུ་ཆད་པ་མེད་དོ། །ཡང་ཤཱ་རིའི་བུ་དགེ་སློང་ལ་ལ་ཞིག་དགེ་སློང་གཞན་ལ་སྟོན་པ་  
དགེ་སློང། ཁྱོད་ཀྱིས་རྣམ་པར་ཕྱེ་ལ་ཆོས་རྣམས་ལ་ཞིབ་ཏུ་རྟོགས་ཏེ། ཆོས་ཀྱི་མཚན་མའང་མ་སེམས་ཤིག་ཅེས་བསྟན་ཏོ། །དགེ་སློང་དེས་དེ་ལྟ་བུར་སྤྱད་སྦྱངས་པས་སེམས་ལ་ཐོགས་  
ཤིང་ཆགས་པ་མེད་པས་ཆོས་སོ་ཅོག་གི་མཚན་མའང་གཅིག་པར་ཁོང་དུ་ཆུད་དེ། དེ་ནི། མཚན་མ་མེད་པའོ། །མི་དེ་ལ་ཆོས་ཀྱི་འདུ་ཤེས་ཀྱང་མི་སྐྱེ་ན། བདག་ཏུ་ལྟ་བ་དང། གང་ཟག་  
ཏུ་ལྟ་བའི་འདུ་ཤེས་མི་སྐྱེ་བ་ལྟ་སྨོས་ཀྱང་ཅི་དགོས། ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། ཆོས་ཀྱི་འདུ་ཤེས་སེམས་དེ་ཆོས་སོ་ཅོག་གི་ཞི་བར་ནུས་སམ། བཅོམ་ལྡན་འདས། མི་  
ནུས་སོ། །ཤཱ་རིའི་བུ། དཔེར་ན། སྡོང་པོ་རྩ་བ་མེད་པས་ཡལ་ག་དང། འདབ་མ་དང། མེ་ཏོག་དང། འབྲས་བུ་སྨིན་པར་ནུས་པ་ཡོད་དམ་མེད། བཅོམ་ལྡན་འདས། མ་མཆིས་སོ། །  
འདི་ལྟ་སྟེ། ཤཱ་རིའི་བུ། མི་ལ་ལ་ཞིག་གིས་ཆོས་སོ་ཅོག་གི་རྩ་བའི་ཕྱི་མོ་མ་ཐོབ་པར་མི་དེས་ཆོས་སོ་ཅོག་གི་འདུ་ཤེས་སྐྱེ་བར་ནུས་སམ་མི་ནུས། བཅོམ་ལྡན་འདས། མི་ནུས་  
ལགས་སོ། །ཤཱ་རིའི་བུ། མི་ལ་ལ་ཞིག་གིས་ཆོས་ཀྱི་འདུ་ཤེས་མི་བསམ་པ་ཐོབ་ན། མི་དེས་ཆོས་སོ་ཅོག་ཞི་བར་ནུས་སམ། བཅོམ་ལྡན་འདས། མི་ནུས་ལགས་སོ། །མི་དེས་ཆོས་  
  
  
༄༅། །སོ་ཅོག་མ་ཐོབ། ཆོས་ཀྱི་མཚན་མ་མ་ཐོབ། ཞི་བ་མ་ཐོབ། རྣམ་པར་ཡང་མི་རྟོག་སྟེ། སྐྱེ་བའང་མེད། འགོག་པའང་མེད་ན། མི་དེས་དེའི་ཚེ་མི་སྐྱེ་མི་འགོག་པས་  
མིང་མྱ་ངན་ལས་འདས་པ་ཐོབ་པ་ཞེས་མི་བྱའོ། །མིང་སྔོན་མྱ་ངན་ལས་འདས་པ་ཐོབ་པ་ཞེས་ཀྱང་མི་བྱའོ། །ཤཱ་རིའི་བུ། དེ་ལྟ་བུར་སྟོན་པ་ནི། མིང་དགེ་བའི་བཤེས་གཉེན་ཞེས་  
བྱའོ། །མཆོག་གི་གཞུང་གི་ནང་ན་ནི། དགེ་བའི་བཤེས་གཉེན་ཡང་མེད། ངན་པའི་བཤེས་གཉེན་ཡང་མེད་དོ། །ཤཱ་རིའི་བུ། མི་ལ་ལ་ཞིག་གིས་དེ་ལྟ་བུའི་མཚན་མ་འབྱོར་  
གྲུབ་ན། འཇིག་རྟེན་ཡོད་དཀོན་ཏེ། ཕྱིན་ཅི་མ་ལོག་པ་ཐོབ་པས་ཡང་དག་པའི་བདེན་པ་མཐོང་སྟེ། དེ་ནི། དྲང་པོ་མཐོང་བ་ཞེས་བྱའོ། །ཡང་ཤཱ་རིའི་བུ། དྲང་པོ་མཐོང་བ་ནི་  
མིང་དྲང་པོ་བྱེད། དྲང་པོ་སྤྱོད། དྲང་པོའི་ལམ་དྲང་པོ་ཤེས་ཞེས་བྱ་སྟེ། ཕྱིན་ཅི་ལོག་མེད་ལ་བདེན་པ་བཞིན་དུ་མཐོང་བས་ན་ཡང་དག་པར་གཤེགས་པས་དྲང་པོ་མཐོང་  
བ་ཞེས་བཤད་དོ། །ཤཱ་རིའི་བུ། སེམས་ཅན་ལ་ལ་ཞིག་ཕྱིན་ཅི་ལོག་མེད་པ་བདེན་པ་བཞིན་དུ་རྟོགས་པ་ནི། དྲང་པོ་མཐོང་བ་ཡོད་དོ་།ལ་ལ་ཞིག་བདག་ཏུ་ལྟ་བའི་འདུ་  
ཤེས་དང། གང་ཟག་གི་འདུ་ཤེས་དང། སེམས་ཅན་གྱི་འདུ་ཤེས་སྐྱེས་ན། དེ་ལྟ་བུའི་མི་ཀུན་ཡོན་པོའི་ལམ་དུ་སྤྱོད་པར་མངོན་ནོ། །ཤཱ་རིའི་བུ། སངས་རྒྱས་དང། སློབ་  
  
  
བདག་ཏུ་ལྟ་བ་ཡོད་པར་མ་བཤད། གང་ཟག་ཡོད་པར་མ་བཤད། སེམས་ཅན་མ་བཤད། ཚེ་སྲོག་ཡོད་པར་མ་བཤད། རྟག་ཆད་མ་བཤད། དེ་ལྟ་བས་ན། སངས་རྒྱས་  
དང། སློབ་མ་ནི། དྲང་པོ་མཐོང་བ་ཞེས་བྱའོ། །ཅིའི་ཕྱིར་ཞེ་ན། དྲང་པོར་བརྟགས་ཏེ། ཕྱིན་ཅི་མ་ལོག་པའི་ཕྱིར་རོ། །ཤཱ་རིའི་བུ། ཐ་མལ་བ་ཐམས་ཅད་ཀྱིས་ནི། འདིའི་ནང་དུ་འཇུག་  
ནུས་པ་མེད་དོ། །ཅིའི་ཕྱིར་ཞེ་ན། ཐ་མལ་པ་ཐམས་ཅད་ལ་དྲང་པོ་མཐོང་བ་ཡོད་མེད་དོ། །ཡིད་བཞིན་འབྲང་བའི་དྲང་པོ་མཐོང་བ་འབའ་ཞིག་ཡོད་དོ། །མཉེན་དེས་པའི་བཟོད་པ་  
ཐོབ་ན། བདེན་པ་བཞིན་དུ་མ་ནུས་སོ། །ཤཱ་རིའི་བུ། དེའི་མིང་དྲང་པོ་མཐོང་བ་དང། ཡོན་པོ་མཐོང་བ་ཐ་དད་ཅེས་བྱ་སྟེ་བདེན་པ་བཞིན་དུ་མཐོང་བས་ན། མིང་དྲང་པོ་མཐོང་བ་  
ཞེས་བྱའོ། །འཇིག་རྟེན་གྱི་སྐྱེད་པ་ནོར་ཁེ་སྐྱེ་ཞིང་འཕེལ་བའི་ཞར་ལས་མཐོང་བ་ནི། འཇིག་རྟེན་གྱི་དྲང་པོ་མཐོང་བ་ཡིན་ཏེ་དེ་ཀུན་བརྙས་བསླུས་པ་ཡིན་གྱི། སྐྱེ་ཤི་ལས་མི་  
ཐར་རོ། །ཤཱ་རིའི་བུ། སངས་རྒྱས་ཀྱིས་བཤད་པ་ལ་འཇིག་རྟེན་གྱི་དྲང་པོ་མཐོང་བ་ནི། ལེ་ལོ་བླ་དྲོད་དང་ཐ་མ་ཞན་པའི་ཆོས་ཡིན་ཞེས་བཤད་དོ། །མཛངས་ཤིང་འཕྲུལ་པ་ནི། དེ་  
ལྟ་བུའི་སེམས་མི་བྱེད་དེ། དེ་དྲང་པོ་མཐོང་བ་ཡིན་ནོ། །དེ་ནི་ཡོན་པོ་མཐོང་བ་ཡིན་ནོ། །ཅི་ལྟ་ཞེ་ན། མཐོང་ངོ་ཅོག་ཐམས་ཅད་ནི། ཀུན་སྒྱུ་མ་མི་བདེན་པའི་རྐྱེན་ལས་ལང་  
  
  
༄༅། །སོ༑ ༑ཤཱ་རིའི་བུ། འདི་སྙམ་དུ་བསམ་སྟེ། འདི་ནི། དྲང་པོ་མཐོང་བ་སྙམ་དུ་བྱེད་ན། མི་དེ་ནི། ཡོན་པོ་མཐོང་བ་ཡིན་ནོ་།ཤཱ་རིའི་བུ། འཕྲུལ་གྱི་ཆོས་ཀྱི་ནང་  
ན་མཐོང་ངོ་ཅོག་གི་རྩ་བའི་ཕྱི་མོ་ཕྱུང་སྟེ་བཅད། སྨྲ་བའི་ཚིག་གོ་ཅོག་གི་ལམ་བཅད་དེ། དཔེར་ན། ནམ་མཁའི་ནང་གི་ལག་པ་དང། མཚུངས་ཏེ། ཅིའང་རེག་ཅིང་ཐོགས་པ་  
མེད་དོ། །དགེ་སྦྱོང་རྣམས་ཀྱི་ཆོས་ནི། ཀུན་དེ་བཞིན་པའི་རིགས་སོ་།ལེའུ་བཞི་སྟེ། དགེ་འདུན་བསམ་པའི་ལེའུ།། །།ཤཱ་རིའི་བུས་སངས་རྒྱས་ལ་གསོལ་པ་  
བཅོམ་ལྡན་འདས། གང་ལ་སོགས་པ་འཕྲུལ་གྱི་དགེ་འདུན་ཞེས་བགྱི་ཤཱ་རིའི་བུ། མི་ལ་ལ་ཞིག་གིས་ཆོས་སོ་ཅོག་ཐམས་ཅད་ཀུན་སྐྱེ་བའང་མེད། འགོག་པའང་མེད་  
ལྡང་བའང་མེད། མཚན་མའང་མེད་པར་ཡིད་ཆས་ཤིང་ཤེས་ལ་ཁོང་དུ་ཆུད་པར་ནུས་པ་དེ་ལྟ་བུའི་བཟོད་པ་འབྱོར་གྲུབ་པས་ངའང་མི་ཐོབ་ན། རྒྱུན་དུ་ཞུགས་པ་དང་  
ལན་གཅིག་ཕྱིར་འོང་བ་དང། ཕྱིར་མི་འོང་བ་ཐོབ་པ་ལྟ་སྨོས་ཀྱང་ཅི་དགོས། དགྲ་བཅོམ་པ་ལྟ་སྨོས་ཀྱང་ཅི་དགོས། ཆོས་མི་ཐོབ་པ་ལྟ་སྨོས་ཀྱང་ཅི་དགོས། ཕྱི་མོ་མི་ཐོབ་  
པ་ལྟ་སྨོས་ཀྱང་ཅི་དགོས། ལམ་མི་ཐོབ་པ་ལྟ་སྨོས་ཀྱང་ཅི་དགོས་དེ་ལྟ་བུ་ལ་སོགས་པའི་དོན་མི་ཐོབ་པ་ལྟ་སྨོས་ཀྱང་ཅི་དགོས་ཏེ་དེའི་མིང་འཕྲུལ་གྱི་དགེ་འདུན་ཏེ་  
  
  
།ཡང་ཤཱ་རིའི་བུ་སེམས་ཅན་ལ་སྐྱེ་བ་མེད་པ་དང། འགོག་པ་མེད་པ་དང། མཚན་མ་མེད་པའི་ཆོས་ཡིད་ཆེས་ཤིང་ཤེས་པ་ཉུང་ངོ། །ལ་ལ་ཞིག་གིས་སྐྱེ་  
བའང་མེད། འགོག་པའང་མེད། མཚན་མའང་མེད་པའི་ཆོས་ཡིད་ཆེས་པར་ཤེས་པར་ནུས་ན། སེམས་ལ་ཕྱིན་ཅི་ལོག་མེད་དེ། གཅིག་གིས་གཅིག་ཤེས་རིག་ལ་ཆོས་སྤྱད་  
དེ། འབྱོར་འདུན་པས་ཕྱིས་ཡོད་པ་མི་མྱོང་ངོ། །འཇིག་རྟེན་ཐམས་ཅད་སྒྱུ་མ་མི་བདེན་པའི་རྐྱེན་འབའ་ཞིག་ལས་བྱུང་བར་རིག་པས་མི་དེ་ཕྱིན་ཆད་ད་ལྟར་གྱི་ལུས་ལ་མི་འདུག་  
གོ་རྒྱུ་རྐྱེན་དེ་ལྟ་བས་ན། མིང་འཕྲུལ་གྱི་དགེ་འདུན་ཞེས་བྱར་རུང་ངོ། །མི་དེས་སྨྲ་བའི་ཚིག་དེ་ལ་ཐོབ་པའང་མེད། མིང་མཚན་མ་རྣམས་ལས་འདུས་པ་དྲན་གྱི། མཚན་མ་དང་  
འདྲན་ཏོར་གྱི་དོན་ཀྱང་མེད་དོ། །དེའི་མིང་དགེ་འདུན་དཀོན་མཆོག་ཅེས་བྱ་སྟེ། ཡོན་ལེན་པའི་རིགས་ཏེ། ཕྱིན་ཅི་ལོག་མེད་པའི་ཡང་དག་པའི་བདེན་པ་གཞུང་ཐོབ་བོ། །མི་  
དེས་དེ་ལྟ་བུའི་ཐབས་སྤྱད་པས་དགེ་འདུན་བསམ་ན། དོན་དེའང་སྟོང་པའོ། །ཤཱ་རིའི་བུ། དེ་ལྟ་བུར་སྟོན་པ་ནི། མིང་དགེ་བའི་བཤེས་གཉེན་ནོ། །ཤཱ་རིའི་བུ། སྨྲ་བའི་ཚིག་  
ཐམས་ཅད་ཀྱི་ལམ་ཆོད་ན། མིང་འཕྲུལ་གྱི་དགེ་འདུན་ཞེས་བྱའོ་།ཅིའི་ཕྱིར་ཞེ་ན། འཕྲུལ་གྱི་ཆོས་ཀྱི་ནང་ན་སྨྲ་བའི་ཚིག་རྒྱུས་ཡང་དག་པའི་བདེན་པའི་གཞུང་བཤད་ན། དེ་ལྟ་  
  
  
༄༅། །བུའི་སྨྲ་བའི་ཚིག་ཀྱང་ཐོབ་པར་མི་རུང་ངོ། །དེ་ལྟ་བས་ན། སྨྲ་བའི་ཚིག་རྣམས་ཆོད་པ་ནི། འཕྲུལ་གྱི་དགེ་འདུན་ཞེས་བྱ་བར་མངོན་ནོ། །ཤཱ་རིའི་བུ་  
མི་ལ་ལ་ཞིག་ན་རེ། ཆོས་འདིའི་ནང་ན་ཚིག་གིས་བཤད་པ་མེད་ངེས་པ་མེད་ན། ཇི་ལྟར་མིང་དགེ་འདུན་ཞེས་བྱ་ཞེས་ཟེར་བ་ཞིག་ཡོད་ན། ཤཱ་རིའི་བུ། ངའི་འདིའི་ནང་ན་  
ལན་འདི་སྐད་ཅེས་གླན་པ་ཡོད་དེ། དགེ་འདུན་གྱི་མིང་བདེན་པ་བཞིན་དུ་དོན་སྟོན་པ་ཞེས་བྱས་ན། དོན་དེ་ངེས་པར་ཐོབ་པའང་མི་རུང་ངོ། །སློབ་པའི་གྲྭ་ལྷན་ཅིག་ལ་  
བཟོད་པའང་གཅིག་རོའང་གཅིག་པ་དེའི་དོན་ཀྱང་འཇིག་རྟེན་གྱི་ཐ་མལ་པའི་ཚིག་བཤད་པས་སྤྱད་ཀྱི། མཆོག་གི་གཞུང་མ་ཡིན་ནོ་།མཆོག་གི་གཞུང་གི་ནང་ན་  
ངེས་པར་བདེན་པ་མེད་དེ། མིང་དགེ་འདུན་ང་ཆོས་རྟག་སྟེ། མི་འཇིགས་ཞེས་བྱའོ། །འཕྲུལ་གྱི་མིས་ཆོས་འདི་ཡོད་ཅེས་བཤད་དུ་ཟིན་ན། དེ་ནི། གོས་པའོ། །ཅིའི་ཕྱིར་  
ཞེས་བྱས་ན། མི་དེས་དེ་ལྟ་བུའི་རྣམ་པར་བརྟག་པར་བྱ་སྟེ་སྐྱེས་པ་ཡིན། བུད་མེད་ཡིན། ལྷ་ཡིན། ཀླུ་ཡིན། གནོད་སྦྱིན་ཡིན། དྲི་ཟ་ཡིན། གྲུལ་བུམ་ཡིན། ཆོས་ཡིན་  
ཆོས་མ་ཡིན་ཞེས་དེ་ལྟ་བུར་རྣམ་པར་བརྟག་པ་བྱས་ནས་དོན་རྣམ་པ་མང་པོ་ཐོབ་སྟེ། དོན་རྣམ་པ་མང་པོ་ཐོབ་པས་ནི། ཚིག་འདི་སྐད་བྱས་སོ། །འདུག་པ་ཡིན། ཉལ་  
  
  
སོང་བ་ཡིན། སྡོད་པ་ཡིན་ཞེས་ཟེར་རོ། །འཕྲུལ་གྱི་མིས་ནི། ཆོས་སོ་ཅོག་གི་བདེན་པའི་མཚན་མ་ཐོབ་པས་ན། རྣམ་པར་མི་རྟོག་སྟེ། སྐྱེས་པ་ཡིན། བུད་མེད་ཡིན། ལྷ་  
ཡིན། ཀླུ་ཡིན་པ་དང། ཆོས་ཡིན་པ་དང། ཆོས་མ་ཡིན་པ་ལ་ཐུག་གི་བར་དུ་རྣམ་པར་ཡང་མི་རྟོག་གོ་རྣམ་པར་མི་རྟོག་པས་ན། ཆོས་སོ་ཅོག་མ་ཐོབ་བོ། ཆོས་སོ་ཅོག་མ་ཐོབ་  
པས་འདི་སྐད་དུ་འདུག་པ་ཡིན། ཉལ་པ་ཡིན། འགྲོ་བ་ཡིན། སྡོད་པ་ཡིན་ཞེས་བཤད་པར་བྱ་ནུས་སམ་མི་ནུས། བཅོམ་ལྡན་འདས། མི་ནུས་ལགས་སོ། །ཤཱ་རིའི་བུ། མི་ལ་ལ་  
ཞིག་ན་རེ། སྐྱེས་པ་ཡིན། བུད་མེད་ཡིན། ལྷ་ཡིན། ཀླུ་ཡིན་པ་དང་ཆོས་ཡིན་པ་དང། ཆོས་མ་ཡིན་པ་ལ་ཐུག་པ་ཡིན་ཞེས་ཟེར་ན། མི་དེས་བཤད་དོ་ཅོག་སྒྱུ་མ་བདེན་པ་ཡིན་ནམ་  
བཅོམ་ལྡན་འདས། སྒྱུ་མ་མི་བདེན་པ་ལགས་སོ། །ཤཱ་རིའི་བུ། སྒྱུ་མ་མི་བདེན་པ་དེའི་ནང་དུ་མ་གཏོགས་པ་ནི། མིང་འཕྲུལ་གྱི་དགེ་འདུན་ཞེས་བྱའོ། །ཕྱིན་ཅི་མ་ལོག་པས་ནི་  
མིང་འཕྲུལ་གྱི་དགེ་འདུན་ཞེས་བྱའོ། །ཤཱ་རིའི་བུ། མི་དགེ་བ་ཡོད་དོ་ཅོག་དང། ཤེས་པར་རུང་བ་ཡོད་དོ་ཅོག་དང། དེ་ལྟ་བུའི་མི་དགེ་བའི་ཆོས་ཐམས་ཅད་ནི། མིང་མཚན་མ་  
སྤྱད་པས་ཕྱི་མོ་བྱས་སོ། །མཛངས་ཤིང་འཕྲུལ་པའི་ཆོས་འདིའི་ནང་ན་མིང་དང་མཚན་མ་རྣམས་ཆད་དོ། །མིང་དང་མཚན་མའང་མི་སེམས་ཏེ། མིང་དང་མཚན་མ་ཐོབ་ན། ཇི་  
  
  
༄༅། །ལྟ་བུར་འཕྲུལ་གྱི་དགེ་འདུན་ཡིན་ཞེས་ཟེར་ན། མིང་དང་མཚན་མ་ཀུན་ཆོད་ན། མིང་འཕྲུལ་གྱི་དགེ་འདུན་ཞེས་བྱའོ། །ཆོས་ཀྱི་གནས་ཡོད་ཟིན་ན། གཞིག་  
ཏུའང་རུང། གཅད་དུའང་རུང་ངོ། །འཕྲུལ་གྱི་ཆོས་ཀྱི་ནང་ན་མིང་མེད། མཚན་མ་མེད། སྨྲ་བའི་ཚིག་མེད་དེ། སྨྲ་བའི་ཚིག་ཀུན་ཆད་དེ། འདུས་ཤིང་གྱེས་པ་མེད་དོ། །ལ་ལ་  
ཞིག་ན་རེ། དགེ་འདུན་མེད་ཅེས་ཟེར་ན། འཕྲུལ་གྱི་དགེ་འདུན་གཤིག་པ་སྟེ། དེའང་མི་རུང་ངོ། །དེ་ནི། མིང་དང་མཚན་མ་སྒྱུ་མ་མི་བདེན་པའི་འདུ་ཤེས་ཀྱི་ལན་ཏེ། ཡོན་པོ་  
མཐོང་བ་རྣམས་མང་པོ་ལ་ཆགས་སོ། །ཡོན་པོ་མཐོང་བ་དེའི་ལན་གྱིས་ཡང་ཕྱི་མའི་ལུས་མནོས་ཏེ། མཐོང་བ་རྣམས་ལ་འདོད་ཆགས་པས་ལྔ་ཕུང་སྐྱེས་སོ། །ཤཱ་རིའི་རུ། ལྔ་  
ཕུང་གི་ཀུན་སྒྱུ་མ་མི་བདེན་པ་ལ་ཆགས་པ་ཡིན་ཏེ། དེའི་མིང་ངན་པའི་ལམ་མོ། །དེའི་མིང་ཡོན་པོའི་ལམ་མོ། །མཛངས་འཕྲུལ་པའི་དགེ་འདུན་ལ་ནི། དེ་ལྟ་བུའི་དོན་མེད་  
དོ། །སྒྱུ་མ་མི་བདེན་པའི་རྐྱེན་འབའ་ཞིག་ལས་ཁམས་གསུམ་བྱུང་བར་ཤེས་སོ། །དེ་ལྟ་བུའི་དོན་ཤེས་པས་ན། མིང་འཕྲུལ་གྱི་དགེ་འདུན་ཞེས་བྱའོ། །ཤཱ་རིའི་བུ། ཡོད་  
མཐོང་བ་ཡོད་དོ། །ཚེག་ནི། འཕྲུལ་གྱི་དགེ་འདུན་གྱི་ནང་ན་ཀུན་ཐོབ་པར་མི་རུང་ངོ། །བདག་ཏུ་ལྟ་བ་དང། སེམས་ཅན་དུ་ལྟ་བ་དང། སྲོག་ཏུ་ལྟ་བ་དང། གང་ཟག་ཏུ་ལྟ་  
  
  
སྐྱེས་པར་མཐོང་བ་དང། བུད་མེད་དུ་མཐོང་བ་དང། ལྷར་མཐོང་བ་དང། སེམས་ཅན་དམྱལ་བར་མཐོང་བ་དང་བྱོལ་སོང་དུ་མཐོང་བ་དང། ཡི་དྭགས་སུ་མཐོང་བ་དང། ཕུང་  
པོ་དང། འདུ་ཤེས་དང། ཁམས་སུ་མཐོང་བ་དང། དུང་གི་སྒྲར་མཐོང། རྔའི་སྒྲར་མཐོང། སའི་སྒྲར་མཐོང། ཆུ་དང། མེ་དང། རླུང་གི་སྒྲར་མཐོང། ཚུལ་ཁྲིམས་འཛིན་པའི་སྒྲར་མཐོང་  
ཚུལ་ཁྲིམས་ཞིག་པའི་སྒྲར་མཐོང། དྲང་པོའི་ལམ་གྱི་སྒྲར་མཐོང། ཡོན་པོའི་ལམ་གྱི་སྒྲར་མཐོང། དྲི་མའི་སྒྲར་མཐོང་གཙང་མའི་སྒྲར་མཐོང། བསམ་གཏན་ཐུབ་པ་དང། ཏིང་  
ངེ་འཛིན་དང། འཕྲུལ་བརྒྱད་ཀྱི་ལམ་གྱི་སྒྲ་དང། རྒྱུན་དུ་ཞུགས་པའི་འབྲས་བུ་དང། ལན་གཅིག་ཕྱིར་འོང་བའི་འབྲས་བུ་དང་ཕྱིར་མི་འོང་བའི་འབྲས་བུ་དང། དགྲ་བཅོམ་པའི་  
འབྲས་བུའི་སྒྲར་མཐོང་བ་དང། གྲོལ་ཐར་གྱི་སྒྲར་མཐོང་བ་དང། འབྲས་བུ་ཐོབ་པའི་སྒྲར་མཐོང་བ་དང། སངས་རྒྱས་ཀྱི་སྒྲར་མཐོང་བ་དང། ཆོས་ཀྱི་སྒྲར་མཐོང་བ་དང། དགེ་  
འདུན་གྱི་སྒྲར་མཐོང་བ་དང། འགོག་པའི་སྒྲར་མཐོང་བ་དང་མྱ་ངན་ལས་འདས་པའི་སྒྲར་མཐོང་བའོ། །ཤཱ་རིའི་བུ། དེའི་མིང་མི་བདེན་པའི་སྒྲ་སྐད་ལ་སོགས་པ་མཐོང་ཞེས་  
བྱའོ། །མཛངས་འཕྲུལ་པའི་དགེ་འདུན་གྱིས་ནི། མཆོག་གི་གཞུང་ལ་དེ་ལྟ་བུའི་མཐོང་བ་མ་ཐོབ་པ་སྟེ། སྒྲ་སྐད་ཀྱི་རྣམ་པ་ཐམས་ཅད་མཚན་ཉིད་གཅིག་པར་ཁོང་དུ་ཆུད་དེ་  
  
  
༄༅། །དེ་ནི། མཚན་ཉིད་གལ་བ་མེད། རྩོད་པ་མེད་པའོ། །ཕྱིན་ཅི་མ་ལོག་པའི་ཆོས་ཀྱི་བཟོད་པ་འབྱོར་གྲུབ་པས་ན། མིང་འཕྲུལ་གྱི་དགེ་འདུན་ཞེས་བྱའོ། །ཤཱ་  
རིའི་བུ། ཕྱིན་ཅི་མ་ལོག་པའི་ཆོས་ཀྱི་བཟོད་པ་དེ་ནི། མཚན་མ་མེད་པ་ཡིན་ནོ། །མཚན་མ་མེད་པས་ན། བླང་བའང་མེད། དོར་བའང་མེད། ལོག་པའང་མེད། མ་ལོག་པའང་  
མེད། སྐྱེ་བའང་མེད། འགོག་པའང་མེད། དེའི་ནང་རང་བཞིན་པ་ལ་ཕྱོགས་པས་སྤྱད་པའང་མེད། ཞིག་པའང་མེད། ལྡང་བའང་མེད་ཐོབ་པའང་མེད། ཕན་ཚུན་ཞེས་རྣམ་  
པར་ཡང་མི་རྟོག་པས་ན། སེམས་རྟག་པར་གཏང་ཕྲལ་ལོ། །ཅིའི་ཕྱིར་ཞེ་ན། དེ་ལྟ་བུའི་བཟོད་པའི་ནང་ན་ཕ་ལོགས་ཀྱི་འགྲམ་ཡང་མེད། ཚུ་ལོགས་ཀྱི་འགྲམ་ཡང་མེད། རྣམ་  
པར་རྟོག་པའང་མེད། རྣམ་པར་རྟོག་པ་མེད་པའང་མེད་དོ། །མཚན་མ་མེད་པ་ཁོང་དུ་ཆུད་དེ་འབྱོར་གྲུབ་པས། མིང་འཕྲུལ་གྱི་དགེ་འདུན་ཞེས་བྱའོ། །འདུས་ཚོགས་པ་  
བཤིག་པས་ན། མིང་འཕྲུལ་གྱི་དགེ་འདུན་ཞེས་བྱའོ། །ཤཱ་རིའི་བུ་ངའི་ཆོས་ཀྱི་ཡི་གེ་གཞན་ལ་བཤད་པ་མི་ལ་ལས་ཆོས་མཐོང་དུ་ཟིན་ན། དེ་ནི། བདག་ཏུ་ལྟ་བ་ཡིན་ནོ། །  
ཡང་དག་པར་གཤེགས་པ་ཆོས་མ་ཡིན། ཆོས་མ་ཡིན་པའང་མ་ཡིན་ཅིའི་ཕྱིར་ཞེ་ན། ལྷས་བྱིན་བླན་པོ་དང། མུར་འདུག་ཀུན་གྱིས་ཁ་དོག་གི་ལུས་སྤྱད་དེ། སངས་རྒྱས་  
  
  
།ཤཱ་རིའི་བུ། ཡང་དག་པར་གཤེགས་པ་ནི། ཁ་དོག་གི་ལུས་སྤྱད་པས་མཐོང་བ་མི་རིགས་སོ། །སྒྲ་སྐད་སྤྱད་པས་ཀྱང་མཐོང་བ་མི་རིགས་སོ། །ཤཱ་རིའི་བུ། མི་ལ་ལ་  
ཞིག་ཁ་དོག་གི་ལུས་སྤྱད་པས་སངས་རྒྱས་མཐོང་ན། དེ་ནི། སངས་རྒྱས་དང་རྒྱང་རིང་ངོ། །ཅིའི་ཕྱིར་ཞེས་བྱས་ན། སངས་རྒྱས་ཀྱི་མིང་ཁ་དོག་མཐོང་བ་ཞེས་མི་བྱ་བས་ན། དེའི་མིང་  
སངས་རྒྱས་མཐོང་བ་ཞེས་བྱའོ། །ཤཱ་རིའི་བུ། མི་ལ་ལ་ཞིག་གིས་ཆོས་སོ་ཅོག་ལ་མཚན་མ་མེད། མིང་མེད། རེག་པ་མེད། དྲན་པ་མེད། སེམས་མེད། སྐྱེ་བའང་མེད། འགོག་པའང་མེད་  
འདྲན་ཏོར་མེད། ཆོས་སོ་ཅོག་ལ་ནི། མི་སེམས། མྱ་ངན་ལས་འདས་པ་མི་སེམས། མྱ་ངན་ལས་འདའ་བའི་སེམས་ཀྱང་མི་བྱ། མྱ་ངན་ལས་འདས་པ་ལ་མི་ཆགས་ཏེ། ཆོས་སོ་ཅོག་  
ཀུན་མཚན་ཉིད་གཅིག་ཡིན་པར་ཡིད་ཆེས་ཤིང་མཐོང་བར་ནུས་ན། དེ་ནི། མཚན་ཉིད་མེད་པའོ། །ཤཱ་རིའི་བུ། དེའི་མིང་ཡང་དག་པར་སངས་རྒྱས་མཐོང་བའོ། །ཆོས་སོ་ཅོག་ལ་  
ཚོལ་པའང་མེད། འདྲན་ཏོར་ཡང་མེད། སྐྱེ་བ་མེད་ལ། དོན་དེ་ལའང་མི་སེམས། རྣམ་པར་མི་རྟོག་ན། དེའི་མིང་སངས་རྒྱས་མཐོང་བའོ། །མི་ལ་ལ་ཞིག་ཆོས་འདི་ལ་དྲན་པའི་  
འདུ་ཤེས་ཀྱིས་རྣམ་པར་བརྟག་པ་མེད། བླང་པ་མེད། དོར་བ་མེད་གལ་བ་མེད་འདུ་ཤེས་མེད། འདུ་ཤེས་ཀྱིས་ལས་མེད། ཚིག་གིས་བཤད་བཤད་པའང་མི་ཆགས། ཆོས་  
  
  
༄༅། །ཀྱི་མིང་བརྙན་མ་ཡིན་ལ་ཀུན་ཅིའང་མེད་པར་རིག་སྟེ་སྨྲ་བའི་ཚིག་གི་ལམ་ཆད་ཅིང་ཐ་དད་པ་མེད། འདྲན་ཏོར་བརྗོད་པ་མེད། རིག་པ་མེད། དེའི་མིང་སྐྱེ་  
བའང་མེད། འདུ་ཤེས་སྤྱོད་པ་མེད་པ་ཞེས་བྱ་སྟེ། འཇིག་རྟེན་གྱི་ནང་ན་མིང་འཕྲུལ་གྱི་དགེ་འདུན་ཞེས་བྱའོ། །ཤཱ་རིའི་བུ། ཆོས་གང་མཐོང་ན་མིང་སངས་རྒྱས་མཐོང་ཞེས་བྱ་  
དེ་ནི༑ འདུ་ཤེས་མེད། རྣམ་པར་རྟོག་པའང་མེད། འདྲན་ཏོར་བརྗོད་པ་མེད་དེ། ཆོས་སོ་ཅོག་མི་ལེན་པའོ། །སྟོང་པའི་སྒོ་མོ་དང། སྟོང་པ་ཞི་བའི་སྒོ་མོ་དང་བྲལ་བའི་སྒོ་སྤྱོད་  
པ་ནི༑ མཐོང་བ་མི་སེམས། མཐོང་བ་མི་ཐོབ། དེའི་དོན་ཀྱང་མི་ཐོབ་སྟེ། དེ་ནི། མིང་མཁན་ཡིན་ནོ། །དེའི་གནས་ཀྱང་མི་ཐོབ་སྟེ་དེ་ནི། མྱ་ངན་ལས་འདས་པའོ། །དེ་ཅིའི་  
ཕྱིར་ཞེ་ན། ཤཱ་རིའི་བུ། ངའང་མྱ་ངན་ལས་འདས་པ་མི་སེམས་ན། དེ་ལྟ་བུར་ཁྱོད་ལ་སོགས་པ་མྱ་ངན་ལས་འདས་པ་སོམས་ཤིག་དང། མྱ་ངན་ལས་འདའ་བ་ཐོབ་པ་  
བཤད༑ ཤཱ་རིའི་བུ། མི་ལ་ལ་ཞིག་མྱ་ངན་ལས་འདས་པ་ཐོབ་སྙམ་བྱེད་ན། མི་དེ་ནི། ཡང་དག་པར་གཤེགས་པའི་ཕྱིར་འབྲངས་ཏེ་ཁྱིམ་ནས་མ་བྱུང་གི། མཁན་པོ་དྲུག་  
གི་ཕྱིར་འབྲངས་ཏེ་ཁྱིམ་ནས་བྱུང་བའོ། །ཤཱ་རིའི་བུ། ཤེས་པར་བྱོས་ཤིག་དེ་ནི། ཆོས་ཀྱི་དགྲ་ཡིན་ཏེ། ངའི་ཆོས་ཀྱི་ནང་དུ་ཞུགས་སོ། །དེ་ལྟ་བུའི་མིས་ངའི་ཆོས་མ་བསྒོམས་  
  
  
།དེ་ལྟ་བུའི་མི་དགྲ་ཆེན་པོ་ཡིན་པར་མངོན་ཏེ་མཁར་དང། ཡུལ་ཆེན་པོའི་ནང་ན་དགྲ་ཆེན་པོ་ཡོད་པ་དང་མཚུངས་སོ། །ཇི་ལྟ་ཞེས་བྱས་ན། དེ་ལྟ་བུའི་གཏི་མུག་གི་  
མིས་མྱ་ངན་ལས་འདས་པ་ཐོབ་པར་འཛིན་ན། བདག་ཏུ་ལྟ་བ་དང་གང་ཟག་ཐོབ་པར་འཛིན་པ་ལྟ་སྨོས་ཀྱང་ཅི་དགོས། ཤཱ་རིའི་བུ་དེ་ལྟ་བུའི་མི་གཏི་མུག་གི་མི་ནི། ངའི་ལག་པས་  
བཀག་སྟེ། ངའི་སློབ་མ་མ་ཡིན་ནོ། །དགེ་འདུན་གྱི་གྲངས་སུ་མ་ཆུད་དོ། །ངའང་དེའི་མཁན་པོ་མ་ཡིན་ནོ། །ཤཱ་རིའི་བུ། ལ་ལ་ཞིག་ཆོས་སོ་ཅོག་སྐྱེ་བའང་མེད། འགོག་པའང་མེད། སེམས་  
པའང་མེད། འདུ་ཤེས་མེད་པར་རིག་པ་སྟེ། དེ་ལྟ་བུའི་ཆོས་ཀྱི་བཟོད་པ་ཐོབ་པས་ནི། མྱ་ངན་ལས་འདས་པ་མི་ཐོབ་ན། བདག་ཏུ་ལྟ་བ་དང། གང་ཟག་མི་ཐོབ་པ་ལྟ་སྨོས་ཀྱང་ཅི་  
དགོས། ཤཱ་རིའི་བུ། སངས་རྒྱས་ཀྱིས་བཤད་པ་ལ་དེ་ལྟ་བུའི་མིང་ནི། ཆོས་མཐོང་བ་ཞེས་བྱ་སྟེ། དོན་དེ་མཐོང་བར་ནུས་པས་མིང་སངས་རྒྱས་མཐོང་བ་ཞེས་བྱའོ། །ཤཱ་རིའི་བུ། ཇི་  
ལྟ་བུའི་མིང་སངས་རྒྱས་ཞེས་བྱ། ཆོས་སོ་ཅོག་ཐམས་ཅད་ཀྱི་མི་གཡོ་ཞིང་ཐ་དད་པ་མི་ཞིག་ན། དེའི་མིང་ཡང་དག་པར་གཤེགས་པ་ཞེས་བྱའོ། །མི་ལ་ལ་ཞིག་དེ་ལྟ་བུའི་ཆོས་ལ་  
ཐེ་ཚོམ་དང། འགྱོད་པ་མེད་ན། དེའི་མིང་འཕྲུལ་གྱི་དགེ་འདུན་ཞེས་བྱའོ། །ཤཱ་རིའི་བུ། ཚེ་རབས་སྔ་མ་འདས་པ་ན་མི་གཏི་མུག་པ་ཞིག་ཡོད་པས། སྤྲེའུ་ངོ་མ་ཤེས་ཏེ། ཚལ་  
  
  
༄༅། །ཆེན་པོ་ཞིག་གི་ནང་དུ་ཞུགས་ཏེ། སྤྲེའུ་ཁྱུ་ཞིག་འདུས་ཏེ་གནས་གཅིག་ན་འདུག་པ་མཐོང་ནས་མི་དེས་སུམ་ཅུ་རྩ་གསུམ་གྱི་ལྷ་ཡོད་པར་ཐོས་མྱོང་བས། ཐལ་  
བྱུང་དུ་སུམ་ཅུ་རྩ་གསུམ་གྱི་ལྷ་རྣམས་ཡིན་ནོ། །ཞེས་ཟེར་ཏེ། མོད་བཞིན་ཚལ་ནས་བྱུང་ནས་སླར་སྔོན་གྱི་གྲོང་ཁྱིམ་ཕལ་མང་པོའི་ནང་དུ་ཚིག་འདི་སྐད་བྱས་སོ། །ཁྱེད་ལ་  
སོགས་པས་སུམ་ཅུ་རྩ་གསུམ་གྱི་ལྷ་མཐོང་མྱོང་ངམ་མ་མྱོང། མི་ཕལ་གྱིས་ལན་གླན་པ། མཐོང་མ་མྱོང་དོ། །མོད་བཞིན་ཚིག་སྨྲས་པ། ངས་མཐོང་ཟིན་ན། ཁྱོད་མཐོང་  
བར་འདོད་དམ་མི་འདོད། ཀུན་གྱིས་ཀྱང་མཐོང་བར་འདོད་དོ། །ཞེས་བྱས་ནས་མོད་བཞིན་ཕལ་མང་པོ་ཁྲིད་དེ་ཚལ་དེའི་ནང་དུ་ཕྱིན་ནས་སྤྲེའུ་བསྟན་ཏེ། ཁྱེད་ལ་སོགས་པས་སུམ་  
ཅུ་རྩ་གསུམ་གྱི་ལྷ་ཡིན་གྱི་ལྷ་འདི་རྣམས་ལ་ལྟོས་ཤིག་བྱས་ན་མི་ཕལ་ཀུན་ན་རེ། སུམ་ཅུ་རྩ་གསུམ་གྱི་ལྷ་མ་ཡིན་གྱི། འདི་ནི་སྤྲེའུ་ཡིན་ཏེ། ཚལ་གྱི་ནང་དུ་འདུག་པ་  
ལ་སྲེད་དོ། །ཁྱེད་གཏི་མུག་ཕྱིན་ཅི་ལོག་པས་སྤྲེའུ་མི་ཤེས་པའི་སྟེང་དུ་སུམ་ཅུ་རྩ་གསུམ་གྱི་ལྷ་རྣམས་ཀྱང་མ་ཤེས་སོ། །ཤཱ་རིའི་བུ། མི་དེས་ཕལ་མོའི་སྟོང་རྡབ་ཏུ་  
ཚལ་དེའི་ནང་དུ་ཕྱིན་ཏོ། །འདི་ལྟ་སྟེ། ཤཱ་རིའི་བུ། ད་དུང་མ་འོངས་པའི་དུས་ན་དགེ་སློང་ཞིག་ཡོད་པ་གོས་སྐྱ་བོ་ཅན་གྱི་ཁྱིམ་དུ་ཕྱིན་ཏེ། ཚིག་འདི་སྐད་བྱས་སོ། །ཁྱོད་  
  
  
རྒྱས་ཀྱི་ཆོས་ཉན་པར་འདོད་དམ། མི་འདོད་ཅེས་བྱས་ན། གོས་སྐྱ་བོ་ཅན་དེའི་ནང་ན་སངས་རྒྱས་ཀྱི་ཆོས་ལ་ཡིད་ཆེས་པ་ཡོད་  
པ་རྣམས་ཀུན་ན་རེ། མཐོང་བར་འདོད་ཀྱི། སངས་རྒྱས་ཀྱི་ཆོས་མཉན་ཅིང་མ་ནོས་ཞེས་ཟེར་ཏོ། །ཤཱ་རིའི་བུ། དེའི་ནང་ན་གོས་སྐྱ་བོ་ཅན་སྨྲ་བའི་ཚིག་ལ་ཆགས་ཤིང་སྲེད་པ་ཡོད་དོ། །  
མཆོད་རྟེན་དང་གཙུག་ལག་ཁང་གི་ནང་དུ་ཕྱིན་ན། དགེ་སློང་དག་ཅིག་ཡོད་པ་ཚིག་གིས་བཤད་ཅིང་ཡི་གེ་རྣམས་ལ་མཁས་པར་ཤེས་ཏེ། སྨྲ་བའི་ཚིག་ལ་རྟེན་ཅིང་ཡི་གེ་རི་མོ་ལ་  
སྲེད་པའང་ཡོད་ནས་དགེ་སློང་དེ་གཞན་ཡང་དེ་བཞིན་དུ་འཆད་དེ་ཡང་དེ་དག་པའི་ལམ་ཡིན་སྙམ་སྟེ། དགེ་འདུན་གྱི་གྲངས་སུ་ཞུགས་སོ། །མི་ཕྱུགས་རྫི་དང་མཚུངས་ཏེ། ཆོས་  
ཀྱི་ཡི་གེ་ཀློག་པ་ལ་སྲེད་དུ་ཟད་ཀྱི། ཡང་དག་པའི་དབྱིངས་སུ་མི་འཇུག་སྟེ། མི་ཡིད་དགའ་ཞིང་མིང་སྙན་པར་རིན་ཆེར་འཛིན་དུ་ཟད་དོ། །འཇིག་རྟེན་གྱི་དོན་ལ་བཟོ་མཁས་ཀྱི། ཆོས་  
འཆད་པ་མི་གཙང་ངོ། །བཟོའི་ཚིག་ལ་མཁས་པས་འཇིག་རྟེན་གྱི་ལམ་སྤྱད་དུ་ཟད་ཀྱི། ལེགས་པའི་བརྗིད་མེད་དོ། །མྱ་ངན་ལས་འདས་པའི་རྒྱུ་བཤིག་པ་ལས་རྒྱུ་བཏང་སྟེ། ཁ་  
རོག་ནས་བསམ་གཏན་ཐུབ་པ་ལ་མ་དད་དེ། ཉིན་མཚན་དུ་རྟག་པར་བཤད་ཅིང་བརྗོད་པ་དང། འཐབ་རྩོད་པ་དང། ཐུབ་པ་དང། སྟན་སྟུག་པོར་ཉལ་སྲེད་དེ། བསམ་གཏན་  
  
  
༄༅། །ཐུབ་པ་བཞིན་པའི་སེམས་ཀྱང་སྐད་ཅིག་མེད་ན། དགེ་སྦྱོང་གི་འབྲས་བུར་གྲུབ་པར་ཐོབ་པ་མི་ནུས་པ་ལྟ་སྨོས་ཀྱང་ཅི་དགོས། མི་དེ་གཉིད་ཀྱིས་ལོག་ནའང་རྟག་  
པར་ཐ་མལ་པའི་སེམས་དང་མཐུན་ཏེ། སྲོད་དང་ཐོ་རངས་ལ་མི་འགལ་བའི་བཟོད་པ་མི་སྤྱོད་ཀྱི། མ་རབས་ཀྱི་ཆོས་ལ་སྲེད་ན། མི་དེ་ལྟ་བུས་ཀྱང་ཡོན་གོས་དང། ཁ་ཟས་མང་  
དུ་ཐོབ་བོ། །ཅིའི་ཕྱིར་ཞེ་ན། མི་དེས་ཁོར་མོར་བདུད་ངན་པ་བསླུས་པས་ཚིག་ཉེ་བར་མི་ཟབ་པ་ལ་སྲེད་དོ། །མཆོག་གི་གདམས་པའི་གཞུང་ལ་འགྲུས་པར་སློབ་མི་ནུས་སོ། །མཆོག་  
གི་ཟབ་མོའི་ཆོས་ཡི་གེ་ཁ་ཏོན་ལ་གཟུངས་སུ་འཛིན་མི་ནུས་ཏེ། ཐོས་ན་དངངས་སྐྲག་ནས་བཅུད་དཀར་པོ་བཏང་ལ་པང་རྣ་ལེན་ཏོ། །ཕལ་ཐ་མལ་པ་གཞན་གྱི་གསོ་བའི་  
ཁེ་རྙེད་པ་མཐོང་ན་འདོད་ཆགས་ཀྱི་སེམས་སྐྱེས་ཏེ། སེམས་ལ་འདི་སྙམ་བྱེད་དོ། །བདག་ལ་སོགས་པའང་དེ་ལྟ་བུའི་ཚིག་བརྗོད་པ་བསླབ་པར་རིགས་ཞེས་ཟེར་རོ། །ཤཱ་རིའི་  
བུ། དེ་ལྟ་བུའི་མིས་བླ་ན་མེད་པའི་ཆོས་ཀྱི་དཀོན་མཆོག་བཏང་སྟེ་ཡོན་པོ་མཐོང་བར་ལྷུང་ཞིང་འདུག་པ་ནི། དགེ་སྦྱོང་གི་དགྲ་ཡིན་ནོ། །གོས་སྐྱ་བོ་ཅན་ཁ་དོག་ཡོད་པ་དེའི་  
གན་དུ་དོང་སྟེ། དེ་ལྟ་བུའི་མི་ངན་པས་དེ་དག་ལ་ཆོས་བཤད་དེ་གསོ་བའི་ཁེའི་ཕྱིར་སངས་རྒྱས་དང། ཆོས་དང། དགེ་འདུན་ལ་སྙན་པར་བསྟོད་དེ། སྲོག་གསོ་བའི་ནོར་  
  
  
།གོས་དང་ཟས་ལ་འདོད་ཅིང་ལྕི་བས་བདག་ཅི་ལ་སྲེད་པ་བཞིན་དུ་བསྟོད་དེ་སྦྱིན་པ་བྱས་པས་ནི། གནམ་གྱི་སྟེང་དུ་སྐྱེ་བ་ཐོབ་  
བོ༑ ༑ཞེས་ཟེར། སངས་རྒྱས་ཀྱི་ཆོས་ཀྱི་ནང་ན་ནི། སྦྱིན་པ་སྨད། རིམས་ཀྱི་ཆོས་ནི། བསྟོད། ཕལ་ནི། ནང་གི་མ་ཆོག་གོ། ཞེས་བྱ་སྟེ། ཚིག་དེ་སྐད་དུ་སྦྱིན་པ་ཆེན་པོའི་རྒྱུ་རྐྱེན་གྱིས་  
གནམ་གྱི་སྟེང་དུ་སྐྱེ་བ་ཐོབ་བོ། །ཞེས་བྱ་སྟེ། ཚིག་འབྲུ་མ་རིག། གཞུང་ཕྱོགས་པ་མི་ཤེས། ཐོག་མ་ཉེ་ཞིང་མི་ཟབ་པའི་ཆོས་ཐ་མལ་ཞུགས་པ་འབའ་ཞིག་ཤེས་པས་བདག་ཏུ་  
ལྟ་བ་དང། གང་ཟག་ཏུ་འདོད་ཆགས་ཏེ། མཆོག་གི་གཞུང་བཏང་ངོ། །ཤཱ་རིའི་བུ། དེ་ལྟ་བུའི་ཆོས་བཤད་པས་བར་བར་ནི། མི་ལ་ལ་ཡིད་ཆེས་པ་སྐྱེས་ཏེ། ཁྱིམ་ནས་བྱུང་ནས་མི་  
ངན་པ་རྣམས་དང་འདུས་ཚོགས་ཏེ། མཆོག་གི་ཟབ་མོའི་གཞུང་ནི་འགྲུས་པར་ཚོལ་མི་ནུས་སོ། །ཐོབ་པར་ཡོང་པ་དང། བདག་ཏུ་ལྟ་བ་དང། གང་ཟག་དང། ཚེ་དང། སྲོག་ཡོད་  
པར་བཤད་དོ། །དྲན་པ་དང། འདུ་ཤེས་ཀྱིས་ཅིའང་མེད་པའི་ཆོས་ལ་རྣམ་པར་བརྟགས་ཏེ། རྨད་དུ་བྱུང་བའི་སྡེ་དང། མདོའི་སྡེ་རང་གིས་འགྲོས་བཤད་དེ། བར་བར་ནི། རྟག་  
པ་དང། ཆད་པ་བཤད། བར་བར་ནི། བྱ་བ་མེད་པ་བཤད། ཤཱ་རིའི་བུ། ངའི་ཆོས་དེའི་ཚེ་མུར་འདུག་གི་ཆོས་མང་སྟེ། སེམས་ཅན་རྣམས་དྲང་པོ་མཐོང་བའི་སེམས་ཞིག་པར་  
  
  
༄༅། །བྱས་སོ། །དེ་ལྟ་སྟེ། ཤཱ་རིའི་བུ། ང་ཆོས་གཙང་དག་པའི་ཆོས་དེ་ལྟ་བུའི་རྒྱུ་རྐྱེན་གྱིས་ཁད་ཀྱིས་ཞི་ཞིང་ཟད་དོ་།ཤཱ་རིའི་བུ། ང་ཡུན་རིང་དུ་སྐྱེ་ཤིའི་ནང་དུ་འདུག་  
ཅིང་སྡུག་བསྔལ་རྣམས་ཀྱིས་ཉོན་མོངས་ནས་བྱང་ཆུབ་གྲུབ་ན་གང་ཟག་མ་ནོས་པ་དེའི་ཚེ་དེངས་ཤིང་ཞིགས་སོ། །ཤཱ་རིའི་བུ་དགེ་སློང་ལ་ལ་ཞིག་ཐོབ་པ་ཡོད་པ་མཐོང་བ་  
དང༑ བདག་ཏུ་ལྟ་བ་མཐོང་བ་དང། གང་ཟག་མཐོང་བ་པ་དེ་གཏོང་མ་ནུས་ན་ཡང་དག་པར་གཤེགས་པས་སྤྱོད་པ་བཞིན་དུ་བཤད་པ་མི་ཤེས་སོ། །ཡང་དག་པར་  
བདག་ཏུ་ལྟ་བ་དང། གང་ཟག་དང། ཆོས་ཡོད་ཅེས་ཟེར་ན། དེ་ལྟ་བུའི་མི་ནི། ཆུ་རྔུབ་གཅིག་ལེན་དུའང་མི་གནང་ངོ། །གལ་ཏེ་མི་དེས་སྟོང་པའི་ཆོས་ཐོས་ལ་ཡིད་ཆེས་ཤིང་  
སེམས་གཙང་དག་སྟེ། མི་དངང་མི་དོགས་ན། མོད་བཞིན་སླར་མི་ཕལ་དཀྲིས་དྲངས་ཏེ་བདེན་པའི་མཚན་མའི་གཞུང་དུ་འཇུག་པར་རིགས་སོ་།ཡང་ཁྱིམ་ནས་བྱུང་སྟེ་ཚུལ་  
ཁྲིམས་ཆོག་ཚང་པར་མནོས་པའོ། །ཅིའི་ཕྱིར་ཞེ་ན། ཤཱ་རིའི་བུ། མི་ལ་ལ་ཞིག་དེ་ལྟ་བའི་མཐོང་བ་མ་བཏང་ན། དེའི་མིང་མུར་འདུག་ཅེས་བྱའོ། །ཤཱ་རིའི་བུ། ངས་འཇིག་  
རྟེན་གྱི་ཐ་མལ་པའི་རྒྱུ་རྐྱེན་སྤྱད་ནས་སྒྱུ་མར་པ་ཡོད་པར་བཤད་པ་ནི། མཆོག་གི་གཞུང་མ་ཡིན་ནོ། །ཡང་མི་ལ་ལ་ཞིག་ན་རེ། ངས་ཀྱང་འཇིག་རྟེན་གྱི་ཐ་མལ་པའི་རྒྱུ་  
  
  
།ཞེས་ཟེར་ན། མི་དེས་སྐྱེ་བ་མེད་པ་དང། འགོག་པ་མེད་པ་དང། མཚན་མ་མེད་པའི་ཆོས་ཁོང་དུ་ཆུད་མ་ནུས་ཏེ། ཡང་བཤད་དོ་ཅོག་དང་  
འགལ་ན། ངའི་སློབ་མ་མ་ཡིན་ནོ། །ཤཱ་རིའི་བུ། མི་ལ་ལ་ཞིག་ན་རེ། ཡང་དག་པར་གཤེགས་པས་ཅིའི་ཕྱིར་འཇིག་རྟེན་གྱི་རྒྱུ་རྐྱེན་བཞིན་དུ་ང་མེད་པའི་ཆོས་ལ་ཟག་པ་མེད་  
པར་བཤད། ཡང་དག་པར་བཤེགས་པས་ནི། འཇིག་རྟེན་གྱི་ཕྱིར་མི་བདེན་པའི་ཚིག་གིས་བཤད་པའི་མི་རིགས་ཀྱི་སྟེང་དུ་ཆོས་ཀྱི་ཡི་གེ་གཞན་གྱི་ནང་ནའང་གང་ཟག་ཡོད་  
ཅེས་བཤད་པ་མང་སྟེ། སངས་རྒྱས་ཀྱིས་བཤད་པ་ནི། རྫུན་པ་མི་རིགས་སོ། །ཞེས་ཟེར་བ་ཞིག་ཡོད་ན། ཤཱ་རིའི་བུ། དེ་ལ་ལན་གླན་པ་སངས་རྒྱས་ཀྱིས་བཤད་པ་ལ་ཆོས་སོ་  
ཅོག་སྟོང་པ་སྟེ། བདག་པོའང་མེད། རང་བཞིན་ཡང་མེད་དེ། ཐ་མལ་པ་ནི། སྒྱུ་མ་མི་བདེན་པ་སྟེ། མཆོག་གི་གཞུང་མ་ཡིན་ནོ་ཡང་དག་པར་གཤེགས་པས་མཆོག་གི་གཞུང་  
དེ་བཤད། བདག་ཏུ་ལྟ་བ་དང། གང་ཟག་ཡོད་པར་མ་བཤད་དོ་།འཕྲུལ་གྱི་མིས་ཚིག་བཤད་པ་ལ་འདོད་ཅིང་ཆགས་པ་མེད་དོ། །ཤེས་རབ་མེད་པའི་མི་ནི། སངས་རྒྱས་དང་  
མཚུངས་པ་མེད་དེ། འདས་པའང་མེད་དོ། །ཤཱ་རིའི་བུ། ཡང་དག་པར་གཤེགས་པའི་ཤེས་རབ་ནི། བསམ་གྱིས་མི་ཁྱབ་བོ། །ཤེས་རབ་དེ་སྤྱད་པས་ན། སེམས་ཀྱིས་སེམས་  
  
  
༄༅། །རིག་སྟེ༑ ཉིས་ན་མི་ལ་ལ་ཞིག་སངས་རྒྱས་དང་མཉམ་ཞེས་ཟེར་པ་ནི། བླའི་སངས་རྒྱས་ཀླུ་ཆེན་པོ་ཆོས་ཆེན་པོའི་རྒྱལ་པོ་ལ་སངས་རྒྱས་ཀྱིས་གང་ཟག་ཡོད་  
པར་བཤད་དོ། །ཞེས་བཟློག་པ་མི་རིགས་སོ། །འཇིག་རྟེན་ཐམས་ཅད་ནི་རྟག་པར་ང་དང་རྩོད་དོ། །ང་ནི། རྟག་པར་འཇིག་རྟེན་དང་མི་རྩོད་དོ། །ཤཱ་རིའི་བུ། ང་ཡོད་པར་  
བཤད་པ་ནི། ཤིན་ཏུ་སྙིང་རྗེས་རུང་ངོ། །འདིའི་ནང་ན་ཆོས་ཀྱང་མེད། ངའང་མེད་ན། སེམས་ཅན་གྱིས་ཡང་དག་པར་གཤགས་པས་སྤྲོས་པ་བཞིན་དུ་བཤད་པ་མི་ཤེས་པ་  
མང་སྟེ། ཆོས་ཀྱི་དཀོན་མཆོག་དང། ལོག་གལ་བས་ངན་པའི་ལམ་དུ་ལྷུང་བ་མང་ངོ། །ཤཱ་རིའི་བུ། ངས་ཡོན་པོ་མཐོང་བར་ཤེས་པ་ནི། ཡོན་པོ་མཐོང་བ་ཞེས་བྱའོ། །ཡོན་  
པོ་མཐོང་བར་ཤེས་པ་དེ་ནི། དྲང་པོ་མཐོང་བ་ཡིན་ནོ། །ཤཱ་རིའི་བུ། ཡོན་པོ་མཐོང་བ་མཐར་དྲང་པོ་མཐོང་བར་གྱུར་ན་མཐོང་བ་མི་ཤེས་སོ། །ཤཱ་རིའི་བུ། ཡང་དག་པར་  
གཤེགས་པ་སངས་རྒྱས་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི། འཇིག་རྟེན་ཐམས་ཅད་ཀྱིས་ཡིད་ཆེས་དཀའོ། །ང་ནི། ལྷ་རྣམས་དང། འཇིག་  
རྟེན་ཐམས་ཅད་ལ་ནང་ན་ཡིད་ཆེས་པ་ཡིན་ཏེ། ཡིད་མི་ཆེས་པ་མ་ཡིན་ཏེ། ཤཱ་རིའི་བུ། ངས་ཆོས་བཤད་དོ་ཅོག་ནི། ཕ་ལོགས་ཀྱི་འགྲམ་དུ་ཕྱིན་པའི་ཕྱིར་ན་དེའི་ནང་  
  
  
།ངས་ཆོས་བཤད་དོ་ཅོག་ནི། སྤྱད་པ་རྣམས་ཟད་པའི་ཕྱིར་ན་དེའི་ནང་ན་སྤྱད་པ་རྣམས་ཟད་པའང་མེད་དོ། །ངས་ཆོས་བཤད་དོ་ཅོག་ནི་  
སྟོང་པ་ཞི་བའི་ཕྱིར་ན་དེའི་ནང་ན་སྟོང་པ་ཞི་བའང་མེད་དོ། །ངས་ཆོས་བཤད་དོ་ཅོག་ནི། མེད་པར་བསྒྲལ་བའི་ཕྱིར་ན་དྲེའི་ནང་ན་མེད་པར་བསྒྲལ་བའང་མེད་དོ། །ངས་ཆོས་བཤད་  
དེ་ཅོག་ནི། གྲོལ་ཐར་པའི་ཕྱིར་ན་དེའི་ནང་ན་གྲོལ་ཐར་པའང་མེད་དོ། །ངས་ཆོས་བཤད་དོ་ཅོག་ནི། ཤེས་རབ་ཅན་རྣམས་ཀྱི་ཕྱིར་ན་དེའི་ནང་ན་ཤེས་རབ་རྣམས་ཀྱང་མེད་དོ། །  
ངས་ཆོས་བཤད་དོ་ཅོག་ནི། དྲི་མ་དག་པའི་ཕྱིར་ན་དེའི་ནང་ན་དྲི་མ་དག་པའང་མེད་དོ། །ཤཱ་རིའི་བུ། ཡང་དག་པར་གཤེགས་པས་ལྷའི་ཕྱིར་ཆོས་བཤད་ན། ལྷའང་མེད་དོ། མིའི་  
ཕྱིར་ཆོས་བཤད་ན། མིའང་མེད་དོ། །སེམས་ཅན་གྱི་ཕྱིར་ཆོས་བཤད་ན། སེམས་ཅན་ཡང་མེད་དོ། །ཤཱ་རིའི་བུ། ཡང་དག་པར་གཤེགས་པས་རིག་པ་གྲོལ་ཐར་པར་བཤད་ན་  
དེའི་ནང་ན་རིག་པ་དང་གྲོལ་ཐར་པའང་མེད་དོ། །ངས་སངས་རྒྱས་བསམ་པ་བཤད་དེ་སངས་རྒྱས་བསམ་དུ་མི་རུང་ངོ། །ངས་སྟོང་པ་སྤྱོད་པ་བཤད་དེ། སྟོང་པ་བཤད་དུ་མི་རུང་ངོ། །  
བསམ་དུའང་མི་རུང་ངོ། །ཤཱ་རིའི་བུ། དེའི་མིང་ཡང་དག་པར་གཤེགས་པས་ཆོག་ཀྱི་ཡི་གེ་བཤད་དོ་ཅོག་གི་ལེའུ་དང། ཚིག་གི་ནང་ན་བཤད་པ་མེད་ཅེས་བྱ་བ་ཡིན་ན། མི་ངན་པ་  
  
  
༄༅། །རྣམས་ཀྱིས་ལེའུ་དང། ཚིག་འདི་ཐོབ་ནས་མི་གཞན་ལ་བཤད་པ་ལའང་ཁོའི་མཁན་པོ་ཡིན་ནོ། །ཡང་དག་པར་གཤེགས་པ་དང། འཕྲུལ་གྱི་དགེ་འདུན་གྱི་  
ལེགས་དོན་ཀྱང་མེད་ཅེས་ཟེར་ཏེ། རང་གིས་དགེ་འདུན་གྱི་གྲངས་སུ་བཅུག་གོ། །ཤཱ་རིའི་བུ། དཔེར་ན། སྤྲེའུ་འདུས་པའི་ཁྱུ་ནི། སུམ་ཅུ་རྩ་གསུམ་གྱི་ལྷ་དང་མི་འདྲའོ། །དེ་ལྟ་  
བུའི་མི་ཕལ་ངན་པ་ནི། ངའི་འཕྲུལ་གྱི་དགེ་འདུན་དང་མི་འདྲའོ། །ཤཱ་རིའི་བུ། དེ་ལྟ་བུའི་མི་ངན་པ་རྣམས་ནི། སྒྲ་སྐད་དང་སྨྲ་བའི་ཚིག་འབའ་ཞིག་གིས་བདག་དགེ་སྦྱོང་  
ཡིན་ཟེར་ཏེ། དཔེར་ན། མི་གཏི་མུག་གིས་སྦྲེའུ་ཁྱུ་མཐོང་ན། སུམ་ཅུ་རྩ་གསུམ་གྱི་ལྷ་ཡིན་ཞེས་ཟེར་བ་དང་མཚུངས་སོ། །ཤཱ་རིའི་བུ། དེའི་ནང་ན་ཁྱིམ་ནས་བྱུང་བའི་མི་ཀླན་  
ཀ་ཚོལ་བ་དང། དགའ་སྲེད་པ་ཞིག་ཡོད་དེ། མཁན་པོ་མཁས་པ་དང་ཕྲད་ལ་དེ་ལ་མིང་དང་ཁ་དོག་སྟོང་པར་ཞི་སྟེ། སྨྲ་བའི་ཚིག་གི་ལམ་བཤད། སྡང་བའང་མེད། སྟོང་  
བའང་མེད། ཆོས་བཤད་དེ། མཚན་མ་མེད་པ་ཁོང་དུ་ཆུད་དེ། དེ་ལྟ་བུའི་སྐྱེ་བ་མེད། འགག་པ་མེད། མཚན་མ་མེད་པའི་ཆོས་ཐོས་ན། མི་དངངས་མི་འཇིགས་ན། དེ་ལྟ་བུའི་  
མི་ནི༑ དཔག་ཏུ་མེད་པའི་སངས་རྒྱས་རྣམས་ལ་ཡོན་གསོལ་མྱོང་ཟིན་པར་མངོན་ཏེ་ངའི་ཆོས་ཤེས་པར་ནུས་པས། དེའི་མིང་ནི། འཕྲུལ་གྱི་དགེ་འདུན་ཞེས་བྱའོ། །སངས་རྒྱས་  
  
  
གཙང་མའི་ལེའུ།། །།སངས་རྒྱས་ཀྱི་མཛོད་ཀྱི་ཆོས་ཀྱི་ཡི་གེ། །བམ་པོ་གཉིས་པ། སངས་རྒྱས་[?]མཛོད་ཀྱི་ཡི་གེ་ལེའུ་ལྔ་སྟེ། ཚུལ་ཁྲིམས་གཙང་  
མའི་ལེའུ། །སངས་རྒྱས་ཀྱིས་ཤཱ་རིའི་བུ་ལ་བཀའ་སྩལ་པ་ཚུལ་ཁྲིམས་ཞིག་པའི་དགེ་སློང་ལ་མྱ་ངན་འཁྲུགས་པའི་མདའ་བཅུ་ཡོད་དེ། བཟོད་པར་མནགས་པར་དཀའོ། །  
དགེ་སློང་གིས་མྱ་ངན་འཁྲུགས་པའི་མདའ་བཅུ་འབྱོར་གྲུབ་ན། སངས་རྒྱས་ཀྱི་ཆོས་ཞིམ་པོའི་རོ་མི་ཐོབ་སྟེ། ཆོས་འཆད་པ་ལ་སྡང་ཞིང་ཉེ་བསྙེན་པ་ལ་མི་སྲེད་དོ། །བཅུ་གང་  
ལ་སོགས་པ་ཞེས་བྱས་ན། ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་གིས་དགེ་འདུན་འབྱོར་འདུན་པ་མཐོང་ན། དགའ་བའི་སེམས་མི་སྐྱེའོ། །ཅིའི་ཕྱིར་ཞེ་ན། འདུས་ཚོགས་  
ཏེ་གསོ་སྦྱིན་བྱས་ན། བདག་ནི། བསྐྲད་དེ་ཕྱུང། ཡང་དག་ཆེས་དགེ་སློང་ངན་པ་དེ་བདག་ལ་ཉེས་པ་ཡོད་པར་ཤེས་པས་རྟག་པར་མྱ་ངན་འཁྲུག་པ་སྲེལ་ཏེ། ཚུལ་ཁྲིམས་འཛིན་  
པ་ལ་གཤེ་འཁོན་ཅིང་མི་དགའོ། །ཤཱ་རིའི་བུ། དེའི་མིང་མྱ་ངན་འཁྲུག་པའི་དགེ་སློང་གི་ཐོག་མའི་མྱ་ངན་འཁྲུག་པའི་མདའ་ཞེས་བྱ་སྟེ། ཡང་དག་པར་ལམ་ངན་པར་ལྟུང་  
ངོ། །ཡང་དག་པའི་བུ་ཚུལ་ཁྲིམས་ཞིག་པའི་དགེ་སློང་ནི། ཕལ་ཀུན་ཀྱང་སྡང་ཞིང་མི་འདོད་པས་ཉེ་བསྙེན་པར་མི་དགའ་སྟེ་ཕྱུགས་ངན་པ་རྡུང་ཁུས་རྭ་རྣོན་པོ་མིའོ་ཅོག་  
  
  
༄༅། །གིས་བཏང་བ་བསྲིངས་པ་དང་མཚུངས་སོ། །དགེ་སློང་ངན་པ་དེ་རང་ལ་ཉེས་པ་ཡོད་པར་ཤེས་པས་རྟག་པར་དོགས་པ་དང་མྱ་ངན་འཁྲུག་པ་སྲེལ་ཏེ། ཤཱ་  
རིའི་བུ༑ དེའི་མིང་ཚུལ་ཁྲིམས་ཞིག་པའི་དགེ་སློང་གི་མྱ་ངན་འཁྲུག་པའི་མདའ་གཉིས་ཞེས་བྱ་སྟེ། ཡང་དག་པར་ལམ་ངན་པར་ལྟུང་ངོ། །ཡང་ཤཱ་རིའི་བུ། ཚུལ་ཁྲིམས་ཞིག་  
པའི་དགེ་སློང་ཕལ་དང་ཕྲད་ན། སེམས་ངན་པ་མི་མཐུན་ཞིང་བཏང་སྤངས་པར་རང་ཤེས་ཏེ། ངོ་ཚ་ཞིང་གནོད་སྲེལ་པས་པལ་གྱི་ནང་དུ་འཇུག་མི་ཕོད་དོ། །ཤཱ་རིའི་བུ་  
དེ་ལྟ་བུའི་མིང་ཚུལ་ཁྲིམས་ཞིག་པའི་དགེ་སློང་གི་མྱ་ངན་འཁྲུག་པའི་མདའ་གསུམ་ཞེས་བྱ་སྟེ། ཡང་དག་པར་ལམ་ངན་པར་ལྟུང་ངོ། །ཡང་ཤཱ་རིའི་བུ། ཚུལ་ཁྲིམས་  
ཞིག་པའི་དགེ་སློང་མྱ་ངན་འཁྲུག་པའི་སེམས་བདོ་བས་བསྟན་བཅོས་སུ་མི་རུང་སྟེ། མུར་འདུག་གི་ཆོས་ཀྱི་ཁྲིམས་ཀྱི་ཆོས་ཀྱང་མེད་ན། གཙང་མའི་ཚུལ་ཁྲིམས་མེད་  
པ་ལྟ་སྨོས་ཀྱང་ཅི་དགོས། ཚུལ་ཁྲིམས་ཞིག་པའི་རྒྱུ་རྐྱེན་དེ་ལྟ་བུ་སྤྱད་པས་མིས་མི་ཉེ་མི་བསྙེན། ཤཱ་རིའི་བུ། དེའི་མིང་ཚུལ་ཁྲིམས་ཞིག་པའི་དགེ་སློང་གི་མྱ་ངན་འཁྲུག་  
པའི་མདའ་བཞི་ཞེས་བྱ་སྟེ། ཡང་དག་པར་ལམ་ངན་པར་ལྟུང་ངོ་།ཡང་ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་གིས་གཞན་གྱི་ནོར་རྫས་སྤྱོད་དེ་རང་གི་ལུས་གསོས་  
  
  
ངས་བཤད་པ་ལ་མེད་དེ་ཁུར་ལྕི་བ་ཁྱེར་ཞེས་བྱའོ་།ཅིའི་ཕྱིར་ཞེ་ན། སྤྱོད་པའང་ཐོབ་པ་ནི། ཡོན་ལེན་པ་རིགས་ཞེས་བྱ་ན། ཚུལ་ཁྲིམས་ཞིག་པའི་དགེ་སློང་སྤྱོད་པའང་མ་ཡིན་  
ཐོབ་པའང་མ་ཡིན་པས་ན། ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་བསྐལ་པ་གྲངས་བརྒྱ་སྟོང་ཁྲི་འབུམ་གྱི་བར་དུ་ལུས་ཀྱི་ཤ་བཅད་གཏུབས་ཏེ་སྦྱིན་བདག་ལ་འཇལ་ལོ། །ཕྱུགས་  
ཀྱི་ལུས་སུ་སྐྱེས་ནའང་རྟག་ཏུ་ཁལ་ལྕི་བ་ཁྱེར་བར་འོང་ངོ་།ཇི་ལྟར་ཞེས་བྱས་ན། སྐྲའི་ཉག་མ་གཅིག་གི་ཆུ་ཚལ་གཅིག་གི་སྟོང་གསུམ་གྱི་སྟོང་འབུམ་གྱི་ཤས་གཅིག་ཙམ་གྱི་  
ཡོན་ཡང་ཚུལ་ཁྲིམས་ཞིག་པའི་དགེ་སློང་གིས་ཞུ་བར་མི་ནུས་ན་གཞན་གྱི་གོས་དང། ཁ་ཟས་དང། མལ་ཆ་དང། རྩི་སྨན་ཞུ་བར་མི་ནུས་པ་ལྟ་སྨོས་ཀྱང་ཅི་དགོས། ཤཱ་རིའི་  
བུ༑ ཚུལ་ཁྲིམས་ཞིག་པའི་དགེ་སློང་འཕྲུལ་གྱི་ཆོས་གོས་གྱོན་ཀྱང་གཙུག་ལག་ཁང་གི་ནང་དུ་གོམ་པ་གཅིག་ཀྱང་འགྲོ་བ་མི་རིགས་ན། ཆུ་རྔུབ་གཅིག་དང། ཁྲི་སྟན་ཡན་ཆད་  
ལ་འདུག་ཏུ་མི་དབང་བ་ལྟ་སྨོས་ཀྱང་ཅི་དགོས། ཅིའི་ཕྱིར་ཞེ་ན་ཤཱ་རིའི་བུ། དེ་ལྟ་བུའི་མི་ངན་པ་ནི། ལྷའི་ནང་ནའང་དགྲ་ཆེན་པོ་ཡིན་ཞེས་བྱ་སྟེ། འཇིག་རྟེན་ཐམས་ཅད་ཀུན་  
གྱིས་ཀྱང་བསང་སྤང་བའི་རིགས་སོ། །དེ་ལྟ་བུར་སུན་ཕྱུང་བའི་མི་ནི། ཀུན་གྱི་དགྲ་ཡིན་ནོ། །ཡང་དག་པར་གཤེགས་པས་འཇིག་རྟེན་ཐམས་ཅད་ངའི་ཐད་དུ་འོང་བར་གནང་  
  
  
༄༅། །ན༑ ཚུལ་ཁྲིམས་ཞིག་པའི་མི་ནི། ཡང་དག་པར་གཤེགས་པས་ཕྱག་གིས་བཀག་སྟེ། ངའི་སློབ་མ་ཡིན་ན་ཉིན་གཅིག་ངའི་ཆོས་ཀྱི་ནང་ན་མི་འཇུག་  
པ་ལྟ་སྨོས་ཀྱང་ཅི་དགོས། ཤཱ་རིའི་བུ། དཔེར་ན། མི་ཤི་བ་དང་སྦྲུལ་ཤི་བ་དང། ཁྱི་ཤི་བ་ནི། ནང་ན་མནམ་སྨེ་བ་སྟེ་གཙང་གདང་བའི་ལྷ་རྣམས་རྩེན་ཅིང་དགོད་པའི་  
ཚེ་མཐོང་དུ་མི་རུང་ངོ། །མཐོང་དུ་ཟིན་ཀྱང་བསྲིང་ངོ། །འདི་ལྟ་སྟེ། ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་ནི། རོ་དེ་གསུམ་མནམ་སྨེ་བ་དང་མཚུངས་ཏེ། མི་གཙང་  
བས་ཤེས་རབ་ཅན་གྱིས་བསྲིངས་སྤངས་ཏེ། ལྷན་ཅིག་ཏུ་གསོ་སྦྱིན་རང་གསང་བ་མི་བྱེད་དོ། །ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་ནི། ངའི་ཆོས་ཀྱི་ནང་ན་མི་ཤེས་  
པ་མ་ཡིན་ཞེས་བྱ་སྟེ། ཚུལ་ཁྲིམས་འཛིན་པའི་དགེ་སློང་གིས་ཚུལ་ཁྲིམས་བཤིག་པ་འདི་ལྟ་བུ་མཐོང་ན། མདོ་བཞིན་རིང་དུ་སྤངས་སོ། །ཅིའི་ཕྱིར་ཞེ་ན། ཚུལ་ཁྲིམས་ཞིག་  
པའི་དགེ་སློང་གིས་ལག་གིས་རེག་པའི་རྫས་བླངས་སོ་ཅོག་ཚུལ་ཁྲིམས་འཛིན་པའི་ངན་དུག་པར་གྱུར་ཏེ། ཤཱ་རིའི་བུ། རོ་གསུམ་མནམ་སྨེ་བས་གང་བ་དེའི་ནང་ན་ངའི་ཆོ་ག་  
བཞིན་སྤྱོད་པ་ནི། ཕོད་ཀྱི། ཚུལ་ཁྲིམས་ཞིག་པའི་དགེ་སློང་འདི་དང་སྐད་ཅིག་ལྷན་ཅིག་འདུག་ན་ནི། མི་ཕོད་དོ། །ཅིའི་ཕྱིར་ཞེ་ན། ཤཱ་རིའི་བུ། དེ་ནི། དགེ་སྦྱོང་གི་ནང་ན་  
  
  
དགེ་སྦྱོང་གི་ནང་ན་རུལ་ཞིགས་ལ་ངན་པ་ཐ་མའོ། །དགེ་སྦྱོང་གི་ནང་ན་ཕུབ་མ་ཤིན་པའོ། །དགེ་སྦྱོང་གི་ནང་ན་དྲི་མའོ། །དགེ་སྦྱོང་གི་ནང་ན་རྙོག་པའོ་།དགེ་སྦྱོང་  
གི་ནང་ན་གོས་པའོ། །དགེ་སྦྱོང་གི་ནང་ན་འཁོར་བའོ། །དགེ་སྦྱོང་གི་ནང་ན་རྫིང་བའོ། །དགེ་སྦྱོང་གི་ནང་ན་འཕྲུལ་གྱི་ལམ་སྟོར་བ་སྟེ། དེ་ལྟ་བུ་ལ་སོགས་པའི་མིས་ངའི་ཆོས་ཀྱི་  
ནང་དུ་ཁྱིམ་ནས་བྱུང་སྟེ་ལམ་བཙལ་ན། སྡིག་ལྕི་བ་ཐོབ་བོ་།ཤཱ་རིའི་བུ། དེ་ལྟ་བུའི་མི་ནི། ངའི་ཆོས་ཀྱི་ནང་ན་ལོག་པའི་དགྲ་ཞེས་བྱའོ། །ཆོས་ཀྱི་དགྲ་ཡིན་ཞེས་བྱའོ། །བརྙས་  
བསླུ་ཞིང་གཡོ་སྒྱུ་བྱེད་པའི་མི་ཡིན་ཞེས་བྱའོ། །སྲོག་གསོ་བའི་ཕྱིར་གོས་དང། ཟས་ལ་སྐོམ་ལྕི་སྟེ། དེའི་མིང་ཡང་འཇིག་རྟེན་གྱི་བྲན་གཡོག་ལ་སྲེད་པ་ཞེས་བྱའོ། །ཤཱ་རིའི་བུ་  
དཔེ་ཉུང་རུམ་སྐྱེས་པའང་མ་ཡིན། བུད་མེད་ཀྱང་མ་ཡིན་པ་དང་འདྲ་སྟེ། ཚུལ་ཁྲིམས་ཞིག་པའི་དགེ་སློང་དེའང་དེ་དང་མཚུངས་པས་མིང་ཁྱིམ་ན་འདུག་པ་ཞེས་ཀྱང་མི་བྱ། མིང་  
ཁྱིམ་ནས་བྱུང་བ་ཞེས་མི་བྱ་སྟེ། ཚེ་ཟད་ཕྱིན་ཆད་ཐལ་བྱུང་སེམས་ཅན་དམྱལ་བར་འགྲོའོ། །ཤཱ་རིའི་བུ། དཔེར་ཕ་ཝང་དང་མཚུངས་ཏེ། བྱས་གཟུང་ཞེས་བྱས་ན་ནི། བྱི་བ་བཞིན་  
དུ་ཁུང་བུར་སོང། བྱི་བས་གཟུང་ཞེས་བྱས་ན་ནི། ནམ་མཁའ་ལ་འཕུར་ཏེ་བྱར་བྱེད་དོ། །བདེན་པར་བྱ་ན་བྱ་ཆེན་པོར་སྤྱོད་པ་མེད་པ་དེ་ནི། ལུས་རྣམས་མནམ་སྨེ་སྟེ། མུན་  
  
  
༄༅། །པ་མི་སྣང་བ་འབའ་ཞིག་ལ་སྲེད་དོ། །ཤཱ་རིའི་བུ་ཚུལ་ཁྲིམས་ཞིག་པའི་དགེ་སློང་ཡང་དེ་དང་མཚུངས་ཏེ། གསོ་སྦྱིན་རང་གསང་བར་ཡང་མི་འཇུག་  
རྒྱལ་པོས་བཀོལ་བའི་གྲལ་དུའང་མི་འཇུག་སྟེ། མིང་གོས་སྐྱ་བོ་ཅན་ཞེས་ཀྱང་མི་བྱ། མིང་ཁྱིམ་ནས་བྱུང་ཞེས་ཀྱང་མི་བྱའོ་།དཔེར་ན། རོ་བསྲེགས་པའི་ཤིང་གི་ལྷག་  
མ་དང་མཚུངས་ཏེ། ཕྱིས་ཅིར་ཡང་སྤྱད་དུ་མི་རུང་ངོ། །དེ་ལྟ་བུའི་དགེ་སློང་ཚུལ་ཁྲིམས་ཀྱི་རིམ་པའང་མེད། ཐུབ་པའི་རིམ་པའང་མེད། ཤེས་རབ་ཀྱི་རིམ་པའང་མེད། གྲོལ་  
ཐར་གྱི་རིམ་པའང་མེད། གྲོལ་ཐར་ཤེས་མཐོང་བའི་རིམ་པའང་མེད་དེ། ཚུལ་ཁྲིམས་གཙང་མ་བཤིག་པ། ཆོ་ག་འཚང་བ་འབའ་ཞིག་གི་རིམ་པ་ཡོད་དོ། །ཤིན་ཏུ་ཟབ་  
མོ་དམ་པའི་སྒྲ་སྐད་དང། ཚུལ་ཁྲིམས་ཀྱི་སྒྲ་དང། ཐུབ་པའི་སྒྲ་དང། ཤེས་རབ་ཀྱི་སྒྲ་དང། གྲོལ་ཐར་གྱི་སྒྲ་དང། ཤེས་མཐོང་བ་ལ་གྲོལ་ཐར་པའི་སྒྲ་ནི། མི་ནུས་ཀྱི་  
ཚུལ་ཁྲིམས་ཞིག་པའི་ངན་པའི་སྒྲ་སྐད་འབའ་ཞིག་འབྱིན་ཏེ་ངན་པ་མཐུན་གཞན་དང་ལྷན་ཅིག་ཏུ་ངན་པའི་སྒྲ་འབྱིན་ཅིང་གོས་དང། ཁ་ཟས་དང། ཉལ་བའི་ཁྲི་དང་  
སྦྱིན་པ་མནོད་བླང་བ་དང། ཤིང་དང། མེ་ཏོག་དང། འབྲས་བུ་ཆེད་ཆེར་བྱ་བ་འབའ་ཞིག་བརྗོད་ཅིང་མི་མངག་པ་དང། ལུས་ཀྱི་ནང་གི་དགེ་མི་དགེ་དང། བདེ་མི་བདེ་དང་  
  
  
དོ། །རྟག་པར་ཉིན་མཚན་དུ་དགེ་སློང་དེ་བཞིན་ལུས་ཀྱི་ལས་མི་གཙང། ཁའི་ལས་མི་གཙང། ཡིད་ཀྱི་ལས་མི་གཙང་ན་  
སེམས་ཅན་དམྱལ་བར་ལྟུང་ངོ། །ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་དེ་མུན་པ་མི་སྣང་བ་ལ་སྨྲ་བ་ནི། ད་ཅིའི་ཕ་ཝང་དང་མཚུངས་ཏེ། དྲང་པོའི་ཆོས་ཡི་གེ་བཤད་པ་  
ཐོས་ན༑ མྱ་ངན་འཁྲུག་པར་འགྱུར་རོ། །ཅིའི་ཕྱིར་ཞེ་ན། བདེན་བཞིན་དུ་བཤད་པའི་ཕྱིར་རོ། །འཇིག་རྟེན་གྱི་མི་ནི། བདེན་པར་བཤད་པ་ལ་མི་དགའ་སྟེ། བདག་གི་ཡིད་དང་མི་  
འགལ་བ་འབའ་ཞིག་ལ་སྲེད་དོ། །དེ་ལྟ་བུའི་དགེ་སློང་ནི། ཆོས་འཆད་པ་ལ་སེམས་མི་གཙང་མི་གདང་སྟེ། སྡིག་རྗེ་ལྕི་བར་གྱུར་ཅིང་སེམས་ཅན་དམྱལ་བར་སྐྱེ་བ་ལ་ཕན་ནོ། །ཤཱ་  
རིའི་བུ། དེའི་མིང་ཚུལ་ཁྲིམས་ཞིག་པའི་དགེ་སློང་མྱ་ངན་འཁྲུག་པའི་མདའ་ལྔ་ཞེས་བྱ་སྟེ། ཡང་དག་པར་སེམས་ཅན་དམྱལ་བར་ལྟུང་ངོ། །ཡང་ཤཱ་རིའི་བུ། ཚུལ་ཁྲིམས་ཞིག་པའི་  
དགེ་སློང་ལ་ཁྲེལ་ཞིང་ངོ་ཚ་མེད་དེ། དབང་པོའི་རྣམས་ཀྱིས་འཁྲུག་ནས་མི་གཙང་བའི་ལུས་དང་ཁ་དང། ཡིད་ཀྱི་ལས་དང། མི་གཙང་བའི་ཆོག་འབྱོར་གྲུབ་བོ། །གོས་གྱོན་ཏོ་ཅོག་  
ཀྱང་ཀུན་ཆོས་དང་མི་མཐུན་རྫུན་གྱི་ཚིག་ལ་དགའ་སྲེད་དེ་ཁའི་བག་བྱ་མི་ནུས་སེམས་རྟོག་པར་རྒྱུད་རྒོད་པས་དྲི་མ་སྨེ་བ་ཞེན་ཏོ། །ཤཱ་རིའི་བུ། གྱོ་མོའི་སྣོད་གསར་པའི་ནང་དུ་  
  
  
༄༅། །སྐྱག་རྫབ་དང། རྣག་ཁྲག་རུལ་པ་མནམ་པ་བླུགས་པ་དང་མཚུངས་ཏེ་ཕྱིར་མི་གཙང་བ་པོར་ལ་སྤོས་ཙནྡན་བླུགས་ཕྱིས་ཀྱང་སྤོས་ཙནྡན་བོར་ན། དེ་  
ལྟ་བུའི་གྱོ་མོའི་སྣོད་ལ་སོགས་པ་དྲི་བྲོ། བཅོམ་ལྡན་འདས། དེ་ལྟ་བུའི་གྱོ་མོའི་སྣོད་གསར་པར་སྐྱག་རྫབ་མནམ་པོ་བླུགས་ཏེ་སྲ་བར་ཆགས་ན། མནམ་པོའི་དྲི་འབའ་  
ཞིག་མཆིས་ཀྱི། ཙནྡན་གྱི་བསུང་མ་མཆིས་སོ། །ཤཱ་རིའི་བུ། མིས་གཙང་དག་པའི་ཡིད་ཆེས་པ་ལ་སོགས་པའི་དབང་པོ་རྣམས་སྤྱད་དེ་ཁྱིམ་ནས་བྱུང་ལ་ཆོས་ལ་མ་བསླབ་  
པ་ལས་ངན་པའི་བཤེས་གཉེན་དང་ཕྲད་ན། དེས་བསྟན་པ་བཞིན་དུ་འབྲང་ངོ། །ཤཱ་རིའི་བུ། གང་ལ་སོགས་པ་ངན་པའི་བཤེས་གཉེན་ཞེས་བྱས་ན། ངན་པའི་བཤེས་གཉེན་  
ནི༑ རྟག་པར་རྩེད་མོ་འདྲན་ཏོར་ལ་སྲེད་ཅིང་ཡང་རྒོད་ལ་ཁྲེལ་མེད། སྨྲ་བའི་ཚིག་གིས་འཁྲུག་དབང་པོ་རྣམས་མི་སྡུད། སེམས་རྩེ་གཅིག་ཏུ་མི་མཐུན་ཞིང། གཏི་མུག་  
ལུག་བཞིན་པ་དེ་ལྟ་བུའི་ངན་པའི་བཤེས་གཉེན་ལ་ཉེ་བསྙེན་ན་རྒྱུན་དུ་ཞུགས་པའི་འབྲས་བུ་དང། ལན་གཅིག་ཕྱིར་འོང་བའི་འབྲས་བུ་དང། ཕྱིར་མི་འོང་བའི་འབྲས་  
བུ་དང། དགྲ་བཅོམ་པའི་འབྲས་བུ་དང། ལྷར་སྐྱེ་བ་ལ་ཐུག་ཡན་ཆད་ཀྱང་སྟོར་ན། མྱ་ངན་ལས་འདས་པའི་ལམ་ལྟ་སྨོས་ཀྱང་ཅི་དགོས། ཆོས་བཤིག་པའི་སྡིག་གི་ལས་སྤྱོད་  
  
  
སྡོད་དོ། །མི་དེས་ལུས་ཀྱི་ལས་མི་གཙང་བ། ཁའི་ལས་མི་གཙང་བ། ཡིད་ཀྱི་ལས་མི་གཙང་བ། ཚུལ་ཁྲིམས་འཛིན་  
པའི་མི་གཙང་བ་འབྱོར་གྲུབ་པས་ལུས་ཤི་ན་ལམ་ངན་པར་ཞུགས་སོ། །ལམ་ངན་པ་ཇི་ལྟ་བུ་ཞེས་བྱས་ན། ལམ་ངན་པ་ནི། སེམས་ཅན་དམྱལ་བ་དང། ཡི་དྭགས་དང། བྱོལ་  
སོང་དང། ལྷ་མ་ཡིན་གྱི་ལམ་མོ། །ཡང་ལམ་ངན་པ་ཡོད་དེ། སྲིན་བུ་ཨ་སུ་ལིངྒ། སྲིན་བུ་བག་ལ་འབོག་སྲིན་བུ་འབྱིན་རྩེའི་ཛ་ཀ་།སྲིན་བུ་ཅི་འགོག་ཀ་དང། མི་དེ་སྲིན་  
བུ་དེ་རྣམས་ཀྱི་ནང་དུ་ལན་མང་དུ་སྐྱེའོ། །ཤཱ་རིའི་བུ། མི་དེ་ངན་པའི་བཤེས་གཉེན་གྱི་ཕྱིར་འབྲང་བས་མིའི་ནང་དུ་སྐྱེས་ཟིན་ཀྱང་ཕ་མ་དང་གསོན་པོར་བྲལ་ལ་ཤི་བརླགས་ཏེ་  
ཁྱིམ་ཚེས་ཉེ་བ་ལ་གནོད་ཅིང་ཡུལ་ས་ཞིག་རལ་ཏེ། བགེགས་བརྒྱད་ཀྱི་ནང་དུ་སྐྱེ་བར་འོང་ངོ། །སྐྱིད་པ་བརྒྱད་ཀྱི་གནས་བཏང་ལ་འདོད་པ་མང་དུ་ཁྲོ་བླུན་ལ་རྟག་པར་རྩེད་  
མོ་འདྲན་ཏོར་ལ་སྲེད། ཁོང་ཡང་རྒོད་ཅིང་ངོ་ཚ་བའང་མེད་ཚིག་འཆོལ་པར་སྨྲ། སེམས་བསྡུ་མི་ནུས་ཏེ། གཏི་མུག་ལུག་བཞིན། འདོད་ཆགས་ཞེ་སྡང་གཏི་མུག་གིས་  
འོན༑ ལྐུགས། ལོང། ཞར། རྐང་ལག་འཇས་འགྲུམས་ནས་ངན་པའི་བཤེས་གཉེན་དེས་སངས་རྒྱས་མེད་པའི་གནས་སུ་སྐྱེའོ། །སངས་རྒྱས་ཀྱི་དུས་དང་ཕྲད་དུ་ཟིན་ནའང་  
  
  
༄༅། །བདག་རང་མཐོང་བར་མི་དགའ། ཆོས་ཐོས་པར་མི་དགའ་སངས་རྒྱས་དང། དགེ་འདུན་དང་ལྷན་ཅིག་ཏུ་མི་འདུག་སྟེ། དེ་ལྟ་བུའི་ངན་པས་ཡོངས་ནས་  
མི་ངན་པ་དང་བསྡོངས་ཏེ་མི་ཐ་མ་ངན་པ་ལ་སྲེད་པ་སྐྱེས་ནས་དྲང་པོར་མཐོང་བ་ལ་ཡོན་པོར་མཐོང་བའི་འདུ་ཤེས་སྐྱེས། ཡོན་པོར་མཐོང་བ་ལ་དྲང་པོར་མཐོང་བའི་འདུ་ཤེས་སྐྱེས་  
ཏེ༑ དེའི་མིང་འདོད་པ་ཐ་མ་ཞེས་བྱའོ། །ཤཱ་རིའི་བུ། ཤེས་རབ་ཐ་མའི་མཐར་འགོག་པ་དང། ལམ་དང། མྱ་ངན་ལས་འདས་པ་སྐྱོ་བྲལ་བའི་སེམས་སྐྱོ་བར་མི་ནུས་སོ། །ཤཱ་རིའི་  
བུ༑ ངན་པའི་བཤེས་གཉེན་དང་ཕྲད་དེ། དེ་ལྟ་བུའི་རྒུད་པའི་མྱ་ངན་གྱི་ནད་རྣམས་ཐོབ་པ་དེ་ལྟ་བུའི་ལྟས་མཚན་ཡོད་པའི་མི་དེས་ཆོས་ཀྱི་ཡི་གེ་ཟབ་མོ་འདི་ཐོས་ན། དངངས་  
དོགས་ཤིང་འཇིགས་སྐྲག་པ་ནི། ཁུང་ཟབ་མོར་ལྷུང་བ་དང་མཚུངས་པས། སྡིག་ཆེན་པོའི་དོང་ཁུང་ཟབ་མོའི་ནང་དུ་ལྟུང་ངོ། །ཅིའི་ཕྱིར་ཞེ་ན། ཤཱ་རིའི་བུ། ཆོས་ཀྱི་ཡི་གེ་  
ལ་དེ་བཞིན་བཤད་པ་ཡིན་ཏེ། ཚུལ་ཁྲིམས་ཞིག་པའི་དགེ་སློང་ལ་སྡིག་ལྕི་བ་ཆེན་པོ་ཡོད་དོ། །ཅིའི་རྒྱུ་རྐྱེན་གྱིས་ནི། མིང་ཚུལ་ཁྲིམས་ཞིག་པ་ཞེས་བྱ། ཚུལ་ཁྲིམས་མནོས་  
སོ་ཅོག་ཞིག་ཅིང་ཚིག་གིས་བསྟན་པ་བཀའ་ལ་བྱེད་དོ་ཅོག་ལ་བརྟག་བསྟན་པ་མེད་དེ་གཞལ་ཞིང་ལྡོག་པ་དང། ཁོར་མོར་འདོད་ཆགས་སྤྱོད་ལ་སྤྱོད་པ་གོ་འདུན་མང་སྟེ། འདོད་  
  
  
སྲེད་པས་ན། མིང་ཚུལ་ཁྲིམས་ཞིག་པ་ཞེས་བྱའོ། །ཡང་གཅིག་ཏུ་ན་འཚོ་ནམ་གྱི་འདོད་པ་མང་པོ་ལ་སྲེད། ལྕེ་རྐྱང་གི་  
ཁ་ཏོན་ལ་སྲེད། གཉིད་ཆེན་པོ་ལ་སྲེད། ཟེར་རོ་ཅོག་འགལ་ལ་གོ་རིམ་མེད། མི་གཙང་བར་འཆད་དེ་བདག་ཏུ་ལྟ་བ་དང། གང་ཟག་དང་ཚེ་སོག་ལ་འདོད་ཆགས་པས་ན། མིང་དགེ་  
སློང་ངན་པ་ཞེས་བྱའོ། །ཚིག་དང་དཔག་པ་མི་ཤེས། དགེ་སྦྱོང་གི་ཆོས་མི་ཤེས། བྲམ་ཟེའི་ཆོས་མི་ཤེས། སྨན་གྱི་དཔྱད་བྱེད་པ་དང། ཚོང་སྤོགས་བྱེད་ཅིང་ཁེ་ཚོལ་བ་ལ་སྲེད་  
ཡུལ་གྱི་ཕོ་ཉ་བྱེད་པ་དང། གཞན་ལ་གོས་ཞིང་ཞེན་པར་བྱ་བ་ལ་སྲེད། གོས་སྐྱ་བོ་ཅན་གྱི་འཚོ་ནམ་བྱ་བའི་མངག་གཞུག་དང་ཤིང་རྣམས་ཀྱི་འདབ་མ་དང། མེ་ཏོག་དང། རྡོ་  
གུ་འཕྲུལ་པ་ལ་སྲེད། གོས་སྐྱ་བོ་ཅན་ལ་མུར་འདུག་གི་ཆོས་བཤད་པ་ལ་སྲེད་དེ། སེམས་ལ་རྟག་པར་འཇིག་རྟེན་ལས་བྱུང་བའི་ཆོས་བཏང་སྤངས་ཏེ། ལོ་ཉི་ཤུ་མ་ལོན་པར་ཚུལ་  
ཁྲིམས་རྫོགས་པར་མནོས་ནས་ཚུལ་ཁྲིམས་མནོས་པའི་ནང་ན་ཞན་པ་མ་ལྡན་པ་ཡོད་དེ། ལས་ཉམས། བྱད་ཉམས་ཤིང་མཚང་མི་རིགས་མི་ཆོས་ཏེ། ཁྲེ་འབྲས་རྗེན་པ་དང་  
དོང་ཅེ་དང། དར་དང། གསེར་དངུལ་ལེན། བསྟན་བཅོས་པ་བཞིན་དུ་མི་བྱེད། མཁན་པོའི་ཚིག་ལ་སླར་བསྡོ་ལ་བཟློག། བདག་གི་ལུས་ཀྱང་མི་ཤེས། གཞན་ཡང་མི་ཤེས་  
  
  
༄༅། །ཆེ་ཆུང་ཐ་དད་པའི་རིམ་པར་བྱེད་མི་ནུས། རྫུན་ཚིག་ལ་དགའ་སྲེད། ཚུལ་ཁྲིམས་ལེན་པ་ལ་འདོད་ཆགས་སྤྱོད་པའི་དོན་ཀུན་གྱིས་འཁྲུགས་ཏེ་སེམས་གཅིག་  
ཏུ་མ་མཐུན། གདོང་ལ་ཁྲོ་བའི་གཟུགས་ཡོད་ཅིང་འཇུངས་ཤིང་བརྐམ་པ་ཡིད་མི་ཆེས་གཞུང་བས་བསམ་པ་མི་ཤེས། བརྐམ་འདོད་མང་དུ་སྤེལ། གཉིད་ཆེ་ཞིང་རྩེད་མོ་  
འདྲན་ཏོར་སྲེད། དོགས་འགྱོད་གཤེ་འཁོན་ཏེ། སྡིག་ངན་པ་སྦས་བཅབས་ནས་རང་དུས་ཆེ་བ་ལ་སྲེད། ཕྲག་དོག་དང་གཅམ་རྒྱུ་ཆེ། ཁྲེལ་དྲིན་མེད། རང་ཉམས་ཆེ། དྲེགས་  
པའི་ལེ་ལོ་དང། ངའི་ལེ་ལོ་དང། ལེ་ལོ་ཆེན་པོ་དང། ཡོན་པོའི་ལེ་ལོ་བྱེད། བརྙས་སླུ་བ་ལ་སྲེད། བདག་གི་ལུས་ལ་ལེགས་ཞེས་བསྟོད། ཐབས་མང་དུ་བྱས་ཏེ་གསོ་བའི་  
ཁེའི་སྒོ་མོ་ཕྱེ། གོས་སྐྱ་བོ་ཅན་བརྙས་སྨྲས་ཏེ། སྒྱུ་མའི་མི་གཉེན་པ་བྱས་ན་བསྙེན་པ་ཞར་གྱིས་ནོར་འཐོབ་སྟེ། མི་ཕལ་ལ་ངོམ་ཞིང་ཚུལ་ཁྲིམས་ཀྱི་རིམ་པ་དང། ཐུབ་པ་  
དང། ཤེས་རབ་དང། གྲོལ་བའི་རིམ་པ་དང། ཤེས་མཐོང་བ་ལས་གྲོལ་ཐར་པ་རིམ་པ་ཉམས་ཞིག་པ་སྟེ། སངས་རྒྱས་དང། ཆོས་དང། དགེ་འདུན་ལ་སེམས་ངེས་པར་  
ཡིད་མི་སེམས་སོ། །ལས་ཀྱི་ལན་ལ་ཡིད་མི་ཆེས་ཏེ། འཕྲལ་ཁེ་རིན་ཆེར་འཛིན་ལ་དུས་ཕྱི་མ་མེད་ཅེས་ཟེར་ཞིང་དོགས་འགྱོད་པ་རྣམ་པ་མང་ལ་སེམས་ཀྱི་རང་བཞིན་སྲབ་  
  
  
།ཤཱ་རིའི་བུ། དེའི་མིང་དགེ་སློང་ངན་པ་ཞེས་བྱ་སྟེ། དེ་ལྟ་བུའི་མི་གཏི་མུག་ནི། ངའི་ཆོས་ཀྱི་ནང་ན་སྐྱག་རྫབ་མནམ་སྨེ་ཞིང་མི་གཙང་  
བ་ཡིན་ནོ། །མི་དེས་ལུས་དང། ཁ་དང། ཡིད་ཀྱི་ངན་པའི་ལས་འབྱོར་འགྲུབ་སྟེ། མི་གཙང་མི་སྡངས་པས་ན། ཚེ་ཟད་ཀྱི་འོག་ཏུ་ལམ་ངན་པར་ལྟུང་སྟེ། དམྱལ་བ་ཆེན་པོར་སོང་  
ངོ། །ད་ལྟ་བུའི་དགེ་སློང་ནི། ཡང་དག་པར་གཤེགས་པ་སངས་རྒྱས་རྣམས་དང། སློབ་མ་རྣམས་ཀྱིས་རྟག་པར་བསྲིངས་སྤངས་སོ་།གཞན་ཆོས་ལམ་ལ་སྲེད་པ་དང། ཞི་བ་འདས་  
པར་ཚོར་བའང་ཀུན་གྱིས་མི་བསྙེན་ཏོ། །ཤཱ་རིའི་བུ། དཔེར་ན་སྤོས་ཙནྡན་གྱི་སྣོད་གཙང་མའི་ནང་དུ་མི་གཙང་བ་ལྷན་ཅིག་བཞག་པ་དང་མཚུངས་ཏེ། ཕྱིས་ཅིར་ཡང་སྤྱད་དུ་མི་  
རུང་བའོ། །དེ་སྟེ་ཤཱ་རིའི་བུ། ཁྱིམ་ན་འདུག་པ་དང། ཁྱིམ་ནས་བྱུང་བ་ལ་ལ་ཞིག་གིས་མི་དེ་ལ་ཉེ་བསྙེན་ཏེ་ཅི་བྱེད་པ་བསླབ་སྦྱངས་ན། ཚུལ་ཁྲིམས་ཞིག་པའི་ལེའུ་དང་ཡང་རིང་  
པོ་མི་ཐོགས་པར་ངན་པ་མཐུད་དེ། ཁ་དོག་གི་མདངས་ཉམས་ཤིང་གྲམ་ལ་ཆོས་གཞིག་སྟོར་ཏེ། ཚེ་ཟད་ཀྱི་འོག་ཏུ་སེམས་ཅན་དམྱལ་བའི་ནང་དུ་སྐྱེའོ། །ཤཱ་རིའི་བུ། དེ་ལྟ་  
བུའི་མི་ངན་པ་ནི། ཡང་དག་པར་གཤེགས་པས་སངས་རྒྱས་སོ་ཅོག་དང། སློབ་མ་རྣམས་གཞན་ཆོས་ལམ་འཚལ་བ་དང། ཞི་བར་ཐར་པའི་སྲེད་པ་ཀུན་གྱིས་བསྲིངས་སྤངས་པའོ་  
  
  
༄༅། །ཤཱ་རིའི་བུ། དཔེར་ན། སྤོས་ཙནྡན་གྱི་སྣོད་མི་གཙང་བའི་ནང་དུ་བླུགས་པ་དང་མཚུངས་ཏེ། ཕྱིས་ཅིར་ཡང་སྤྱད་དུ་མི་རུང་ངོ། །དེ་ལྟ་སྟེ། ཤཱ་རིའི་བུ། ཁྱིམ་ན་  
འདུག་ཀྱང་རུང། ཁྱིམ་ནས་བྱུང་ཡང་རུང་སྟེ། ལུས་ལ་བསྐུས་མོད་ཀྱི། འོན་ཀྱང་མི་གཙང་བ་དང་འདྲེས་སོ། །ཤཱ་རིའི་བུ། དགེ་སློང་ངན་པའང་དེ་དང་མཚུངས་ཏེ། དགེ་འདུན་  
ཕལ་གྱི་ནང་ན་འདུག་ཅིང་འཕྲུལ་གྱི་ཆོས་གོས་གྱོན་མོད་ཀྱི། འོན་ཀྱང་དགེ་སློང་ངན་པའི་གཟུགས་མངོན་ནོ། །ཚངས་པར་སྤྱོད་པའི་དགེ་སློང་དེས་མི་གཙང་བའི་འདི་མཐོང་ན་  
བསྲིངས་ཏེ་མ་བསྙེན་ཏོ། །གཞན་གྱིས་བསྲིངས་སྤངས་པ་མཐོང་ནས་སེམས་ལ་གཤེ་འཁོན་ཏེ། དེའི་རྒྱུ་རྐྱེན་གྱིས་ཤི་ན། དམྱལ་བར་སོང་ངོ། །ཤཱ་རིའི་བུ། དེ་ལྟ་བུའི་མི་ཚུལ་  
ཁྲིམས་ཞིག་པའི་དགེ་སློང་མྱ་ངན་འཁྲུག་པའི་མདའ་དྲུག་ཅེས་བྱ་སྟེ། ཡང་དག་པར་སེམས་ཅན་དམྱལ་བར་ལྟུང་ངོ། །ཚུལ་ཁྲིམས་གཙང་མའི་ལེའུ་འོག་མའོ།། །།  
ཡང་ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་གིས་དེ་ལྟ་བུ་ལ་སོགས་པའི་ཆོས་ཡིག་སངས་རྒྱས་ཀྱིས་བཤད་དོ་ཅོག་ཐོས་ན། སེམས་མི་གཙང་མི་སྡངས་ཏེ། མི་དགའ་  
ཞིང་ཡིད་མི་ཆེས་མ་དད་དེ། བདག་ལ་ཉེས་ཡོད་པར་ཤེས་པས་ཆོས་ཀྱི་ཡི་གེ་འདི་ལ་ཡིད་མི་ཆེས་ནས་བདག་ལ་སོགས་པའི་ཕྱིར་བཤད་ཀྱི། མི་གཞན་གྱི་ཕྱིར་མ་ཡིན་ནོ། །ཅིའི་  
  
  
བདག་ལ་སོགས་པ་སྔོན་ཆད་དོན་དེ་ལ་འདུག་པའི་ཕྱིར་རོ། ཤཱ་རིའི་བུ། དེ་ལྟ་བུའི་དམ་པའི་མཆོག་བསྒྲུན་དུ་མེད་པའི་ཆོས་ལ་ཚུལ་ཁྲིམས་ཞིག་པའི་དགེ་སློང་  
གཤེ་འཁོན་ཏེ། ཆོས་འཆད་པ་ལ་ཡང་དག་པར་ཡིད་མི་ཆེས་པ་མང་ན། དེ་ལྟ་བུའི་སངས་རྒྱས་ཀྱི་བཤད་དོ་ཅོག་ཐོས་ནས་ལོག་གལ་ཞིང་མི་ནོད་ཅིང་ཚིག་མ་ཡིན་ནོ། །འདི་ནི་  
སངས་རྒྱས་ཀྱིས་བཤད་དེ། མི་གཞན་བསྟན་པའི་ཚིག་མ་ཡིན་ཞེས་ཟེར་རོ། །ཅིའི་ཕྱིར་ཞེ་ན། ཚུལ་ཁྲིམས་ཞིག་པའི་དགེ་སློང་གི་ལམ་སྤྱོད་པ་ལ་མི་སྲིད། ལམ་སྤྱོད་པའི་དགེ་  
སློང་ནི༑ སངས་རྒྱས་ཀྱི་ཚིག་དང་མི་འགལ་ལོ། །དེ་ཀུན་ནི། ཚུལ་ཁྲིམས་ཞིག་པ་བླུན་གླེན་ཞིང་ཆོས་ངན་པ་བྱེད་པ་སེམས་ཡིད་མི་ཆེས་ཏེ། སངས་རྒྱས་ཀྱི་ཚིག་དང་ལོག་གལ་  
པ་དེ་ལྟ་བུའི་དགེ་སློང་ཉེས་ཡོད་པར་བདག་རང་ཤེས་པས་གཤེ་འཁོན་དང། དྲེགས་ཤིང་ལེ་ལོ་དང་གཏུམ་ཞིང་དུས་ཆེ་བ་དང་ངན་པ་ཡོན་པོ་དང། ལེ་ལོ་སེམས་སྐྱེས་ཏེ། སངས་  
རྒྱས་དང། ཆོས་དང། དགེ་འདུན་ལ་འཕྱ་ཞིང་སྐུར་ཏོ། །ཤཱ་རིའི་བུ། དེ་ན་དགེ་སློང་དེས་ཆོས་ཀྱི་ཡི་གེ་དེ་ཀུན་ཐོས་ན། ལོག་གལ་བ་ཡིད་མི་ཆེས་ནས་སེམས་ཀྱིས་བླ་ན་མེད་  
པའི་བྱང་ཆུབ་ཁོང་དུ་མ་ཆུད་པས་མི་གཞན་ལ་སངས་རྒྱས་བཤད་པ་མ་ཡིན་ཞེས་སྟོན་ཏོ། །ཤཱ་རིའི་བུ། སངས་རྒྱས་ཀྱིས་བཤད་པ་ལ་མི་དེ་ལྟ་བུའི་ཆོས་ལ་སྐུར་པ་ཞེས་བྱའོ།།  
  
  
༄༅། །དགེ་སྦྱོང་མ་ཡིན། ཤཱཀྱའི་རིགས་ཀྱི་བུ་མ་ཡིན་ཏེ། མེད་པར་འགོང་ཏོར་བྱུང་བའི་རིགས་སོ། །དེ་ལྟ་བུ་ལ་སོགས་པའི་དགེ་སློང་ནི། བརྒྱ་སྟོང་ཁྲི་འབུམ་  
གྱི་སངས་རྒྱས་རྣམས་ཀྱིས་ལན་གསུམ་དུ་བསྒྱུར་ཏེ་མངོན་པར་བསྟན་དུ་ཟིན་ཀྱང་གོ་བར་བྱ་བ་དང། ལམ་གྱི་འབྲས་བུ་ཐོབ་པར་མི་ནུས་སོ། །ཅིའི་ཕྱིར་ཞེ་ན། ཤཱ་རིའི་བུ་  
མི་ངན་པ་ནི། ཆོས་འདི་ལ་རང་གི་ལམ་བསྒྲིབས་པ་ཞེས་བྱ་སྟེ་སྐྱེ་བའི་སྐལ་པའང་མེད། ཡིད་ཆེས་པའི་སེམས་ཀྱང་མེད་ལ་གོས་དང་ཟས་འབའ་ཞིག་ལ་སྲེད་ཅིང་འཇིག་རྟེན་  
གྱི་ཁེ་ལ་བརྐམ་དད་པས་ངས་མི་འདི་ཡང་དག་པར་གཤེགས་པས་སེམས་ཅན་དམྱལ་བར་ལྟུང་ཞེས་བཤད་དོ། །ཤཱ་རིའི་བུ། ད་ངས་མངོན་ཞིང་བྱེ་བྲག་ཕྱེད་པར་བསྒོའོ། །  
མི་ལ་ལ་ཞིག་འདི་ལྟ་བུའི་ཆོས་ཀྱི་དཀོན་མཆོག་ལ་ལོག་ཅིང་གལ་ན། ལེགས་པར་སྐྱེ་བའི་གནས་ལ་གཞར་སྐལ་པ་ཡོང་མེད་དེ། ངན་པའི་གནས་འབའ་ཞིག་ཏུ་སྐྱེ་  
ལ་རྟག་པར་ལོང་སྟེ་མིག་མེད་དོ། །ཤཱ་རིའི་བུ། དགེ་སློང་དག་དྲེགས་ཤིང་ལེ་ལོ་བདོའོ། །དར་ཏེ་ངེས་པར་འཆང་མི་ནུས་པས་ངའི་དྲང་པོའི་ཆོས་བཤིག་གོ། མི་ཕལ་  
གཞན་འཚེ་བ་མི་ནུས་ཏེ། གསོ་བ་ཁེའི་ཕྱིར་ངའི་ཆོས་བཤིག་གོ་།ཤཱ་རིའི་བུ། འདི་ལྟ་བུའི་ཆོས་ཀྱི་དཀོན་མཆོག་ནི། དེའི་ཆེ་མེད་པར་བཤིག་གོ། ཅིའི་ཕྱིར་ཞེ་ན་  
  
  
སངས་རྒྱས་ཐམས་ཅད་ཀུན་གྱིས་རི་མོ་གུས་པ་སྟེ། རང་སངས་རྒྱས་དང་དགྲ་བཅོམ་པ་ལ་སོགས་པ་ཀུན་གྱིས་རི་མོ་གུས་པར་བྱ་བ་ནི། ཚུལ་  
ཁྲིམས་ཞིག་པའི་དགེ་སློང་ལེ་ལོ་ཡར་སྐྱེ་བས་ཆོས་ངེས་པར་མ་བཤད་དེ། དགེ་སློང་གཞན་ལ་སོགས་པས་དེའི་ཚེ་ཀུན་གྱིས་ངའི་ཆོས་ལ་བརྙས་ཤིང་ལེ་ལོ་བྱས་ནས་ཀུན་  
གྱིས་བསྲིངས་སྤངས་ཏེ་འཇུངས་བརྐམ་ཆེར་སྲེད་ཅིང། འཚོ་ནམ་གྱི་ལས་ལ་གཅིག་ཏུ་སེམས་ཤིང་ནོར་ཁེ་རིན་ཆེར་འཛིན། ཕྲག་དོག་གིས་བཅིངས་པས་རྟག་པར་འཐབ་  
རྩོད་ལ་སྲེད་ཅིང་རེས་ཀྱི་ཤ་འཁོན་སྐྱེས་ལ་གཅིག་ལ་གཅིག་གུས་པའི་བག་མི་བྱེད་དོ། །སེམས་ཀྱི་རང་བཞིན་ཡང་རྒོད་པ་སྤྲེའུ་དང་མཚུངས་ཏེ། ཆོག་བསྒྱུར་བཅོས་ནས་  
ངན་པའི་ལས་རྣམས་སྤྱོད་དེ། དགེ་སློང་གི་ཆོས་ལས་ནི། ཕྱིར་ནུར། མཇངས་ཤིང་འཕྲུལ་པ་ནི། བསྲིངས་སོ། །ཤཱ་རིའི་བུ། འདི་ལྟ་བུའི་མི་ངན་པས་དེ་ལྟ་བུའི་ཉེས་པ་[?]  
བཅབས་ཏེ་འདོད་པ་མང། བཙལ་བ་མང་བས་ནོར་སྤྱད་དེ། དེ་རང་གསོས་པས་བདུད་ངན་པས་དེའི་སེམས་རིག་སྟེ། ཐབས་སྤྱད་པས་ཐ་དད་པར་བྱས་ཏེ་སོ་སོར་གྱེས་བཤིག་  
ནས་རོ་གཅིག་པའི་དགེ་འདུན་དཀོན་མཆོག་ལ་སྡེ་ལྔར་བགོས་ཏེ། སྡེ་ལྔར་ཡོད་པས་འཐབ་རྩོད་པ་སྐྱེས་ཤིང་གཅིག་ལ་གཅིག་ཡིན་མ་ཡིན་པ་དང། ཉེས་འཁྲུལ་པ་སྨོས་  
  
  
༄༅། །བརྗོད་དོ། །ཤཱ་རིའི་བུ། ད་ལྟར་གྱི་དགེ་སློང་ནི། གཅིག་གིས་གཅིག་བསྟན་བསླབ་སྟེ་གཅིག་ལ་གཅིག་གི་རི་མོ་གུས་ཤིང་སེམས་གཅིག་ཏུ་མཐུན་  
པར་སྤྱོད་དེ། སངས་རྒྱས་ཀྱིས་བཤད་པ་བཞིན་དུ་མི་འགལ་ལོ། །དེ་ཙམ་གྱི་ཚེའི་དགེ་སློང་ནི། གཅིག་ལ་གཅིག་མི་སྟོན་མི་སློབ། གཅིག་ལ་གཅིག་རི་མོ་མི་གུས། ངན་པ་  
བྱེད་པ་མཐོང་ན། དེས་འཇིགས་ཏེ་བཏང་ནས་ཆོས་སུ་སྤྱད་དེ། གཅིག་ལ་གཅིག་བསྟན་བསླབ་པར་མི་ནུས་སོ། །ལ་ལ་མང་པོ་ཐོས་པ་དང་ཤེས་རབ་ཟབ་མོ་ཡོད་མོད་ཀྱི་  
འོན་ཀྱང་དྲེགས་ཤིང་ལེ་ལོ་སྲེད་དོ། །མི་གཞན་ལ་བརྙས་སྨད་ནས་སོ་སོའི་སྤྱོད་ཅིང་རང་གིས་བརྗོད་པ་བཙུགས་ཏེ་གཅིག་གིས་གཅིག་མཐོང་བར་མི་དགའ་ན། བསྟན་པ་  
མནོད་མི་ནུས་པ་ལྟ་སྨོས་ཀྱང་ཅི་དགོས། ཤཱ་རིའི་བུ། ཡང་དག་པར་གཤེགས་པ་འཇིག་རྟེན་ན་བཞུགས་པའི་ཚེ་ན་དཀོན་མཆོག་གསུམ་རོ་གཅིག་ན། ང་མེད་པར་འདས་པའི་  
ཕྱི་ན་བགོས་ཏེ་སྡེ་ལྔར་བྱས་སོ། །ཤཱ་རིའི་བུ། བདུད་ངན་པ་ད་རུང་ལུས་སྦས་ཏེ། ལྷས་བྱིན་ལ་བསྒྲོགས་བསྟངས་ནས་ངའི་ཆོས་དང། དགེ་འདུན་བཤིག་གོ། །ཡང་དག་  
པར་གཤེགས་པ་ཡེ་ཤེས་ཆེན་པོ་ད་ལྟར་འཇིག་རྟེན་ན་བཞུགས་བཞིན་པས་ན། བདུད་ངན་པ་ཆེན་པོས་འབྱོར་པར་མི་ནུས་སོ། །མ་འོངས་པའི་དུས་ན་བདུད་ངན་པས་  
  
  
དགེ་འདུན་གྱི་ནང་དུ་ཞུགས་ནས་ཡོན་པོ་རྣམ་པ་མང་པོ་བཤད་དེ། སེམས་ཅན་མང་དུ་ཡོན་པོ་མཐོང་བར་འཇུག་པར་བྱས་ནས་  
དེ་ལ་ཡོན་པོའི་ཆོས་བཤད་དེ། འབྱི་ལེའུ་ད་ལག་པ་ལ་དོན་གྱིས་འདྲན་ཏོ་ཞེས་ཟེར་ཏེ། ཤེས་ལྔའི་དོན་བསམ་བཞིན་དུ་ཞི་བའི་དོན་ཡོད་པ་ཐམས་ཅད་ཀྱི་དོན་ཡང་ཡོད་པའི་  
དོན་ཐོབ་པར་ཡོད་དོ་ཅོག་གི་དོན་ཏོ། །དེའི་ཚེ་བདུད་ངན་པས་འདི་ལྟ་བུ་ལ་སོགས་པ་ཡོན་པོ་འདོད་ཆགས་པའི་དོན་བཤད་དེ། དེ་ལྟ་བུའི་དོན་ནི། སངས་རྒྱས་རྣམས་དང། སངས་  
རྒྱས་ཀྱི་སློབ་མས་བཤད་པ་མ་ཡིན་ནོ། །དེའི་ཚེ་མྱ་ངན་པ་རྣམས་བདུད་ཀྱིས་བསླད་པས་སོ་སོར་ཅི་མཐོང་བ་ལ་ཆགས་ཏེ། བདག་གི་ཡིན། ཕའི་བུ་མ་ཡིན་ཞེས་ཟེར་རོ། །ཤཱ་རིའི་  
བུ༑ ཡང་དག་པར་གཤེགས་པས་སྔ་ནས་ད་དུང་མ་འོངས་པའི་དུས་ཀྱི་ནང་ན་དེ་ལྟ་བུ་ལ་སོགས་པ་ཆོས་འཇིག་པའི་དོན་ཡོད་པ་མཐོང་བས་ན་ཆེད་ཀར་ཆོས་ཟབ་མོ་འདི་བཤད་དེ་  
བདུད་ངན་པར་ཆགས་པར་བྱས་པའི་དོན་རྣམས་ཀུན་བཅད་དོ། །ཤཱ་རིའི་བུ། དེ་ཙམ་གྱི་ཚེ་ན་ཛམྦུའི་གླིང་གི་ནང་ན་ལེ་ལོ་ཡར་སྐྱེ་བའི་མི་དེ་མང་སྟེ། དགེ་བའི་ལེགས་པ་ཅུང་ཞིག་  
བྱས་པས་ཀྱང་ཐལ་བྱུང་ཆོས་ལ་མ་ཐོབ་བོ། །ཞེས་ཟེར་ཏེ། ཚེ་ཟད་པའི་འོག་ཏུ་ལམ་ངན་པར་ལྟུང་ངོ། །དེ་ཅིའི་ཕྱིར་ཞེ་ན། མི་དེ་ཉིད་མཚན་དུ་བདག་གིས་ཀྱང་ལམ་ཐོབ་ཅེས་ཟེར་  
  
  
༄༅། །མི་གཞན་གྱིས་ཀྱང་ལམ་ཐོབ་བོ། །ཞེས་ཟེར་བརྗོད་ཅིང་བཤད་དེ། འཕྲུལ་གྱི་མིས་ཡོན་ཕུལ་བ་ཐུགས་ཐུབ་པར་ལེན་ཏེ། དེ་ལྟ་བུའི་མི་ནི། ལྷ་དང། མི་དང་  
འཇིག་རྟེན་ཐམས་ཅད་ཀྱི་དགྲ་ངན་པ་ཆེན་པོ་ཞེས་བྱའོ། །དེ་ལྟ་བུའི་མི་གཏི་མུག་གིས་མཆོག་གི་བདེན་པའི་གཞུང་བཤད་པ་ཐོས་ན་དངངས་དོགས་ཤིང་འཇིགས་སྐྲག་  
པ་ནི། ཁུང་ཟབ་མོར་ལྟུང་བ་དང་མཚུངས་སོ། །ཤཱ་རིའི་བུ། དགེ་སློང་གཞན་དོན་འདི་ལྟ་བུ་ལ་སྲེད་པ་ཡོད་དེ། ལྷན་ཅིག་ཏུ་འདུས་ཚོགས་ནས་སངས་རྒྱས་རྣམས་ཀྱི་བླ་ན་  
མེད་པའི་བྱང་ཆུབ་དྲལ་བཤིག་གོ། དེའི་ཚེ་ལེ་ལོ་ཡར་སྐྱེ་བའི་མི་ཡོན་པོ་ཆགས་པ་མང་སྟེ། བདུད་ངན་པས་ཀྱང་ཁྱིམ་ན་འདུག་པ་དང། ཁྱིམ་ནས་བྱུང་བའི་སེམས་བསླད་  
དཀྲུགས་ཏེ། ཆོས་མ་ཡིན་པ་ལ་ཆགས་པར་བྱས་སོ། །དྲང་པོའི་ཆོས་འཆད་པ་ལ་ནི། ར་མདའ་གཏོང་བ་ཉུང་བས་ཐལ་བྱུང་གྱེས་ཞིག་སྟེ་སླར་ཚུགས་པར་མི་རུང་ངོ། །ཤཱ་རིའི་བུ་  
དེའི་ཚེ་འཇིག་རྟེན་ན་དགེ་སློང་གཞོན་ནུ་མང་དུ་ཡོད་དེ། དབང་པོ་རྣོ་བ་ཡོད་དོ། །ཇི་ལྟ་ཞེས་བྱས་ན། ཁྱིམ་ནས་བྱུང་བ་གཞན་ནི་ངན་འཁྲུག་པའི་ལྷག་མ་ཡོད་པས་སླར་མིའི་  
ནང་དུ་སྐྱེས་ནས་གདོད་ཡང་སླར་ཁྱིམ་ནས་བྱུང་སྟེ། དགེ་སློང་དེ་དག་རྟོག་ཅིང་འདྲི་བ་ལ་དགའ་ཞིང་མོས་པས་སངས་རྒྱས་ཀྱི་ཆོས་མཆོག་གི་བདེན་པའི་གཞུང་རྗེས་གཅོད་  
  
  
།ཤཱ་རིའི་བུ། ལེ་ལོ་ཡར་སྐྱེ་བ་རྣམས་ནི་བདུད་ཀྱིས་བསླད་དཀྲུགས་པས་སྲོག་གསོ་བ་འབའ་ཞིག་ཚོལ་ཏེ། བདེན་པར་མི་ཐ་མལ་པ་ཡིན་ན། བདག་ན་རེ། དགྲ་  
བཅོམ་པའོ། །ཞེས་ཟེར་ཏེ། དགེ་སློང་གཞོན་ནུ་རྣམས་ལ་སོགས་པ་ལ་ཟེར་པ། ལུས་དང། ཁ་དང། ཡིད་དགེ་ན། དེ་ནི། སངས་རྒྱས་ཀྱི་ཆོས་ཀྱི་མཆོག་གི་བདེན་པའི་གཞུང་ཡིན་ནོ། །  
ཚུལ་ཁྲིམས་གཙང་མ་ལེགས་པར་བསྲུངས་ལ་ཆོས་ཀྱི་ཡི་གེ་ཁ་དོན་དང་བཀླགས་ཏེ་མང་པོ་ཐོས་པ་འགྲུས་པར་སྤྱད་ན། དེའི་མིང་མི་འགལ་བར་བརྗོད་པའི་རྒྱུ་ཞེས་བྱ་སྟེ། དེ་ནི་  
སེམས་གཙང་ཞིང་སངས་རྒྱས་ལ་ཡིད་ཆེས་པའོ། །གཅིག་ཏུ་ན་མཆོག་གི་བདེན་པའི་གཞུང་ཡོད་ཀྱི། སེམས་ཀྱི་ནང་དུ་བཏགས་པ་བཞིན་གཅིག་ཏུ་ན་མྱ་ངན་ལས་འདས་པ་  
བསམ་ན། སྡུག་བསྔལ་རྣམ་གསུམ་འགགས་ཏེ། ལྔ་ཕུང་དང་ཞུགས་པ་བཅུ་གཉིས། ཁམས་བཅོ་བརྒྱ་སྐྱོ་བྲལ་བར་ནུས་སོ། །ཁྱེད་ལ་སོགས་པ་གནས་དབེན་པ་ན་ཕུང་པོ་དང། ཁམས་  
དང། ཞུགས་པའི་ཆོས་འདི་ལ་རྟོགས་ཤིག་དང། ཀུན་རྟོགས་པ་མེད་པའོ། །བདག་གི་ལུས་ལ་བརྟགས་ན། མི་གཙང་བ་རྣམ་པ་མང་སྟེ་ཁྱེད་ལ་སོགས་བས་དེ་ལྟ་བུར་བརྟག་  
ནུས་ན། རྒྱུན་དུ་ཞུགས་པའི་འབྲས་བུ་ཐོབ་བོ། །ཡང་གཅིག་ཏུ་ན་ལྔ་ཕུང་ལ་སོགས་པའི་ཆོས་འདི་ལ་རྟག་པ་མེད། སྡུག་བསྔལ་སྟོང་པ་སྟེ། ཡང་དག་པའི་ང་མེད། སྲ་མཁྲང་བ་  
  
  
༄༅། །མེད་པར་ཟབ་ཏུ་རྟོགས་ན། གདོང་ལན་གཅིག་ཕྱིར་འོང་བ་ཐོབ་བོ། །བསྒྱུར་ཏེ་ཡང་ཟབ་ཏུ་རྟོགས་ན། ཕྱིར་མི་འོང་བ་དང་དགྲ་བཅོམ་པ་ཐོབ་སྟེ། དེ་ནི། མཆོག་  
གི་བདེན་པ་གཞུང་ཡིན་ཞེས་ཟེར་རོ། །དེའི་ནང་ན་དགེ་སློང་གཞོན་ནུས་སླར་དྲིས་ན། སངས་རྒྱས་ཀྱི་ཆོས་ཀྱི་ན་དགྲ་བཅོམ་པའི་འབྲས་བུ་ཐལ་བྱུང་དུ་མཆོག་གི་གཞུང་ཞེས་བྱའམ་  
ངེད་ལ་སོགས་པའང་དེའི་དོན་ཤེས་ཏེ། དགྲ་བཅོམ་པ་ནི། མཆོག་གི་གཞུང་མ་ཡིན་ནོ། །ད་ལྟར་གྱི་ལྔ་ཕུང་འདི་དྲན་ཞིང་བསམ་པས་སྐྱེས་སམ། མི་དྲན་པ་བསམ་པས་སྐྱེས་  
ལན་གླན་པ་ལྔ་ཕུང་གིས་དྲན་པ་བསམ་པས་སྐྱེས་སོ། །མི་དྲན་མ་བསམ་པས་མི་སྐྱེའོ། །ཡང་དྲིས་པ། དྲན་པ་བསམ་པ་དང་ལྔ་ཕུང་ཐ་དད་དམ་ཐ་མི་དད། ལན་སྨྲས་པ། ལྔ་ཕུང་  
དང་མཚུངས་ཏེ། དྲན་པ་བསམ་པའང་དེ་བཞིན་ནོ། །ཡང་དྲིས་པ་ལྔ་ཕུང་དང་མཚུངས་ཏེ། དྲན་པ་བསམ་པའང་དེ་བཞིན་དུ་ཟིན་ན། ལྔ་ཕུང་སེམས་པ་སུ་ཡིན། ལན་སྨྲས་  
པ། ལྔ་ཕུང་སེམས་པ་མེད་དུ་ཟིན་ན། མྱ་ངན་ལས་འདས་པའང་མེད་དོ། །བདེན་པར་ན་ལྔ་ཕུང་སེམས་པ་མེད་དོ། །དེ་ལྟ་བས་ན་དྲང་པོའི་འཕགས་པའི་ལམ་བརྒྱད་སྤྱད་དེ་  
མྱ་ངན་ལས་འདས་པར་ཆུད་པ་ཡོད་དོ། །ཞེས་ཟེར་རོ། །ཤཱ་རིའི་བུ། མ་འོངས་པའི་དུས་ན་དགེ་སློང་འདི་ལྟ་བུའི་བཟོད་པ་འབྱོར་གྱུར་བ་མང་ངོ། །ཤཱ་རིའི་བུ། དེའི་ཚེ་ཚོགས་  
  
  
སངས་རྒྱས་ཀྱི་ཆོས་མཆོག་གི་བདེན་པའི་གཞུང་ཐོས་པར་དགའ་ན། ལེ་ལོ་ཡར་སྐྱེ་བ་དེས་བཤད་པ་ཐོས་པ་དང། སེམས་ལ་དོགས་ཤིང་འགྱོད་  
པ་སྐྱེས་ཏེ། ཁུང་ཟབ་མོར་ལྟུང་བ་དང་མཚུངས་ནས་ཀུན་འདི་སྐད་ཟེར་རོ། །ཀྭའི་སངས་རྒྱས་ཤཱཀྱ་ཐུབ་པའི་ཆོས་ནི། ད་མྱུར་དུ་མེད་ལ་ཐུག་གོ། ཞེས་ཟེར་རོ། །ཤཱ་རིའི་བུ། དེའི་ནང་  
ན་དགེ་བ་འཕྱོར་གྲུབ་པའི་དགེ་སློང་ཡོད་པས། དགེ་སློང་འདི་ལ་འདི་སྐད་བྱས་སོ། །མི་གཏི་མུག་སྟོང་པར་རྒས་པ་ལེ་ལོ་ཡར་སྐྱེ་བ་ལྔའི་མཚན་མ་དང། ལྔ་ཕུང་གི་མཚན་མ་དང་  
ཞུགས་པ་བཅུ་གཉིས་དང། ཁམས་བཅོ་བརྒྱད་ཀྱི་མཚན་མ་ཡོད་དུ་ཟིན་ན། ཚིག་དེ་ཉན་ཏོ། །ཞེས་ཟེར་ཏེ། མི་དགའ་ནས་རང་སྟན་ལ་འདུག་པ་ལངས་ཏེ་སོང་ངོ། །ཤཱ་རིའི་བུ། དེའི་  
ཚེ་ན་ལྷ་རྣམས་སེམས་ཤིན་ཏུ་དགའ་ཞིང་གཞའ་སྟེ་ཕྱོགས་པ་ཞིར་སྐད་ཕྱུང་སྨྲས་པ། སངས་རྒྱས་ཤཱཀྱ་ཐུབ་པའི་སློབ་མ་མཁས་པ་ད་དུང་ཡོད་དོ། །ཞེས་ཟེར་ཏོ། །དེའི་ཚེ་མི་  
གཞན་ལ་སོགས་པའང་དགེ་བའི་རྩ་བ་མི་ཉུང་བས་མི་གཙང་བ་དེ་བཤད་པ་ཐོས་པར་མི་དགའ་སྟེ། དེ་ནི། བདག་ཏུ་ལྟ་བ་དང་གང་ཟག་ཏུ་ལྟ་བའོ། །ལྷ་རྣམས་ཀྱིས་འདི་ཐོས་པ་  
དང། ཀུན་ཤིན་ཏུ་དགའ་སྟེ། དབང་པོ་རྣོ་བ་དེ་སྙན་པར་བསྟོད་པ་བསྔགས་ཏེ་འདྲི་ཞིང་ལན་ལྡོན་པ་ལ་དགའ་སྲེད་པས། ཀུན་གྱིས་སྐྱེ་བ་མེད་པའི་ཆོས་ཀྱི་བཟོད་པ་ཐོབ་པ་ཡང་  
  
  
༄༅། །དག་ཆེས་ཟེར་ཏོ། །དེ་ལྟ་བུ་ལ་སོགས་པ་མི་གནས་གཅིག་ཏུ་འདུག་སྟེ་ལྷན་ཅིག་ཏུ་བསྡོངས་ཏེ་འགྲོགས་ལ་མི་ཕལ་ཉུང་ལ་དཔུང་སྡོམས་ཀྱང་ཞན་ཏོ། །  
ཤཱ་རིའི་བུ། དེའི་ཚེ་བའི་བུ་ཡང་དག་པ་རྣམས་ཀྱང་རིགས་ཀྱི་རྒྱུད་ལ་ཚིག་ནོར་བ་མེད་ན། ཡོན་མི་ཐོབ་པ་དང། མཆོད་རྟེན་དང། གཙུག་ལག་ཁང་དུ་མི་གནས་པ་ལྟ་སྨོས་  
ཀྱང་ཅི་དགོས། ཤཱ་རིའི་བུ། ཁྱོད་རེ་ཞིག་ལྟོས་ཤིག་དེ་ནས་ཡང་དག་པར་གཤེགས་པས་ཐལ་བྱུང་བརྙས་བཤུད་པ་བྱས་ཏེ། ང་མེད་པར་འདས་པའི་ཕྱི་ན་ངའི་བུ་རྣམས་ལ་  
སོགས་པ་ཅིའང་ཐོབ་པ་མེད་པའི་བཟོད་པ་ཞི་བ་ལ་མཁས་པས་ཀྱང་དེའི་ཚེ་ང་ལ་བརྙས་སྨད་དོ། །དེ་ལྟ་བས་ན། བསྐལ་པ་གྲངས་མེད་པའི་བར་དུ་དགྲ་རྣམས་ཕུལ་ནས་ལྷའི་བུ་རྒྱལ་  
པོ་རྣམས་ཐམས་ཅད་བསྟན་ཏེ་སེམས་གཙང་དག་པར་བྱས་སོ། །དེ་ནས་གདོད་ངའི་བུ་རྣམས་ཀྱིས་ཕའི་གྲལ་བདེ་བར་ཐོབ་པར་བྱས་སོ་།ཤཱ་རིའི་བུ། ཡང་དག་པར་གཤེགས་  
པས་འཇིག་རྟེན་གྱི་མི་དང། ལྷ་ཐམས་ཅད་དབང་དུ་བྱས་ཏེ། ཡང་དག་པར་གཤེགས་པས་ཆོས་བཞིན་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་སྟེ་བླ་ན་  
མེད་པའི་ཆོས་ཀྱི་འཁོར་ལོ་བསྐོར་ཏོ། །དགེ་སྦྱོང་དང། བྲམ་ཟེ་དང། ལྷ་དང། བདུད་དང། ཚངས་པས་བསྐོར་མི་ནུས་སོ། །ཤཱ་རིའི་བུ། དེ་ལྟར་མངོན་པར་བསྟན་པ་ཡང་  
  
  
དག་པར་རྫོགས་པའི་བྱང་ཆུབ་འདི་ངའི་སློབ་མ་རྣམས་ལ་སོགས་པས་རྒྱ་ཆེར་བཀྲམ་ཞིང་ཁྱབ་པར་བྱས་ན། མི་ངན་  
གཞན་རྣམས་ཀྱིས་མངོན་པའི་དབང་བྱ་མི་ནུས། འཇིགས་པ་མེད་པའི་སྦྱིན་པའང་མི་ནུས་སོ། །ཤཱ་རིའི་བུ། དཔེར་ན། སྦྲང་རྩི་བུམ་པ་ལམ་གྱི་བཞི་མདོར་བཞག་སྟེ་ཚིག་འདི་སྐད་  
བྱས་པ་དང་མཚུངས་སོ། །མི་ལ་ལ་ཞིག་གིས་སྤུ་ཉག་མ་གཅིག་གིས་ཐོག་མ་ཙམ་ཞིག་ཟ་ཕོད་ན། རྟག་པར་མི་རྒ་མི་འཆིའོ། །དེ་ནས་ལྷ་དང་འཇིག་རྟེན་གྱི་མི་རྣམས་སོ་སོར་རལ་  
གྲི་མཚོན་ཆ་ཐོགས་ཏེ་བུམ་པའི་དྲུང་ན་དེའི་ཚེ་སྲུང་བ་རྣམས་སོ་སོ་ནས་ཚིག་འདི་སྐད་འཛེར་ཏོ། །མི་ལ་ལ་སྤུ་ཉག་མ་གཅིག་ཟ་བ་ཡོད་ན། བདག་ཅག་གིས་གསད་དོ་ཞེས་འཛེར་ཏོ། །  
ཤཱ་རིའི་བུ། དེའི་ནང་ན་མི་གཅིག་མཁྱུད་པུར་འདི་སྙམ་དུ་སེམས་སོ། །བུམ་པ་འདིའི་ནང་གི་སྦྲང་རྩི་ལ་སྤུ་ཉག་མ་གཅིག་ཐོག་མ་ཙམ་ཞིག་ཟོས་ན། མི་རྒ་མི་ཤི་ན། བདག་ད་ཅིའི་ཕྱི་  
ནས་ཤི་བས་འཇིགས་ཤིང་མི་ཟ། ཐོབ་ཏུ་ཟིན་ཏེ་མི་ཟ་ན། མོད་བཞིན་སྲུང་མ་རྣམས་ཀྱིས་འཇིགས་པ་མེད་པ་ལ་བརྟགས་ཏེ། རྒ་བ་དང། ན་འཆི་མེད་པར་ཡང་ཐོབ་པར་རུང་ན། དེ་  
བཞིན་དུ་སེམས་བཏུལ་ཏེ་ཚེ་སྲོག་མི་ཕངས་པར་ཐལ་བྱུང་བུམ་པའི་ནང་དུ་སོང་ན། སྲུང་མ་རྣམས་སོ་སོར་རལ་གྲི་དང། མཚོན་ཆ་ཁྱེར་ཏེ་བརྟོད་ནས་བསད་པར་བྱས་སོ། །ཤཱ་  
  
  
༄༅། །རིའི་བུ། མི་དེས་རལ་གྲི་མཚོན་ཆས་མ་ཕོག་པར་རྟུལ་ནུས་ཏེ། ཐིགས་པ་གཅིག་ཟོས་སུ་ཟིན་ན། རྒུད་པའི་ནད་པས་ཐར་ཏེ། རྒ་ཤིའང་མེད་དོ། །དེ་ལྟ་སྟེ་  
ཤཱ་རིའི་བུ། མི་ངན་པ་མང་དུ་ཡོད་པས། བདུད་དང་བདུད་ཕལ་རྣམས་ཀྱིས་ངའི་ཆོས་མེད་པར་བྱ་བར་བྱས་སོ། །ཡང་དག་པར་གཤེགས་པ་འདས་པའི་ཕྱི་ནས་མི་ལ་ལ་ཞིག་སྟོང་  
པ་ཉིད་ཆོས་བཞིན་དུ་ནུས་ཏེ། ཁོང་དུ་ཆུད་ལ་ཐེ་ཚོམ་མེད་ན་གདོད་ཆོས་སོ་ཅོག་ལ་སེམས་ཀྱིས་ཅིའང་ཐོགས་པ་མེད་དོ། །བླ་མའི་བཟོད་པ་འབྱོར་གྲུབ་པོ། །དེའི་ཚེ་མི་ངན་  
པས་བརྙས་ཏེ་ཆོས་ལམ་དེ་དྲལ་བཤིག་པར་བྱས་མོད་ཀྱི། མི་དེས་ལུས་དང་སྲོག་མི་ཕངས་པར་ནུས་ན། བརྩོན་འགྲུས་རྟག་ཏུ་སྤྱོད་ན་ཆོས་སོ་ཅོག་ཀུན་ཆུད་ལ་སྐྱེ་བའང་མེད་  
བྱ་བའང་མེད་དེ། སྐྱེ་རྒ་ན་འཆི་ལས་གྲོལ་ཐར་པ་ཐོབ་པོ་།ཤཱ་རིའི་བུ། སྦྲང་རྩིའི་བུམ་པ་ནི། སངས་རྒྱས་ཀྱི་ཆོས་ཀྱི་གཞུང་ཡིན་ནོ། །ལྷ་དང་འཇིག་རྟེན་གྱི་མི་རྣམས་ཀྱིས་བུམ་  
པ་བསྲུངས་པ་ནི། མི་ངན་བདུད་ཀྱི་དོན་ལ་སྲེད་པ་ཡིན་ཏེ། བདག་གི་བསོད་ནམས་ཆེན་པོའང་སྟོར། མི་གཞན་ཡང་དག་པའི་མཚན་མ་སྤྱད་པའང་བཀབ་སྟེ། བསོད་ནམས་  
ཆེན་པོ་སྟོར་བར་བྱས་སོ། །ཤཱ་རིའི་བུ། ལེ་ལོ་ཡར་སྐྱེ་བ་ནི་ཀུན་བདུད་ཀྱི་གྲོགས་པོ་ཡིན་ཏེ། བདུད་ཀྱི་དོན་གྲུབ་པར་སྟོན་ཅིང་ཀུན་སྐྱེ་བ་མེད་པའི་ཆོས་ལ་འཕྱ་ཞིང་  
  
  
།ཡང་ཤཱ་རིའི་བུ། མི་གཙང་བ་འཆད་པ་ནི། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སམས་ཅན་དུ་ལྟ་བ་དང་ལྔ་ཕུང་དང། ཞུགས་པ་བཅུ་གཉིས་དང། ཁམས་བཅོ་  
བརྒྱད་དུ་ལྟ་བ་སྟེ། མཐོང་བར་ཐོབ་ཅེས་ཟེར་ཞིང་སེམས་ལ་ལམ་ཐོབ་པར་འཛིན། མྱ་ངན་ལས་འདས་པ་ཐོབ་པར་འཛིན་ཏེ། ཀུན་གྱིས་ཀྱང་འདི་ལྟ་བུ་དྲང་པོ་ཆོས་ལ་འཕྱ་ཞིང་  
སྐྲོད་དོ། །ཅིའི་ཕྱིར་ཞེ་ན། མི་དེ་དག་ཁང་སྟོང་པ་ལ་འདོད་ཆགས་པའི་ཕྱིར་བདུད་རྣམས་ཀྱང་མ་ཡིན་ལ། བདུད་ཀྱིས་ཀྱང་བསླད་དཀྲུགས་པས་ངའི་དྲང་པོའི་ཆོས་ནི། བདུད་ཀྱི་དོན་  
དུ་བྱས་སོ། །ཤཱ་རིའི་བུ། ཁྱིམ་ན་འདུག་པའང་རུང། ཁྱིམ་ནས་བྱུང་བའང་རུང་སྟེ། བདག་ཏུ་ལྟ་བ་མེད། གང་ཟག་ཏུ་ལྟ་བ་མེད། སེམས་ཅན་མེད་དེ། མཐའ་ཡུན་དུ་སྟོང་པའི་  
ཆོས་ཐོས་ལ་དངངས་དོགས་ཤིང་སྐྲག་ན། དེ་ལྟ་བུའི་མི་ནི། བདུད་ཀྱིས་བསྟན་བསླབ་པར་མངོན་ཏེ། རི་མོའི་དགེ་སློང་ཡིན། ཆོས་རྐུ་བའི་ཆོག་ངན་པ་ཡིན་ནོ། །ཤཱ་རིའི་བུ། དེ་ལྟ་བུའི་  
མི་ནི། བདག་ཏུ་ལྟ་བ་དང། སེམས་ཅན་དུ་ལྟ་བ་དང། ཡོད་པར་མཐོང་བ་དང། མེད་པར་མཐོང་བ་དང། རྟག་པར་མཐོང་བ་དང་ཆད་པར་མཐོང་བ་ཡིན། ཀུན་བདུད་ཀྱི་མི་སྟེ་  
སངས་རྒྱས་ཀྱི་སློབ་མ་མ་ཡིན་ནོ། །ཇི་ལྟ་ཞེ་ན། ངའི་ཆོས་ཀྱི་ཡི་གེའི་ནང་ནས་བཤད་པ་འཇིག་རྟེན་ཐམས་ཅད་ཀུན་ནི། སྟོང་པ་སྟེ། ངའི་མེད་པའི་གནས་ཀྱང་མེད། ཟག་པ་  
  
  
༄༅། །མེད། སེམས་ཅན་མེད། རྟག་པ་མེད། མི་འགྱུར་བ་མེད། མི་འཇིགས་པའི་ཆོས་མེད་ན། དེ་ལྟ་བུའི་མི་ངན་པས་ཀྱང་ཀུན་གྱིས་ཆོས་ཀྱི་ཡི་གེ་དང། ཁ་  
ཏོན་དུ་བཀླགས་ཏེ་མི་གཞན་ལ་བཤད་ན། སེམས་ཅན་ནི། བདག་ཏུ་ལྟ་བ་དང། གང་ཟག་ཏུ་ལྟ་བ་ལ་ཆགས་པ་དེ་ལྟ་བུའི་མི་གཏི་མུག་ནི། མིང་སྡུག་བསྔལ་གྱི་རྒྱུ་བྱེད་  
པ་ཞེས་བྱའོ། །མིང་མགོ་གཉིས་བསྒྱུར་བ་ལ་བཟློག་པ་ཞེས་བྱའོ་།མིང་འཐབ་འཁྲུག་ཅིག་དགེ་འདུན་འཇིག་པ་ཞེས་བྱའོ། །མིང་ལམ་གྱི་ཆོས་བསྒོས་པ་སྦགས་པ་ཞེས་  
བྱའོ། །མིང་དགེ་སྦྱོང་ནང་གི་རྟོག་པ་ཞེས་བྱའོ། །མིང་སྡིག་པ་ངན་པ་སྨེ་བཙོག་པ་ཞེས་བྱའོ། །མིང་ཚིག་གི་བཤད་པ་འབའ་ཞིག་ཡོད་ཅེས་བྱའོ། །མིང་སྒྱུ་མའི་དགེ་སྦྱོང་  
ཞེས་བྱའོ། །མིང་དགེ་སྦྱོང་གི་ནང་གི་དབུལ་པོ་ཞེས་བྱའོ། །མིང་ཁུར་ལྕི་བ་ཁྱེར་ཞེས་བྱའོ། །མིང་སངས་རྒྱས་རྣམས་ལ་བརྙས་བསླུས་པ་ཞེས་བྱའོ། །མིང་ལོག་པའི་སྡིག་མཐོང་  
བ་ཞེས་བྱའོ། །ཤཱ་རིའི་བུ། དེ་ལྟ་བུའི་མི་མིང་ལོག་པའི་དགྲ་ངན་པ་ཆེན་པོ་ཞེས་བྱའོ། །མིང་ངན་པའི་བཤེས་གཉེན་ཞེས་བྱའོ། །མིང་ཚུལ་ཁྲིམས་ཞིག་པ་ཞེས་བྱའོ། །མིང་  
ཡོན་པོ་ཐོབ་པ་ཞེས་བྱའོ། །མིང་མུར་འདུག་ཅེས་བྱའོ། །མིང་བདེན་པ་སྤྱད་པ་མེད་པ་ཞེས་བྱའོ། །མིང་གྲོགས་ངན་པ་ཞེས་བྱའོ་།མིང་གསེད་པའི་འདྲེ་ཞེས་བྱའོ། །མིང་  
  
  
།མིང་མནམ་སྨེ་ཞེས་བྱའོ། །མིང་ཚ་བས་སྲེག་ཞེས་བྱའོ། །མིང་གཅམ་སྒྱུ་ཞེས་བྱའོ། །མིང་མུན་གནག་ལྟུང་ཞིང་འདུག་ཅེས་བྱའོ། །མིང་ཚལ་ནགས་སྟུག་  
པོར་ཞུགས་ཞེས་བྱའོ། །མིང་སྐྱེ་ཤི་བཞིན་དུ་འབབ་ཅེས་བྱའོ་།མིང་ངན་པ་རིས་ཀྱིས་འབྱུང་ཞེས་བྱའོ། །མིང་སེམས་ཅན་དམྱལ་བ་ཞེས་བྱའོ། །མིང་བྱོལ་སོང་ཞེས་བྱའོ། །མིང་  
ཡི་དྭགས་ཞེས་བྱའོ། །མིང་ལྷ་མ་ཡིན་ཞེས་བྱའོ། །མིང་ལམ་དུ་མི་འཇུག་པ་ཞེས་བྱའོ། །མིང་མི་ལ་བརྙས་བསླས་ཞེས་བྱའོ། །མིང་རང་གི་ལུས་ལ་སྟོང་པ་ཞེས་བྱའོ། །མིང་མོ་  
དང་མཚན་སྤྱོད་པ་ཞེས་བྱའོ། །མིང་སྒྲ་ཆེན་པོ་འབོད་འགྲོགས་ཞེས་བྱའོ། །མིང་ཁེའི་ཞར་ལ་ཁེ་ཚོལ་བ་ཞེས་བྱའོ། །མིང་གཞན་ལ་འགོ་ཞིང་ཞེན་པ་ཞེས་བྱའོ། །མིང་རྟག་པར་  
འདྲན་ཏོར་བྱེད་པ་ཞེས་བྱའོ། །མིང་སེམས་འཁྲག་འཁྲུགས་པ་ཞེས་བྱའོ། །མིང་གནོད་དོ་ཅོག་ལ་བརྐམ་པ་ཞེས་བྱའོ། །མིང་གཤེ་ཞིང་གནོད་པ་ཞེས་བྱའོ། །མིང་གཏི་མུག་སྨོད་  
པ་ཞེས་བྱའོ། །མིང་ནོར་བརྙས་པ་ལ་སྲེད་པ་ཞེས་བྱའོ། །མིང་རྒུད་པའི་མྱ་ངན་གྱི་གནས་ཞེས་བྱའོ། །མིང་གྲོལ་ཐར་མེད་པ་ཞེས་བྱའོ། །མིང་མྱ་ངན་འཁྲུགས་པས་བཅིངས་པ་  
ཞེས་བྱའོ། །མིང་དགེ་སྦྱོང་གི་ལུས་མ་ཡིན་ཏེ་རི་མོའི་དགེ་སྦྱོང་ཞེས་བྱའོ། །དགེ་སྦྱོང་དག་དགེ་སྦྱོང་མནམ་སྨེ་བ། དགེ་སྦྱོང་སྦང་རྣ་ཞེས་བྱའོ། །མིང་དགང་པར་དཀའ་ཞེས་  
  
  
༄༅། །བྱའོ༑ ༑མིང་གསོ་དཀའ་བ་ཞེས་བྱའོ། །མིང་ཆོག་ཞིག་པ་ཞེས་བྱའོ། །མིང་ཁྲེལ་བསལ་མེད་པ་ཞེས་བྱའོ། །མིང་མགོ་གཏུབས་བཅད་པ་ཞེས་བྱའོ། །མིང་  
ལུས་གཟུགས་ཞིག་པ་ཞེས་བྱའོ། །མིང་ཆོས་གོས་མགུལ་བར་བཏགས་པ་ཞེས་བྱའོ། །མིང་རང་མུན་ནག་ཏུ་ཞུགས་པ་ཞེས་བྱའོ། །མིང་འདོད་ཆགས་མང་པོ་ཞེས་བྱའོ། །མིང་  
ཞེ་སྡང་མང་པོ་ཞེས་བྱའོ། །མིང་གཏི་མུག་ཆེན་པོ་ཞེས་བྱའོ་།མིང་བཀབ་པ་ལྔས་བསྒྲིབས་གཡོགས་པ་ཞེས་བྱའོ། །མིང་ནུབ་པ་ཞེས་བྱའོ། །མིང་སྒྱུ་མ་ཞེས་བྱའོ། །མིང་  
སྟོང་པ་ཞེས་བྱའོ། །མིང་མུགས་པ་ཞེས་བྱའོ། །ཤཱ་རིའི་བུ། དེ་ལྟ་བུའི་མི་སྟོང་པ་ཞེས་བྱ་བ་སངས་རྒྱས་ཆོས་སོ་ཅོག་གིས་དགེ་བར་བསྟོད་པའི་མིའི་མཚན་ལས་ལོག་སྟོར་  
བས་ན༑ མིང་སྟོར་བ་ཞེས་བྱའོ། །དགེ་སྦྱོང་ངོ་ཅོག་གི་ལེགས་པའི་དོན་དང། དགེ་སྦྱོང་གི་ཆོས་ཀྱི་དོན་ལ་ལོག་སྟོར་བས་ན། མིང་སྟོར་བ་ཞེས་བྱའོ། །ཇི་ལྟ་བུར་ན་སྒྱུ་མ་  
ཞེས་བྱ་འཕགས་པ་ཆོས་ཀྱི་ཕྱི་ལོགས་ན་འདུག་པས་ནི། མིང་སྒྱུ་མ་ཞེས་བྱའོ། །སྟོང་པ་དང་མཚན་མ་མེད་པ་དང་སྨོན་པ་མེད་པའི་ཆོས་བསྲིངས་སྤངས་པས་ན། མིང་སྒྱུ་མ་  
ཞེས་བྱའོ། །ཤཱ་རིའི་བུ། དེ་ལྟ་བུའི་མི་ངན་པ་ནི། བདུད་དགའ་བར་བྱ་ནུས་ཏེ། སྒྱུ་མ་མི་བདེན་པའི་ཆོས་ལ་སྲན་ཐུབ་པར་འདོད་ཆགས་ནུས་པས་ན། ཐ་མལ་བ་དང་  
  
  
སྡོག་ངན་པའི་མིའི་མཚན་ནོ་ཅོག་ཚང་སྟེ་ལྡན་པར་ཡོད་པས་ཆོས་ཀྱི་བཟོད་པ་ཐོབ་པ་མི་འདྲའོ། །དགེ་སྦྱོང་གི་ཆོས་ཀྱི་དོན་དང། དགེ་སྦྱོང་གི་ལེགས་པའི་དོན་དང། བརྒྱ་  
སྟོང་ཁྲི་དེའི་ཆ་གཅིག་ཀྱང་མེད་དོ། །ཤཱ་རིའི་བུ། དེ་ལྟ་བས་ན། མིང་སྟོང་པ་ཞེས་བྱའོ། །སྒྱུ་མ་ཞེས་བྱའོ། །འཇིག་རྟེན་གྱི་ཁེ་སྲེང་པ་འབའ་ཞིག་ལ་འདོད་ཆགས་ཏེ། དགེ་སྦྱོང་མ་  
ཡིན་པར་ནི། བདག་རང་དགེ་སྦྱོང་ཞེས་ཟེར། ཡོན་མི་བླང་པའི་རིགས་པ་ནི། ཡོན་བླངས་ཏེ་མི་རྟག་པའི་དགྲས་དགྲའི་མཚན་མའི་རྒྱལ་མཚན་བཙུགས་ཞེས་བྱའོ། །ཡང་མིང་  
རང་དབང་གིས་མི་ལ་གསོད་ཅིང་གནོད་པའི་དགྲ་ཞེས་བྱའོ། །མི་དེས་ཟས་ཁམ་གཅིག་ཟོས་པ་ཀུན་གཙང་གདང་བ་མེད་དོ། །ལམ་ལ་ཕྱོགས་པ་དང། ལམ་གྱི་འབྲས་བུ་ཐོབ་པ་  
འབའ་ཞིག་གིས་ཡོན་ཕུལ་བ་ཞུ་བར་ནུས་ན། མི་དེ་ལ་དེ་ལྟ་བུ་མེད་པས་ན་མིང་ཟོས་པ་མི་གཙང་བ་ཞེས་བྱའོ། །ཤཱ་རིའི་བུ། དེ་ལྟ་བས་ན། མིང་སྟོང་པ་ཞེས་བྱའོ། །སྒྱུ་མ་ཞེས་བྱའོ།།  
ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། མི་ལ་ལ་ཞིག་གིས་སྲོག་གཅོད་རྐུ་འཕྲོག་ཡོན་པོར་གཡེམ་རྫུན་ཟེར་ལྕེ་གཉིས་བྱེད་ཁ་ངན་ཁྱལ་བ་ཟེར་འདོད་ཅིང་ཕྲག་དོག་ཞེ་སྡང་ཡོན་པོ་  
ལ་ལྷ་ན། མི་དེ་རྟག་པར་སྲོག་གཅོད་དམ། རྟག་པར་ཚེ་སྲོག་མི་འཕྲོག་བཅོམ་ལྡན་འདས། མི་འཕྲོག་གོ་ཁྱིམ་ན་འདུག་ན་སྲོག་གཅོད་དེ། རྟག་པར་སྲོག་མི་འཕྲོག་པས་  
  
  
༄༅། །སྲོག་གཅོད་པའི་དུས་ནི། ཉུང། སྲོག་མི་གཅོད་པའི་དུས་ནི་མང་ངོ། །ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། མི་ལ་ལ་ཞིག་རྐུ་འཕྲོག་ན། འཕྲོག་པའི་དུས་མང་  
ངམ༑ བཅོམ་ལྡན་འདས། རྐུ་བའི་དུས་མང་ངོ། །ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། མི་ལ་ལ་ཞིག་ཡོན་པོར་གཡེམ་ན། ཡོན་པོར་གཡེམ་པའི་དུས་མང་ངམ། ཡོན་པོར་མི་  
གཡེམ་པའི་དུས་མང་ངོ། །རྫུན་ཟེར་བ་དང། ཁ་ངན་དང། ལྕེ་གཉིས་དང། ཚིག་ཁྱལ་བར་ཟེར་བ་དང། འདོད་ཅིང་ཕྲག་དོག་དང་ཞེ་སྡང་གི་དུས་མང་ངམ། བཅོམ་ལྡན་འདས་  
ཞེ་སྡང་བའི་དུས་མང་ངོ། །ཤཱ་རིའི་བུ། མི་དགེ་བ་ལམ་འདི་བཅུའི་ནང་ན་གང་སྡིག་ལྕི། བཅོམ་ལྡན་འདས། མི་དགེ་བ་བཅུའི་ནང་ན་ཡོན་པོ་མཐོང་བ་ནི། སྡིག་ལྕིའོ། །ཅིའི་  
ཕྱིར་ཞེས་བགྱིས་ན། བཅོམ་ལྡན་འདས། ཡོན་པོ་མཐོང་བ་ནི། རྟག་པར་སེམས་ལ་དྲི་མ་ཆགས་ཏེ། སེམས་མི་གཙང་མི་གདང་ངོ། །ཤཱ་རིའི་བུས། ངས་ད་ཁྱོད་ལ་བསྒོའོ། །མི་ལ་  
ལ་ཞིག་གིས་ཉི་མ་གཅིག་ལ་སེམས་ཅན་བརྒྱ་སྟོང་ཁྲི་འབུམ་བསད་ཉི་མ་གཅིག་ལ་གསེར་དངུལ་དང། ནོར་རིན་པོ་ཆེ་རྣམ་པ་བརྒྱ་སྟོང་ཁྲི་བརྐུས། ཡོན་པོར་གཡེམ་པ་ནི། ཉིན་  
མཚན་དུ་མི་གཏོང། རྫུན་ཟེར་བ་ནི། རྟག་པར་མི་ལ་བརྙས་བསླུས་ཏེ། ཁའི་ལས་མི་གཙང་བས་ཚིག་བདེན་པ་མེད། ལྕེ་གཉིས་རྟག་པར་འབྱོར་འདུམ་པ་འཇིག་ཅིང་འཇིག་  
  
  
ཁ་ངན་པ་ནི། ཁར་རྟག་པར་ངན་པའི་ལོག་པ་ཟེར་ཏེ། མཉེན་དེས་པ་ཚིག་གཅིག་མི་སྨྲ། ཚིག་ཁྱལ་བ་ཟེར་བ་ནི། རྟ་བའི་ཕྱི་མོ་མེད་དེ། མིས་དོན་དེ་ཐོས་  
ན་གྲངས་མེད་པའི་ཚིག་སྨྲས་ཏེ། འཆལ་འཁྲུགས་སོ། །འདོད་ཆིང་ཕྲག་དོག་ནི། །ཁོང་གཞན་ནོར་ལ་ཆོས་མ་ཡིན་པའི་སེམས་སྐྱེས་སོ་།ཞེ་སྡང་ནི། རྒྱུ་རྐྱེན་མིད་པ་ལས་གློ་བུར་དུ་  
ཞེ་སྡང་ལངས་ཏེ་འཁོན་པ་སྲེལ་བ་ལས་སེམས་གདང་ངོ། །ཡོན་པོ་མཐོང་བ་ནི། ལམ་མ་ཡིན་པས་སྦྱང་བ་ལ་སྲེད་དོ། །ཤཱ་རིའི་བུ་ཁྱོད་ཀྱི་ཡིད་ལ་ཇི་སྙམ། མི་ལ་ལ་ཞིག་  
གིས་དེ་ལྟ་བུའི་མི་དགེ་བའི་ཆོས་འབྱོར་གྲུབ་ན་སྡིག་མང་ངམ་མི་མང། བཅོམ་ལྡན་འདས། ཤིན་ཏུ་མང་ངོ། །ཤཱ་རིའི་བུ། ངས་ཁྱོད་ལ་བསྒོའོ། །མི་ལ་ལ་ཞིག་གིས་ལོ་  
བརྒྱའི་བར་དུ་འདི་ལྟ་བུ་མི་དགེ་བ་སྡིག་པ་བཅུའི་སྡིག་འབྱོར་གྲུབ་པ་བས་ནི། ཚུལ་ཁྲིམས་ཞིག་པའི་དགེ་སློང་གིས། [?]ཉིན་གཅིག་མཚན་གཅིག་གི་བར་དུ་ཁོང་གཞན་  
གྱི་ཡོན་བླངས་པ་སྡིག་པ་དེ་བས་ཆེའོ། །ཅིའི་ཕྱིར་ཞེ་ན། སྲོག་གཅོད་པ་དེ་ནི། མི་གཞན་གྱིས་རིག་པ་མང། མི་གཞན་གྱིས་ཤེས་པ་མང། མིའོ་ཅོག་གི་མི་སྡིག་པའི་དགྲ་  
སྟེ༑ མི་ཀུན་གྱིས་གསོད་ཅིང་སྲོག་འཕྲོག་པ་ཡིན་པར་ཤེས་ཏེ། སྡིག་མི་སྨྲ། རྙོག་ཅིང་བསྒོམས་ཞེན་པ་ཡིན་ཏེ། མི་དགེ་མི་དེས་བས་མིའོ་ཅོག་གིས་སྤངས་སོ། །ཡང་ཤཱ་  
  
  
༄༅། །རིའི་བུ། སྲོག་གཅོད་པའི་མི་གཞན་གྱིས་སྲོག་འཕྲོག་པ་མང་བས་བར་བར་སྐྱེ་བའི་སེམས་སྐྱེས་ཏེ། མི་རིགས་པ་དང། མཐར་སྡིག་གི་ལམ་ཐོབ་པར་རང་  
གིས་ཤེས་སོ། །མི་ཀུན་གྱིས་ཀྱང་ངན་ཅིང་ཚུལ་ཁྲིམས་མེད། སྨེ་བར་ཤེས་སོ། །མི་དེ་ལ་ལེགས་པའི་སྤུའི་ཉག་མའི་བཅུ་ཚལ་གྱི་བརྒྱ་ཆ་གཅིག་ཙམ་ཡང་མི་རེག་ན། དཔལ་  
ཞིང་གི་ཡོན་མི་ཐོབ་པ་ལྟ་སྨོས་ཀྱང་ཅི་དགོས། ཡང་ཤཱ་རིའི་བུ། སྲོག་གཅོད་པ་མི་དེའི་བུ་སྨད་ནི། མི་ཀུན་གྱིས་ཤེས་རིག་སྟེ་བཀུར་སྟི་མི་བྱ། འདུག་ཏུའང་མི་སྟེར་ན། ཡོན་མི་  
སྦྱིན་པ་ལྟ་སྨོས་ཀྱང་ཅི་དགོས། སྲོག་གཅོད་པའི་མི་ནི། ནོར་གྱིས་རང་འཚོ་ཞིང་བུ་སྨད་གསོ་སྐྱེད་དོ། །བར་བར་དགེ་སྦྱོང་དང་བྲམ་ཟེ་ལ་ཡོན་ཕུལ་ཏེ། དེའི་ལན་གྱིས་མཛངས་  
ཤིང་འཕྲུལ་བའི་དགེ་སྦྱོང་དང་ཕྲད་ནས་དེ་ལ་ལམ་གྱི་ཆོས་བཤད་ནས་སྲོག་གཅོད་པ་སྤངས་པར་བསྟན་ནས་སྲོག་གཅོད་པའི་ལས་དེ་བཏང་སྟེ། སངས་རྒྱས་ཀྱི་ཆོས་ལ་  
ཁྱིམ་ནས་བྱུང་ནས་བསྒྲིབས་ཤིང་ཐོགས་པ་མེད། ཁྱིམ་ནས་བྱུང་ཟིན་པ་དང། དགེ་བའི་བཤེས་གཉེན་ལ་ཉེ་བར་བསྙེན་ཏེ་དགེ་སྦྱོང་གི་འབྲས་བུ་ཐོབ་ནས་མི་དེས་འཕྲུལ་  
ཆེ་ལ་སྡིག་ཡང་བའི་ལམ་ཐོབ་སྟེ། འཕྲུལ་གྱི་ལམ་བསྒྲུབས་པས་ལམ་ངན་པ་གསུམ་ལས་ཐར་ཏོ། །ཤཱ་རིའི་བུ། ངའི་ཆོས་ཀྱི་ནང་ན་དགེ་སློང་དག་ཅིག་ཡོད་པ། དགེ་  
  
  
ཚངས་པར་སྤྱད་པ་མ་ཡིན་པར་ཚངས་པར་སྤྱད་པ་ཡིན་ཞེས་ཟེར་ཏེ། དགེ་བའི་རྩ་བ་རྣམས་བཅད་ལ་མྱ་ངན་ལས་འདས་པ་འཇུག་པ་  
བསྒྲིབས་ཏེ་སླད་རྨོངས་པས་ལམ་སྟོར་ཏོ། །ལམ་ཞིག་པའི་རྒྱུ་རྐྱེན་གྱིས་དགེ་བའི་ཆོས་རྣམས་བཤིག་སྟེ། མུར་འདུག་གི་དོན་སྤྱོད་ཅིང་ལམ་ངན་པར་ཞུགས་པས་དགྲ་ངན་པ་  
རྣམས་མང་སྟེ། སྐྱེ་བ་སྟོང་པར་མནོས་ནས་དཔེར་ན། མི་ཤི་བ་དང་མཚུངས་ཏེ། ལུས་ཀྱི་ཁ་དོག་ཉམས་གྲམ་ལ་དྲང་པོའི་ཆོས་སྟོར་ཏེ་ངའི་ཆོས་ཀྱི་ནང་ན་བསྒོས་པ་སྤགས་པ་ཞེས་  
བྱའོ༑ ༑མིང་ཆོས་ཀྱི་དགྲ་ཞེས་བྱའོ། །མིང་ལོག་པའི་མི་ཞེས་བྱའོ། །མིང་བདུད་ཀྱིས་བཀོལ་བ་ཞེས་བྱའོ། །དཔེར་ན། མི་ཕྱི་ས་ཀུན་དང་མཚུངས། མི་རོ་དང་མཚུངས། ཁྱི་རོ་དང་མཚུངས་  
རི་མོའི་དགེ་སྦྱོང་དང་མཚུངས་ཏེ། གོས་དགེ་སྦྱོང་དང་མཚུངས་མཐུན་ཀྱང་དགེ་སྦྱོང་གི་དོན་མེད་དོ། །ཤཱ་རིའི་བུ། དཔེར་ན། ཝ་སེངྒེའི་ཁྱུ་ན་འདུག་པ་དང་མཚུངས། གཅིག་ཏུ་ན་  
ཉུང་རུམ་འཕྲུལ་གྱི་འཁོར་ལོའི་རྒྱལ་པོའི་ནང་ན་འདུག་པ་དང་མཚུངས། སྤྲེའུ་ལྷ་རྣམས་ཀྱི་ནང་ན་འདུག་པ་དང་མཚུངས། ཡང་གཅིག་ཏུ་ན་བོང་བུ་བལ་བླང་གི་རྒྱལ་པོ་མང་པོའི་  
ནང་དུ་འཇུག་པ་དང་མཚུངས། མི་ལོང་བ་ལྷའི་མིག་ཅན་གྱི་ནང་ན་འདུག་པ་དང་མཚུངས། གཅིག་ཏུ་ན་པ་ཝ་ང་ནམ་མཁའ་ལྡིང་གི་ནང་ན་འདུག་པ་དང་མཚུངས། ཤཱ་རིའི་བུ་  
  
  
༄༅། །ཚུལ་ཁྲིམས་ཞིག་པའི་དགེ་སློང་དགེ་འདུན་གྱི་ནང་ན་འདུག་ན་བརྒྱ་སྟོང་ཁྲི་འབུམ་གྱི་ལྷ་རྣམས་ཕལ་མང་པོས་དགེ་སློང་དེ་དགེ་འདུན་གྱི་ནང་ན་འདུག་བ་མཐོང་  
ན༑ ཀུན་ཀྱང་ཤིན་ཏུ་མྱ་ངན་འཁྲུགས་ཏེ་ཚིག་འདི་སྐད་འཛེར་ཏོ་།འདི་ལྟ་བུའི་མི་ངན་པ་གསོ་སྤྱིན་པ་ཅི་དགོས། བདུད་ཀྱི་གྲོགས་དང། ཁམས་ཏེ། དེ་ལྟ་བུའི་བླ་ན་མེད་པ་  
སངས་རྒྱས་ལམ་མཐོང་བར་འདོད་པ་དེ་གོས་སྐྱ་བོ་ཅན་ལ་བཤད་ན། ལ་ལ་སངས་རྒྱས་ཀྱི་ཆོས་ལ་ཡིད་ཆེས་ཤིང་དད་པ་ཞིག་ཡོད་ན། ཀླུ་དང། ལྷ་མ་སྲིན་ལ་སོགས་པ་རྣམས་  
ཀྱིས་སྐད་ཆེན་པོས་བོས་ཏེ་ཤིན་ཏུ་བསྟོད་དེ་དགེ་སློང་ངན་པ་དེ་ཅིའི་ཕྱིར་དེས་ལུས་གབ་སྟེ། དཔེར་ན། རྟ་ངན་པ་དུལ་བ་གཡུང་པོའི་ནང་ན་འདུག་པ་དང་མཚུངས་ཏེ། དེ་ལྟ་བུའི་  
མི་གཏི་མུག་བདག་རང་ན་རེ། ཅིའང་མཐོང་ཞིང་ཤེས་པ་དང་བདག་ཏུ་ལྟ་བ་ངན་པ་མེད་ཅེས་ཟེར་ཏེ། རང་གིས་དེར་སྦས་བཅབས་ནས་ལྷ་དང། མི་ལ་བརྙས་བསླུས་པ་ནི། མི་  
དང་ལྷ་ཐམས་ཅད་ཀྱི་ནང་གི་དགྲ་ཡིན་ན། ཕལ་གྱིས་མཐོང་བ་དང། ཀུན་གྱིས་ཀྱང་མི་བསྔགས་སོ། །ཤཱ་རིའི་བུ། དེ་ལྟ་བུའི་ངན་སྡིག་པའི་དགེ་སློང་ནི། དགྲ་ཡིན་པར་ལྷ་རྣམས་  
ཀྱིས་ཀྱང་རིག་སྟེ། གོས་སྐྱ་བོ་ཅན་དང་མཚུངས་པ་མེད་ན། ཡོན་ལེན་ཅིང་ཕས་བསུ་བསྐྱལ་དང། ཕྱག་འཚལ་ཏེ་ཐལ་མོ་སྦྱར་ནས་རི་མོ་གུས་པར་བྱས་སོ། །མི་ངན་པ་གཏི་  
  
  
ཀུན་བརྐུས་ཏེ་ཐོབ་པ་ཡིན། ལྷུང་བཟེད་ཀྱི་ནང་གི་ཟས་ནི། ཀུན་བརྐུས་ཏེ་བླངས་པ་ཡིན། མིས་བྱིན་པ་མེད་དོ། །ཆུ་ཉུང་ངུ་ཡན་  
ཆད་ཀྱང་བརྐུས་ཏེ་ཐོབ་པ་ཡིན་ནོ། །ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་གིས་གར་ཕྱིན་པའི་ཕྱོགས་ཤར་ཕྱོགས་སུ་ཕྱིན་ནས་ལྷོ་དང། ནུབ་དང། བྱང་ཕྱོགས་གར་ཕྱིན་ཀྱང་  
རུང་སྟེ། ཀུན་བརྐུས་ཏེ་འགྲོ་བ་ཡིན་ནོ། །ཅིའི་ཕྱིར་ཞེ་ན། མི་དེ་ལ་ཆོ་ག་དང། ཆོས་སྤྱད་པ་ཡོད་དོ་ཅོག་ཀུན་རྐུ་བ་སྒྱུ་མ་ཡིན་ནོ། །འགྲོ་བ་དང། འགྲེང་བ་དང། འདུག་པ་དང། ཉལ་བ་  
དང་སོང་བ་དང། འོངས་པ་དང། ལྟ་བ་དང། སྨྱང་བསྐུམ་དང་དགྱེ་རྒུ་དང། གོས་གྱོན་པ་དང། ལྷུང་བཟེད་ཁྱེར་བ་དང། བྱེད་དོ་ཅོག་ད་མདོ་ཙམ་ཞིག་བཤད་དེ། ལུས་དེང། ཁ་དང་  
ཡིད་ཀྱི་ལས་སྤྱད་ཅིང་བྱེད་པ་ཡོད་དོ་ཅོག་ཀུན་རྐུན་པོའི་དགྲ་ཡིན་ནོ། །ལ་ལ་ཞིག་གིས་མི་དེ་ལྟ་བུ་སྐྲ་བྲེགས་ན། དགྲའི་སྐྲ་བྲེགས་པ་ཡིན་ནོ། གཅིག་གི་མདོ་གཙེས་པ་ཙམ་ཞིག་སྐྱེར་  
དོ༑ ༑ཚུལ་ཁྲིམས་ཞིག་པའི་དགེ་སློང་གིས་བྱས་པ་ཡོད་དོ་ཅོག་ནི་ཀུན་དགྲས་བྱས་པ་ཡིན་ནོ། །ཤཱ་རིའི་བུ། དགེ་སློང་ངན་པས་ཕྱི་ས་ཆེ་ཆུང་དང་ལག་བརྙལ་བ་ཡན་ཆད་དགྲའི་  
ཆོས་ཡིན་ནོ། །ཅིའི་ཕྱིར་ཞེ་ན། ཤཱ་རིའི་བུ། ཛམྦུའི་གླིང་གི་ནང་ན་རྒྱལ་པོ་ཆེན་པོ་དང། བློན་པོ་ཆེན་པོ་དང། མི་ཕལ་དང། མི་མ་ཡིན་པའི་ཁམས་དང། ཡོད་དོ་ཅོག་ཐམས་ཅད་ལ་  
  
  
༄༅། །དགེ་སློང་ངན་པ་དེས་དགྲ་བྱས་སོ། །ཤཱ་རིའི་བུ་རྒྱལ་པོ་དང། བློན་པོ་དགྲ་ངན་པ་ལ་ལེགས་པའི་དོན་མི་རེའོ་།བདག་དང་མཚུངས་ཞེས་མི་ཟེར་རོ། །བདག་  
པས་ལྷག་ཅེས་ཟེར་རོ། །ཚུལ་ཁྲིམས་ཞིག་པའི་དགེ་སློང་འཕགས་པའི་ཆོས་གོས་གྱོན་པས་མི་དེ་ལ་ལེགས་པའི་དོན་ཐོབ་ཏུ་རེ་བས་ན། ཡུལ་ས་ན་གནས་ཤིང་འདུག་ཏུ་གནང་  
བྱས་སོ༑ ༑དེས་ངན་པར་ཤེས་སུ་ཟིན་ན། མཆིལ་མ་ས་ལ་དོར་བ་ཡན་ཆད་ཀྱང་མི་གནང་ངོ། །དེ་ལྟ་བས་ན། ཤཱ་རིའི་བུ། དགེ་སློང་ངན་པས་ལུས་གཡོས་ཏེ་བྱས་སོ་ཅོག་ཀུན་  
དགྲས་བྱས་པ་ཡིན་ཏེ། མིང་དགྲ་རྟག་པ། མིང་དགྲ་ཆེན་པོའོ་།དགྲའི་རྒྱལ་མཚན་བཅུགས་པ། འཇིག་རྟེན་གྱི་མིའོ་ཅོག་ཐམས་ཅད་ལ་བཙོག་ཅིང་གནོད་པ་ཞེས་བྱའོ། །ཅིའི་  
ཕྱིར་ཞེ་ན། ངན་པ་མ་བྱས་པ་མེད་པའི་ཕྱིར་རོ། །དེ་ལྟ་བས་ན། ཤཱ་རིའི་བུ། དགེ་སློང་ངན་པ་དེ་འཇིག་རྟེན་གྱི་ལྷ་དང། མི་ཐམས་ཅད་ཀུན་གྱི་དགྲ་ཆེན་པོ་ཡིན་ཞེས་བྱའོ། །ཤཱ་  
རིའི་བུ༑ མི་དང། ལྷ་དང། འཇིག་རྟེན་ཐམས་ཅད་ཀྱི་མི་དགྲ་ཆེན་པོ་ཡིན་ན། དེ་ལྟ་བུའི་མིས་ཡོན་ཆུ་རྡུབ་གཅིག་ཞུ་བར་ནུས་སམ་མི་ནུས། བཅོམ་ལྡན་འདས། མི་ནུས་ལགས་  
སོ༑ ༑ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། དེ་ལྟ་བུའི་མི་ངན་པ་ཆེན་པོ་མ་ཡིན་ནམ། བཅོམ་ལྡན་འདས། དེ་ལགས་སོ། །ཤཱ་རིའི་བུ་ཚུལ་ཁྲིམས་ཞིག་པའི་དགེ་སློང་གིས་ལྷ་  
  
  
མིའི་འཇིག་རྟེན་ཐམས་ཅད་ལ་ངན་པའི་སྡིག་ཆེན་པོ་ཡོད་དེ། གཞུང་དེ་ལྟ་བུས་ན། ངས་ཚིགས་སུ་བཅད་པ་འདི་བཤད་དོ་།གཉིས་ན་རྡོ་བསྲེགས་ཟ་བ་དང། ཟངས་ཞུན་  
ཁུ་བ་འཐུང་ཡང་རུང། །བདག་ལ་ཚུལ་ཁྲིམས་མེད་པ་རུ། །ཡིད་ཆེས་མི་ཟས་བཟའ་མི་ཕོད། །ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་དེ་ལ་ཁ་དོག་མེད། ལེགས་པ་མེད་  
སེམས་དག་པའི་སྨོན་ལམ་ཡང་མེད་དེ། ལུས་དང་སེམས་གདུག་པས་རྨི་ལམ་ངན་པ་མཐོང་བར་དགའ་བཞིན་གནས་ལ་མི་སྲིད་པར་དགའ་ཞིག་འགྲོ་ན། ལུས་འཇིགས་ཤིང་  
འདར། ཚུལ་ཁྲིམས་གཙང་མ་མཐོང་ན། གོལ་བར་གབ་ལ་རྒྱུ་ཞིང་བྱོལ། །རང་གནོད་པས་སེམས་འདར་ཏེ་དེ་ཕྲད་དུ་མི་དགའ། །ཡོན་ལེན་པའི་ཚེ་དང་དས་དོགས་འཇིགས་སྐྲག་སྟེ་  
སེམས་རྟག་པར་རྒྱུག་འབྲོས་ཤིང་འདུ་ཤེས་ཀྱིས་བསམ་པ་རྣམ་པར་མང། ནོར་གྱི་ཁེ་ལ་རབ་ཏུ་བརྐམ་ཞིང་ཟས་ཞིམ་པོ་ལ་དགའ་སྲིད་དོ། །དེ་ལྟ་བུའི་དགེ་སློང་ནི། ཚེ་ཟད་པའི་འོག་  
ཏུ་ཡང་དག་པར་སེམས་ཅན་དམྱལ་བར་འགྲོའོ། །ཤཱ་རིའི་བུ། དེའི་མིང་ཚུལ་ཁྲིམས་ཞིག་པའི་དགེ་སློང་གི་མྱ་ངན་འཁྲུགས་པའི་མདའ་བདུན་ཞེས་བྱའོ། །ཡང་དག་པར་སེམས་ཅན་  
དམྱལ་བར་ལྟུང་ངོ། །ཡང་ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་ཕལ་གྱི་ནང་ན་འདུག་ཅིང་གྱེས་འཁྲུགས་པའི་ཚིག་མང་པོ་ལ་སྲེད། རང་བཞིན་ནས་ཕྲག་དོག་ལ་དགའ་བས་  
  
  
༄༅། །ཚུལ་ཁྲིམས་ཞིག་པ་དང་གྲོགས་པོ་མཛའ་བོར་བྱས་ནས་རྟག་པར་ཚུལ་ཁྲིམས་ཞིག་པའི་ངན་པའི་དོན་བརྗོད་ཅིང་བཤད་པ་ལ་སྲེད་དེ། བདག་སྐྱིད་པར་  
འཛིན་ཅིང་ངོ་ཚ་མི་ཤེས། ཆོས་ཡིག་ཟབ་མོ་ལས་ལོག། གལ་ཏེ་སེམས་ལ་དོགས་ཤིང་ཡིད་མི་ཤེས། བར་བར་དེ་ལྟ་བུ་ལ་སོགས་པའི་ཆོས་ཡི་གེ་བཤད་པ་ཐོས་ན། ལོག་པར་  
ཡིད་ཆེས་ཤིང། འཐབ་རྩོད་པ་ལ་ཉན་ཅིང་ནོད་པ་ལ་མི་སྲེད་དེ་ཤར་ནུབ་ཏུ་ཕྱོགས་ཤིང་ལྟ་ལ་སེམས་གཅིག་ཏུ་མི་མཐུན་ཏེ། ཁ་ལག་པས་བཀབ་སྟེ་ཡར་ནམ་མཁའ་ལ་  
བལྟས་ཤིང་འདུག་པ་ལས་ལངས་ཏེ་སངས་རྒྱས་ཀྱིས་བསྟན་པའི་ཆོས་ལ་སྐུར་གཤེ་ཞིང་འཁོན་ལ་སྲེལ་ཏེ། ཆོས་འཆད་པ་ལ་རྒྱ་བ་དེ་ལྟ་བུ་ལ་སོགས་པའི་བླུན་ངན་པའི་རྒྱུ་  
རྐྱེན་སྤྱད་པས་ཚེ་ཟད་པའི་འོག་ཏུ་ཤིན་ཏུ་ཟབ་པའི་སེམས་ཅན་དམྱལ་བར་ལྟུང་ངོ། །ཤཱ་རིའི་བུ། དེའི་མིང་ཚུལ་ཁྲིམས་ཞིག་པའི་དགེ་སློང་མྱ་ངན་འཁྲུག་པའི་མདའ་  
བརྒྱད་ཅེས་བྱ་སྟེ། ཡང་དག་པར་སེམས་ཅན་དམྱལ་བར་ལྟུང་ངོ་།ཡང་ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་ནི། མཁན་པོ་དང། བླ་མ་ཨ་ཙརྱར་བཀུར་བསྟོད་པ་ལ་  
དགའ་སྟེ། དེའི་ལེགས་པའི་དོན་ལ་བསྟན་པར་བསྟོད་དེ། མིང་གི་ཁེ་བཙལ་ན་ཚུལ་ཁྲིམས་འཛིན་པ་ཞེས་ཟེར་ཅིང་དེའི་རྒྱུས་རང་གསོས་ཏེ། ནོར་ལ་ཆགས་པ་སྤོས་བ་  
  
  
དཔེར་ན། བྱ་རོག་དང་མཚུངས་སོ། །དགེ་འདུན་གྱི་རྒྱུ་རྐྱེན་གྱིས་གོས་མང་དུ་བཙལ་ཏེ། ཁ་ཟས་རང་ཉམ་དུ་ཟོས་པས་ལུས་ཀྱི་སྟོབས་བདེ་  
སྟེ། ཁྲེལ་དྲིན་མི་ཤེས་ཤིང་ཚིག་གོ། གོ་རིམ་ཡང་མེད་དོ། །རྐང་ལག་སྦོམ་རྩུབ་ལ་མདངས་ཀྱི་ཁ་དོག་ཉམས་གྱུར་ཏེ། བུད་མེད་ལ་ལྟ་བར་སྲེད། སྐྱེས་པ་ལ་མི་བསྙེན་ཏེ། དེ་ལྟ་བུའི་  
མི་ངན་པ་ནི། ཕལ་ཀུན་གྱིས་ཀྱང་བརྙས་སྨད་དོ། །ལྷ་དང། ཀླུ་དང། ལྷ་མ་ཡིན་གྱིས་ཀྱང་མི་བསྟོད་དོ། །སངས་རྒྱས་རྣམས་ཀྱིས་ཀྱང་སྙན་པར་ཡང་མི་བཤད་དོ། །སེམས་ཀྱི་རང་  
བཞིན་རིངས་བརྟགས་ལ་རྟག་པར་ཞེ་སྡང་ལ་སྲེད་དོ། །དགེ་འདུན་གྱིས་དོན་གཅོད་ན། དཔུང་གི་མཐུ་སྙེམས་སོ། །ཤཱ་རིའི་བུ། དེ་ལྟ་བུའི་ཚུལ་ཁྲིམས་ཞིག་པའི་དགེ་སློང་ནི། དགེ་  
འདུན་གྱི་ནང་མཆོད་ཀྱི་མཐུ་ཡོད་པ་ཚོལ་བ་མང་སྟེ། མ་དྲིས་པར་ལན་གློན་ཞིང་རྟག་པར་གཞན་གྱི་ཉེས་པ་ཚོལ་ལོ། །ཚུལ་ཁྲིམས་གཙང་མ་པ་མཐོང་ན། སྙེམས་ཤིང་སླུ་བ་ཡིན་ཞེས་  
ཟེར། འགྲུས་པར་ལམ་ཚོལ་བ་མཐོང་ན། དེའི་ཆོས་མི་འདྲ་བར་ཐ་དད་པ་གཞན་ལ་དགའ་ཞིང་དང། རྩོད་པ་མཐོང་ན། དགའ་བས་བསྟངས་སོ། །ཤཱ་རིའི་བུ། དེའི་མིང་ནི། ཚུལ་  
ཁྲིམས་ཞིག་པའི་དགེ་སློང་གི་མྱ་ངན་འཁྲུགས་པའི་མདའ་དགུ་ཞེས་བྱ་སྟེ། ཡང་དག་པར་སེམས་ཅན་དམྱལ་བར་ལྟུང་ངོ། །ཡང་ཤཱ་རིའི་བུ། ཚུལ་ཁྲིམས་ཞིག་པའི་དགེ་  
  
  
༄༅། །སློང་གཞན་གྱི་དོན་ལ་སྲེད་མོས་ཏེ། དེའི་གཞུང་ཅི་དགར་བཟུང་ནས་འཐབ་རྩོད་པ་ཡོད་ན། དགའ་སྐྱིད་པར་འཛིན་ཏོ། །གོས་ཟས་ཀྱིས་ལུས་བརྒྱན་ལ་  
གཞན་གྱི་ཆོ་ག་སློབ་ཅིང་མལ་ཆ་བཟང་པོ་བཙལ་ཏེ། ཁེས་གསོ་ཞིང་ལུས་བདེ་བར་བྱས། མི་གཞན་གྱིས་བསྟོད་པ་ལ་སྲེད། སྦྱིན་བདག་ལ་མཁྲེན་ཅིང་འདུག་པའི་གནས་ལ་  
ཕངས་པར་འཛིན་ཏེ། དགེ་སློང་མཁན་པོ་འོངས་ན། བདག་གི་ཉེས་པ་མཐོང་གིས་དོགས་ཏེ། ཚུལ་ཁྲིམས་འཛིན་པ་ལ་སྡང། ཚུལ་ཁྲིམས་ཞིག་པ་ལ་ནི། ཉེ་བསྙེན། སྦྱིན་པ་  
བྱེད་པ་ལ་རྟག་པར་བསྟོད། ཚུལ་ཁྲིམས་འཛིན་པ་དང། བཟོད་པ་དང། བརྩོན་འགྲུས་དང། བསམ་གཏན་དང། ཤེས་རབ་ལ་ནི། མི་བསྟོད། སྟོང་པ་ཞི་བ་ལའང་མི་བསྟོང། འབའ་  
ཞིག་གནས་པ་ནི། བསྲིངས་སྤངས་ཏེ་རྟག་པར་ཚུལ་ཁྲིམས་འཛིན་པ་ལ་ཉེས་པར་བརྗོད་པ་ལ་དབྱེ་བར་སྲེད། སྦྱངས་པའི་ཡོན་ཏན་འཛིན་པ་ལའང་སྙན་པར་མི་བསྟོད། བར་  
བར་ངའི་དོན་ལ་དཔྱས་ཏེ་བཤད། བར་བར་ཁ་ངན་པས་མི་རིགས་པར་བསྐྱེད། བར་བར་དྲན་པའི་འདུ་ཤེས་ཀྱི་རྫུན་པ་བཤད། རིགས་བཟང་པོ་རྟེན་སྙེམས་ཏེ་ཕ་ཚན་གྱི་  
གཉེན་ལ་བརྟུད་པར་དྲིས། རྒྱུ་རྐྱེན་ཆུང་དུ་སྤྱད་དེ་དབུལ་པོ་ལ་ཆོས་བཤད་ན། རྟག་པར་སེམས་མི་དྲང་བས་དངངས་ཤིང་དོགས་པ་སྲེལ་ཏེ་ཕལ་ཀུན་སྡང་ཞིང་སྐྱོ་བས་ཡུན་  
  
  
།ཚུལ་ཁྲིམས་འཛིན་པ་ལ་ནི་རྟག་པར་དཔྱས་བཤད་པ་ལ་སྲེད་དོ། །གཏན་ལ་བབ་པ་བདེན་པར་འཆད་པ་ལ་ནི། ཉེ་བསྙེན་པས་མི་འདོད་དེ། ཡིད་ལ་དེ་  
ལྟ་བུའི་ཆོས་ཀྱི་ཡི་གེ་ཐོས་པར་མི་དགའོ། །དེ་ལྟ་བུའི་ཆོས་ཀྱི་ཡི་གེ་གཟུངས་སུ་བཟུང་སྟེ་ཀློག་ཅིང་ཁ་ཏོན་ལ་སྲེད་པ་དང། ཆོས་ཀྱི་ཡི་གེ་དེ་ལྟ་བུ་བཤད་པ་ཐོས་ན་སེམས་དགའ་གཞའ་  
བ་དེ་ལྟ་བུའང་མཐོང་དུ་མི་དགའོ། །གཅིག་ཏུ་ནི། ཚུལ་ཁྲིམས་འཛིན་པའི་ཆོས་ལ་བསྟོད་པ་ཐོས་སུ་མི་དགའ་སྟེ། དེ་ལྟ་བུ་ལ་སོགས་པའི་ཆོས་ཀྱི་ཡི་གེ་བཤད་ན་ཉན་ཅིང་ནོད་དུའང་  
མི་འོང། ཉན་ཅིང་ནོད་དུ་ཟིན་ནའང་རིང་པོར་མ་ལོན་པར་སླར་སོང་སྟེ་གོས་སྐྱ་བོ་ཅན་དང་བཤེས་གཉེན་དུ་བྱས་པ་མང་ལ་རྟག་པར་ཁྲིམས་འཛིན་པའི་དགེ་སློང་ལ་བརྗོད་ཅིང་  
བཤད་པ་ལ་སྲེད་དེ་རང་ཉམ་བྱེད་པས་བརྙས་པ་དང། ཁ་མདའ་སྤྱོད་དོ། །ཤཱ་རིའི་བུ། དེའི་མིང་ཚུལ་ཁྲིམས་ཞིག་པའི་དགེ་སློང་གི་མྱ་ངན་འཁྲུག་པའི་མདའ་བཅུ་ཞེས་བྱ་སྟེ། ཡང་  
དག་པར་ལམ་ངན་པར་ལྟུང་ངོ། །ཤཱ་རིའི་བུ། ང་མེད་པར་འདས་པའི་ཕྱི་ན་དེ་ལྟ་བུ་ལ་སོགས་པའི་མིས་ཛམྦུའི་གླིང་གང་སྟེ་ཁེ་ཚོལ་བ་འབའ་ཞིག་སྤྱོད་ཅིང་རང་འཚོ་གསོ་བྱེད་དོ། །  
སངས་རྒྱས་ཀྱི་མཛོད་བཤད་པ་ཆོས་ཀྱི་ཡི་གེ། བམ་པོ་གསུམ་པ་སངས་རྒྱས་ཀྱིས་སངས་རྒྱས་ཀྱི་མཛོད་བཤད་པའི་ཆོས་ཀྱི་ཡི་གེ་ལེའུ་དྲུག་སྟེ། གཙང་མའི་ཆོས་ཀྱི་ལེའུ།། །།སངས་  
  
  
༄༅། །རྒྱས་ཀྱིས་ཤཱ་རིའི་བུ་ལ་བཀའ་སྩལ་པ། གནའ་སངས་རྒྱས་བསོད་སྐྱབས་ཀྱིས་སྔ་ནས་ང་ལ་ལུང་བསྟན་པ་སངས་རྒྱས་ཤཱཀྱ་ཐུབ་པ་ཡོན་མང་དུ་བླངས་  
ན༑ ཆོས་མྱུར་དུ་མེད་པར་འགྱུར་རོ། །ཞེས་གསུངས་སོ། ཤཱ་རིའི་བུ་ངའི་ཆོས་ལ་བདེན་པར་ཡོན་འབུལ་བ་མང་བས་ཕྱིས་མྱུར་དུ་མེད་པར་འགྱུར་རོ། །ཤཱ་རིའི་བུ། དཔེར་ན་  
མི་དབུལ་པོས་ནོར་བུ་རིན་པོ་ཆེའི་མཛོད་རྙེད་པ་དང་མཚུངས་ཏེ་སེམས་ཤིན་ཏུ་དགའོ། །འདི་ལྟ་སྟེ། ཤཱ་རིའི་བུ། མ་འོངས་པའི་དུས་ན་གོས་སྐྱ་བོ་ཅན་ལ་ཉེ་བསྙེན་ཅིང་ཡོན་  
ལེན་པའི་དགེ་སློང་མང་དུ་ཡོད་དེ། ཁྱད་ཀྱིས་གཅིག་གིས་གཅིག་བསྟན་པ་བསླབ་སྟེ་གྲོགས་སུ་བྱས་ནས་སེམས་དགའ་ཞིང་དང། སྐྱིད་པར་འཛིན། དཔེར་ན། མི་དབུལ་པོས་  
ནོར་བུ་རིན་པོ་ཆེའི་མཛོད་རྙེད་པ་དང་མཚུངས་ཏེ། དེ་ལྟ་བུའི་མི་གཏི་མུག་ནི། འཇིག་རྟེན་གྱི་ཁེ་རིན་ཆེ་ཞིང་འཇིག་རྟེན་གྱི་བྲན་འཁོར་བ་ལ་སྲེད་དོ། །དགེ་སློང་གིས་ཡོན་མང་  
དུ་སྤྱད་པ་མཐོང་ན། སེམས་ལ་ཐལ་བྱུང་དུ་དགྲ་བཅོམ་པ་ཐོབ་ཅེས་ཟེར་རོ། །ཉུང་ངུའི་བཤེས་གཉེན་མཐོང་ན། མོད་བཞིན་མིང་ངན་པ་ཞེས་བྱའོ། །ཞེས་ཟེར་རོ། །དེ་ལྟ་བུའི་  
དགེ་སློང་ནི། གསོ་བའི་ཁེའི་ཕྱིར་བླ་ན་མེད་པའི་སངས་རྒྱས་ཀྱི་ལམ་བཏང་སྟེ། ཅི་ལ་སྲེད་པ་བཞིན་དུ་དེའི་དོན་གྲུབ་བོ། །ཤཱ་རིའི་བུ། དེ་བཞིན་གཤེགས་པས་གཏི་མུག་དེའི་  
  
  
།ཅིའི་ཕྱིར་ཞེ་ན། ཚུལ་ཁྲིམས་ཞིག་པའི་དགེ་སློང་གིས་ཆོས་ཀྱི་ཡི་གེ་འདི་ལྟ་བུ་བཤད་པ་ཐོས་ན། འགྱོད་པའི་སེམས་སྐྱེས་  
ཏེ། ཚུལ་ཁྲིམས་བཏང་བ་སླར་དྲན་ཏེ་དགྲ་ཆེན་པོ་མི་བྱེད། གཞན་གྱི་ཡོན་མི་ལེན་ཏོ། །ཤཱ་རིའི་བུ། དགེ་སློང་ལ་ལ་ཆོས་ཀྱི་ཡི་གེ་འདི་ལྟ་བུ་ཐོས་ནས་སེམས་མི་གཙང་མི་གདང་  
སྟེ༑ མི་དགའ་མི་སྐྱིད་པ་དེ་ལྟ་བུའི་མིང་ནི། དགེ་སློང་ངན་པ་ཞེས་བྱའོ། །ཅིའི་ཕྱིར་ཞེ་ན། ཤཱ་རིའི་བུ། ཚུལ་ཁྲིམས་གཙང་མའི་དགེ་སློང་ལ་ནི། ཆོས་ཀྱང་མེད། སྐྱིད་པ་ཡང་མེད་  
སྦྱིན་པ་བཤད་ཀྱང་རུང། ཚུལ་ཁྲིམས་བཤད་ཀྱང་རུང། བཟོད་པ་བཤད་ཀྱང་རུང། བརྩོན་འགྲུས་བཤད་ཀྱང་རུང། བསམ་གཏན་བཤད་ཀྱང་རུང། ཤེས་རབ་བཤད་ཀྱང་རུང་སྟེ་  
དེ་ལྟ་བུའི་སྐྱོ་ཞིང་འཇིགས་པའི་ཆོས་ཀྱི་ཡི་གེ་བཤད་ན། ཀུན་ལའང་སེམས་དགའ་སྲེད་དོ། །ཤཱ་རིའི་བུ། མི་རྣམ་གསུམ་ཞིག་ཡོད་པས་ཆོས་ཀྱི་ཡི་གེ་འདི་བཤད་པ་ཐོས་ན་  
སེམས་ལ་མྱ་ངན་འཁྲུག་གོ། །གསུམ་གང་ལ་སོགས་པ་ཞེས་བྱས་ན་གཅིག་ནི། ཚུལ་ཁྲིམས་ཞིག་པའི་དགེ་སློང་ངོ། །གཉིས་ནི། ལེ་ལོ་ཡར་སྐྱེ་བའི་མིའོ། །གསུམ་ནི། ཆོས་  
བཤད་པ་མི་གཙང་བའོ། །ཡང་མི་རྣམ་གསུམ་ཡོད་པས་ཆོས་ཀྱི་ཡི་གེ་འདི་ཐོས་ན། སེམས་ལ་མྱ་ངན་འཁྲུག་གོ་གསུམ་གང་ལ་སོགས་པ་ཞེས་བྱས་ན། གཅིག་ནི། གང་  
  
  
༄༅། །ཟག་ཏུ་མཐོང་བའོ། །གཉིས་ནི། སྲོག་མཐོང་བའོ། །གསུམ་ནི། བདག་ཏུ་མཐོང་བའོ། །ཤཱ་རིའི་བུ། ངས་ད་ཁྱོད་ལ་བྱེ་བྲག་ཕྱེད་པར་བསྒོའོ། །དགེ་བའི་བཤེས་  
གཉེན་དེས་པ་བྱམས་ཤིང་སྙིང་རྗེ་བའི་སེམས་ཀྱིས་མི་གཞན་གྱི་བསོད་ནམས་བཙལ་བ་དེ་བཙལ་བ་དང་མཚུངས་སོ། །ཁྱོད་ལ་སོགས་པ་ངའི་ཚིག་གཅིག་ཏུ་ཉོན་ནོས་ལ་རྟག་པར་  
དགེ་བའི་བསོད་ནམས་ཚོལ་ལ་སེམས་ལ་རང་ཉམ་མ་བྱེད་ཅིག། །ཤཱ་རིའི་བུ། ཆོས་འཆད་པ་མི་གཙང་བ་ལ་ནི། འཁྲུག་པ་ལྔ་ཡོད་དོ་།ལྔ་གང་ལ་སོགས་པ་ཞེས་བྱ་བ་བྱས་ན་  
གཅིག་ནི། རང་ན་རེ། སངས་རྒྱས་ཀྱི་ཆོས་ཟད་པར་ཤེས་ཤིང་ཟེར་རོ། །གཉིས་ནི། སངས་རྒྱས་ཀྱི་ཆོས་ཡིག་བཤད་པའི་ཚེ་ཆོས་ཡིག་གཞན་གྱི་ནང་ནས་འབྱུང་བ་དང་འགལ་  
བའི་ཉེས་འཁྲུལ་བའོ། །གསུམ་ནི། ཆོས་གཞན་ལ་སེམས་དོགས་ཤིང་ཡིད་མི་ཆེས་པའོ། །བཞི་ནི། བདག་གིས་ཅི་ཤེས་པ་སྤྱད་དེ་ཆོས་ཡིག་གཞན་ལྟར་མ་བྱས་པའོ། །ལྔ་  
ནི༑ གསོ་བའི་ཁེའི་ཕྱིར་མི་གཞན་ལ་ཆོས་བཤད་པའོ། །ཤཱ་རིའི་བུ། དེ་ལྟ་བུར་ཆོས་འཆད་པ་ནི། ངས་མི་དེ་མཐར་སེམས་ཅན་དམྱལ་བར་ལྟུང་སྟེ། མྱ་ངན་ལས་འདས་པར་  
མི་ཕྱིན་ཅེས་བཤད་དོ། །ཡང་ཤཱ་རིའི་བུ། ཆོས་འཆད་པའི་དགེ་སློང་ནི། ཕལ་མང་པོའི་མང་དུ་གནས་ཏེ་ཆོས་ལ་ཡིད་ཆེས་ཤིང་དད་པས་སྟན་མཐོང་པོ་བཏིང་ན་སངས་རྒྱས་  
  
  
མུར་འདུག་གི་ཡི་གེ་དང་ཚིག་གིས་བརྒྱན་པ་འཆད་དོ། །ངས་ཡུན་རིང་དུ་འགྲུས་ཤིང་ཉོན་མོངས་པར་ཆོས་དཀོན་མཆོག་དེ་བཙལ་ན། མི་ངན་པ་འདིས་  
བཏང་བཞག་ནས་མ་བཤད་དེ། ཆོས་ཡིག་ནང་དང་འགལ་བའི་ཚིག་གི་གཞུང་འབའ་ཞིག་སྤྱད་དེ། གཅིག་ལ་གཅིག་ཡིན་མ་ཡིན་དང། དྲང་པོའི་ཆོས་དང་འགལ་བ་འཕགས་  
པའི་ཆོས་ལ་སེམས་མཐོན་པོ་བདག་ཆེ་བའི་ཡིད་བཞིན་དུ་བཤད་དེ་གསོ་བའི་ཁེ་བཙལ་བའི་ཕྱིར་རོ། །ཤཱ་རིའི་བུ། དགེ་སློང་ལ་ལས་ཆོས་མུར་འདུག་གི་གཞུང་དང་འདྲེས་པར་  
བཤད༑ དགེ་སློང་དགེ་བའི་ལམ་ཚོལ་བ་ལ་འགྲུས་པ་ཞིག་ཡོད་ན་འདུག་པ་ལས་ལངས་ཏེ་འགྲོ་བར་རིགས་སོ། །ཅིའི་ཕྱིར་ཞེ་ན། ཤཱ་རིའི་བུ། གོས་སྐྱ་བོ་ཅན་ཡིད་ཆེས་པ་ཡོད་པས་  
སྟན་མཐོན་པོ་བཏིང་མུར་འདུག་གི་ཚིག་དྲང་ཞིང་བཤད་པ་མི་རིགས་སོ། །དེ་ལྟ་མ་ཡིན་དུ་ཟིན་ན། དགེ་སློང་དགེ་བ་མ་ཡིན་ནོ། །མིང་སངས་རྒྱས་བཤད་པ་བསྟན་པ་བཞིན་ནོ། །  
ཞེས་ཀྱང་མི་བྱའོ། །ཤཱ་རིའི་བུ། ཆོས་བཤད་པའང་ཤིན་ཏུ་དཀའ་སྟེ། དེ་ལྟ་བུར་འཆད་པ་ནི། ངས་བཤད་པ་ལ་དེའི་མིང་མུར་འདུག་འཛི་གེན་གྱི་སློབ་མ་ཞེས་བྱ་སྟེ། སངས་རྒྱས་  
ཀྱི་སློབ་མ་མ་ཡིན་ནོ། །དེ་ལྟར་ཆོས་འཆད་པ་ནི། ཚེ་ཟད་ཀྱི་འོག་ཏུ་འཛི་གེན་ཇིའི་ལམ་དུ་སྐྱེའོ། །གང་ལ་སོགས་པ་འཛི་གེན་ཇིའི་ལམ་ཡིན་ཞེས་བྱས་ན། ཡོན་པོ་མཐོང་བ་འཛི་  
  
  
༄༅། །གན་ཇིའི་ལམ་ཡིན་ནོ། །གང་ལ་སོགས་པ་ཡོན་པོ་མཐོང་བ་ཞེས་བྱས་ན། དེ་ནི། སེམས་ཅན་དམྱལ་བ་དང། བྱོལ་སོང་དང། ཡི་དྭགས་ཡིན་ནོ། །ཅིའི་ཕྱིར་ཞེ་  
ན༑ ཤཱ་རིའི་བུ། ལུས་ཀྱིས་ཆོས་མ་གྲུབ་པར་སྟན་མཐོན་པོ་ལ་འདུག། རང་གི་ལུས་ཀྱིས་མི་ཤེས་པར་མི་གཞན་གྱི་ཆོས་སྟོན་པ་ནི་སེམས་ཅན་དམྱལ་བར་ལྟུང་ངོ། །ཤཱ་རིའི་  
བུ། དེ་ལྟ་བུའི་རྒྱུ་རྐྱེན་ནི། །དེ་བཞིན་གཤེགས་པས་ཟད་པར་མཁྱེན་ཏེ། ངའི་སློབ་མ་རྣམས་ཀྱི་སྒོ་མོ་རྣམ་པ་མང་པོ་དང་རྒྱུ་རྐྱེན་རྣམ་པ་མང་པོ་དང། མཐོང་བ་རྣམ་པ་མང་པོ་  
སྤྱོད་དེ། ངའི་དྲང་པོའི་ཆོས་མེད་པར་བྱས་སོ། །ཤཱ་རིའི་བུ་ལ་ལ་ཞིག་གིས་འདི་ལྟ་བུ་ཆོས་ཀྱི་ཡི་གེའི་མཆོག་གི་གཞུང་སྟོང་པ་ཅིའང་མེད་པའི་ཆོས་ཐོས་ན་སེམས་དགའ་གཞའ་  
བ་ཞིག་ཡོད་ན། དེ་ལྟ་བུའི་མི་ནི། ཡང་དག་པའི་ངའི་སློབ་མ་ཡིན་པར་མངོན་ནོ། །ཤཱ་རིའི་བུ། སྔ་མ་འདས་པའི་དུས་ན་དམུས་ལོང་ལྔ་བརྒྱ་ཞིག་ཡོད་པ་ལམ་དུ་དོང་བ་ལས་མཁར་  
ཆེན་པོ་ཞིག་ཏུ་ཕྱིན་ནས་ཤིན་ཏུ་བཀྲེས་སྐོམ་སྟེ་ལོང་བ་མི་གཅིག་ཕྱི་ལོགས་ན་རྫས་སྲུང་དུ་བཅུག། གཞན་མཁར་གྱི་ནང་དུ་ཟན་གྱི་ལྷག་མ་སློང་དུ་དོང་ནས་རིང་པོར་མ་ལོན་པར་  
མི་རྫུན་མ་གཅིག་ནོར་སྲུང་བའི་གན་དུ་འོངས་ཏེ། ཚིག་སྨྲས་པ་ཀྭའི་མི་འདི་ཅི་ཕྱི་ན་འབའ་ཞིག་འདུག་ལན་སྨྲས་པ། བདག་ལ་གྲོགས་མང་དུ་ཡོད་དེ། མཁར་དུ་ཟན་  
  
  
།མི་རྫུན་མས་སྨྲས་པ། ཁྱོད་ཀྱིས་ཤེས་སམ་མི་ཤེས། ཕ་བི་ན་སྦྱིན་པ་ཆེན་པོ་བྱེད་དོ། །གོས་དང། ཟས་དང། རྒྱན་གྱི་ནོར་བུ་དང། མེ་ཏོག་དང། སྤོས་དང། ནོར་གོ་  
འདུན་ཡིད་བཞིན་དུ་ཐོབ་པར་རུང་ངོ། །ཁྱོད་དགོས་ན། ཁྱོད་དེར་བཀྲི་བར་རུང་ངོ། །ལན་སྨྲས་པ། དེ་རུང་ངོ། །དེ་ནས་མི་རྫུན་མས་ལོང་བ་ཁྲིད་དེ་འདུག་པའི་གནས་ལས་ཅུང་ཟད་ཅིག་  
འཕགས་པ་དང། ནོར་ཟད་པར་འཕྲོག་ནས་ལོང་བ་གཞན་ཟས་སློང་བ་ཐོབ་སྟེ། སླར་འཁོར་བ་དང་མི་རྫུན་མས་ལོང་བ་ཕལ་རྣམས་ལ་སྨྲས་པ། ཁྱེད་རྣམས་ཀྱིས་མང་པོ་བསགས་ཏེ་  
སྦྱིན་པ་བྱེད་པ་དང་ཕྲད་དམ། མ་ཕྲད། ལན་སྨྲས་པ། མ་ཕྲད་དོ། །མི་རྫུན་མས་ཚིག་སྨྲས་པ། ཁྱེད་རྣམས་ཀྱིས་ཅི་རྙེད་པ་འདིར་ཞོག་ལ་ངས་ཁྱེད་རྣམས་ཁྲིད་དེ་སྦྱིན་པ་ཆེན་པོ་བྱེད་  
པར་འདོང་ངོ། །དེ་ནས་ལོང་བ་རྣམས་ཀུན་གྱི་ནོར་བཞག་ནས་མི་རྫུན་མའི་ཕྱིར་དོང་ངོ། །དེ་ནས་མི་རྫུན་མས་ལོང་བ་ལྔ་བརྒྱ་རྣམས་ཟད་པར་ཁྲིད་དེ་ཁུང་ཟབ་མོ་ཞིག་གི་ནང་དུ་ཕྱིན་  
ནས་ཚིག་སྨྲས་པ། ས་འདི་ཐང་བཟང་སྟེ། སྦྱིན་པ་ཆེན་པོ་འདུས་པ་ཡོད་ཀྱི། ཁྱེད་རྣམས་སོ་སོ་གདོད་ཤར་ཕྱོགས་སུ་ལྟོས་ཏེ་དོང་ལ། ཁོང་གིས་ནོར་བྱིན་པ་ལོངས་ཤིག་ཅེས་བསྒོ་  
ནས་མོད་བཞིན་གཅིག་ཅར་ཁུང་དུ་ལྟུང་སྟེ་དོག་གོ། ཤཱ་རིའི་བུ་མ་འོངས་པའི་དུས་ན་དགེ་སློང་མུར་འདུག་གི་ཆོས་ཀྱི་ཡི་གེ་ཀློག་པ་ལ་སྲེད་པ་ཆོས་འཆད་པའི་ཚེ་ཚིག་བརྙན་མས་  
  
  
༄༅། །བརྒྱན་ཏེ་ཕལ་གཞན་དག་དད་པར་བྱས་ནས་བདུད་ངན་པས་དེའི་ཚེ་ཕལ་དངངས་བསླད་དེ་དགེ་བའི་ཆོས་བསྒྲིབས་གཅོད་དོ། །ལ་ལ་ཞིག་སྒྲ་སྐད་དང། སྨྲ་བའི་  
ཚིག་དང། བཟོ་བཅོས་པའི་སྙན་བསྔགས་པ་ལ་འདོད་ཆགས་ཤིག་ཡོད་དམ། ཡང་མི་ལ་ལ་ཞིག་མུར་འདུག་གི་ཆོས་ཀྱི་ཡི་གེ་ཀློག་པ་ལ་སྲེད་པ་ཞིག་ཡོད་ན། བདུད་ཀྱིས་  
ཀུན་བསླད་དཀྲུགས་ཏེ་སེམས་མི་བདེ་བར་བྱས་སོ། །དགེ་སློང་ལ་ལ་ཞིག་སངས་རྒྱས་ཀྱི་ཆོས་སྤྱོད་པ་ཞིག་ཡོད་ན། ཐེ་ཚོམ་སྐྱེ་བར་བྱས་ཏེ་མི་ཕལ་གྱིས་ཡོན་མི་འབུལ་བྱས་  
སོ༑ ༑བར་བར་དགེ་སློང་གཉིས་ཀྱང་རུང། གསུམ་ཡང་རུང་སངས་རྒྱས་ཀྱི་ཆོས་ཀྱི་ཡི་གེ་བཀླགས་ཟིན་པ་ལས་མུར་འདུག་གི་ཆོས་ཀྱི་ཡི་གེ་ཚོལ་བར་བྱས་ཏེ། སྔོན་བདག་གིས་  
མཐོང་བ་ལ་དགེ་བཟང་པོ་ཞེས་ཟེར་ཏེ་བསྟོད་ནས་མི་དེ་དག་ལ་སོགས་པ་བདུད་ཀྱིས་བསླད་པ་ཤེས་རབ་ཀྱི་མིག་བཀབ་བསྒྲིབས་ནས་གསོ་བའི་ཁེ་ལ་ཤིན་ཏུ་བརྐམ་སྟེ་མུར་  
འདུག་གི་ཆོས་ཡིག་རྣམས་ལ་ལྟ་བ་ནི། དཔེར་ལོང་བ་ཁྱུ་ཞིག་རྫུན་མས་བསླུས་ཏེ་ཀུན་ཁུང་ཟབ་མོར་ལྷུང་ནས་ཤི་བར་བྱས་པ་དང་མཚུངས་སོ། །ཤཱ་རིའི་བུ། མི་དམུས་  
ལོང་རྣམས་ནི། དགེ་སློང་ཡིན་ཏེ། སངས་རྒྱས་ཀྱི་བླ་ན་མེད་པའི་ལམ་བཏང་ལ་མུར་འདུག་གི་ཆོས་ཀྱི་ཡི་གེ་ཚོལ་བའོ། །མི་རྫུན་མ་ནི། བདུད་ངན་པ་ཡིན་ནོ། །ཁུང་[?]ཟབ་མོ་ནི་