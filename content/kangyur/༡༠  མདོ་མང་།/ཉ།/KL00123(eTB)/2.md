  
།ཤཱ་རིའི་བུ། མི་ལོང་བ་ཁྱུ་གཅིག་དང་མཚུངས་ཏེ། ནོར་རྙེད་དོ་ཅོག་བོར་ལ་སྦྱིན་པ་ཆེན་པོ་བྱེད་པར་འགྲོ་ཞེས་བྱས་པ་དང་ཁུང་ཟབ་མོར་ལྷུང་ངོ། །ངའི་སློབ་  
མ་རྣམས་ཀྱང་དེ་དང་མཚུངས་ཏེ། གོས་སྦོམ་པོ་དང་ཟས་ངན་པ་བོར་ལ་སྦྱིན་པ་ཆེན་པོའི་ཕྱིར་འབྲངས་ཏེ། ཡོན་བཟང་པོ་ཚོལ་ཞིང་འཇིག་རྟེན་གྱི་ཁའི་ལན་བྱས་ན། ཤེས་རབ་  
ཆེན་པོ་སྟོར་ཏེ་ཁུང་ཟབ་མོ་མནར་མེད་པའི་དམྱལ་བར་ལྟུང་ངོ་།ཡང་ཤཱ་རིའི་བུ། ཆོས་འཆད་མི་གཙང་བས་ནི། དེ་བཞིན་གཤེགས་པའི་ཡིད་བཞིན་དུ་སྤྲོ་བར་ཕྱོགས་པ་མ་  
རིག་སྟེ། བདག་ཉིད་ཀྱང་མཁས་པར་མི་ཤེས་པར་མི་གཞན་ལ་ཆོས་བཤད་ན། མི་དེས་འཕྲལ་གྱི་ཆེ་ལ་ཉེས་འཁྲུལ་པ་ལྔ་ཐོབ་སྟེ་མི་གཞན་གྱིས་མི་ཤེས། ལྷའི་མིག་ཐོབ་པའི་  
དགེ་སློང་དང་ལྷ་རྣམས་འབའ་ཞིག་གིས་ཤེས་སོ། །ལྔ་གང་ལ་སོགས་པ་ཞེས་བྱས་ན། གཅིག་ནི། ཆོས་འཆད་པའི་ཚེ་སེམས་ལ་འཇིགས་སྐྲག་པ་སྲེལ་ཏེ། མི་གཞན་གྱིས་  
[?]བཅག་གིས་དོགས་པའོ། །གཉིས་ནི། ཁོང་ན་འཇིགས་པའི་མྱ་ངན་སྲེལ་བཞིན་དུ་ཕྱི་རོལ་ཏུ་གཞན་ལ་ཆོས་བཤད་པའོ། །གསུམ་ནི་ཕལ་ཐ་མལ་པ་སྟེ། ཡང་དག་  
པར་ཤེས་རབ་མེད་པའོ། །བཞི་ནི། བཤད་དོ་ཅོག་མི་གཙང་སྟེ། ཚིག་འབྲུ་ཤ་སྟག་ཡོད་པའོ། །ལྔ་ནི། ཚིག་ལ་གོ་རིམ་མེད་དེ། སོ་སོ་ནས་མདོ་བསྡུས་པའོ། །དེ་ལྟ་བས་ན་  
  
  
༄༅། །ཕལ་གྱི་ནང་ན་འདུག་ལ་སེམས་ལ་འཇིགས་དོགས་པ་སྲེལ་ཏོ་།དེ་ལྟ་བུའི་ཕལ་ཐ་མལ་པ་ནི། ཤེས་རབ་མེད། སེམས་ལ་ངེས་པ་མེད་དེ། དྲེགས་ཤིང་  
ལེ་ལོ་དང། རྒྱུ་རྐྱེན་ཆུང་ངུ་སྤྱད་དེ། མིང་གྲགས་པར་བྱ་བ་བཙལ་ཏེ། ངོགས་ཤིང་འགྱོད་པ་སེམས་ལ་འདུག་པས་མི་གཞན་ལ་ཆོས་བཤད་དོ། །མི་དེས་ཉིན་མཚན་དུ་རང་གིས་  
འདོད་ཆགས་དང། ཞེ་སྡང་དང། གཏི་མུག་གི་དུག་མདའ་མ་ནོས་སོ་།ཅིའི་ཕྱིར་ཞེ་ན། ཤཱ་རིའི་བུ། མི་དེས་ཆོས་ཀྱི་རྣམ་གྲངས་ངེས་པར་ཤེས་པར་མི་ནུས་པར་གཞན་ལ་ཆོས་  
བཤད་དེ། སེམས་མི་དགའ་མི་སྐྱིད་དེ། སྐྱིད་དུ་ཟིན་ནའང་མྱུར་དུ་སྟོན་ཏོ། །ཤཱ་རིའི་བུ། ངས་བཤད་པ་མི་གཙང་བ་ལ་དེ་ལྟ་བུའི་ཉེས་སྡིག་ཡོད་དེ། དྲང་པོའི་ལམ་ཐོབ་  
པར་མི་ཤེས་སོ། །དེ་ལྟ་བུའི་དོན་ནི། དགེ་སློང་ཐམས་ཅད་ཀྱིས་མི་ཤེས། ལྷ་རྣམས་ཀྱིས་ཀྱང་མི་ཤེས་ཏེ། ང་འབའ་ཞིག་གིས་གདོད་ཤེས་སོ། །ཡང་ཆོས་འཆད་པ་མི་གཙང་  
བའི་དགེ་སློང་གིས་དེ་བཞིན་གཤེགས་པས་སྤྲོས་པ་བཞིན་དུ་བཤད་པ་མ་ཤེས་ཏེ། མི་གཞན་ལ་བཤད་པ་ཆོས་ཀྱི་ཡི་གེ་གཞན་གྱི་ནང་ན་བདག་ཏུ་ལྟ་བ་མེད། གང་ཟག་ཏུ་  
ལྟ་བ་མེད། སེམས་ཅན་མེད། ཚེ་སྲོག་མེད་ཅེས་བཤད་པ། མི་ངེས་བདག་གིས་ཚིག་བརྗོད་པ་སྤྱད་དེ། བདག་ཏུ་ལྟ་བ་ཡོད། གང་ཟག་ཏུ་ལྟ་བ་ཡོད། སེམས་ཅན་ཡོད། ཚེ་  
  
  
སངས་རྒྱས་ལ་སྐུར། ཆོས་ལ་སྐུར་དགེ་འདུན་ལ་སྐུར་ཏེ། དཀོན་མཆོག་གསུམ་ལ་སྐུར་བའི་སྡིག་ནི། ལྷ་རྣམས་དང། འཇིག་རྟེན་གྱི་མིས་ཤེས་པར་མི་ནུས་ཏེ་  
སངས་རྒྱས་ཉི་ཚེས་མཁྱེན་ཏོ། །ཤཱ་རིའི་བུ། མི་དེས་ཡང་མི་ཆོས་འཆད་པ་མི་གཙང་བ་ཞེས་བྱ་སྟེ། ངས་དེ་ཉེས་པ་ཤེས་སོ་།གཞན་རྫུ་འཕྲུལ་ཅན་དང། ལྷ་རྣམས་ཀུན་གྱིས་ཤེས་པར་  
མི་ནུས་ཏེ། སངས་རྒྱས་ཉི་ཚེས་མཁྱེན་ཏོ། །ཤཱ་རིའི་བུ། ད་ངས་ཁྱོད་ལ་དཔེ་ཚུལ་གྱིས་འགྲོལ་བ་བཤད་དོ། །མི་ལ་ལ་ཞིག་གིས་སངས་རྒྱས་ཀྱི་ལམ་གྱི་གཞུང་གི་མཚན་མ་མི་ཤེས་  
པར་མི་གཞན་ལ་མི་གཙང་བར་ཆོས་འཆད་ན། མི་དེས་མི་དགེ་བའི་དོན་ཅི་སྲིད་འབྱོར་འགྲུབ། ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ་ཛམྦུའི་གླིང་གི་སེམས་ཅན་མང་ངམ་མི་མང་  
བཅོམ་ལྡན་འདས། ཤིན་ཏུ་མང་ལགས་སོ། །ཤཱ་རིའི་བུ། མི་ངན་པ་ལ་ལ་ཞིག་གིས་དེ་ཟད་པར་གྱི་སྲོག་འཕྲོག་ན། མི་དེས་སྡིག་ཐོབ་པ་མང་ངམ་ཉུང། བཅོམ་ལྡན་འདས། ཤིན་  
ཏུ་མང་ལགས་སོ། །དེ་ལྟ་བུའི་མི་གཏི་མུག་གིས་སངས་རྒྱས་ཀྱི་ལམ་མི་ཤེས་པར་མི་གཞན་ལ་ཆོས་འཆད་པ་མི་གཙང་བ་ནི། སྡིག་དེ་བས་མང་ངོ། །ཅིའི་ཕྱིར་ཞེ་ན། མི་ངེས་ཆོས་  
འཆད་པ་མི་གཙང་བས་བླ་ན་མེད་པའི་སངས་རྒྱས་ཀྱི་ལམ་བཤིག་།སྔ་མ་འདས་པ་དང། མ་འོངས་པ་དང། ད་ལྟར་གྱི་སངས་རྒྱས་ལའང་སྐུར་ཏོ། །ཅིའི་ཕྱིར་ཞེ་ན། ཤཱ་རིའི་བུ་  
  
  
༄༅། །མ་འོངས་པའི་སངས་རྒྱས་ཀྱིས་ཀྱང་ཆོས་སོ་ཅོག་ཐམས་ཅད་ཀུན་མཐའ་ཡུན་དུ་ཀུན་སྟོང་པ་སྟེ། བདག་ཏུ་ལྟ་བ་མེད། གང་ཟག་ཏུ་ལྟ་བ་མེད། སེམས་  
ཅན་མེད། ཚེ་སྲོག་མེད་ཅེས་བཤད་དོ། །ཤཱ་རིའི་བུ། མ་འོངས་པའི་སངས་རྒྱས་རྣམས་ཀྱིས་ཀྱང་ཆོས་སོ་ཅོག་མཐའ་ཡུན་དུ་སྟོང་པ་སྟེ། བདག་ཏུ་ལྟ་བ་མེད། གང་ཟག་ཏུ་ལྟ་བ་  
མེད༑ སེམས་ཅན་མེད། ཚེ་སྲོག་མེད་དོ། །ཤཱ་རིའི་བུ། ད་ལྟར་གྱི་ཕྱོགས་བཅུའི་ཆུ་བོ་གངྒཱའི་བྱེ་མ་སྙེད་ཀྱི་འཇིག་རྟེན་གྱི་ཁམས་ཀྱི་སངས་རྒྱས་རྣམས་ཀྱིས་ཀྱང་ཆོས་སོ་ཅོག་  
མཐའ་ཡུན་དུ་སྟོང་སྟེ། བདག་ཏུ་ལྟ་བ་མེད། གང་ཟག་ཏུ་ལྟ་བ་མེད། སེམས་ཅན་མེད། ཚེ་སྲོག་མེད་ཅེས་བཤད་དོ། །ཤཱ་རིའི་བུ། དེའི་མིང་སངས་རྒྱས་སོ་ཅོག་གི་བླ་ན་མེད་  
པའི་ཆོས་ཞེས་བྱ་སྟེ། ཆོས་སོ་ཅོག་ལ་མཚན་ཉིད་མེད་དེ། སྟོང་པ་མེད་པས་ཐོབ་པ་མེད་དོ། །ཕྱི་མོ་ངོ་བོ་ཉིད་སྟོང་པ་ཞི་བས་ན། སྐྱེ་བའང་མེད་དེ། འགོག་པའང་མེད། ཉིད་  
ཀྱི་མཚན་མ་དང། རང་བཞིན་གྱི་མཚན་མའང་མེད་དེ། ཀུན་སྟོང་པ་བས་ན། དེ་བཞིན་གཤེགས་པས་དྲན་པའི་འདུ་ཤེས་ཀྱིས་རྣམ་པར་རྟོག་པ་རྣམས་བཅད་པ་འབའ་  
ཞིག་གི་ཕྱིར་སངས་རྒྱས་རྣམས་ཀྱི་བྱང་ཆུབ་ལ་རྣམ་པར་བརྟག་པ་མེད་ཅེས་བཤད་དོ། །ཤཱ་རིའི་བུ། གང་ལ་སོགས་པ་ལ་རྣམ་པར་རྟོག་ཅེས་བྱ་བ་རྣམ་པར་རྟོག་གོ་ཅོག་བདག་  
  
  
གང་ཟག་ཏུ་ལྟ་བ་དང། སེམས་ཅན་དུ་ལྟ་བ་དང། ཚེ་སྲོག་ཏུ་ལྟ་བ་དང། ཆད་པར་མཐོང་བ་དང། རྟག་པར་མཐོང་བ་དང། ཕལ་ཐ་མལ་པས་དེ་ལྟ་བུར་རྣམ་པར་  
རྟོག་པར་འབྱོར་འགྲུབ་པོ། །མི་ལ་ལ་ཞིག་ལ་དེ་ལྟ་བུའི་རྣམ་པར་རྟོག་པ་མེད་དེ། ཆོས་སོ་ཅོག་ཀུན་སྟོང་པ་དང། བདག་ཏུ་ལྟ་བ་མེད། གང་ཟག་མེད། སེམས་ཅན་མེད། ཚེ་སྲོག་  
མེད༑ ཀུན་བྱེ་བྲག་ཕྱེད་པར་ཤེས་ནུས་ན། དེ་ལྟར་སེམས་པའི་ཚེ་སེམས་དགའ་བ་ཐོབ་སྟེ། མཆོག་གི་གཞུང་སྟོང་བ་ཐོབ་ནས་མི་དངངས་མི་སྐྲག་སྟེ། མི་དེས་ལྔ་ཕུང་སྒྱུ་མ་མི་  
བདེན་ཞིང་ཡང་དག་པའི་བདེན་པ་མེད་པར་རིག་གོ། ཞུགས་པ་བཅུ་གཉིས་དང། ཁམས་བཅོ་བརྒྱད་སྒྱུ་མ་མི་བདེན་པ་སྟེ། ཡང་དག་པའི་བདེན་པ་མེད་པར་རིག་གོ། །མི་དེས་མྱ་  
ངན་ལས་འདས་པ་ལའང་རྣམ་པར་མི་རྟོག་མྱ་ངན་ལས་འདས་པ་མི་སེམས། ངས་མྱ་ངན་ལས་འདས་པ་བསམ་ནུས་ཏེ། ཆོས་སྤྱད་པས་སྟོང་པ་ཞི་བ་ཐོབ་ཅེས་ཀྱང་མི་ཟེར། ཆོས་དེའི་  
སྟོང་པ་ཞི་བའི་གནས་ལའང་རྣམ་པར་མི་རྟོག། མི་ཐོབ་པར་ཡང་མི་རྟོག་སྟེ། ཤཱ་རིའི་བུ། དེའི་མིང་མི་འགལ་བའི་བཟོད་པ་ཞེས་བྱའོ། །མི་ངེས་མི་འགལ་བའི་བཟོད་པའི་མཆོག་གི་  
གཞུང་འདིའི་ནང་ནའང་རང་གི་མཚན་ཐོབ་པ་མེད་དོ། །ཤཱ་རིའི་བུ། གང་ལ་སོགས་པ་བཟོད་པའི་མཚན་མ་ཞེས་བྱ། དེ་ནི། མཚན་མ་མེད་ན། མི་འགལ་བའི་བཟོད་པའི་མཚན་  
  
  
༄༅། །མའི་བཟོད་པ་ཡིན་ནོ། །ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། མི་ལ་ལ་ཞིག་གིས་འདི་ལྟ་བུའི་བཟོད་པ་ལའང་མཚན་མ་མི་ཐོབ་ན། མི་དེས་བདག་ཏུ་ལྟ་བའི་  
མཚན་མ་དང། གང་ཟག་གི་མཚན་མ་དང། སེམས་ཅན་གྱི་མཚན་མ་དང། ཚེའི་མཚན་མ་དང། སྲོག་གི་མཚན་མ་ཐོབ་ཅེ་ན། བདེན་པ་ཡོང་མེད་དོ། །ལ་ལ་ཞིག་གིས་  
འདི་ལྟ་བུའི་ཤེས་རབ་འབྱོར་གྲུབ་ན། ཡོན་ལེན་པ་རིགས་ཏེ། དེའི་མིང་སངས་རྒྱས་ཀྱི་བུའོ། །དེའི་མིང་མ་ཆགས་པའི་ཐུབ་པར་ཚུད་པའོ། །ཤཱ་རིའི་བུ། དེ་ལྟ་བུའི་མིང་སངས་  
རྒྱས་ཀྱི་ཆོས་སོ་ཅོག་གི་གཞུང་གི་སྒོ་མོ་སྟེ། དྲན་པའི་འདུ་ཤེས་ཀྱིས་རྣམ་པར་བརྟག་པ་མེད་དེ། འདི་ཞེས་བྱ་བ་མེད། ཕ་བི་ཞེས་བྱ་བ་མེད་པ་ནི། གཏི་མུག་གིས་ཕལ་མང་  
པོའི་ནང་དུ་འདུག་སྟེ། ཡོན་པོ་མཐོང་བ་བཤད་ནས་རང་གི་དྲན་པའི་འདུ་ཤེས་ཀྱི་རྣམ་པར་རྟོག་པ་སྤྱད་དེ། འདི་ནི། སངས་རྒྱས་ཀྱི་ཆོས་ཡིན། འདི་ནི། འཕགས་པའི་ལམ་  
ཡིན་ཞེས་མི་ལ་བསྟན་ཏོ། །དེ་ལྟ་བུའི་གཏི་མུག་གིས་སྔ་མ་འདས་པ་དང། མ་འོངས་པ་དང། ད་ལྟར་གྱི་སངས་རྒྱས་རྣམས་ལ་འཕྱ་ཞིང་སྐུར་ཏོ། །དེ་ལྟ་བུའི་མི་གཏི་མུག་ནི་  
མིང་ངན་པའི་བཤེས་གཉེན་ཞེས་བྱ་སྟེ། དགེ་བའི་བཤེས་གཉེན་ཞེས་མི་བྱའོ། །ཤཱ་རིའི་བུ། དགྲས་སྲོག་འཕྲོག་མོད་ཀྱི། ལུས་གཅིག་ཏུ་སྟོར་དུ་ཟད་དོ། །དེ་ལྟ་བུའི་མི་  
  
  
བསྐལ་པ་སྟོང་ཁྲི་འབུམ་གྱི་བར་དུ་སེམས་ཅན་རྣམས་ཀྱི་རྐུན་པོའི་མྱ་ངན་ཆེན་པོ་བྱས་སོ། །མི་དེ་གཏི་མུག་གི་མུན་གྱིས་སངས་རྒྱས་  
ཀྱི་བྱང་ཆུབ་བཀབ་པས་སེམས་ཀྱི་ཕྱི་མོ་འདོད་ཆགས་པ་ལ་སླར་ཡང་འདོད་དངར་ནས་གཅིག་གིས་གཅིག་མཐུད་ཅིང་ཆགས་ཏེ་འདོད་ཆགས་སྤྱད་པས་ན། ལམ་རྒྱུད་ལྡར་སོང་ཞིང་  
འོང་སྟེ། ངོ་ཚ་བའི་ལམ་མེད་ཅིང་སྐྱེ་ཤི་མི་ཆད་དོ། །དེ་ལྟ་བས་ན། ཤཱ་རིའི་བུ། ཆོས་འཆད་པ་མི་གཙང་བ་ནི། སྡིག་ཤིན་ཏུ་མང་པོ་ཐོབ་པོ། །སེམས་ཅན་གྱི་ངན་པའི་བཤེས་གཉེན་  
ཡང་བྱས་སོ། །སྔ་མ་འདས་པ་དང། མ་འོངས་པ་དང། ད་ལྟར་གྱི་སངས་རྒྱས་ལའང་སྐུར་ཏོ། །ཤཱ་རིའི་བུ། དེའི་ཛམྦུའི་གླིང་གི་སེམས་ཅན་ཞིག་སྟེ། མི་ལ་ལ་ཞིག་གིས་སྟོང་གསུམ་གྱི་  
སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཀྱི་སྲོག་འཕྲོག་པ་བས་ཆོས་འཆད་པ་མི་གཙང་བའི་སྡིག་དེ་མཐོའོ་།ཅིའི་ཕྱིར་ཞེ་ན། མི་དེས་སངས་རྒྱས་རྣམས་ཀྱི་བླ་  
ན་མེད་པ་ཡང་དག་པར་རྫོགས་པའི་བྱང་ཆུབ་ཀུན་བཤིག་སྟེ། བདུད་ཀྱི་དོན་ལ་བསྟངས་ཤིང་སེམས་ཅན་ཚེ་རབས་བརྒྱ་སྟོང་ཁྲིའི་བར་དུ་རྐུན་པོའི་མྱ་ངན་རྣམས་ནོད་པར་ཡང་བྱ་སྟེ་  
བཅིང་བར་བྱ་བ་འབའ་ཞིག་ནུས་ཀྱི། དགྲོལ་བར་བྱ་མི་ནུས་ཏེ། དེ་ལྟ་བུའི་མི་སེམས་ཅན་རྣམས་ཀྱི་ངན་པའི་བཤེས་གཉེན་ཡིན་པར་མངོན་ནོ། །རྫུན་གྱི་ཚིག་དེས་ཕལ་མང་  
  
  
༄༅། །པའི་ནང་དུ་སངས་རྒྱས་ལ་སྐུར་ཅིང་གཞིག་གོ། རྒྱུ་རྐྱེན་དེ་ལྟ་བས་ན། སེམས་ཅན་དམྱལ་བ་ཆེན་པོར་ལྟུང་ངོ། །སེམས་ཅན་ཡོན་པོའི་དོན་མཐོང་བ་བསྟན་པ་  
མང་སྟེ༑ དེ་ལྟ་བས་ན། མིང་ངན་པ་ཡོན་པོ་མཐོང་བ་ཞེས་བྱའོ། །ཤཱ་རིའི་བུ། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་ནི། ཡོན་པོར་ལྟུང་བ་མང་ངོ། །  
ཞི་བ་མ་མཐོང་བའང་མཆོད་པ་ནི། མྱུར་ཏེ། ལམ་ཐོབ་པ་མང་ངོ། །ཅིའི་ཕྱིར་ཞེ་ན། ངེས་མཐོང་སླ་བའི་ཕྱིར་རོ། །དེ་ལྟ་བས་ན། ཤེས་པར་བྱོས་ཤིག་མི་དེ་རང་གི་རལ་གྲི་རྣོན་  
པོ་བརྡར་ཏེ་ལྕེ་གཅོད་ན་ཕོད་ཀྱི། ཕལ་གྱི་ནང་དུ་མི་གཙང་བར་ཆོས་འཆད་པ་ནི་མི་རིགས་སོ། །ལེའུ་བདུན་ཏེ། གནའ་འདས་པའི་ལེའུ།། །།སངས་རྒྱས་ཀྱིས་  
ཤཱ་རིའི་བུ་ལ་བཀའ་སྩལ་པ། གནའ་འདས་པའི་ཡུན་རིང་པོ་དཔག་ཏུ་མེད། མུ་མེད། བསམ་གྱིས་མི་ཁྱབ་པ་བསྐལ་པ་གྲངས་མེད་པའི་ཚེ་སངས་རྒྱས་ཤིག་ཡོད་པ་མཚན་  
བཟང་པོ་དེ་བཞིན་གཤེགས་པ་གསོལ་བ་ཞེས་རིགས་དྲང་ཁྱབ་མཁྱེན་སྣང་བ་མཛད་ཞབས་བདེ་གཤེགས་འཇིག་རྟེན་སྒྲོལ། བླ་ན་མེད་པའི་དྲི་མ་གདུལ་ཐུལ་སྐྱེས་བུ་ལྷ་དང་མིའི་  
མཁན་པོ་སངས་རྒྱས་བཅོམ་ལྡན་འདས་ཞེས་བྱ་སྟེ། སངས་རྒྱས་དེ་འཇིག་རྟན་ན་ཚེ་སྲོག་ལོ་འབུམ་ཁྲི་ཕྲག་བརྒྱད་བརྒྱ་དང་དྲུག་ཅུ་ལོན་ཏེ། སློབ་མ་ཆེན་པོ་ཕལ་འབུམ་  
  
  
སངས་རྒྱས་དེ་འདས་པའི་ཕྱི་ན་སྐུ་གདུང་ཁྱབ་པར་བཀྲམ་པ་ནི། ང་འདས་པའི་ཕྱི་ན་བ་དང་མཚུངས་ཏེ། ཐ་དད་པ་མེད་དོ། །དྲང་པོའི་ཆོས་  
འཇིག་རྟེན་ན་འདུག་པའང་ལོ་ལྔ་བརྒྱ་སྟེ། ང་འདས་པའི་ཕྱི་ན་བ་དང་མཚུངས་ཏེ། ཐ་དད་པ་མེད་དོ། །སངས་རྒྱས་འདས་པའི་ཕྱི་ན་ཕལ་ཆེན་པོ་དེ་དག་གི་ནང་ནས་ཉི་མ་གཅིག་  
ལ་དགེ་སློང་བརྒྱ་མྱ་ངན་ལས་འདས་པར་ཞུགས་པ་ཡོད་དོ། །ཉིས་བརྒྱ་སུམ་བརྒྱ་བཞི་བརྒྱ་ལྔ་བརྒྱ་མྱ་ངན་ལས་འདས་པར་ཞུགས་པ་ཡོད་དོ། །ཉི་མ་གཅིག་ལ་བར་བར་དགེ་  
སློང་འབུམ་ཁྲི་ཕྲག་བཅུ་མྱ་ངན་ལས་འདས་པར་ཞུགས་པ་ཡོད་དོ་།དེ་ལྟ་བུར་གཅིག་ནས་གཅིག་ཏུ་སངས་རྒྱས་དེ་ལ་ཤེས་པ་མང་པོ་དང། རིམ་པ་མང་པོ་ཡོད་པའི་རྫུ་འཕྲུལ་  
ཆེན་པོ་རྣམས་ཟླ་བ་གསུམ་གྱི་ངོ་ལ་ཀུན་མྱ་ངན་ལས་འདས་པར་ཞུགས་སོ། །ཤཱ་རིའི་བུ། སངས་རྒྱས་བཟང་རྒྱན་ཆེན་པོས་དྲང་པོའི་ཆོས་ཁྱབ་པར་བཀྲམ་པ་ལ་ལྷ་དང་མི་མང་པོ་  
ཀུན་གྱིས་ཡོན་ཕུལ་ལོ། །ཤཱ་རིའི་བུ། སངས་རྒྱས་བཟང་རྒྱན་ཆེན་པོ་དང། སློབ་མ་ཆེན་པོ་རྣམས་མེད་པར་འདས་པའི་ཕྱི་ན་མི་ལ་ཁད་ཀྱིས་དགེ་སྦྱོང་གི་ཆོས་ཤེས་ཤིང་བདེ་སྐྱིད་  
པ་ལས་ཁྱིམ་ནས་འབྱུང་ཞིང་ལམ་སློབ་པའང་མང་དུ་ཡོད་ན་སངས་རྒྱས་ཀྱི་ཆོས་ཀྱི་ཡི་གེ་ཤིན་ཏུ་ཟབ་མོ་བསྒྲུན་དུ་མེད་པའི་སྟོང་བའི་གཞུང་དྲངས་ཤིང་བཤད་པ་ཤེས་པར་མི་  
  
  
༄༅། །ནུས་ཏེ། བདུད་ངན་པས་བསླད་རྨོངས་པ་མང་བས། དེའི་ཚེ་ཆོས་འཆད་པའང་སེམས་གཅིག་ཏུ་མི་ཐུབ་པས་བཤད་པའང་མི་གཙང་མི་གདང་སྟེ། བདག་ཏུ་  
ལྟ་བ་དང། གང་ཟག་ཏུ་ལྟ་བ་དང། ཚེ་སྲོག་ཡོད་པར་བཤད་ཀྱི་ཆོས་སོ་ཅོག་ཀུན་སྟོང་པ་ཞི་བར་མ་བཤད་དོ། །སངས་རྒྱས་དེ་མེད་པར་འདས་པའི་ཕྱི་ན་ལོ་བརྒྱ་ལོན་ན་སློབ་  
མ་རྣམས་ཀྱི་སྡེ་ལྔར་བགོས་ཏེ། གཅིག་གི་མིང་ནི། ཁྱབ་དོན། གཉིས་ཀྱི་མིང་ནི། སྡུག་བསྔལ་བཀྲམ། གསུམ་གྱི་མིང་ནི། ཐམས་ཅད་སྐྱོབ། བཞིའི་མིང་ནི། ཙང་ཀི། ལྔའི་  
མིང་ནི། བར་འདན་ཏ་ཞེས་བྱའོ། །ཤཱ་རིའི་བུ། དགེ་སློང་ཁྱབ་དོན་དང། དགེ་སློང་སྡུག་བསྔལ་བཀྲམ་དང། དགེ་སློང་རྩ་ད་ཏ་དང། དགེ་སློང་ཙང་ཀི་དང། དགེ་སློང་བར་  
འདན་ཏ་དང་དགེ་སློང་འདི་ལྔས་ཕལ་མང་པོའི་མཁན་པོ་བྱས་ན་ཁྱབ་དོན་ཞེས་བྱ་བ་ནི། སངས་རྒྱས་ཀྱིས་ཡང་དག་པའི་བདེན་པའི་སྟོང་པའི་གཞུང་ཅིའང་མེད་པའི་ཆོས་  
བཤད་དོ་ཅོག་ཤེས་སོ། །དགེ་སློང་བཞི་པོ་གཞན་ནི། ཀུན་ཡོན་པོའི་ལམ་དུ་ལྷུང་ངོ། །བདག་ཏུ་ལྟ་བ་ཡོད་པར་འཆད་པ་མང། གང་ཟག་ཡོད་པར་འཆད་པ་མང་ངོ། །ཤཱ་  
རིའི་བུ། དགེ་སློང་ཁྱབ་དོན་ནི། སྡེ་བཞིས་བརྙས་ཏེ། དཔུང་དང་མཐུ་མེད་པས་མི་མང་པོས་སྨད་དོ། །དགེ་སློང་ངན་པ་བཞི་ནི་ཕལ་ནི། མང་དུ་ཡོན་པོའི་ལམ་དུ་ལྟ་  
  
  
སངས་རྒྱས་ཀྱི་ཆོས་གཅིག་ལ་གཅིག་རི་མོ་གུས་པར་མི་བྱེད་དེ། གཅིག་ལ་གཅིག་གལ་བས་ན། སངས་རྒྱས་ཀྱི་ཆོས་མང་བར་གྱུར་ཏོ། ཤཱ་རིའི་བུ། མི་ལ་ལ་  
ཞིག་དགེ་སློང་ཁྱབ་དོན་གྱིས་སྟོང་པའི་ཆོས་བཤད་དོ་ཅོག་ཤེས་སླ་ཡིད་ཆེས་པར་མནོས་ཏེ། མ་འགལ་ན། ངས་དེ་ལྟ་བུའི་མི་ནི། ཚེ་དུས་སྔ་མ་ལ་སངས་རྒྱས་ལྔ་སྟོང་ལ་ཡོན་  
གསོལ་མྱོང་བར་མངོན་ཏེ། མི་གྲངས་འདའ་ཡུ་ཏ་འབུམ་ཕྲག་དྲུག་ཅུ་རྩ་བརྒྱད་ཡོད་པ་དང་མྱ་ངན་ལས་འདས་པར་ཞུགས་ཟིན་པའོ་།ཅིའི་ཕྱིར་ཞེ་ན། ཤཱ་རིའི་བུ། མི་དེས་  
འདས་པའི་དུས་ཀྱི་སངས་རྒྱས་རྣམས་ལ་དགེ་བའི་རྩ་བ་བསྐྱེད་དོ། །ཅིའང་ཐོབ་པ་མེད་པའི་སྟོང་པའི་ཆོས་སྤྱད་སྦྱངས་མྱ་ངན་ལས་འདའ་བར་འཇུག་པའི་རིགས་སོ། །ཤཱ་རིའི་  
བུ༑ དགེ་སློང་ཐམས་ཅད་ཡོད་དང། དགེ་སློང་ཙང་ཀི་དང། དགེ་སློང་བར་འདན་ཏ་དང། དེ་ཀུན་ཐོབ་པ་ཡོད་པར་འཛིན་ཏེ། བདག་ཏུ་ལྟ་བ་དང། གང་ཟག་དང། སེམས་ཅན་དང་  
ཚེ་སྲོག་ཡོད་པར་འཆད་དོ། །གྲོགས་མང་པོ་མདོ་དར་བས་མི་ངན་པ་དེ་བཞིས་ཁྱིམ་ན་འདུག་པ་དང། ཁྱིམ་ནས་བྱུང་བ་མང་དུ་ཡོན་པོ་མཐོང་བ་ལ་ཆགས་པར་བྱས་ཏེ། མཆོག་  
གི་གཞུང་ཅིའང་མེད་པ་མཐའ་ཡུན་དུ་སྟོང་པའི་ཆོས་བཏང་ནས་མུར་འདུག་འཛི་གེ་ན་[?]གྱིས་ཆོས་བཤད་པ་ལ་དད་ཅིང་ཆགས་སོ་།ཤཱ་རིའི་བུ། མི་ངན་པ་དེ་བཞིས་ཁྱིམ་ན་འདུག་  
  
  
༄༅། །པ་དང། ཁྱིམ་ནས་བྱུང་བའི་སློབ་མའི་ཆོས་ཟད་ལ་ཐུག་གི་བར་དུ་རྟག་པར་ཕྱི་བཞིན་དུ་ཁྲིད་དོ། །ཤཱ་རིའི་བུ་དེའི་ནང་ན་མི་ལ་ལ་ཆོས་ཀྱི་དོན་མ་ཡིན་པར་ཤེས་  
ཏེ༑ མནོས་ནས་ཆོས་སུ་བྱས་ཏེ་སེམས་ལ་འགྲུས་པར་སྤྱད་ན་འོན་ཀྱང་མི་འགལ་བའི་བཟོད་པ་མ་ཐོབ་ན། རྒྱུན་དུ་ཞུགས་པའི་འབྲས་བུ་མི་ཐོབ་པ་ལྟ་སྨོས་ཀྱང་ཅི་དགོས། མི་དེ་  
ལྟ་བུའང་ཡོན་ཕུལ་བའི་དོན་ཞུ་བར་མི་བྱེད་ན། མི་འགལ་བའི་བཟོད་པ་སྐྱེ་བར་མི་ནུས་པ་ལྟ་སྨོས་ཀྱང་ཅི་དགོས། ཤཱ་རིའི་བུ་དེའི་ཚེ་ཁྱིམ་ན་འདུག་པ་དང། ཁྱིམ་ནས་བྱུང་  
བའི་སློབ་མ་ལམ་ངན་པར་ལྟུང་བ་སྟེ། དགེ་བའི་ལམ་དུ་མ་ཕྱིན་ཏོ། །མི་ངན་པ་དེ་དག་གིས་སངས་རྒྱས་ཀྱི་ཆོས་དྲང་པོ་བགགས་ཏེ། མི་ལ་རྒུད་པའི་མྱ་ངན་གྱི་ཡོན་ཆེན་པོ་  
མི་མང་པོ་ལ་ཤིན་ཏུ་རྒུད་པའི་མྱ་ངན་ཀྱང་བྱིན་པའི་སྟེང་དུ་མི་ངན་པ་དེ་དག་ཚེ་ཟད་པའི་འོག་ཏུ་མནར་མེད་པའི་སེམས་ཅན་དམྱལ་བར་ལྟུང་སྟེ། ལོ་འབུམ་ཁྲི་ཕྲག་བདུན་  
གྱི་བར་དུ་ནི། གན་རྐྱལ་དུ་ཉལ་ལོ། །འབུམ་ཁྲི་ཕྲག་དགུ་བརྒྱའི་བར་དུ་ནི། ཁ་སྤུབ་ཏུ་ཉལ་ལོ། །འབུམ་ཕྲག་དགུ་བརྒྱའི་བར་དུ་ནི། རྩིབ་ལོགས་གཡོན་པས་ཉལ་ལོ། །འབུམ་ཁྲི་  
ཕྲག་དགུ་བརྒྱའི་བར་དུ་ནི། རྩིབ་ལོགས་གཡས་པས་ཉལ་ལོ། །དེ་ལྕགས་ཚ་བའི་ནང་དུ་བསྲེགས་ནས་ཚིག་ཞིག་སྟེ། དེའི་ནང་དུ་ཤི་བ་དང། ཡང་ཐལ་བའི་སེམས་ཅན་དམྱལ་  
  
  
ཐལ་བའི་སེམས་ཅན་དམྱལ་བ་ཆེན་པོར་སྐྱེས་སོ་།གསོད་པའི་སེམས་ཅན་དམྱལ་བ་དང། ཐག་པ་ནག་པོའི་སེམས་ཅན་དམྱལ་བ་དང། ཀུན་ཏུའང་ཡན་ཆད་ཀྱི་ལོ་གྲངས་  
བཞིན་དུ་སྡུག་བསྔལ་ལོ་ཅོག་གིས་ཉོན་མོངས་ནས་ཐག་པ་ནག་པོའི་སེམས་ཅན་དམྱལ་བར་ཤི་ནས་སླར་མནར་མེད་པའི་སེམས་ཅན་དམྱལ་བའི་ནང་དུ་སྐྱེས་སོ། །ཤཱ་རིའི་བུ། རྒྱུ་  
རྐྱེན་དེ་ལྟ་བས་ན། ཁྱིམ་ན་འདུག་པ་དང། ཁྱིམ་ནས་བྱུང་བ་ལ་མི་འདི་ལ་ཉེ་བསྙེན་པ་དང། དགེ་བའི་བཤེས་གཉེན་དང། སྦྱིན་བདག་ཀུན་སྡོམ་དུ་ཡོངས་སུ་མི་འབུམ་ཁྲི་ཕྲག་དྲུག་  
བརྒྱ་རྩ་བཞི་ཡོད་དེ། མཁན་པོ་འདི་བཞི་དང་ལྷན་ཅིག་ཏུ་སྐྱེ་ལྷན་ཅིག་ཏུ་འཆི་སྟེ། སེམས་ཅན་དམྱལ་བ་ཆེན་པོ་ན་འཁོད་ཅིང་སྲེག་པ་པོ་ཅོག་གིས་ཉོན་མོངས་སོ། །ཤཱ་རིའི་བུ། མི་  
དེ་ལ་དགེ་བའི་བཤེས་གཉེན་དང། སྦྱིན་བདག་དང། སློབ་མ་དང་མཁན་པོ་བཞིན་དུ་བྱེད་དོ་ཅོག་ཀུན་གྲངས་དེའི་ནང་དུ་གཏོགས་ཏེ་ཟད་པར་སེམས་ཅན་དམྱལ་བར་སྐྱེའོ། །ཤཱ་རིའི་  
བུ༑ ཁྱོད་ལ་སོགས་པས་དེའི་མང་ཉུང་ཤེས་པར་མི་ནུས་སོ། །ཡང་དག་པར་གཤེགས་པ་ཉི་ཚེས་གདོད་མཁྱེན་པར་ནུས་སོ། །མི་ངན་པ་དེ་དག་སེམས་ཅན་དམྱལ་བར་ལྟུང་སྟེ། ལྷན་  
ཅིག་ཏུ་སྐྱེས་སོ། །ལྷན་ཅིག་ཏུ་འཆི་བ་སྡོམ་དུ་མི་འབུམ་ཁྲི་ཕྲག་དྲུག་བརྒྱ་རྩ་བཞི་ཡོད་དེ། དེ་ལྟ་བུ་གཅིག་ནས་གཅིག་གི་བར་དུ་བསྐལ་པ་གཅིག་གི་བར་དུ་ཉོན་མོངས་ནས་བསྐལ་  
  
  
༄༅། །པ་ཆེན་པོ་བསྲེགས་ལ་ཐུག་གི་བར་དུ་འོན་ཀྱང་སེམས་ཅན་དམྱལ་བ་ན་འཁོད་དོ། །ཅིའི་ཕྱིར་ཞེ་ན། ཤཱ་རིའི་བུ། ཡང་དག་པར་གཤེགས་པའི་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་བཤིག་པ་དེའི་སྡིག་ཤིན་ཏུ་ལྕི་སྟེ། ཡང་བ་མ་ཡིན་ནོ། །བསྐལ་བ་ཆེན་པོས་བསྲེགས་སུ་ཟིན་ཀྱང་མི་ངན་པ་དེ་བཞི་དང། མི་འབུམ་ཁྲི་ཕྲག་དྲུག་  
བརྒྱ་རྩ་བཞི་ནི། བསྟིར་མེད་པའི་དམྱལ་བ་ཆེན་པོ་འདི་ནས་ཡང་སྐྱེས་ཏེ། ཕྱོགས་གཞན་གྱི་སེམས་ཅན་དམྱལ་བ་ཆེན་པོ་ན་འཁོད་དོ་།དེ་ཅིའི་ཕྱིར་ཞེ་ན། ཤཱ་རིའི་བུ། སྡིག་ལྕི་བ་  
ཆོ་ག་ཚད་སྟེ། དེའི་ལན་མི་ཉུང་བས་ཕྱོགས་གཞན་ན་ལོ་གྲངས་མེད་པ་བརྒྱ་སྟོང་ཁྲི་འབུམ་འདའ་ཡུ་ཏའི་བར་དུ་སྡུག་བསྔལ་ཆེན་པོས་ཉོན་མོངས་ཤིང་འཁོད་དོ། །འཇིག་རྟེན་  
གྱི་ཁམས་སུ་སླར་སྐྱེས་ཀྱང་སྡིག་གི་མི་དེ་བཞི་དང། མི་ཕལ་འབུམ་ཁྲི་ཕྲག་དྲུག་བརྒྱ་རྩ་བཞི་པོ་དང། མི་གཞན་སྡིག་མ་བྲལ་བ་རྣམས་ཕ་གིར་ཚེ་ཟད་ན། སླར་ཡང་སེམས་  
ཅན་དམྱལ་བ་ཆེན་པོའི་ནང་དུ་སྐྱེས་སོ། །ཤཱ་རིའི་བུ། སྡིག་གི་མི་དེ་བཞི་དང། སེམས་ཅན་ཕལ་འབུམ་ཁྲི་ཕྲག་དྲུག་བརྒྱ་རྩ་བཞི་པོ་ཐ་མར་སེམས་ཅན་དམྱལ་བའི་ནང་དུ་སྡུག་  
བསྔལ་ལས་ཐར་མོད་ཀྱི། མིའི་ནང་དུ་སྐྱེ་བ་ཐོབ་ན། ཚེ་རབས་ལྔ་བརྒྱའི་བར་དུ་ཐོག་མ་བཙའ་བ་ནས་དམུས་ལོང་སྟེ། དེ་ནས་གདོད་སངས་རྒྱས་ཀུན་སྣང་ཡང་ཡང་དག་པར་  
  
  
ཞབས་བདེ་གཤེགས་འཇིག་རྟེན་སྒྲོལ། བླ་ན་མེད་པའི་དྲ་མ་གདུལ་ཐུལ་སྐྱེས་བུ་ལྷ་དང་མིའི་མཁན་པོ་སངས་རྒྱས་  
བཅོམ་ལྡན་འདས་དེ་དང་ཕྲད་དོ། །ཤཱ་རིའི་བུ། སངས་རྒྱས་ཐམས་ཅད་སྣང་གི་ཉན་ཐོས་ཀྱི་སློབ་མ་འདའ་ཡུ་ཏ་འབུམ་ཡོད་དོ། །དེའི་ཚེ་མིའོ་ཅོག་ལུས་ཁྲུ་སུམ་བརྒྱ་དགུ་བཅུ་རྩ་དྲུག་  
ཡོད་དོ༑ ༑སངས་རྒྱས་ཀྱི་སྐུ་ལུས་ནི། དེ་ལས་ཕྱེད་ཀྱིས་རིང་ངོ་།འོད་རྟག་པ་ཟླུམ་པོས་དཔག་ཚད་འབུམ་ཁྲི་ཕྲག་བཅུ་ཚུན་ཆད་སྣང་ངོ། །ཤཱ་རིའི་བུ། མི་དེ་སངས་རྒྱས་ཐམས་ཅད་  
སྣང་གི་ཆོས་ཀྱི་ནང་ནས་ཁྱིམ་ནས་བྱུང་སྟེ་ལོ་འབུམ་ཁྲི་ཕྲག་བཅུའི་བར་དུ་བརྩོན་འགྲུས་སྤྱད་དེ། མགོ་མེས་ཚིག་པའི་ར་མདའ་བཞིན་དུ་བྱས་ཀྱང་མི་འགལ་བའི་བཟོད་པ་མ་ཐོབ་ན་  
ལམ་གྱི་འབྲས་བུ་མ་ཐོབ་པ་ལྟ་སྨོས་ཀྱང་ཅི་དགོས། ཅིའི་ཕྱིར་ཞེ་ན། ཤཱ་རིའི་བུ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་བཤིག་པ་གཡོས་པའི་སྡིག་གི་ལས་ཀྱི་རྒྱུ་རྐྱེན་  
གྱི་ཆོས་དེ་ལྟ་བུའི་རིགས་སོ། །དེ་ཟད་པའི་འོག་ཏུ་སླར་ཡང་མནར་མེད་པའི་སེམས་ཅན་དམྱལ་བ་ཆེན་པོར་སྐྱེའོ། །སྔར་མི་དགེ་བའི་ལྕི་བའི་ལས་ཀྱི་རྐྱེན་གཡོས་པའི་ལན་ནི། ཤཱ་རིའི་བུ་  
མི་དེ་དག་ལ་སོགས་པ་དེ་བཞིན་དུ་གཅིག་ནས་གཅིག་ཏུ་དང་ལ་ཐུག་གོ་།དེའི་ཕྲག་ན་སངས་རྒྱས་འབུམ་ཕྲག་དགུ་བཅུ་རྩ་དགུ་དང་ཕྲད་ནས་སངས་རྒྱས་དེ་དག་ལས་ཀྱང་མི་  
  
  
༄༅། །འགལ་བའི་བཟོད་པ་མ་ཐོབ་བོ། །ཅིའི་ཕྱིར་ཞེ་ན། སངས་རྒྱས་ཀྱི་ཆོས་ཀྱི་ཡི་གེ་ཟབ་མོ་བཤད་ན། མི་དེ་དག་གིས་ཡིད་མ་ཆེས་ཏེ། བཤིག་དྲལ་ལོག་གལ་  
ནས་མཛངས་ཤིང་འཕྲུལ་བ་ལ་ནི། འཕྱ་ཞིང་སྐུར། ཚུལ་ཁྲིམས་འཛིན་པའི་དགེ་སློང་ལ་ནི། ཉེས་པའི་ངན་པ་ཕྱུང་སྟེ། ཆོས་བཤིག་པའི་ལས་གཡོས་པའི་རྒྱུ་རྐྱེན་གྱི་ཆོས་ནི་  
དེ་ལྟ་བུའི་རིགས་སོ། །ཤཱ་རིའི་བུ། ཁྱོད་རེ་ཞིག་ལྟོས་ཤིག་།འཕགས་པའི་མི་ལ་འཕྱ་ཞིང་སྐུར་ཏེ། འཕགས་པའི་ཚིག་ལ་ཡིད་མི་ཆེས་ན། དེ་ལྟ་བུར་དཔག་ཏུ་མེད། མུ་  
མེད་པའི་སྡུག་བསྔལ་གྱིས་ཉོན་མོངས་ཏེ། གྲོལ་ཐར་པ་མ་ཐོབ་བོ་།ཤཱ་རིའི་བུ། སེམས་ཅན་གཞན་ཆོས་བཤིག་པའི་སྡིག་པའི་ལས་གཡོས་ཏེ་ལོག་གལ་ཞིང་ཡིད་མ་ཆེས་  
པ་དེ་གྲངས་མེད་དཔག་ཏུ་མེད་པ་ཡོད་ན། སངས་རྒྱས་འབུམ་ཕྲག་དགུ་བཅུ་རྩ་དགུ་ལ་བསྐལ་པ་གྲངས་མེད་པའི་བར་དུ་མི་གཅིག་མྱ་ངན་ལས་འདས་པར་ཆུད་པ་ཡོང་  
མེད་དོ༑ ༑ཤཱ་རིའི་བུ། སངས་རྒྱས་རྣམས་ཀྱི་ཆོས་བཤིག་ཅིང་ཡིད་མི་ཆེས་ཤིང་ལོག་གལ་བར་ནུས། ཐ་མལ་པ་གླེན་པ་དང། ལེ་ལོ་ཡར་སྐྱེ་བའི་དགེ་སློང་ངན་པ་རྣམས་  
དང། ཆོས་འཆད་པ་མི་གཙང་བའི་དགེ་སློང་རྣམས་སོ། །ཅིའི་ཕྱིར་ཞེ་ན། ཤཱ་རིའི་བུ། མི་དེ་རྣམ་གསུམ་ནི། སྤྱོད་པ་ཞེས་ཀྱང་མི་བྱ། མིང་ཐོབ་པ་ཞེས་ཀྱང་མི་བྱ་སྟེ་  
  
  
པས་ན། འཕྱ་ཞིང་སྐུར་ཏེ་ལོག་གོ། །ཤཱ་རིའི་བུ། ཁྱོད་ན་རེ་ཇི་ལྟ་བུར་དགེ་སློང་སྡུག་བསྔལ་བཀྲམ་དེས་ཆོས་  
བཤད་པ་དེ་མི་གཙང་ཞེས་ཟེར་བ་ཉིད་ནི། མི་གཏི་མུག་ལྷས་བྱིན་ཡིན་ནོ། །ཁྱོད་ན་རེ། ཇི་ལྟར་དགེ་སློང་ཐམས་ཅད་ཡོད་ཅེས་འཆད་པ་མི་གཙང་ཞེས་ཟེར་བ་ནི། ཉིད་དགེ་སློང་  
ཀོ་ཀ་ལི་ཡིན་ནོ། །ཤཱ་རིའི་བུ། ཁྱོད་ན་རེ། ཇི་ལྟ་བུར་དགེ་སློང་ཙང་གི་དེས་ཆོས་བཤད་པ་མི་གཙང་ཞེས་ཟེར་བ་ནི། ཉིད་དགེ་སློང་ཀ་པི་ལ་ཡིན་ནོ། །ཁྱོད་ན་རེ། ཇི་ལྟ་བུར་ན་དགེ་  
སློང་བར་ཏ་ད་དེས་བཤད་པ་མི་གཙང་ཞེས་ཟེར་བ་ནི། ཉིད་དགེ་སློང་ལུས་སྒྲེ་བ་རི་མ་ད་ཡིན་ནོ། །ཤཱ་རིའི་བུ། ཁྱོད་ན་རེ་དེའི་གཙང་གདང་ཞིང་བདེན་པ་བཞིན་དུ་སངས་རྒྱས་  
རྣམས་ཀྱི་བྱང་ཆུབ་བཤད་དེ། དཔག་ཏུ་མེད་པའི་སེམས་ཅན་ལ་ཕན་བསོད་དོ། །ཞེས་ཟེར་བ་ནི། དེ་ཉིད་ཕུ་ལི་ཏ་འབྲི་ཏ་ར་འཛིན་འཛི་ཡིན་ཏེ། བཤད་དོ་ཅོག་གཙང་གདང་བས་  
གཞན་དེ་བཞིན་དུ་སློབ་མ་རྣམས་སངས་རྒྱས་ལྔ་སྟོང་དང་ཕྲད་དེ། མི་འདའ་ཡུ་ཏ་འབུམ་ཕྲག་དྲུག་ཅུ་རྩ་བརྒྱད་ཡོད་པ་ཀུན་ཞི་སྟེ་ཐར་ཟིན་ཏོ། །ཤཱ་རིའི་བུ། མི་ལ་བདེན་པའི་  
ཚིག་གང་ཡིན་ཞེས་བྱས་ན། ནང་གི་བླ་མའི་ཆོས་ཀྱི་གཞུང་མངོན་པར་མཐོང་བར་རིག་སྟེ། གཙང་གདང་བར་བཤད་པའོ། །བཤད་པ་ནི། ནམ་འཆད་དེ། བུ་ལེའུ་ཏ་ཡིན་ནོ། །  
  
  
༄༅། །ཤཱ་རིའི་བུ། ངུ་ལེའུ་ཏ་ནི། སེམས་ཐུལ་ལ་མངོན་པར་རྟོགས་པར་བཤད་དོ་ཅོག་དགའ་བ་མེད་དེ་ཡིད་མི་ཆེས་པས་ན། བཤད་ཅིང་འགྲོལ་བར་སྐྱེའོ། །ཤཱ་རིའི་བུ་  
མི་ལ་བདེན་པའི་ཚིག་གང་ཡིན་ཞེ་ན། རྒྱུ་རྐྱེན་ཐམས་ཅད་ཆོས་ཀྱི་མཁན་པོས་ནམ་ཚིག་བཤད་པ་སྟེ། པུ་ལེའུ་ཏ་ཡིན་ནོ། །ཤཱ་རིའི་བུ། པུ་ལེའུ་ཏ་ནི། ཚེ་ཚེ་རབས་རབས་གར་སྐྱེས་  
རྒུར་རྟག་པར་སེམས་ཅན་གྱི་ཕྱིར་སངས་རྒྱས་ཀྱི་དོན་བྱེད་དོ་།སངས་རྒྱས་དགུ་བཅུ་ཐམས་ཅད་ཀྱི་ཆོས་ཀྱི་ནང་ནའང་རྟག་པར་ཆོས་ཀྱི་མཁན་པོ་བྱེད་དོ། །ཆོས་གཙང་གདང་བར་  
བཤད་ནས་སངས་རྒྱས་དེ་ཀུན་ལ་ལུས་ཀྱི་ཚེ་ཟད་ཀྱི་བར་དུ་རྟག་པར་ཚངས་པར་སྤྱོད་པ་སྤྱད་དེ། ཆོས་གཙང་གདང་བར་བཤད་དོ་།ཤཱ་རིའི་བུ། པུ་ལེའུ་ཏ་སངས་རྒྱས་དྲུག་གི་ཆོས་  
ཀྱི་ནང་ནའང་ཆོས་ཀྱི་མཁན་པོ་བྱེད་དོ། །ངའི་ཆོས་ཀྱི་ནང་ནའང་ཆོས་ཀྱི་མཁན་པོ་ཆེན་པོ་བྱེད་དེ། དགྲ་བཅོམ་པ་གྲུབ་ནས་སེམས་གྲོལ་ཐར་པ་ཐོབ་བོ། །མིས་བདེན་པར་བཤད་  
ན༑ ཇི་ལྟ་བུའི་མིས་ཚེ་ཚེ་རབས་རབས་སུ་སངས་རྒྱས་རྣམས་ལ་ཡོན་གསོལ་ཞིང་དགེ་བའི་རྩ་བ་རྣམས་བསྐྲན་པ་ནམ་ཚིག་བཤད་པ་པུ་ལེའུ་ཏ་ཡིན་ནོ། །ཤཱ་རིའི་བུ། པུ་ལེའུ་ཏས་  
སངས་རྒྱས་འབུམ་ཕྲག་དགུ་བཅུའི་ཆོས་ལ་སེམས་འགྲུས་པར་བཙལ་བསླབ་པས་འགྲོ་བ་བཤད་པ་གཅིག་ཏུ་མི་འགྱུར་བས་ཤེས་རབ་ཟབ་མོ་ཡོད་དོ། །དེ་ལྟ་བས་ན། ཡང་དག་  
  
  
བཤད་དོ། །ཤཱ་རིའི་བུ། ཉིན་གཅིག་མཚན་གཅིག་ཏུ་པུ་ལེའུ་ཏ་འདི་ལེགས་པའི་དོན་བཤད་དུ་ཟིན་ཀྱང་མི་ཟད་  
དོ༑ ༑ཉིན་གཅིག་མཚན་གཅིག་འདས་སུ་ཟིན་ཀྱང་མི་ཟད་དོ། །ཅིའི་ཕྱིར་ཞེ་ན། པུ་ལེའུ་ངའི་ཆོས་ཀྱི་སྦྱིན་པ་ནི། ཐ་མལ་པའི་རྒྱུ་རྐྱེན་མེད་ལ། གསོ་བའི་ཁེ་ལ་མི་ཆགས་པས་ཆོས་  
ཀྱི་མཁན་པོ་སྟེ། པུ་ལེའུ་ཏ་ལ་ཐོགས་པ་མེད་པ་བཞི་ཤེས་རབ་ཐོབ་སྟེ། ཡང་དག་པར་གཤེགས་པ་མ་གཏོགས་པར་འཇིག་རྟེན་ཀུན་གྱི་ནང་ན་ཚིག་འབྲུ་དང། ཚུལ་གྱི་གཞུང་  
ཐོབ་པར་ནུས་པ་མེད་དོ། །ཤཱ་རིའི་བུ། ངས་ཁྱོད་ལ་བསྒོའོ། མི་ལ་ལ་ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འདོད་ན། མི་གཞན་ལ་ཆོས་བཤད་ན་དཔག་  
ཏུ་མེད། མུ་མེད་པའི་ལེགས་པའི་དཔལ་ཡོན་ཐོབ་ཅིང་གྲངས་མེད་པའི་སེམས་ཅན་ལའང་ཕན་བསོད་པར་ནུས་སོ། །ཤཱ་རིའི་བུ། མི་ལ་ལ་ཞིག་གིས་ཆོས་འདི་ལ་ཡིད་མ་ཆེས་ཏེ་  
བཤིག་དྲལ་ལོག་གལ་ན། དཔག་ཏུ་མེད་པའི་སྡིག་ལྕི་བའི་རྒྱུ་རྐྱེན་ལྡང་ངོ། །ཅིའི་ཕྱིར་ཞེ་ན། ཤཱ་རིའི་བུ། ངན་པ་ལ་ངན་པའི་ལམ་ཡོད། དགེ་བ་ལ་དགེ་བའི་ལམ་ཡོད་དེ་  
དེ་ལྟ་བས་ན། ངས་ད་ཆོས་ཀྱི་ཡི་གེ་འདི་ཁྱོད་ལ་གཏམས་བཅོལ་གྱིས་ཕལ་སྡེ་བཞི་ལ་བྱེ་བྲག་ཕྱེད་པར་རྒྱ་ཆེར་ཤོད་ཅིག་ཤཱ་རིའི་བུ། ཆོས་ཀྱི་ཡི་གེ་འདི་ཐོས་ཏེ་སེམས་ཡིད་ཆེས་  
  
  
༄༅། །ཤིང་སེམས་དགའ་གཞན་དཔག་ཏུ་མེད་པའི་དཔལ་ཡོན་ཐོབ་བོ། །ཐོས་ཏེ་ཡིད་མི་ཆེས་ཤིང་སེམས་མི་དགའ་མ་དད་ན། དཔག་ཏུ་མེད་པའི་སྡིག་ལྕི་བ་ཐོབ་བོ། །  
ཤཱ་རིའི་བུ། ཤེས་པར་བྱོས་ཤིག་མི་དེ་ཚུལ་ཁྲིམས་ཞིག་པའི་དགེ་སློང་ཞེས་བྱ་སྟེ། ལེ་ལོ་ཡར་སྐྱེ་ཞིང་ཆོས་འཆད་པའང་མི་གཙང་བའོ། །ཤཱ་རིའི་བུ། མི་ལ་ལ་ཞིག་གིས་  
དེ་ལྟ་བུར་བསྟན་པ་ལས་ལོག་གལ་ན། ཚེ་ཚེ་རབས་རབས་གར་སྐྱེ་རྒུར་རྟག་པར་ལོང་སྟེ་མིག་མེད་དོ། །ཤཱ་རིའི་བུ། ད་ངས་ཁྱོད་ལ་བྱེ་བྲག་ཕྱེད་པར་བསྒོའོ། །ངས་ད་ལྟར་  
བཤད་དོ་ཅོག་ནི། རྫ་མཁན་རྫ་སོ་མ་བཏང་བའི་རིམ་གྲོ་བྱེད་པ་དང་མི་མཚུངས་ཀྱི། ངས་ཕལ་སྡེ་བཞི་ལ་མཆོག་གི་གཞུང་མཐའ་ཡུན་དུ་སྟོང་པའི་ཆོས་བྱེ་བྲག་ཕྱེད་པར་རྒྱ་  
ཆེར་བཤད་ན་སྲན་ཐུབ་པ་ནི། འདུག་གོ་སྲན་མི་ཐུབ་པ་ནི། ཞིག་གོ་ཅིའི་ཕྱིར་ཞེ་ན། ཤཱ་རིའི་བུ། སངས་རྒྱས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པ་  
ནི༑ ཡོན་པོ་མཐོང་བ་ལ་མི་ངན་པ་ལ་ཆོས་མི་བཤད། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་དང། ཚེ་སྲོག་ཏུ་ལྟ་བ་ལ་ཆོས་མི་བཤད་དོ། །  
ཅིའི་ཕྱིར་ཞེ་ན། དེ་ལྟ་བུར་འདོད་ཆགས་པ་ཀུན་གྱི་མིང་འདོད་ཆགས་པ་ཡོན་པོར་མཐོང་བ་ཞེས་བྱའོ། །ཤཱ་རིའི་བུ། བདག་ཏུ་ལྟ་བ་དང། གང་ཟག་ཏུ་ལྟ་བས་མི་འགལ་  
  
  
ལམ་གྱི་འབྲས་བུ་མི་ཐོབ་པ་ལྟ་སྨོས་ཀྱང་ཅི་དགོས། ཤཱ་རིའི་བུ། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་དང། ཚེ་སྲོག་  
ཏུ་ལྟ་བ་དང། ཆད་པར་མཐོང་བ་དང། རྟག་པར་མཐོང་བས་མི་འགལ་བའི་བཟོད་པ་རབ་ཏུ་ཐོབ་པར་མ་ནུས་ན། ལམ་གྱི་འབྲས་བུ་ཐོབ་པར་ནུས་ཞེས་ཟེར་ན་བདེན་པ་ཡོང་མེད་  
དོ༑ ༑དེ་ལྟ་བས་ན། ཤཱ་རིའི་བུ། མི་ལ་ལ་ཞིག་གིས་དེ་ལྟ་བུ་མཐོང་བ་འབྱོར་གྲུབ་པ་ནི། ངའི་ཆོས་ཀྱི་ནང་ན་ངས་གཞན་གྱི་ཡོན་ལེན་དུ་མི་གནང་སྟེ། དེ་ནི། སྤྱོད་པའང་མ་ཡིན་  
ཐོབ་པའང་མ་ཡིན་གྱི། ངའི་ཆོས་ལ་རང་གི་སྲོག་གསོ་བར་ཚོར་བར་ཟད་དོ། །ཤཱ་རིའི་བུ། ངས་བཤད་པ་ལ་མུར་འདུག་སངས་རྒྱས་ཀྱི་ཆོས་སུ་འཇུག་འདོད་ན། ཟླ་བ་བཞིའི་བར་  
དུ་སད་པའི་རིགས་སོ། །ཅིའི་ཕྱིར་ཞེ་ན། མུར་འདུག་གི་མི་རྣམས་ལ་ནི། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་དང། ཚེ་སྲོག་ཏུ་ལྟ་བ་དང། རྟག་པར་  
མཐོང་བ་མང་དུ་ཡོད་དོ། །ཤཱ་རིའི་བུ། ངའི་སློབ་མ་ལ་ནི་བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་དང། ཚེ་སྲོག་ཏུ་ལྟ་བ་དང། ཆད་པར་མཐོང་བ་དང་  
རྟག་པར་མཐོང་བ་མེད་དེ། ངའི་སློབ་མ་རྣམས་ཀྱིས་སྟོང་པ་དང། མཚན་མ་མེད་པ་དང། སྨོན་པ་མེད་པ་དང། ཅིའང་ཐོབ་པ་མེད་པ་འབའ་ཞིག་བཤད་དེ། སེམས་ལ་འཇུག་པའི་  
  
  
༄༅། །གནས་མེད་པར་འཆད་དོ། །ཤཱ་རིའི་བུ། ལ་ལ་ཞིག་དེ་ལྟ་བུའི་བཟོད་པ་འབྱོར་གྲུབ་པ་ཞིག་ཡོད་ན། ངས་མི་དེ་ལྟ་བུའི་ཁྱིམ་ནས་བྱུང་ཞིང་ཚུལ་ཁྲིམས་  
ནོར་དུ་གནང་སྟེ། ཡོན་གོས་དང། མལ་ཆ་དང། རྩི་སྨན་ཕུལ་བ་བླང་དུ་རུང་ངོ། །མི་དེ་ལྟ་བུ་བཟོད་པ་མེད་པ་ནི། སྔོན་དུ་སད་པའི་རིགས་ཏེ། སྔར་ཆོས་སོ་ཅོག་ལ་ང་མེད་པ་  
ལ་གནས་སུ་བཅུག་གོ་ཤཱ་རིའི་བུ། ལ་ལ་ཞིག་དེ་ལྟ་བུའི་བཟོད་པ་ལ་སེམས་མི་དགའ་ཞིང་མཆོག་གི་གཞུང་སྟོང་པ་བཤད་པ་ཐོས་ན་དངངས་ཤིང་དོགས་ལ་ཟུར་ཐེལ་  
གྱིས་གཤེའོ། །བདག་ཏུ་ལྟ་བ་འཆད་པ་ཐོས་ན། སེམས་དགའ་བར་འཛིན་ན་དེ་ལྟ་བུའི་མི་ནི། བདུད་ཀྱིས་བཀོལ་པར་མངོན་ཏེ། མུར་འདུག་ལས་ཀྱང་འདས་སོ། །ཤཱ་རིའི་  
བུ༑ ཤེས་རབ་ཅན་ནི། དེ་ལྟ་བུ་ལ་ཞེ་སྡང་སྐྱེ་བ་མི་རིགས་ཀྱི་དེ་ལྟ་བུ་ལ་སྙིང་རྗེའི་སེམས་སྐྱེ་བར་རིགས་སོ། །ཅིའི་ཕྱིར་ཞེ་ན། ཤཱ་རིའི་བུ། མི་ལ་ལ་ཞིག་གིས་དེ་ལྟ་བུའི་  
ངན་པ་འབྱོར་གྲུབ་པ་ནི། ངན་པའི་ལམ་ཐོབ་བོ། །ཆོས་བཤད་ཀྱིས་མི་ཟད་དེ། མི་དེ་ལ་བསོད་ནམས་ཀྱི་སེམས་བསྐྱེད་ཅིང་ཆོས་སོ་ཅོག་ལའང་ང་མེད་པ་དང། ཆོས་སོ་ཅོག་  
སྟོང་པ་ཞི་བ་དང། ཆོས་སོ་ཅོག་ལ་བྱ་བ་མེད་པ་དང། ཐོབ་པ་མེད་པས་བསྟན་ཏོ། །མི་དེས་སངས་རྒྱས་ཀྱི་ཆོས་མནོས་ལ་དོན་ཐོས་ཏེ། སེམས་དགའ་ཞིང་དད་ན་ནི་  
  
  
ཀུན་བསྟན་བསླབ་སྟེ། ཕན་ཞིང་དགའ་བར་སེམས་དགའ་བའི་རིགས་སོ་།ཆོས་སོ་ཅོག་ལ་ཅིའང་མེད་པ་སྟོང་པ་བཤད་  
པ་ཐོས་ན། དངངས་སྐྲག་སྟེ། ཕལ་མང་པོའི་ནང་ན་མཁན་པོ་བླ་མ་ཨཱ་ཙརྱ་ལ་ཆོས་ཀྱི་ཡི་གེའི་ནང་ན་སྟོང་པའི་ལས་སྤྱོད་བཞིན་དུ་བཤད་པའི་རིགས་ཞེས་ཟེར་རོ། །ཆོས་རྣམས་  
ཀྱི་མཚན་མ་ཐ་དད་པ་མངོན་པར་ཤེས་ནུས་ན། ངས་མཁན་པོ་བྱའོ། །བདག་ཏུ་ལྟ་བ་དང། གང་ཟག་ཏུ་ལྟ་བ་དང། ཕྱིན་ཅི་ལོག་ཡོན་པོར་ལྟ་བ་དང། ཚུལ་ཁྲིམས་འཛིན་པ་ལ་  
འདོད་ཆགས་པའི་མཁན་པོ་ཞེས་ནི། མི་བྱའོ། །ཡང་དག་པས་དྲང་པོར་མཐོང་ལྡན་པ་དང་ལྷན་ཅིག་ཏུ་གསོ་སྦྱོང་བྱེད་པར་གནང་ངོ། །ཚུལ་ཁྲིམས་ཞིག་པའི་མི་ཆོ་ག་ཞིག་  
པ་དང་ལྷན་ཅིག་ཏུ་གསོ་སྦྱོང་བྱེད་དུ་གནང་ངོ། །སློབ་མ་རྒན་ཞིང་བཙུན་པས་སྟོང་པ་ཞི་བ་ཅིའང་ཐོབ་པ་མེད་པ་ཆོས་བཤད་པ་ཐོས་ཏེ། སེམས་ཡིད་མི་ཆེས་མ་དད་ལ་སེམས་  
མུར་འདུག་ལ་འདུག་ན། སངས་རྒྱས་ཀྱིས་མུར་འདུག་དང་གསོ་སྦྱོང་བྱེད་དུ་མི་གནང་ངོ། །མི་དེ་དེ་ལྟ་བུའི་མཐོང་བ་མ་བཏང་ན་དགེ་འདུན་གྱི་ནང་དུ་འདུག་ཏུ་མི་གནང་  
བའི་རིགས་སོ། །དེ་ལྟ་བུ་འདོད་པ་མ་བླངས་ཏེ། དེ་ལྟར་བྱས་ཟིན་ཏེ་འོན་ཀྱང་ཡང་མ་བཏང་ན། མི་དེ་ལམ་ལ་གནས་པར་མི་རུང་བར་མངོན་ཏེ། ཐལ་བྱུང་དུ་ཡོང་བོར་ནས་  
  
  
༄༅། །མཁན་པོ་བླ་མ་ཨཱ་ཙརྱས་ཀྱང་ཚིག་མཐུན་པར་སླར་བཅད་བའི་མི་རིགས་སོ། །ཤཱ་རིའི་བུ། དགེ་འདུན་ལ་དེ་བཞིན་ངས་ཡོན་གསོལ་བ་དང། མུར་འདུག་  
གི་ཡོན་པོའི་ལམ་ལ་ལྟ་བ་འཇིག་པ་ལ་མཁས་ཏེ། དེའི་མིང་ཚུལ་ཁྲིམས་བཤད་པ་དང། གསོ་སྦྱོང་གཙང་གདང་ཞེས་བྱའོ། །ཤཱ་རིའི་བུ། ངས་ད་ཁྱོད་ལ་བྱེ་བྲག་ཕྱེད་པར་  
བསྒོའོ༑ ༑མི་ལ་ལ་ཞིག་དེ་ལྟ་བུའི་བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་དང། ཡོད་མེད་དུ་ལྟ་བ་དང་དེ་ལྟ་བུའི་མིའི་མིང་ང་ལ་ཡོན་ཕུལ་བ་ཞེས་  
ཀྱང་མི་བྱ། མིང་ངའི་ཕྱི་བཞིན་ཁྱིམ་ནས་བྱུང་སྟེ་ཚུལ་ཁྲིམས་མནོས་པ་ཞེས་ཀྱང་མི་བྱའོ། །དེའི་མིང་མཁན་པོ་དྲུག་གི་ཕྱིར་འབྲངས་ལ་ཁྱིམ་ནས་བྱུང་བ་སྟེ། མཁན་པོ་དྲུག་  
གིས་མཁན་པོ་བྱས་པ་ཞེས་བྱའོ། །ཤཱ་རིའི་བུ། མི་ལ་ལ་ཞིག་གིས་དེ་ལྟ་བུའི་གཙང་གདང་བའི་བདེན་པའི་ཆོས་ལ་བཟོད་པ་ཐོབ་པར་མ་ནུས་ཏེ་ཡོན་བླངས་ན། མི་དེས་ཐོབ་  
བོ་ཅོག་ཡོན་པོའི་མནོས་ཞེས་བྱའོ། །ཤཱ་རིའི་བུ། མིས་ངའི་ཆོས་ཀྱི་ནང་ནས་ཁྱིམ་ནས་བྱུང་སྟེ་ཚུལ་ཁྲིམས་གཙང་བ་བཟུང་བ་བསྲུངས་མོད་ཀྱི། མཆོག་གི་གཞུང་སྟོང་པ་  
ཅིའང་ཐོབ་པ་མེད་པའི་ཆོས་ལ་ཡིད་མི་ཆེས་མི་ཤེས་ཏེ། དངངས་སྐྲག་ཅིང་དོགས་འགྱོད་པ་དེ་ལྟ་བུའི་མི་ནི། ཚུལ་ཁྲིམས་འཛིན་པ་དང། མང་དུ་ཐོས་པ་དང། བསམ་གཏན་  
  
  
།ཤཱ་རིའི་བུ། དེ་ལྟ་བུའི་མིའི་མིང་ང་ལ་བཙུན་ལྕི་བར་རི་མོ་གུས་ཤིང་ཡོན་དབུལ་བ་ཞེས་མི་བྱའོ། །ཅིའི་ཕྱིར་ཞེ་ན། ཤཱ་རིའི་བུ། ཐོག་མ་ཞེས་  
བྱ་བ་མེད་པའི་ཚེ་རབས་ཚུན་ཆད་སེམས་ཅན་བསམ་གཏན་བཞི་ནི། མ་ཐོབ་ཀྱི། བསམ་གཏན་བཞི་ཐོབ་པ་འབའ་ཞིག་གིས་དགེ་སློང་གི་བཟོད་པ་བྱ་བ་ནི། མེད་ན། དེ་ལྟ་བུ་ཇི་  
ལྟ་བུར་ན་མིང་ང་ལ་ཡོན་འབུལ་བ་ཞེས་བྱ། དེ་ལྟ་བས་ན། ཤཱ་རིའི་བུ། ངས་ཁྱོད་ལ་བྱེ་བྲག་ཕྱེད་པར་བསྒོའོ། །མ་འོངས་པའི་དུས་ཀྱི་མིས་ངའི་ཆོས་ལ་འདོད་ཆགས་རྣམ་པ་མང་པོ་  
དང༑ ཡོན་པོ་མཐོང་བ་རྣམ་པ་མང་པོས་ངའི་ཆོས་བཤིག་དྲལ་ལོ་།ཤཱ་རིའི་བུ། མི་ལ་ལ་ཚུལ་ཁྲིམས་འཛིན་པ་དང། མང་པོ་ཐོས་པ་དང། བསམ་གཏན་ཐུབ་པ་འབའ་ཞིག་  
ཆེད་ཆེར་འཛིན་པ་དེ་ལྟ་བུའི་མི་ནི། དགེ་སྦྱོང་གི་ཆོས་རྣམས་གཙང་མར་སྤྱོད་མི་ནུས་པར་མངོན་ཏེ། ངས་མི་དེའི་མིང་དགེ་སྦྱོང་དང། བྲམ་ཟེ་ཞེས་མ་བཤད་དོ། ཤཱ་རིའི་བུ། མི་  
ལ་ཆོས་སོ་ཅོག་ལ་ང་མེད་པ་བདེན་པ་བཞིན་དུ་ང་མེད་པར་ཤེས་ཆོས་སོ་ཅོག་ཕྱི་མོ་ནས་ཅིའང་མེད་པའི་སྟོང་པ་སྟེ། བདེན་པ་བཞིན་དུ་ཅིའང་མེད་པའི་སྟོང་པར་ཤེས་ནུས་ན་  
ད་ནི༑ ཚུལ་ཁྲིམས་འཛིན་པ་རབ་ཡིན་པར་མི་འཛིན། མང་པོ་ཐོས་པ་རབ་ཅེས་བྱ་བར་མི་འཛིན། བསམ་གཏན་ཐོབ་པ་རབ་ཅེས་མི་འཛིན་ཏོ་།ཅིའི་ཕྱིར་ཞེ་ན། ཤཱ་རིའི་བུ་  
  
  
༄༅། །ཆོས་སོ་ཅོག་ལ་བདེན་པའི་མཚན་མ་ལ་སྐྱེ་བའང་མེད་དེ། ལྡན་པའང་མེད་དེ། དེའི་ནང་ན་རབ་ཅེས་བྱ་བའི་ཆོས་མེད་དོ། །ཤཱ་རིའི་བུ། ཆོས་སོ་ཅོག་གི་བདེན་  
པ་བཞིན་གྱི་ནང་ན་ཚུལ་ཁྲིམས་འཛིན་པ་མེད། ཚུལ་ཁྲིམས་བཤིག་པ་མེད། འདོད་ཆགས་ལ་རབ་ཅེས་བྱ་བ་མེད་པ་ལྟ་སྨོས་ཀྱང་ཅི་དགོས། ཤཱ་རིའི་བུ། དེའི་མིང་སངས་རྒྱས་  
རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བྱ་སྟེ། ཆོས་སོ་ཅོག་གི་མཚན་མ་དང། རང་གི་མཚན་མ་མེད་སྟོང་པ་བདག་ཏུ་ལྟ་བ་དང། གང་ཟག་ཏུ་ལྟ་བ་  
མེད་དོ༑ ༑དེ་ལྟ་བུའི་བཟོད་པ་ཡོད་དུ་ཟིན་ན། དེའི་མིང་སྤྱོད་པ་ཞེས་བྱའོ། །དེའི་མིང་ཐོབ་པ་ཞེས་བྱ་སྟེ། མི་དེའི་མིང་ཡིད་ཆེས་པ་སྤྱད་པ་ཁྱིམ་ནས་བྱུང་བ་སྟེ་ཡོན་ལེན་  
པའི་རིགས་ཤིང་གཙང་བའི་གསོ་སྦྱོང་བྱེད་པ་སྟེ། མི་དེ་ནི་མིའི་ནང་ན་ལྷ་ཞེས་བྱའོ། །ཤཱ་རིའི་བུ། སངས་རྒྱས་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ནི༑ གཞུང་གཅིག་པ་འབའ་ཞིག་ཡིན་ཏེ། དེ་ནི། བྲལ་བ་ཞེས་བྱའོ། །གང་ལ་སོགས་པ་བྲལ་བ་ཞེས་བྱས་ན། ལྡོངས་སོ་ཅོག་དང་མཐོང་ངོ་ཅོག་སྟེ། ལྡོངས་པ་ནི་  
མ་རིག་པ་ཡིན་ནོ། །མཐོང་བ་ནི། དྲན་པ་དང། སེམས་པ་ཡིན་ནོ་།ཅིའི་ཕྱིར་ཞེ་ན། ཆོས་སོ་ཅོག་ཐམས་ཅད་ནི། དྲན་པ་དང། སེམས་པས་ཕྱི་མོ་བྱས་ཏེ། སེམས་ཀྱི་འདུ་  
  
  
མཐོང་བ་ཡིན་ཞེས་བྱ་སྟེ། མཐོང་བ་ནི། ཡོན་པོ་ཡིན་ནོ། །ཤཱ་རིའི་བུ། དགེ་བའི་ཆོས་ཀྱི་ནང་ན་མཐོང་བའང་ཡོན་པོ་མཐོང་བ་ཞེས་བྱའོ། །ཅིའི་ཕྱིར་ཞེ་ན་  
ཤཱ་རིའི་བུ། འདོད་པ་དང་བྲལ་བའི་སྟོང་པ་ཞི་བ་ཆོས་ཀྱི་ནང་ན་ཆོས་མེད། ཆོས་མེད་པའང་མེད། དགེ་བའང་མེད། ངན་པའང་མེད་དེ། དོན་ཏོ་ཅོག་ཀུན་སྟོང་ལ་ཆོས་ཀྱི་ཡི་གེ་རྣམས་  
དང་བྲལ་ཞིང་སེམས་པ་ཐམས་ཅད་དང་བྲལ་བས་ན། མིང་བྲལ་བ་ཞེས་བྱའོ། །ཤཱ་རིའི་བུ། བླ་ན་མེད་པའི་ནང་ན་འདོད་པ་རྣམས་ཡོང་ཞིའོ། །གང་ལ་སོགས་པ་འདོད་པ་རྣམས་  
ཞེས་བྱས་ན། དེ་ནི། ཡོན་པོ་མི་དགེ་བའི་སེམས་དང། ང་དང་ངའི་གནས་དང། བྱེད་པའི་མཚན་མ་དང། དོན་གྱི་མཚན་མ་སྟེ། དེའི་མིང་བླ་ན་མེད་པ་ཡང་དག་པར་རྫོགས་  
པའི་ནང་ན་འདོད་པའོ་ཅོག་ཡོང་ཞི་ཞེས་བྱའོ། །ལེའུ་བརྒྱད་དེ་གཙང་མ་མཐོང་བའི་ལེའུ།། །།སངས་རྒྱས་ཀྱིས་ཤཱ་རིའི་བུ་ལ་བཀའ་སྩལ་པ། ངས་བསམ་པ་འདས་  
པའི་དུས་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཚོལ་བ་ན་སངས་རྒྱས་འབུམ་ཕྲག་སུམ་ཅུ་དང་ཕྲད་དེ། ཀུན་མཚན་ཤཱཀྱ་ཐུབ་པ་ཞེས་བྱའོ། །ང་ནི། དེའི་ཚེ་ཀུན་  
འཁོར་ལོ་འཕྲུལ་གྱི་རྒྱལ་པོ་བྱེད་དེ། ལུས་ཀྱི་ཚེ་ཟད་ཀྱི་བར་དུ་སློབ་མ་ཀུན་ལ་ཡོན་གོས་དང། ཁ་ཟས་དང། མལ་ཆ་དང། རྩི་སྨན་ཕུལ་ཏེ། བླ་ན་མེད་པ་ཡང་དག་པར་རྫོག་  
  
  
༄༅། །པའི་བྱང་ཆུབ་ཚོལ་བའི་ཕྱིར་ན་སངས་རྒྱས་དེ་རྣམས་ཀྱིས་ང་ལ་ཁྱོད་མ་འོངས་པའི་དུས་ན་སངས་རྒྱས་བྱེད་པ་ཐོབ་བོ་ཞེས་ལུང་མ་བསྟན་ཏོ། །ཅིའི་ཕྱིར་ཞེ་ན་  
ངས་ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་བུ། ངས་བསམ་པ་འདས་པའི་དུས་ན་སངས་རྒྱས་བརྒྱད་སྟོང་དང་ཕྲད་དེ། ཀུན་མཚན་འདོད་མི་འགྱུར་ཞེས་བྱའོ། །ངས་དེའི་  
ཚེ་ཀུན་འཁོར་ལོ་འཕྲུལ་གྱི་རྒྱལ་པོ་བྱས་ཏེ། ལུས་ཀྱི་ཚེ་ཟད་ཀྱི་བར་དུ་སློབ་མ་དང། ཀུན་ལ་ཡོན་གོས་དང། ཟས་དང། མལ་ཆ་དང་རྩི་སྨན་ཕུལ་ཏེ། བླ་ན་མེད་པ་ཡང་དག་  
པར་རྫོགས་པའི་བྱང་ཆུབ་ཚོལ་བའི་ཕྱིར་ན་སངས་རྒྱས་རྣམས་ཀྱིས་ང་ལ་ཁྱོད་ཀྱིས་མ་འོངས་པའི་དུས་ན་སངས་རྒྱས་བྱེད་པ་ཐོབ་བོ། །ཞེས་ལུང་མ་བསྟན་ཏོ། །ཅིའི་ཕྱིར་ཞེ་  
ན༑ ངས་ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་བུ། ངས་བསམ་པ་འདས་པའི་དུས་ན་སངས་རྒྱས་དྲུག་ཁྲི་དང་ཕྲད་དེ། ཀུན་མཚན་འོད་སྣང་བ་ཞེས་བྱའོ། །ངས་དེའི་ཚེ་ཀུན་  
གྱི་འཁོར་ལོའི་རྒྱལ་པོ་ཞེས་བྱ་སྟེ། ལུས་ཀྱི་ཚེ་ཟད་ཀྱི་བར་དུ་སློབ་མ་དང། ཀུན་ལ་ཡོན་གོས་དང། ཁ་ཟས་དང། མལ་ཆ་དང་རྩི་སྨན་ཕུལ་ཏེ། བླ་ན་མེད་པ་ཡང་དག་པར་  
རྫོགས་པའི་བྱང་ཆུབ་ཚོལ་བའི་ཕྱིར་ན་སངས་རྒྱས་དེ་རྣམས་ཀྱིས་ཀྱང་ང་ལ་ཁྱོད་ཀྱིས་མ་འོངས་པའི་དུས་ན་སངས་རྒྱས་ཐོབ་བོ། །ཞེས་ལུང་མ་བསྟན་ཏོ། །ཅིའི་ཕྱིར་ཞེ་ན་  
  
  
།ཤཱ་རིའི་བུ་ངས་བསམ་པ་འདས་པའི་དུས་ན་སངས་རྒྱས་སུ་མ་འབུམ་དང་ཕྲད་དེ། ཀུན་མཚན་བུར་ཤ་ཞེས་བྱའོ། །ངས་དེའི་ཚེ་ཀུན་གྱི་  
འཁོར་ལོ་འཕྲུལ་གྱི་རྒྱལ་པོ་བྱས་ཏེ། རྣམ་བཞིས་ཡོན་གསོལ་ན། ཀུན་གྱིས་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ་།ཤཱ་རིའི་བུ། ངས་བསམ་པ་འདས་པའི་དུས་  
ན་སངས་རྒྱས་བརྒྱད་ཁྲི་བརྒྱད་སྟོང་དང་ཕྲད་དེ། ཀུན་མཚན་རིའི་རྒྱལ་པོ་ཞེས་བྱའོ། །བསྐལ་པའི་མིང་ནི། བླ་བརྒྱད་ཅེས་བྱ་སྟེ། སངས་རྒྱས་ཁྲི་བརྒྱད་སྟོང་དེ་ཀུན་གྱི་ཐད་དུ་  
སྐྲ་བྲེགས་ཆོས་གོས་གྱོན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སྤྱད་པ་སྦྱངས་ན། ཀུན་གྱིས་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་  
བུ༑ ངས་བསམ་པ་འདས་པའི་དུས་ན་སངས་རྒྱས་ལྔ་བརྒྱ་དང་ཕྲད་དེ། ཀུན་མཚན་མེ་ཏོག་བླ་ཞེས་བྱའོ། །ངས་དེའི་ཚེ་ཀུན་གྱི་འཁོར་ལོ་འཕྲུལ་གྱི་རྒྱལ་པོ་བྱས་ཏེ། ཀུན་ལ་ཡོད་  
དོ་ཅོག་ཕུལ་ན། སངས་རྒྱས་དེ་རྣམས་དང། སློབ་མ་རྣམས་ཀུན་གྱིས་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ་།ཤཱ་རིའི་བུ། ངས་བསམ་པ་འདས་པའི་དུས་ན་  
སངས་རྒྱས་ལྔ་བརྒྱ་དང་ཕྲད་དེ། ཀུན་མཚན་ལེགས་པའི་བརྗིད་ཅེས་བྱའོ། །ངས་ཟད་པར་ལ་ཡོན་ཕུལ་ནས་ཀུན་གྱིས་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་  
  
  
༄༅། །རོ༑ ༑ཤཱ་རིའི་བུ། ངས་བསམ་པ་འདས་པའི་དུས་ན་སངས་རྒྱས་ཉིས་སྟོང་དང་ཕྲད་དེ། ཀུན་མཚན་ཅིན་ཞུ་ཞེས་བྱའོ་།ངས་དེའི་ཚེ་ཀུན་གྱི་འཁོར་ལོ་འཕྲུལ་  
གྱི་རྒྱལ་པོ་བྱས་ཏེ། ཀུན་ལ་ཡོན་ནོ་ཅོག་ཕུལ་ན་སངས་རྒྱས་དེ་ཀུན་གྱིས་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་བུ། ངས་བསམ་པ་འདས་པའི་  
དུས་ན་སངས་རྒྱས་དགུ་སྟོང་དང་ཕྲད་དེ། ཀུན་མཚན་བསོད་སྐྱབས་ཞེས་བྱའོ། །ངས་རྣམ་བཞི་སྤྱད་དེ་ཡོན་དུ་གསོལ་ན། སངས་རྒྱས་རྣམས་དང། སློབ་མ་རྣམས་ཀུན་གྱིས་  
ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ་།ཤཱ་རིའི་བུ། ངས་བསམ་པ་འདས་པའི་དུས་ན་སྔ་མ་འདས་པ་བསྐལ་པ་ཁྲིའི་ཚེ་སངས་རྒྱས་བྱུང་བ་མེད་དེ། དེའི་ཐོག་  
མ་བསྐལ་པ་ལྔ་བརྒྱའི་ནང་ན་རང་སངས་རྒྱས་དགུ་ཁྲི་ཡོད་དེ། ངས་ལུས་ཀྱི་ཚེ་ཟད་ཀྱི་བར་དུ་ཐམས་ཅད་ལ་ཡོན་གོས་དང་ཟས་དང། མལ་ཆ་དང། རྩི་སྨན་ཕུལ་ཏེ། བཙུན་  
ཞིང་ལྕི་བར་བསྟོད་དོ། །དེའི་འོག་གི་བསྐལ་པ་ལྔ་བརྒྱ་ལའང་རྣམ་པ་བཞི་སྤྱད་དེ། རང་སངས་རྒྱས་བརྒྱད་ཁྲི་བཞི་སྟོང་ལ་ཡོན་ཕུལ་ཏེ། བཙུན་ཞིང་ལྕི་བར་བསྟོད་དོ། །ཤཱ་  
རིའི་བུ༑ བསྐལ་པ་དེ་སྟོང་འདས་ནས་རང་སངས་རྒྱས་ཀྱང་མེད་དེ། ང་དེའི་ཚེ་ཛམྦུའི་གླིང་དུ་ཤི་ནས་ཚངས་པའི་ཁམས་སུ་སྐྱེས་ཏེ། ཚངས་པའི་རྒྱལ་པོ་ཆེན་པོ་བྱས་སོ། །དེ་  
  
  
པར་ཚངས་པའི་ཁམས་སུ་སྐྱེས་ནས་ཚངས་པའི་རྒྱལ་པོ་བྱས་ཏེ་ཛམྦུའི་གླིང་དུ་མ་སྐྱེས་སོ། །བསྐལ་པ་ལྔ་བརྒྱ་དེ་  
འདས་ནས་མར་བབས་ཏེ་ཛམྦུའི་གླིང་དུ་སྐྱེས་ནས་ཛམྦུའི་གླིང་དུ་བསྟན་བཅོས་བསྟན་ཏེ། ཚེ་ཟད་ནས་གནམ་ངོས་བཞིའི་ལྷའི་རྒྱལ་པོར་སྐྱེས་སོ། །དེར་ཚེ་ཟད་ནས་སུམ་ཅུ་རྩ་གསུམ་  
གྱི་ལྷའི་ཁམས་སུ་སྐྱེས་ཏེ་དབང་པོ་བྱས་སོ། །དེ་ལྟ་བུ་གཅིག་ནས་གཅིག་ཏུ་བསྐལ་པ་ལྔ་བརྒྱ་ཚང་ནས་ཛམྦུའི་གླིང་དུ་སྐྱེས་སོ་།དེར་བསྐལ་པ་བརྒྱད་ཚང་ནས་ཚངས་པའི་ཁམས་  
སུ་སྐྱེས་ནས་ཚངས་པའི་རྒྱལ་པོ་ཆེན་པོ་བྱས་སོ། །ཤཱ་རིའི་བུ་ངས་བསྐལ་པ་དགུ་སྟོང་གི་བར་དུ་རེ་ཞིག་ཛམྦུའི་གླིང་དུ་མ་སྐྱེས་ཏེ། བསྐལ་པ་དགུ་སྟོང་གི་བར་དུ་ལྷའི་ཁམས་ཤ་  
སྟག་ཏུ་སྐྱེས་སོ། །བསྐལ་པ་ཟད་དེ་བསྲེགས་པའི་འོད་དབྱངས་ལྷའི་ཁམས་སུ་སྐྱེས་སོ། །འཇིག་རྟེན་གྱི་ཁམས་སླར་དེང་ཟིན་ནས་སླར་ཚངས་པའི་ཁམས་སུ་སྐྱེས་ཏེ། བསྐལ་  
པ་དགུ་སྟོང་གི་བར་དུ་མིའི་ནང་ན་ངན་དུ་མ་སྐྱེས་ཏེ། ཤཱ་རིའི་བུ། བསྐལ་པ་དེ་དགུ་སྟོང་གི་བར་དུ་སངས་རྒྱས་དང། རང་སངས་རྒྱས་མེད་དེ། སེམས་ཅན་རྣམས་ལ་ལམ་ངན་  
པར་ལྟུང་ཞིང་འཁོད་པ་མང་ངོ། །ཤཱ་རིའི་བུ། བསྐལ་པ་ཁྲི་དེ་འདས་ཟིན་ནས་སངས་རྒྱས་ཤིག་འཇིག་རྟེན་དུ་བྱུང་བ་མཚན་ཁྱབ་སྲུང་ཡང་དག་པར་གཤེགས་པ་གསོལ་བཞེངས་  
  
  
༄༅། །རིགས་དྲང་ཁྱབ་མཁྱེན་སྣང་མཛད་ཞབས་བདེ་གཤེགས་འཇིག་རྟེན་སྒྲོལ་བླ་ན་མེད་པའི་དྲ་མ་གདུལ་ཐུལ་སྐྱེས་བུ་ལྷ་དང་མིའི་མཁན་པོ་སངས་རྒྱས་  
བཅོམ་ལྡན་འདས་ཞེས་བྱ་སྟེ། ང་དེའི་ཚེ་ཚངས་པའི་ཁམས་སུ་ཚེ་ཟད་ནས་ཛམྦུའི་གླིང་དུ་སྐྱེས་ཏེ། འཁོར་ལོ་འཕྲུལ་གྱི་རྒྱལ་པོ་བྱས་ནས་མཁན་པོ་ནི། སྤྱི་ལྷ་ཞེས་བྱ། མིའི་  
ཚེ་ལོ་དགུ་ཁྲི་ཐུབ་སྟེ། ངས་ལུས་ཀྱི་ཚེ་ཟད་ཀྱི་བར་དུ་སྐྱིད་པའི་ཡོ་བྱད་དོ་ཅོག་གིས་སངས་རྒྱས་དེ་དང། དགེ་སློང་འབུམ་ཕྲག་དགུ་བཅུ་ལ་ཡོན་དུ་གསོལ་ཏེ། ལོ་དགུ་ཁྲིའི་  
བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བཙལ་ན། སངས་རྒྱས་ཁྱབ་སྲུང་དེས་ཀྱང་ང་ལ་ཁྱེད་མ་འོངས་པའི་དུས་ན་སངས་རྒྱས་བྱེད་པ་ཐོབ་བོ། །ཞེས་ལུང་མ་  
བསྟན་ཏོ། །ཅིའི་ཕྱིར་ཞེ་ན། ངས་དེའི་ཚེ་ཆོས་སོ་ཅོག་གི་བདེན་པའི་མཚན་མ་ཁོང་དུ་ཆུད་མ་ནུས་ཏེ། བདག་ཏུ་ལྟ་བར་འཛིན་པ་ལ་འདོད་ཆགས་ཏེ། ཐོབ་པ་ཡོད་པ་མཐོང་ངོ། །  
ཤཱ་རིའི་བུ། བསྐལ་པ་དེའི་ཚེ་སངས་རྒྱས་བརྒྱ་བྱུང་སྟེ། མིང་མཚན་སོ་སོ་ཐ་དད་དོ། །ངས་དེའི་ཚེ་ཀུན་གྱི་འཁོར་ལོ་འཕྲུལ་གྱི་རྒྱལ་པོ་བྱས་ནས་ལུས་ཀྱི་ཚེ་ཟད་ཀྱི་བར་དུ་  
སློབ་མ་རྣམས་དང། ཀུན་ལ་ཡོན་གསོལ་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་བཙལ་ནས་སངས་རྒྱས་དེ་རྣམས་ཀྱིས་ཀྱང་ང་ལ་ཁྱོད་མ་འོངས་པའི་དུས་ན་སངས་  
  
  
།ཞེས་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་བུ། ངས་བསམ་པ་འདས་པའི་དུས་ན་བསྐལ་པ་གྲངས་མེད་པ་བདུན་བརྒྱའི་ཚེ་སངས་རྒྱས་  
[?]ཡང་དང་ཕྲད་དེ། ཀུན་མཚན་ཛམྦུ་ད་ན་ཞེས་བྱ་སྟེ། ངས་ལུས་ཀྱི་ཚེ་ཟད་ཀྱི་བར་དུ་རྣམ་པ་བཞིས་ཡོན་གསོལ་ན། ཡང་ལུང་བསྟན་པ་མེད་དེ། ཡང་ངས་ཐོབ་པ་ཡོད་པ་སྤྱད་པའི་  
ཕྱིར་རོ༑ ༑ཤཱ་རིའི་བུ། ངས་བསམ་པ་འདས་པའི་དུས་ན་བསྐལ་པ་བདུན་བརྒྱའི་ཚེ་ནའང་སངས་རྒྱས་ཁྲི་ཕྲག་དྲུག་བརྒྱ་ཉི་ཤུ་དང་ཕྲད་དེ། ཀུན་གྱི་མཚན་ཆོ་ག་ཐམས་ཅད་མཐོང་བ་  
ཞེས་བྱའོ། །ངས་དེའི་ཚེ་ཀུན་གྱི་འཁོར་ལོ་འཕྲུལ་གྱི་རྒྱལ་པོ་བྱས་ནས་སྐྱིད་པའི་ཡོ་བྱད་དོ་ཅོག་གིས་ལུས་ཀྱི་ཚེ་ཟད་ཀྱི་བར་དུ་སློབ་མ་དང། ཀུན་ལ་ཡོན་གསོལ་ནའང་ང་ལ་ལུང་  
མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་བུ་ངས་བསམ་པ་འདས་པའི་དུས་ན་ཡང་བསྐལ་པ་བདུན་བརྒྱའི་ཚེ་སངས་རྒྱས་བརྒྱད་ཅུ་རྩ་བཞི་དང་ཕྲད་དེ། ཀུན་མཁན་པོ་  
རྒྱལ་པོ་མཚན་ཞེས་བྱའོ། །ངས་དེའི་ཚེ་ཀུན་གྱི་འཁོར་ལོ་འཕྲུལ་གྱི་རྒྱལ་པོ་བྱས་ནས་སྐྱིད་པའི་ཡོ་བྱད་དོ་ཅོག་སྤྱད་དེ་ལུས་ཀྱི་ཚེ་ཟད་ཀྱི་བར་དུ་སློབ་མ་དང། ཀུན་ལ་ཡོན་གསོལ་  
ཀྱང་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་བུ། ངས་བསམ་པ་འདས་པའི་དུས་ན་ཡང་བསྐལ་པ་གྲངས་མེད་པ་བདུན་བརྒྱའི་ཚེ་ན་སངས་རྒྱས་བཅོ་  
  
  
༄༅། །ལྔ་དང་ཕྲད་དེ། ཀུན་གྱི་མཚན་གཉི་སྣང་ཞེས་བྱའོ། །ངས་དེའི་ཚེ་ཀུན་གྱི་འཁོར་ལོ་འཕྲུལ་གྱི་རྒྱལ་པོ་བྱས་ནས་སྐྱིད་པའི་ཡོ་བྱད་དོ་ཅོག་སྤྱད་དེ། ལུས་  
ཀྱི་ཚེ་ཟད་ཀྱི་བར་དུ་སློབ་མ་དང། ཀུན་ལ་ཡོན་གསོལ་ནའང་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ། །ཤཱ་རིའི་བུ། ངས་བསམ་པ་འདས་པའི་དུས་ན་ཡང་  
བསྐལ་པ་གྲངས་མེད་པ་བདུན་བརྒྱའི་ཚེ་སངས་རྒྱས་དྲུག་ཅུ་རྩ་གཉིས་དང་ཕྲད་དེ། ཀུན་མཚན་དགེ་ཞེས་བྱའོ། །ངས་དེའི་ཚེ་འཁོར་ལོ་འཕྲུལ་གྱི་རྒྱལ་པོ་བྱས་ནས་སྐྱིད་  
པའི་ཡོ་བྱད་དོ་ཅོག་སྤྱད་དེ། ཚེ་ཟད་ཀྱི་བར་དུ་ཡོན་གསོལ་ནའང་ང་ལ་ལུང་མ་བསྟན་ཏེ། ཐོབ་པ་ཡོད་པ་སྤྱད་པའི་ཕྱིར་རོ། །དེ་ལྟ་བུར་གཅིག་ནས་གཅིག་ཏུ་སངས་རྒྱས་  
འོད་མི་འགྱུར་དང་ཕྲད་པ་ལ་ཐུག་ན། གདོད་སྐྱེ་བ་མེད་པའི་བཟོད་པ་ཐོབ་ནས་དེ་ལ་ལུང་བསྟན་པ། ཁྱོད་མ་འོངས་པའི་དུས་བསྐལ་པ་གྲངས་མེད་པ་འདས་པ་ན་སངས་  
རྒྱས་བྱད་པ་ཐོབ་པ་སྟེ། མཚན་ཤཱཀྱ་ཐུབ་པ་ཡང་དག་པར་གཤེགས་པ་གསོལ་བཞེངས་རིགས་དྲང་ཁྱབ་མཁྱེན་སྣང་མཛད་ཞབས་བདེ་གཤེགས་འཇིག་རྟེན་སྒྲོལ་  
བླ་ན་མེད་པའི་དྲི་མ་གདུལ་ཐུལ་སྐྱེས་བུ་ལྷ་དང་མིའི་མཁན་པོ་སངས་རྒྱས་བཅོམ་ལྡན་འདས་ཞེས་བསྒོའོ། །ཤཱ་རིའི་བུ། ངས་བསམ་པ་འདས་པའི་དུས་ན་འཁོར་ལོ་  
  
  
ཀུན་གྱི་མིང་སྤྱི་བོ་སྐྱེས་ཞེས་བྱའོ། །ཡང་ཤཱ་རིའི་བུ། ངས་བསམ་པ་འདས་པའི་དུས་ན་འཁོར་ལོ་འཕྲུལ་གྱི་རྒྱལ་པོ་འབུམ་ཕྲག་  
སུམ་ཅུ་ཡོད་དེ། ཀུན་གྱི་མིང་མ་དྷ་ཐ་མ་ཞེས་བྱའོ། །ཤཱ་རིའི་བུ། ངས་བསམ་པ་འདས་པའི་དུས་ན་འཁོར་ལོ་འཕྲུལ་གྱི་རྒྱལ་པོ་འབུམ་ཕྲག་བཞི་བཅུ་ཡོད་དེ། ཀུན་གྱི་མིང་ཞིང་  
འབྱི་ཞེས་བྱའོ། །ཤཱ་རིའི་བུ། ངས་བསམ་པ་འདས་པའི་དུས་ན་འཁོར་ལོ་འཕྲུལ་གྱི་རྒྱལ་པོ་ཆིག་ཁྲི་ཞིག་ཡོད་པ་ཀུན་གྱི་མིང་མངོན་སྣང་ཞེས་བྱའོ། །ཤཱ་རིའི་བུ། ངས་བསམ་པ་  
འདས་པའི་དུས་ན་འཁོར་ལོ་འཕྲུལ་གྱི་རྒྱལ་པོ་ཉི་ཁྲི་ཞིག་ཡོད་དེ། མིང་མཁན་སོ་སོ་ཐ་དད་དོ། །ཤཱ་རིའི་བུ། ངས་བསམ་པ་འདས་པའི་དུས་ན་འཁོར་ལོ་འཕྲུལ་གྱི་རྒྱལ་པོ་འབུམ་  
ཕྲག་བཅུ་དྲུག་ཡོད་པ་མིང་མཁན་ཀུན་སོ་སོ་ཐ་དད་དོ། །རྒྱལ་པོ་དག་ལ་སོགས་པ་ངས་གུད་ན་དགའ་བོ་དག་ལ་བཤད་དོ། །ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། རྒྱལ་པོ་འདི་  
རྣམས་མི་གཞན་གྱི་མ་ཡིན་གྱི། ང་ཉིད་ཀྱི་ལུས་ཡིན་ནོ། །ཤཱ་རིའི་བུ། ངས་བསམ་པ་སྔ་མ་འདས་པའི་ཚེ་དུས་ན་སངས་རྒྱས་ཤིག་ཡོད་པ་མཚན་དགེ་སྣང་ཞེས་བྱ་སྟེ། བྱང་  
ཆུབ་སེམས་དཔའ་བྱམས་པའི་ཚེ་འཁོར་ལོ་འཕྲུལ་གྱི་རྒྱལ་པོ་བྱས་ནས་མིང་མངོན་སྣང་ཞེས་བྱ་སྟེ། ཐོག་མ་བླ་ན་མེད་པ་བྱང་ཆུབ་ཀྱི་སེམས་བསྐྱེད་པ་དེའི་ཚེ་སེམས་ཅན་ཚེ་  
  
  
༄༅། །ལོ་བརྒྱད་ཁྲི་བཞི་སྟོང་ཐུབ་སྟེ། སངས་རྒྱས་དགེ་སྣང་དེས་ལན་གསུམ་བསྡུས་ཏེ་ཆོས་བཤད་ན། ཐོག་མ་བསྡུས་པ་ལ་མི་འབུམ་ཕྲག་དགུ་བཅུ་རྩ་དྲུག་  
གཅིག་ཅར་ལམ་ཐོབ་བོ། །དེའི་འོག་ཏུ་ཕལ་པོ་ཆེ་བསྡུས་པ་ལ་མི་འབུམ་ཕྲག་དགུ་བཅུ་རྩ་བཞི་གཅིག་ཅར་ལམ་ཐོབ་བོ། །གསུམ་གྱི་ཐ་མར་ཕལ་ཆེ་བསྡུས་པ་ལ་མི་འབུམ་  
ཕྲག་དགུ་བཅུ་རྩ་གཉིས་གཅིག་ཅར་ལམ་ཐོབ་བོ། །དེའི་རྒྱལ་པོ་སངས་རྒྱས་ཀྱིས་ལན་གསུམ་བསྡུས་ཏེ་ཆོས་བཤད་ནས་དཔག་ཏུ་མེད་པའི་མི་བསྒྲལ་བ་མཐོང་ནས་སེམས་  
ལ་ཤིན་ཏུ་དགའ་གཞའ་སྟེ། ལོ་ཁྲིའི་བར་དུ་ཡོ་བྱད་ཐམས་ཅད་ཀྱིས་སངས་རྒྱས་དང། སློབ་མ་ལ་ཡོན་གསོལ་ཏེ། སེམས་སྐྱེས་ནས་བླ་ན་མེད་པ་ཡང་དག་པར་རྫོགས་པའི་  
སངས་རྒྱས་བཙལ་ཏེ་མ་འོངས་པའི་དུས་ན་སེམས་ཅན་བསྒྲལ་སླའོ་།ང་དམ་ཚིག་སངས་རྒྱས་གྲུབ་པ་དང། ཚེ་སྲོག་གི་དུས་དཔག་པ་དང། དགེ་སློང་གི་དགེ་འདུན་གྱི་གྲངས་  
དང། འཁོར་བའི་བསྐོར་བ་ནི། དེ་ལྟ་བུ་ཡིན་ནོ། །ཤཱ་རིའི་བུ་ངས་དོན་དེ་ཤེས་པ་ནི། འདི་བས་འདས་ཏེ། དཔག་ཏུ་མེད་དོ། །ཤཱ་རིའི་བུ། སངས་རྒྱས་བྱམས་པས་སེམས་བསྐྱེད་  
དེ༑ བསྐལ་པ་བཞི་བཅུ་ལོན་ཟིན་ནས་ངས་གདོད་སེམས་བསྐྱེད་དེ། སངས་རྒྱས་ཐུབ་མེད་ཀྱི་ཐད་དུ་ཐོག་མ་དགེ་བའི་རྩ་བ་བསྐྱེད་ནས་ངས་ལོ་སྟོང་གི་བར་དུ་སྐྱིད་པའི་ཡོ་  
  
  
ལྔ་བརྒྱ་ཕུལ་ཏེ། སངས་རྒྱས་དེ་འདས་པའི་ཕྱིན་རིན་པོ་ཆེ་སྣ་བདུན་གྱི་མཆོད་རྟེན་བརྩིགས་ནས་འཕང་ནི་  
དཔག་ཚད་གཅིག། ཆུ་ཞེང་ནི། དཔག་ཚད་ཕྱེད་དེ། ཀུན་གསེར་དངུལ་དང། བཻཌཱུརྱ་དང། མརྒད་དང། གཟི་དང། སྤུག་དང། མུ་ཏིག་དམར་པོས་བྱས་སོ། །སེམས་ལ་རྟག་ཏུ་སྨོན་  
ལམ་སྐྱེད་པ་སེམས་ཅན་སྡུག་བསྔལ་ཏེ་བསྒྲལ་བའི་ར་མདའ་མེད་དེ་ཆོས་ངན་པ་དང་ཕྲད་ཅིང་ལམ་ངན་པར་ལྷུང་བ་མེད་ན། ངས་དེའི་ཚེ་སངས་རྒྱས་གྲུབ་པར་ཤོག་ཅིག་ཤཱ་རིའི་  
བུ༑ ཁྱོད་ཀྱིས་རེ་ཞིག་ལྟོས་ཤིག་བླ་ན་མེད་པ་ཡང་དག་པར་རྫོགས་པ་སྤྱད་སྦྱངས་པ་ཤིན་ཏུ་དཀའོ། །ཤཱ་རིའི་བུ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་སྤྱད་སྦྱངས་ན་  
ཚེ་རབས་གྲངས་མེད་པའི་བར་དུ་སྡུག་བསྔལ་རྣམས་ཀྱིས་ཉོན་མོངས་ཏེ། ངས་བཤད་དུ་ཟིན་ན། ཁྱོད་ཀྱིས་ཐོས་པ་དང། ཡི་མུག་ཅིང་སྒྱིད་ལུག་ཏུ་རུང་ངོ། །ངས་སྡུག་བསྔལ་དང་  
མྱ་ངན་འཁྲུག་པས་ཉོན་མོངས་སོ་ཅོག་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཚོལ་བའི་ཕྱིར་རོ། །ཤཱ་རིའི་བུ་ཁྱོད་ལྟོས་ཤིག་བྱང་ཆུབ་སེམས་དཔའ་སར་སར་  
ཝ་དན་དང། བྱང་ཆུབ་སེམས་དཔའ་ཆོས་ཚོལ་དང། བྱང་ཆུབ་སེམས་དཔའ་རྟག་ཏུ་སྙིང་རྗེ་དང། བྱང་ཆུབ་སེམས་དཔའ་རང་མི་ཉན་དང། བྱང་ཆུབ་སེམས་དཔའ་རྟག་ཏུ་  
  
  
༄༅། །འགྲུས་ཀྱིས་དེ་སྙེད་ཀྱི་སངས་རྒྱས་རྣམས་ལ་ཡོན་གསོལ་ཏེ། སྡུག་བསྔལ་ལོ་ཅོག་གིས་ཉོན་མོངས་ན། འོན་ཀྱང་བླ་ན་མེད་པ་ཡང་དག་པར་རྫོགས་པའི་  
བྱང་ཆུབ་ཐོབ་དཀའ་ན། མི་གཏི་མུག་གཞན་གྱིས་སྐད་ཅིག་མྱ་ངན་ལས་འདས་པ་བཙལ་བ་མེད་པ་ལྟ་སྨོས་ཀྱང་ཅི་དགོས། །ཤཱ་རིའི་བུ། དེ་ལྟ་བུར་སྤྱད་ན་འོན་ཀྱང་ཤིན་ཏུ་  
དགའ་ན། མ་སྤྱད་པ་ལྟ་སྨོས་ཀྱང་ཅི་དགོས། དེ་ལྟ་བས་ན། ཤཱ་རིའི་བུ། ངས་བྱེ་བྲག་ཕྱེད་པར་བསྒོའོ། །འོག་མའི་ཆོས་སྤྱད་པས་བླ་མའི་ཆོས་ཐོབ་པར་མི་རུང་སྟེ། བླ་མའི་  
ཆོས་སྤྱད་ན། གདོད་བླ་མའི་ཆོས་ཐོབ་བོ། །གང་ལ་སོགས་པ་འོག་མའི་ཆོས་དེ་ནི། ལུས་ཀྱི་ངན་པའི་ལས། ཁའི་ངན་པའི་ལས། ཡིད་ཀྱི་ངན་པའི་ལས་སོ། །འོག་མའི་ཆོས་ནི་  
མིང་སེམས་ལ་དགེ་བའི་ཆོས་འགྲུས་པར་སྤྱོད་སྦྱོང་མི་ནུས་པ་ཞེས་བྱའོ། །འོག་མའི་ཆོས་ནི། ལེ་ལོ་སྙོམ་ལས་བྱེད་ཅིང་ཚུལ་ཁྲིམས་མནོས་སོ་ཅོག་བཤིག་པའོ། །ཞེས་བྱའོ། །  
ཤཱ་རིའི་བུ། དེའི་མིང་འོག་མའི་ནང་ནའང་འོག་མ་ཞེས་བྱའོ་།ཡང་འོག་མའི་ནང་ན་འོག་མ་ཞེས་བྱ་བ་ནི། ངའི་ཆོས་ལ་ཁྱིམ་ནས་བྱུང་སྟེ་ཐོབ་པ་མཐོང་བ་དང། བདག་ཏུ་ལྟ་  
བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བའང་སྐྱེས་སོ། །ཅིའི་ཕྱིར་ཞེ་ན། ཤཱ་རིའི་བུ། ཡང་དག་པར་གཤེགས་པས་དེ་ལ་མངོན་པར་སྣང་བ་མཁྱེན་ཏེ། ཐོབ་པ་  
  
  
མི་འགལ་བའི་བཟོད་པའང་མེད་ན་ལམ་གྱི་འབྲས་བུ་མི་ཐོབ་པ་ལྟ་སྨོས་ཀྱང་ཅི་དགོས། ཤཱ་རིའི་བུ་ཐོབ་པ་ཡོད་པར་འཛིན་དུ་ཟིན་ན། བརྒྱ་སྟོང་ཁྲི་འབུམ་  
གྱི་སངས་རྒྱས་ཀྱིས་འཁོར་ལོ་གསུམ་སྤྱད་དེ་མངོན་པར་བསྟན་དུ་ཟིན་ཀྱང་མི་དེས་མཐོང་བ་མ་བཏང་ན། མི་གཞན་གྱི་ཁ་ཟས་ཁམ་གཅིག་ཀྱང་མི་ཞུ་ན་ལམ་གྱི་འབྲས་བུ་མི་ཐོབ་  
པ་ལྟ་སྨོས་ཀྱང་ཅི་དགོས། ཤཱ་རིའི་བུ། བདག་ཏུ་ལྟ་བ་དང་གང་ཟག་ཏུ་ལྟ་བས་མྱ་ངན་ལས་འདས་པ་ཐོབ་པ་ནི། ཕལ་ཐ་མལ་པ་ཐམས་ཅད་ཀུན་གྱིས་ཞི་བར་འདས་པའི་རིགས་སོ།།  
ཅིའི་ཕྱིར་ཞེ་ན། བདག་ཏུ་ལྟ་བ་དང། གང་ཟག་ཏུ་ལྟ་བ་ནི་ཀུན་ཡོན་པོ་མཐོང་བ་ཡིན་ནོ། །མི་ཕལ་ཐ་མལ་པ་རྣམས་དང། བདག་ཏུ་ལྟ་བའི་གནས་དང། གང་ཟག་ཏུ་ལྟ་བ་འདོད་  
ཆགས་མང་སྟེ། དེ་ལྟ་བུས་ནི། ཐ་མལ་པ་ཐམས་ཅད་ཀྱིས་མྱ་ངན་ལས་འདས་པ་ཐོབ་པའི་རིགས་སོ། །ཞེས་བྱས་སོ། །ཤཱ་རིའི་བུ། མི་ལ་ལ་ཞིག་གིས་བསམ་པ་བྱས་ཏེ། བདག་  
ཡོད༑ གང་ཟག་ཡོད་ཅེས་མི་དེས་དེ་ལྟ་བུའི་མཐོང་བ་མ་བཏང་བར་མྱ་ངན་ལས་འདས་པ་ཆུད་དུ་ཟིན་ན། ཕལ་ཐ་མལ་པ་ཐམས་ཅད་ཀྱིས་འཕགས་པའི་ལམ་ཐོབ་པའི་རིགས་སོ། །དེ་  
ཅིའི་ཕྱིར་ཞེ་ན། ཕལ་ཐ་མལ་པ་ཐམས་ཅད་ཀུན་ནི། བདག་ཏུ་ལྟ་བ་དང། གང་ཟག་ཏུ་ལྟ་བ་ཡིན་ཏེ། དེ་ལྟ་བས་ན། བདག་ཏུ་ལྟ་བ་དང། གང་ཟག་ཏུ་ལྟ་བས་མྱ་ངན་ལས་འདས་  
  
  
༄༅། །པར་ཆུད་ན་ནི། ཕལ་ཐ་མལ་པ་ཀུན་གྱིས་འཕྲུལ་གྱི་ལམ་དུ་ཆུད་དེ། འཕགས་པའི་ནང་ན་ནི། ཅིའང་ཉུང་བ་མེད་དོ། །ཤཱ་རིའི་བུ། མི་ལ་ལ་ཞིག་གིས་  
སེམས་བྱ་སྟེ། བདག་ཏུ་ལྟ་བ་ཡོད་པ་ལ་མྱ་ངན་ལས་འདས་པ་ཡོད་དུ་ཟིན་ན། མི་དེས་འཕགས་པའི་ལམ་ཐོབ་ཀྱི། གཞན་བསམ་མི་དགོས་སོ། །ཅིའི་ཕྱིར་ཞེ་ན། ཕལ་ཐ་  
མལ་པ་ཐམས་ཅད་ལ་བདག་ཏུ་ལྟ་བ་དང། གང་ཟག་ཏུ་ལྟ་བ་མི་ཉུང་བས་ན། དེ་ལྟ་བུའི་མི་གཏི་མུག་ལ་དེ་ལྟ་བུའི་ཉེས་འཁྲུལ་པ་ཡོད་དེ། ཕལ་ཐ་མལ་པ་རྣམས་ཀུན་  
གྱིས་འཕགས་པའི་ལམ་དུ་ཆུད་ཅེས་ཟེར་རོ། །འཕགས་པའི་འཕྲུལ་གྱི་ལམ་ལ་བཅིང་བ་མེད་དེ། མི་དེས་སྤྱད་པའི་ཚེ་སྲོག་གཅོད་པ་ལྔ་མནོས། ལོག་པ་ལྔའི་སྡིག་བསྐྱོད་  
པ་རིགས་སོ། །དེ་ལྟ་བས་ན། མི་གཏི་མུག་གིས་འཕགས་པའི་ལམ་ལ་ལོག་པ་ལྔའི་སྡིག་ཡོད་དོ། །ཅིའི་ཕྱིར་ཞེ་ན། ཕལ་ཐ་མལ་པ་ཐམས་ཅད་ཀུན་ནི། བདག་ཏུ་ལྟ་བ་ཡོད་  
སེམས་ཅན་ཡོད་ཅེས་འཆད་དོ། །མི་ལ་ཚིག་དེ་སྐད་ཟེར་ན། ལོག་པ་ལྔའི་སྡིག་འབྱོར་གྲུབ་སྟེ། མྱ་ངན་ལས་འདས་པར་མི་ཆུད་དོ་།བདག་ཏུ་ལྟ་བ་དང། གང་ཟག་ཏུ་  
ལྟ་བར་བཅད་པས་མྱ་ངན་ལས་འདས་པར་ཆུད་ཅེས་ཟེར་ན། རྫུན་གྱི་ཚིག་ཡིན་ཏེ། སངས་རྒྱས་ལའང་སྐུར་བ་ཡིན་ནོ། །གཅིག་ཏུ་ན་ངའི་ཆོས་ཀྱི་ནང་ན་གཙང་གདང་  
  
  
བྱའོ། །སངས་རྒྱས་ཀྱི་མཛོད་བཤད་པའི་ཆོས་ཀྱི་ཡི་གེ། བམ་པོ་བཞི་པ། སངས་རྒྱས་ཀྱི་མཛོད་བཤད་པའི་ཆོས་ཀྱི་ཡི་གེ་  
གཙང་མ་མཐོང་བའི་ལེའུ་འོག་མའོ།། །།ཤཱ་རིའི་བུ། ངས་ཁྱོད་ལ་བྱེ་བྲག་ཕྱེད་པར་བསྒོའོ། །ཐོབ་པ་ཡོད་དོ་ཅོག་ལ་ནི། མྱ་ངན་ལས་འདས་པ་མེད་དོ། །ཐོབ་པ་ཡོད་དོ་  
ཅོག་ལ་ནི། མྱ་ངན་ལས་འདས་པ་ཡོད་དུ་མ་ཡིན་ན། དེ་ནི། སངས་རྒྱས་རྣམས་འཇིག་རྟེན་དུའང་མི་འབྱུང་ངོ། །ཕལ་ཐ་མལ་པ་ཐམས་ཅད་ཀྱིས་ཀྱང་མྱ་ངན་ལས་འདས་པར་ཆུད་  
དོ། །ཅིའི་ཕྱིར་ཞེ་ན། ཕལ་ཐ་མལ་པ་ཐམས་ཅད་ཀུན་ལ་བདག་ཏུ་ལྟ་བ་དང། གང་ཟག་ཏུ་ལྟ་བ་ཡོད་དོ། །ཀུན་ལ་ཐོབ་པ་འཛིན་པ་མེད་དེ། དེ་ཀུན་ཡོན་པོ་མཐོང་བ་ཡིན་ནོ། །ཤཱ་རིའི་  
བུ༑ ཁྱོད་ཀྱིས་རེ་ཞིག་ངས་ཇི་སྲིད་ལོན་ན། འབྱོར་པ་ལྟོས་ཤིག་།ཐོབ་པ་དང། མཐོང་བ་ཡོད་དོ་ཅོག་ནི། མཛངས་ཤིང་འཕྲུལ་པའི་སྤྱོད་པ་མ་ཡིན་ཏེ། སངས་རྒྱས་རྣམས་ཀྱིས་ང་ལ་  
ཁྱོད་མ་འོངས་པའི་དུས་ན་སངས་རྒྱས་ཕྱེད་པ་ཐོབ་བོ། །ཞེས་ལུང་མ་བསྟན་ཏོ། །ཤཱ་རིའི་བུ། ངས་དེ་ལྟ་བུ་སྤྱད་ན། འོན་ཀྱང་ལུང་བསྟན་པ་མ་ཐོབ་ན་དེ་ལྟ་བུ་མི་གཏི་མུག་གིས་  
ཚུལ་ཁྲིམས་འཛིན་པ་དང། མང་པོ་ཐོས་པ་དང། བསམ་གཏན་དུ་ཐུབ་པ་ལ་སོགས་པ་འབའ་ཞིག་སྤྱད་དེ། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་སྐྱེས་  
  
  
༄༅། །པས་མི་ཐོབ་པ་ལྟ་སྨོས་ཀྱང་ཅི་དགོས། ཤཱ་རིའི་བུ་ངས་བཤད་པ་དེ་ལྟ་བུའི་མིང་ནི། མིང་སྤྱོད་པ་ཞེས་ཀྱང་མི་བྱ། མིང་ཐོབ་པ་ཞེས་ཀྱང་མི་བྱའོ། །དེ་ཅིའི་  
ཕྱིར་ཞེ་ན། ཤཱ་རིའི་བུ། ཉིན་མཚན་དེ་ལྟ་བུའི་ཡོན་པོ་མཐོང་བ་ལ་འདོད་ཆགས་དེ་ཞི་བར་འདས་པར་མ་ཐོབ་བོ། །དེ་ལྟ་བུའི་མི་གཏི་མུག་གིས་འདི་སྙམ་དུ་བདག་ལ་སོགས་  
པ་ཅིའི་ཕྱི་ནས་བདག་དང། གང་ཟག་གིས་ཆོས་མེད་པ་སྤྱོད་པ་སྦྱངས་ཏེ། མི་དེས་བདག་ལ་སོགས་པ་སྡུག་བསྔལ་མང་པོ་ཕུང་ཆོད་ཀྱང་རུང་སྲིད་ན། འདི་སྙམ་སེམས་བྱས་  
སོ། །ཤཱ་རིའི་བུ། ཐོག་མ་སྐྱེས་པ་ནས་ལོང་བའི་མི་ཁྱི་ཟ་བ་ལས་བྲོས་ཏེ་བྱོལ་ནས་མེ་དོང་ཟབ་མོར་ལྟུང་བ་དང་མཚུངས་སོ་།ཤཱ་རིའི་བུ། ངས་སྨྲས་པ། མི་གཏི་མུག་གིས་དེ་ལྟ་  
བུར་བདག་ཏུ་ལྟ་བ་དང། གང་ཟག་ཏུ་ལྟ་བ་དང། ཐོབ་པ་ཡོད་པར་མཐོང་བ་སྦྱངས་ཏེ། དེ་ལྟ་བུའི་མཐོང་བ་རྣམས་སྤྱད་དེ་གཙང་གདང་ན། འདོད་ཅིང་རེ་བ་ནི། མི་དེ་འདོད་ཅིང་  
ཆགས་ལ་འབྲངས་ཏེ། དེ་ལྟ་བུའི་དོན་སྤྱད་པས་མྱ་ངན་ལས་འདས་པ་ཐོབ་པར་འདོད་ན། ངས་མིང་མཐར་ལམ་ངན་པར་ལྷུང་ཞེས་བཤད་དོ། །ཤཱ་རིའི་བུ། དཔེར་མི་ལོང་  
བ་མེ་དོང་ཟབ་མོ་ལ་བདེ་སྐྱིད་པའི་སེམས་སྐྱེས་པ་དང་མཚུངས་སོ། །དེ་ལྟ་བུའི་མི་གཏི་མུག་ཀྱང་བདག་དང། གང་ཟག་ཏུ་ལྟ་བ་དང། ཐོབ་པ་ཡོད་པར་མཐོང་བ་ལ་བདེ་  
  
  
མི་དེ་ཉིན་མཚན་དུ་ཆགས་པ་ལ་འབྲེངས་པས་བརྙས་བསླུས་ནས་སླར་དོན་དེ་ལ་ཆགས་ཏེ། ངའི་ཆོས་ཀྱི་ནང་ཡོན་བླངས་ནས་དེ་ལྟ་བུའི་མི་གཏི་མུག་ཉིན་  
མཚན་དུ་རྒུད་པའི་མྱ་ངན་གྱིས་ལམ་ངན་པའི་ནང་དུ་ལྷུང་ངོ་།ཤཱ་རིའི་བུ། དཔེར་མི་སྤྱིའི་ལུགས་ཀྱི་རྒྱལ་པོ་ཆེན་པོ་དང་མཚུངས་ཏེ། བདག་གི་ཁམས་ཀྱི་ཡུལ་གྱི་ནང་ན་བརྗིད་ཀྱི་  
སྟོབས་རང་དབང་སྟེ། མི་དེ་ལྟ་བུ་ཞིག་འཕྲོག་པའི་རིགས། མི་དེ་ལྟ་བུ་ཞིག་བཀོལ་བའི་རིགས་ཞེས་ཟེར་ཏེ། མི་ཕལ་གཞན་རྒྱལ་པོའི་ཡིད་དང་འགལ་ཏེ། རྒྱལ་པོ་ངེས་པ་ངན་པ་  
བརྗོད་ནས་མིའི་སེམས་གྱེས་ཤིང་ཞིང་བས་མཁར་གྱི་རིམ་གྲོ་མ་ནུས་ཏེ། ལོག་པར་འགྲོས་པ་རྒྱལ་པོས་མི་དེ་དག་དགྲ་ཆེན་པོ་ཡིན་པར་རིག་ནས་ཕལ་མང་པོའི་ནང་དུ་རྔ་སྒྲ་ངན་  
པ་བརྡུངས་ཏེ། དེའི་ཉེས་པ་ཤིན་ཏུ་བཅོམ་ནས་བསྐྲད་དེ་འགོང་ཐོད་དུ་བྱུང་ངོ། །དེའི་སྙིང་ཉེ་བ་ཟད་ཀྱིས་བཙལ་ན། མཁར་གྱི་རིམ་གྲོ་བྱ་མ་ནུས་པས་ན་དེ་ལྟ་བུའི་སྡུག་བསྔལ་  
ཐོབ་བོ༑ ༑ཤཱ་རིའི་བུ། སངས་རྒྱས་ཀྱང་དེ་དང་མཚུངས་ཏེ་བསྐལ་པ་གྲངས་མེད་པའི་བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སྤྱད་སྦྱངས་ཏེ། ཆོས་ཀྱི་རྒྱལ་པོ་ཆེན་  
པོ་བྱས་སོ། །ཆོས་ཀྱི་ཡུལ་ས་བཟུང་གཟི་བརྗིད་ཀྱི་མཐུ་ཆེན་པོ་ཡོད། སློབ་མ་རྣམས་ཀྱི་ནང་ན་ཆོས་ཀྱི་རོ་ཤེས་པ་ཡོད་དེ་སྲོག་སྟོར་ལ་ཐུག་ཀྱང་ངས་བསྟན་པ་མ་ཉམས། ལྷ་དང་  
  
  
༄༅། །འཇིག་རྟེན་མི་རྣམས་ཀྱིས་གཞིག་ནུས་པ་མེད་དེ། བསྟན་པ་མནོས་པའི་ནང་ན་བདག་ལ་ངན་ཅིང་བདག་ལོག་པའང་མེད། གཞན་ལའང་མི་སྟོན་ཏོ། །དཔལ་  
གྱི་ནང་ན་གཟི་བརྗིད་ཀྱི་མཐུ་ཆེན་པོ་ཡོད་པས་རང་དབང་གིས་ཆོས་བཙུགས་ཏེ། ཆོས་ཀྱི་མཁར་རིམ་གྲོ་བསྲུངས་ནས་དགྲ་ངན་པས་བཤིག་དྲལ་ཅིང་མི་ཆུད་པར་བྱས་སོ། །ཡང་  
དག་པར་གཤེགས་པའི་གསང་བའི་ཆོས་བཤད་པ་སེམས་ཐག་པ་ནས་མནོས་ཏེ། འཁོན་མི་དགྲ་ཆེན་པོ་མཐོང་བ་རྣམས་ལ་བཤད་དེ། །ཤཱ་རིའི་བུ། ཡང་དག་པར་གཤེགས་པ་དེ་  
ལྟར་བཞུགས་པས་ཆོས་ཀྱི་མཁར་རིམ་གྲོ་མཁས་ལ་སློབ་མ་ཆེན་པོ་བཞི་ཤེས་རབ་ཟབ་ཅིང་རྒྱང་རིང་བ་ད་ལྟར་ངའི་ཆོས་ཀྱི་མཁར་ཞིག་རལ་མི་དོགས་སོ། །ལ་ལ་ཞིག་ཆོས་ཀྱི་  
མཁར་ལ་བསྒྲིབས་ཤིང་བགེགས་བྱེད་ན། དགྲ་ཆེན་པོ་ཡིན་ཏེ། ཆོས་ཀྱི་མཁར་བཤིག་དྲལ་ལ་ངའི་ཆོས་གསང་བརྐུས་ཏེ་མུར་འདུག་ལ་འཆད་དོ། །མི་རྟག་པར་ངའི་ཐད་དུ་འོངས་  
ཏེ་ང་དང་གཏམ་བྱས་ནས་དེ་ལ་ཆོས་བསྟན་ན་གཙང་ཞིང་གཅེས་པ་མ་བཤད་ན། མི་དེས་ཆོས་བསྟན་པ་བཙལ་བའི་ཕྱིར་ཁྱིམ་ནས་བྱུང་སྟེ་ཚུལ་ཁྲིམས་མནོས་པས་ན། ངས་མི་  
དེས་ཕྱིས་ལམ་ཐོབ་པར་རིགས་པར་ཤེས་པས་ཁྱིམ་ནས་བྱུང་བར་གནང་སྟེ་ཟླ་བ་བཞིའི་བར་དུ་སད་དོ། །དེ་ཅིའི་ཕྱིར་ཞེ་ན་ཆོས་ཀྱི་མཁར་གྱི་རིམ་གྲོ་བྱ་བའི་ཕྱིར་རོ། །གཅིག་  
  
  
ཕྱིར་རོ། །དེ་ལྟ་བུར་ཡང་དག་པར་གཤེགས་པར་ཆོས་ཀྱི་མཁར་སྲུང་བ་མཁས་པས་གླགས་མི་རྙེད་པར་བྱས་ཏེ། དེ་ནི། སངས་རྒྱས་  
ཀྱིས་བསྟན་པ་མནོང་ཅིང་སྔོན་གྱི་ངན་པ་ཡོན་པོ་མཐོང་བར་བྱས་སོ། །དགེ་སློང་ཕལ་མང་པོ་རྣམས་ཀུན་དགའ་གཞའ་སྟེ་ཁྱིམ་ནས་བྱུང་བར་གནང་སྟེ། ཚུལ་ཁྲིམས་ནོད་པ་ཐོབ་ཟིན་  
ནས་ལྷ་དང། མི་དང། འཇིག་རྟེན་གྱིས་བསྐྱོད་ཅིང་བསྒྱུར་མི་ནུས་སོ། །ཤཱ་རིའི་བུ། གང་ལ་སོགས་པ་སད་དུ་རུང་བ་ཞེས་བྱས་ན་དེ་ནི། མུར་འདུག་གི་མིང་དང། མུར་འདུག་གི་ཆོས་  
ལ་སྲེད་པའོ། །ཤཱ་རིའི་བུ། གང་ལ་སོགས་པ་མུར་འདུག་གི་ཆོས་ལ་སྲེད་པ་ཡིན། དེ་ནི། ཐོབ་པ་ཡོད་དུ་འཛིན་པ་དང། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་  
བ་དང། ཡོན་པོ་ལ་འདོད་ཆགས་པ་དང། ཉིད་ཀྱི་མཚན་མ་སྟོང་པའི་ཆོས་ལ་ཐེ་ཚོམ་གྱི་སེམས་སྐྱེ་བ་དང། ཡོན་པོ་སྒྱུ་མ་མི་བདེན་པའི་སེམས་སྒྱུ་མའི་ཆོས་རྣམ་པ་མང་པོ་མནོས་  
སྤྱད་དེ། མཆོག་གི་གཞུང་སྟོང་པར་འཇུག་མི་ཕོད་ཅིང་ཡོན་པོའི་ལམ་རྣམས་སྤྱོད་པ་སྟེ། མི་དེའི་མིང་མུར་འདུག་གི་ཆོས་ལ་སྲེད་པ་ཞེས་བྱའོ། །ཤཱ་རིའི་བུ། སད་དུ་མི་རུང་བ་ནི་  
ཁ་དོག་རྣམ་པ་མང་པོ་སྤྱོད་པ་མི་གོས་སྐྱ་བོ་ཅན་ཡང་རུང་ཆོས་གོས་བགོས་པའང་རུང། དེ་ལྟ་བུ་མི་བདེན་པ་ཐོབ་བོ། །ཡོད་པར་མཐོང་བ་ཀུན་གྱི་མིང་མུར་འདུག་ཅེས་བྱའོ། །  
  
  
༄༅། །ངའི་ཆོས་ཀྱི་ནང་ནས་བྱུང་ལ་ཚུལ་ཁྲིམས་མནོས་པ་དེ་ལྟ་བུའི་མི་ནི། སད་པའི་རིགས་སོ། །ཅིའི་ཕྱིར་ཞེ་ན། ཐོབ་པ་ཡོད་པར་འཛིན་པ་ནི། ངའི་ཆོས་ཀྱི་ནང་  
ན་ཡོན་པོ་ལ་ལྟ་བ་ཡིན་ཏེ། དེའི་མིང་དགྲ་ཆེན་པོ་ཞེས་བྱའོ་།འཇིག་རྟེན་ཐམས་ཅད་ཀྱི་ནང་ན་ལྷ་དང། མིའི་དགྲའོ། །དེའི་མིང་འཇིག་རྟེན་ཐམས་ཅད་ཀྱི་དགྲ་སྡང་བ་སྟེ། སངས་  
རྒྱས་རྣམས་ཀྱི་དགྲ་ཆེན་པོའོ། །ཤཱ་རིའི་བུ། ཡོན་པོ་ལྟ་བུའི་མི་དེ་ངས་ཀྱང་ཁྱིམ་ནས་བྱུང་ཞིང་ཚུལ་ཁྲིམས་ནོད་དུ་མ་གནང་ངོ། །ཤཱ་རིའི་བུ། ཆོས་སོ་ཅོག་ཐམས་ཅད་ལ་བདག་  
ཏུ་ལྟ་བ་མེད་དོ། །མི་ལ་ལ་ཞིག་གིས་དེ་ལ་བཟོད་པ་སྐྱེ་བ་དང་ཆོས་སོ་ཅོག་སྟོང་པ་དང། བདག་ཏུ་ལྟ་བ་མེད། གང་ཟག་ཏུ་ལྟ་བ་མེད། སེམས་ཅན་མེད། ཚེ་སྲོག་མེད་  
པར་མི་ནུས་ཤིང་ཡིད་ཆེས་ཤིང་ཤེས་པར་མ་ནུས་པའི་ཆོས་ཀྱི་ནང་དུ་ཡོན་ལེན་ན། མིང་མི་གཙང་བ་ཞེས་བྱ་སྟེ། མི་དེས་སངས་རྒྱས་ལ་ཡོན་མི་འབུལ། ཆོས་ལ་ཡོན་མི་  
འབུལ། དགེ་འདུན་ལ་ཡོན་མི་འབུལ་བར་ནན་གྱིས་ངའི་ཆོས་སུ་ཞུགས་ཏེ་ལུས་ནི། དགེ་སྦྱོང་ཡིན་ལ། སེམས་ནི། མུར་འདུག་ཡིན་ཏེ། ཆོས་རྐུ་བའི་མི་ཞེས་བྱའོ། །ཤཱ་རིའི་བུ་  
མ་འོངས་པའི་དུས་ན་དགེ་སྦྱོང་ཞིག་ཡོད་པ་ལུས་མི་འཆོས། ཚུལ་ཁྲིམས་མི་སྤྱོད། སེམས་མི་འཆོས། ཤེས་རབ་མི་སྤྱོད་དེ། ཡང་དག་པར་གཤེགས་པས་བཤད་དོ་ཅོག་  
  
  
ཡང་དག་པར་གཤེགས་པས་སྤྱད་དོ་ཅོག་ལའང་བྲུན་ཏོ་།བརྙས་སོ། །ཡང་དག་པར་གཤེགས་པས་ནི། རྟག་པར་མཆོག་གི་གཞུང་གི་སྟོང་པ་ལ་རི་མོ་གུས་ཤིང་ཡོན་གསོལ་  
ཏེ་རྟག་པར་སྤྱོད་པ་ལ་སྲེད་ན། དགེ་སློང་དེ་རྣམས་ཀྱིས་ཡང་དག་པར་གཤེགས་པས་ཡང་དག་པའི་དབྱིངས་མཐའ་ཡུན་དུ་སྟོང་པའི་ཆོས་སྤྱོད་པ་ལའང་ཞིང་བྲུན་ཏོ། །ཤཱ་རིའི་བུ་  
དེའི་ཚེ་དགེ་སློང་ལ་ལ་ཉོན་མོངས་པའི་ལས་སྤྱོད་པ་ཡོད་ནའང་ཀུན་གྱིས་བརྙས་ཏེ་བྲུན་ཏོ། །ད་ངའི་སློབ་མ་སྟོང་པ་སྤྱོད་པ་ཡོད་ན། ངས་དགའོ། །ཞེས་བསྟོད་དེ། སེམས་བདེ་བར་བབ་  
པ། དེའི་ཚེ་མི་དེས་སྟོང་པ་སྤྱོད་པ་ལའང་བརྙས་ཏེ། མི་སྲ་མི་མཁྲངས་འབའ་ཞིག་གིས་དོན་ཚོལ་ལོ། །བདག་ཏུ་ལྟ་བ་ཡོད་པ་དང་ཆོས་སོ་ཅོག་ཡོད་པ་སྤྱད། དེ་ལྟ་བུ་ལ་སོགས་པའི་  
དོན་གྱིས་ཕལ་གྱི་སེམས་དགའ་བར་བྱས་སོ། །ལ་ལ་ཞིག་གིས་ཆོས་སོ་ཅོག་སྟོང་པར་བཤད་ན། མི་དེ་ལའང་བརྙས་སོ། །ཅིའི་ཕྱིར་ཞེ་ན། ཤཱ་རིའི་བུ། ཆོས་ནི། དེ་བཞིན་པའི་རིགས་  
ཏེ། སེམས་ཀྱི་དགེ་བའི་རྩ་བ་ཆད་དུ་བྱེད་ན། ཕྱི་མོ་གཟུགས་མངོན་པར་བྱུང་ངོ། །ཡང་དག་པའི་བདེན་པ་དམ་པའི་ཆོས་འཇིག་རྟེན་ན་འདུག་ན་གནོད་པ་མེད་དེ། དཔེར་མི་གཏི་མུག་  
དེས་སྤོས་ཙནྡན་དང། ཤིང་ངན་པ་གཉིས་འདྲ་བར་འཛིན་པ་དང་མཚུངས་སོ། །ཤཱ་རིའི་བུ། སངས་རྒྱས་བསོད་སྐྱབས་ཀྱིས་བཤད་པ་མ་འོངས་པའི་དུས་ན་སངས་རྒྱས་ཤཱཀྱ་ཐུབ་  
  
  
༄༅། །པའི་སློབ་མ་རྣམས་ཀྱིས་གསོ་བའི་ཁེའི་ཕྱིར་གོས་སྐྱ་བོ་ཅན་རྣམས་ལ་མཆོག་གི་གཞུང་སྟོང་པ་བཤད་ན། དེའི་ཚེ་ཁྱིམ་ན་འདུག་པ་དང། ཁྱིམ་ནས་བྱུང་བ་  
གཏི་མུག་མང་པོས་མ་མནོས་སོ། །ལོག་གལ་ནས་ཡིད་མི་ཆེས་ཤིང་སླར་འཕྱ་སྐུར་ནས་བསོད་ནམས་ཆེན་པོ་སྟོར་ཏོ། །རྒྱུ་རྐྱེན་འདི་ལྟ་བུ་སྤྱད་པས་ན། མཐར་ལམ་ངན་པར་  
ལྟུང་ངོ། །ཤཱ་རིའི་བུ། དེའི་ཚེ་འགལ་བ་མང་པོ་ཡོད་དོ། །རྩོད་པ་འཆང། བདག་ཏུ་ལྟ་བ་འཆང། གང་ཟག་འཆང། སེམས་ཅན་འཆང། ཚེར་འཛིན་པ་འཆང། སྲོག་ཏུ་  
འཛིན་པ་འཆང་ངོ། །དགེ་བའི་ཆོས་ཉུང་དུ་བྱེད་པས་གསོ་བའི་ཁེ་འབའ་ཞིག་ལ་སྲེད་དེ། བདེན་པར་གཏི་མུག་ཡིན་ན། རང་ན་རེ་ཤེས་རབ་ཡོད་ཅེས་ཟེར་རོ། །གཅིག་ལ་  
གཅིག་ལོག་གལ་ཏེ་རྟག་པར་འཐབ་རྩོད་ཅིང་དོན་ཡོད་པ་ལ་གཅོད་པ་སྲེད་དེ། འཁོན་དང། ཕྲག་དོག་གི་སེམས་སྐྱེས་ནས་མི་དེས་དགེ་སྦྱོང་གི་སེམས་བཏང་སྟེ་གསོ་བའི་ཁེ་  
འབའ་ཞིག་ཚོལ་ལོ། །འཚོ་ནམ་གྱི་དོན་མང་པོ་ལ་སྲེད་དེ་སྦྱར་བ་གཅིག་པུ་མ་ཡིན་ནོ། །རྟག་པར་མི་གཞན་གྱི་གཡོ་མཚང་ཚོལ་བ་ལ་སྲེད་དེ། རང་གི་ཉེས་པ་སྦས་ནས་  
ལེགས་པའི་དོན་བརྗོད་ཅིང་བཤད་དོ། །ད་ལྟར་གྱི་དགེ་སློང་ནི་ལེགས་པའི་དོན་སྦས་བཅབས་ཏེ་རང་གི་ཉེས་པ་ངན་པ་ཕྱུང་ངོ་།དེ་ཙམ་གྱི་ཚེ་ཀུན་གྱིས་ཚུལ་ཁྲིམས་ལྕི་བས་  
  
  
ཁོང་དུ་ཆུད་པ་མེད་དོ་།གཞུང་གི་བསོད་ནམས་བཤིག་སྟེ་ཆོས་སོ་ཅོག་མི་འགྱུར་ཞིང་ཉིད་ཀྱི་མཚན་སྟོང་པ་ལ་ཇི་ལྟ་བུར་བྱ་ནུས་ཞེས་འཛེར་ཏོ། །རྩེད་མོ་  
བྱེད་པའི་མི་འདའ་རས་པ་བསྒྱུར་ཞིང་བསྟན་པ་མང་པོ་བྱས་ན་ཅིའང་ཤེས་པ་མེད་པར་མཐོང་ན། ཤིན་ཏུ་བགད་དོ། །ཅིའི་ཕྱིར་ཞེ་ན། རྩེད་མོའི་ཆོས་མི་ཤེས་པས་འཐབ་སྟེ་ངོ་མཆར་  
སྙམ་སྟེ། ཡོད་དཀོན་པའི་སེམས་སྐྱེས་ནས་དངངས་དོགས་ཏེ་ཆེར་བགད་དོ། །དེ་ལྟ་སྟེ་ཤཱ་རིའི་བུ། དེའི་ཚེ་ཡང་དག་པའི་བདེན་པའི་དགེ་སློང་གིས་སྟོང་པ་ཞི་བའི་ཆོས་འཆད་ན། སྲོག་  
གསོ་བའི་ཁེ་ཚོལ་བ་ཀུན་གྱིས་ཁྲེལ་ཏེ་བགད་དོ། །ཅིའི་ཕྱིར་ཞེ་ན། མི་དེས་སངས་རྒྱས་ཀྱི་ཆོས་ཀྱི་གཞུང་མ་རིག་པས་སྟོང་པའི་ཆོས་བཤད་པ་ཐོས་ནས་དངངས་དོགས་ཤིང་འཇིགས་སྐྲག་  
གོ། །ཤཱ་རིའི་བུ། ཁྱོད་ཀྱིས་མི་འདི་ལ་ལྟོས་དང། བདེ་སྐྱིད་བའི་གནས་ལ་རྒུད་པའི་མྱ་ངན་སྐྱེས་སོ། །རྒུད་པའི་མྱ་ངན་གྱི་གནས་ལ་ནི། བདེ་སྐྱིད་པའི་སེམས་སྐྱེས་ཏེ། མི་དེ་ཕྱིར་ཅི་  
ལོག་པས་དགེ་བའི་ཆོས་ནི། ལོག་པར་སྤྱད། ངན་པའི་ཆོས་ནི། མ་ལོག་པར་སྤྱད་དོ། །ཤཱ་རིའི་བུ། མི་གཏི་མུག་ལ་སེར་སྣ་དང། འདོད་ཆགས་དང། ཞེ་སྡང་དང། གཏི་མུག་མང་  
དུ་སྲེལ་ཏེ། ཆོ་ག་ཚང་ནས་མི་དགེ་བ་གསུམ་གྱི་རྩ་བ་སྤྱད་དོ་།ཤཱ་རིའི་བུ། ངས་ཚུལ་ཁྲིམས་འཛིན་པའི་དགེ་སློང་ལ་ཕན་བསོད་པར་བྱ་བའི་ཕྱིར་ཚུལ་ཁྲིམས་ཉིས་བརྒྱ་ལྔ་བཅུའི་  
  
  
༄༅། །ཆོས་ཡིག་བཤད་དོ། །དེ་ལྟ་བུའི་མི་གཏི་མུག་གིས་འཇིག་རྟེན་གྱི་རྒྱུ་རྐྱེན་ཆུང་དུ་སྤྱད་དེ། ཁྱིམ་ན་འདུག་པ་ལ་བཤད་དེ་ཡི་གེར་ཡང་བྲིས་ནས་གོས་སྐྱ་བོ་  
ཅན་ལའང་བསྟན་ཏོ། །ཤཱ་རིའི་བུ། དེ་ལྟ་བུའི་མི་གཏི་མུག་གིས་བཤད་པ་ཆོས་སོ་ཅོག་སྟོང་པ་དང། རང་གི་མཚན་མ་བྱ་ག་ལ་ནུས་ཞེས་འཛེར་ཏོ། །ཅིའི་ཕྱིར་ཞེ་ན། དེ་ལྟ་བུའི་  
མི་གཏི་མུག་གིས་འཇུག་པ་དང། བརྐམ་པ་དང། མྱ་ངན་འཁྲུག་པའང་བསལ་མི་ནུས་ན། མ་རིག་པའོ་ཅོག་ཆོག་མ་ནུས་པ་ལྟ་སྨོས་ཀྱང་ཅི་དགོས། ཤཱ་རིའི་བུ། དེའི་ཚེ་ཚུལ་  
ཁྲིམས་ལུགས་འཛིན་པའི་དགེ་སློང་དགེ་བ་སློབ་མི་ནུས་སོ། །ཆོས་སོ་ཅོག་སྟོང་པར་ཡང་ལེགས་པར་མི་སློབ་བོ། །མདོ་སྡེ་ཁ་དོན་དང་ལེགས་པར་མི་སློབ་བོ། །ཤཱ་རིའི་བུ། ཚུལ་  
ཁྲིམས་ལུགས་འཛིན་པའི་དགེ་སློང་གིས་ལེགས་པར་སློབ་མི་ནུས་ཞེས་བྱ། ཡང་དག་གཤེགས་པས་ཆོས་ཡི་གེ་ནང་ན་བསླབ་བཤད་པ་གསུམ་ཡོད་དོ། །དགེ་བའི་ཚུལ་ཁྲིམས་  
བསླབ། དགེ་བའི་སེམས་བསླབ། དགེ་བའི་ཤེས་རབ་བསླབ་སྟེ། མི་དེས་བསླབ་པ་གསུམ་ལ་དགེ་བའི་བསླབ་མ་ནུས་ཏེ། མང་པོ་ཐོས་པ་རྒྱུ་རྐྱེན་འབའ་ཞིག་སྤྱད་ནས་མི་གཞན་  
ལའང་བརྙས་ཏེ། མི་དེ་ནི། དགེ་བའི་ཆོས་སྒྲིབ་ཅིང་གཅོད་པ་ཡིན་ཏེ། དེ་ལྟ་བུའི་མི་གཏི་མུག་གིས་ཆོས་བཞིན་དུ་ལན་གློན་ཞིང་འདྲི་བར་ཡང་ནུས་ན། མཐའ་ཡུན་དུ་ཅིའང་མེད་  
  
  
ཤཱ་རིའི་བུ། དེ་ཙམ་གྱི་ཚེ་ཚུལ་ཁྲིམས་ཞིག་པའི་དགེ་སློང་ནི་གོས་སྐྱ་བོ་ཅན་གྱི་གཡོག་བྱེད་ཅིང། ཕོ་ཉར་མངགས་ཤིང་  
གདུལ་བ་དང། སྨན་གྱི་ཆོས་ཀྱི་སང་བདག་རང་གསོ་བར་བྱེད་དོ་།ཤཱ་རིའི་བུ། ད་ཁྱོད་ལྟོས་ཤིག་དང། མི་ངན་པ་དེས་ངའི་ཆོས་ལས་ཁྱིམ་ནས་བྱུང་ནས་ཚུལ་ཁྲིམས་མནོས་ནས་  
ཡོན་ནོད་པ་ཐོབ་ནས་སླར་ང་ལ་དགྲར་འཛིན་ཏོ། །ཤཱ་རིའི་བུ་དེའི་ཚེ་གནམ་ངོས་བཞིའི་ལྷའི་རྒྱལ་པོ་དང། དབང་པོ་དང་ཚངས་པའི་རྒྱལ་པོ་ཆེན་པོ་དང། བརྒྱ་སྟོང་ཁྲི་འབུམ་གྱི་  
ལྷ་གཞན་ཀུན་ཀྱང་ངའི་ཆོས་ཀྱི་ནང་ན་དེ་ལྟ་བུ་ཞིག་ཉམས་པ་མཐོང་ནས་ཀུན་ཤིན་ཏུ་མྱ་ངན་བྱེད་ཅིང་མི་དགའ་སྟེ། དུས་ནས་མཆི་མ་བབ་བོ། །ཤཱ་རིའི་བུ། དེ་བདེན་པར་ན་ང་ལ་རྟེན་  
ཅིང་གོས་སྐྱ་བོ་ཅན་གྱི་མཚན་མ་སྦྱར་ཞིང་བྱེད་པའི་མི་རིགས་སོ། །ཅིའི་ཕྱིར་ཞེ་ན། སངས་རྒྱས་ཤཱཀྱ་ཐུབ་པའི་སློབ་མ་རྣམས་དང། ལྷ་དང། ཀླུ་དང། ལྷ་མ་ཡིན་གྱིས་བཀོལ་ཞིང་བདག་  
པོའང་བྱ་བ་རིགས་ན། ཀླུ་དང། ལྷ་མ་ཡིན་གྱིས་ངའི་སློབ་མ་ལ་བཀོལ་ཞིང་བདག་པོ་མ་བྱས་ན། དེ་ལྟ་བུའི་མི་གཏི་མུག་གོས་སྐྱ་བོ་ཅན་ལ་ཉེ་བསྙེན་པས་ཆོས་སོ་ཅོག་གི་གཞུང་སྟོང་  
པ་བཤད་སྤྱངས་ཏེ་ཁོང་དུ་ཆུད་པར་ནུས་ཞེས་ཟེར་ན། བདེན་པ་ཡོང་མེད་དོ། །ཤཱ་རིའི་བུ། དེའི་ཚེ་ཚུལ་ཁྲིམས་ཞིག་པའི་དགེ་སློང་གིས་ཆང་ཕོར་བུ་གང་ཞིག་ཐོབ་ནའང་གོས་སྐྱ་བོ་རྣམས་  
  
  
༄༅། །ལ་སངས་རྒྱས་ཀྱིས་དྲངས་བཤད་དོ། །ཁྱོད་ཀྱི་ཡིད་ལ་ཇི་སྙམ། །འདོད་ཆགས་དང། ཞེ་སྡང་དང། གཏི་མུག་མང་པོ་དང་ཆོས་ཡིག་ཀློག་པ་ལ་སྲེད་པ་མང་བ་  
དང། ཐ་མལ་པའི་ཡི་གེའི་ཁེ་ལ་བརྐམ་ཞིང་སྤྱོད་པ་མི་གཙང་མི་གདང་བའི་མི་དེ་ལྟ་བུའི་མིས་ཅིའང་མེད་པ་ཡུན་དུ་སྟོང་པའི་ཆོས་ཡིད་ཆེས་པར་ནུས་ཤིང་དགེ་སྦྱོང་གི་འབྲས་  
བུ་ཆོ་ག་ཚང་བ་ཐོབ་པར་ནུས་སམ་མི་ནུས། བཅོམ་ལྡན་འདས། མི་ནུས་ལགས་སོ། །ཤཱ་རིའི་བུ། དགེ་སློང་ལ་ལ་ཞིག་གིས་གོས་དང་ཁ་ཟས་དང། མལ་ཆ་དང། རྩི་སྨན་ཐོབ་  
པ་ལ་ཕྱོགས་ན། ཚུལ་ཁྲིམས་འཛིན་པ་གཙང་གདང་སྟེ། མང་པོ་འཛིན་པ་དང། ཅལ་ཅོལ་གྱི་ཚིག་ལ་མི་སྲེད། ཕྱི་ལོགས་ཀྱི་གཞུང་ལ་མ་ཆགས་ཏེ། ཉིན་མཚན་དུ་བརྩོན་  
འགྲུས་པ་ནི། མགོ་ཚིག་པའི་ར་མདའ་བྱེད་པ་བཞིན་ཏེ། སེམས་གཅིག་ཏུ་དྲང་པོའི་འཕྲུལ་གྱི་ལམ་བརྒྱད་འགྲུས་པར་སྤྱད་ན། མི་དེས་འོན་ཀྱང་སྟོང་པའི་ཆོས་ཅིའང་ཐོབ་པ་  
མེད་པའི་ཁོང་དུ་ཆུད་པར་དཀའ་ན། དེ་ལྟ་བུའི་མི་གཏི་མུག་ཟབ་མོ་འདོད་པ་མང་བ། ཡིད་ཆེས་ཤིང་ཤེས་པ་མེད་པ་ལྟ་སྨོས་ཀྱང་ཅི་དགོས། ཤཱ་རིའི་བུ། ལྟོས་ཤིག་དང། མི་དེ་  
ཡང་དག་པར་གཤེགས་པའི་བླ་ན་མེད་པའི་གཞུང་མ་ཤེས་པས་ན་ངའི་དྲང་པོའི་ཆོས་བཤིག་སྟེ་བདག་རང་གི་ལུས་དང། མི་གཞན་གྱི་རྒུད་པའི་མྱ་ངན་ཆེན་པོ་བྱས་སོ། །  
  
  
འཇིག་རྟེན་གྱི་དགྲ་ཆེན་པོ་ཡིན་ཏེ། ཆོས་ཀྱི་ཡི་གེ་འདིའི་ནང་ནའང་ཡོང་བྲལ་བའི་རིགས་ཞེས་བཤད་དོ། །དེ་ལྟ་བུའི་མིས་ནི། སངས་རྒྱས་ཀྱི་དྲིན་ཀྱང་མི་  
ཤེས་ཏེ་རང་གི་བསམ་པ་བདག་ལ་སོགས་པ་ཁྱིམ་ནས་བྱུང་སྟེ། ཆོས་འདིའི་ནང་ན་སྤྱད་པའི་མི་རིགས་པ་རྣམས་ནི། སྤྱད་པ་མི་རིགས་སོ། །དེ་ལྟ་བས་ན། ཤཱ་རིའི་བུ། ཡང་དག་པར་  
གཤེགས་པས་མ་འོངས་པའི་དུས་ལ་ཇི་ལྟ་བུ་ངན་པ་གཅད་པའི་ཕྱིར་ཆོས་འདི་ལྟ་བུ་བཤད་དོ། །དགེ་སློང་ལ་ལ་ཞིག་ཚུལ་ཁྲིམས་མནོས་སོ་ཅོག་ཞིག་ཅིང། ཆོས་བཤིག་དྲལ་ལ་  
དྲང་པོའི་མཐོང་བ་བཤིག་པ་ཞིག་གིས་ཆོས་ཡིག་འདི་ཐོས་ན་འཇིགས་སྐྲག་སྟེ་ཚུལ་ཁྲིམས་སླར་ཟློག་གོ། །ཅིའི་ཕྱིར་ཞེ་ན་ཚུལ་ཁྲིམས་ཞིག་པའི་མི་ནི། སེ་གོལ་གཅིག་གཏོགས་  
པ་ཙམ་གྱི་བར་དུ་འཕགས་པའི་མི་གཟུགས་དང། ཆོས་གོས་ཅན་འདུག་པའི་ནང་ན་འདུག་པ་མི་རིགས། ལ་ལ་ཞིག་གིས་ཆོས་ཡིག་འདི་ཐོས་ཏེ་སེམས་དགའ་གཞའ་ན། མི་དེའི་མིང་  
སངས་རྒྱས་རྣམས་ཡོན་གསོལ། སངས་རྒྱས་ཀྱི་ལམ་སྲུང་ཞིང་རིམ་གྲོ་བྱེད་པ་ཞེས་བྱ་བ་ཅིའི་ཕྱིར་ཞེ་ན། ཤཱ་རིའི་བུ། དེའི་མིང་སངས་རྒྱས་ལམ་ཡང་དག་པའི་དབྱིངས་ཞེས་བྱའོ། །  
ཕོ་དགེ་བ། མོ་དགེ་བ་ལ་ལ་ཞིག་དགེ་སྦྱོང་གི་ཆོས་ཐོས་པར་འདོད་ན། ཆོས་ཡིག་འདི་ཉོན་ཅིག་དང། བརྒྱ་སྟོང་ཁྲི་འབུམ་གྱི་དཔག་ཚད་འདས་པ་རིགས་སོ། །ཅིའི་ཕྱིར་ཞེ་ན། ཡང་དག་  
  
  
༄༅། །པར་གཤེགས་པ་སངས་རྒྱས་རྣམས་ཡུན་རིང་པོ་ཞིག་ལོན་ན། གདོད་འཇིག་རྟེན་དུ་འབྱུང་ངོ། འཇིག་རྟེན་དུ་བྱུང་མོད་ཀྱི་བར་བར་དུ་ཟད་དོ། །ལེའུ་དགུ་  
སྟེ༑ དོགས་པ་བྱེ་བྲག་ཕྱེད་པའི་ལེའུ།། །།སངས་རྒྱས་ཀྱིས་ཤཱ་རིའི་བུ་ལ་བཀའ་སྩལ་པ། མི་རྣམ་གསུམ་ཞིག་ཡོད་པས་ཆོས་ཡིག་བཤད་པ་འདི་ཐོས་ན། སེམས་ལ་  
མི་དགའ་མི་དད་དོ། །གསུམ་གང་ལ་སོགས་པ་ཞེས་བྱས་ན། གཅིག་ནི་ཚུལ་ཁྲིམས་ཞིག་པའི་དགེ་སློང་ངོ། །གཉིས་ནི། དགེ་སློང་ཡར་སྐྱེ་བའི་མིའོ། །གསུམ་ནི། ཆོས་འཆད་  
པ་མི་གཙང་བ་དང། བདག་ཏུ་ལྟ་བ་འདོད་ཆགས་ཏེ། མི་དེས་འདི་ལྟ་བུ་བདེན་པའི་མཚན་མ་ཟབ་མོ་ཆོས་ཡིག་བཞིན་དུ་མི་འགལ་བ་ཡོང་སྤངས་ནས་དམུས་ལོང་གི་སྡེ་དང་  
གྲོགས་ཀྱི་ཚང་བར་གང་རྒྱས་སོ། །དེ་ལྟ་བས་ན། ཤཱ་རིའི་བུ་ངའི་ཆོས་ཡིག་འདི་བསླབ་སྟེ་ཁྱོད་ལ་གཏམས་བཅོལ་ཏོ། །ཅིའི་ཕྱིར་ནས་ཞེས་བྱས་ན། ཆོས་ཀྱི་ཡི་གེ་འདི་ཡང་  
དག་པར་གཤེགས་པའི་ཕྱི་ན་གཙང་གདང་བར་ཚུལ་ཁྲིམས་འཛིན་པའི་དགེ་སློང་སེམས་ལ་འདི་ལྟ་བུ་ཆོས་ཡིག་ཟབ་མོ་ལ་དགའ་ཞིང་དད་པ་སྐྱེ་བར་ནུས་པ་ཚུལ་ཁྲིམས་གཙང་  
གདང་བས་རྟག་པར་བསྡུ་ཞིང་འཛིན་པར་བྱའོ། །ཚུལ་ཁྲིམས་ཞིག་པ་ནི། རྟག་པར་བསྲིངས་སྤངས་སོ། །ཅིའི་ཕྱིར་ཞེ་ན། གཏི་མུག་གིས་ཡང་དག་པའི་བདེན་པའི་དྲང་པོའི་  
  
  
སྡུག་བསྔལ་ཡིན་པར་འཛིན་ཏོ། །ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་གིས་བྱད་གཟུགས་ཅིར་གྲུབ་པ་ཡང་དག་པར་གཤེགས་པས་ཞིབ་ཏུ་རྒྱ་ཆེར་  
བཤད་ཟིན་ཏོ། །ཤཱ་རིའི་བུ། ཚུལ་ཁྲིམས་བཤིག་པའི་དགེ་སློང་ནི་ཆོས་ཀྱི་ཚུལ་ཁྲིམས་འཛིན་པའི་ཆོ་ག་ལ་མ་དད་དོ། །གཏི་མུག་གི་མི་ནི། ཤེས་རབ་ལ་མི་དགའོ། །སེར་སྣ་ཅན་  
གྱི་ནི། སྦྱིན་པ་བཤད་པ་ལ་ཐོས་པར་མི་དགའོ། །ལེ་ལོ་ཡར་སྐྱེ་བ་ནི། དྲེགས་ཤིང་ལེ་ལོ་མེད་པའི་ཆོས་འདི་ཐོས་སུ་མི་དགའ་སྟེ་ཐོས་སུ་ཟིན་ནའང་དང་ངས་སྐྲག་པ་ནི། ཁུང་ཟབ་མོར་  
ལྷུང་བ་དང་མཚུངས་སོ། །འཇིག་རྟེན་གྱི་ཁེ་ལ་སྲེད་པ་ནི། ཞིམ་པའི་རོ་ལ་འདོད་ཆགས་སོ། །ཟས་ལ་ཞེ་བསྐྲད་པ་ཐོས་ན། སེམས་ལ་མྱ་ངན་འཁྲུག་གོ་མི་ལ་ལ་ཞིག་ཐ་མལ་པའི་  
ཡི་གེ་ཀློག་པ་ལ་སྲེད་ན། དེ་ལས་ན། ཐུབ་ཅིང་བདེན་དུ་ཟིན་པའི་འདུ་ཤེས་སྐྱེའོ། །ཚིག་ལ་འདོད་ཆགས་པ་ནི། ཅལ་ཅོལ་འཆད་པ་ལ་སྲེད་པའོ། །རང་གི་གཟོའི་ཚིག་གི་སྙམ་དངགས་  
འཆང་བ་ལ་སྲེད་པ་ནི། སངས་རྒྱས་མཆོག་གི་གཞུང་ལ་གཙང་མའི་སེམས་མེད་པའི་སྟེང་དུ་ཆོས་འདི་ལ་ཡིད་མི་ཆེས་མི་གུས་སོ་།ཤཱ་རིའི་བུ། དཔེར་མི་མ་ནིང་དང་མཚུངས་སོ། །སྐྱེས་  
པའི་སྤྱད་པ་མེད་ན། སྐྱེས་པའི་ནང་དུ་ཕྱིན་པ་དང་མི་ནི་ང་གི་འདུ་ཤེས་སྐྱེད་དེ། སེམས་འདི་སྙམ་དུ་བྱེད་དོ། །མི་འདི་གཞན་ལ་སོགས་པའང་བདག་དང་མི་མཚུངས་པ་མེད་སྙམ་  
  
  
༄༅། །བྱེད་དོ། །དེ་ལྟ་སྟེ་ཐ་མལ་པའི་ཡི་གེ་ལ་སྲེད་ཆགས་པ་ནི། རྟག་པར་ཚིག་རང་བཟོ་བའི་སྙན་དངགས་པ་བརྒྱན་པ་ལ་སྲེད་དེ། སངས་རྒྱས་ཀྱི་མཆོག་གི་  
གཞུང་ལ་སེམས་ཀྱིས་རི་མོ་མི་ནུས་སོ། །ཤཱ་རིའི་བུ། དེའི་ནང་མི་ལ་ལ་གཙང་གདང་བའི་ཆོས་ཡིག་འཆང་བ་ཡོད་ན། མི་དེ་ལའང་རི་མོ་མི་གུས་ཏེ། གཙང་གདང་བའི་ཚུལ་ཁྲིམས་  
འཛིན་པའི་དགེ་སློང་ལའང་ཡང་ཞིང་བཏུས་ཏེ། ཅིའི་ཕྱིར་ཞེ་ན། ཤཱ་རིའི་བུ། མུར་འདུག་གི་ཆོས་ཡི་གེ་ལ་ནི། ཡང་དག་པའི་ཚིག་བདེན་པ་མེད་དེ། ཆོས་ཀྱིས་དྲེགས་ཤིང་ལེ་ལོ་དང་  
མཐོང་ཞིང་རང་ཆེ་འདོད་པའི་རིགས་སོ། །ཅིའི་ཕྱིར་ཞེ་ན། དོན་དེ་ནི། སྐྱོ་བྲལ་བ་མིའི་ཕྱིར་མ་ཡིན། སྟོང་པ་ཞི་བའི་མིའི་ཕྱིར་མ་ཡིན། མྱ་ངན་ལས་འདས་པ་མིའི་ཕྱིར་མ་ཡིན་ཏེ་  
མི་དེས་ཡིད་ཆེས་པ་ལ་སོགས་པ་རྩ་བ་བཞི་ཉམས་པས་ན། གནས་སོ་ཅོག་ལེགས་པའི་དོན་ཡོད་པར་ཡིད་མི་ཆེས་པ་ནི། མ་ནིང་དང་མཚུངས་ཏེ། མི་གཞན་ཀུན་ལ་བདག་དང་མཚུངས་  
ཞེས་ཟེར་རོ། །ཤཱ་རིའི་བུ། དམུས་ལོང་གིས་ཁ་དོག་རྣམས་མི་མཐོང་བ་དང་མཚུངས་སོ། །དེ་ནི། ནག་པོའི་ཁ་དོག་དཀར་པོའི་ཁ་དོག་སྟེ། དཀར་ནག་གི་ཁ་དོག་མཐོང་བ་མ་མཐོང་  
ངོ། །བཟང་པོའི་ཁ་དོག་མ་མཐོང་ངོ། །མི་སྡུག་པའི་ཁ་དོག་མི་མཐོང། སྔོན་པོ་དང། སེར་པོ་དང། དམར་པོ་དང། དཀར་པོ་དང་ལེ་བརྒན་རྨ་མཐོང་གའི་ཁ་དོག་མི་མཐོང་  
  
  
སྐར་མ་ཉི་ཟླ་མ་མཐོང་སྟེ། ཉི་ཟླ་དང་སྐར་མ་མཐོང་བ་དེ་ལྟ་བུའི་མི་ལོང་བས་ཐལ་བྱུང་སེམས་འདི་སྙམ་བྱས་སོ། །དཀར་ནག་  
གི་ཁ་དོག་མེད། དཀར་ནག་གི་ཁ་དོག་མཐོང་བ་མེད། བཟང་པོ་དང་མི་སྡུག་པའི་ཁ་དོག་བྱས་པ་མེད། སྔོན་པོ་དང། སེར་པོ་དང་དམར་པོ་དང། མཐོང་ག་དང། རིང་ཐུང་དང། ཕྲ་  
སྦོམ་དང། ཟབ་མི་ཟབ་དང། ཉི་ཟླ་དང། སྐར་མའི་ཁ་དོག་མེད་ཉི་ཟླ་སྐར་མ་མཐོང་བ་མེད་པས་ན། གཞན་ཀུན་ཀྱང་བདག་དང་མཚུངས་སྙམ་དུ་འཛིན་ཏོ། །མི་དམུས་ལོང་གི་སེམས་  
ཕྱིན་ཅི་ལོག་པས་གནས་སོ་ཅོག་ཐམས་ཅད་ཀུན་ལ་མུན་ནག་ཆེ་ཟེར་རོ་།ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་ལེ་ལོ་ཡར་སྐྱེ་བའི་མུར་འདུག་གི་བཤད་པར་ལྟུང་ངོ། །དགེ་  
སློང་ཡང་དེ་དང་མཚུངས་ཏེ། སངས་རྒྱས་ཀྱི་ཟབ་མོ་ཆོས་ལ་ཡིད་མ་ཆེས་མ་དད་དེ། ཁོང་དུ་ཆུད་པར་མ་ནུས་སོ། །ཆོས་སོ་ཅོག་སྟོང་ཞིང་ཅིའང་མེད་པ་ཐོས་ན། ཡིད་མི་ཆེས་མ་དད་དོ། །  
ཁོང་དུ་ཆུད་པར་མ་ནུས་སོ། །ཤཱ་རིའི་བུ། མི་གཞན་བཞིན་དུ་ཁྱོད་ལ་སོགས་པའང་ཡོན་པོའི་དབྱིངས་སུ་ལྟུང་ཞིང་དྲང་པོའི་ཆོས་མི་ཐོབ་ཀྱིས་དོགས་སོ། །དྲང་པོའི་ཆོས་འདི་སྤྱོད་པ་ནི་  
མིང་ཡང་དག་པའི་བདེན་པའི་དགེ་སྦྱོང་ཞེས་བྱའོ། །ཁྱོད་ཀྱིས་ཐོབ་བོ་ཅོག་ལ་མི་དེས་ཡིད་མི་ཆེས་པ་དཔེར་མི་དམུས་ལོང་ན་རེ་དཀར་ནག་ལ་སོགས་པའི་ཁ་དོག་མེད་ཅེས་པ་དང་  
  
  
༄༅། །མཚུངས་སོ། །ཤཱ་རིའི་བུ། མི་དེས་དེ་ལྟ་བུའི་ཡོན་པོའི་དབྱིངས་སུ་ཞུགས་ཏེ་མུར་འདུག་གི་བཤད་པ་བཙལ་ནས་མང་པོའི་འཇིགས་པའི་ཚིག་ལ་སྲེད་དེ། མྱ་  
ངན་འཁྲུག་པའི་རང་བཞིན་ངན་པ་དང། ཆོས་ངན་པ་སྐྱེས་ཤིང་འཕེལ་ཏོ། །མི་དེས་ཆོས་སོ་ཅོག་སྟོང་ཡང་ཡིད་ཆེས་པར་མི་འགྱུར་ན། ཁོང་དུ་མི་ཆུད་པ་ལྟ་སྨོས་ཀྱང་ཅི་དགོས་  
ཤཱ་རིའི་བུ། ཁྱོད་ཀྱི་ཡིད་ལ་ཇི་སྙམ། །ཝ་ས་སེངྒེ་ལྟར་བྱས་ནས་བསྒྲགས་ཟིན་ཏམ། ད་སྒྲོག་གམ། ཕྱིས་བསྒྲག་སེངྒེའི་འགྲོས་བྱས་ན་ད་འགྲོ་བ་དང། ཕིས་འགྲོ་བ་དང། འགྲོས་  
ཟིན་པ་ནུས་སམ་མི་ནུས། །བཅོམ་ལྡན་འདས། མི་ནུས་ལགས་སོ། །ཅིའི་ཕྱིར་ཞེས་བགྱིས་ན། ཝའི་ཁ་དོག་དང། སྟོབས་དང། སྒྲ་སྐད་སེངྒེ་ཙམ་མི་ཕོད་དོ། །ཝས་ནི། ཝའི་སྒྲ་  
འབའ་ཞིག་བགྱི་ནུས་སོ། །སྒྲ་ཞིག་བགྱིར་བཏབ་ན། ཝའི་སྒྲ་འབའ་ཞིག་འབྱུང་སྟེ། སེངྒེའི་སྒྲ་མ་ལགས་སོ། །དེ་ཡིན་ནོ། །ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་ལེ་ལོ་ཡར་  
སྐྱེ་བའི་དགེ་སློང་རང་དོན་དམ་པ་ཡིན་སྙམ་འཛིན་ཏོ། །ཆོས་འཆད་མི་གཙང་བ་ནི། འཛི་གིན་ཇིའི་བཤད་པ་མནོས་ཏེ། དོན་གཅིག་ལ་ཆགས་ཏེ་དམ་དུ་བཟུང་སྟེ་མ་བཏང་ངོ། །  
འཇིག་རྟེན་གྱི་ཁེ་ལ་བརྐམ་ཞིང་རིན་ཆེ་སྟེ་ཐ་མལ་བའི་ཡི་གེ་ཀློག་པ་ལ་སྲེད་པས་ཆོས་སོ་ཅོག་གི་བདེན་པ་ཁོང་དུ་ཆུད་པར་མ་ནུས་སོ། །མཚན་མ་མེད་པའི་ཆོས་ལ་ཡིད་ཆེས་  
  
  
བདེན་པ་ཡོད་མེད་དོ། །ཤཱ་རིའི་བུ་དགེ་སློང་ལ་ལ་ཞིག་ལོ་གྲངས་ཀྱིས་རྒན་ཞིང་ལེགས་པ་ཡོད་པ་དགེ་སློང་གི་ནང་ན་ཀླུ་སྟེ། ཤེས་རབ་ཟབ་མོ་ཡོད་པ་དེ་  
ལྟ་བུའི་མིས་ཅིའང་མེད་པ་ཉིད་ཀྱི་མཚན་མ་སྟོང་པའི་ཆོས་དང། བདག་ཏུ་ལྟ་བ་མེད་པ་དང། གང་ཟག་མེད་པའི་ཆོས་ལ་ཡིད་ཆེས་པར་ནུས་སོ། །ཇི་ལྟ་ཞེ་ན། མི་དེ་མང་པོ་འཇིགས་  
པའི་ཚིག་གོ་ཅོག་དང། དགེ་འདུན་ལ་མི་སྲེད་དོ། །ཆོས་ཡིག་ཀློག་པ་དང། གཉིད་ཀྱིས་ལོག་པ་དང། དོན་མང་པོ་ལ་མི་སྲེད། གོས་སྐྱ་བོ་ཅན་གྱི་འཚོ་རྣམ་དང། དོན་མི་བྱེད། ཕོ་ཉར་  
མངག་ཅིང་ཡི་གེ་ཁྱེར་ཞིང་སྐྱེལ་བ་མི་བྱེད། སྨན་གྱི་ཆོས་མི་བྱེད། སྨན་དཔྱད་མི་ཀློག། ཚོང་སྤོགས་མི་བྱེད། འཇིག་རྟེན་གྱི་ཚིག་བརྗོད་ཅིང་སྨྲ་བ་ལ་མི་སྲེད་དོ། །འཇིག་རྟེན་ལས་  
འབྱུང་བ་བཤད་པ་འབའ་ཞིག་ལ་དད་ཅིང་དགའོ། །མི་ཆོས་སོ་ཅོག་སྟོང་པར་ཡིད་ཆེས་པར་ནུས་ཏེ། ཆོས་སོ་ཅོག་མེད་ཅིང་མི་ལྡན་མི་འཇུག་གོ། མི་དེ་ལྟ་བས་ན། གདོད་ཡང་དག་  
པའི་བདེན་པའི་དབྱིངས་སུ་གྲུབ་པར་ནུས་ཏེ། བདེན་པ་བཞིན་གྱི་ཡང་དག་པའི་སེངྒེའི་སྒྲ་ནུས་ཏེ། ཝའི་སྒྲ་མ་ཡིན་ནོ། །ཤཱ་རིའི་བུ། དགེ་སློང་ལ་ལ་ཞིག་ཐ་མལ་པའི་ཡི་གེའི་གཞུང་  
ལ་ཆགས་པ་ཞིག་ཡོད་ན། མི་དེས་སངས་རྒྱས་ཀྱི་ཟབ་མོ་དམ་པའི་མཆོག་བཏང་སྟེ་མུར་འདུག་གི་ཆོས་ཁ་ཏོན་དང། གཟུངས་སུ་འཛིན་པ་ཞེས་བྱའོ། །ཕལ་མང་པོའི་ཕྱིར་བཤད་  
  
  
༄༅། །ནའང་ཝའི་སྒྲ་འབའ་ཞིག་ཟེར་རོ། །ཤཱ་རིའི་བུ། དེ་ལྟ་བུའི་མི་ངན་པ་ནི། མིང་རུལ་པའི་དགེ་སྦྱོང་ཞེས་བྱའོ་།ཅིའི་ཕྱིར་ཞེ་ན། མུར་འདུག་གི་གཞུང་ཡིན་གྱི་  
སངས་རྒྱས་ཀྱི་ཆོས་མ་ཡིན་པའི་ཕྱིར་རོ། །ཤཱ་རིའི་བུ། མུར་འདུག་གི་ཆོས་ལ་ཆགས་པའི་དགེ་སློང་ནི། བདག་རང་སངས་རྒྱས་ཀྱི་སློབ་མ་ཡིན་ཞེས་བརྗོད་པར་མི་རིགས་སོ། །ཅིའི་ཕྱིར་  
ཞེ་ན༑ དགེ་སློང་ཤཱཀྱའི་བུ་ནི། འཛི་གེན་ཇིའི་ཆོས་མི་འཆད་དེ། ཕལ་མང་པོའི་ནང་ན་སངས་རྒྱས་ཀྱི་ཆོས་འབའ་ཞིག་འཆད་དོ། །མི་ལ་ལ་ཞིག་མི་གཙང་བའི་ཚིག་ལ་ཆགས་ན་  
སེངྒེའི་སྒྲ་བྱས་ཀྱང་བྱས་སོ། །ཝའི་སྒྲ་སྐད་དུ་གྲགས་ཏེ། མི་དེ་སངས་རྒྱས་ཀྱི་མཆོག་གི་གཞུང་ཤེས་པར་མི་ནུས་སོ། །ཤཱ་རིའི་བུ། ངས་ཁྱོད་ལ་བྱེ་བྲག་ཕྱེད་པར་བསྒོའོ། །མི་ལ་ལ་  
ཞིག་ཚུལ་ཁྲིམས་འཛིན་པ་དང། བསམ་གཏན་ཐུབ་པ་དང། ཤེས་རབ་ཆོ་ག་ཚང་སྟེ། མི་འཇུང། མི་བརྐམ། ཞེ་སྡང་གཏི་མུག་གིས་མ་ཞེ་ན། གཙང་སྒྱུ་མི་སྲེལ། ངན་པས་སྐྱེས་  
པའི་སེམས་ཡོད། ཡང་དག་པའི་བདེན་པའི་ཚིག་སྨྲ་ཞིང་རྟག་པར་འབའ་ཞིག་གནས་ལ་སྲེད། ཉལ་ཞིང་གཉིད་ལོག་པ་ལ་མི་སྲེད། སྟོང་པ་མཚན་མ་མེད་པ་དང། སྨོན་པ་  
མེད་པ་དང། འགོག་པ་མེད་པ་སྤྱོད་པ་ལ་སྲེད་དོ། །ཟབ་མོ་འདོད་པའི་སེམས་སྐྱེས་ཏེ། སངས་རྒྱས་ཀྱི་མཆོག་གི་གཞུང་ཤེས་པ་བཙལ་ནས་འཇིག་རྟེན་གྱི་ཚིག་ལ་མི་དགའ་  
  
  
ཚུལ་ཁྲིམས་རྣམས་རྫོགས་པར་བཟུང་ནས་དོན་ངན་པ་ཐམས་ཅད་དང། ངན་པའི་བཤེས་གཉེན་ཀུན་བསྲིངས་སྤངས་ཏེ། དེ་ལྟ་བུའི་ཆོས་ལ་གནས་  
པས་སྟོང་པ་ཅིའང་མེད་པའི་ཆོས་ཤེས་པར་ནུས་སོ། །ཅིའི་ཕྱིར་ཞེ་ན། ཤཱ་རིའི་བུ། སྤྱད་པ་དེའི་མིང་ནི། མི་ཆེན་པོའི་སྤྱོད་པ་ཞེས་བྱ་སྟེ། གསོ་བའི་ཁེ་ལ་བརྐམ་ཞིང་སྲེད་པའི་ཁེ་མ་ཡིན་ཏེ། གཏི་  
མུག་བླུན་པོའི་ཐ་མལ་པའི་སྤྱོད་པ་མ་ཡིན་ནོ། །སུན་བྱུང་ཞིང་ཞིག་པའི་དགེ་སྦྱོང་གི་སྤྱོད་པ་མ་ཡིན་ནོ། །སྤང་ཕུབ་ཀྱི་དགེ་སྦྱོང་གི་སྤྱོད་པ་མ་ཡིན་ནོ། །སྒྱུ་མ་མིང་གི་དགེ་སྦྱོང་གི་སྤྱོད་པ་  
མ་ཡིན་ནོ། །ཤཱ་རིའི་བུ། ཆོས་སོ་ཅོག་གི་བདེན་པའི་མཚན་མའི་མཐའ་ཡུན་དུ་སྟོང་པ་ཉིད་སངས་རྒྱས་ཀྱི་ལམ་ཡིན་ཏེ། འཇིག་རྟེན་གྱི་ནོར་ཁེ་ལ་སྲེད་པ་དང། ཆོས་མི་གཙང་བ་ཐོབ་པར་མི་  
ནུས་སོ༑ ༑ཤཱ་རིའི་བུ། དེའི་མིང་ནི། ཤེས་རབ་ཆེན་པོའི་ས་ཞེས་བྱ་སྟེ། མུར་འདུག་ལ་བརྐམ་སྲེད་པའི་ཆོས་མ་ཡིན་ནོ། །བདག་ཏུ་ལྟ་བ་དང། གང་ཟག་ཏུ་འཆད་པའི་ས་ཡིན་ནོ། །ཤཱ་རིའི་  
བུ༑ བདེན་པར་བདག་ཏུ་ལྟ་བ་ཡིན། གང་ཟག་ཏུ་ལྟ་བ་ཡོད་དུ་ཟིན་ན། བདག་ཏུ་ལྟ་བ་དང། གང་ཟག་ཏུ་ལྟ་བ་འཆད་པ་ལ་བདེན་པའི་མཚན་མ་ཡོད་པའི་རིགས་ཀྱི། བདེན་པ་བཞིན་དུ་  
འདྲི་བ་རིགས་སོ། །བདག་ཏུ་ལྟ་བ་ཡོད་དུ་ཟིན་ན། ཁ་དོག་ཇི་ལྟ་བུ་ཡིན། སྔོན་པོ། སེར་པོ། དམར་པོ། དཀར་པོའམ། ལུས་ཀྱི་ནང་དུ་འདུག་གམ། ལུས་ཀྱི་ཕྱི་རོལ་ཏུ་འདུག་གམ། ལུས་  
  
  
༄༅། །ཆུབ་པར་འདུག་གམ། མར་གསོ་མ་ལ་འདུག་པ་དང་མཚུངས་སམ། ཤཱ་རིའི་བུ། གསོ་མའི་ནང་ན་མར་ཡོད་པ་ནི། འབྱུང་དུའང་རུང། བསྟན་དུའང་རུང། བདག་  
ཏུ་ལྟ་བ་ནང་ལོགས་ན་འདུག་ཏུ་ཟིན་ན། བདག་ཏུ་ལྟ་བ་ཡོད་པར་འཆད་པས་བཤད་པ་རིགས། བསྟན་པ་རིགས་ཏེ། གསོ་མའི་ནང་ནས་མར་འབྱུང་ཞིང་མར་བསྟན་པ་དང་མཚུངས་  
སོ༑ ༑མཆོག་གི་གཞུང་གི་ནང་ནས་ནི། བདག་ཏུ་ལྟ་བ་བཙལ་ཀྱང་རྙེད་པར་མི་རུང་ངོ། །དེ་ལྟ་བས་ན། ཤེས་པར་བྱོས་ཤིག་བདག་ཏུ་ལྟ་བ་དང། གང་ཟག་ཡོད་པར་འཆད་པའི་  
མི་དེ་ལ་དགེ་སྦྱོང་གི་ཁྲིམས་ཀྱང་མེད་ན། དགེ་སློང་གི་མེད་པ་ལྟ་སྨོས་ཀྱང་ཅི་དགོས། ཤཱ་རིའི་བུ། ཤེས་པར་བྱོས་ཤིག་ཡོན་པོ་ལ་འདོད་ཆགས་པ་ནི། བདག་ཏུ་ལྟ་བ་ལ་ཆགས་  
སེམས་ལ་ཆགས། ཚེ་སྲོག་ལ་ཆགས་ཏེ། སྤྱི་བོའི་ཆོས་སུ་ལྷུང་ངོ་།མི་དེ་དེ་ལྟ་བུར་ཡོན་པོ་ལ་འདོད་ཆགས་པས་ན། གསོ་བའི་ཁེ་ལ་བརྐམ་པའི་སེམས་ཀྱང་བསམ་མི་ནུས་ན་  
མྱ་ངན་འཁྲུག་པའི་ཞི་བ་མོ་ལྟ་སྨོས་ཀྱང་ཅི་དགོས། ཤཱ་རིའི་བུ། སྟོང་པ་ཁོང་དུ་ཆུད་པ་ལ་འདོད་ཆགས་དང། ཞེ་སྡང་དང་གཏི་མུག་དང། གསོ་བའི་ཁེ་བཀབ་ཅེས་ཟེར་ན། བདེན་པ་  
ཡོང་མེད་དོ། །སྤྱི་བོ་ཆོས་སུ་ཡོང་མི་ལྟུང་ངོ། །ཤཱ་རིའི་བུ་བདག་ཏུ་ལྟ་བའི་སེམས་ལ་ཆགས་པ་ནི། ཚེ་སྲོག་ཡོད་ཅེས་ཟེར་བ་སྟེ། ཚེ་སྲོག་གི་རྒྱུ་རྐྱེན་གྱིས་ན་གསོ་བའི་ཁེས་བཀྲེས་  
  
  
།ཤཱ་རིའི་བུ། བདག་ཏུ་ལྟ་བ་དང་གང་ཟག་ཏུ་ལྟ་བ་ནི། ངའི་ཆོས་ལ་ཁྱིམ་ནས་བྱུང་བ་སྟེ་ཆོས་བྱེད་མོད་ཀྱི། དེ་ལྟ་བུའི་མི་གཏི་མུག་གཙང་གདང་བའི་ནང་  
ནས་ནི༑ ཁྱིམ་ནས་བྱུང་བ་མ་ཡིན་ནོ། །ཅིའི་ཕྱིར་ཞེ་ན། འཛི་གན་ཛིའི་ཁྱིམ་ནས་བྱུང་བ་ནི། ཀུན་ངའི་སེམས་ལ་ཆགས་ཏེ་ཐོབ་པ་ཡོད་པར་འཛིན་ཏོ། །ཤཱ་རིའི་བུ། ཐོབ་པ་ཡོད་པར་འཛིན་  
པ་ནི༑ ཐོག་མ་ཞེས་བྱ་བ་མེད་པའི་ཚེ་རབས་ཚུན་ཆད་རྟག་པར་དེ་ལྟ་མཐོང་བ་ཡོད་དེ། ཁྱིམ་ནས་བྱུང་དུ་ཟིན་ཀྱང་ཡོད་དེ་ཅི་མི་འཆད་དོ། །དེའི་མིང་མུར་འདུག་གི་ཞར་ལས་ཁྱིམ་ནས་བྱུང་  
ཞེས་བྱའི། མིང་འཕགས་པའི་ཞར་ལས་ཁྱིམ་ནས་བྱུང་བ་ཞེས་མི་བྱའོ། །ཅིའི་ཕྱིར་ཞེ་ན། བཀབ་པའི་མིས་ཆེན་པོ་ལ་ཡིད་ཆེས་ཤིང་དད་པར་མི་ནུས་ཏེ། གཙང་གདང་བའི་ཆོས་ཆེན་པོ་ཡང་  
དག་པའི་བདེན་པའི་འདུ་ཤེས་མེད་དོ། །ཤཱ་རིའི་བུ། དེ་ལྟ་བུའི་ཆོས་བཤིག་པའི་སྡིག་རྩི་བ་རྒྱུ་རྐྱེན་གྱིས་ཁན་མ་ཐོ་བའི་ལྷག་མ་མ་ཟད་པས་ཆོས་སོ་ཅོག་བདེན་པའི་མཚན་མ་ཡིད་  
ཆེས་ཤིང་ཤེས་པར་མི་ནུས་ཏེ། མི་དགེ་བའི་ལས་གཡོས་ནས་བར་བར་ནི། དྲང་པོའི་འཕྲུལ་གྱི་ལམ་བརྒྱད་ལ་སྐུར། བར་བར་ནི། དགེ་སློང་ལ་དན་པའི་སེམས་བསྐྱེད་དེ། དེའི་མི་བདེན་  
པའི་ཉེས་པ་བྱུང་སྟེ། བར་བར་ནི། ཚུལ་ཁྲིམས་བཤིག་མཐོང་བ་བཤིག་སྲོག་བཤིག་ཆོ་ག་པ་ཤིག་ཅེས་ཟེར། བར་བར་ནི། གཞན་གྱི་ཉེས་པ་མ་མཐོང་བར་མི་བདེན་པའི་ཡིད་  
  
  
༄༅། །མ་ཡིན་མ་སྐྱེས། བར་བར་ཞེ་སྡང་ཕྲག་དོག་གི་སེམས་རྟོག་པ་སྤྱད་དེ་གཞན་གྱི་ངན་པ་བཤད། བར་བར་ནི། སངས་རྒྱས་ཀྱི་ཆོས་ཡི་གེ་གཞུང་ཚུལ་ཤེས་ཟེར་  
མ་ནུས་པས་སངས་རྒྱས་ཀྱི་ཆོས་མ་ཡིན་ཞེས་ཟེར་རོ། །དེ་ལྟ་བུའི་མིས་ཆོས་བཤིག་པའི་ངན་པའི་ལམ་འབྱོར་གྲུབ་པས་སངས་རྒྱས་ཀྱི་མཆོག་གི་གཞུང་ལ་སེམས་ཐོགས་པ་མེད་  
པར་མི་ནུས་ཏེ། མི་འཇུག་མི་དགའོ། །དེ་ལྟ་བུའི་སྡིག་ལྕི་བའི་ལན་གྱི་ལྷག་མའི་རྒྱུ་རྐྱེན་གྱིས་བརྩོན་འགྲུས་སྤྱད་མོད་ཀྱི། འོན་ཀྱང་རྐྱེན་ཏོ་ཅོག་གི་མཚན་མ་ལེན་མི་ནུས་ན་  
སེམས་ལ་བཏགས་པའི་ལམ་གྱི་འབྲས་བུ་ཐོབ་པར་མི་ནུས་པ་ལྟ་སྨོས་ཀྱང་ཅི་དགོས། གཅིག་ཏུ་ན་བ་དག་ཏུ་ལྟ་བ་དང། གང་ཟག་ཏུ་ལྟ་བ་ལ་གནས་བརྟེན་ཏེ། དེ་ལྟ་བུའི་ལྟ་བ་ནི་  
སངས་རྒྱས་མན་ཆད་ཀྱིས་ཀྱང་དེའི་རྩ་བའི་ཕྱི་མོ་ཕྱིན་པར་སེམས་མི་ནུས་ན། འབྲས་བུ་ཐོབ་པར་མི་ནུས་པ་ལྟ་སྨོས་ཀྱང་ཅི་དགོས། ཤཱ་རིའི་བུ། དེ་ལྟ་བུའི་བརྐམ་ཆགས་པའི་མི་  
དགེ་བ་ཡོན་པོ་མཐོང་བ་ཡོད་ན། དེ་ནི། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་ལྟ་བ་དང། ཚེ་སྲོག་ཏུ་ལྟ་བའོ། །གཅིག་ཏུ་ན་མཆོག་གི་གཞུང་སྟོང་པ་ལ་དངངས་  
སྐྲག་ཅིང་དོགས་པ་སྟེ། མི་དེས་སྔོན་ཆད་ཀྱི་ཚེ་ལ་ཆོས་བཤིག་པའི་སྡིག་རྐྱེན་འབྱོར་པར་མངོན་ནོ། ཤཱ་རིའི་བུ། མི་ལ་ལ་ཞིག་དེ་ལྟ་བུར་ངན་པ་ཡོན་པོ་མི་དགེ་བའི་འདོད་ཆགས་  
  
  
དེ་ནི། བདག་ཏུ་ལྟ་བ་ལ་ཆགས། གང་ཟག་ལ་ཆགས། ཚེ་སྲོག་ལ་ཆགས་ཏེ། མི་དེ་ལྟ་བུ་ནི། བརྒྱ་སྟོང་འབུམ་གྱི་སངས་རྒྱས་ཀྱིས་འཁོར་ལོ་གསུམ་སྤྱད་དེ་མངོན་པར་བསྟན་ཀྱང་གོ་བར་  
བྱ་བ་དང། ལམ་གྱི་འབྲས་བུ་ཐོབ་པར་བྱ་མི་ནུས་སོ། །ཤཱ་རིའི་བུ། གཉིས་ན་རལ་གྲི་རྣོན་པོས་ལྕེ་བཅད་ཀྱང་བླའི། གཞན་གྱི་དོན་མཐོང་བ་མི་རིགས་ཏེ། དེའི་ཉེས་པ་ཚུལ་ཁྲིམས་བཤིག་  
པ༑ མཐོང་བ་བཤིག་པ། སྲོག་བཤེག་པ། ཆོ་ག་བཤིག་པ་མི་བརྗོད་དོ། །ཤཱ་རིའི་བུ། མ་འོངས་པའི་དུས་ན་དགེ་སློང་དག་ཅིག་ཡོད་པས་ཚུལ་ཁྲིམས་ཉིས་བརྒྱ་ལྔ་བཅུ་དག་པར་བསྲུངས་ན་  
མི་དེས་ལེ་ལོའི་སེམས་བསྐྱེད་དེ་འདི་སྙམ་དུ་བསམ་པ་བྱས་སོ། །བདག་ནི། ཚུལ་ཁྲིམས་འཛིན་པ་ཡིན། མི་གཞན་ནི། དེ་ལྟ་མ་ཡིན་གྱི་གཞན་ལ་བརྙས་སོ། །ཞེས་སེམས་ལ་རི་མོ་  
གུས་པ་མེད་དོ། །བདག་ནི། མང་པོ་ཐོས་པ་ཡིན། ཕ་བི་ནི། མང་པོ་ཐོས་པ་མ་ཡིན་སྙམ་དུ་སེམས་སོ། །ཤཱ་རིའི་བུ། དེའི་ཚེ་ན། དགེ་སློང་ཚུལ་ཁྲིམས་འཛིན་པ་ཆེད་ཆེར་སེམས་པ་མང་  
སྟེ༑ ཨ་ལན་ཞའི་ལས་སྤྱོད་པ་མང་ངོ། །ཚུལ་ཁྲིམས་དགེ་བར་སྲུང་ནུས་ཏེ་བཤད་པ་བཞིན་དུའང་སྤྱོད་དེ། སེམས་འགྲུས་པར་ཆོས་ཡིག་བཀླགས་ནས་སངས་རྒྱས་ཀྱི་ཆོས་ལ་ཕྱག་འཚལ་  
ལོ༑ ༑དེ་ལྟ་བུའི་མི་ལ་སོགས་པ་མང་པོ་ཐོས་པ་སྐྱེས་པས། ཨ་ལན་ཞ་ལ་ལྟོས་པས་ཞེ་སྡང་ལ་སྲེད་དེ། སེམས་རྟག་པར་དྲི་མ་རྟོག་པས་ཟབ་ཏུ་འཇུག་བརྐམ་པ་དང། ཞེ་སྡང་གདུག་  
  
  
༄༅། །པའི་སེམས་སྲེལ་ཏོ། །ཐེག་ཆེ་ཞིང་བླུན་པས་ཅིའང་ཤེས་པ་མེད་དེ། རྒྱུ་རྐྱེན་ཆུང་ངུ་སྤྱད་པས་དོན་ཆེན་པོ་གཡོས་ཏེ་དེའི་ཞེ་སྡང་གིས་སེམས་བཀབ་ནས་  
གཅིག་གི་ཉེས་པ་གཅིག་ཕྱུང་སྟེ། དེ་ནི། ཚུལ་ཁྲིམས་བཤིག་པ་དང། མཐོང་བ་བཤིག་པ་དང། སྲོག་བཤིག་པ་དང། ཆོ་ག་བཤིག་པའོ། །ཤཱ་རིའི་བུ། དེ་ལྟ་བུའི་དགེ་འདུན་གྱི་  
ནང་ན་དགེ་སློང་དེས་པ་ཡོད་པས་སེམས་ལ་ཡོན་པོ་མེད་དེ་བར་ན་གནས་ཤིང་འདུག་ན། དེའང་ངན་པ་དེ་དག་གི་ནང་ན་འདུག་པས་གཅིག་ལ་གཅིག་སྐུར་བརྗོད་པས་འཐབ་རྩོད་མི་  
ཆད་དེ། བསམ་གཏན་ན་འདུག་པ་དང། ཆོས་ཡིག་ཀློག་པའང་བདེན་པ་མ་ཐོས་ནས་ཁྱིམ་ན་འདུག་པ་དང། ཁྱིམ་ནས་བྱུང་བ་ཀུན་ཀྱང་དཀྲུགས་བསྐྱོད་དོ། །དེ་ལྟ་སྟེ། ཤཱ་རིའི་བུ་  
དགེ་སློང་ལོ་གཅིག་ལོ་གཉིས་ལོ་གསུམ་ལོ་དགུ་ལ་ཐུག་པ་མང་དུ་ཡོད་ན། སྟེང་ན་འདུག་པའང་ཞིང་བརྙས་ཏེ་རི་མོ་གུས་པ་མེད་དོ། །མི་དེ་ཚུལ་ཁྲིམས་མནོས་ན་དགེ་སྦྱོང་སློབ་  
མའང་ཆོས་བཞིན་མི་བྱེད་པ་མང། མཁན་པོ་དང་ཨཱ་ཙརྱ་ལ་རི་མོ་གུས་པ་མི་བྱེད་དོ། །ཤཱ་རིའི་བུ། དེའི་ཚེ་དགེ་སློང་གཞོན་ནུ་དང། སྔར་ཁྱིམ་ནས་བྱུང་བ་ལ་གནས་རྟེན་མེད་པ་གཅིག་  
གིས་གཅིག་བརྙས་ཏེ། ལོ་བཅུ་ལོན་པའི་དགེ་སློང་ལ་སློབ་མ་ཕལ་བཅད་པ་རྣམས་གཞན་གྱི་སློབ་མ་ཀུན་གྱིས་རི་མོ་གུས་པ་མེད་དོ་།ཆོ་གའི་ཆོས་ཀྱང་ཆོས་བཞིན་མི་བྱེད་དོ། །  
  
  
དེའི་ཚེ་མི་ངན་པ་རྣམས་ཀྱིས་འདོད་ཆགས་ཞེ་སྡང་ཆོ་ག་གཙང་བས་གཅིག་ལ་གཅིག་བརྙས་ཀྱང་སྟེ། རི་མོ་གུས་པ་མེད་ཅིང་གཅིག་ལ་གཅིག་ལོག་གལ་བས་ན། ངའི་ཆོས་  
དེངས་སོ། །ཤཱ་རིའི་བུ། དེའི་ཚེ་མི་གཏི་མུག་རྣམས་ཀྱིས་ཆོས་བཤིག་པའི་སྡིག་ལས་བསྐྱོད་པ་མང་པོ་སྡིག་བསྐྱོད་པས་མཐར་ལམ་ངན་པར་ལྷུང་ངོ། །ཤཱ་རིའི་བུ། ཁྱོད་ལ་ངས་བྱེ་བྲག་  
ཕྱེད་པར་བསྒོའོ། །རང་གི་བསོད་ནམས་བཙལ་དུ་ཟིན་ན། དགེ་སློང་དགེ་བ་ནི། དེའི་ཚེ་ཕལ་གྱི་ནང་དུ་ཞག་གཅིག་ཀྱང་འཇུག་པ་མི་རིགས་སོ། །དགྲ་བཅོམ་པ་མྱ་ངན་ཚོད་ཟིན་པ་དང། དགེ་  
སློང་ངན་པའི་དེར་དོན་ཡོད་པ་ནི། མ་གཏོགས་སོ། །ཅིའི་ཕྱིར་ཞེ་ན། ཤཱ་རིའི་བུ། དེ་ཙམ་གྱི་ཚེའི་མི་འདོད་ཆགས་དང། ཞེ་སྡང། གཏི་མུག་གདུག་པ་བདོ་སྟེ། མི་གསོན་པས་འཇིགས་  
སྐྲག་ཕོངས་གཏིང་ལ་ཐུག་པས་དགེ་བ་མི་བཙལ་ཏེ། རང་སོ་སོར་རི་དང་ཚལ་སྟོང་དབེན་པར་གནས་ཏེ། ཚེ་ཟད་ན་གཅན་གཅན་བཞིན་ཤིའོ། །ཤཱ་རིའི་བུ། ཁྱོད་ལ་ངས་བྱེ་བྲག་ཕྱེད་པར་  
བསྒོའོ༑ ༑ངའི་ཡང་དག་པའི་ཆོས་འདི་འཇིག་རྟེན་ན་འདུག་པ་རིང་པོ་མི་ཐོགས་སོ། །ཅིའི་ཕྱིར་ཞེ་ན། སེམས་ཅན་གྱི་ལེགས་པའི་དཔལ་གྱི་དགེ་བའི་རྩ་བ་ཟང་ཟིན་[?]ཏེ། རྙོག་པའི་དུས་ཉེ་བ་  
ན་འདུག་གོ། །བདག་གིས་བསོད་ནམས་བཙལ་དུ་ཟིན་ན། དགེ་སློང་དགེ་བས་འདི་ལྟ་བུའི་སྐྱོ་བའི་སེམས་བསྐྱེད་པ་རིགས་སོ། །བདག་ནམ་ཞིག་ཇི་ལྟ་བུར་ཆོས་ཞིགས་འཁྲུགས་པ་མཐོང་  
  
  
༄༅། །འདི་ལྟ་བུའི་དགེ་སྦྱོང་གི་ཚེ་དུས་ངན་པའི་བགེགས་ལ་བབ་པ་མཐོང་ན། བདག་གིས་བརྩོན་འགྲུས་པའི་སེམས་བསྐྱེད་དེ། མྱུར་དུ་ལམ་གྱི་འབྲས་བུ་ཐོབ་པར་བྱའོ།།  
ཤཱ་རིའི་བུ། ངའི་ཆོས་ལ་དོན་དཀའ་བ་གཞན་མེད་དེ། གོས་དང་ཁ་ཟས་དང། མལ་ཆ་དང། རྩི་སྨན་མི་བསམ་མོ། །ཁྱེད་ལ་སོགས་པ་ཅི་ནས་ཀྱང་སངས་རྒྱས་ཀྱི་ལམ་གྲུབ་པར་སྤྱོད་  
པ༑ འཇིག་རྟེན་གྱི་ནོར་གྱི་ཁེ་དང། ཡོན་རིན་པོ་ཆེར་མ་འཛིན་ཅིག་།ཤཱ་རིའི་བུ། ད་ཁྱོད་ལེགས་པར་ཉོན་ཅིག་དང་ངས་ཁྱོད་ལ་བསྒོའོ། །དགེ་སློང་ལ་ལ་ཞིག་སེམས་གཅིག་ཏུ་ལམ་སྤྱོད་  
ན༑ སྟོང་གསུམ་གྱི་གནམ་གྱི་ལྷ་ཀུན་སེམས་མཐུན་པར་སྐྱིད་པའི་ཡོ་བྱད་དོ་སྤྱད་དེ་སྤྱིས་ཡོན་གསོལ་ལོ། །ཤཱ་རིའི་བུ། མི་གཞན་གྱིས་བསམ་གཏན་ན་འདུག་པའི་དགེ་སློང་ལ་ཡོན་ཕུལ་  
བས་ནི༑ གནམ་གྱི་ལྷས་ཡོན་ཕུལ་བ་ཙམ་མི་ཕོད་དོ། །དེ་ལྟ་བས་ན། ཤཱ་རིའི་བུ། ཁྱོད་རང་ཡོན་མི་ཐོབ་པའི་མྱ་ངན་སེམས་པར་བསྟན་བསླབ་པ་བཞིན་དུ་མ་འགལ་བར་སྤྱད་དེ། མཆོག་  
གི་གཞུང་སྟོང་པ་སྤྱད་པ་ལ་མིའི་ཉེས་པ་མྱ་ངན་མ་འབྱུང་ཞིག་ཅིའི་ཕྱིར་ཞེ་ན། ཤཱ་རིའི་བུ། བག་ཚ་བའི་བགེགས་ཆེན་པོ་ནི། སྟོང་པ་ཐོབ་པ་སྟེ། དགེ་སློང་ལ་ལ་ནི། ངའི་ཆོས་སྤྱོད་  
བའི་ཞར་ལས་ཁྱིམ་ནས་བྱུང་སྟེ། ཚུལ་ཁྲིམས་མནོས་ཤིང་ཆོས་འདི་ལ་བརྩོན་འགྲུས་སྤྱོད་ན། ལྷ་དང། ལྷ་མ་ཡིན་རྣམས་དང། མི་རྣམས་ཀྱིས་མི་དྲན་མོད་ཀྱི། སེམས་གཅིག་ཏུ་  
  
  
མཐར་ཡང་གོས་དང། ཟས་ཅི་དགོས་པ་མི་སེམས་སོ། །ཅིའི་ཕྱིར་ཞེ་ན། ཡང་དག་པར་གཤེགས་པའི་དཔལ་གྱི་མཛོད་དཔག་ཏུ་མེད་དེ། ཟད་དཀའོ། །ཤཱ་རིའི་  
བུ༑ ཡང་དག་པར་གཤེགས་པ་འདས་པའི་ཕྱི་ན་སྤུ་དཀར་པོའི་མཚན་གྱི་ནང་ན་བརྒྱ་སྟོང་འབུམ་གྱི་ཆ་ལས། དེའི་ཆ་གཅིག་གིས་སྐུ་གདུང་དང། སློབ་མ་རྣམས་ལ་ཡོན་འབུལ་ལོ། །ཤཱ་རིའི་  
བུ༑ འཇིག་རྟེན་ཐམས་ཅད་ཀྱི་མི་ཀུན་ཁྱིམ་ནས་བྱུང་སྟེ་ཆོས་བཞིན་དུ་སྤྱད་དུ་ཟིན་ཀྱང་སྤུ་དཀར་པོ་མཚན་གྱི་བརྒྱ་སྟོང་འབུམ་གྱི་ཆ་དེ་གཅིག་ཀྱང་མི་ཟད་དོ། །ཤཱ་རིའི་བུ། ཡང་དག་པར་  
གཤེགས་པ་ནི། དེ་ལྟ་བུའི་དཔལ་ཡོན་དཔག་ཏུ་མེད་དེ། དགེ་སློང་རྣམས་ཀྱིས་ཁ་ཟས་རྫས་ཅི་དགོས་པ་རྣམས་ཐོབ་ན་ཕྱོགས་པས་ཀུན་ཆོག་ཚང་བར་རུང་ངོ། །ཤཱ་རིའི་བུ། དགེ་སློང་དེ་  
དག་གི་རྣམས་འདི་སྙམ་དུ་བསམ་པ་རིགས་སོ། །རྫས་ཅི་དགོས་པ་དང། ཡོན་པོའི་སྲོག་རྣམས་ཀྱི་ཆོས་ངན་པ་སྤྱད་པ་མི་རིགས་སོ་།ཤཱ་རིའི་བུ། གོས་ལྷན་པ་ཅན་གྱི་དགེ་སློང་ལུང་  
དང། ཕྱག་དར་གྱི་ནང་ནས་ངན་པ་རྙིང་པ་བསྡུས་ཏེ་བླངས་ན། སེམས་འདི་སྙམ་བགྱིད་པར་རིགས་སོ། །འདི་སྤྱད་དེ་ལྷག་མ་བསྒྲིབས་པ་དང། འཕགས་པའི་ལམ་སྤྱད་ན་བདག་གི་ད་  
ངན་པ་རྙིང་པ་འདི་སྤྱད་དེ། དྲུབས་ལ་ཆོས་གོས་སུ་བྱས་ཏེ་བརྩོན་འགྲུས་སུ་སྤྱད་དེ། ཕལ་ཐ་མལ་པ་ནི། ནུབ་གཅིག་ཀྱང་འདི་གྱོན་པ་མི་རིགས་སོ། །དགེ་སློང་དེས་དག་པར་བཀྲུས་ནས་  
  
  
༄༅། །རིང་དུ་གྱོན་ནས་དགེ་སློང་གོས་ལྷན་པ་ཅན་དེ་ལ་འདོད་ཆགས་པའི་སེམས་སྐྱེས་ན། མོད་བཞིན་དོར་བ་རིགས་ཏེ། ངས་གྱོན་དུ་མི་གནང་ན་གོས་གཞན་ལྟ་  
སྨོས་ཀྱང་ཅི་དགོས། ཅིའི་ཕྱིར་ཞེ་ན། ཤཱ་རིའི་བུ། དགེ་སློང་དེས་གོས་དེ་ལ་དགེ་སློང་གི་ཆོས་མ་ཡིན་པ་བསྐྱེད་དེ། དགེ་སློང་དེའང་འགྲོ་བ་མི་རིགས་པར་འཛིན་ནོ། །རྫས་གཞན་  
ལྟ་སྨོས་ཀྱང་ཅི་དགོས། ཤཱ་རིའི་བུ། དེའི་ཚེ་དགེ་སློང་དེ་ནི་ལྕགས་དམར་པོ་ཚ་བའི་ཞགས་མས་ལུས་བཅིངས་ཀྱང་བླའི། །གོས་ལྷན་པ་ཅན་འདི་བགོ་བ་མི་རིགས་པར་འཛིན་ཏོ། །  
ཇི་ལྟ་ཞེ་ན། གོས་འདི་ལ་སེམས་སྲེད་ཅིང་ཞེན་པའི་ཕྱིར་རོ་།ཤཱ་རིའི་བུ། གོས་ལྷན་པ་ཅན་གྱི་དགེ་སློང་ནི། སེམས་འདི་སྙམ་བྱ་བ་རིགས་སོ། །གོས་ལྷན་པ་ཅན་འདི་བགོས་ཏེ། གྲང་  
བ་དང་ཚ་བ་བསྒྲིབས་པ་ལམ་སྤྱོད་པ་ལ་བཏང་ན། བདག་སླར་གོས་མ་བགོས་ན་མཐར་རྒྱུན་དུ་ཞུགས་པའི་འབྲས་བུ་དང། ལན་གཅིག་ཕྱིར་འོང་བའི་འབྲས་བུ་དང། ཕྱིར་མི་འོང་  
བའི་འབྲས་བུ་དང། དགྲ་བཅོམ་པའི་འབྲས་བུ་ཐོབ་བོ། །ཤཱ་རིའི་བུ། དེ་ལྟ་བུའི་གོས་ལྷན་པ་ཅན་གྱི་དགེ་སློང་གཅིག་ཏུ་ལམ་ཚོལ་བ་ངས་ཀྱང་གྱོན་དུ་གནང་ངོ། །ཤཱ་རིའི་བུ། ཟན་  
སློང་བའི་དགེ་སློང་ནི། ཆོས་སོ་ཅོག་ལ་རྣམ་པར་བརྟག་པ་མེད་དོ་།རྟག་པར་སེམས་བསྡུས་ཏེ། འགྱོད་ཅིང་འཁྲུག་ཏུ་མི་གཞུག་གོ་གྲོང་ཁྱིམ་དུ་འཇུག་ན་བསམ་གཏན་གྲུང་  
  
  
རང་བརྒྱན་ལ་ཟན་བསླངས་ཏེ་ཐོབ་ཟིན་པ་དང། སེམས་མི་ཞེན་མི་བསྒོ་བར་ཟན་ཅི་ཐོབ་པ་ཁྱེར་ཏེ་གྲོང་ཁྱིམ་ནས་བྱུང་ལ་ཆུ་གཙང་མའི་འགྲམ་མམ་སྤྱད་དུ་རུང་བའི་  
གནས་སུ་འདུག་ལ། ཟས་ངོས་ཤིག་ཏུ་བཞག་སྟེ། རྐང་པ་བཀྲུས་ཏེ་འདུག་ནས་ཟས་མདུན་དུ་བཞག་སྟེ་སྐྱོ་ཞིང་བྲལ་བའི་འདུ་ཤེས་དང། མི་གཙང་བའི་འདུ་ཤེས་དང། སྐྱག་རྫབ་ཀྱི་འདུ་  
ཤེས་དང། གནམ་རུལ་བའི་འདུ་ཤེས་དང། སྐྱུག་པའི་འདུ་ཤེས་དང་རྨ་བསྐུས་པའི་འདུ་ཤེས་དང། ཐོབ་པས་སྐྱོབ་པའི་འདུ་ཤེས་དང་བུའི་ཤ་སྙམ་པའི་འདུ་ཤེས་དང། ཤིང་ཏོག་  
རུལ་བའི་འདུ་ཤེས་དང། ཕྱིར་ཞིང་ལྕི་བའི་འདུ་ཤེས་བསྐྱེད་པ་རིགས་སོ། །གཅིག་ཏུ་ན་ལུས་ལ་འཆི་བའི་འདུ་ཤེས་དང། སྔོ་བའི་འདུ་ཤེས་དང། རྣགས་པའི་འདུ་ཤེས་དང། རུལ་  
ཞིག་པའི་འདུ་ཤེས་བསྐྱེད་པ་རིགས་སོ། །ཤཱ་རིའི་བུ། དགེ་སློང་གིས་འདི་ལྟ་བུའི་འདུ་ཤེས་བསྐྱེད་པའི་རིགས་སོ། །འདོད་ཆགས་ཀྱི་སེམས་མེད་པ་ལ་སྤྱད་ལ་དེ་ནས་གདོད་ཟོས་  
ཏེ་ལུས་བརྟན་ཞིང་བཀྲེས་སྐོམ་པའི་ནན་བསླད་དུ་ཟད་དོ། །ལམ་སྤྱད་པར་ཐོབ་པར་བྱའོ། །སེམས་འདི་སྙམ་དུ་བྱ་བའི་རིགས་སོ་།ངས་ཟས་འདི་ཐོབ་པ་ནི། སྔོན་ཆད་ཀྱི་སྡུག་བསྔལ་  
མི་སྐྱེ་ཞིང། སེམས་དགའ་སྐྱིད་པ་ཐོབ་ལ་ནད་མེད་པ་སྤྱད་དེ་ལུས་ཉམས་ཀྱང་གཞོར་ཞིང་འགྲོ་བ་སྟབས་བདེ་བརྟན་པའི་ཕྱིར་རོ། །ང་ཟན་འདི་ཐོབ་ན། བདག་རྒྱུན་དུ་ཞུགས་པའི་  
  
  
༄༅། །འབྲས་བུ་དང། ལན་གཅིག་ཕྱིར་འོང་བའི་འབྲས་བུ་དང་ཕྱིར་མི་འོང་བའི་འབྲས་བུ་དང། དགྲ་བཅོམ་པའི་འབྲས་བུ་དང་སྐྱེ་བ་མེད་པའི་ཆོས་ཀྱི་བཟོད་པ་ཐོབ་  
པར་རིགས་སོ། །ཤཱ་རིའི་བུ། དགེ་སློང་དེ་ལྟ་བུར་ཟ་བའི་ངས་ཟས་སློང་དུ་གནང་ངོ། །ཤཱ་རིའི་བུ། སློང་བའི་དགེ་སློང་ཟན་ཐོབ་བོ་ཅོག་གི་རོ་ལ་ཆགས་པ་ནི། སེམས་སྐྱེས་ཏེ། ཞིམ་  
མངར་རོ་སྙམ་དུ་དེ་སྙམ་གྱི་སེམས་བྱེད་ཅིང། བདག་ཟས་འདི་ཟོས་པས་མདངས་བཟང་པོ་དང། ཉམས་སྟོབས་དར་བ་ཐོབ་སྙམ་དུ་སེམས་ཏེ། བདག་གི་ཟན་འདི་ཟོས་ལ་འཕགས་  
པའི་ལམ་འགྲུས་པར་སྤྱོད་དོ། །ཞེས་དེ་སྙམ་གྱི་སེམས་མི་བྱེད་པ་ལྟ་བུའི་དགེ་སློང་ནི། ངས་ཆུ་རྔུབ་ཅིང་ལེན་དུ་མི་གནང་ན་།བ་ཟས་ལྟ་སྨོས་ཀྱང་ཅི་དགོས། ཤཱ་རིའི་བུ། ཟས་ལ་  
ཉེས་པ་དང། ངན་པའང་མི་མཐོང་བར་ཐལ་བྱུང་ཟ་བས་ནི་ཉིས་ན་རང་གི་ལག་པས་བརླ་ཤ་ལ་བཅད་དེ་ཟའང་བླའོ། །ཅིའི་ཕྱིར་ཞེ་ན། ངས་སྤྱོད་པ་དང། ཐོབ་པས་གཞན་གྱི་  
ཡོན་ལེན་པ་གནང་གི། མི་གཞན་ལེན་དུ་མ་གནང་ངོ། །ཤཱ་རིའི་བུ་ཇི་ལྟ་བུར་མིང་སྤྱོད་པ་ཞེས་བྱ། དགེ་སློང་ལ་ལ་ཞིག་མི་འགྱུར་བར་བརྟན་ཏེ། སེམས་བསྐྱོད་པ་ལ་ངས་ད་ལྟར་  
གྱི་དུས་ལ་བདུད་ངན་པས་མངག་པ་རྣམས་བཅད་དེ། ལྷག་པ་མེད་པར་མྱ་ངན་ལས་འདས་པར་འཇུག་པའི་འཕྲུལ་གྱི་ལམ་སྤྱད་པ་ནི། མགོ་མེས་ཚིག་པའི་ར་མདའ་བྱ་བ་བཞིན་ནོ་  
  
  
སྤྱོད་པ་ཞེས་བྱའོ། །ཡང་གཅིག་ཏུ་ན་སེམས་གཅིག་ཏུ་སྟོང་པ་མཚན་མ་མེད་པ་སྨོན་པ་མེད་པར་ཡིད་ཆེས་ཤིང་ཤེས་  
པར་ནུས་ཏེ། རྒྱུན་དུ་ཞུགས་པའི་འབྲས་བུ་དང། ལན་གཅིག་ཕྱིར་འོང་བའི་འབྲས་བུ་དང། ཕྱིར་མི་འོང་བའི་འབྲས་བུ་དང། དགྲ་བཅོམ་པའི་འབྲས་བུ་ཐོབ་པའི་ཕྱིར་མྱ་ངན་འཁྲུག་  
པའི་མི་རྣམས་ཆད་པ་དེའི་མིང་སྤྱོད་པ་ཞེས་བྱའོ། །དགེ་བའི་ཆོས་རྣམས་ཚོལ་ཞིང་རྟག་པར་གསོལ་འདྲི་དེའི་མིང་སྤྱོད་པ་ཞེས་བྱའོ། །ཡང་གཅིག་ཏུ་ན་ཐམས་ཅད་གྲོལ་ཐར་པར་  
སེམས་བསྐྱོད་ནུས་པའི་མིང་སྤྱོད་པ་ཞེས་བྱའོ། །སེམས་འཁྲུག་པར་ལམ་ལ་བཏང་བའི་ཆོས་རྣམས་སྤྱད་སྦྱངས་ཏེ་ཆོས་སོ་ཅོག་གི་བཤད་པ་བཞིན་དུ་སྤྱོད་ཅིང་སེམས་གཅིག་ཏུ་  
སངས་རྒྱས་ཀྱི་ལམ་ཚོལ་བ་ཡོད་དོ། །ཤཱ་རིའི་བུ། ཡང་སངས་རྒྱས་ཀྱི་ཆོས་ཀྱི་ནང་ན་དེ་ལྟ་བུའི་མིང་སྤྱོད་པ་ཞེས་བྱའོ་།ཇི་ལྟ་བུར་ཐོབ་ཅེས་བྱ་བ་དེ་ནི། རྒྱུན་དུ་ཞུགས་པ་ཐོབ་སྟེ་ལམ་  
ངན་པ་གསུམ་ལས་ཐར་པའི་མིང་ཐོབ་པ་ཞེས་བྱའོ། །ལན་གཅིག་ཕྱིར་འོང་བ་དང། ཕྱིར་མི་འོང་བ་དང། དགྲ་བཅོམ་པ་མྱ་ངན་འཁྲུག་པ་རྣམས་ཆོད་དེ་ལམ་ཚོལ་བ་ཞི་ཟིན་ཅེས་བྱའོ་  
ཅོག་འབྱོར་ཟིན་ན། བསླབ་པ་གསུམ་དགེ་བར་ལོབས་པ་དེའི་མིང་སློབ་པ་སྟེ། ངས་མི་དེ་ཡོན་ལེན་དུ་གནང་ངོ། །མི་དེ་ལྟ་བུས་ཡོན་བླངས་པ་དེའི་དགེ་བར་ཡོན་བླངས་ཞེས་བྱའོ། །  
  
  
༄༅། །ཤཱ་རིའི་བུ། གཙང་གདང་བར་ཚུལ་ཁྲིམས་བསྲུངས་པ་དང། ཡོན་བདག་ཕྱེ་བསྟན་པ་དང། མདོ་སྡེའི་ཡི་གེ་ཁ་ཏོན་དང་ཀློག་པ་ཐོས་ཏེ། དེ་ནི། མདོའི་སྡེ་  
དབྱངས་ཀྱིས་བསྙད་པའི་སྡེ། ལུང་དུ་བསྟན་པའི་སྡེ། ཚིགས་སུ་བཅད་པའི་སྡེ། ཆེད་དུ་བརྗོད་པའི་སྡེ། གླེང་གཞིའི་སྡེ། དེ་ལྟ་བུའི་ཚིག་གི་ཆོས་ཡིན་ནོ། །སྐྱེས་པ་རབས་ཀྱི་སྡེ་  
ཤིན་ཏུ་རྒྱས་པའི་སྡེ། རྨད་དུ་བྱུང་བའི་སྡེ། རྟོགས་པ་བརྗོད་པའི་སྡེའོ། །མི་དེས་ཡང་གཅིག་ཏུ་ན་ཚུལ་ཁྲིམས་གཙང་གདང་བར་གཟུང་ནུས་ཏེ། སྐྱོན་མེད་ཅིང་མི་སྨེ་མི་རྙོག་  
མི་ཆགས་པ་ལ་རང་དབང་བས་མཛངས་པས་བསྔགས་པ་རང་གིས་ཆོག་ཚང་བར་ནུས་ཏེ། བསམ་གཏན་ཐུབ་པ་བཞིན་དུ་མི་འགལ་ལ། དུས་དུས་སུ་བསམ་གཏན་ན་འདུག་  
པ་སྲེད་པ་དེ་ལྟ་བུའི་དགེ་སློང་ནི། ངས་ཀྱང་ཡོན་དུ་གནང་ངོ་།ཤཱ་རིའི་བུ། ལུས་ཀྱིས་ཆོས་རིག་ན་དོགས་ཤིང་འགྱོད་པ་མེད་པ་ངས་དེ་ལྟ་བུའི་མི་སྟན་མཐོན་པོར་འདུག་ཅིང་  
ཆོས་བཤད་དུ་གནང་ངོ། །ཐ་མལ་པ་ཕལ་ཡིན་མོད་ཀྱི། ཚུལ་ཁྲིམས་གཙང་གདང་བ་བཟུང་ལ་སེམས་མུར་འདུག་གི་ཆོས་ཀྱི་གཞུང་ལ་མ་ཆགས་ཏེ། སེམས་གཅིག་  
ཏུ་འགྲུས་པར་དགེ་བར་དགེ་སྦྱོང་གི་རབ་ནི། འབྲས་བུ་བཅད་དེ་གསོ་བའི་ཁེ་ལ་མ་ཆགས། ངེས་པར་བཤད་པ་ལ་བཟའ་མཁས་ཏེ། མང་དུ་ཐོས་པའི་དཔེ་རྒྱ་ཡངས་པ་ནི། དཔེ་  
  
  
སྲོག་སྟོར་ལ་ཐུག་ཀྱང་རྫུན་ཚིག་མི་ཟེར། འཐབ་ཅིང་རྩོད་པ་ལ་མི་སྲེད་དེ། རང་ལའང་ཕན། གཞན་ལའང་ཕན། གཙང་གདང་བའི་མཆོག་གི་གཞུང་  
འབའ་ཞིག་འཆད་ཅིང་བཤད་དོ། །མཆོག་དེ་བཞིན་ལ་དེ་བཞིན་དུ་སྤྱོད་པའོ། །ཤཱ་རིའི་བུ། དེ་ལྟ་བུར་འཆད་པ་ནི། ངས་ཆོས་འཆད་དུ་གནང་ངོ། །ཡང་དག་པར་གཤེགས་པས་ཅི་  
བཤད་པ་ཆོས་སོ་ཅོག་དང་མི་འགལ་མི་ལྡོག་པར་བྱ་ནུས་པ་སྟེ། དེ་ཚུལ་ཁྲིམས་དང། བསམ་གཏན་དང། ཤེས་རབ་དང། གྲོལ་ཐར་དང་ཤེས་མཐོང་བ་ལས་ཀྱང་གྲོལ་ཐར་ཏོ། །ཤཱ་  
རིའི་བུ། ཁེ་ཚོལ་བའི་དགེ་སློང་ནི། སངས་རྒྱས་ཀྱི་ཕྱིར་ཁྱིམ་ནས་ཚུལ་ཁྲིམས་ཀྱི་ལེའུ་བཤིག་ན་ཆོས་བཤད་པ་ཅི་དགོས། ཅིའི་ཕྱིར་ཞེ་ན། ཤཱ་རིའི་བུ། ངའི་ཆོས་ཀྱི་ཡི་གེའི་ནང་ན་བཤད་  
པ་མི་ལ་ལ་ཞིག་བདག་དགེ་བར་མ་ཞི་ལ་བདག་གི་བག་བྱ་མི་ནུས་པར་མི་གཞན་དགེ་བར་ཞི་བ་དང་བདག་གི་བྱ་ནུས་ཤེ་ན། བདེན་པ་ཡོང་མེད་དོ། །དཔེར་ན། མི་ཞིག་བདག་རང་  
འདམ་རྫབ་ཏུ་ནུབ་ལ། མི་གཞན་དབྱུང་བར་བྱ་བ་དང་མཚུངས་ཏེ་བདེན་པ་ཡོང་མེད་དོ། །མི་ལ་ལ་ཞིག་བདག་གི་དགེ་བར་ཞི་བར་ནུས་ཤིང་འདམ་རྫབ་ན་ཕྱིན་ནུས་པས་མི་གཞན་  
དབྱུང་བར་བྱ་བ་ནི། བདེན་པ་ཡོད་དོ། །དེ་ལྟ་བས་ན། ཤཱ་རིའི་བུ། ངས་ཁྱོད་ལ་བྱེ་བྲག་ཕྱེད་པར་བསྒོའོ། །ཡང་དག་པར་གཤེགས་པ་ལ་འཕྱ་ཞིང་སྐུར་ན། དེའི་སྡིག་མི་ཡང་ངོ། །  
  
  
༄༅། །བདེན་པར་སྨྲ་བའི་དགེ་སློང་ནི། ཆོས་འཆད་དུ་གནང་བའི་རིགས་སོ། །རྫུན་མི་ཟེར་བའི་ཚུལ་ཁྲིམས་འཛིན་པའི་དགེ་སློང་གིས་ནི། ཆོས་ཀྱི་སྦྱིན་པ་ནུས་སོ། །  
ཤཱ་རིའི་བུ། ཁྲི་སྟན་མཐོན་པོ་ལས་ཆོས་འཆད་ཅིང་ཡང་དག་པར་ངེས་པར་ཐེ་ཚོམ་གཅོད་པ་ནི། ནང་གི་བླ་མའི་དོན་ཡིན་ནོ། །ལ་ལ་ཞིག་ཚུལ་ཁྲིམས་འཛིན་པ་མི་གཙང་ལ་  
མུར་འདུག་གི་གཞུང་ལ་ཆགས་པ་ནི། ངས་མ་གནང་ངོ། །རྫུན་ཟེར་བ་དང། འཇིག་རྟེན་གྱི་སྐྱིད་པ་རིན་ཆེར་འཛིན་པ་དང། ཡོན་གྱི་ཁེ་ཚོལ་བ་དང། འཐབ་རྩོད་པ་ལ་སྲེད་པ་ནི་  
ངས་ཀྱང་མ་གནང་ངོ། །ངས་གཙང་གདང་བར་ཚུལ་ཁྲིམས་འཛིན་པ་དང། སེམས་དྲན་དཀོན་པ་དང། ཆོས་སོ་ཅོག་གི་བདེན་པའི་མཚན་མ་ཁོང་དུ་ཆུད་པ་ནི། ཁྲི་སྟན་མཐོན་  
པོར་ཆོས་འཆད་དུ་གནང་ངོ། །ཤཱ་རིའི་བུ། ཚུལ་ཁྲིམས་ཞིག་པའི་དགེ་སློང་ཉིས་ན་ཁྲིམས་བཏང་བླའི། འཕགས་པའི་མཚན་མ་དང་ཆོས་གོས་སུ་སྡིག་གི་དྲི་མ་སྐྱེས་  
བཅབས་ལ་གསང་སྟེ། ངན་པ་མང་པོ་བྱ་ཞིང་མི་གཞན་གྱི་ཡིད་ཆེས་པའི་སྦྱིན་པ་ལ་མ་ཆགས་ཤིག་ཤཱ་རིའི་བུ། རྒྱུ་རྐྱེན་ཆུང་ངུའི་ཕྱིར་ཡུན་རིང་དུ་སེམས་ཅན་དམྱལ་  
བའི་ལུས་མནོས་པར་འགྱུར་རོ། །ལེའུ་བཅུ་སྟེ། ཐབས་བཅོལ་བའི་ལེའུ།། །།དེའི་ཚེ་དགའ་བོས་སངས་རྒྱས་ལ་གསོལ་པ། བཅོམ་ལྡན་འདས། དེ་ཙམ་གྱི་ཚེ་  
  
  
བརྩོན་འགྲུས་སྤྱད། སངས་རྒྱས་ཀྱིས་དགའ་བོ་ལ་བཀའ་སྩལ་པ། རེ་ཞིག་ཞོག་ལ་མ་འདྲི་ཞིག་ཅིའི་ཕྱིར་ཞེ་ན། སངས་རྒྱས་  
ཀྱིས་དཔག་ཏུ་མེད་པའི་ཡེ་ཤེས་ཆོས་ཡིག་བཤད་དོ་ཅོག་དེ་ཙམ་གྱི་དགེ་སློང་གིས་ཡིད་ཆེས་པར་མི་ནུས་ན། འགྲུས་པར་སྤྱོད་མི་ནུས་པ་ལྟ་སྨོས་ཀྱང་ཅི་དགོས། དགའ་བོ། ཡང་  
དག་པར་གཤེགས་པའི་བྱ་བ་ཡོད་པའི་ཆོས་ཀྱི་ཤེས་རབ་ཡོད་དོ་ཅོག་རང་སངས་རྒྱས་དང། དགྲ་བཅོམ་པ་ཐམས་ཅད་ལ་སོགས་པ་གོ་ཞིང་ཤིས་པར་མི་ནུས་སོ། །དགའ་བོ་  
ཡང་དག་པར་གཤེགས་པས་མཁྱེན་ཏོ་ཅོག་གི་ཆོས་ཁྱོད་ལ་བཤད་དུ་ཟིན་ན་ཁྱོད་བསླད་ཅིང་རྨོངས་སུ་རུང་ན། ཡིད་ཆེས་པར་མི་རུང་བ་ལྟ་སྨོས་ཀྱང་ཅི་དགོས། ཡང་དག་པར་  
གཤེགས་པས་དེ་ལྟར་དེ་ལྟ་བུའི་ཆོས་ཡིག་བཤད་པ་ནི། དེའི་ཚེ་མི་གཏི་མུག་གིས་ཡིད་ཀྱང་མི་ཆེས་ན། ཡིད་ཆེས་ཤིང་གཏི་མུག་གི་ལན་བཤད་མི་ནུས་པ་ལྟ་སྨོས་ཀྱང་ཅི་དགོས་  
དགའ་བོ། ཆོས་ཀྱིས་དེ་བཞིན་པའི་རིགས་ཏེ། བདག་གི་ལུས་དང་བ་ཡིན་ན། གཞན་ལའང་ངན་ཞེས་ཟེར་རོ། །ད་ལྟར་གྱི་བར་དུ་ལེ་ལོའི་དགེ་སློང་ལ་དེ་ཙམ་གྱི་ཚེ་རབས་ཀྱི་བར་  
དུ་བརྩོན་འགྲུས་པའི་དགེ་སློང་གིས་ཐུབ་པར་མི་ནུས་སོ། །ཚུལ་ཁྲིམས་འཛིན་ཏོ་ཅོག་དང། ཤེས་རབ་བསྐྲུན་དུ་མི་རུང་ངོ། །ཡང་དག་པར་གཤེགས་པས་མི་དེ་ཉེས་པ་ངན་པ་བྱས་  
  
  
༄༅། །སོ་ཅོག་བཤད་དུ་ཟིན་ན་ལུས་གྱུར་ཅིང་མནོས་སོ་ཅོག་མི་དེས་ཡིད་མི་ཆེས་ཏེ། སྡིག་ལྕི་བ་གཡོ་བར་འགྱུར་རོ། །ཁྱོད་ལ་སོགས་པ་ཡང་འཇིགས་སྐྲག་སྟེ་  
དེས་ངན་པ་མནོས་སོ་ཅོག་ནི། དཔག་ཏུ་མི་ནུས་སོ། །དགའ་བོ། ཡང་དག་པར་གཤེགས་པས་ཟབ་མོའི་ཆོས་ནོད་པ་ནི། དཀའོ། །ཁྱོད་ཀྱི་ཡིད་ལ་ཇི་སྙམ། ཁྲི་སྟན་བཟང་པོ་ལ་ཕག་  
གུ་སྲེད་དམ་མི་སྲེད། བཅོམ་ལྡན་འདས། མི་སྲེད་ལགས་སོ། །དགའ་བོ་ངའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་ཆོས་འདི་ཟབ་མོ་དམ་པ་སྟེ། ཤེས་རབ་ཅན་  
སྲེད་པ་ནི། མི་དེས་ཡིད་ཆེས་ཤིང་ཤེས་ལ་ཁོང་དུ་ཆུབ་པ་མ་ནུས་པས་ཁྱིམ་ནས་བྱུང་ཟིན་པ་དང། རང་ན་རེ། དགེ་སྦྱོང་ཞེས་ཟེར་ཏེ། བདེན་པ་བཞིན་དུ་བསྟན་བསླབ་པ་ནོད་མ་  
ནུས་སོ། །ཆོས་འདི་ལ་སེམས་བཅོས་མ་ནུས་སོ། །ཞིབ་མོའི་རོ་མ་ཐོབ་སྟེ་ལག་པ་བརྡབས་ནས་སོང་སྟེ་ལམ་ངན་པར་ལྷུང་ཞིང་འདུག་པ་ནི། དཔེར་ཕག་གུས་ཁྲི་སྟན་  
བཟང་པོ་བཏང་བ་དང་མཚུངས་སོ། །ཅིའི་ཕྱིར་ཞེ་ན། དགའ་བོ་ངའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཤིན་ཏུ་གཙང་གདང་བ་བསྟན་དཀའ་བས་ཡིད་ཆེས་ཤིང་  
ཤེས་པར་ནུས་པ་མ་ཡིན་ཏེ། གདུལ་བ་གདབ་དཀའ་བ་དང། ཤེས་རབ་མེད་པ་དང། དགང་བར་དཀའ་བ་དང། གསོ་བར་དཀའ་བ་དང། ཚུལ་ཁྲིམས་ཞིག་པ་དང། གདམས་  
  
  
ཡོན་པོའི་ཆོས་ལ་ཆགས་པ་དང། ཡོན་པོའི་སྤྱད་པ་སྤྱོད་པ་དང། ནོར་གྱི་ཁེ་རིན་ཆེར་འཛིན་པ་དང། གོས་དང་ཟས་རབ་བོ་སྙམ་དུ་འཛིན་པ་དང། ཆོ་ག་ཞིག་པ་དང་  
ཚུལ་ཁྲིམས་ཞིག་པ་དང། སྤྱི་བོའི་ཆོས་སུ་ལྟུང་བ་དང། ངན་བཞིག་པ་དང། ལེ་ལོ་ཅན་དང། འདོད་རྒྱུ་ཆུང་ངུ་དང། ཁྲེལ་མེད་པ་ངོ་ཚ་བའི་ཁ་ན་བརྗོད་པ་དང། མཚོན་ནམ་ལས་ཀྱི་  
དོན་ལས་འབྲེལ་བ་དང། དགེ་སྦྱོང་གི་ནང་ན་གོས་སྐྱ་བོ་ཅན་དང། དགེ་སྦྱོང་གི་ནང་ན་སུན་བྱུང་བ་དང། དགེ་སྦྱོང་གི་ནང་ན་ཡོན་པོའི་ལམ་སྤྱོད་པ་དང། དགེ་སྦྱོང་མ་ཡིན་པར་རང་ན་  
རེ༑ དགེ་སྦྱོང་ཡིན་ཞེས་ཟེར་བ་དང། བདུད་ཀྱིས་མིད་པ་དང། མུར་འདུག་གི་གཞུང་དང་མཐུན་པ་དང། བཤད་པ་བཞིན་མི་སྤྱོད་པ་དང། མང་པོ་འཛིན་པ་ལ་སྲེད་པ་དང། ཚིག་ཅལ་  
ཅོལ་ལ་སྲེད་པ་དང། བདུད་ཀྱི་དོན་ལྡན་པར་སྤྱོད་པ་དང། བདུད་ཀྱི་རྒྱུ་དཀྲུག་པ་དང། མྱ་ངན་འཁྲུག་པ་མདོ་རལ་བ་དང། བདག་ཏུ་ལྟ་བ་དང། གང་ཟག་ཏུ་ལྟ་བ་དང། སེམས་ཅན་དུ་  
ལྟ་བ་དང། ཕྱིན་ཅི་ལོག་ཅན་གྱིས་ངའི་ཆོས་འདི་ལ་ཡིད་ཆེས་ཤིང་ཤེས་ལ་ཁོང་དུ་ཆུད་པར་ནུས་ཤེ་ན། བདེན་པ་ཡོད་མེད་དོ་།ཅིའི་ཕྱིར་ཞེ་ན། དགའ་བོ། ངའི་བླ་ན་མེད་པ་ཡང་དག་པར་  
རྫོགས་པའི་བྱང་ཆུབ་གཙང་གདང་བ་སྙིང་ཚིམ་པར་རྒྱ་ཆེ་བས་མི་ངན་པ་འདི་དང་འཚབ་པར་མི་རུང་ངོ། །དགའ་བོ། དཔེར་ན་བརྒྱ་སྟོང་འབུམ་གྱི་སྟོང་གསུམ་གྱི་སྟོང་ཆེན་པོའི་ཁམས་  
  
  
༄༅། །བར་ཡངས་ཤིང་རིང་བ་དང་མཚུངས་སོ། །ངན་བཞིན་པའི་མི་འདིས་དགེ་སློང་གི་ཆོས་བསྲིངས་པའང་དེ་བཞིན་ནོ། །མི་འགལ་བའི་བཟོད་པ་དང། མྱ་  
ངན་ལས་འདས་པ་མི་ཐོབ་པ་ལྟ་སྨོས་ཀྱང་ཅི་དགོས། དགའ་བོ། །དེ་ལྟ་བུའི་དོན་འདི་ནི། བཤད་ཀྱིས་མི་ཟད་དོ། །མ་འོངས་པའི་དུས་ཀྱི་དགེ་སྦྱོང་ངན་བཞིན་པ་ཐ་མ་ཤིན་ཏུ་  
འཇུད་བརྐམ་སྲེལ་ཏོ། །ཤིན་ཏུ་ཞེ་སྡང་སྲེལ་ཏོ། །ཤིན་ཏུ་ཡིད་མི་ཆེས་པ་སྲེལ་ཏོ། །གདུག་པ་གསུམ་བདོ་བར་སེམས་ལ་སྤྱོད་པ་རྩིང་ཞེ་ནག་པས་བཅོལ་གདུལ་དཀའ་  
སྟེ། དགའ་བོ། དཔེར་ན། ཞིང་གཤིན་པ་ལེགས་པར་སྨིན་ལ་རང་གི་མེས་བསྲེགས་པ་དང་མཚུངས། ཁ་ཟས་ཞིམ་དཀར་ལ་རང་གིས་དུག་བླུགས་པ་དང་མཚུངས། ཁང་ཁྱིམ་  
ཅིའང་ཡོད་པ་ལ་རང་གིས་མེས་བསྲེགས་ན། དེ་ལྟ་བུར་རིགས་སམ་མི་རིགས། བཅོམ་ལྡན་འདས། མི་རིགས་སོ། །དགའ་བོ། དེ་ལྟ་སྟེ། མ་འོངས་པའི་དུས་ཀྱི་མི་གཏི་མུག་ངའི་  
ཆོས་ཀྱི་ཞར་གྱིས་ཡོན་ལེན་པ་ཐོབ་ན། ཡང་དག་པར་གཤེགས་པ་ལེགས་པའི་དོན་ལ་ཡིད་མི་ཆེས་མི་ཤེས་པའི་སྟེང་དུ་འདི་ལྟ་བུ་ལ་སོགས་པའི་ཆོས་ཀྱི་ཡི་གེ་ཡིད་ཆེས་  
པར་མི་ནུས་སོ། །བདེན་པ་བཞིན་དུ་བཤད་པའི་ཉེས་པར་བཟོད་པར་མནགས་མི་ནུས་སོ། །རྨའི་ཤུ་བ་དང་ཤུས་ན་ངའི་ཚིག་ལ་བཟློག་སྟེ། དེ་ལྟ་བུ་མི་གཏི་མུག་ནི། སངས་  
  
  
།དགའ་བོ། དེ་ཙམ་གྱི་ཚེ་ན་ཛམྦུའི་གླིང་གི་ནང་ན་དེ་ལྟ་བུའི་མི་གཏི་མུག་གིས་དེ་ན་ལྷག་པོར་གང་ངོ། །དགའ་བོ། རེ་ཞིག་ཞོག་དེ་ལྟ་  
བུའི་མི་གཏི་མུག་ངན་པ་སྐྱེ་བར་འདོད་པ་དང། རྒ་བར་འདོད་པ་དང། ངན་པའི་དོན་སྤྱོད་པ་བཙལ་བ་ཅི་དགོས། དེ་ནས་དགའ་བོས་སངས་རྒྱས་ལ་གསོལ་པ། བཅོམ་ལྡན་འདས་  
ཆོས་ཀྱི་ཡི་གེ་འདི་མིང་ཅི་ཞེས་བགྱི། ཇི་ལྟ་བུ་གུས་པས་གཟུངས་སུ་གཟུང། སངས་རྒྱས་ཀྱིས་དགའ་བོ་ལ་བཀའ་སྩལ་པ། ཆོས་ཀྱི་ཡི་གེ་འདིའི་མིང་སངས་རྒྱས་མཛོད་ཅེས་བྱའོ།།  
མིང་བརྩོན་འགྲུས་གཡོ་བ་སྤྱོད་ཅེས་ཀྱང་བྱའོ། །མིང་ཚུལ་ཁྲིམས་ཉམས་ཞིག་པའི་ཁྲིམས་ཐུལ་ཅེས་ཀྱང་བྱའོ། །ཆོས་སོ་ཅོག་ལ་གཏམས་སྩལ་ཅེས་ཀྱང་བྱའོ། །གུས་པར་གཟུངས་སུ་  
ཟུངས་ཤིག་དགའ་བོ། མི་ལ་ལ་ཞིག་གིས་ཆོས་ཀྱི་ཡི་གེ་འདི་ཁ་ཏོན་དང། གཟུངས་སུ་བཟུང་ན་ལེགས་པའི་དོན་ཐོབ་པ་ནི། དཔག་ཏུ་མེད་མུ་མེད་དོ། །ཅིའི་ཕྱིར་ཞེ་ན། ཚུལ་ཁྲིམས་ཞིག་  
པའི་དགེ་སློང་གིས་ཡིད་ཆེས་ཤིང་ཁ་ཏོན་དང། བཀླགས་ལ་མི་ལ་བསྟན་པའང་མི་ནུས་ན། དེ་ལ་སེམས་དགའ་གཞའ་བ་མི་ནུས་པ་ལྟ་སྨོས་ཀྱང་ཅི་དགོས། ཅིའི་ཕྱིར་ཞེ་ན། དགའ་  
བོ༑ དཔེར་རྐུན་པོ་ངན་པ་རྒྱལ་པོ་དང། རྒྱལ་པོ་ཆེན་པོའི་ཐད་དུ་རང་འབྱུང་དུ་མི་སྤོབས་པ་དང་མཚུངས་སོ། །གཞན་གྱི་རྫས་བརྐུས་ན། བདག་རྐུན་པོ་ཡིན་ཞེས་མི་ཟེར་རོ། །དེ་ལྟ་སྟེ་  
  
  
༄༅། །དགའ་བོ། ཚུལ་ཁྲིམས་ཞིག་པའི་དགེ་སློང་གིས་དགེ་སྦྱོང་གི་ཆོས་མ་ཡིན་པར་འབྱོར་གྲུབ་ན། འོན་ཀྱང་བདག་ངན་པ་ཞེས་མི་ཟེར་ན། མི་གཞན་ལ་རང་ན་  
རེ༑ སྡིག་གིས་ཤེས་འཆང་མི་ཕོད་པ་ལྟ་སྨོས་ཀྱང་ཅི་དགོས། དགའ་བོ། འདི་ལྟ་བུའི་ཆོས་ཀྱི་ཡི་གེ་ནི། ཚུལ་ཁྲིམས་ཞིག་པའི་དགེ་སློང་རང་ཐུལ་འཁྲུགས་པར་ནུས་ན། ཁྲེལ་དྲིན་  
ཡོད་པ་དང། ཚུལ་ཁྲིམས་འཛིན་པའི་དགེ་སློང་གིས་རང་སྐྱེ་ཞིང་འཕེལ་བ་འཐོབ་བོ། །ཆོས་ཀྱི་ཡི་གེ་འདི་བཤད་པའི་ཚེ་ལྷ་དགུ་ཁྲི་ཀུན་གྱིས་ཆོས་སོ་ཅོག་ལ་ཆོས་ཀྱི་མིག་གཙང་མ་  
ཐོབ་ནས་བདུད་ངན་པ་དང། གཉེན་བཤེས་རྣམས་ཀུན་མྱ་ངན་ཆེན་པོ་འཁྲུགས་པ་ནི། དཔེར་ཁུང་ཆེན་པོ་རྣམ་པ་བཅུ་དྲུག་ཏུ་ལྷུང་བ་དང་མཚུངས་ཏེ། སྐད་ཆེར་དུས་ཏེ་སྨྲས་པ་  
དགེ་སྦྱོང་གཽ་ཏ་མ། ངས་ཤེས་སོ། །ངས་ཚོར་རོ། །ངས་རྟག་པར་ཉིན་མཚན་དུ་སྨོན་པ། སངས་རྒྱས་འདས་པའི་ཕྱི་ན་ཚུལ་ཁྲིམས་འཛིན་པ་བཤིག་སྟེ། ཚུལ་ཁྲིམས་བཤིག་པའང་  
བསྟངས། དགེ་སློང་ངན་པ་རྣམས་སངས་རྒྱས་ཀྱི་ཆོས་མི་ཤེས་ཤིང་ཁ་ཏོན་དང། ཀློག་པ་འབའ་ཞིག་ཤེས་པར་བྱའོ། །སངས་རྒྱས་ཀྱི་ཆོས་ལ་བདེན་པའི་སེམས་བཤིག་ལ་ཚིག་གིས་  
འདི་སངས་རྒྱས་ཀྱི་ཆོས་མ་ཡིན་ཏེ། ཕྱོགས་བཞིའི་གཞུང་མེད་དོ་།ཞེས་བྱའོ། །གཽ་ཏ་མ། ད་ལྟར་ལྷ་དང་མི་དང་ཕལ་མང་པོ་ཀུན་ཚོགས་པའི་ནང་ན་ཆོས་འདི་ལ་སྲུང་བྲན་ཏེ་ངའི་སྨོན་  
  
  
བདུད་ཀྱིས་བཤད་ཟིན་ནས་མི་དགའ་བའི་མྱ་ངན་འཁྲུག་པ་སྲེལ་ཏེ་ཕྱོད་ཅེས་མི་གནང་ངོ། །དེ་ནས་བཅོམ་ལྡན་འདས་ཀྱིས་དོན་འདི་གསང་བར་བྱ་བའི་ཕྱིར་ཚིགས་སུ་  
བཅད་དེ་གསུངས་པ། ངས་སུ་ཆོས་རྣམས་བཤད་དོ་ཅོག་མཆོག་གི་གཞུང་བཞིན་མི་འགལ་ཏེ། བྱ་བ་ཡོད་པ་མི་སྲ་བ། །དཔེ་རུ་རྨི་ལམ་མཐོང་དང་མཚུངས། །ངས་ད་ཆོས་ཡིག་འདི་བཤད་  
པ༑ ༑མ་འོངས་དོན་ནི་སྤྱད་ཅིང་བསྐྲད། །མཆོག་གི་གཞུང་བཞིན་མི་འགལ་ཏེ། །མྱ་ངན་རྣམས་ཀྱི་ནན་ཏུར་བྱས། །དེ་ཡི་ཚེ་དུས་ངན་པ་ལ། །དགེ་སློང་སེམས་ནི་འཁྲུག་ཅིང་གཡོ། །འཐབ་  
ཅིང་རྩོད་ཅིང་ཡིད་མི་ཆེས། །མྱ་ངན་འདས་པ་ཐོབ་མི་ནུས། །དགེ་སློང་དང་ནི་གོས་སྐྱ་ཅན། །འཆད་དོ་ཅོག་ལ་མི་མཚུངས་མེད། །དེ་ཚེ་ང་ཡི་ཆོས་འདི་ནི། །ཐ་མལ་ཆོས་དང་ཐ་དད་མེད། །བཤད་  
ནི་ཁྱིམ་ན་འདུག་ཕྱིར་བཤད། །ཁྱོད་ཀྱིས་ང་ཡི་ཡོད་དཀོན་ཤེས་།ང་ཡི་སངས་རྒྱས་ཆོས་ལས་སུ། །ཐོག་མ་ལམ་གྱི་མཆོག་འབྲས་ཐོབ། །དེ་ནས་དགེ་སློང་ཞིག་ན་རེ། ངས་བཤད་  
ལམ་དང་མི་མཐུན་ན། །མི་དེ་ང་དང་མཐུན་པ་ཡིན། །ང་ནི་ཡང་དག་ཆོས་མཐོང་བའོ། །ཆོས་མཐོང་དང་ནི་མ་མཐོང་བ། གོས་སྐྱ་ཅན་གྱིར་སྤྱད་པས་སུ། །སོ་སོ་རང་གི་ཆོས་ནང་གི། །དེ་  
ཡི་འགྲོ་ཞིང་བརྗོད་པ་སྐྱེས། །ལ་ལ་ན་རེ་ཐམས་ཅད་ཡོད། །ལ་ལ་ན་རེ་ཐམས་ཅད་སྟོང། །དྲང་པོ་ལམ་ལ་མི་གནས་པས། །རང་བཞིན་ངན་པས་ངའི་ཆོས་བཤིག་ཁྱོད་མི་དེ་ལ་མ་ཉེ་  
  
  
༄༅། །ཞིག་ང་ལ་འོངས་ཏེ་བསྙེན་པར་རུང། །ཁྱོད་ལ་ཡང་དག་ཆོས་བཤད་ན། རང་བཞིན་སྨྱུར་ཏེ་ལམ་ཐོབ་བོ། །དེ་ལྟ་བུ་ཡི་སྒྲ་སྐད་རྣམས། །ཉེ་རིང་ཀུན་ཏུ་  
ཁྱབ་པར་གྲམ། །སེམས་མཐུན་ཞིང་ནི་གྲོགས་ལྡོག་པས། །ངས་སུ་བསྟན་པའི་ཆོས་ཀུན་བཤིག་དཔེ་རུ་རྐུན་པོ་ངན་པ་རྣམས། །ངན་པ་མཐུན་པ་གྲོགས་སུ་བྱས། །ལོ་གཅིག་  
འགལ་བ་ཡུལ་ས་དང། །མཁར་ཡུལ་དང་ནི་གྲོང་ཁྱིམ་བཤིག་དེ་ཡི་ཚེ་ཡི་དགེ་སློང་རྣམས། །དབྱེ་ཞིང་བསྟན་པ་རུང་ཐོབ་ཀྱང་།དབང་པོ་རྟུལ་བའི་ཟམ་ཆགས་པས། །ཤེས་  
རབ་ཉུང་ཞིང་མི་རྟེན་པ། །ཡང་དག་གཤེགས་པ་སྤྱོད་པ་བཞིན་།ཆོས་བཤད་པ་ཡང་མི་ཤེས་ཏེ། །ཟག་པ་མེད་པ་གར་སྐྱེ་བཤད་།ཡང་ན་དེ་ནི་ལམ་ཐོབ་ཡིན། །མང་པོ་ཚོགས་  
པའི་ནང་དུ་འདུག་དགེ་སློང་རྣམས་ནི་མང་དུ་ཡོད། །ཀུན་ན་རེ་ནི་ཤེས་རབ་ཡོད། །ཤེས་རབ་ཚོལ་བ་མི་གཅིག་མེད། །མང་པོ་ཚོགས་པ་དེ་ནང་ན། །དགེ་སློང་ལ་ལ་གཅིག་  
འགའ་ཞིག་ཡང་དག་བདེན་པ་ཤེས་པ་ཡོད། །ཀུན་གྱིས་སྤྱོད་དེ་ཤེས་རབ་མེད། །ལྷ་དང་ལྷ་མ་སྲིན་གྱིས་མཐོང། །ཆོས་ཀྱི་རྒྱལ་པོའི་ལམ་ཁྱེ་ཞིག། ཐམས་ཅད་མྱ་ངན་འཁྲུག་  
པ་སྲེལ༑ ༑གཅིག་ལ་གཅིག་ཕྱོགས་མཆི་མས་ངུ། །དེ་ནང་ཤིང་ལྷ་ཡོད་པ་ཀུན། །ཤིང་གི་ཁ་ལས་ས་ལས་བབས། །ཀུན་ཀྱང་ཤཱཀྱ་སེངྒེ་ཡི། །དམ་པའི་ཆོས་ནི་མཐའ་ཀུན་མེད། །  
  
  
།འཇིག་རྟེན་ཡུན་རིང་མ་ལོན་པར། །ཇི་ལྟ་བུར་ནི་དེ་རིང་ཀུན། །ཟད་པ་ཐམས་ཅད་གྱེས་ཤིང་ཞིག་ཡང་དག་གཤེགས་པ་ཆོས་བཤད་  
པ༑ ༑ང་ལ་སོགས་པ་སླར་མི་ཐོས། །བླུན་རྨོངས་མེད་པས་ཤེས་པས་སུ། །བླ་མ་ལམ་ནི་མེད་སྙམ་སྟེ། །དེ་ཚེ་ས་ཡི་ལྷ་རྣམས་དང་།སྒྲ་སྐད་ཆེན་པོ་ཕྱུང་ནས་སུ། །ཡང་དག་གཤེགས་  
ཀྱི་ཆོས་སྒྲོན་ཆེན། །དེ་ནི་མི་དེ་ཟད་ཅེས་ཟེར། །ལྷ་དང་ལྷ་མ་སྲིན་གྱི་རྣམས། །མ་མཐོང་མ་ཐོས་རྗེས་སུ་འཛེར། །ཕྱིན་ཆད་འགྱོད་པ་མ་བྱེད་ཅིག་སངས་རྒྱས་ལམ་ནི་མེད་ཟིན་པ། །  
སངས་རྒྱས་བསྐལ་པ་གྲངས་མེད་དུ། །བདག་ཀྱང་གསོད་ལ་གཞན་ཡང་གསོད། །སྡུག་བསྔལ་ཐམས་ཅད་བཟོད་པར་མནོས། །སངས་རྒྱས་གྲུབ་པས་སྨོན་ལམ་བསྐྱོད། །ཤཱཀྱ་སེངྒེ་  
འཕྲུལ་ཅན་གྱིས། །སེམས་ཅན་ཐམས་ཅད་ཀུན་བསྒྲལ་བ། །གཙང་གདང་ཆོས་མེད་ཟད་དུ་བྱེད། །གཏི་མུག་ངན་པའི་དགྲ་རྣམས་ཀུན། །དེ་ནི་དེ་ཡི་མཐུ་ཐོབ་སྟེ། །བྱམས་ཤིང་  
སྙིང་རྗེའི་སེམས་མེད་པས། །གཅིག་གིས་གཅིག་ལ་སྐུར་ཅིང་དཀྲུགས་།བདུད་ཀྱིས་བཀོལ་བའི་བདུད་མི་རྣམས། །དབང་པོ་རྟུལ་བས་དབྱེ་ཆོས་དཀའ། །གཅམ་སྒྱུ་མི་དྲིན་ལེ་ལོའི་  
སེམས། །ཞེ་སྡང་སངས་རྒྱས་ཆོས་ཀྱང་བཤིག་ཚལ་ནག་སྟོང་པ་འབའ་ཞིག་ལ། །བསམ་གཏན་ཐུབ་སྟེ་གསུམ་ལེན་ན། །རང་ན་དེ་ནི་དགྲ་བཅོམ་ཡིན། །བསམ་གཏན་ཐུབ་པ་ཡོད་  
  
  
༄༅། །མེད་ན༑ ༑ལམ་ཐོབ་པ་ལྟ་སྨོས་ཅི་དགོས། །ལམ་མཐོང་ཐོབ་ཅེས་བྱ་བ་ནི། །ཤི་ན་མྱ་ངན་འདས་ཞེས་ཟེར། །མི་ཀུན་ཡིད་ཆེས་མཆོད་རྟེན་བརྩིགས། །སེམས་ཅན་  
དམྱལ་བར་སོང་ཞེས་ཟེར། །དེ་ལྟའི་གཏི་མུག་སྟོང་པ་འགས། །གཅིག་ལ་གཅིག་ནི་བརྙས་ཤིང་ཁྲོ། །ངས་སུ་བསྐལ་པ་གྲངས་མེད་དུ་།ཐོབ་བོ་ཅོག་ནི་ད་ཟད་ཀྱི། །ད་ལྟར་ནམ་མཁའི་  
ལྷ་རྣམས་ཀྱིས། །ཤཱཀྱའི་རིགས་ཀྱི་སེངྒེ་མཐོང། །དམ་པའི་ཆོས་ནི་ཉམས་ཤིང་ཞིག་སྒྲ་བསྐྱོད་ཀུན་གྱིས་མཆི་མས་ངུ། །ངོས་བཞི་ལྷ་རྗེས་དེ་ཐོས་ན། ཀུན་ཀྱང་མྱ་ངན་འཁྲུག་པ་  
སྲེལ༑ ༑དེ་ཚེ་ལྷ་དང་ལྷ་མ་སྲིན། །ཐམས་ཅད་ཀྱང་ནི་འོངས་ཏེ་བབས། །ཡང་དག་པ་ན་མཁར་གནས་སུ། །འབར་བའི་ལྷ་སྲིན་ཀུན་འོངས་ཏེ། །ཀུན་གྱིས་མ་ཆི་མས་ཆེར་དུས་ཏེ་  
འཇིགས་སུ་རུང་བའི་སྒྲ་སྐད་ཕྱུང། །རིན་ཆེན་བདུན་གྱི་མཁར་རྣམས་ཡོད། །བྱི་དོར་བརྒྱན་པ་ཤིན་ཏུ་བཟང། །ཁ་དོག་སྟོར་ཏེ་ས་དང་མཚུངས། །ལྷ་རྣམས་འཁོར་བར་མ་དད་  
ནས༑ ༑མི་དགའ་ཆོ་ངེ་ཆེ་རུ་ངུས། །རང་གི་གནས་ནས་ཀུན་འོངས་འདུས། །སོ་སོ་མྱ་ངན་འཁྲུག་པ་སྲེལ། །གཅིག་གིས་གཅིག་མཐོང་སྨྲ་མི་ཕོད། །ཀུན་གྱི་གནས་ཀྱི་སྟེང་ནས་འོངས།།  
ལྷན་ཅིག་ང་སྐྱེ་གནས་སུ་ཕྱིན། །འགྲེ་ལྡོགས་ལ་ཉལ་འདུག་གནས་།འདི་སྐད་ཀྱི་ནི་སྒྲ་དབྱངས་བསྐྱོད། །ལྷན་ཅིག་ཛམྦུའི་གླིང་དུ་དོང། །དེ་ལྟའི་འཇིགས་སྐྲག་ཆེན་པོ་མཐོང། །  
  
  
།ཆོས་བཤིག་སྡེ་ནི་སོ་སོར་གྱེས། །ལྷ་སྲིན་དང་ནི་རིན་ཆེན་མཁར། །ཞག་བདུན་བར་དུ་འོད་མདངས་མེད། །སོ་སོ་ལྷན་ཅིག་འཁོད་ཅིང་ངུ། །  
ཞག་བདུན་བར་དུ་མ་ལངས་སོ། །ཇི་ལྟ་བུ་ནི་བརྩོན་འགྲུས་ཆེ་།དཔའ་ཞིང་རྟུལ་ལ་འཇིག་རྟེན་བཙུན། །བདག་ཅག་ད་ལྟར་འདི་ན་འཁོད། །ད་ཕྱིན་ཆད་ནི་མི་མཐོང་ངོ། །ཀུན་འགྲོགས་  
ཏེ་ནི་གྱི་ཧྭན་དོང། །གཅིག་ལ་གཅིག་ཕྱོགས་ཕྱི་མས་དུ། །སངས་རྒྱས་འདི་རུ་བདེན་བཞིན་བཤད། །བདག་ཅག་རྣམས་ནི་དེ་ནང་ན་།འཇིག་རྟེན་མུན་པའི་ལོང་བ་རྣམས། །གཅིག་  
ལ་གཅིག་ནི་བརྙས་ཁྲོ་ལྷོད། །ངན་པའི་ལས་རྣམས་འབའ་ཞིག་བསྐྱོད། །སླར་ཡང་ལམ་ངན་པ་རུ་ལྷུང། །ལྷ་རྣམས་ཕོ་བྲང་བཟང་པོ་ཀུན། །འཕགས་པ་དེ་ནི་སྟོངས་སུ་བྱེད། །བདག་  
ཅག་ལྷ་དང་ལྷ་མ་སྲིན། །བསྒྲལ་བའི་ར་མདའ་ཡང་མེད་དོ། །དེ་མ་[?]ཚེ་ནི་ཛམྦུའི་གླིང། །ཉམས་ཤིང་ཞིག་ལ་བརྗིད་མདངས་མེད་།བགྲོད་པའི་མདངས་དང་ཤིང་དྲུང་དང། །རི་དང་  
ཕུག་ན་དགེ་མི་བྱེད། །འཇིག་རྟེན་ཐམས་ཅད་ཟད་པར་ན། །ཀུན་ཀྱང་ཤིན་ཏུ་དཀྲུགས་ཤིང་གཡོ། །ལྷ་དང་ལྷ་མིན་དབང་པོ་རྣམས་།སྒྲ་སྐད་འཇིགས་ཤིང་སྐྲག་ཏུ་རུང། །དེ་ཚེ་སུམ་  
ཅུ་རྩ་གསུམ་ལྷ། །ལྷག་བསྒྲེང་བཞིན་དུ་མི་དགའ་ངུ། །སོ་སོའི་ཕོ་བྲང་ན་ང་ན་ཡང། །སྐད་ཕྱུང་བསྐྱོད་དེ་ངུ་ཞིང་འབོད་།ལྷ་རྣམས་ཀྱི་ནི་ཕོ་བྲང་ན། །བདག་བདག་བརྗོད་ཅིང་  
  
  
༄༅། །བཤད་པ་དེ། །གཞའ་རུ་འཕྲུལ་ཆེན་རྗེ་དང་བྲལ། །བདག་ཅག་ཕྱི་རུ་ཆོས་བཤད་པ། །རྩ་གསུམ་ལྷ་རྣམས་ཟླ་དྲུག་ཏུ་།རྩེའུ་དེའི་ཁ་ཟས་མི་ཟ་ཞིང། །སིལ་  
གྱི་དབྱངས་ནི་མི་སྙན་ཏེ། །མི་དགའ་མི་ངན་ཤི་བ་བཞིན། །ལྷ་མ་ཡིན་པ་ཐམས་ཅད་ཀྱིས། །དེ་ལྟ་བུ་ཡི་གཏམ་ཐོས་ནས། །གཅིག་གིས་གཅིག་བྲན་ཀུན་བསགས་ཏེ། །རྩ་གསུམ་  
ལྷ་ལ་རྒོལ་དུ་ཆས། །དེ་ཚེ་འཛམ་གླིང་རྒྱལ་པོ་དག་ཕན་ཚུན་འཐབ་ཅིང་རྩོད་པར་འགྱུར། །ལྷ་རྣམས་དང་ནི་ལྷ་མིན་ཀྱང། །དེ་བཞིན་ཕན་ཚུན་འཐབ་ཅིང་རྩོད། །དེའི་ཚེ་དགེ་སློང་  
དགེ་སློང་མ། །ལས་སུ་ལམ་ངན་ལྷུང་བ་མང། །དེ་ལས་ཐར་པར་ཉུང་དུ་ཡོད། །ཚུལ་ཁྲིམས་བཤིག་པའི་སེམས་ཅན་རྣམས། །དགེ་སློང་ངན་པ་བཞིན་དུ་འབྲང། །དེ་ཡི་རྒྱུ་རྐྱེན་  
སྤྱད་པས་ན། །ཀུན་ཀྱང་ལམ་ངན་པ་ལ་ཕྱོགས། །དགེ་བསྙེན་ངན་པ་རྣམས་ཀུན་ཀྱང། །མཁན་པོ་ངན་པའི་ཕྱིར་འབྲངས་པས། །དེ་ཡང་ལམ་ངན་པ་རུ་སོང། །འཇིག་རྟེན་ཐམས་  
ཅད་འཁྲུགས་གཡོས་པས། །ལ་ལ་མཁར་དང་གྲོང་དུ་ཞུགས། །ལ་ལ་རི་དང་ཚལ་དུ་ཕྱིན། །ཤར་ནུབ་ཏུ་ནི་མྱ་ངན་སྲེལ། །དེ་ཡི་ཚེ་དང་སྲོག་ལ་གནོད། །དེ་ཡི་ཚེ་ནི་དགྲ་དག་དང།།  
བག་ཚའི་ལམ་ནི་རྣམ་མང་ཡོད། །ཁྲེ་ནས་རྣམ་ལྔ་བསྐྱེད་མི་འཁྲུངས། །འཁྲུངས་སུ་ཟིན་ཀྱང་སྲིན་གྱིས་ཟ། །དེ་ཡི་ཚེ་ནི་འཇིག་རྟེན་རྣམས། །བཀྲེས་པས་ལྟོགས་ཏེ་ཤི་བ་མང། །ཡི་  
  
  
།ཡུན་དུ་སྡུག་བསྔལ་ཉོན་ཡང་མོངས། །དེ་ཡི་ཚེ་ན་མི་རྣམས་ཀྱིས། །སངས་རྒྱས་ཀྱི་ནི་མཆོད་རྟེན་དང། །ཕྱོགས་བཞི་དགེ་འདུན་སྦྱིན་པའི་ནོར། །ཐུགས་  
ཐུབ་ཏུ་ནི་ཀུན་བགོས་ཟ། །ང་ནི་དགེ་འདུན་དེ་བཞིན་ནོ། །དགའ་བོ་ཁྱོད་ལ་སོགས་པ་རྣམས། །ནུབ་སྟེ་བྱུང་ལ་བརྩོན་འགྲུས་སྤྱོད་།ཕྱི་མའི་ཚེ་དུས་ཟད་པ་ན། །དེ་ལྟ་བུ་ཡི་ཆོས་ངན་རྣམས།།  
མཐོང་བར་བྱ་བ་མི་རིགས་སོ། །ཐ་མལ་པ་ནི་ཐམས་ཅད་ཀུན། །གཏི་མུག་བླུན་པོ་ཤེས་རབ་མེད། །ཐ་མལ་པ་ཡི་ལས་རྣམས་སྤྱོད། །སྨྱུར་ཏེ་ལམ་ངན་ངན་དུ་ལྷུང། །ཁྱེད་རྣམས་འཁྲུག་  
པར་ཁ་ཏོན་ལྷོགས། །དེ་ཡི་མིག་ནི་ཤེས་རབ་རྒྱུ། །ཤེས་རབ་ཀྱི་ནི་ཡོན་གྱིས་སུ། །སྨྱུར་ཏེ་རྒྱལ་བའི་གནས་སུ་ཕྱིན། །ངས་སུ་འཇིག་རྟེན་དྲུག་པོ་མཐོང་བསླབ་པ། །ཁྱེད་རྣམས་ཀྱང་ནི་ང་  
བཞིན་བསླབ། །འཇིག་རྟེན་བསྒྲིབས་དཔག་དོན་བཅད་ན། །སྨྱུར་ཏེ་རྒྱལ་བའི་གནས་སུ་ཕྱིན། །འཕགས་པའི་ལམ་བརྒྱད་འགྲུས་སྤྱད་ན་།སྨྱུར་ཏེ་མྱ་ངན་འདས་པ་ཐོབ། །ཆོས་བཙལ་  
བདག་གིས་བསོད་ནམས་བཙལ། །ངས་བཤད་ཅོག་ནི་དེ་བཞིན་ནོ། །བསྐལ་པ་འདི་ནི་འདས་ཕྱིན། །བསྐལ་པ་དྲུག་ཅུར་སངས་རྒྱས་མེད། །སངས་རྒྱས་སྒྲ་དང་སྐད་ཀྱང་མེད། །ལམ་  
ཐོབ་མེད་པ་སྨོས་ཅི་དགོས། །དེ་ཚེ་དུས་ཀྱི་མི་རྣམས་ཀུན། །བཀྲེས་ལྟོགས་བྲུ་བས་ཉེན་པས་སུ། །སྲི་ཞུ་བྱམས་པ་སེམས་མེད་དེ། །མ་དང་བུ་ཡི་ཤ་ཡང་ཟ། །དེ་ཚེ་ཁྱིམ་གྱི་བྱིས་  
  
  
༄༅། །པ་རྣམས། །གཞན་གྱིས་ཟོས་དོགས་རིམ་གྲོ་རྟག་དེ་ལྟ་བུ་ཡི་དུས་ངན་ཐོས། །སུ་ཞིག་སྐྱེ་ཤི་ལས་ཀྱང་བསྐྱེད། །སྡུག་བསྔལ་ཕྱི་མོ་གཏི་མུག་ཡིན། །ལྔ་ཕུང་  
ཕྱི་མོ་འདོད་ཆགས་ཡིན། །འདོད་ཆགས་ལྔ་ལ་མ་དད་ན། །འདོད་ཅིང་ཆགས་པ་རྣམས་ཀུན་ཆོད། །དཔལ་གྱི་འབྲས་བུ་ལམ་ཐོབ་སྟེ། །འདོད་ཅིང་ཆགས་པའི་སེམས་ཟབ་སྐྱེས། །  
འདོད་ཆགས་ཀྱི་ནི་རྒྱུ་རྐྱེན་གྱིས། །ངན་པ་གཡོས་པས་ལམ་ངན་ལྷུང། །ཟག་མེད་ཆོས་ནི་སྟོང་པ་ཞི། །འཇིག་རྟེན་སྲ་མཁྲང་མེད་པར་འགྱུར། །དེ་ལྟ་བུ་ནི་ཤེས་རིག་ན། །ཁྱེད་  
ལ་སོགས་པས་སྨྱུར་སྤྱོད་རིགས། །སེམས་མེད་སེམས་ཀྱི་འདུ་ཤེས་སྐྱེས་།བདག་ཉིད་ཤིན་ཏུ་འཇིགས་ཤིང་སྐྲག་བདག་གིས་བྱམས་བསམ་མ་བྱས་པ། །དེ་ཡི་དོན་ནི་ཇི་ལྟ་བུ། །  
དེ་ལྟ་བུ་ཡི་ཐ་མལ་རྣམས། །བསམ་ཞིང་མནོས་ཏེ་བགྲོས་དཔག་ན་།བདག་གིས་ཇི་ལྟ་བུ་རུ་བྱས། །དེ་བཞིན་རྟག་པར་མཆི་མས་ངུ་།ཕུང་མེད་ཕུང་པོའི་འདུ་ཤེས་སྐྱེས། ང་མེད་  
ང་ཡི་འདུ་ཤེས་སྐྱེས། །ཉིད་ཀྱི་མཚན་མའི་སྟོང་ཆོས་ཐོས། །དེ་ལྟ་བུས་ཀྱང་བསླབ་ཅིང་རྨོངས། །སངས་རྒྱས་ཀྱིས་སུ་བདེན་བཤད་པ། །ཕུང་པོ་རྣམས་ཀྱི་གཞུང་མ་རིག་ཐོས་ན་མི་  
འགྱུར་སྙམ་དུ་འཛིན། །འཇིགས་པའི་གནས་འཇིགས་སེམས་པ་མེད། །ངས་འདས་མ་འོངས་ད་ལྟར་བཤད། །ཕུང་པོ་རྣམས་ནི་ཀུན་སྟོང་ཞིང་།དུས་གསུམ་ཟད་པར་མཉམ་སྙོམ་  
  
  
།དཔེ་རུ་ནམ་མཁའ་སྟོང་པ་བཞིན། །འདས་པའི་སངས་རྒྱས་ཡོད་དོ་ཅོག་དེས་ཀྱང་ཉིན་མཚན་སྟོང་པར་བཤད། །མ་འོངས་དུས་ཀྱི་སངས་རྒྱས་རྣམས། །དེས་ཀྱང་ཉིན་མཚན་སྟོང་  
པར་བཤད། །ང་འདྲ་འཇིག་རྟེན་མངོན་པར་འབྱུང། །ཆོས་རྣམས་ཐམས་ཅད་ཀུན་བཤད་ཀྱང། །ངོ་བོ་ཉིད་དང་མཚན་ཉིད་སྟོང་།དུས་གསུམ་ལ་ནི་མི་མཚུངས་པ། །སངས་རྒྱས་བདེན་  
གཞུང་བཤད་དོ་ཅོག་མ་འོངས་མིས་ནི་མི་ཤེས་ཏེ། །ང་དང་སེམས་ཅན་ལ་ཆགས་པས། །མཐའ་རུ་ངན་པའི་ལམ་དུ་ལྷུང། །མ་འོངས་དུས་ནི་དེ་བཞིན་ཏེ། །ངན་ཆེན་ཤིན་ཏུ་འཇིགས་  
སྐྲག་རུང། །ཁྱོད་ལ་སོགས་པ་བརྩོན་འགྲུས་སྤྱོད། །དེ་ལྟའི་དུས་ངན་མ་མཐོང་བྱོས། །སངས་རྒྱས་ཀྱི་ཆོས་ཀྱི་ཡི་གེ་འདི་བཤད་ཟིན་ནས་རྒན་ཞིང་བཙུན་པ་ཤཱ་རིའི་བུ་དང། དགེ་སློང་དང་  
དགེ་སློང་མ་རྣམས་དང། འཇིག་རྟེན་གྱི་ལྷ་དང། མི་མང་པོ་ཐམས་ཅད་ཀྱིས་སངས་རྒྱས་ཀྱིས་བཤད་དོ་ཅོག་ཐོས་ནས་ཀུན་ཤིན་ཏུ་དགའ་གཞའ་སྟེ་སངས་རྒྱས་ཀྱི་བཤད་པ་ལ་ཡིད་ཆེས་  
པར་མནོས་སོ། །སངས་རྒྱས་ཀྱིས་བཤད་པ་སངས་རྒྱས་ཀྱི་མཛོད་རྫོགས་སོ།། །།ཤློ་ཀ་སྟོང་ཉིས་བརྒྱ་སྟེ། བམ་པོ་བཞིར་བྱས་སོ་  
  
