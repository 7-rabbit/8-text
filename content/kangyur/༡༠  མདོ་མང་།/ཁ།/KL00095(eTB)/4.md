  
།མོས་པ་རྒྱ་ཆེན་དང་ནི་བསམ་པ་དང། །ལྷག་པའི་བསམ་དང་སྲོག་ཆགས་སྙིང་རྗེ་བས། །བྱང་ཆུབ་དམ་པ་མཆོག་ཏུ་སེམས་སྐྱེ་ཞེས། །  
དེ་འདྲའི་སྒྲ་དག་སིལ་སྙན་རྣམས་ལས་བྱུང། །དང་ཞིང་དད་དང་མོས་དང་གུས་པ་དང། །ང་རྒྱལ་མེད་ཅིང་བླ་ལ་འདུད་པ་དང། །དྲི་དང་དགེ་བ་ཅི་ཞེས་ཚོལ་བ་དང། །རྗེས་སུ་དྲན་  
པ་བསྒོམས་པའི་སྒྲ་བྱུང་ངོ། །སྦྱིན་དང་དུལ་དང་སྡོམ་དང་ཚུལ་ཁྲིམས་སྒྲ། །བཟོད་པའི་སྒྲ་དང་དེ་བཞིན་བརྩོན་འགྲུས་སྒྲ། །བསམ་གཏན་མངོན་པར་སྒྲུབ་དང་ཏིང་འཛིན་སྒྲ། །  
ཤེས་རབ་དང་ནི་ཐབས་ཀྱི་སྒྲ་ཡང་བྱུང། །བྱམས་པའི་སྒྲ་དང་དེ་བཞིན་སྙིང་རྗེའི་སྒྲ། །དགའ་དང་བཏང་སྙོམས་མངོན་པར་ཤེས་པའི་སྒྲ། །བསྡུ་བའི་དངོས་པོ་བཞི་པོ་རྣམ་ངེས་པས།།  
སེམས་ཅན་ཡོངས་སུ་སྨིན་བྱའི་སྒྲ་ཡང་བྱུང། །དྲན་པ་ཉེ་བར་གཞག་པ་རབ་དབྱེ་སྒྲ། །ཡང་དག་སྤོང་དང་དེ་བཞིན་རྫུ་འཕྲུལ་དང། །དབང་པོ་ལྔ་དང་སྟོབས་ལྔ་རབ་དབྱེ་དང། །བྱང་  
ཆུབ་ཡན་ལག་སྒྲ་ནི་སིལ་སྙན་བྱུང། །ཡན་ལག་བརྒྱད་པའི་འཕགས་ལམ་མཆོག་དབྱེ་དང། །ཞི་གནས་སྒྲ་དང་དེ་བཞིན་ལྷག་མཐོང་དང། །མི་རྟག་པ་དང་སྡུག་བསྔལ་བདག་  
མེད་སྒྲ༑ ༑མི་སྡུག་སྒྲ་ཡང་སིལ་སྙན་རྣམས་ལས་བྱུང། །འདོད་ཆགས་བྲལ་སྒྲ་དེ་བཞིན་དབེན་པའི་སྒྲ། །ཟད་པ་ཤེས་པའི་སྒྲ་དང་མི་སྐྱེ་སྒྲ། །འགོག་པའི་སྒྲ་དང་དེ་བཞིན་  
  
  
༄༅། །གནས་མེད་སྒྲ། །མྱ་ངན་འདས་པའི་སྒྲ་ཡང་སིལ་སྙན་བྱུང། །རྫོགས་པའི་བྱང་ཆུབ་སེམས་དཔའི་མཐུ་ཡིས་ནི། །སིལ་སྙན་དག་ལས་འདི་འདྲའི་སྒྲ་བྱུང་སྟེ།།  
སྒྲ་དེ་ཐོས་ནས་བུད་མེད་ཐམས་ཅད་ཀྱིས། །སེམས་ཅན་མཆོག་རབ་རྗེས་བསླབ་བྱང་ཆུབ་སྨོན། །དགེ་སློང་དག་དེ་ལྟར་བྱང་ཆུབ་སེམས་དཔའ་བཙུན་མོའི་འཁོར་གྱི་ནང་ན་  
འདུག་པས་བུད་མེད་བརྒྱད་ཁྲི་བཞི་སྟོང་དང། ལྷའི་བུ་བརྒྱ་སྟོང་མང་པོ་གང་དག་དེར་འདུས་པར་གྱུར་པ་དག་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་  
སུ་སྨིན་པར་བྱས་པར་གྱུར་ཏོ། །དེ་ནས་བྱང་ཆུབ་སེམས་དཔའ་མངོན་པར་འབྱུང་བའི་དུས་ལ་བབ་པ་དང། དགའ་ལྡན་གྱི་རིས་ཀྱི་ལྷའི་བུ་ཁྲེལ་ཡོད་པའི་ལྷ་ཞེས་བྱ་བ་བླ་  
ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་དེས་མཚན་མོ་མི་ཉལ་ཙམ་ན་ལྷའི་བུ་འབུམ་ཕྲག་སུམ་ཅུ་རྩ་གཉིས་ཀྱིས་བསྐོར་ཅིང་མདུན་དུ་བདར་  
ཏེ་བྱང་ཆུབ་སེམས་དཔའ་ལ་རིམ་གྲོ་བྱ་བའི་ཁང་བཟང་ག་ལ་བ་དེར་སོང་སྟེ་ཕྱིན་ནས་ནམ་མཁའི་དཀྱིལ་ན་འདུག་སྟེ་བྱང་ཆུབ་སེམས་དཔའ་ལ་ཚིགས་སུ་བཅད་དེ་སྨྲས་པ་  
ཤི་འཕོ་བ་ནི་ཤིན་ཏུ་བསྟན། །སྐྱེས་བུ་སེངྒེས་ཚེ་ཡང་བསྟན་།བཙུན་མོའི་འཁོར་ཡང་བསྟན་པ་མཛད། །ཁྱོད་ཀྱིས་འཇིག་རྟེན་རྗེས་མཐུན་མཛད། །འཇིག་རྟེན་ཆོས་ནི་  
  
  
།ལྷ་མི་མང་པོ་ཡོངས་སྨིན་མཛད། །མངོན་པར་འབྱུང་བའི་བློ་དགོངས་པའི། །དེ་ཡི་དུས་ལ་དེང་བབ་བོ། །མ་གྲོལ་བས་ནི་དགྲོལ་མི་ནུས། །ལོང་བས་ལམ་ཡང་སྟོན་མི་  
ནུས༑ ༑གྲོལ་བས་དགྲོལ་བར་བྱེད་པར་ནུས། །མིག་ལྡན་ལོང་བ་ལམ་སྟོན་ནུས། །སེམས་ཅན་གང་དག་འདོད་པས་འཁོལ། །ཁྱིམ་ནོར་བུ་དང་ཆུང་མ་ཆགས། །དེ་དག་ཁྱོད་ཀྱི་རྗེས་སློབ་  
ཅིང། །མངོན་པར་འབྱུང་བར་བཞེད་པར་མཛོད། །དབང་ཕྱུག་འདོད་པས་རྩེ་བ་དང། །གླིང་བཞི་རིན་ཆེན་བདུན་སྤངས་ཏེ། །ཁྱོད་ནི་མངོན་པར་འབྱུང་རིག་ནས། །ལྷ་མིར་བཅས་པའི་  
འཇིག་རྟེན་མོས། །ཁྱོད་ནི་འདོད་ལ་མི་དགྱེས་ཏེ། །བསམ་གཏན་བདེ་བས་གནས་མཛད་ཀྱང། །ལྷ་མི་བརྒྱ་ཕྲག་མང་པོ་དག་གཉིད་ཀྱིས་ལོག་ལས་སད་པར་མཛད། །དར་ལ་བབ་  
འདི་ཤིན་ཏུ་འདའ། །རི་གཟར་འབབ་ཆུ་མགྱོགས་འགྲོ་བཞིན། །དར་ལ་བབ་པ་ཡལ་གྱུར་ནས། །མངོན་པར་འབྱུང་བ་མཛེས་མ་ལགས། །དེ་སླད་ཐོག་མར་གཞོན་པའི་ཚེ། །དར་  
བབ་དམ་པར་མངོན་བྱུང་སྟེ། །ཐུགས་དམ་ཉམས་འོག་ཆུད་མཛོད་ལ་།ལྷ་མིའི་དོན་ནི་མཛད་པའི་རིགས། །འདོད་པའི་ཡོན་ཏན་མི་ངོམས་ཏེ་།དཔེར་ན་ལན་ཚྭའི་ཆུ་དང་མཚུངས་  
འཕགས་པ་རྡུལ་མེད་འཇིག་རྟེན་འདས། །ཤེས་རབ་གང་ལྡན་དེ་དག་ངོམས། །ཁྱོད་འདིར་རྒྱལ་པོ་ཟས་གཙང་དང། །ཡུལ་འཁོར་རྣམས་ཀྱི་ཡིད་འོང་སྡུག་འདབ་མ་བརྒྱ་  
  
  
༄༅། །པའི་ཞལ་འདྲ་བ། །མངོན་པར་འབྱུང་བར་དགོངས་སུ་གསོལ། །ཉོན་མོངས་གདུང་བས་རབ་གདུངས་ཤིང། །འབྱུང་མེད་བཅིང་བས་དམ་བཅིངས་རྣམས། །  
དཔའ་བོས་མྱུར་དུ་མཚུངས་མེད་པ། །ཐར་ལམ་ཞི་ལ་དགོད་དུ་གསོལ་།ཁྱོད་ནི་སྨན་པ་ཁམས་ལ་མཁས། །སེམས་ཅན་ཡུན་རིང་ན་རྣམས་ལ་།ཆོས་ཀྱི་སྨན་ནི་སྦྱོར་  
མཛད་དེ། །མྱ་ངན་འདས་བདེ་མྱུར་དུ་འཁོད། །མིག་མེད་མུན་པ་གཏི་མུག་གླགས། །ལྟ་བའི་དྲ་བས་དཀྲིས་པ་ཡི། །ལྷ་རྣམས་དང་ནི་མི་ཡི་མིག་ཤེས་རབ་སྒྲོན་མས་མྱུར་  
དུ་སྦྱོངས། །བྱང་ཆུབ་ཐོབ་པ་བལྟ་བྱ་ཞིང། །བླ་ན་མེད་པའི་ཆོས་མཉན་ཅེས། །ལྷ་དང་ལྷ་མིན་ཀླུ་དག་དང། །གནོད་སྦྱིན་དྲི་ཟ་མང་པོ་སྡོད། །ཀླུ་ཡི་རྒྱལ་པོས་རང་གི་གནས།།  
ཁྱོད་ཀྱི་དཔལ་གྱིས་སྣང་བར་མཐོང། །མཆོད་པ་དག་ནི་མཐའ་ཡས་བགྱིད། །དེ་ཡི་བརྟུལ་ཞུགས་བསམ་པ་སྐོངས། །བྱང་ཆུབ་ཤིང་དྲུང་ཡིད་རྫོགས་ལ། །ལྷུང་བཟེད་བཞི་  
ནི་དབུལ་ལོ་ཞེས། །འཇིག་རྟེན་སྐྱོང་བཞི་སྡེར་བཅས་པ། །དེ་དག་ཁྱོད་ལ་སྡོད་ཅིང་མཆིས། །ཚངས་པ་རབ་ཏུ་ཞི་སྤྱོད་པ། །བྱམས་ལྡན་སྙིང་རྗེ་ཐོབ་པ་ཡང། །བླ་མེད་འཁོར་  
ལོ་རབ་བསྐོར་བར། །མི་དབང་གསོལ་སྙམ་སྡོད་ཅིང་མཆིས། །བྱང་ཆུབ་བསྙེན་བཀུར་བྱེད་པའི་ལྷ། །བྱང་ཆུབ་སྙིང་པོར་གནས་རྣམས་ཀྱང། །བྱང་ཆུབ་རྣམ་པར་འཚང་  
  
  
༑བལྟའོ་ཞེས་ཏེ་སྡོད་ཅིང་མཆིས། །བྱང་ཆུབ་སེམས་དཔའ་བཙུན་མོའི་ནང། །བྱེ་བ་སྟོན་པ་གཞན་ཡང་མཆིས། །དེ་དག་ཐོག་མར་ཁྱོད་གྱུར་མཛོད། །དེ་དག་འོག་ཏུ་ལུས་ས་  
རེ༑ ༑དབྱངས་སྙན་ཅིང་ནི་དབྱངས་འཇམ་པ། །མར་མེ་མཛད་ཀྱིས་ལུང་བསྟན་དགོངས། །ཡང་དག་དེ་བཞིན་མ་ནོར་བ། །རྒྱལ་བའི་སྒྲ་དབྱངས་བསྒྲག་ཏུ་གསོལ། །བསྐུལ་བའི་  
ལེའུ་སྟེ༑ བཅུ་གསུམ་པའོ།། །།དགེ་སློང་དག་དེ་ལྟར་ལྷའི་བུ་དེས་བྱང་ཆུབ་སེམས་དཔའ་བསྐུལ་མ་ཐག་ཏུ་རྒྱལ་པོ་ཟས་གཙང་མ་ལ་རྨི་ལམ་འདི་བསྟན་ཏོ། །རྒྱལ་  
པོ་ཟས་གཙང་མ་གཉིད་ཀྱིས་ལོག་པའི་རྨི་ལམ་དུ་རྨིས་པ། བྱང་ཆུབ་སེམས་དཔའ་མཚན་མོ་མི་ཉལ་ཙམ་ན་ལྷའི་ཚོགས་ཀྱིས་བསྐོར་ཏེ་མངོན་པར་འབྱུང་ཞིང་མངོན་པར་བྱུང་  
ནས་ཀྱང་རབ་ཏུ་བྱུང་སྟེ་གོས་ངུར་སྨྲིག་གྱོན་པ་རྨིས་སོ། །དེ་ནས་དེ་སད་པ་དང། རིངས་པ་རིངས་པར་ཉུག་རུམ་ལ་དྲིས་པ། གཞོན་ནུ་བཙུན་མོའི་འཁོར་གྱི་ནང་ན་འདུག་གམ། དེས་  
སྨྲས་པ༑ ལྷ། བཞུགས་སོ། །དེ་ནས་རྒྱལ་པོ་ཟས་གཙང་མ་འདི་སྙམ་དུ། གཞོན་ནུ་ནི་གདོན་མི་ཟ་བར་མངོན་པར་འབྱུང་བར་འགྱུར་ཏེ། སྔ་ལྟས་སུ་སྣང་བ་ནི། འདི་དག་ཡིན་  
སྙམ་ནས་ཁོང་པའི་སྙིང་ལ་མྱ་ངན་གྱི་ཟུག་རྔུས་ཟུག་པར་གྱུར་ཏོ། །དེའང་འདི་སྙམ་དུ་སེམས་ཏེ། བདག་གི་གཞོན་ནུ་ནི་སྐྱེད་མོས་ཚལ་གྱི་སར་ཡང་ནམ་ཡང་འགྲོ་བར་མི་འགྱུར་  
  
  
༄༅། །ཏེ༑ བུད་མེད་ཀྱི་ཚོགས་ཀྱི་ནང་ན་མངོན་པར་དགའ་བས་འདི་ཉིད་དུ་ཆགས་པར་འགྱུར་ཏེ། མངོན་པར་འབྱུང་བར་ནི་མི་འགྱུར་རོ་སྙམ་མོ། །དེ་ནས་  
རྒྱལ་པོ་ཟས་གཙང་མ་གཞོན་ནུའི་ལོངས་སྤྱོད་ཀྱི་ཕྱིར་དཔྱིད་དང། དབྱར་དང། སྟོན་གྱི་དུས་ཇི་ལྟ་བ་བཞིན་དུ་ཁང་བཟང་གསུམ་བྱེད་དུ་བཅུག་གོ། དེ་ལ་དཔྱིད་ས་གང་ཡིན་པ་  
དེ་ནི་གྲང་དྲོ་རན་པའོ། །དབྱར་ས་གང་ཡིན་པ་དེ་ནི་ཤིན་ཏུ་བསིལ་བའོ། །དགུན་ས་གང་ཡིན་པ་དེ་ནི་རང་བཞིན་གྱིས་དྲོ་བའོ་།ཁང་བཟང་རེ་རེའི་གྲུ་སྐས་རྣམས་ཀྱང་  
མི་ལྔ་བརྒྱ་ལྔ་བརྒྱས་འཛུགས་ཤིང་འབེབས་པའོ། །དེ་དག་དེ་ལྟར་འཛུགས་ཤིང་འབེབས་པ་ན་གཞོན་ནུ་སུས་ཀྱང་མ་ཚོར་བར་མངོན་པར་བྱུང་བར་འགྱུར་དུ་འོང་ངོ་ཞེས་  
སྒྲ་དཔག་ཚད་ཕྱེད་དུ་གྲག་པ་བྱུང་ངོ། །ལྟས་པ་དང་མཚན་མཁན་ཀུན་གྱིས་ཀྱང་གཞོན་ནུ་ནི་ཆབ་སྒོ་བཀྲ་ཤིས་པ་ནས་མངོན་པར་འབྱུང་བར་འགྱུར་རོ་ཞེས་ལུང་བསྟན་ཏོ་  
དེ་ནས་རྒྱལ་པོས་བཀྲ་ཤིས་ཀྱི་སྒོའི་སྒོ་འཕར་ཆེན་པོ་བྱེད་དུ་བཅུག་སྟེ། སྒོ་འཕར་རེ་རེའང་མི་ལྔ་བརྒྱ་ལྔ་བརྒྱས་འབྱེད་ཅིང་གཅོད་དོ། །དེ་དག་གི་སྒྲའང་དཔག་ཚད་ཕྱེད་དུ་གྲག་  
གོ་དེ་ལ་འདོད་པའི་ཡོན་ཏན་མཚུངས་པ་མེད་པའང་སྦྱོར་རོ། །གླུ་དང་རོལ་མོའི་སྒྲ་དབྱངས་ལེན་པ་དང། གར་བྱེད་པའི་ན་ཆུང་དག་ཀྱང་རྟག་ཏུ་བཞག་པར་གྱུར་ཏོ། །དགེ་  
  
  
དེ་ནས་བྱང་ཆུབ་སེམས་དཔས་ཁ་ལོ་སྒྱུར་བ་ལ་སྨྲས་པ། དེང་སྐྱེད་མོས་ཚལ་གྱི་སར་འགྲོའི། ཤིང་རྟ་མྱུར་དུ་སྦྱོར་ཅིག་དེ་ནས་ཁ་ལོ་སྒྱུར་བ་རྒྱལ་པོ་ཟས་གཙང་མའི་  
གན་དུ་སོང་སྟེ་འདི་སྐད་ཅེས་སྨྲས་སོ། །ལྷ། གཞོན་ནུ་སྐྱེད་མོས་ཚལ་གྱི་སར་འབྱུང་ངོ་ཞེས་གསུང་ངོ། །དེ་ནས་རྒྱལ་པོ་ཟས་གཙང་མ་འདི་སྙམ་དུ་སེམས་ཏེ། བདག་གིས་གཞོན་  
ནུ་སྐྱེད་མོས་ཚལ་གྱི་སར་ནམ་ཡང་མ་ཕྱུང་བས་ས་བཟང་པོ་བལྟ་བར་བྱ་བའི་ཕྱིར་བདག་གིས་གཞོན་ནུ་སྐྱེད་མོས་ཚལ་གྱི་སར་ཕྱུང་ན། འོན་ཏང་གཞོན་ནུ་བུད་མེད་ཀྱི་ཚོགས་ཀྱིས་  
བསྐོར་ཏེ་དགའ་བ་མྱོང་བར་འགྱུར་བས་མངོན་པར་མི་འབྱུང་ངོ་སྙམ་མོ། །དེ་ནས་རྒྱལ་པོ་ཟས་གཙང་མ་བྱང་ཆུབ་སེམས་དཔའ་ལ་བྱམས་པ་དང། རིམ་གྲོ་བྱེད་པས་ད་སྟེ་  
ཞག་བདུན་ན་གཞོན་ནུ་ས་བཟང་པོ་བལྟ་བའི་ཕྱིར་སྐྱེད་མོས་ཚལ་གྱི་སར་འབྱུང་གི་དེར་ཁྱེད་ཀྱིས་གཞོན་ནུའི་མིག་ཏུ་མི་འོང་བ་མཐོང་བར་མི་འགྱུར་བར་ཡིད་དུ་མི་འོང་བ་  
ཐམས་ཅད་ནི་སོལ་ཅིག། ཡིད་དུ་འོང་བ་དང། ཡུལ་ཉམས་དགའ་བ་ཐམས་ཅད་ནི་སྦྱོར་ཅིག་ཅེས་གྲོང་ཁྱེར་དུ་དྲིལ་བསྒྲགས་སོ། །དེ་ནས་ཞག་བདུན་གྱི་ཉིན་པར་གྲོང་  
ཁྱེར་ཐམས་ཅད་བརྒྱན་ཏོ། །སྐྱེད་མོས་ཚལ་ཡང་མཛེས་པར་བྱས་ཏེ། རས་བཅོས་བུ་ཁ་དོག་ཐ་དད་པའི་བླ་བྲེ་ནི་བྲེས། གདུགས་དང་རྒྱལ་མཚན་དང། བ་དན་གྱིས་ནི་  
  
  
༄༅། །ལེགས་པར་བརྒྱན་ཏོ། །བྱང་ཆུབ་སེམས་དཔའ་ལམ་གང་ནས་འགྲོ་བའི་ལམ་དེའང་ཆག་ཆག་བཏབ་སྟེ་ཕྱགས་ནས་སྤོས་ཆུའི་ཆག་ཆག་བཏབ་སྟེ་མེ་ཏོག་  
སིལ་མ་ནི་ཆལ་པར་བཀྲམ། ཕོག་ཕོར་ནས་ནི་བདུགས། བུམ་པ་གང་བས་ནི་མཛེས་པར་བྱས། ཆུ་ཤིང་ལྗོན་པ་ནི་བསྒྲེང། དར་ཐ་དད་པ་སྣ་ཚོགས་ཀྱི་བླ་བྲེ་ནི་བྲེས་  
རིན་པོ་ཆེའི་དྲིལ་བུ་གཡེར་ཀའི་དྲ་བ་དང། རྒྱན་ཕྲེང་དང་ཆུན་པོ་ནི་དབྱངས། དཔུང་བཞིའི་བཀོད་པ་ནི་བྱས་སོ། །གཡོག་འཁོར་ཀྱང་གཞོན་ནུའི་བཙུན་མོའི་འཁོར་བརྒྱན་  
པའི་ཕྱིར་བརྩོན་པར་གྱུར་ཏོ། །དེ་ནས་བྱང་ཆུབ་སེམས་དཔའ་བཀོད་པ་ཆེན་པོས་གྲོང་ཁྱེར་གྱི་ཤར་ཕྱོགས་ཀྱི་སྒོ་ནས་སྐྱེད་མོས་ཚལ་གྱི་སར་བྱུང་ངོ། །དེ་ནས་བྱང་ཆུབ་  
སེམས་དཔའ་ཉིད་ཀྱི་མཐུས་གནས་གཙང་མའི་རིས་ཀྱི་ལྷའི་བུ་རྣམས་ཀྱིས་མི་རྒན་པོ་གཏུགས་པ། འཁོགས་པ། ལུས་ལས་རྩ་རྒྱུས་ཐོན་པ་སོ་རྒལ་བ། ལུས་གཉེར་  
མས་གང་བ། སྐྲ་བྱི་བ། སྒུར་བ། གདུང་རྟེན་ལྟར་དགུ་བ། ཞོམ་པ། འཁར་བ་ལ་བརྟེན་པ། མཐུ་ཟད་པ། དར་ཡལ་བ། མིད་པ་ནས་སྒྲ་ངར་ངར་པོ་འབྱུང་བ། ལུས་  
དགུ་བས་འཁར་བ་ལ་བརྟེན་ནས་ཡན་ལག་དང་ཉིད་ལག་ཐམས་ཅད་འདར་བ་ཞིག་ལམ་གར་བསྟན་པར་གྱུར་ཏོ། །དེ་ནས་བྱང་ཆུབ་སེམས་དཔས་ཤེས་བཞིན་དུ་ཁ་  
  
  
།ཁ་ལོ་སྒྱུར་བ་མི་རིད་ཉམ་ཆུང་ཞིང། །ཤ་ཁྲག་བསྐམས་ལ་རྒྱུས་ལྤགས་ཉི་ཆོས་དཀྲིས། །མགོ་དཀར་སོ་རྒལ་ལུས་ནི་རབ་སྐེམ་ལ། །འཁར་  
བ་བརྟེན་ཅིང་མི་བདེ་འཁྱོར་འགྲོས་སུ། །ཁ་ལོ་སྒྱུར་བས་སྨྲས་པ་ལྷ་གཅིག་མི་འདི་རྒ་བས་ཟིལ་གྱིས་ནོན། །དབང་པོ་ཉམས་ཤིང་སྡུག་བསྔལ་བརྩོན་སྟོབས་ཉམས། །གཉེན་གྱི་  
སྐྱེ་བོས་བརྙས་ཤིང་མགོན་མེད་གྱུར། །དོན་བགྱིད་མི་ནུས་ནགས་ཁྲོད་ཤིང་ལྟར་བོར། །བྱང་ཆུབ་སེམས་དཔས་སྨྲས་པ། འདི་ཡི་ཆོས་འདི་རིགས་ཀྱི་ཡིན་ནམ་འོན་ཏམ་ནི། །  
འགྲོ་བ་འདི་ཀུན་ལ་ཡང་འདི་སྲིད་དེ་སྨྲོས་ཤིག་ཚིག་འདི་ཡང་དག་ཇི་བཞིན་མྱུར་དུ་སྨྲོས་ཤིག་དང། །ཐོས་ནས་དེ་བཞིན་དོན་ལ་འདིར་ནི་ཚུལ་བཞིན་བསམ། །ཁ་ལོ་སྒྱུར་  
བས་སྨྲས་པ། ལྷ་འདི་རིགས་ཆོས་མ་ལགས་ཡུལ་འཁོར་ཆོས་མ་ལགས་།སྐྱེ་བོ་ཀུན་གྱི་དར་ལ་བབ་པ་རྒ་བས་འཇོམས། །ཁྱོད་ཀྱི་ཡབ་དང་ཡུམ་དང་ཉེ་དུ་གཉེན་ཚོགས་ཀྱང་  
རྒ་ལས་ཐར་འགྲོ་བ་ཡི་ཐབས་ནི་གཞན་མ་མཆིས། །བྱང་ཆུབ་སེམས་དཔས་སྨྲས་པ། ཁ་ལོ་སྒྱུར་བ་བྱིས་པའི་སྐྱེ་བོ་མི་མཁས་པའི་།བློ་ངན་གཞོན་པས་རྒྱགས་ཤིང་མྱོས་  
པས་རྒ་མ་མཐོང། །ང་ནི་སླར་འགྲོ་ང་ཡི་ཤིང་རྟ་མྱུར་དུ་སྒྱུར། །ང་ཡང་རྒ་ལ་གནས་པས་རྩེ་དགས་ཅི་ཞིག་བྱ། །དེ་ནས་བྱང་ཆུབ་སེམས་དཔའ་ཤིང་རྟའི་མཆོག་དེ་སླར་  
  
  
༄༅། །བསྒྱུར་ཏེ་ཕྱིར་གྲོང་ཁྱེར་དུ་ཞུགས་སོ། །དགེ་སློང་དག། དེ་ལྟར་བྱང་ཆུབ་སེམས་དཔའ་འདུས་གཞན་ཞིག་ན་བཀོད་པ་ཆེན་པོས་གྲོང་ཁྱེར་གྱི་ལྷོ་ཕྱོགས་  
ཀྱི་སྒོ་ནས་སྐྱེད་མོས་ཚལ་གྱི་སར་ཞུགས་པ་དང། དེས་ལམ་ག་ན་མི་ནད་ཀྱིས་ཉེན་པ། དམུ་རྫིང་ཅན། ལུས་ཉམ་ཆུང་བ། རང་གི་གཅིན་སྐྱག་ཏུ་བྱིང་བ། མགོན་མེད་པ་  
སྐྱབས་མེད་པ། ཤིན་ཏུ་ཤ་ཐང་པར་དབུགས་དབྱུང་ཞིང་རྔུབ་དགོས་པ་ཞིག་མཐོང་ངོ། །མཐོང་ནས་ཀྱང་ཡང་བྱང་ཆུབ་སེམས་དཔས་ཤེས་བཞིན་དུ་ཁ་ལོ་སྒྱུར་བ་ལ་འདི་  
སྐད་ཅེས་སྨྲས་སོ། །ཁ་ལོ་སྒྱུར་བ་མི་རྩུབ་ལུས་ཀྱི་མདོག་ངན་ལ། །དབང་པོ་ཐམས་ཅད་ཉམས་ཤིང་དབུགས་དབྱུང་རབ་ཏུ་དཀའ་།ཡན་ལག་ཀུན་བསྐམས་ལྟོ་བས་  
དཀྲུགས་ཤིང་ཉམ་ཐག་གྱུར། །རང་གི་གཅིན་རྟུག་སྨད་པའི་གནས་ན་འདུག་འདི་སུ། །ཁ་ལོ་སྒྱུར་བས་སྨྲས་པ། ལྷ་གཅིག་མི་འདི་ཤིན་ཏུ་ནད་ཀྱིས་བཏབ་པ་སྟེ། ནད་ཀྱི་  
འཇིགས་པ་ཉེ་བར་མ་མཆིས་པས་འགུམ་པ་ཐུག། ནད་མེད་གཟི་བརྗིད་མ་མཆིས་སྟོབས་ཀྱང་རྣམ་པར་ཉམས། །མགོན་དང་སྐྱབས་དང་གླིང་དང་དཔུང་གཉེན་མ་མཆིས་  
ལགས༑ ༑བྱང་ཆུབ་སེམས་དཔས་སྨྲས་པ། ནད་མེད་པ་ཡང་རྨི་ལམ་ན་ནི་རྩེ་དང་མཚུངས། །ནད་ཀྱི་འཇིགས་པ་འདི་ལྟར་ཤིན་ཏུ་མི་བཟད་པ། །སྐྱེས་བུ་མཁས་པས་གནས་  
  
  
།རྩེ་ལ་དགའ་དང་སྡུག་པའི་འདུ་ཤེས་སྐྱེད་པར་འགྱུར། །དགེ་སློང་དག་དེ་ནས་བྱང་ཆུབ་སེམས་དཔའ་ཤིང་རྟ་མཆོག་དེ་སླར་བསྒྱུར་ཏེ་ཕྱིར་ཡང་  
གྲོང་ཁྱེར་དུ་ཞུགས་སོ། །དགེ་སློང་དག། དེ་ལྟར་བྱང་ཆུབ་སེམས་དཔའ་དུས་གཞན་ཞིག་ན་བཀོད་པ་ཆེན་པོས་གྲོང་ཁྱེར་གྱི་ནུབ་ཕྱོགས་ཀྱི་སྒོ་ནས་སྐྱེད་མོས་ཚལ་གྱི་སར་ཞུགས་  
པ་དང། དེས་ལམ་ག་ན་མི་ཤི་བར་གྱུར་པ། ཁྱོགས་ལ་བཞག་པ་རས་ཀྱི་བླ་བྲེ་ཕུབ་པ། ཉེ་དུའི་ཚེགས་ཀྱིས་བསྐོར་ཏེ་ཀུན་ཀྱང་ངུ་ཞིང་སྐད་ཕྱུང་སྟེ་ངུ་ལ་སྨྲེ་སྔགས་འདོན་ཅིང་  
སྐྲ་བཤིག་ལ་མགོ་ལ་ས་འཐོར་ཞིང་བྲང་རྡུང་ལ་ཆོ་ངེ་འདོན་ཅིང་ཕྱི་བཞིན་འབྲང་བར་གྱུར་བ་མཐོང་ངོ། །མཐོང་ནས་ཀྱང་ཡང་བྱང་ཆུབ་སེམས་དཔས་ཤེས་བཞིན་དུ་ཁ་ལོ་སྒྱུར་  
བ་ལ་འདི་སྐད་ཅེས་སྨྲས་སོ། །ཁ་ལོ་སྒྱུར་བ་མི་འདི་ཁྱོགས་ལ་བཞག་ནས་ནི། །མི་དག་སྐྲ་བཤིག་མགོ་ལ་ས་ཡིས་འཐོར་བྱེད་ཅིང་།སྣ་ཚོགས་དག་གི་ཚིག་ནི་བརྗོད་ལ་བྲང་རྡུང་  
བས༑ ༑ཀུན་ནས་བསྐོར་བ་བྱས་ཏེ་ཁྱེར་བ་སུ་ཞིག་ཡིན། །ཁ་ལོ་སྒྱུར་བས་སྨྲས་པ། ལྷ་གཅིག་མི་འདི་ཛམྦུའི་གླིང་དུ་གུམ་པ་སྟེ་།སླན་ཆད་ཕ་མ་མཆིས་བྲང་བུ་རྣམས་མཐོང་  
མི་འགྱུར། །ལོངས་སྤྱོད་ཁྱམ་དང་མཛའ་གཉེན་ཚོགས་རྣམས་སྤངས་ནས་ནི། །འཇིག་རྟེན་ཕ་རོལ་མཆིས་ཏེ་སླན་ཆད་གཉེན་མི་མཐོང་།བྱང་ཆུབ་སེམས་དཔས་སྨྲས་པ་  
  
  
༄༅། །རྒ་བས་གནོད་པར་འགྱུར་བའི་གཞོན་པ་ཅིར་མི་རུང། །སྣ་ཚོགས་ནད་ཀྱིས་གནོད་འགྱུར་ནད་མེད་ཅིང་མི་རུང། །རིང་དུ་མི་གསོན་གསོན་པ་མཁས་  
ལ་ཅིར་མི་རུང། །རྒ་ལ་ཆགས་པ་སྐྱེས་བུ་མཁས་ལ་ཅིར་མི་རུང་།གལ་ཏེ་རྒ་མེད་ནད་མེད་འཆི་བ་མེད་གྱུར་ཀྱང། །འོན་ཀྱང་ཕུང་པོ་ལྔ་འཛིན་སྡུག་བསྔལ་ཆེ་ཡིན་ན། །  
རྒ་ན་འཆི་བ་རྟག་ཏུ་འབྲང་བ་སྨོས་ཅི་དགོས། །ལེགས་པར་སླར་ཟློག་རབ་ཏུ་ཐར་པར་བྱས་བ་བསམ། །དགེ་སློང་དག་དེ་ནས་བྱང་ཆུབ་སེམས་དཔའ་ཤིང་རྟ་མཆོག་དེ་  
སླར་བཟློག་སྟེ་ཕྱིར་ཡང་གྲོང་ཁྱེར་དུ་ཞུགས་སོ། །དགེ་སློང་དག་།དེ་ལྟར་བྱང་ཆུབ་སེམས་དཔའ་དུས་གཞན་ཞིག་ན་གྲོང་ཁྱེར་གྱི་བྱང་ཕྱོགས་ཀྱི་སྒོ་ནས་སྐྱེད་མོས་ཚལ་  
གྱི་སར་ཞུགས་པ་དང། བྱང་ཆུབ་སེམས་དཔའི་མཐུས་ལྷའི་བུ་དེ་དག་ཉིད་ཀྱིས་ལམ་ག་དེར་དགེ་སློང་ཞིག་མངོན་པར་སྤྲུལ་པ་དང་བྱང་ཆུབ་སེམས་དཔའ་དགེ་སློང་  
ཞི་བ། དུལ་བ། ཡང་དག་པར་བསྡམས་པ། ཚངས་པར་སྤྱོད་པ། མིག་ཕབ་པ། གཉའ་ཤིང་གང་ཙམ་དུ་ལྟ་བ། སྤྱོད་ལམ་མཛེས་པ་ཕུན་སུམ་ཚོགས་པ། འགྲོ་བ་  
དང་ལྡོག་པ་མཛེས་པ་ཕུན་སུམ་ཚོགས་པ། མདུན་དུ་ལྟ་བ་དང་གཡས་གཡོན་སུ་ལྟ་བ་མཛེས་པ། བསྐུམ་པ་དང་སྨྱང་བ་མཛེས་པ་ཆོས་གོས་སྣམ་སྦྱར་དང་ལྷུང་  
  
  
དེ་མཐོང་ངོ། །མཐོང་ནས་ཀྱང་བྱང་ཆུབ་སེམས་དཔས་ཤེས་བཞིན་དུ་ཁ་ལོ་སྒྱུར་བ་ལ་འདི་སྐད་ཅེས་སྨྲས་སོ། །  
ཁ་ལོ་སྒྱུར་བ་སྐྱེས་བུ་སེམས་ཞི་རབ་ཞི་ཞིང། །མིག་ཕབ་འགྲོ་ལ་གཉའ་ཤིང་གང་ཙམ་ལྟ་བྱེད་ཅིང། །དུར་སྨྲིག་གོས་གྱོན་ཤིན་ཏུ་རབ་ཏུ་ཞི་བ་སྤྱོད། །ལྷུང་བཟེད་ཐོགས་ནས་མི་  
རྒོད་མ་ཁེངས་སུ་ཞིག་ཡིན། །ཁ་ལོ་སྒྱུར་བས་སྨྲས་པ། ལྷ་གཅིག་མི་འདི་དགེ་སློང་ཞེས་ནི་བགྱི་བ་ལགས། །འདོད་པའི་དགའ་བ་སྤངས་ཤིང་ཤིན་ཏུ་དུལ་བར་སྤྱོད། །བདག་ཉིད་  
ཞི་བ་ཚོལ་ཞིང་རབ་ཏུ་བྱུང་བར་གྱུར། །འདོད་ཆགས་ཞེ་སྡང་བྲལ་བར་བསོད་སྙོམས་སྤྱོད་ཅིང་རྒྱུ། །བྱང་ཆུབ་སེམས་དཔས་སྨྲས་པ། །འདི་ནི་དགེ་བར་ལེགས་སྨྲས་ང་ཡང་འདོད་  
པ་སྟེ༑ ༑རབ་ཏུ་བྱུང་བ་མཁས་པ་རྣམས་ཀྱིས་རྟག་ཏུ་བསྔགས། །དེ་ནི་བདག་ལ་ཕན་ཞིང་སེམས་ཅན་གཞན་ལའང་ཕན། །འཚོ་བ་བདེ་ཞིང་ཉམས་མཐུན་འཆི་མེད་འབྲས་བུར་  
འགྱུར༑ ༑དགེ་སློང་དག། དེ་ནས་བྱང་ཆུབ་སེམས་དཔས་ཤིང་རྟ་མཆོག་དེ་སླར་བསྒྱུར་ཏེ་ཕྱིར་ཡང་གྲོང་ཁྱེར་དུ་ཞུགས་སོ། །དགེ་སློང་དག། དེ་ལྟར་བྱང་ཆུབ་སེམས་དཔའ་ལ་སྐུལ་  
བ་རྣམ་པ་འདི་ལྟ་བུ་འདི་དག་རྒྱལ་པོ་ཟས་གཙང་མས་མཐོང་ཞིང་ཐོས་ནས་བྱང་ཆུབ་སེམས་དཔའ་ཡོངས་སུ་བསྲུང་བའི་ཕྱིར་ར་བ་རྒྱ་ཆེན་པོ་བྱེད་དུ་བཅུག་སྟེ། འོབས་ཀྱང་རྐོར་  
  
  
༄༅། །བཅུག་སྒོ་གཏན་དམ་པོའང་འཛུགས་སུ་བཅུག་སྲུང་མའང་བཀོད། དཔའ་བོ་རྣམས་ཀྱང་སྦྲན། བཞོན་པའང་སྟ་གོན་བྱས། གོ་ཆའང་གྱོན་  
དུ་བཅུག་གོ། བྱང་ཆུབ་སེམས་དཔའ་བསྲུང་བའི་ཕྱིར་གྲོང་ཁྱེར་ཆེན་པོའི་སྒོ་བཞིའི་ལམ་གྱི་སུམ་མདོ་རྣམས་སུ་དཔུང་ཆེན་པོའི་བཀོད་པ་བཞག་སྟེ། བྱང་ཆུབ་སེམས་  
དཔའ་མངོན་པར་འབྱུང་ང་རེ་ཞེས་དེ་དག་དེ་སྲུང་དུ་བཅུག་གོ་བཙུན་མོའི་འཁོར་ལའང་རེས་འགའ་ཙམ་ཡང་གླུ་དབྱངས་ཀྱི་རྒྱུན་ཆད་ད་རེ། དགའ་བ་དང་རྩེ་བ་ཐམས་ཅད་  
ཀྱང་སྦྱོར་ཅིག་ཅི་ནས་ཀྱང་གཞོན་ནུ་ཆགས་ནས་རབ་ཏུ་འབྱུང་བར་མི་འགྱུར་བ་དང། མགུ་བར་འགྱུར་བར་བུད་མེད་ཀྱི་སྒྱུའང་སྟོན་ཅིག་ཅེས་བསྒོའོ། །དེ་ལ་འདི་སྐད་  
ཅེས་བྱ་སྟེ། འཐབ་མོར་མོས་པའི་སྐྱེས་བུ་ལག་ན་རལ་གྲི་མཚོན་ཐོགས་སྒོ་གར་བཀོད། །གོ་བགོས་མི་རྟ་གླང་པོ་ཤིང་རྟ་མི་བསྐྱོན་གླང་པོའི་ཕྲེང་བའང་བཀོད། །འོབས་  
དང་ཤིང་ཐགས་དག་དང་རྟ་བབས་ཕྱིར་ཐོན་པོ་ཡང་བྱེད་དུ་བཅུག་སྒོ་མོ་རྒྱང་གྲགས་གྲག་པའི་སྒྲ་འབྱུང་བར་ཡང་གཏན་པ་དམ་པོ་བཅུག་ཤཱཀྱའི་ཚོགས་རྣམས་ཐམས་  
ཅད་ཡིད་མི་དགའ་ཞིང་ཉིན་མཚན་སྲུང་བར་བྱེད། །དཔུང་ཆེན་དེ་དག་རྣམས་ཀྱང་སྒྲ་སྐད་ཆེན་པོ་ཤིན་ཏུ་གྲག་པར་བྱེད། །དེས་པ་འདི་ནས་འབྱུང་དུ་འོང་ཞེས་གྲོང་ཁྱེར་  
  
  
ཤཱཀྱའི་རིགས་སྐྱེས་སོང་ན་རིགས་འདི་ཆད་པར་མི་འགྱུར་གྲང་སྙམ་བྱེད། །སྐྱེ་བོ་བུད་མེད་དག་ལ་བསྒོ་བ་རྟག་ཏུ་གླུ་དབྱངས་རྒྱུན་མ་བཅད། །  
བརྩེ་བས་དགའ་བ་རྣམས་ཀྱི་བསྙེན་བཀུར་བགྱིས་ཤིང་ཡིད་ཀྱང་མགུ་བར་གྱིས། །བུད་མེད་སྒྱུ་ཐབས་སྤྱོད་པ་གང་ཡིན་རྣམ་པ་དུ་མ་མང་པོ་སྟོན། །དེས་པ་འགྲོར་མི་འགྱུར་བར་  
སྲུང་བར་བྱོས་ལ་བགེགས་ཀྱང་རབ་ཏུ་བྱོས། །ཁ་ལོ་སྒྱུར་བ་མཆོག་དེ་མངོན་པར་འབྱུང་བའི་སྔ་ལྟས་འདི་དག་སྟེ། །ངང་པ་ཁྲུང་ཁྲུང་དག་དང་རྨ་བྱ་རི་སྐེགས་དག་དང་ནེ་ཙོ་  
རྣམས༑ ༑ཁང་བཟང་སྐར་ཁུང་རྟ་བབས་མཆོག་དང་ཡང་ཐོག་ཁྲི་ལ་འཁོད་ནས་ནི། །དམན་ཞིང་དམན་ལ་མི་དགའ་མི་བདེ་མགོ་སྨད་སེམས་ཤིང་སྒྲ་མི་འབྱིན། །རྫིང་དང་  
རྫིང་ཆེན་དག་གིས་པདྨ་དག་ཀྱང་རྙིས་ཤིང་རྙིས་པར་གྱུར་།ཤིང་ལྗོན་བསྐམས་ཤིང་ཡལ་ག་མེ་ཏོག་ལྷགས་ལ་མེ་ཏོག་སླར་མི་འཆགས། །པི་ཝང་གླིང་བུ་རྒྱུད་གསུམ་  
རྒྱུད་ཀྱིས་བརྒྱན་པ་དེ་ཚེ་གློ་བུར་ཆད། །རྔ་དང་རྫ་རྔ་དག་ཀྱང་ལག་པས་བརྡུངས་ན་འཆག་ཅིང་སྒྲ་མི་འབྱུང། །གྲོང་ཁྱེར་དེ་དག་ཐམས་ཅད་འཁྲུགས་པར་གྱུར་ཅིང་ཤིན་ཏུ་  
གཉིད་ཀྱིས་ནོན། །གང་གི་ཡིད་ཀྱང་གར་བྱེད་པ་དང་གླུ་ལེན་པ་ལ་དགའ་བ་མེད། །རྒྱལ་པོའང་མཆོག་ཏུ་རབ་ཏུ་ཡོད་དམན་གྱུར་ཏེ་སེམས་ཁོང་ཆུད་ཅིང་འདུག་ཨེ་མ་  
  
  
༄༅། །མ་རུངས་ཤཱཀ་རིགས་རྫུ་འཕྲུལ་རྒྱ་ཆེན་མི་ཚིག་གྲང་སྙམ་བྱེད། །ས་འཚོ་མ་དང་རྒྱལ་བུ་མལ་གཅིག་ན་ནི་ཉལ་ཞིང་འཁོད་པའི་ཚེ། །ནམ་ཕྱེད་ཙམ་  
ན་ས་འཚོ་མ་ཡི་རྨི་ལམ་དུ་ནི་འདི་དག་རྨིས། །ས་འདི་ཐམས་ཅད་རྩེ་མོར་ལྡན་པའི་རི་དང་བཅས་ཏེ་གཡོས་པར་གྱུར། །ཤིང་ལྗོན་རྣམས་ཀྱང་རླུང་གིས་བསྐྱོད་ནས་རྩ་ནས་  
ཐོན་ཏེ་ས་ལ་འགྱེལ། །ཉི་མ་ཟླ་བ་སྐར་མའི་རྒྱན་དང་བཅས་ཏེ་མཁའ་ལས་ས་ལ་ལྷུང། །ལག་པ་གཡོན་པས་སྐྲ་ཡང་རབ་ཏུ་འབལ་ཞིང་ཅོད་པན་ལྷུང་བ་མཐོང། །ལག་  
པ་ཆད་ལ་དེ་བཞིན་རྐང་པའང་ཆད་ཅིང་བདག་ནི་སྒྲེན་མོར་མཐོང། །བདག་གི་མུ་ཏིག་དོ་ཤལ་ནོར་བུ་གསེར་གྱི་འོག་དཔག་ཆད་པར་མཐོང། །ཉལ་ཁྲི་དེ་ཡི་རྐང་པ་  
བཞི་ཆག་ས་ཡི་སྟེང་ན་ཉལ་བ་མཐོང། །རྒྱལ་པོའི་གདུགས་ཀྱི་ཡུ་བ་སྤྲས་པ་དཔལ་ལྡན་མཛེས་པ་ཆག་པར་མཐོང། །རྒྱན་རྣམས་ཀུན་ཀྱང་རྣམ་པར་འཐོར་ཅིང་ཆུ་  
ཡིས་ཁྱེར་བར་གྱུར་པ་དང། །ཁྱིམ་ཐབ་རྒྱན་ཡང་གོས་དང་ཅོད་པན་བཅས་ཏེ་མལ་སྟེང་འཐོར་བར་མཐོང། །གྲོང་ཁྱེར་དག་ནས་མེ་སྒྲོན་ཕྱིར་བྱུང་གྲོང་ཁྱེར་མུན་པས་ནོན་  
པ་དང། །རིན་པོ་ཆེ་ལས་བྱས་པའི་དྲ་བ་མཛེས་པའང་ཆད་པར་གྱུར་པ་རྨིས། །མུ་ཏིག་དོ་ཤལ་འཕྱང་བ་ལྷུང་ནས་རྒྱ་མཚོ་ཆེན་པོས་དཀྲུགས་པ་དང། །  
  
  
།ཤཱཀྱའི་བུ་མོའི་རྨི་ལམ་དུ་ནི་འདི་འདྲ་འདི་དག་རྨིས་གྱུར་ནས་།དེ་སད་མིག་ནས་མཆི་མ་ཟག་ཅིང་རང་  
གི་ཁྱོ་ལ་འདི་སྐད་སྨྲས། །ལྷ་གཅིག་རྨི་ལམ་འདི་འདྲ་རྨིས་པ་ཅིར་འགྱུར་པ་ནི་བཀའ་སྩོལ་ཅིག། བདག་ནི་དྲན་པ་འཁྲུལ་ཅིང་མིག་ཀྱང་འཁྲུལ་ལ་ཡིད་ནི་མྱ་ངན་ནོན།།  
དེ་ཡིས་དེ་ཐོས་ཀ་ལ་པིངྐ་རྔ་སྒྲ་ཚངས་དབྱངས་སྒྲ་སྙན་པས། །ས་འཚོ་མ་ལ་སྨྲས་པ་ཁྱོད་ནི་རབ་ཏུ་དགར་འགྱུར་སྡིག་པ་མེད། །སེམས་ཅན་གང་དག་བསོད་ནམས་སྔོན་  
སྤྱད་དེ་དག་རྨི་ལམ་འདི་འདྲ་རྨི། །སྡུག་བསྔལ་དུ་མས་ཉེན་པ་རྨི་ལམ་འདི་འདྲ་རྨི་བ་ག་ལ་ཡོད། །ཁྱོད་ཀྱིས་ས་ནི་རབ་ཏུ་གཡོས་པ་དང། །རི་རྩེར་བཅས་ཏེ་ས་ལ་ལྷུང་རྨིས་  
པ༑ ༑ལྷ་དང་ཀླུ་དང་སྲིན་པོ་འབྱུང་པོའི་ཚོགས། །ཀུན་གྱིས་ཁྱོད་མཆོད་གཙོ་མོར་བྱེད་པར་འགྱུར། །ཁྱོད་ཀྱིས་ཤིང་རྣམས་རྩ་ནས་ཐོན་རྨིས་ཤིང། །ལག་པ་གཡོན་པས་  
སྐྲ་འབལ་རྨིས་པ་ནི། །ས་འཚོ་མྱུར་དུ་ཉོན་མོངས་དྲ་བ་བཅད་།འདུས་བྱས་དག་ལས་ལྟ་བའི་དྲ་བ་འབྱིན། །ཁྱོད་ཀྱིས་ཉི་ཟླ་ས་ལ་ལྷུང་རྨིས་ཤིང། །སྐར་མ་རྣམས་ཀྱང་  
ལྷུང་བར་རྨིས་པ་ནི། །ས་འཚོ་མྱུར་དུ་ཉོན་མོངས་དགྲ་བཅོམ་སྟེ་།ཁྱོད་ནི་འཇིག་རྟེན་མཆོད་པ་བསྔགས་པར་འགྱུར། །ཁྱོད་ཀྱིས་མུ་ཏིག་དོ་ཤལ་འཐོར་རྨིས་  
  
  
༄༅། །ཤིང། །ལུས་ཀུན་ཆད་དང་སྒྲེན་མོ་རྨིས་པ་ནི། །ས་འཚོ་མྱུར་དུ་བུད་མེད་ལུས་སྤངས་ཏེ། །རིང་པོར་མི་ཐོགས་སྐྱེས་པའི་ལུས་སུ་འགྱུར། །ཁྱོད་  
ཀྱིས་ཁྲི་རྐང་ཆག་པར་རྨིས་པ་དང། །གདུགས་ཡུ་རིང་ཆེན་སྤྲས་པ་ཆག་རྨིས་པ། །ས་འཚོ་མྱུར་དུ་ཆུ་བོ་བཞི་རྒལ་ཅིང། །ང་ནི་འཇིག་རྟེན་གདུགས་གཅིག་འགྱུར་  
བ་མཐོང། །ཁྱོད་ཀྱིས་རྒྱན་རྣམས་ཆུ་ས་ཁྱེར་རྨིས་པ་དང་།ང་ཡི་གོས་དང་ཅོད་པན་ཁྲི་སྟེང་རྨིས། །ས་འཚོ་མྱུར་དུ་མཚན་གྱིས་བརྒྱན་ནས་ནི། །འཇིག་རྟེན་ཀུན་  
གྱིས་ང་ལ་བསྟོད་པ་མཐོང། །ཁྱོད་ཀྱིས་མར་མེ་བརྒྱ་ཕྲག་བྱེ་བ་དག་གྲོང་ཁྱེར་བྱུང་ནས་མུན་ནག་གྱུར་རྨིས་པ། །ས་འཚོ་མྱུར་དུ་མ་རིག་རྨོངས་པའི་མུན། །འཇིག་  
རྟེན་ཀུན་ལ་ཤེས་རབ་སྣང་བྱེད་འགྱུར། །ཁྱོད་ཀྱིས་མུ་ཏིག་དོ་ཤལ་ཆད་པ་དང། །གསེར་གྱི་ཚོང་ཚོང་སྤྲས་པ་ཆད་རྨིས་པ། །ས་འཚོ་མྱུར་དུ་ཉོན་མོངས་དྲ་བཅད་དེ། །  
འདུས་བྱས་དག་ལས་འདུ་ཤེས་སྐུད་པ་འབྱིན། །ས་འཚོ་གང་ཕྱིར་ང་ལ་གུས་པར་ནི། །རྟག་ཏུ་རིམ་གྲོ་མཆོག་གིས་མཆོད་བྱེད་ན། །ཁྱོད་ལ་ངན་འགྲོ་མེད་ཅིང་མྱ་  
ངན་མེད། །མྱུར་དུ་དགའ་ཞིང་མཆོག་ཏུ་དགའ་བ་འཐོབ། །ངས་ནི་སྔོན་ཆད་སྦྱིན་པ་གྱ་ནོམ་བྱིན། །ཚུལ་ཁྲིམས་བསྲུངས་དང་རྟག་ཏུ་བཟོད་པ་བསྒོམས། །དེ་བས་  
  
  
།དེ་དག་ཐམས་ཅད་དགའ་ཞིང་རབ་དགའ་རྙེད། །འཁོར་བར་བསྐལ་པ་བྱེ་བ་མཐའ་ཡས་སུ། །ངས་ནི་བྱང་ཆུབ་ལམ་མཆོག་རྣམ་པར་སྦྱངས། །  
དེ་བས་ང་ལ་དད་པ་གང་བྱེད་པ། །དེ་དག་ཐམས་ཅད་ངན་སོང་གསུམ་པོ་ཆད། །དགའ་བ་འཐོབ་ཀྱི་མི་དགའ་མ་སྐྱེད་ཅིག་ཚིམ་པ་ཐོབ་པར་གྱིས་ལ་མགུ་སྐྱེད་ཅིག་  
དགའ་དང་མཆོག་ཏུ་དགའ་བ་མྱུར་འཐོབ་སྟེ། །ཁྱོད་ཀྱི་རྨི་ལྟས་བཟང་གིས་འཚོ་ཉོལ། །སྔོན་ཆད་དགེ་བའི་ལས་ནི་ཡང་དག་བསགས་གྱུར་པ། །མི་མཆོག་རྣམས་ནི་མངོན་  
པར་འབྱུང་བའི་དུས་བབ་ཚེ། །མཚན་མ་འདི་དག་བསོད་ནམས་གཟི་བརྗིད་བསགས་པ་དང། །དཔལ་གྱི་གཟི་བརྗིད་སྙིང་པོ་ཅན་དེས་རྨི་བར་འགྱུར། །དེ་ནི་རྐང་པ་དག་  
དང་ལག་པ་ཆེན་པོ་ཡིས། །རྒྱ་མཚོ་ཆེན་པོ་བཞི་པོ་དག་གིས་ཆུ་དཀྲུགས་དང། །ས་འདི་ཐམས་ཅད་སྣ་ཚོགས་མལ་ཆར་གྱུར་པ་དང་།རི་བོ་ལྷུན་པོ་མཆོག་ཀྱང་སྔས་སུ་  
གྱུར་པ་རྨི། །རྨི་ལམ་ན་ནི་འོད་རབ་བཀྱེ་བས་འཇིག་རྟེན་ན། །མུན་པ་མུན་ནག་ཆེན་པོ་རྣམ་པར་བསལ་བ་དང། །ས་ལས་གདུགས་ཤིག་བྱུང་བས་འཇིག་རྟེན་གསུམ་ཁྱབ་  
དང། །འོད་ཀྱིས་རེག་པས་ལོག་ལྷུང་སྡུག་བསྔལ་རབ་ཞི་རྨི། །དཀར་ནག་སྲོག་ཆགས་བཞི་ཞིག་རྐང་པ་ལྡག་པ་དང། །ཁ་དོག་བཞི་པའི་བྱ་འོངས་ཁ་དོག་གཅིག་གྱུར་དང་  
  
  
༄༅། །མཆོག་ཏུ་ངན་པ་སྨད་པ་ངན་སྐྱུག་རི་ལ་ཡང། །འཇེགས་ནས་འགྲོ་ཡང་དེ་ན་གོས་བ་མེད་བ་རྨི། །རྨི་ལམ་ན་ནི་ཆུ་བོ་ཆུ་ཡིས་རབ་གང་ནས། །སྲོག་  
ཆགས་བྱེ་བ་ཁྲག་ཁྲིག་མང་པོ་ཁྱེར་བ་ལས། །དེར་ནི་གྲུར་བྱས་བསྒྲལ་ཏེ་གཞན་དག་བསྒྲལ་ནས་ནི། །དེ་ཡིས་འཇིགས་མེད་མྱ་ངན་མེད་མཆོག་ཐང་བཀོད་རྨི། །རྨི་  
ལམ་ལ་ནི་ནད་པ་མང་པོ་ནད་བཏབ་པ། །ནད་མེད་གཟི་བརྗིད་བྲལ་ཞིང་སྟོབས་ཀྱང་ཉམས་རྣམས་ལ། །དེ་ནི་སྨན་པར་གྱུར་ནས་རྩི་སྨན་མང་བྱིན་པས། །ནད་བཏབ་སེམས་  
ཅན་ཁྲག་ཁྲིག་མང་པོ་ཐར་བྱེད་རྨི། །རི་རབ་ངོས་ལ་སེངྒེའི་ཁྲི་ལ་འདུག་ནས་ནི། །སློབ་མ་ཐལ་མོ་སྦྱར་ཅིང་ལྷ་རྣམས་ཕྱག་འཚལ་ལ། །བདག་ནི་གཡུལ་ལས་རྒྱལ་ཞིང་  
ལྷ་རྣམས་ནམ་མཁའ་ལས། །ཀུན་ཏུ་དགའ་བའི་སྒྲ་སྒྲོག་པར་ནི་རྨི་ལམ་རྨི། །བཀྲ་ཤིས་བརྟུལ་ཞུགས་བཟང་པོ་ཡོངས་སུ་རྫོགས་པར་ཡང། །བྱང་ཆུབ་སེམས་དཔའ་  
རྨི་ལམ་རྣམ་པ་དེ་དག་རྨི། །དེ་ཐོས་ནས་ནི་འདི་ནི་རིང་པོར་མི་ཐོགས་པར། །མི་ཡི་ལྷ་ཡི་ལྷར་འགྱུར་སྙམ་སྟེ་ལྷ་མི་དགའ། །རྨི་ལམ་གྱི་ལེའུ་སྟེ། བཅུ་བཞི་པའོ།། །།  
དགེ་སློང་དག། དེ་ནས་བྱང་ཆུབ་སེམས་དཔའ་འདི་སྙམ་དུ་སེམས་ཏེ་བདག་གིས་རྒྱལ་པོ་ཆེན་པོ་ཟས་གཙང་མ་ལའང་མ་བྱས་ཤིང་ཕས་གནང་བ་མེད་པར་མངོན་པར་  
  
  
བྱས་པ་གཟོ་བ་མ་ཡིན་པར་འགྱུར་རོ་སྙམ་ནས་དེ་མཚན་མོ་མི་ཉལ་ཙམ་ན་རང་གི་གནས་ཀྱི་ཁང་བཟང་ནས་བྱུང་སྟེ་རྒྱལ་པོ་  
ཟས་གཙང་མའི་ཁང་བཟང་དུ་ཕྱིན་ནས་འདུག་གོ་བྱང་ཆུབ་སེམས་དཔའ་འདུག་མ་ཐག་ཏུ་ཁང་བཟང་ཐམས་ཅད་འོད་ཀྱིས་གསལ་བར་གྱུར་ཏོ། །དེ་ནས་རྒྱལ་པོ་སད་  
པ་དང། འོད་དེ་མཐོང་སྟེ་མཐོང་ནས་ཀྱང་མྱུར་བ་མྱུར་བར་ཉུག་རུམ་ལ་སྨྲས་པ། ཀྱེ་ཉུག་རུམ། ཅི་ཉི་མ་ཤར་ཏམ། གང་གིས་ན་འདི་འོད་ཀྱིས་རྣམ་པར་མཛེས། ཉུག་རུམ་  
གྱིས་སྨྲས་པ། ལྷ། ད་དུང་དུ་དགུང་ཕྱེད་ཀྱང་མ་བས་སོ། །ལྷ་གཞན་ཡང་ཉི་མའི་འོད་ནི་ཤིང་དང་རྩིག་པ་ཐལ་མི་ཕྱིན་།ལུས་ལ་གདུང་བར་བགྱིད་ཅིང་ཚ་བར་རབ་  
ཏུ་བགྱིད། །ནང་པར་དུས་ན་ངང་པ་དག་དང་རྨ་བྱ་དང། །ནེ་ཙོ་ཁུ་བྱུག་ངུར་པ་དག་ཀྱང་རང་སྒྲ་འབྱིན། །འོད་འདི་ལྷ་མིའི་ཡིད་དུ་མཆི་ཞིང་བདེ་བ་སྟེ། །རབ་ཏུ་སིམ་བགྱིད་  
དགེ་བགྱིད་གདུང་བར་བགྱིད་མ་ལགས། །ཤིང་དང་རྩིག་པ་ཐལ་ཕྱུང་སྒྲིབ་པ་ཡོང་མ་མཆིས། །ཡོན་ཏན་ལྡན་པ་གཅིག་ཅིག་དེང་ནི་འདི་འབྱོན་ངེས། །རྒྱལ་པོ་དེ་ནི་མི་  
དགའ་ཕྱོགས་བཅུར་བལྟས་པ་དང། །སེམས་ཅན་དག་པ་པདྨའི་མིག་ཅན་དེ་མཐོང་ནས། །དེ་ནི་མལ་ནས་ལྡང་བར་འདོད་ན་མ་ནུས་ཏེ། །རྣམ་དག་བློ་ཅན་དམ་པ་ཕ་  
  
  
༄༅། །ལ་གུས་པ་བསྐྱེད། །དེ་ནི་རྒྱལ་པོའི་མདུན་དུ་འདུག་ནས་འདི་སྐད་སྨྲས། །ལྷ་གཅིག་བདག་ནི་མངོན་པར་འབྱུང་བའི་དུས་བབ་རིགས། །བགེགས་ཀྱང་  
མ་མཛད་མི་དགྱེས་པ་ཡང་མ་མཛད་ཅིག་རྒྱལ་པོ་གཉེན་བཅས་ཡུལ་འཁོར་བཅས་ཏེ་བཟོད་པར་མཛོད། །རྒྱལ་པོ་དེ་ནི་མཆི་མས་མིག་གང་འདི་སྐད་སྨྲས། །ཁྱོད་ནི་  
ཕྱིར་ལྡོག་པ་ཡི་དགོས་པ་ཅི་ཞིག་ཡོད། །བདག་ལ་དམ་པ་ཅི་སློང་སྨྲོས་ཤིག་ཐམས་ཅད་སྦྱིན། །བདག་དང་ཕོ་བྲང་འཁོར་དང་ཡུལ་འཁོར་འདིར་ཕན་ཐོགས། །དེ་ཚེ་བྱང་  
ཆུབ་སེམས་དཔས་སྙན་པའི་ཚིག་སྨྲས་པ། །ལྷ་གཅིག་དམ་པ་བཞི་འཚལ་དེ་ནི་བདག་ལ་སྩོལ། །གལ་ཏེ་སྩལ་བར་སྤྱོད་ན་མངའ་ནི་ཁྱོད་ལ་མཆིས། །འོན་ཏང་  
རྟག་ཏུ་ཁྱིམ་ན་གཟིམས་ཤིང་འབྱུང་མི་འགྱུར། །ལྷ་གཅིག་བདག་ནི་རྒ་བས་ཚུགས་པར་མི་འགྱུར་ཞིང། །རྟག་ཏུ་མདོག་བཟང་དར་ལ་བབ་པར་གནས་པ་དང། །ནད་  
མ་མཆིས་པ་ཐོབ་ཅིང་ནད་ཀྱིས་མི་གདབ་དང། །ཚེ་དཔག་མ་མཆིས་པ་དང་རྒུད་པར་མི་འགྱུར་འཚལ། །རྒྱལ་པོས་ཚིག་ཐོས་ཤིན་ཏུ་སྡུག་བསྔལ་ཉམ་ཐག་སྟེ། །གཞོན་  
ནུ་གནས་མིན་སློང་བས་བདག་ལ་མཐུ་མེད་དོ། །བསྐལ་པར་གནས་པའི་དྲང་སྲོང་རྣམས་ཀྱང་ན་མ་དུ་ཡང། །རྒ་ན་འཆི་བའི་འཇིགས་དང་རྒུད་ལས་མ་ཐར་ཏོ། །རྒ་ན་  
  
  
།ལྷ་གཅིག་གལ་ཏེ་མཆོག་བཞི་འདི་དག་མི་སྩོལ་ན། །གཞན་ཡང་མཆོག་ཅིག་གསོལ་གྱི་རྒྱལ་པོ་གསན་དུ་གསོལ། །འདི་ནས་  
ཤི་འཕོས་ཉིང་མཚམས་སྦྱོར་བར་མི་འགྱུར་མཛོད། །མི་ཡི་དམ་པས་ཚིག་ནི་དེ་སྐད་ཐོས་པ་དང། །སྲེད་པ་བསྲབས་ཏེ་བུ་ལ་ཆགས་པ་ཡོངས་སུ་ཆོད། །ཕན་བྱེད་འགྲོ་བ་ཐར་  
བྱེད་རྗེས་སུ་ཡི་རང་ངོ། །ཁྱོད་ཀྱི་བསམ་པ་རྣམས་ནི་ཡོངས་སུ་རྫོགས་གྱུར་ཅིག་དགེ་སློང་དག་དེ་ནས་བྱང་ཆུབ་སེམས་དཔའ་སླར་སོང་སྟེ་རང་གི་ཁྱིམ་དུ་ཕྱིན་ནས་མལ་ན་  
འདུག་པ་དང། དེ་སོང་བའམ་འོངས་པར་སུས་ཀྱང་མ་ཚོར་རོ། །དགེ་སློང་དག་དེའི་ནམ་ནངས་པ་དང། རྒྱལ་པོ་ཟས་གཙང་མས་ཤཱཀྱའི་ཚོགས་ཐམས་ཅད་བསགས་ཏེ་དེའི་  
ལོ་རྒྱུས་རྣམས་སྨོས་ནས་གཞོན་ནུ་ནི་མངོན་པར་འབྱུང་ན། ད་ཇི་ལྟར་བྱ་ཞེས་སྨྲས་སོ། །ཤཱཀྱ་རྣམས་ཀྱིས་སྨྲས་པ། ལྷ། བསྲུང་བར་བགྱིའོ། །དེ་ཅིའི་སླད་དུ་ཞེ་ན། ཤཱཀྱའི་  
ཚོགས་འདི་ནི་མང་ལ། དེ་ནི་གཅིག་པུར་གྱུར་བས་མཐུས་མངོན་པར་འབྱུང་བའི་ནུས་པ་དེ་ལ་མ་མཆིས་སོ། །དེ་ནས་ཤཱཀྱ་དེ་དག་དང། རྒྱལ་པོ་ཟས་གཙང་མས་ཤཱཀྱ་  
གཞོན་ནུ་འཐབ་ཆོས་སྦྱངས་པ། འོས་སུ་གྱུར་པ། འཕོང་བསླབ་པ་ཚན་པོ་ཆེ་ཆེན་པོའི་སྟོབས་དང་ལྡན་པ་ལྔ་བརྒྱ་བྱང་ཆུབ་སེམས་དཔའ་བསྲུང་བའི་ཕྱིར་གྲོང་ཁྱེར་གྱི་ཤར་  
  
  
༄༅། །སྒོར་བཀོད་དེ། བྱང་ཆུབ་སེམས་དཔའ་བསྲུང་བའི་ཕྱིར་ཤཱཀྱ་གཞོན་ནུ་རེ་རེ་ལའང་འཁོར་ཤིང་རྟ་ལྔ་བརྒྱ་བརྒྱ་དང། ཤིང་རྟ་རེ་རེ་ལའང་འཁོར་དཔུང་  
བུ་ཆུང་ལྔ་བརྒྱ་ལྔ་བརྒྱ་བཀོད་དོ། །བྱང་ཆུབ་སེམས་དཔའ་བསྲུང་བའི་ཕྱིར་དེ་བཞིན་དུ་གྲོང་ཁྱེར་གྱི་ལྷོ་དང། ནུབ་དང་བྱང་གི་སྒོར་ཡང་ཤཱཀྱ་གཞོན་ནུ་འཐབ་ཆོས་སྦྱངས་པ་  
འོས་སུ་གྱུར་པ། འཕོང་བསླབ་པ། ཚན་པ་ཆེ་ཆེན་པོའི་སྟོབས་དང་ལྡན་པ་ལྔ་བརྒྱ་ལྔ་བརྒྱ་དང། ཤཱཀྱ་གཞོན་ནུ་རེ་རེ་ལའང་འཁོར་ཤིང་རྟ་ལྔ་བརྒྱ་ལྔ་བརྒྱ་དང། ཤིང་རྟ་  
རེ་རེ་ལའང་འཁོར་དཔུང་བུ་ཆུང་ལྔ་བརྒྱ་ལྔ་བརྒྱ་བཀོད་དོ་།བྱང་ཆུབ་སེམས་དཔའ་བསྲུང་བའི་ཕྱིར་ཤཱཀྱ་རྒན་རབས་རྒན་རབས་རྣམས་ཀྱང་ལམ་གྱི་བཞི་མདོ་དང། སུམ་  
མདོ་དང། ལམ་པོ་ཆེ་མང་པོ་ཐམས་ཅད་ན་སྡོད་ཅིང་འཁོད་དོ་།རྒྱལ་པོ་ཟས་གཙང་མའང་ཤཱཀྱ་གཞོན་ནུ་ལྔ་བརྒྱས་བསྐོར་ཅིང་མདུན་གྱིས་བལྟས་ཏེ་རྟ་དང། གླང་  
པོ་ཆེ་དག་ལ་ཞོན་ནས་རང་གི་ཁྱིམ་སྒོ་ན་མེལ་ཚེ་བྱེད་དོ་།སྐྱེ་རྒུའི་བདག་མོ་ཆེན་མོ་གཽ་ཏ་མིས་ཀྱང་རང་གི་བྲན་མོའི་ཚོགས་ལ་སྨྲས་པ། མར་མེ་དྲི་མ་མེད་པ་བུས་ལ་ནོར་  
དུ་ཐམས་ཅད་རྒྱལ་མཚན་རྩེ་མོར་ཐོགས། །མུ་ཏིག་རྒྱན་ཕྲེང་རྣམས་ཀྱང་སྦྱངས་ལ་ཁྱིམ་འདི་ཀུན་ཏུ་འོད་ཀྱིས་སྣང་བར་བྱོས་།གླུ་དབྱངས་དག་ཀྱང་སྦྱོར་ལ་དོ་མདོ་  
  
  
།གཞོན་ནུ་ཅི་ནས་མ་ཚོར་བར་ནི་འགྲོ་བར་མི་འགྱུར་ཚུལ་དུ་སྲུང་བགྱིས། །གོ་བགོས་ལག་ན་ལག་ཆ་རལ་གྲི་དང། མདུང་ཐུང་མདའ་  
དང་མཚོན་ཆ་རྩེ་གཉིས་ཐོགས། །སྡུག་པའི་བུ་ནི་བསྲུང་བར་བྱ་བའི་ཕྱིར། །ཀུན་ཀྱང་རབ་ཏུ་སྒྲིམ་པ་ཆེན་པོ་གྱིས། །སྒོ་ཀུན་ཆོད་ལ་གཏན་པ་དམ་དུ་ཆུད། །སྒོ་འཕར་སྲ་བ་རྐེད་  
པར་གཏན་ཆུག་ལ། །དུས་ལ་མ་བབ་པར་ནི་སྒོམ་དབྱེ། །སེམས་ཅན་དམ་པ་འདི་ནི་ཤོར་ཏ་རེ། །ནོར་བུ་དོ་ཤལ་མུ་ཏིག་དོ་ཤལ་ཐོགས། །མེ་ཏོག་ཟླ་གམ་སེངྒེ་ཤིང་ལོ་རེས། །  
སྐ་རགས་སོར་གདུབ་སྣ་རྒྱན་ཆིངས་ཤིང་ཐོགས། །རྐང་གདུབ་དག་ཀྱང་ཤིན་ཏུ་ལེགས་པར་ཐོགས། །ལྷ་མི་ཕན་པ་གླང་པོ་དྲེགས་བཞིན་འགྲོ་གལ་ཏེ་གློ་བུར་མངོན་པར་བྱུང་  
ང་རེ༑ ༑ཅི་ནས་མི་བདེ་རྙེད་པར་མ་གྱུར་པར། །དེ་ལྟ་དེ་ལྟར་ནན་ཏན་ཆེར་གྱིས་ཤིག་བུད་མེད་གང་དག་མདུང་ཐུང་ཐོགས་པ་དག་དྲི་མ་མེད་པ་མལ་ན་འདུག་པ་བསྐོར། །ཅི་  
ནས་གཉིད་ཀྱིས་ལོག་པར་མ་གྱུར་པར། །ཕྱེ་མ་ལེབ་བཞིན་མིག་གིས་བསྲུང་བར་གྱིས། །རྒྱལ་བུ་འདི་ནི་བསྲུང་བར་བྱ་བའི་ཕྱིར་།ཁྱིམ་འདིར་རིན་པོ་ཆེ་ཡི་དྲ་བ་བྲོས། །གླིང་བུ་  
དག་ཀྱང་རབ་ཏུ་བུད་ཅིང་ལོངས། །དེ་མོད་རྡུལ་དང་བྲལ་བ་སྲུང་བར་གྱིས། །ཕན་ཚུན་གཅིག་ལ་གཅིག་ནི་སྤྲོན་བྱོས་ཏེ། །དོ་མོད་མ་ཉལ་ཤིན་ཏུ་སྲུང་བ་གྱིས། །རྒྱལ་སྲིད་དང་ནི་  
  
  
༄༅། །ཡུལ་འཁོར་སྤངས་ནས་སུ། །ཁྱིམ་ནས་མངོན་དུ་འབྱུང་བར་གྱུར་ཏ་རེ། །འདི་ནི་མངོན་པར་བྱུང་བར་གྱུར་ན་ཀོ་རྒྱལ་པོའི་ཕོ་བྲང་འདི་ཀུན་ཉམས་མི་  
དགའ༑ ༑རྒྱལ་པོའི་རིགས་རྒྱུད་ཡུན་རིང་གནས་པ་ཡང། །རྒྱལ་པོའི་རིགས་དང་རྒྱུད་ནི་ཆད་པར་འགྱུར། །དགེ་སློང་དག་དེ་ནས་གནོད་སྦྱིན་གྱི་སྡེ་དཔོན་ལྔ་རྩེན་ལ་སོགས་  
པ་གནོད་སྦྱིན་གྱི་སྡེ་དཔོན་ཆེན་པོ་ཉི་ཤུ་རྩ་བརྒྱད་དང་འཕྲོག་མའི་བུ་ལྔ་བརྒྱ་རྣམས་གཅིག་ཏུ་འདུས་ནས་འདི་སྐད་ཅེས་སྨྲས་ཏེ། གྲོགས་པོ་དག་དོ་མོད་བྱང་ཆུབ་སེམས་  
དཔའ་མངོན་པར་འབྱུང་གི་ཁྱེད་ཅག་དེ་ལ་མཆོད་པ་བྱེད་པའི་ལས་ལ་སྤྲོ་བ་གྱིས་ཤིག་རྒྱལ་པོ་ཆེན་པོ་བྮིའང་ལྕང་ལོ་ཅན་གྱི་ཕོ་བྲང་དུ་ཞུགས་ནས་གནོད་སྦྱིན་གྱི་  
འཁོར་ཆེན་པོ་ལ་སྨྲས་པ། གྲོགས་པོ་དག། དོ་མོད་བྱང་ཆུབ་སེམས་དཔའ་མངོན་པར་འབྱུང་གི་ཁྱེད་ཀྱིས་བཅིབས་པའི་རྐང་ལག་ནས་ཐེག་ལ་འབྱུང་བར་གྱིས་ཤིག་  
གནོད་སྦྱིན་གྱི་འཁོར་གྱིས་སྨྲས་པ། སྐུ་ནི་སྲེད་མེད་བུ་ཡི་སྟོབས་ལྡན་རྡོ་རྗེ་ལྟ་བུར་མི་ཕྱེད་སྲ་ལ་ལྕི། །སེམས་ཅན་ཀུན་གྱི་དམ་པ་དེ་ནི་བརྩོན་འགྲུས་སྟོབས་ལྡན་གཡོ་བ་  
མི་མངའ་སྟེ། །རི་ཡི་དམ་པ་ལྷུན་པོ་ཆེན་པོ་རྨང་ནས་ཕྱུང་སྟེ་ནམ་མཁར་གཟུང་ནུས་ཀྱི། །རྒྱལ་བའི་ཡོན་ཏན་ལྷུན་པོ་རི་ལྕི་བསོད་ནམས་ཡེ་ཤེས་གནས་པ་སུས་ཀྱང་གང་  
  
  
།རྣམ་ཐོས་ཀྱི་བུས་སྨྲས་པ། མི་གང་ང་རྒྱལ་འགྱིང་བ་དེ་ལ་སྟོན་པ་ལྕི། །གང་དག་དགའ་གུས་གནས་པ་དེ་དག་ཡང་བར་ཚོར། །བསམ་པ་ཐག་པས་བརྩོན་པར་  
བྱོས་ལ་གུས་པ་ཡིས། །བྱ་ཡིས་ཤ་ཁམ་བཞིན་དུ་ཡང་བར་ཤེས་པར་གྱིས། །ཁོ་བོ་མདུན་ནས་འགྲོ་ཡིད་ཁྱེད་ཅག་རྣམས་ཀྱིས་བཅིབས་པ་ཐེག་བྱང་ཆུབ་སེམས་དཔའ་མངོན་  
པར་འབྱུང་ཚེ་བསོད་ནམས་མང་པོ་གསོག་དགེ་སློང་དག་དེ་ནས་ལྷའི་དབང་པོ་བརྒྱ་བྱིན་གྱིས་སུམ་ཅུ་རྩ་གསུམ་གྱི་ལྷ་རྣམས་ལ་སྨྲས་པ། ཀྱེ་གྲོགས་པོ་དག་དོ་མོད་བྱང་ཆུབ་  
སེམས་དཔའ་མངོན་པར་འབྱུང་གི་དེ་ལ་ཁྱེད་ཐམས་ཅད་མཆོད་པའི་ལས་ལ་སྤྲོ་བར་གྱིས་ཤིག་དེ་ན་ལྷའི་བུ་ཞི་བའི་བློ་གྲོས་ཞེས་བྱ་བ་དེས་འདི་སྐད་ཅེས་སྨྲས་སོ། །བདག་  
གིས་ནི་སེར་སྐྱའི་གནས་ཀྱི་གྲོང་ཁྱེར་ཆེན་པོའི་སྐྱེས་པ་དང་བུད་མེད་དང། ཁྱེའུ་དང། བུ་མོ་ཐམས་ཅད་གཉིད་ཀྱིས་ལོག་པར་བགྱིའོ། །ལྷའི་བུ་རྩེ་བ་བཀོད་པ་ཞེས་བྱ་བ་  
དེས་འདི་སྐད་ཅེས་སྨྲས་སོ། །བདག་གིས་ནི་རྟ་དང། གླང་པོ་ཆེ་དང། བོང་བུ་དང། རྔ་མོ་དང། བ་ལང་དང། མ་ཧེ་དང། སྐྱེས་པ་དང། བུད་མེད་དང། ཁྱེའུ་དང། བུ་མོ་རྣམས་  
ཀྱི་སྒྲ་མི་གྲག་པར་བགྱིའོ། །ལྷའི་བུ་བཀོད་པའི་བློ་གྲོས་ཞེས་བྱ་བ་དེས་འདི་སྐད་ཅེས་སྨྲས་སོ། །བདག་གིས་ནི། ནམ་མཁའི་དཀྱིལ་དུ་ཤིང་རྟ་ཆེན་པོ་བདུན་རིན་པོ་ཆེའི་སྟེགས་  
  
  
༄༅། །བུས་འཁོར་བར་བསྐོར་བ། ནོར་བུ་རིན་པོ་ཆེ་མེ་ཤེལ་གྱི་འོད་འབར་བ། གདུགས་དང། རྒྱལ་མཚན་དང། བ་དན་བསྒྲེང་བ། མེ་ཏོག་སྣ་ཚོགས་ཆལ་པར་  
བཀྲམ་པ། པོག་པོར་ནས་བདུག་སྤོས་སྣ་ཚོགས་ཀྱིས་བདུགས་པ་དག་བྱང་ཆུབ་སེམས་དཔའ་ལམ་གང་ནས་འབྱུང་བའི་ལམ་དེར་བཀོད་པ་བགྱིའོ་།ཀླུའི་རྒྱལ་པོ་ས་སྲུང་གི་  
བུ་ཞེས་བྱ་བས་འདི་སྐད་ཅེས་སྨྲས་སོ། །བདག་གིས་ནི་བདག་ཉིད་ཀྱི་སྣ་ལ་ཁང་པ་བརྩེགས་པ་དཔག་ཚད་སུམ་ཅུ་རྩ་གཉིས་ཕ་བགྱིས་ཏེ་དེར་ལྷའི་བུ་མོ་དག་བཀོད་ལ་སིལ་  
སྙན་དང། གླུ་དབྱངས་ལེན་དུ་སྩལ་ཅིང་གླུ་དང་རོལ་མོའི་དབྱངས་སྒྲ་ཆེན་པོས་བྱང་ཆུབ་སེམས་དཔའ་ལ་རིམ་གྲོ་དང་བསྙེན་བཀུར་བགྱིད་ཅིང་མཆི་བར་བགྱིའོ། །ལྷའི་དབང་  
པོ་བརྒྱ་བྱིན་ཉིད་ཀྱིས་འདི་སྐད་ཅེས་སྨྲས་སོ། །ཁོ་བོས་ནི་སྒོ་དབྱེའོ། །ལམ་མཚོན་པར་བྱའོ། །ལྷའི་བུ་ཆོས་སྤྱོད་ཀྱིས་འདི་སྐད་ཅེས་སྨྲས་སོ། །བདག་གིས་ནི་བཙུན་  
མོའི་འཁོར་རྣམས་མི་སྡུག་པར་བསྟན་པར་བགྱིའོ། །ལྷའི་བུ་ཡང་དག་སྐུལ་པོས་སྨྲས་པ། བདག་གིས་ནི་བྱང་ཆུབ་སེམས་དཔའ་གཟིམས་མལ་ནས་བཞེངས་པར་  
གསོལ་བར་བགྱིའོ། །དེ་ན་ཀླུའི་རྒྱལ་པོ་ཆུ་ལྷ་དང། ཀླུའི་རྒྱལ་པོ་གཟི་ཅན་དང། ཀླུའི་རྒྱལ་པོ་རྒྱ་མཚོ་དང། ཀླུའི་རྒྱལ་པོ་མ་དྲོས་པ་དང། ཀླུའི་རྒྱལ་པོ་དགའ་བོ་དང་  
  
  
།བདག་ཅག་གིས་ནི་བྱང་ཆུབ་སེམས་དཔའ་ལ་མཆོད་པའི་ལས་ཀྱི་ཕྱིར་དུས་ཀྱི་རྗེས་སུ་འབྲང་བའི་ཙནྡན་གྱི་སྤྲིན་མངོན་པར་སྤྲུལ་ཏེ་ཙནྡན་  
སྦྲུལ་གྱི་སྙིང་པོའི་ཕྱེ་མའི་ཆར་དབབ་བོ། །དགེ་སློང་དག་དེ་ལྟར་ལྷ་དང། ཀླུ་དང། གནོད་སྦྱིན་དང། དྲི་ཟ་རྣམས་ཀྱིས་རྣམ་པ་འདི་ལྟ་བུའི་བསམ་པ་ངེས་པ་བསམ་སྟེ་བརྩམས་  
སོ༑ ༑བྱང་ཆུབ་སེམས་དཔའ་ཆོས་སེམས་པ་ལ་ཞུགས་པ། གླུ་དབྱངས་ལེན་པའི་ཁང་བཟང་ན་མལ་བདེ་བ་ལ་འདུག་པ། བཙུན་མོའི་འཁོར་གྱི་ནང་ན་འདུག་པ་ནི་སྔོན་གྱི་སངས་  
རྒྱས་ཀྱི་སྤྱོད་པ་རྣམ་པར་སེམས་ཤིང་སེམས་ཅན་ལ་ཕན་པ་བྱ་བ་རྗེས་སུ་སེམས་ལ་སྔོན་གྱི་སྨོན་ལམ་གྱི་ཚིག་བཞི་མངོན་དུ་བྱེད་དོ། །བཞི་གང་ཞེ་ན། སྔོན་ང་རང་བྱུང་གི་  
བདག་པོ་འདོད་ཅིང་ཐམས་ཅད་མཁྱེན་པ་ཉིད་དོན་དུ་གཉེར་བ་ན་གོ་ཆ་འདི་ལྟ་བུ་བགོས་པར་གྱུར་ཏེ། སེམས་ཅན་སྡུག་བསྔལ་བ་དག་མཐོང་ནས་ཀྱེ་མའོ། །བདག་གིས་འཇིག་  
རྟེན་གནས་པ་བཅིངས་ཏེ་འཁོར་བའི་བཙོན་ར་ཆེན་པོར་བཅུག་པ་ལ་འཁོར་བའི་བཙོན་ར་དྲལ་ཏེ་བཅིངས་པ་བཀྲོལ་བའི་སྒྲ་བསྒྲག་གོ་སྲེད་པའི་ཞགས་པ་དང། སྒྲོག་དམ་  
པོས་བཅིངས་པའི་སེམས་ཅན་རྣམས་ཀྱང་རབ་ཏུ་དགྲོལ་ལོ། །ཞེས་བྱ་བ་སྔོན་གྱི་སྨོན་ལམ་གྱི་ཚིག་དང་པོ་འདི་མངོན་དུ་གྱུར་ཏོ། །ཀྱེ་མའོ་བདག་གིས་འཇིག་རྟེན་མ་རིག་  
  
  
༄༅། །པའི་མུན་པ་མུན་ནག་ཐིབས་པོ་ཆེན་པོར་ཞུགས་པ། མི་ཤེས་པའི་ལིང་ཐོག་དང་རབ་རིབ་ཀྱིས་མིག་བསྒྲིབས་པ། ཤེས་རབ་ཀྱི་མིག་དང་བྲལ་བ། མ་རིག་པ་  
དང་གཏི་མུག་གིས་ལྡོངས་པ་ལ་ཆོས་ཀྱི་སྣང་བ་ཆེན་པོ་བྱ་ཞིང་ཡེ་ཤེས་ཀྱི་སྒྲོན་མའང་ཉེ་བར་བསྒྲུབས་ལ། རྣམ་པར་ཐར་པའི་སྒོ་གསུམ་ཤེས་པའི་མིག་སྨན་རི་ལུ་དང། སྨན་  
ཐབས་དང་ཤེས་རབ་དང། ཡེ་ཤེས་དང་ལྡན་པ་བཏང་སྟེ། མ་རིག་པའི་མུན་པ་མུན་ནག་དང། གཏི་མུག་གི་མུན་པ་དང། རབ་རིབ་དང་ལིང་ཏོག་དང། རྙོག་པ་ཐམས་  
ཅད་བསལ་ནས་ཤེས་རབ་ཀྱི་མིག་རྣམ་པར་སྦྱང་ངོ་ཞེས་བྱ་བ་སྔོན་གྱི་སྨོན་ལམ་གྱི་ཚིག་གཉིས་པ་འདི་མངོན་དུ་གྱུར་ཏོ། །ཀྱེ་མའོ་བདག་གིས་འཇིག་རྟེན་ང་རྒྱལ་གྱི་  
རྒྱལ་མཚན་བསྒྲེང་བ། ངར་འཛིན་པ་དང་ང་ཡིར་འཛིན་པ་ལ་མངོན་པར་ཞེན་པ། བདག་དང་བདག་གིར་འཛིན་པ་དང་ལྡན་པའི་ཡིད་ཅན། འདུ་ཤེས་དང། སེམས་དང་  
ལྟ་བ་ཕྱིན་ཅི་ལོག་གིས་ཕྱིན་ཅི་ལོག་ཏུ་གྱུར་པ། བཟུང་བ་ངན་པས་ཟིན་པ་ལ་འཕགས་པའི་ལམ་བསྟན་ཏེ། ངའོ་སྙམ་པའི་ང་རྒྱལ་བསྙིལ་བར་བྱའོ་ཞེས་བྱ་བ་སྔོན་གྱི་  
སྨོན་ལམ་གྱི་ཚིག་གསུམ་པ་འདི་མངོན་དུ་གྱུར་ཏོ༑ ༑ཀྱེ་མའོ་བདག་གིས་འཇིག་རྟེན་རྣམ་པར་མ་ཞི་བ། ཐགས་འཁྲུགས་པ་ལྟ་བུར་གྱུར་པ། དྲུ་གུ་འཛིངས་པ་ལྟ་  
  
  
འོང་བ་དང་འགྲོ་བར་གྱུར་པ། འཇིག་རྟེན་འདི་ནས་འཇིག་རྟེན་ཕ་རོལ་དང། འཇིག་རྟེན་ཕ་རོལ་ནས་འཇིག་རྟེན་འདིར་ཀུན་ཏུ་རྒྱུག་ཅིང་འཁོར་ལ་འཁོར་བ་ལས་  
མི་ལྡོག་པ་མགལ་མེའི་འཁོར་ལོ་ལྟ་བུར་གྱུར་པ་ལ་ཉེ་བར་ཞི་བར་བྱེད་པའི་ཤེས་རབ་ཀྱིས་ཆོག་པར་བྱེད་པའི་ཆོས་ཀྱང་བསྟན་ཏོ་ཞེས་བྱ་བ་སྔོན་གྱི་སྨོན་ལམ་གྱི་ཚིག་བཞི་པ་  
འདི་མངོན་དུ་གྱུར་ཏེ། སྔོན་གྱི་སྨོན་ལམ་གྱི་ཚིག་བཞི་པོ་དེ་དག་མངོན་དུ་གྱུར་ཏོ། །སྐད་ཅིག་དེ་ལ་ལྷའི་བུ་ཆོས་སྤྱོད་དང། གནས་གཙང་མའི་རིས་ཀྱི་ལྷའི་བུ་རྣམས་ཀྱིས་བཙུན་  
མོའི་འཁོར་མི་སྡུག་པར་བསྒྱུར་ཏེ་མི་སྡུག་པར་གནས་པ་དང། སྨད་པའི་གཟུགས་སུ་བསྟན་ནས་ནམ་མཁའ་ལ་འཁོད་དེ་བྱང་ཆུབ་སེམས་དཔའ་ལ་ཚིགས་སུ་བཅད་དེ་སྨྲས་པ་  
དེ་ནས་ལྷའི་བུ་རྫུ་འཕྲུལ་ཆེ་རྣམས་ཀྱིས། །པདྨ་རྒྱས་པ་ཡངས་པའི་སྤྱན་ལ་སྨྲས། །དུར་ཁྲོད་དབུས་འདིར་བཞུགས་པར་གྱུར་ལགས་ན། །ཁྱོད་ནི་ཇི་ལྟར་དགྱེས་པ་སྐྱེ་བར་འགྱུར། །  
ལྷ་ཡི་དབང་ཕྱུག་རྣམས་ཀྱིས་དེ་བསྐུལ་ནས། །ཡུད་ཙམ་བཙུན་མོའི་འཁོར་ལ་ལྟ་ཞིང་རྟོག་བལྟས་ནས་སྨད་པར་གྱུར་པ་དེ་དག་མཐོང། །དུར་ཁྲོད་གནས་པར་གྱུར་པ་བདེན་  
སྙམ་བྱེད། །བྱང་ཆུབ་སེམས་དཔའ་ཐམས་ཅད་དང་ལྡན་པའི་བུད་མེད་ཀྱི་ཚོགས་ལ་རྣམ་པར་བལྟས་པ་དང། ཁ་ཅིག་ནི་གོས་ལྷུང་བར་གྱུར། ཁ་ཅིག་ནི་སྐྲ་ཞིག་ཁ་ཅིག་  
  
  
༄༅། །ནི་རྒྱན་བྲུལ། ཁ་ཅིག་ནི་ཅོད་པན་ལྷུང། ཁ་ཅིག་ནི་ཕྲག་པ་མི་སྡུག་པར་གྱུར། ཁ་ཅིག་ནི་ལུས་རྣམ་པར་འཁྲུགས། ཁ་ཅིག་ནི་བཞིན་མི་སྡུག་པར་  
གནས༑ ཁ་ཅིག་ནི་མིག་གྱུར། ཁ་ཅིག་ནི་ཁ་ཆུ་ཟག་ཁ་ཅིག་ནི་སྡུར། ཁ་ཅིག་ནི་ལུད་པ་ལུ། ཁ་ཅིག་ནི་གོད། ཁ་ཅིག་ནི་བརྡོལ། ཁ་ཅིག་ནི་སོ་འཁྲིག་ཁ་ཅིག་  
ནི་བཞིན་མདོག་འགྱུར། ཁ་ཅིག་ནི་གཟུགས་མི་སྡུག་པར་གྱུར་ཏེ་ལག་པ་རིང་པོར་གྱུར། ཁ་ཅིག་ནི་རྐང་པ་ཕྲལ། ཁ་ཅིག་ནི་མགོ་ཕྱུང་ཁ་ཅིག་ནི་མགོ་གཡོགས་  
ཁ་ཅིག་ནི་བཞིན་གྱི་དབྱིབས་གྱུར། ཁ་ཅིག་ནི་ལུས་མ་རུང་བར་གྱུར། ཁ་ཅིག་ནི་ལུས་སྒྲེན་མོར་གྱུར། ཁ་ཅིག་ནི་ལུས་བསྐུམས་ཤིང་སྡུར། ཁ་ཅིག་ནི་རྫ་རྔ་ལ་  
འཁྱུད་ནས་ལུས་གན་རྐྱལ་དུ་འགྱེལ། ཁ་ཅིག་ནི་པི་ཝང་དང་རྒྱུད་གསུམ་པའི་སྟེང་དུ་ལག་པ་བརྐྱང། ཁ་ཅིག་ནི་གླིང་བུ་ལ་སོས་འདེབས། ཁ་ཅིག་ནི་རོལ་མོའི་  
ཆ་བྱེད་ཀིམྤ་ལ་དང། ན་ཀུ་ལ་དང། འཁར་བའི་སིལ་ཁྲོལ་དང་ཕེག་ལ་འཛིན། ཁ་ཅིག་ནི་མིག་འཛུམ་ཞིང་འབྱེད་ལ་འགྱུར། ཁ་ཅིག་ནི་ཁ་གདངས་པར་གྱུར་  
ཏེ༑ དེ་ལྟར་ས་ལ་མི་སྡུག་པར་གནས་པར་གྱུར་པའི་བཙུན་མོའི་འཁོར་ལ་ལྟ་ཞིང་བྱང་ཆུབ་སེམས་དཔའ་དུར་ཁྲོད་ཀྱི་འདུ་ཤེས་སྐྱེད་དོ། །དེ་ལ་འདི་སྐད་ཅེས་བྱ་སྟེ་  
  
  
།སྙིང་རྗེས་ཤུགས་ཕྱུང་ནས་ནི་འདི་སྐད་སྨྲས། །ཨེ་མ་སྐྱེ་རྒུ་དག་ནི་སྡུག་བསྔལ་གྱུར། །སྲིན་མོའི་ཚོགས་ལ་དགའ་བ་ཇི་ལྟར་  
རྙེད༑ ༑འདོད་པའི་ཡོན་ཏན་ཡོན་མིན་ཡོན་ཏན་འཛིན། །གཏི་མུག་མུན་པས་རབ་བསྒྲིབས་བློ་གྲོས་ངན། །དཔེར་ན་བྱ་ནི་བྱ་རྒྱར་ཚུད་པ་བཞིན། །ནམ་ཡང་འབྱུང་བ་རྙེད་པར་  
འགྱུར་མ་ཡིན།། །།འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་པ་ཆེན་པོའི་མདོ། བམ་པོ་བཅུ་པ། དེ་ནས་བྱང་ཆུབ་སེམས་དཔའ་ཆོས་སྣང་བའི་སྒོ་འདིས་ཡང་བཙུན་  
མོའི་འཁོར་ལོ་རྟོག་ཅིང་སྙིང་རྗེ་ཆེན་པོའི་སྨྲེ་བས་སེམས་ཅན་གྱི་ཕྱིར་སྨྲེ་སྟེ། འདི་ནི་བྱིས་པ་དེ་དག་ནི་གསོད་པ་སྟེ། གསད་པའི་གནས་སུ་གསང་པར་བྱ་བ་གསོད་པ་དང་  
མཚུངས་སོ། །འདི་ན་བྱིས་པ་དེ་དག་ནི་ཆགས་པ་སྟེ། ངན་སྐྱུག་གིས་གང་བའི་སྣོད་རི་མོ་ཅན་རྣམས་ལ་མི་མཁས་པ་ཆགས་པ་དང་མཚུངས་སོ། །འདི་ན་བྱིས་པ་དེ་དག་ནི་  
འབྱིང་བ་སྟེ། གླང་པོ་ཆེ་ཆུར་བྱིང་པ་དང་མཚུངས་སོ། །འདི་ནི་བྱིས་པ་དེ་དག་ནི་བཙས་པ་སྟེ། བཙོན་རའི་ནང་གི་བཙོན་བཙས་པ་དང་མཚུངས་སོ། །འདི་ན་བྱིས་པ་དེ་དག་ནི་  
མངོན་པར་དགའ་བ་སྟེ། ཕག་མི་གཙང་བ་ལ་དགའ་བ་དང་མཚུངས་སོ། །འདི་ན་བྱིས་པ་དེ་དག་ནི་ཆགས་པ་སྟེ། ཁྱི་ཀེང་རུས་ལ་ཆགས་པ་དང་མཚུངས་སོ། །འདི་ན་བྱིས་  
  
  
༄༅། །པ་དེ་དག་ནི་རབ་ཏུ་ལྷུང་བ་སྟེ། ཕྱེ་མ་ལེབ་མར་མེའི་མེ་ལྕེར་ལྷུང་བ་དང་མཚུངས་སོ། །འདི་ན་བྱིས་པ་དེ་དག་ནི་ཐོགས་པ་སྟེ། སྤྲེའུ་རྙོང་ལ་ཐོགས་  
པ་དང་མཚུངས་སོ། །འདི་ན་བྱིས་པ་དེ་དག་ནི་ཡོངས་སུ་བཟུང་བ་སྟེ། ཉ་རྒྱས་ཟིན་པ་དང་མཚུངས་སོ། །འདི་ན་བྱིས་པ་དེ་དག་ནི་ཡོངས་སུ་གཏུབས་པ་སྟེ། ཤ་ཚོང་གི་  
གནས་ཀྱི་ལུག་དང་མཚུངས་སོ། །འདི་ན་བྱིས་པ་དེ་དག་ནི་བཙུགས་པ་སྟེ། སྡིག་པ་བྱེད་པ་གསལ་ཤིང་གི་རྩེ་མོ་ལ་བཙུགས་པ་དང་མཚུངས་སོ། །འདི་ན་བྱིས་པ་དེ་  
དག་ནི་འདམ་དུ་འབྱིང་ཞིང་ཐོགས་པ་སྟེ། གླང་པོ་ཆེ་རྒན་པོ་འདམ་དུ་སོང་བ་དང་མཚུངས་སོ། །འདི་ན་བྱིས་པ་དེ་དག་ནི་ཕོངས་པ་སྟེ། རྒྱ་མཚོ་ཆེན་པོར་གྲུའི་སྣམ་  
བུ་ཞིག་པ་དང་མཚུངས་སོ། །འདི་ན་བྱིས་པ་དེ་དག་ནི་རབ་ཏུ་ལྷུང་བ་སྟེ། དམུས་ལོང་གཡང་ས་ཆེན་པོར་ལྷུང་བ་དང་མཚུངས་སོ། །འདི་ན་བྱིས་པ་དེ་དག་ནི་ཡོངས་  
སུ་ཟད་པར་འགྱུར་བ་སྟེ། སའི་སྟེང་གི་མཚམས་སུ་སོང་བའི་ཆུ་དང་མཚུངས་སོ། །འདི་ན་བྱིས་པ་དེ་དག་ནི་ངུ་བ་འཐུལ་བ་སྟེ་བསྐལ་པ་ཟད་པའི་ས་ཆེན་པོ་དང་  
མཚུངས་སོ། །འདི་ན་བྱིས་པ་དེ་དག་ནི་འཁོར་བ་སྟེ། རྫ་མཁན་གྱི་འཁོར་ལོའི་ཤུགས་དང་མཚུངས་སོ། །འདི་ན་བྱིས་པ་དེ་དག་ནི་འབྲོག་རྩོལ་བ་སྟེ། དམུས་  
  
  
།འདི་ན་བྱིས་པ་དེ་དག་ནི་བཏགས་ཤིང་འཁོར་བ་སྟེ། ཁྱི་ལྟོང་གིས་བཏགས་པ་དང་མཚུངས་སོ། །འདི་ན་བྱིས་པ་དེ་དག་ནི་རྙིས་པ་སྟེ་  
དཔྱིད་ཀྱི་རྩྭ་དང་ནགས་ཚལ་དང་མཚུངས་སོ། །འདི་ན་བྱིས་པ་དེ་དག་ནི་ཡོངས་སུ་ཉམས་པ་སྟེ། མར་གྱི་ངོའི་ཟླ་བ་དང་མཚུངས་སོ། །འདི་དག་ནི་བྱིས་པ་རྣམས་ལ་ཟ་བ་  
སྟེ༑ ཀླུ་ལ་ནམ་མཁའ་ལྡིང་དང་མཚུངས་སོ། ༑འདི་དག་ནི་བྱིས་པ་རྣམས་ལ་འཆའ་བ་སྟེ། གྲུ་བོ་ཆེ་ལ་ཆུ་སྲིན་ཆེན་པོ་དང་མཚུངས་སོ། །འདི་དག་ནི་བྱིས་པ་རྣམས་ལ་  
འཛེམས་པ་སྟེ། མགྲོན་པོ་ལ་ཆོམ་པོ་མང་པོ་དང་མཚུངས་སོ། །འདི་དག་ནི་བྱིས་པ་རྣམས་ལ་འཇིག་པ་སྟེ། ཤིང་སཱ་ལ་ལ་རླུང་དམར་ཆེན་པོ་དང་མཚུངས་སོ། །འདི་དག་  
ནི་བྱིས་པ་རྣམས་ལ་གསོད་པ་སྟེ། སྐྱེ་བོ་ལ་སྦྲུལ་མིག་གདུག་པ་དང་མཚུངས་སོ། །བྱིས་པ་རྣམས་ནི་རོ་མྱང་བའི་འདུ་ཤེས་ཀྱིས་ཆོད་པ་སྟེ། རལ་གྲིའི་སོ་སྦྲང་རྩིས་བསྐུས་  
པས་ཆོད་པ་བཞིན་ནོ། །འདི་དག་ནི་བྱིས་པ་རྣམས་ཁྱེར་བ་སྟེ་ཤིང་གི་ཕུང་པོ་ཆུ་བོའི་ཆུས་ཁྱེར་བ་དང་མཚུངས་སོ། །འདི་དག་ནི་བྱིས་པ་རྣམས་ལ་རྩེན་པ་སྟེ། བྱིས་པ་ཆུང་  
ངུ་རང་གི་གཅིན་རྟུག་ལ་རྩེ་བ་དང་མཚུངས་སོ། །འདི་དག་ནི་བྱིས་པ་རྣམས་ཀུན་ཏུ་སྒྱུར་བ་སྟེ། གླང་པོ་ཆེ་ལ་ལྕགས་ཀྱུ་དང་མཚུངས་སོ། །འདི་དག་ནི་བྱིས་པ་རྣམས་ལ་  
  
  
༄༅། །སླུ་བ་སྟེ། གཡོན་ཅན་གྱིས་བྱིས་པའི་རང་བཞིན་ཅན་དག་བྲིད་པ་བཞིན་ནོ། །འདི་དག་ནི་བྱིས་པ་དེ་དག་གི་དགེ་བའི་རྩ་བ་ཟད་པར་བྱེད་པ་སྟེ། རྒྱན་པོ་  
ལ་དགའ་བའི་ནོར་དང་མཚུངས་སོ། །འདི་དག་གིས་བྱིས་པ་རྣམས་ལ་འཆོས་པ་སྟེ། སྲིན་མོ་རྣམས་ཀྱིས་ཚོང་པ་འཆོས་པ་དང་མཚུངས་སོ། །བྱང་ཆུབ་སེམས་དཔའ་རྣམ་པ་  
སུམ་ཅུ་རྩ་གཉིས་པོ་འདི་དག་གིས་བཙུན་མོའི་འཁོར་ལ་ཡོངས་སུ་བརྟག་པ་བྱས་ནས་ལུས་ལ་མི་གཙང་བའི་འདུ་ཤེས་རྣམ་པར་སྒོམ་མི་མཐུན་པའི་འདུ་ཤེས་ཉེ་བར་  
སྒྲུབ། སྨད་པའི་འདུ་ཤེས་སྐྱེད། རང་གི་ལུས་ལའང་དེ་དང་འདྲ་བར་རྣམ་པར་སྒོམ། ལུས་ཀྱི་ཉེས་དམིགས་ཡང་དག་པར་མཐོང། ལུས་ལ་ལུས་སུ་མངོན་པར་ཞེན་པ་  
ལས་སྐྱོད། སྡུག་པའི་འདུ་ཤེས་རྣམ་པར་འཇིག་མི་སྡུག་པའི་འདུ་ཤེས་འཇུག་པར་བྱེད། འོག་གི་རྐང་པའི་མཐིལ་ནས་སྟེང་གི་ཀླད་པ་མན་ཆད་མི་གཙང་བ་ལས་བྱུང་བ་  
དང། མི་གཙང་བ་ལས་གྱུར་པ་དང། རྟག་ཏུ་མི་གཙང་བ་ཟག་པར་མཐོང་ངོ། །དེའི་ཚེ་ཚིགས་སུ་བཅད་པ་འདི་དག་ཀྱང་སྨྲས་སོ་།ལུས་ཀྱི་ཞིང་ལས་སྐྱེས་ཤིང་སྲེད་པའི་  
ཆུ་ལས་བྱུང་བ་འཇིག་ཚོགས་མིང་དུ་བཏགས། །མཆི་མ་རྡུལ་དང་མཆིལ་མས་བརླན་ལ་གཅིན་གྱིས་བསྒྱུར་ཅིང་ཁྲག་གི་ཐིགས་པས་གང་།ཞག་དང་རྣག་དང་ལྒང་  
  
  
།རྟག་ཏུ་ངན་སྐྱུག་ཟག་ཅིང་ཀུན་ཀྱང་དྲི་མ་རྣམ་པ་སྣ་ཚོགས་ཐ་དད་པ། །པགས་དང་སོ་དང་སྐྲ་དང་སྤུ་ཡིས་བསྒྱུར་ཅིང་  
པགས་པས་གཡོགས་ལ་སྤུ་དང་ལྡན། །རྒྱུ་མ་མཆིན་པ་མཚེར་པ་ཆུ་སེར་ཁ་ཆུ་འདི་དག་བསགས་པ་ཉམ་ཆུང་བ། །རྐང་དང་ཆུ་རྒྱུས་དག་གིས་སྦྲེལ་ཏེ་འཁྲུལ་འཁོར་འདྲ་ཞིང་  
ཤ་ཡིས་མཛེས་པར་བྱས། །སྣ་ཚོགས་ནད་ཀྱིས་གང་ཞིང་མྱ་ངན་ཁྱབ་ལ་བཀྲེས་དང་སྐོམ་པས་ཀུན་ཏུ་ཉེན། །སྐྱེ་བ་པོ་དག་ལུས་ནི་བུ་ག་མང་ཞིང་འཆི་དང་རྒ་བའི་གནས་གྱུར་  
པ༑ ༑མཐོང་ནས་མཁས་པ་སུ་ཞིག་རང་གི་ལུས་ལ་དགྲ་དང་མཚུངས་པར་སེམས་མི་འགྱུར། །དེ་ལྟར་བྱང་ཆུབ་སེམས་དཔའ་ལུས་ལ་ལུས་སུ་སོང་བའི་དྲན་པས་གནས་པར་གྱུར་  
ཏོ༑ ༑ནམ་མཁའི་དཀྱིལ་ན་འཁོད་པའི་ལྷའི་བུ་རྣམས་ཀྱིས་ལྷའི་བུ་ཆོས་སྤྱོད་ལ་འདི་སྐད་ཅེས་སྨྲས་སོ། །གྲོགས་པོ་དོན་གྲུབ་འདི་ནི་བཙུན་མོའི་འཁོར་ལ་རྣམ་པར་ལྟ་ཞིང་  
འཛུམ་ཡང་སྟོན། །སེམས་ནི་མི་དགའ་མིག་ནི་ཕྱིར་ཞིང་ལྟ་ན་ཕྱི་བཤོལ་བྱེད་དམ་ཅི། །ཡང་ན་འདི་ནི་རྒྱ་མཚོའི་ཟབས་དང་མཚུངས་ཏེ་འདི་ཚད་གཟུང་བར་མི་ནུས་སོ། །ཡང་ན་  
ཆགས་པ་མེད་པ་འདི་ཡུལ་རྣམས་ལ་ཆགས་པར་མི་འགྱུར་གྲང། །ལྷ་རྣམས་ཀྱིས་བསྐུལ་བ་ཡི་ཡི་དམ་བརྗེད་པར་མ་གྱུར་གྲང། །ལྷའི་བུ་ཆོས་སྤྱོད་ཀྱིས་སྨྲས་པ། དེ་སྐད་  
  
  
༄༅། །སྨྲ་ཅི་དགོས། འདི་སྔོན་བྱང་ཆུབ་ཀྱི་ཕྱིར་སྤྱོད་པ་ནའང་མངོན་པར་འབྱུང་བ་དང། གཏོང་བ་ལ་རྣམ་པ་དེ་ལྟ་བུར་ཆགས་པ་མེད་པར་གྱུར་པ་དེ་ཁྱེད་ལ་  
མངོན་སུམ་དུ་གྱུར་པ་ཡིན་ན། ད་སྲིད་པ་ཐ་མ་པ་ལ་གནས་པ་ཆགས་པར་མི་འགྱུར་བ་ལྟ་སྨོས་ཀྱང་ཅི་དགོས། དགེ་སློང་དག་དེ་ནས་བྱང་ཆུབ་སེམས་དཔའ་ངེས་པར་  
བྱས་པ༑ ཡིད་བྱུང་བར་གྱུར་པ། བློ་བརྟུལ་བ། ཚུལ་དུ་ཤིས་ཤིང་རིངས་ཐབས་མེད་པར་སྐྱིལ་མོ་ཀྲུང་བཤིག་སྟེ་གླུ་དབྱངས་ལེན་པའི་ཁང་བཟང་ན་ཤར་ཕྱོགས་སུ་ལྟ་ཞིང་  
འདུག་ནས་ལག་པ་གཡས་པས་རིན་པོ་ཆེའི་དྲ་བ་སྨད་དེ། ཁང་བཟང་གི་སྟེང་དུ་སོང་ནས་སོར་མོ་བཅུ་ཐལ་མོ་སྦྱར་ཏེ་སངས་རྒྱས་ཐམས་ཅད་བསམ་ནས་སངས་རྒྱས་ཐམས་  
ཅད་ལ་ཕྱག་འཚལ་ཏེ་ནམ་མཁའི་དཀྱིལ་དུ་བལྟས་པ་དང་དེས་མཐོང་བ། ནམ་མཁའི་དཀྱིལ་ན་ལྷའི་དབང་པོ་མིག་སྟོང་དང་ལྡན་པ་ལྷ་བརྒྱ་སྟོང་གིས་བསྐོར་ཅིང། མེ་  
ཏོག་དང། སྤོས་དང། ཕྲེང་བ་དང། བྱུག་པ་དང། ཕྱེ་མ་དང་གོས་དང། གདུགས་དང། རྒྱལ་མཚན་དང། བ་དན་དང། མེ་ཏོག་གི་རྣ་རྒྱན་དང། རིན་པོ་ཆེའི་དོ་ཤལ་གྱི་  
ཆུན་པོ་ཐོགས་ཏེ་ལུས་བཏུད་ནས་བྱང་ཆུབ་སེམས་དཔའ་ལ་ཕྱག་འཚལ་ཞིང་འདུག་པ་མཐོང་ངོ། །འཇིག་རྟེན་སྐྱོང་བ་བྮིའང་གནོད་སྦྱིན་དང། སྲིན་པོ་དང། དྲི་  
  
  
ཀླུའི་ཚོགས་ཀྱིས་བསྐོར་ཅིང་གོ་ཆ་སྲ་བ་བགོས་རལ་གྲི་དང། མདའ་གཞུ་དང། མདུང་ཐུང་དང། མཚོན་རྩེ་གཉིས་པ་དང། རྩེ་གསུམ་པ་ལག་ན་ཐོགས་ཤིང་ཚུལ་དུ་  
ཤིས་པར་ནོར་བུའི་ཅོད་པན་དང། གཙུག་ཕུད་འཕྱང་བར་བྱང་ཆུབ་སེམས་དཔའ་ལ་ཕྱག་འཚལ་ཞིང་འདུག་པ་མཐོང་ངོ། །ལྷའི་བུ་ཉི་མ་དང་ཟླ་བ་གཉིས་ཀྱང་གློ་གཡས་  
གཡོན་ན་འདུག་པར་མཐོང་ངོ། །སྐར་མའི་བདག་པོ་རྒྱལ་ཡང་ནམ་ཕྱེད་ན་ཤར་བར་མཐོང་ངོ། །མཐོང་ནས་ཀྱང་བྱང་ཆུབ་སེམས་དཔས་འདུན་པ་ལ་སྨྲས་པ། ང་ཡི་བཀྲ་  
ཤིས་འདི་ནི་དོན་ཀུན་གྲུབ། །དོ་མོད་གདོན་མི་ཟ་བར་དོན་གྲུབ་ཀྱི་།འདུན་པ་ཕྱི་བཤོལ་མ་བྱེད་ལ་གོར་དུ། །རྟ་རྒྱལ་རྒྱན་གྱིས་བརྒྱན་པ་ང་ལ་བྱིན། །དེ་ནས་འདུན་པས་  
ཚིག་དེ་ཐོས་ནས་ཡིད་མི་དགའ་ཞིང་འདི་སྐད་ཅེས་སྨྲས་སོ། །སྨིན་མ་རིང་ཞིང་པདྨའི་འདབ་མ་རྒྱས་འདྲའི་སྤྱན་མངའ་མི་ཡི་སེངྒེ་སྟོན་ཀའི་ཟླ་བ་ཉ་བ་ལྟ་བུ་དང། །མེ་ཏོག་ཀུ་  
མུ་ད་དང་ཟླ་བ་དང་ནི་དགའ་བའི་པདྨའི་རྫིང་བུ་གསར་པར་འཇམ་པའི་པདྨ་རྒྱས་འདྲའི་ཞལ། །སྦྱངས་པའི་གསེར་དང་ཉི་མ་ཤར་མ་ཐག་དང་ཟླ་བ་དྲི་མེད་གཟི་དང་མར་བླུགས་  
མེ་ཡི་འོད་འཕྲོ་ནོར་བུ་གློག་འོད་འབར་བའི་གཟི་བརྗིད་ཅན། །གླང་པོ་རྒྱགས་པ་འགྱིང་བའི་གླང་པོའི་སྟོབས་ཅན་བ་ལང་ཁྱུ་མཆོག་རི་དྭགས་རྒྱལ་དང་ངང་པའི་སྟབས་  
  
  
༄༅། །ཅན་སྟབས་མཛེས་ཤིན་ཏུ་ཞབས་ལེགས་གང་དུ་བཞུད་།བྱང་ཆུབ་སེམས་དཔས་སྨྲས་པ། འདུན་པ་གང་གི་དོན་དུ་ང་ཡིས་སྔོན་ཆད་ལག་པ་  
རྐང་པ་མིག་དང་དེ་བཞིན་མགོ་དང་ལུས་བཏང་ཞིང། །ཆུང་མ་དང་ནི་ཕངས་པའི་རྒྱལ་སྲིད་ནོར་གསེར་གོས་དང་རིན་ཆེན་གང་བའི་ཤིང་རྟ་གླང་པོ་རླུང་མགྱོགས་  
ཤུགས་ལྡན་རྟ་ཕོ་རྩལ་མཆོག་ལྡན་པ་བཏང། །བསྐལ་པ་བྱེ་བ་ཁྲག་ཁྲིག་མང་ནས་ཚུལ་ཁྲིམས་ངས་བསྲུངས་བཟོད་པ་ཡོངས་བསྒོམས་བརྩོན་འགྲུས་སྟོབས་དང་  
བསམ་གཏན་ཤེས་རབ་དག། དེ་ལྟ་མོད་ཀྱི་བྱང་ཆུབ་ཞི་བ་ཤིས་པ་ཐོབ་ནས་རྒ་ཤིའི་རྒྱ་མོར་ཆུད་པའི་སེམས་ཅན་ང་ཡིས་ཡོངས་སུ་དགྲོལ་བའི་དུས་ལ་བབ། །འདུན་  
པས་སྨྲས་པ། ཇོ་ཇོ་ཁྱོད་བལྟམས་མ་ཐག་ཏུ་བལྟ་བའི་ཕྱིར་བྲམ་ཟེ་ལྟས་མཁན་རྣམས་ལ་བསྟན་ན། དེ་དག་གིས་རྒྱལ་པོ་ཟས་གཙང་མའི་སྤྱན་སྔར་ལྷ་ཁྱོད་ཀྱི་  
རྒྱལ་པོའི་ཕོ་བྲང་འཕེལ་བར་འགྱུར་རོ་ཞེས་ལུང་བསྟན་ཅེས་བདག་གིས་ཐོས་སོ། །སྨྲས་པ། ཇི་ལྟ་བུར་འགྱུར། སྨྲས་པ། གཞོན་ནུ་འདི་ནི་བསོད་ནམས་བརྒྱ་མཚན་  
ལྡན༑ ༑ཁྱོད་ཀྱི་བུ་བཙས་བསོད་ནམས་གཟི་བརྗིད་ཅན། །དེ་ནི་གླིང་བཞིའི་དབང་ཕྱུག་འཁོར་ལོས་བསྒྱུར། །ནོར་བདུན་དང་ནི་རབ་ཏུ་ལྡན་པར་འགྱུར། །གལ་ཏེ་  
  
  
།བཙུན་མོའི་འཁོར་སྤངས་མངོན་པར་བྱུང་འགྱུར་ན། །བྱང་ཆུབ་རྒ་ཤི་མེད་པའི་གནས་ཐོབ་སྟེ། །ཆོས་ཀྱི་ཆུ་ཡིས་སྐྱེ་རྒུ་འདི་ཚིམ་  
བྱེད༑ ༑ཇོ་ཇོ་ལུང་བསྟན་པ་འདི་ནི་མཆིས་ཏེ། འདི་མ་མཆིས་པ་མ་ལགས་མོད་ཀྱི། འོན་ཀྱང་ཕན་པར་འཚལ་བ་བདག་གི་ཚིག་གསན་པར་གསོལ། སྨྲས་པ། ཅི་ཞིག་  
སྨྲས་པ༑ ལྷ་གཅིག་གང་གི་དོན་དུ་འདི་ན་ཁ་ཅིག་བརྟུལ་ཞུགས་དང་དཀའ་ཐུབ་རྣམ་པ་དུ་མ་རྩོམ་སྟེ། རི་དྭགས་ཀྱི་པགས་པ་དང། རལ་པའི་ཐོར་ཚུགས་དང། རྩྭ་དང་ཤིང་ཤུན་  
གྱོན་པ་དང། སེན་མོ་དང། སྐྲ་དང། ཨག་ཚོམ་རིང་པོར་འཇོག་པ་དང། ལུས་ལ་གདུང་བ་དང། ཡོངས་སུ་གདུང་བ་རྣམ་པ་དུ་མ་སྤྲོ་བར་བགྱིད་དེ། བདག་ཅག་ཇི་ལྟར་ལྷ་  
དང་མིའི་ཕུན་སུམ་ཚོགས་པ་འཐོབ་པར་འགྱུར་ཞེས་བརྟུལ་ཞུགས་དང་དཀའ་ཐུབ་དྲག་པོ་རྩོམ་མོ། །ཇོ་ཇོ་ཕུན་སུམ་ཚོགས་པ་དེ་ནི་ཁྱོད་ཀྱིས་བརྙེས་ལགས་ཏེ། རྒྱལ་  
སྲིད་འབྱོར་ཅིང་རྒྱས་ལ་བདེ་ཞིང་ལོ་ལེགས་ཏེ། ཉམས་དགའ་ཞིང་མི་དང་སྐྱེ་བོ་མང་པོས་གང་བ་འདི་དང། སྐྱེད་མོས་ཚལ་དམ་པ་མཆོག་མེ་ཏོག་དང་འབྲས་བུ་རྣམ་  
པ་སྣ་ཚོགས་ཀྱིས་བརྒྱན་པ། བྱའི་ཚོགས་སྣ་ཚོགས་སྒྲ་སྐད་ཡིད་དུ་འོང་བ་འབྱིན་པ་འདི་དག་དང། རྫིང་མེ་ཏོག་ཨུཏྤ་ལ་དང་པདྨ་དང། ཀུ་མུ་ད་དང། པདྨ་དཀར་  
  
  
༄༅། །པོས་མཛེས་པར་འགྱུར་བ། ངང་པ་དང། རྨ་བྱ་དང་ཁུ་བྱུག་དང། ངུར་པ་དང། ཁྲུང་ཁྲུང་དང། ངང་སྐྱ་སྒྲ་སྐད་འབྱིན་པ། ཤིང་ཨ་མྲ་དང། མྱ་  
ངན་འཚང་དང། ཙམ་པ་ཀ་དང། ཀུ་ར་བ་ཀ་དང། ཀེ་ས་ར་ལ་སོགས་པ་ཤིང་མེ་ཏོག་ཆགས་པ་སྣ་ཚོགས་ཀྱིས་འགྲམ་འཁོར་བ། རིན་པོ་ཆེའི་ཤིང་སྣ་ཚོགས་ཀྱི་ཕྲེང་གིས་  
ལེགས་པར་བརྒྱན་པ། མིག་མང་རིས་སུ་བཀོད་པ། རིན་པོ་ཆེ་སྣ་ཚོགས་ཀྱི་སྟེགས་བུས་བསྐོར་བ། རིན་པོ་ཆེའི་དྲ་བ་བྲེས་པ། དུས་ཇི་ལྟ་བ་བཞིན་དུ་ཡོངས་སུ་སྤྱད་  
པ༑ དགུན་དང། དབྱར་དང། སྟོན་དང། དཔྱིད་གནས་བདེ་བ་རྣམས་དང། ཁང་བཟང་ཆེན་པོ་ཆོས་དང། ཆོས་བཟང་དང། བདེ་བ་དང། མྱ་ངན་འབྲལ་ལ་སོགས་པ་རྣམ་  
པར་རྒྱལ་བའི་ཁང་པ་ལྟ་བུ་སྟོན་ཀའི་སྤྲིན་འདྲ་བ། གངས་ཏེ་སེ་ལྟ་བུ་སྟེགས་བུ་དང། སྒོ་གང་དང། རྟ་བབས་དང། སྐར་ཁུང་དང། བསིལ་ཁང་དང། ཁང་པ་བརྩེགས་  
པ་དང། ཁྱམས་ཀྱིས་ལེགས་པར་བརྒྱན་པ། རིན་པོ་ཆེའི་དྲིལ་བུ་གཡེར་ཀའི་དྲ་བ་སྒྲ་འབྱུང་བ་འདི་དག་དང། བཙུན་མོའི་འཁོར་དང་རོལ་མོའི་ཆ་བྱད་རྒྱུད་གཅིག་  
པ་དང། པི་ཝང་དང། འཁར་རྔ་དང། གླིང་བུ་དང། འཁར་བའི་སིལ་ཁྲོལ་དང། ཕེག་དང། ཀི་མྤ་ལ་དང། ན་ཀུ་ལ་དང། སྒྲ་སྙན་དང། རྫ་རྔ་དང། པ་ཊ་ཧ་དང་  
  
  
གར་དང། རོལ་མོའི་དབྱངས་སྒྲ་དང། གླུ་དབྱངས་སྦྱར་བ་ལེགས་པར་བསླབ་པ་དགོད་པ་དང། འཇོ་པ་དང། རྩེ་བ་དང། དགའ་བ་དང། ཚུལ་དུ་ཤིས་བ་དང། སྤྱོད་  
པ་མཛེས་པ་འདི་དང་ནི་ལྡན་ལ། ལྷ། ཁྱོད་ཀྱང་དར་ནི་མ་ཡོལ་ཏེ། གཞོན་པ་ཐོར་བུ་དར་ལ་བབ་པ། ལུས་འཇམ་པ། ལང་ཚོ་ལ་བབ་པ། དབུ་སྐྲ་ནག་པ། འདོད་པ་ལ་མ་  
རོལ་བ་ལགས་ཀྱི། སུམ་ཅུ་རྩ་གསུམ་པའི་བདག་པོ་མིག་སྟོང་དང་ལྡན་པ། ལྷའི་བདག་པོ་ལྟ་བུར་རེ་ཞིག་དགྱེས་པར་རོལ་ལ། སླད་ཀྱིས་བགྲེས་ནས་མངོན་པར་འབྱུང་བར་  
མཛོད་ཅིག་དེའི་ཚེ་ཚིགས་སུ་བཅད་པ་འྡིའང་སྨྲས་སོ། །སུམ་ཅུ་རྩ་གསུམ་འཇིག་རྟེན་ལྷ་དབང་ལྟར། །དགྱེས་པའི་ཆོ་ག་མཁྱེན་པ་དགྱེས་པར་རོལ། །སླད་ཀྱིས་བགྲེས་  
པར་གྱུར་ནས་བརྟུལ་ཞུགས་དང། །དཀའ་ཐུབ་དག་ནི་ཡང་དག་བརྩམ་པར་མཛོད། །བྱང་ཆུབ་སེམས་དཔས་སྨྲས་པ། འདུན་པ་མི་དགོས་ཏེ་འདོད་པ་འདི་དག་ནི་མི་  
རྟག་པ༑ མི་བརྟན་པ། ཐེར་ཟུག་མ་ཡིན་པ། འགྱུར་བའི་ཆོས་ཅན་མྱུར་དུ་འགྲོ་བ། གཡོ་བ། རི་གཟར་པོའི་ཆུའི་ཤུགས་དང་འདྲ་བ་ཟིལ་པའི་ཐིགས་པ་ལྟར་རིང་དུ་  
མི་གནས་པ། ལག་པ་བཅངས་པ་སྟོང་པས་བྱིས་པ་བྲིད་པ་ལྟར་སྙིང་པོ་མེད་པ། ཆུ་ཤིང་གི་སྙིང་པོ་ལྟར་མཐུ་མེད་པ། སྣོད་སོ་མ་བཏང་བ་ལྟར་མཐར་འཇིག་པ། སྟོན་  
  
  
༄༅། །ཀའི་སྤྲིན་ལྟར་སྐད་ཅིག་བྱུང་ནས་མེད་པར་འགྱུར་བ་ནམ་མཁའི་གློག་ལྟར་རིང་དུ་མི་གནས་པ། དུག་དང་བཅས་པའི་སྣོད་ལྟར་འགྱུར་བའི་སྡུག་བསྔལ་  
ཅན༑ འཁྲི་ཤིང་མ་ལུ་ཏ་ལྟར་མི་བདེ་བ་འབྱིན་པ། བྱིས་པའི་བློ་ཅན་རྣམས་ཀྱིས་འདོད་བར་བྱ་བ། ཆུའི་ཆུ་བུར་ལྟ་བུར་མྱུར་དུ་འགྱུར་བའི་ཆོས་ཅན། སྨིག་རྒྱུ་ལྟར་འདུ་ཤེས་  
ཕྱིན་ཅི་ལོག་ལས་བྱུང་བ། སྒྱུ་མ་ལྟར་སེམས་ཕྱིན་ཅི་ལོག་གིས་རྣམ་པར་བསྒྲུབས་པ། རྨི་ལམ་ལྟར་ལྟ་བ་ཕྱིན་ཅི་ལོག་གིས་ཡོངས་སུ་ཟིན་པ། རྒྱ་མཚོ་དགང་དཀའ་བ་ལྟར་  
ངོ་མ་མི་ཤེས་པར་བྱེད་པ། ཚྭ་ཆུ་ལྟར་སྐོམ་པར་བྱེད་པ། སྦྲུལ་གྱི་མགོ་ལྟར་རེག་པར་དཀའ་བ། གཡང་ས་ཆེན་པོ་ལྟར་མཁས་པ་རྣམས་ཀྱིས་ཡོངས་སུ་སྤངས་པ། ཤེས་  
རབ་ཅན་རྣམས་ཀྱིས་འཇིགས་པ་དང་བཅས་པ་དང། རྩོད་པ་དང་བཅས་པ་དང། ཉེས་པ་དང་བཅས་པ་དང། སྐྱོན་དང་བཅས་པར་ཤེས་ནས་རྣམ་པར་སྤངས་པ། རིག་  
པ་རྣམས་ཀྱིས་སྨད་པ། འཕགས་པ་རྣམས་ཀྱིས་བཤུང་པ། མཁས་པ་རྣམས་ཀྱིས་མ་བསྔགས་པ། མི་མཁས་པ་རྣམས་ཀྱིས་ཡོངས་སུ་བཟུང་བ། བྱིས་པ་རྣམས་  
ཀྱིས་བསྟེན་པ་ཡིན་ནོ། །དེའི་ཚེ་ཚིགས་སུ་བཅད་པ་འདི་འང་སྨྲས་སོ། །མཁས་པ་རྣམས་ཀྱིས་སྦྲུལ་གྱི་མགོ་བཞིན་སྤངས། །ངན་སྐྱུག་སྣོད་བཞིན་མི་གཙང་རྣམ་  
  
  
།འདུན་པ་དགེ་བ་ཐམས་ཅད་འཇིག་བྱེད་པར། །འདོད་པ་ཤེས་ནས་ང་ནི་དགའ་མི་སྐྱེ། །དེའི་ཚེ་འདུན་པ་ཟུག་རྡུས་ཟུག་པ་བཞིན་དུ་སྐད་ཕྱུང་སྟེ་ངུ་ཞིང་དེ་ནས་  
མིག་ནས་མཆི་མ་ཟག་ལ། སྡུག་བསྔལ་བཞིན་ཚིག་འདི་སྐད་ཅེས་སྨྲས་སོ། །ལྷ་གཅིག་གང་གི་དོན་དུ་འདི་ན་ཁ་ཅིག་བརྟུལ་ཞུགས་རྣམ་པ་མང་པོ་རྩོམ་སྟེ་རི་དྭགས་  
པགས་པ་འཆང། །སྐྲ་དང་སེན་མོ་ཨག་ཚོམ་རིང་དུ་འཇོག་ཅིང་དེ་བཞིན་ཤིང་ཤུན་གྱོན་ལ་ཡན་ལག་བསྐམས་ཤིང་བརྟུལ་ཞུགས་གནས་།སྲེ་ད་དང་ནི་ལྡན་མ་ལྡུམ་  
དག་དང་མ་དྲུས་འབྲས་ཟ་ཁ་ཅིག་སྤྱིའུ་ཚུགས་འདུག་དང་བ་ལང་བརྟུལ་ཞུགས་གནས། །ཇི་ལྟར་བདག་ཅག་འགྲོ་བའི་གཙོ་བོ་ཁྱད་འཕགས་འཁོར་ལོས་བསྒྱུར་བ་མཆོག་  
དང་དེ་བཞིན་འཇིག་རྟེན་སྐྱོང་བ་དང། །བརྒྱ་བྱིན་རྡོ་རྗེ་འཆང་དང་འཐབ་བྲལ་ལྷ་དབང་འཕྲུལ་བར་འགྱུར་སྙམ་ཚངས་པའི་འཇིག་རྟེན་བསམ་གཏན་བདེ་བ་འདོད། །མི་  
ཡི་དམ་པ་ཁྱོད་ཀྱི་རྒྱལ་སྲིད་འདི་ནི་ཤིན་ཏུ་འབྱོར་ཅིང་རབ་ཏུ་རྒྱས་ལ་ཤིན་ཏུ་ལོ་ལེགས་པ། །དེ་བཞིན་ཀུན་དགའི་ར་བ་དག་དང་སྐྱེད་མོས་ཚལ་དང་ཁང་བཟང་མཐོན་པོ་  
རྣམ་པར་རྒྱལ་བའི་ཁང་པ་མཚུངས། །བུད་མེད་འདི་དག་རྣམས་ཀྱང་པི་ཝང་དང་ནི་གླིང་བུ་དག་དང་གླུ་དང་རོལ་མོའི་དབྱངས་སྒྲ་ལེན་ཅིང་མཆིས། །དགའ་བར་བགྱིད་  
  
  
༄༅། །དང་གར་དང་གླུ་དབྱངས་སྦྱར་བ་ཤིན་ཏུ་བསླབ་པ་འདི་དག་སྤྱོད་ཅིང་དེས་པ་མ་བཞུད་ཅིག་བྱང་ཆུབ་སེམས་དཔས་སྨྲས་པ། འདུན་པ་ཉོན་ཅིག་  
འདོད་པའི་རྒྱུས་ནི་སྔོན་གྱི་ཚེ་རབས་དག་ན་བཅིངས་དང་བཙས་དང་བརྡེགས་དང་བསྡིགས་པ་སྡུག་བསྔལ་བརྒྱ་དག་ངས་ནི་བཟོད་བྱས་འདུས་བྱས་རྣམས་ལ་ང་ཡིས་  
ཡིད་བྱུང་བྱས་མ་གྱུར། །སྔོན་ཆད་བག་མེད་དབང་དུ་སོང་ཞིང་གཏི་མུག་དཀྲུགས་ལ་ལྟ་བའི་དྲ་བས་དཀྲིས་ཤིང་མུན་གྱུར་ཆོས་འདི་མི་ཤེས་པ་ལས་བྱུང་སྟེ་བདག་ཏུ་  
འདུ་ཤེས་འཛིན་དང་ཚོར་བ་པོ་ལས་འདས། །དངོས་པོ་འདི་དག་ཐམས་ཅད་གཡོ་ཞིང་འགྱུར་ལ་མི་རྟག་སྤྲིན་དང་མཚུངས་ཤིང་གློག་དང་འདྲ་སྟེ་ཟིལ་པའི་ཐིགས་པ་འདྲ་  
ཞིང་གསོབ་གསོག་སྙིང་པོ་མེད་ལ་བདག་ཡོད་མ་ཡིན་སྟོང་པར་གྱུར་པ་སྟེ། །ང་ཡི་ཡིད་ནི་ཡུལ་ལ་ཆགས་པ་མེད་ཀྱི་འདུན་པ་རྟ་རྒྱལ་དམ་པ་བསྔགས་ལྡན་ད་བྱིན་  
ངས་སྔོན་བསམ་པའི་བཀྲ་ཤིས་རྫོགས་ཀྱི་ཐམས་ཅད་ཟིལ་གནོན་ཆོས་ཀུན་དབང་ཕྱུག་ཆོས་རྒྱལ་ཐུབ་པར་འགྱུར། །འདུན་པས་སྨྲས་པ་པདྨ་འདབ་མ་རྒྱས་པ་  
འདྲ་བའི་མིག་ལྡན་ཞིང། །དོ་ཤལ་ནོར་བུ་རིན་ཆེན་སྣ་ཚོགས་རྣམས་ཀྱིས་བརྒྱན། །མཁའ་ལ་སྤྲིན་ཚོགས་དག་ལས་བྱུང་བའི་ཀློག་འདྲ་བ། །མལ་ན་རྣམ་པར་  
  
  
།པི་ཝང་དང་ནི་འཁར་རྔ་དག་དང་སྒྲ་སྙན་དང། །རྫ་རྔ་དག་དང་གླིང་བུ་གླུ་དབྱངས་ལེན་པ་དང། །བྱ་བང་རྨ་བྱ་ཀ་ལ་པིངྐ་སྒྲ་འབྱིན་པ། །  
མིའམ་ཅི་ཡི་ཁྱིམ་འདྲ་འདི་ཡང་འདོར་ལགས་སམ། །སུ་མ་ན་དང་ཨུཏྤ་ལ་དང་པརཤ་ཀ། ཙམྤ་ཀ་དང་དྲི་མཆོག་ཕྲེང་བ་མེ་ཏོག་བརྒྱུས། །དུས་ཀྱི་ཨ་ག་རུ་མཆོག་བདུག་པས་  
རབ་བདུགས་དང། །བྱུག་པ་དམ་པ་དེ་དག་ལ་ཡང་མི་གཟིགས་སམ་།ཤིན་ཏུ་དྲི་གདའ་དྲི་ལྡན་རོ་བྲོ་གྱ་ནོམ་དང། །སྐྱུ་རུམ་དག་དང་བཤོས་གཙང་ཤིན་ཏུ་ལེགས་སྦྱར་  
དང༑ ༑སྐྱེམས་ཀྱི་རོ་ཡང་ཁ་ར་བཅས་པ་རབ་སྦྱར་བ། །འདི་ལའང་མི་གཟིགས་པར་ནི་ལྷ་ཁྱོད་གང་དུ་བཞུད། །གྲང་བའི་དུས་ན་བྱུག་པ་དྲོ་བ་དམ་པ་དང། །ཚ་བའི་དུས་ན་  
ཙནྡན་སྤྲུལ་གྱི་སྙིང་པོ་དང། །ཀ་ཤི་པ་ཡི་ན་བཟའ་བཟང་པོ་མང་པོ་དང། །དེ་དག་ལ་ཡང་མི་གཟིགས་ལྷ་ཁྱོད་གང་དུ་བཞུད་།ལྷ་ཡུལ་དག་ན་ལྷ་རྣམས་དག་ནི་ཅི་འདྲ་  
བར༑ ༑འདོད་པའི་ཡོན་ཏན་ལྔ་པོ་འདི་དག་རབ་འབྱོར་པ། །དགའ་ཞིང་བདེ་དང་ལྡན་ལ་དགྱེས་པར་རོལ་མཛད་དེ། །དེ་ནས་ཤཱཀྱའི་དམ་པ་ནགས་ཚལ་བཞུད་པར་མཛོད། །  
བྱང་ཆུབ་སེམས་དཔས་སྨྲས་པ། འདུན་པ་ངས་ནི་བསྐལ་པ་མཐའ་ཡས་དཔག་ཏུ་མེད་པར་གཟུགས་དང་སྒྲ་དང་དྲི་དང་རོ་དང་རེག་དང་མི་དང་ལྷ་ཡི་འདོད་པ་རྣམ་པ་སྣ་  
  
  
༄༅། །ཚོགས་སྤྱད་ཀྱང་ངོམས་པར་གྱུར་པ་མེད། །རྒྱལ་པོའི་སྲས་མཆོག་གྱུར་ཏེ་དབང་ཕྱུག་བྱས་ཤིང་གང་ཚེ་གླིང་བཞི་དག་ཏུ་འཁོར་ལོས་བསྒྱུར་བའི་  
རྒྱལ་པོར་གྱུར་ནས་རིན་ཆེན་སྣ་བདུན་ལྡན་ཞིང་བུད་མེད་ནང་ན་འདུག་པ་དང། །སུམ་ཅུ་རྩ་གསུམ་དབང་དང་འཐབ་བྲལ་རབ་ཀྱི་ལྷ་དབང་བྱས་ཤིང་དེ་དག་ནས་ནི་ཤི་  
འཕོས་འདི་འོངས་སྤྲུལ་པའི་ལྷ་ཡི་ནང་ན་ཡིད་འོང་དཔལ་ལྡན་དམ་པ་ང་ཡིས་སྔོན་ཆད་སྤྱད། །ལྷ་ཡི་གནས་སུ་དབང་སྒྱུར་བདུད་ཀྱི་དབང་པོ་བྱས་ཤིང་འདོད་པ་འབྱོར་པ་  
མཆོག་ལ་སྤྱད་ཀྱང་ངོམས་མ་གྱུར་ན་ད་ཅི་དམན་པ་འདི་ལ་བསྟེན་པས་ང་ངོམས་འགྱུར་རམ་དེ་ནི་གནས་མིན་ནོ། །གཞན་ཡང་འདུན་པ་ང་ནི་སྡུག་བསྔལ་མྱ་ངན་  
དགོན་པའི་འཁོར་བར་གནས་པ་ཉོན་མོངས་གདུག་པས་དཀྲུགས་ཤིང་ཉམ་ངས་རྟག་ཏུ་ཁྱེར་ཏེ་མགོན་མེད་སྐྱབས་མེད་ཅིང། །གཏི་མུག་མ་རིག་མུན་པ་དག་ན་རྒ་དང་  
ན་དང་འཆི་བའི་འཇིགས་པ་དག་གིས་ཉེན་ལ་སྐྱེ་བའི་སྡུག་བསྔལ་དགྲ་ཡིས་ཀུན་ཏུ་གནོད་ཅིང་རྣམ་པར་གནོད་པའི་འགྲོ་བ་འདི་བལྟས་ནས། །ངས་འདིར་ཆོས་ཀྱི་གྲུ་  
བཟང་གཏོང་དང་ཚུལ་ཁྲིམས་བརྟུལ་ཞུགས་བཟོད་པ་བརྩོན་འགྲུས་སྟོབས་ཅན་དག་གི་ཤིང་ཚོགས་བསགས་ཏེ་སྦྱར་ནས་ལྷག་པའི་བསམ་པ་སྙིང་པོ་ལྡན་པ་རྡོ་རྗེ་  
  
  
།གྲུ་དེར་ང་ཉིད་ཞུགས་ནས་བདག་ཉིད་རྒལ་ཏེ་བདག་གིས་འགྲོ་བ་མཐའ་ཡས་པ་དག་འཁོར་བའི་ཆུ་བོ་འདལ་བར་ཆེ་བ་ཁྲོ་བའི་དབའ་རླབས་  
ལྡན་པ་འདོད་ཆགས་འཛིན་ཁྲི་ཀློང་འཁྱིལ་དགྲ་ཡིས་རྣམ་པར་དཀྲུགས་པ་རྒལ་བར་དཀའ་ལས་བསྒྲལ་ལོ་སྙམ་སྟེ་ང་སེམས་དེ་འདྲའོ། །དེ་ཕྱིར་སྲིད་མཚོ་དགྲར་བཅས་ལྟ་བའི་  
འཛིན་ཁྲི་དང། །ཉོན་མོངས་སྲིན་པོ་ཡོད་པ་འདི་ལས་བདག་རྒལ་ཏེ་།བདག་ཉིད་རྒལ་བར་གྱུར་ནས་འགྲོ་བ་མཐའ་ཡས་པ། །རྒ་མེད་ཤི་མེད་ཞི་བའི་ཐང་ལ་དགོད་  
པར་བྱ༑ ༑དེའི་ཚེ་འདུན་པ་དེ་བས་ཀྱང་རབ་ཏུ་ངུ་ཞིང་འདི་སྐད་ཅེས་སྨྲས་སོ། །ལྷ། དེ་ལྟར་ངེས་པར་མཇད་དམ། བྱང་ཆུབ་སེམས་དཔས་སྨྲས་པ། འདུན་པ་ང་ཡིས་ངེས་  
པར་བྱས་པ་ཉོན། །སེམས་ཅན་དགྲོལ་ཕྱིར་ཕན་པར་བྱ་ཕྱིར་བརྩོན། །མི་གཡོ་ལས་ཀྱང་མི་གཡོ་གནོད་པ་མེད། །རི་རྒྱལ་ལྷུན་པོ་ལྟ་བུར་བརྟན་མི་གཡོ། །འདུན་པས་  
སྨྲས་པ། ཇོ་ཇོའི་ངེས་པ་ཅི་འདྲ་བ་ཞིག་ལགས། བྱང་ཆུབ་སེམས་དཔས་སྨྲས་པ། རྡོ་རྗེའི་གནམ་ལྕགས་དགྲ་སྟ་མདུང་ཐུང་མདའ་ཆར་དང། །ལྕགས་བསྐོལ་གློག་གི་  
ཚོགས་ལྟར་རབ་ཏུ་འབར་བ་དང། །རི་རྩེ་ཀུན་ཏུ་འབར་བ་མགོ་སྟེང་རབ་འབབ་ཀྱང། །ང་ནི་ཁྱིམ་ལ་འདོད་པ་ཕྱིར་ཡང་མི་སྐྱེད་དོ་།དེའི་ཚེ་ལྷའི་བུ་ནམ་མཁའ་ལ་  
  
  
༄༅། །འཁོད་པ་དག་གིས་ཅ་ཅོ་དང། ག་ཞའི་སྒྲ་བརྒྱ་སྟོང་ཕྱུང་སྟེ་མེ་ཏོག་གི་ཆར་ཡང་ཕབ་ནས་ཚིགས་སུ་བཅད་པ་འདི་དག་སྨྲས་སོ། །ཡུལ་  
རྣམས་ལ་ནི་ཡིད་ཀྱང་མ་ཆགས་ཤིང། །སེམས་ཅན་དག་པ་སྙིང་རྗེ་སྙིང་བརྩེར་ལྡན། །བློ་གྲོས་མཆོག་ལྡན་རྒྱལ་གྱུར་རྒྱལ་གྱུར་ཅིག་མགོན་པོ་འགྲོ་ལ་མི་འཇིགས་  
སྦྱིན་མཛད་པ། །མཁའ་ལ་རྡུལ་ནག་དུ་བ་མཇུག་རིང་དག་མི་ཆགས་བཞིན་དུ་སྐྱེས་མཆོག་ཐུགས་མི་ཆགས། །དྲི་མེད་ཡུལ་གྱི་བདེ་བས་མི་གོས་ཏེ། །ཆུ་ལས་  
པདྨ་ཇི་ལྟར་འཕགས་པ་བཞིན། །དགེ་སློང་དག། དེ་ནས་ལྷའི་བུ་ཞི་བའི་བློ་གྲོས་དང། ལྷའི་བུ་རྩེ་བ་བཀོད་པས་བྱང་ཆུབ་སེམས་དཔའི་ངེས་པ་རིག་ནས་སེར་སྐྱའི་  
གནས་ཀྱི་གྲོང་ཁྱེར་ཆེན་པོའི་སྐྱེས་པ་དང། བུད་མེད་དང་ཁྱེའུ་དང། བུ་མོ་ཐམས་ཅད་གཉིད་ཀྱིས་ལོག་པར་བྱས་སོ། །སྒྲ་ཐམས་ཅད་ཀྱང་མི་གྲག་པར་བྱས་སོ། །  
དགེ་སློང་དག་དེ་ནས་བྱང་ཆུབ་སེམས་དཔས་གྲོང་ཁྱེར་གྱི་སྐྱེ་བོ་ཐམས་ཅད་གཉིད་ཀྱིས་ལོག་པར་རིག་ནམ་གྱི་དགུང་ལ་བབ་པར་རིག་།སྐར་མའི་བདག་པོ་རྒྱལ་  
དང་ལྡན་པར་རིག་ད་ཁོ་ན་མངོན་པར་འབྱུང་བའི་དུས་ལ་བབ་པར་རིག་ནས་འདུན་པ་ལ་སྨྲས་པ། འདུན་པ་ད་ང་སྐྱོ་བར་མ་བྱེད་པར་རྟ་བསྔགས་ལྡན་ལེགས་པར་  
  
  
བྱང་ཆུབ་སེམས་དཔས་ཚིག་དེ་སྐད་སྨྲས་མ་ཐག་ཏུ་དེ་ནས་སྐད་ཅིག་དེ་ཉིད་ལ་རྒྱལ་པོ་ཆེན་པོ་བཞིས་བྱང་ཆུབ་སེམས་དཔའི་ཚིག་ཐོས་  
ནས་རང་རང་གི་གནས་ནས་བྱུང་སྟེ་བྱང་ཆུབ་སེམས་དཔའ་ལ་མཆོད་པའི་ལས་ཀྱི་ཕྱིར་རང་རང་གི་བཀོད་པས་རིངས་པ་རིངས་པར་སེར་སྐྱའི་གནས་ཀྱི་གྲོང་ཁྱེར་ཆེན་པོར་  
འོངས་སོ། །དེ་ན་དྲི་ཟའི་བདག་པོ་རྒྱལ་པོ་ཆེན་པོ་ཡུལ་འཁོར་སྲུང་ནི། དྲི་ཟ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་དག་དང་ལྷན་ཅིག་ཏུ་སིལ་སྙན་དང་གླུ་དབྱངས་སྣ་ཚོགས་  
ལེན་ཅིང་ཤར་ཕྱོགས་ནས་འོངས་པར་གྱུར་ཏེ། འོངས་ནས་ཀྱང་སེར་སྐྱའི་གནས་ཀྱི་གྲོང་ཁྱེར་ཆེན་པོ་ལ་བསྐོར་བ་བྱས་ཏེ། ཇི་ལྟར་འོངས་པའི་ཤར་ཕྱོགས་ཉིད་དུ་གནས་ནས་  
བྱང་ཆུབ་སེམས་དཔའ་ལ་ཕྱག་འཚལ་ཞིང་འདུག་གོ་རྒྱལ་པོ་ཆེན་པོ་འཕགས་སྐྱེས་པོ་ནི། གྲུལ་བུམ་མུ་ཏིག་གི་དོ་ཤལ་སྣ་ཚོགས་ལག་ན་འཕྱང་བ། ནོར་བུ་རིན་པོ་  
ཆེ་སྣ་ཚོགས་ཐོགས་པ། སྤོས་ཆུ་སྣ་ཚོགས་ཀྱིས་གང་བའི་བུམ་པ་ཐོགས་པ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་དག་དང་ལྷན་ཅིག་ཏུ་ལྷོ་ཕྱོགས་ནས་འོངས་པར་གྱུར་  
ཏེ༑ འོངས་ནས་ཀྱང་སེར་སྐྱའི་གནས་ཀྱི་གྲོང་ཁྱེར་ཆེན་པོ་ལ་བསྐོར་བ་བྱས་ཏེ། ཇི་ལྟར་འོངས་པའི་ལྷོ་ཕྱོགས་ཉིད་དུ་གནས་ནས་བྱང་ཆུབ་སེམས་དཔའ་ལ་ཕྱག་འཚལ་  
  
  
༄༅། །ཞིང་འདུག་གོ་རྒྱལ་པོ་ཆེན་པོ་མིག་མི་བཟང་ནི། ཀླུ་མུ་ཏིག་གི་དོ་ཤལ་སྣ་ཚོགས་ལག་ན་འཕྱང་བ། ནོར་བུ་རིན་པོ་ཆེ་སྣ་ཚོགས་ཐོགས་པ་  
སྤོས་ཀྱི་ཕྱེ་མ་དང་མེ་ཏོག་གི་ཆར་གྱི་སྤྲིན་ཀུན་ནས་སློང་བའི་རླུང་དལ་ཞིང་དྲི་ཞིམ་པ་སྣ་ཚོགས་གཏོང་བ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་དག་དང་ལྷན་ཅིག་ཏུ་ནུབ་  
ཕྱོགས་ནས་འོངས་པར་གྱུར་ཏེ། འོངས་ནས་ཀྱང་སེར་སྐྱའི་གནས་ཀྱི་གྲོང་ཁྱེར་ཆེན་པོ་ལ་བསྐོར་བ་བྱས་ཏེ། ཇི་ལྟར་འོངས་པའི་ནུབ་ཕྱོགས་ཉིད་དུ་གནས་ནས་བྱང་  
ཆུབ་སེམས་དཔའ་ལ་ཕྱག་འཚལ་ཞིང་འདུག་གོ་རྒྱལ་པོ་ཆེན་པོ་ལུས་ངན་ནི། གནོད་སྦྱིན་ནོར་བུ་རིན་པོ་ཆེ་སྐར་མའི་འོད་ཟེར་ཐོགས་པ་ལག་ན་མར་མེ་  
ཐོགས་པ། སྒྲོན་མ་འབར་བ་ལག་ན་ཐོགས་པ། མདའ་གཞུང་དང། རལ་གྲི་དང། མདུང་ཐུང་དང། མཚོན་རྩེ་གཉིས་པ་དང། རྩེ་གསུམ་པ་དང། འཁོར་ལོ་དང་  
མཚོན་རྩེ་གཅིག་པ་དང། འཕང་མདུང་ལ་སོགས་པ་མཚོན་ཆ་སྣ་ཚོགས་ཐོགས་པ། གོ་ཆ་དང་ཡ་ལད་སྲ་བ་བགོས་པ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་དག་  
དང་ལྷན་ཅིག་ཏུ་བྱང་ཕྱོགས་ནས་འོངས་པར་གྱུར་ཏེ། འོངས་ནས་ཀྱང་སེར་སྐྱའི་གནས་ཀྱི་གྲོང་ཁྱེར་ཆེན་པོ་ལ་བསྐོར་བ་བྱས་ཏེ། ཇི་ལྟར་འོངས་པའི་བྱང་  
  
  
ཞིང་འདུག་གོ་ལྷའི་དབང་པོ་བརྒྱ་བྱིན་ཡང་སུམ་ཅུ་རྩ་གསུམ་པའི་ལྷ་ལྷའི་མེ་ཏོག་དང། སྤོས་དང་  
ཕྲེང་བ་དང། བྱུག་པ་དང། ཕྱེ་མ་དང། གོས་དང། གདུགས་དང་རྒྱལ་མཚན་དང། བ་དན་དང། མེ་ཏོག་རྣ་རྒྱན་དང། རྒྱན་ཐོགས་པ་རྣམས་དང་ལྷན་ཅིག་ཏུ་འོངས་པར་  
གྱུར་ཏེ༑ འོངས་ནས་ཀྱང་སེར་སྐྱའི་གནས་ཀྱི་གྲོང་ཁྱེར་ཆེན་པོ་ལ་བསྐོར་བ་བྱས་ཏེ། ཇི་ལྟར་འོངས་པའི་སྟེང་གི་བར་སྣང་ལ་འཁོར་དང་བཅས་ཏེ་བྱང་ཆུབ་སེམས་དཔའ་ལ་  
ཕྱག་འཚལ་ཞིང་འདུག་གོ་དགེ་སློང་དག། དེ་ལྟར་འདུན་པས་བྱང་ཆུབ་སེམས་དཔའི་ཚིག་ཐོས་ནས་མིག་མཆི་མས་གང་ཞིང་བྱང་ཆུབ་སེམས་དཔའ་ལ་འདི་སྐད་ཅེས་  
སྨྲས་སོ༑ ༑ཇོ་ཇོ། ཁྱོད་ནི་དུས་མཁྱེན་པ། ཚོད་མཁྱེན་པ། རན་པ་མཁྱེན་པ་ལགས་ན། ད་ལྟར་ནི་བཞུད་པའི་དུས་དང་ཚོད་མ་ལགས་ན། ཅིའི་སླད་དུ་བཀའ་དེ་  
སྐད་སྩལ། བྱང་ཆུབ་སེམས་དཔས་སྨྲས་པ། འདུན་པ་ད་ནི་དུས་ལ་བབ་བོ། །སྨྲས་པ། ཇོ་ཇོ། གང་གི་དུས་ལ་བབ། བྱང་ཆུབ་སེམས་དཔས་སྨྲས་པ། སེམས་ཅན་  
རྣམས་ཀྱི་དོན་ནི་ཚོལ་བ་ན། །བྱང་ཆུབ་རྒ་ཤི་མེད་པའི་གནས་ཐོབ་ནས། །འགྲོ་བ་དགྲོལ་ཞེས་ང་ཡིས་ཡུན་རིང་ནས། །སྨོན་ལམ་བཏབ་པ་དེ་ཡི་དུས་ལ་བབ། །འདི་  
  
  
༄༅། །ལ་འདི་ནི་ཆོས་ཉིད་དེ། །དེ་ལ་འདི་སྐད་ཅེས་བྱའོ། །ས་བླ་བ་དང་བར་སྣང་དེ་བཞིན་སྐྱོང། །ལྷ་དབང་བརྒྱ་བྱིན་རང་གི་ཕྱོགས་དང་བཅས། །འཐབ་  
བྲལ་ལྷ་དང་དགའ་ལྡན་འཕྲུལ་དགའ་དང། །གཞན་འཕྲུལ་དབང་བྱེད་ལྷ་རྣམས་བརྩོན་པར་གྱུར། །ཀླུ་རྒྱལ་ཆུ་ལྷ་དང་ནི་གཟི་ཅན་དང། །མ་དྲོས་པ་དང་དེ་བཞིན་  
རྒྱ་མཚོ་ཡང། །མི་མཆོག་མངོན་པར་བྱུང་བའི་དུས་བབ་པས། །དེ་དག་རྣམས་ཀྱང་མཆོད་ཕྱིར་བརྩོན་པར་གྱུར། །གང་དག་གཟུགས་ན་སྤྱོད་པའི་ལྷ་རྣམས་དང། །  
རྟག་ཏུ་བསམ་གཏན་སྤྱོད་ཡུལ་རབ་ཞི་སྤྱད། །དེ་དག་རྣམས་ཀྱང་འཇིག་རྟེན་གསུམ་མཆོད་པ། །མི་མཆོག་དེ་ལ་མཆོད་ཕྱིར་མངོན་པར་བརྩོན། །སྔོན་སྤྱད་  
སྤྱོད་ཚེ་གྲོགས་པོར་གྱུར་པ་ཡི། །བྱང་ཆུབ་སེམས་དཔའ་ཕྱོགས་བཅུར་ལྷགས་པ་ཡང། །རྒྱལ་བ་མངོན་པར་འབྱུང་བ་ལྟ་བྱེད་ཅིང། །རྗེས་སུ་མཐུན་པས་མཆོད་  
པ་བྱ་སྙམ་བྱེད། །གསང་བའི་བདག་པོ་བདག་ཉིད་ཆེན་པོ་དེ། །རྡོ་རྗེ་འབར་ཐོགས་ནམ་མཁའི་དཀྱིལ་ན་གནས། །ལུས་ལ་གོ་བགོས་སྟོབས་བརྩོན་རྩལ་དང་  
ལྡན༑ ༑གསང་བ་ལག་ན་རྡོ་རྗེ་འབར་བ་ཐོགས། །ལྷའི་བུ་ཉི་མ་ཟླ་བ་དེ་གཉིས་ཀྱང། །གཡས་དང་གཡོན་ན་རབ་ཏུ་གནས་པར་གྱུར་།སོར་མོ་བཅུ་ཡི་ཐལ་མོ་  
  
  
།མངོན་པར་འབྱུང་ལ་རྗེས་སུ་རྟོག་པར་བྱེད་།སྐར་མ་རྒྱལ་དེ་འཁོར་དང་བཅས་པ་ཡང། །རང་གི་ལུས་ནི་རྒྱ་ཆེན་སྦྲུལ་བྱས་ཏེ། །མི་ཡི་དམ་པ་དེ་ཡི་མདུན་  
འདུག་ནས། །ཡིད་དུ་འོང་བའི་སྒྲ་ནི་རབ་འབྱིན་ཏེ། །སྐར་མ་རྒྱལ་ལྡན་བཞུད་པའི་དུས་ལ་བབ། །དོ་མོད་ཁྱོད་དགེ་བཀྲ་ཤིས་ཐམས་ཅད་གྲུབ། །བདག་ཀྱང་ཁྱོད་དང་  
ཐབས་ཅིག་མཆི་བར་བགྱི། །འདོད་ཆགས་སེལ་བ་བར་ཆད་འབྱུང་མི་འགྱུར། །ལྷའི་བུ་ཡང་དག་སྐུལ་པོས་བསྐུལ་བྱས་པ། །སྟོབས་དང་བརྩོན་འགྲུས་འཕགས་པ་མྱུར་  
དུ་བཞེངས། །སྡུག་བསྔལ་ཉེན་པའི་སེམས་ཅན་ཐམས་ཅད་སྒྲོལ། །ད་ནི་མངོན་པར་འབྱུང་བའི་དུས་ལ་བབ། །ལྷ་རྣམས་བྱེ་བ་སྟོང་ཕྲག་མང་པོ་ཡང། །ཡིད་འོང་  
མེ་ཏོག་ཆར་པ་འབེབས་ཤིང་ལྷགས། །དེ་ནི་སྐྱིལ་མོ་ཀྲུང་བཅས་མཆོག་ལ་འདུད། །ལྷ་ཡིས་བསྐོར་ཅིང་མཛེས་ལ་གཟི་བརྗིད་འབར་།གྲོང་ཁྱེར་ན་ནི་སྐྱེས་པ་བུད་  
མེད་ཁྱེའུ་དང་བུ་མོ་གང་ཡོད་པ། །དེ་དག་ཐམས་ཅད་ཡིད་ངལ་གྱུར་ནས་ཉལ་ཏེ་སྤྱོད་ལམ་རྣམས་ལས་ཉམས། །རྟ་དང་གླང་པོ་བ་ལང་ནེ་ཙོ་ཁྲུང་ཁྲུང་རྨ་བྱ་རི་སྐེགས་  
རྣམས༑ ༑དེ་དག་རྣམས་ཀྱང་ཡིད་ངལ་མྱུར་དུ་ཉལ་ཏེ་དེ་དག་གཟུགས་མི་མཐོང། །ཤཱཀྱའི་བུ་གང་རྡོ་རྗེ་སྲ་བ་མཚོན་ཆ་རྩེ་གཉིས་ཐོགས་བཀོད་དང། །གླང་ཆེན་རྟ་  
  
  
༄༅། །དང་ཤིང་རྟ་རྟ་བབས་མཆོག་དྲུང་བཀོད་པ་དེ་དག་ཉལ། །རྒྱལ་པོ་རྒྱལ་བུ་རྒྱལ་པོའི་སྐྱེ་བོ་ཀུན་ཀྱང་གཉིད་ཀྱིས་ལོག་པར་གྱུར། །བུད་མེད་  
ཚོགས་རྣམས་གཉིད་ལོག་གོས་བྲལ་གཅེར་བུར་གྱུར་ཀྱང་ཡོང་མ་ཚོར་།དེ་ནི་ཚངས་དབྱངས་ཡིད་དུ་འོང་ཚིག་ཀ་ལ་པིངྐའི་སྒྲ་དབྱངས་ཀྱིས། །ནམ་ཕྱེད་འདས་ཏེ་ནམ་  
གྱི་གུང་ལ་བབ་ནས་འདུན་པ་དེ་ལ་སྨྲས། །འདུན་པ་རྟ་ཕོ་བསྔགས་ལྡན་བཟང་པོ་ལེགས་བརྒྱན་ལེགས་པར་ང་ལ་བྱིན། །གལ་ཏེ་ང་ལ་བྱམས་པར་སེམས་ན་བགེགས་  
མ་བྱེད་པར་མྱུར་དུ་བྱིན། །འདུན་པས་ཚིག་ཐོས་མཆི་མས་མིག་གང་རང་གི་ཇོ་བོ་དེ་ལ་སྨྲས། །སེམས་ཅན་ཁ་ལོ་སྒྱུར་མཆོག་གར་བཞུད་བཅིབས་པས་ཁྱོད་ལ་ཅི་  
ཞིག་བགྱི། །དུས་མཁྱེན་ཅིང་ནི་ཚོད་མཁྱེན་ཆོས་སྤྱོད་གང་དུའང་གཤེགས་པའི་དུས་མ་ལགས། །ཁྱོད་ཀྱི་སྒོ་བཀུམ་གཏན་པ་དམ་སྩལ་སུའང་ཆབ་སྒོ་འབྱེད་མི་  
འགྱུར༑ ༑བརྒྱ་བྱིན་གྱི་ནི་ཡིད་ཀྱི་སེམས་པའི་དབང་གིས་སྒོ་ཡང་བྱེ་བར་གྱུར། །འདུན་པས་དེ་འདྲ་མཐོང་ནས་དགའ་ཞིང་སྡུག་བསྔལ་དེ་ནི་མཆི་མ་འཁོར། །ཀྱི་  
ཧུད་བདག་གྲོགས་སུ་ཡོད་ཇི་ལྟར་བྱ་ཞིང་ཕྱོགས་ནི་གར་རྒྱུག་སྙམ། །གཟི་བརྗིད་ལྡན་པས་དྲག་ཤུལ་ཅན་གྱི་ཚིག་སྨྲས་བརྒྱ་བྱིན་འབའ་ཞིག་ཐོས། །ཡན་ལག་  
  
  
།རྒྱལ་པོ་རྒྱལ་བུ་རྒྱལ་པོའི་སྐྱེ་བོ་དེ་དག་རྣམས་ཀྱིས་འདི་མ་ཚོར། །བུད་མེད་ཚོགས་ཀྱང་གཉིད་ལོག་ལྷ་  
རྣམས་ཀྱིས་ནི་གྲགས་ལྡན་གཉིད་ལོག་བྱས། །ཀྱི་ཧུད་འདི་ཡིས་སྔོན་ཆད་བསམ་པའི་སྨོན་ལམ་ཐམས་ཅད་གྲུབ་གྱུར་ཅིག་ལྷ་སྟོང་བྱེ་བ་དེ་དག་དགའ་བའི་ཡིད་ཀྱིས་  
འདུན་པ་དེ་ལ་སྨྲས། །འདུན་པ་རྟ་མཆོག་བསྔགས་ལྡན་ལེགས་པར་ཕུལ་ཅིག་འདྲེན་པ་སྐྱོ་མ་བྱ། །ལྷ་དང་ལྷ་མིན་དག་གིས་རྔ་དུང་རྫ་རྔ་རོལ་མོ་ཁྲག་ཁྲིག་བྱས། །  
འོན་ཀྱང་ལྷས་བསྙལ་བ་ཡི་གྲོང་ཁྱེར་མཆོག་འདི་སད་པར་ཡོད་མ་གྱུར། །འདུན་པ་བར་སྣང་དྲི་མ་མེད་ལ་ལྷ་ཡི་འོད་རབ་མཛེས་ལ་ལྟོས། །ཁྱོད་ཀྱིས་བྱང་ཆུབ་སེམས་  
དཔའ་བྱེ་བ་མང་པོ་མཆོད་ཕྱིར་གང་ལྷགས་ལྟོས། །བདེ་སོགས་ཁྱིམ་ཐབ་བརྒྱ་བྱིན་དཔུང་བསྐོར་སྒོ་ན་མཛེས་པར་འདུག་པ་དང། །ལྷ་དང་ལྷ་མིན་མིའམ་ཅི་ཚོགས་  
གང་དག་མཆོད་ཕྱིར་ལྷགས་ལ་ལྟོས། །འདུན་པ་དེས་ཀྱང་ལྷ་ཚིག་དེ་ཐོས་བསྔགས་ལྡན་རྟ་ཕོ་དེ་ལ་སྨྲས། །སེམས་ཅན་ཁ་ལོས་གྱུར་མཆོག་འདི་བཞུད་ཁྱོད་ནི་རྟ་  
སྐད་སྒྲོག་ཅིང་ཤོག་དེ་ཡིས་དབྱར་གྱི་ཁ་དོག་ཅན་དེ་རྨིག་པ་གསེར་གྱིས་བརྒྱན་བྱས་ནས། །ཡིད་མི་དགའ་བཞིན་ཡོན་ཏན་རྒྱ་མཚོ་མངའ་བའི་བཅིབས་པར་  
  
  
༄༅། །དབུལ་བ་བྱས། །མཚན་མཆོག་མངའ་ཞིང་ཕན་མཛད་ཁྱོད་ཀྱི་ཆིབས་འདི་རིགས་བཟང་དགེ་བ་ལགས། །ཁྱོད་ཀྱིས་སྔོན་ཆད་གང་དགོངས་སྨོན་ལམ་  
དེ་གྲུབ་གྱུར་ཅིག་གཤེགས་སུ་གསོལ། །གང་དག་བགེགས་བགྱིད་ཞི་བར་གྱུར་ཅིག་དགོངས་པའི་བརྟུལ་ཞུགས་གྲུབ་གྱུར་ཅིག་འགྲོ་བ་ཀུན་ལ་བདེ་དང་མཐོ་རིས་  
པ་དང་ཞི་བ་སྦྱིན་གྱུར་ཅིག་དེ་ནི་གང་ཚེ་མལ་ནས་ལངས་ཚེ་ས་འདི་ཐམས་ཅད་རྣམ་དྲུག་གཡོས། །རྟ་རྒྱལ་དམ་པ་ཟླ་བ་ཉ་བའི་དཀྱིལ་འཁོར་འདྲ་བ་དེ་ལ་ཞོན། །  
སྐྱོང་བའི་ལག་པ་རྣམ་དག་པདྨ་དྲི་མེད་འདྲ་བས་རྟ་མཆོག་བཏེག་།བརྒྱ་བྱིན་ཚངས་པ་དེ་གཉིས་དེ་ཡི་མདུན་ན་ལམ་ནི་འདི་ཞེས་སྟོན། །དེ་ཡིས་གསལ་བ་དྲི་མ་  
མེད་པའི་འོད་བཏངས་རྣམས་སྣང་བས་གསལ། །དེ་ཚེ་ངན་སོང་ཀུན་ཞི་སེམས་ཅན་བདེ་ལྡན་ཉོན་མོངས་གནོད་པ་མེད། །མེ་ཏོག་ཆར་བབ་སིལ་སྙན་བྱེ་བ་སྒྲ་བྱུང་  
ལྷ་དང་ལྷ་མིན་བསྟོད། །ཐམས་ཅད་དགའ་དང་ལྡན་ནས་གྲོང་ཁྱེར་མཆོག་ལ་བསྐོར་བ་བྱས་ཏེ་དོང། །སྐྱེས་བུ་ཆེན་པོ་སོང་བས་གྲོང་ཁྱེར་དམ་པའི་ལྷ་ཡང་ཡིད་  
ནི་དམན་པར་གྱུར་ནས་འོངས། །མདུན་དུ་འདུག་ནས་སྙིང་རྗེར་ངུ་བའི་ཡིད་ལྡན་དེ་ཡིས་པདྨ་འདྲ་བའི་བཞིན་ལ་སྨྲས། །ཁྱོད་བྲལ་སྒྲེན་མོར་མི་མཛེས་ས་འདི་  
  
  
།དོ་མོད་ཁྱོད་ཀྱིས་ཁབ་འདི་སྤངས་ན་བདག་ལ་དགའ་བདེ་བགྱིད་པ་འགའ་མ་མཆིས། །སླན་ཆད་བྱ་ཚོགས་  
རྣམས་ཀྱི་སྒྲ་དག་དང། །གྲགས་པ་མཐའ་ཡས་ཁྱོད་ན་སིད་བགྱིད་པའི། །བཙུན་མོའི་འཁོར་གྱི་གླིང་བུ་སྙན་པ་དང། །བཀྲ་ཤིས་སྒྲ་དང་གླུ་སྒྲ་ཐོས་མ་འགྱུར། །ཉོན་  
མོངས་བཅོམ་པ་ཁྱོད་ནི་གཤེགས་གྱུར་ན། །གདུགས་མཚན་ཁྱོད་ལ་མཆོད་པ་བགྱིད་པ་ཡི། །ལྷ་དང་གྲུབ་ཚོགས་སླན་ཆད་མཐོང་མི་འགྱུར། །ལྷ་ཡི་དྲི་ཡང་སླན་ཆད་  
སྣོམ་མི་འགྱུར། །ཕྲེང་བ་བཏགས་ནས་ཞག་ལོན་གྱུར་པ་ལྟར། །ཁྱོད་ཀྱིས་དོ་མོད་ཕོ་བྲང་དེ་བཞིན་སྤངས། །ཁྱོད་བཞུད་སླན་ཆད་གཟི་བརྗིད་དཔལ་མ་མཆིས། །གར་  
ལ་ལྟ་བ་བཞིན་དུ་བདག་ལ་གདའ། །གྲོང་ཁྱེར་ཀུན་གྱི་བྱིན་དང་སྟོབས་འཕྲོག་སྟེ། །འདི་ནི་དགོན་པ་འདྲ་ཞིང་མཛེས་མ་ལགས། །གང་གིས་ས་འདིར་འཁོར་ལོ་སྟོབས་  
ཅན་དུ༑ ༑ལུང་བསྟན་དྲང་སྲོང་ཚིག་ནི་དེང་རྫུན་གྱུར། །བསོད་ནམས་སྡོང་པོ་ཆེན་པོ་ཁྱོད་བྱུང་ན། །ས་འདིར་ཤཱཀྱའི་སྟོབས་ནི་སྟོབས་མ་མཆིས། །རྒྱལ་པོའི་ཕོ་བྲང་འཁོར་  
འདིར་གདུང་ཡང་འཆད། །ཤཱཀྱའི་ཚོགས་འདི་བསམ་པ་རབ་ཏུ་ཉམས་།དྲི་མེད་དྲི་བྲལ་ཁྱོད་ནི་གར་བཞུད་པར། །བདག་ཀྱང་ཁྱོད་དང་ལྷན་ཅིག་མཆི་བར་བགྱི། །  
  
  
༄༅། །འོན་ཀྱང་ཐུགས་བརྩེ་ཐུགས་རྗེ་བསྐྱེད་ནས་ནི། །ཁྱོད་ཀྱིས་ཕོ་བྲང་འདི་ལ་གཟིགས་སུ་གསོལ། །བློ་གྲོས་ལྡན་པ་ཁྱིམ་ལ་བལྟས་ནས་ནི། །སྙན་  
པའི་ང་རོས་འདི་སྐད་ཚིག་སྨྲས་ཏེ། །སྐྱེ་འཆི་མཐར་འབྱིན་མ་ཐོབ་བར་དུ་ནི། །ང་ཡིས་སེར་སྐྱའི་གྲོང་ཁྱེར་འཇུག་མི་བྱ། །རྒ་ཤི་མེད་པའི་གནས་མཆོག་འཆི་མེད་པ། །  
བྱང་ཆུབ་དམ་པ་ང་ཡིས་མ་ཐོབ་པར། །ང་ནི་སེར་སྐྱའི་གནས་སུ་མངོན་ཕྱོགས་ཏེ། །འགྲེང་འདུག་ཉལ་དང་འཆག་པ་མི་བྱ་འོ། །གང་ཚེ་འགྲོ་བའི་གཙོ་བོ་པ། །བྱང་  
ཆུབ་སེམས་དཔའ་དེ་བྱུང་ཞིང། །དེ་ནི་མཁའ་ལ་འགྲོ་བའི་ཚེ་།ལྷ་ཡི་བུ་མོ་རྣམས་ཀྱིས་བསྟོད། །འདི་ནི་སྦྱིན་པའི་གནས་ཆེན་ཡིན་།འདི་ནི་བསོད་ནམས་ཞིང་ཆེན་  
ཡིན༑ ༑འདི་ནི་བསོད་ནམས་འདོད་པའི་ཞིང། །འཆི་མེད་འབྲས་བུ་སྦྱིན་མཛད་པ། །སེམས་ཅན་རྣམས་ལ་ཐུགས་རྗེ་བས། །འདི་ཡིས་བསྐལ་བ་བྱེ་མང་དུ། །སྦྱིན་  
དང་དུལ་དང་སྡོམ་པ་ཡིས༑ ༑འདིས་ནི་བྱང་ཆུབ་ཡང་དག་བསྒྲུབས་།འདི་ཡི་ཚུལ་ཁྲིམས་ཡོངས་སུ་དག་བརྟུལ་ཞུགས་བཟང་ཞིང་སྤྱོད་མ་ཉམས། །འདོད་པ་  
དག་དང་ལོངས་སྤྱོད་རྣམས། །དོན་དུ་མི་གཉེར་ཚུལ་ཁྲིམས་སྲུང་།སེམས་ཅན་ཡོངས་སུ་བསྐྱབ་པའི་ཕྱིར། །འདི་ནི་རྟག་ཏུ་བཟོད་པ་གསུང། །ཡན་ལག་  
  
  
།ཁྲོ་བ་མི་མངའ་སྡང་མི་མངའ་།འདི་ནི་རྟག་ཏུ་བརྩོན་འགྲུས་ལྡན། །བསྐལ་པ་བྱེ་བར་སྐྱོ་མི་མངའ། །འདི་ཡིས་བྱང་ཆུབ་ཡང་དག་བསྒྲུབས། །  
མཆོད་སྦྱིན་དག་ནི་བྱེ་བ་མཛད། །འདི་རྟག་བསམ་གཏན་བསམ་གཏན་པ། །ཐུགས་ནི་ཞི་ཞིང་རབ་ཏུ་ཞི། །ཉོན་མོངས་ཐམས་ཅད་བསྲེགས་ནས་ནི། །སེམས་ཅན་བྱེ་བ་  
འགྲོལ་བར་འགྱུར། །འདི་ནི་ཤེས་རབ་ཆགས་མི་མངའ། །རྟོག་དང་རྣམ་པར་རྟོག་ལྡན་ལས། །གྲོལ་ཞིང་ཐུགས་ནི་རྣམ་གྲོལ་ཏེ། །རང་བྱུང་བ་ཡི་རྒྱལ་བར་འགྱུར། །འདི་  
ནི་རྟག་ཏུ་བྱམས་ཐུགས་ལྡན། །ཐུགས་རྗེ་ཡི་ནི་ཕ་རོལ་བྱོན། །དགའ་དང་བཏང་སྙོམས་བསམ་གཏན་པ། །ཚངས་པའི་ལམ་གྱི་ཆོ་ག་མཁྱེན། །འདི་ནི་ཤིན་ཏུ་ལྷ་ཡི་ལྷ། །ལྷ་  
རྣམས་ཀྱིས་ནི་མཆོད་པའི་འོས། །ཐུགས་དགེ་དག་ཅིང་དྲི་མ་བྲལ་།ཡོན་ཏན་ཁྲག་ཁྲིག་ཕ་རོལ་བྱོན། །འཇིགས་པས་ཉེན་པ་རྣམས་ཀྱི་སྐྱབས། །མིག་མེད་རྣམས་ཀྱི་  
སྒྲོན་མ་སྟེ། །གནོད་པ་རྣམས་ཀྱི་སྐྱབས་ཀྱང་ལགས། །རིང་ནས་ན་བའི་སྨན་པ་ལགས། །རྒྱལ་པོ་དམ་པ་ཆོས་ཀྱི་རྒྱལ། །དབང་པོ་ལྟ་བུར་སྤྱན་སྟོང་མངའ། །ཚངས་པ་  
ལྟ་བུར་རང་བྱུང་གྱུར། །ལུས་དང་སེམས་ནི་རབ་སྦྱངས་པ། །བརྟན་ཞིང་ཤེས་རབ་རབ་ཏུ་མང། །དཔའ་ཞིང་ཐུགས་ནི་འདོད་ཆགས་བྲལ་།ཉོན་མོངས་འཇོམས་པས་  
  
  
༄༅། །དཔའ་བོ་སྟེ། །མ་རྒྱལ་དགྲ་ལས་རྒྱལ་བ་ལགས། །སེངྒེ་ལྟ་བུར་བསྙེངས་པ་སྤངས། །གླང་པོ་ལྟ་བུར་རབ་དུལ་ཐུགས་།ཁྱུ་མཆོག་ལྟ་བུར་  
ཚོགས་ཀྱི་གཙོ། །བཟོད་དེ་འཁྲུག་པ་རབ་ཏུ་སྤངས། །ཟླ་བ་ལྟ་བུར་རབ་ཏུ་གསལ། །ཉི་མ་ལྟ་བུར་སྣང་བ་མཛད། །སྒྲོན་མ་ལྟ་བུར་གསལ་མཛད་པ། །སྐར་མ་ལྟ་བུར་  
མུན་པ་བྲལ། །པདྨ་ལྟ་བུར་ཆགས་མི་མངའ། །མེ་ཏོག་ལྟ་བུར་ཁྲིམས་དྲི་དགའ། །སྟོན་པ་ལྷུན་པོ་ལྟར་མི་གཡོ། །དོག་ས་ལྟ་བུར་གསོས་སུ་གྱུར། །རིན་ཆེན་  
འབྱུང་གནས་ལྟར་མི་འཁྲུགས། །འདི་ནི་ཕུང་པོའི་བདུད་ལས་རྒྱལ་།འདི་ནི་འཆི་བདག་བདུད་ལས་རྒྱལ། །འདིས་ནི་ལྷ་ཡི་བདུད་ཀྱང་བཅོམ། །འདི་ནི་དེད་དཔོན་  
ཆེན་པོ་སྟེ། །ལམ་ངན་དག་ན་གནས་རྣམས་ལ། །ཡན་ལག་བརྒྱད་པ་ལམ་གྱི་མཆོག་རིང་པོར་མི་ཐོགས་སྟོན་པར་འགྱུར། །རྒ་ཤི་ཉོན་མོངས་འཇོམས་པ་པོ་  
མུན་པ་རབ་རིབ་རྣམ་པར་གྲོལ། །ས་དང་ལྷ་ཡུལ་གྲགས་པ་ཡི། །རང་བྱུང་རྒྱལ་བར་བྱོན་པ་ལགས། །སྐྱེས་བུ་མཆོག་གི་གཟུགས་མངའ་བ་།དཔག་ཏུ་མེད་  
ལ་བསྟོད་པས་བསྟོད། །ཁྱོད་ལ་བསྟོད་པའི་བསོད་ནམས་དེས། །སྨྲ་བའི་སེངྒེ་འདྲ་བར་ཤོག་དགེ་སློང་དག་དེ་ལྟར་བྱང་ཆུབ་སེམས་དཔའ་མངོན་པར་བྱུང་  
  
  
ཀེའུ་ཏའི་ཡུལ་དང། གྱད་ཡུལ་ལས་འདས་ཏེ་མེ་ནེ་ཡའི་ཡུལ་གྱི་གྲོང་རྡལ་རྗེས་སུ་དཔག་པ་ཞེས་བྱ་བ་ནས་དཔག་ཚད་དྲུག་ཏུ་བྱང་ཆུབ་སེམས་དཔའ་  
ཕྱིན་པ་དང་ནམ་ནངས་པར་གྱུར་ཏོ། །དེ་ནས་བྱང་ཆུབ་སེམས་དཔའ་རྟ་བསྔགས་ལྡན་ལས་བབས་ཏེ་ས་ལ་འདུག་ནས་ལྷ་དང། ཀླུ་དང་གནོད་སྦྱིན་དང། དྲི་ཟ་དང་  
ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོའི་ཚོགས་ཆེན་པོ་སླར་བཀྱེའོ། །སླར་བཀྱེ་ནས་ཀྱང་དེ་འདི་སྙམ་དུ་སེམས་ཏེ། རྒྱན་འདི་དག་དང་  
རྟ་བསྔགས་ལྡན་ཡང་འདུན་པའི་ལག་ཏུ་གཏད་དེ་སླར་གཏང་ངོ་སྙམ་མོ། །དེ་ནས་བྱང་ཆུབ་སེམས་དཔས་འདུན་པ་ལ་བོས་ཏེ་འདི་སྐད་ཅེས་སྨྲས་སོ། །འདུན་པ། ཁྱོད་  
སོང་ལ་རྒྱན་འདི་དག་དང། རྟ་བསྔགས་ལྡན་ཁྱེར་ཏེ་སླར་ལོག་ཅིག་ས་ཕྱོགས་གང་ནས་འདུན་པ་སླར་ལོག་པ་དེར་མཆོད་རྟེན་བརྩིགས་ཏེ། དེང་སང་དུའང་མཆོད་རྟེན་  
དེ་ལ་འདུན་པ་སླར་ལོག་པའི་མཆོད་རྟེན་ཞེས་གྲགས་པ་ཡིན་ནོ་།ཡང་བྱང་ཆུབ་སེམས་དཔའ་འདི་སྙམ་དུ་སེམས་ཏེ། ཇི་ལྟར་ན་གཙུག་ཕུད་ཀྱང་ཡོད་ལ་རབ་ཏུ་བྱུང་  
བ་ཞེས་བྱ་བར་ཡང་འགྱུར་སྙམ་ནས་དེས་རལ་གྲིས་གཙུག་ཕུད་བཅད་དེ་བར་སྣང་ལ་བོར་བ་དང། དེ་སུམ་ཅུ་རྩ་གསུམ་པའི་ལྷ་རྣམས་ཀྱིས་མཆོད་པའི་ཕྱིར་བླངས་ཏེ་  
  
  
༄༅། །དེང་སང་དུའང་སུམ་ཅུ་རྩ་གསུམ་པའི་ལྷ་རྣམས་གཙུག་ཕུད་ཀྱི་དུས་སྟོན་བྱེད་དོ། །དེར་མཆོད་རྟེན་ཡང་བྱས་ཏེ། དེང་སང་དུའང་མཆོད་རྟེན་དེ་ལ་  
གཙུག་ཕུད་བླངས་པའི་མཆོད་རྟེན་ཞེས་མིང་དུ་ཆགས་སོ། །ཡང་བྱང་ཆུབ་སེམས་དཔའ་འདི་སྙམ་དུ་སེམས་ཏེ། རབ་ཏུ་བྱུང་ཡང་གོས་ཀ་ཤི་པ་གྱོན་པ་ཇི་ལྟར་  
རུང་གི། གལ་ཏེ་ངས་ཚལ་གྱི་གནས་ནས་ཚུལ་དང་མཐུན་པའི་གོས་ཤིག་རྙེད་ན་ནི་ལེགས་སོ་སྙམ་དུ་བསམ་པ་དང། དེ་ནས་གནས་གཙང་མའི་རིས་ཀྱི་ལྷ་  
རྣམས་འདི་སྙམ་དུ་སེམས་ཏེ། བྱང་ཆུབ་སེམས་དཔའ་ལ་ངུར་སྨྲིག་དགོས་པར་གྱུར་ཏོ་སྙམ་མོ། །དེ་ན་ལྷའི་བུ་གཅིག་ཅིག་ལྷའི་གཟུགས་མི་མངོན་པར་བྱས་  
ཏེ་རྔོན་པའི་གཟུགས་ལྟ་བུས་གོས་ངུར་སྨྲིག་བགོས་ནས་བྱང་ཆུབ་སེམས་དཔའི་མདུན་དུ་ཕྱིན་ཏོ། །དེ་ནས་བྱང་ཆུབ་སེམས་དཔས་དེ་ལ་འདི་སྐད་ཅེས་སྨྲས་སོ། །གལ་  
ཏེ་གྲོགས་པོ་ཁྱོད་ཀྱིས་གོས་ངུར་སྨྲིག་རྣམས་ཁོ་བོ་ལ་བྱིན་ན་ཁོ་བོའི་གོས་ཀ་ཤི་པ་འདི་རྣམས་ཀྱང་ཁྱོད་ལ་སྦྱིན་ནོ། །དེས་སྨྲས་པ། གོས་འདི་དག་ཀྱང་ཁྱོད་ལ་མཛེས་  
ལ༑ འོ་ནི་རྣམས་ཀྱང་ཁོ་བོ་ལ་མཛེས་སོ། །བྱང་ཆུབ་སེམས་དཔས་སྨྲས་པ། ཁོ་བོས་ཁྱོད་ལ་བསླང་ངོ། །དེ་ནས་ལྷའི་བུ་རྔོན་པའི་གཟུགས་ལྟ་བུ་དེས་གོས་ངུར་སྨྲིག་  
  
  
ཀྱང་བླངས་སོ། །དེ་ནས་ལྷའི་བུ་དེས་མོས་པ་བསྐྱེད་དེ་ལག་པ་གཉི་གས་གོས་དེ་དག་བླངས་ནས་སྤྱི་བོ་ལ་  
བཞག་སྟེ། དེ་དག་ལ་མཆོད་པ་དང་བཀུར་སྟི་བྱ་བའི་ཕྱིར་དེ་ཉིད་ནས་ལྷའི་འཇིག་རྟེན་དུ་སོང་ངོ། །དེའང་འདུན་པས་མཐོང་བར་གྱུར་ནས་དེས་མཆོད་རྟེན་བརྩིགས་  
ཏེ༑ དེང་སང་དུའང་མཆོད་རྟེན་དེ་ལ་ངུར་སྨྲིག་བླངས་པ་ཞེས་མིང་དུ་ཆགས་སོ། །གང་གི་ཚེ་བྱང་ཆུབ་སེམས་དཔས་གཙུག་ཕུད་བཅད་ནས་གོས་ངུར་སྨྲིག་རྣམས་བགོས་  
པ་དེའི་ཚེ་ལྷའི་བུ་བརྒྱ་སྟོང་དགའ་ཞིང་མགུ་ལ་ཚིམ་ཞིང་ཡིད་རངས་ཏེ་མཆོག་ཏུ་རབ་ཏུ་དགའ་ནས་དགའ་བ་དང། ཡིད་བདེ་བ་སྐྱེས་ཏེ། ཀྱེ་གྲོགས་པོ་དག་གཞོན་ནུ་  
དོན་གྲུབ་རབ་ཏུ་བྱུང་ངོ། །དེ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་ཆོས་ཀྱི་འཁོར་ལོ་བསྐོར་བར་འགྱུར་ཏེ་  
སེམས་ཅན་སྐྱེ་བའི་ཆོས་ཅན་གྲངས་མེད་པ་དག་སྐྱེ་བ་ལས་ཡོངས་སུ་འགྲོལ་བར་འགྱུར་བ་ནས་རྒ་བ་དང། འཆི་བ་དང། ན་བ་དང་མྱ་ངན་དང། སྨྲེ་སྔགས་འདོན་  
བ་དང། སྡུག་བསྔལ་བ་དང། ཡིད་མི་བདེ་བ་དང། འཁྲུག་པ་དག་ལས་སེམས་ཅན་རྣམས་ཡོངས་སུ་བཀོལ་ཏེ་འཁོར་བའི་རྒྱ་མཚོའི་ཕ་རོལ་ཏུ་བསྒྲལ་ནས་བདེ་  
  
  
༄༅། །བ༑ འཇིགས་པ་མེད་པ། མྱ་ངན་མེད་པ། གནོད་པ་མེད་པ་ཞི་བ། རྡུལ་དང་བྲལ་བ། འཆི་བ་མེད་པའི་ཆོས་ཀྱི་དབྱིངས་ལ་འགོད་པར་འགྱུར་རོ། །  
ཞེས་ནས་ཨ་ལ་ལ་ཞེས་བྱ་བ་དང། ཅ་ཅོ་དང་ག་ཞིའི་སྒྲ་སྐད་ཕྱུང་བར་གྱུར་ཏོ། །སྒྲ་དེའང་གཅིག་ནས་གཅིག་ཏུ་བརྒྱུད་ནས་འོག་མིན་གྱི་གནས་ཀྱི་བར་དུ་གྲགས་པར་  
གྱུར་ཏོ༑ ༑དེ་ནས་བཙུན་མོའི་འཁོར་རྣམས་ཀྱིས་གཞོན་ནུ་མ་མཐོང་ནས་དཔྱིད་དང། དགུན་དང། དབྱར་གནས་པའི་ཁང་བཟང་རྣམས་དང། ཁྲི་རྣམས་དང། ཁྱིམ་  
རྣམས་སུ་ཚོལ་ཞིང་གང་གི་ཚེ་མ་རྙེད་པ་དེའི་ཚེ་གཅིག་ཏུ་འདུས་ནས་བྱ་ཀུར་ར་མོ་བཞིན་དུད་མོ་ཐོན་པར་གྱུར་ཏོ། །དེ་ན་བུད་མེད་ཁ་ཅིག་ནི་ཤིན་ཏུ་མྱ་ངན་གྱིས་  
ཉམ་ཐག་ནས་ཀྱི་ཧུད་བུ་ཞེས་འཛེར་ཅིང་དུའོ། །ཁ་ཅིག་ནི་ཀྱི་ཧུད་མིང་པོ་ཞེས་འཛེར་ཅིང་དུའོ། །ཁ་ཅིག་ནི་ཀྱི་ཧུད་ཁྱིམ་ཐབ་ཅེས་འཛེར་ཏོ། །ཁ་ཅིག་ནི་ཇོ་བོ་ཞེས་  
འཛེར་ཏོ། །ཁ་ཅིག་ནི་སྡུག་པའི་ཚིག་སྣ་ཚོགས་སྨྲའོ། །ཁ་ཅིག་ནི་ལུས་རྡེབ་ཅིང་དུའོ། །ཁ་ཅིག་ནི་མགོ་འབལ་ལོ། །ཁ་ཅིག་ནི་གཅིག་གི་གདོང་དུ་གཅིག་  
ལྟ་ཞིང་དུའོ། །ཁ་ཅིག་ནི་མིག་བསྒྱུར་ཅིང་དུའོ། །ཁ་ཅིག་ནི་ལག་པ་བརླ་ལ་རྡེབ་ཅིང་དུའོ། །ཁ་ཅིག་ནི་བྲང་རྡུང་ཞིང་དུའོ་།ཁ་ཅིག་ནི་ལག་པ་དཔུང་པར་  
  
  
།ཁ་ཅིག་ནི་མགོར་རྡུང་ཞིང་དུའོ། །ཁ་ཅིག་ནི་མགོ་ལ་ས་འཐོར་ཞིང་དུའོ། །ཁ་ཅིག་ནི་སྐྲ་འཇིག་ཅིང་དུའོ་།ཁ་ཅིག་ནི་སྐྲ་འབལ་ཞིང་དུའོ། །ཁ་ཅིག་  
ནི་ལག་པ་བསྟོད་དེ་བསྒྲེང་ནས་ཆོ་དེ་འདོན་ཏོ། །ཁ་ཅིག་ནི་རི་དྭགས་མོ་དུག་མདས་ཕོག་པ་བཞིན་དུ་གློ་བུར་དུ་རྒྱུག་ཅིང་དུའོ་།ཁ་ཅིག་ནི་གདོང་གོས་ཀྱིས་གཡོགས་  
ཤིང་དུའོ། །ཁ་ཅིག་ནི་ཆུ་ཤིང་རླུང་དམར་གྱིས་བསྐྱོད་པ་བཞིན་དུ་ལུས་འཁྱོར་ཞིང་དུའོ། །ཁ་ཅིག་ནི་ས་ལ་འགྱེལ་ཏེ་མ་ཤི་ཙམ་དུ་གྱུར་ཏོ། །ཁ་ཅིག་ནི་ཉ་ཆུ་ནས་  
བཏོན་པ་བཞིན་དུ་ས་ལ་འགྲོ་ལྡོག་ཅིང་དུའོ། །ཁ་ཅིག་ནི་ཤིང་རྩ་ནས་ཕྱུང་བ་བཞིན་དུ་གློ་བུར་དུ་ས་ལ་འགྱེལ་ནས་དུའོ་།སྒྲ་དེའང་རྒྱལ་པོས་ཐོས་ནས་ཤཱཀྱ་རྣམས་  
ལ་སྨྲས་ས། ཅིའི་ཕྱིར་བཙུན་མོའི་འཁོར་ན་སྒྲ་ཆེན་པོ་འདི་གྲག་།ཤཱཀྱ་རྣམས་ཀྱིས་ཤེས་ནས་སྨྲས་པ། རྒྱལ་པོ་ཆེན་པོ། གཞོན་ནུ་བཙུན་མོའི་འཁོར་ན་མི་གདའ་  
ཞེས་གདའོ། །རྒྱལ་པོས་སྨྲས་པ། མྱུར་དུ་གྲོང་ཁྱེར་གྱི་སྒོ་རྣམས་ཆོད་ལ་ནང་དུ་གཞོན་ནུ་ཚོལ་ཅིག་དེ་དག་གིས་ཕྱི་ནང་དུ་བཙལ་ཀྱང་མ་རྙེད་ནས་སྐྱེ་རྒུའི་བདག་མོ་  
ཆེན་མོ་གཽ་ཏ་མིའི་སྨྲེ་སྔགས་འདོན་ཏེ་ས་ལ་འགྲོ་ལྡོག་ཅིང་རྒྱལ་པོ་ཟས་གཙང་མ་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ། བདག་བུ་དང་མྱུར་དུ་སྤྲད་དུ་གསོལ། །དེ་  
  
  
༄༅། །ནས་རྒྱལ་པོས་ཕྱོགས་བཞིར་ཕོ་ཉ་རྟ་པ་བཀྱེ་སྟེ་ཁྱེད་དེང་ལ་གཞོན་ནུ་མ་རྙེད་ཀྱི་བར་དུ་སླར་མ་ལྡོག་ཅིག་མཚན་མཁན་དང་ལྟས་མཁན་  
རྣམས་ཀྱིས་ཀྱང་བྱང་ཆུབ་སེམས་དཔའ་ནི་བཀྲ་ཤིས་ཀྱི་ཆ་བ་སྒོ་ནས་མངོན་པར་འབྱུང་ངོ་ཞེས་ལུང་བསྟན་ནས་དེ་དག་བཀྲ་ཤིས་ཀྱི་སྒོར་དོང་བ་དང། ལམ་གྱི་  
བར་ཞིག་ན་མེ་ཏོག་གི་ཆར་འབབ་པར་མཐོང་ངོ། །དེ་ནས་དེ་དག་འདི་སྙམ་དུ་སེམས་ཏེ། གཞོན་ནུ་ནི་ལམ་འདི་ནས་བྱུང་ངོ་སྙམ་ནས་དེ་དག་ཅུང་ཟད་ཅིག་ཕ་  
ཟད་དུ་སོང་བ་དང། ལྷའི་བུ་བྱང་ཆུབ་སེམས་དཔའི་གོས་ཀ་ཤི་པ་རྣམས་མགོ་ལ་ཐོགས་ཏེ་འགྲོ་བ་དེ་མཐོང་ནས་དེ་དག་འདི་སྙམ་དུ་སེམས་ཏེ། འདི་དག་ནི་གཞོན་  
ནུའི་གོས་ཀ་ཤི་པ་རྣམས་ཡིན་ན། གོས་འདི་དག་གི་ཕྱིར་འདིས་གཞོན་ནུ་བསད་དེ་འདི་དག་ཁྱེར་བར་མ་གྱུར་ཏམ་སྙམ་མོ། །དེ་ནས་ཡང་དེ་དག་གིས་དེའི་ཕྱི་བཞིན་  
དུ་འདུན་པ་རྟ་བསྔགས་ལྡན་དང། རྒྱན་རྣམས་ཐོགས་ཏེ་འོང་བ་མཐོང་ངོ། །དེ་ནས་དེ་དག་ཕན་ཚུན་དུ་སྨྲས་པ། ཀྱེ་འདུན་པ་རྟ་བསྔགས་ལྡན་ཁྲིད་དེ་འོང་གི་  
དེ་ལམ་དྲིས་ཀྱི་བར་དུ་ཧུར་འདུམས་མ་བྱེད་ཅིག་ཅེས་སྨྲས་ནས་དེ་དག་གིས་འདུན་པ་ལ་དྲིས་པ། ཀྱེ་འདུན་པ། གོས་ཀ་ཤི་པ་འདི་དག་གི་ཕྱིར་མི་འདིས་གཞོན་  
  
  
འདུན་པས་སྨྲས་པ། དེ་ལྟ་ནི་མ་ཡིན་ཏེ། འདིས་ཀྱང་གཞོན་ནུ་ལ་གོས་ངུར་སྨྲིག་རྣམས་ཕུལ་ལོ་།གཞོན་ནུས་ཀྱང་ན་བཟའ་ཀ་ཤི་པ་འདི་  
རྣམས་འདི་ལ་བྱིན་ནོ། །དེ་ནས་ལྷའི་བུ་དེས་དེ་དག་མཆོད་པའི་ཕྱིར་གོས་དེ་རྣམས་ལག་པ་གཉི་གས་སྤྱི་བོ་ལ་ཐོགས་ཏེ། དེ་ཉིད་ནས་ལྷའི་འཇིག་རྟེན་དུ་སོང་ངོ། །དེ་དག་  
གིས་ཡང་འདུན་པ་ལ་དྲིས་པ། འདི་ལ་ཇི་སྙམ་དུ་སེམས། ཁོ་བོ་ཅག་ཤཱཀྱ་གཞོན་ནུ་ཟློག་ཏུ་དོང་ན་ནུས་སམ། དེས་སྨྲས་པ། མི་ནུས་སོ། །གཞོན་ནུ་ནི་བརྩོན་འགྲུས་དང་  
བརྟུལ་བ་བརྟན་པ་སྟེ། ང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་མ་རྒྱས་ཀྱི་བར་དུ་སེར་སྐྱའི་གནས་ཀྱི་གྲོང་ཁྱེར་ཆེན་པོར་མི་  
འཇུག་གོ་ཞེས་དེ་དེ་སྐད་གསུང་བས་ཕྱིར་མི་ལྡོག་སྟེ། གཞོན་ནུས་ཇི་སྐད་གསུངས་པ་དེ་དེ་བཞིན་དུ་འགྱུར་རོ། །དེ་ཅིའི་ཕྱིར་ཞེ་ན་གཞོན་ནུ་ནི་བརྩོན་འགྲུས་དང་  
བརྟུལ་བ་བརྟན་པས་སླར་མི་ལྡོག་གོ། དེ་ནས་འདུན་པ་རྟ་བསྔགས་ལྡན་དང། རྒྱན་རྣམས་ཁྱེར་ཏེ་བཙུན་མོའི་འཁོར་གྱི་ནང་དུ་ཕྱིན་ཏོ། །དེ་ནས་རིང་བ་ཞིག་ལོན་པ་  
དང། རྒྱན་དེ་དག་ཤཱཀྱ་གཞོན་ནུ་བཟང་པོ་དང། མིང་ཆེན་དང། མ་འགགས་པས་བཏེག་པ་དང། སྲེད་མེད་ཀྱི་བུ་ཆེན་པོ་ལྟར་མཁྲེགས་པ་དང། སྲེད་མེད་ཀྱི་བུ་  
  
  
༄༅། །བྱེད་ལྟར་མཁྲེགས་པའི་རྒྱན་དེ་རྣམས་དེ་དག་གིས་མ་ཐེག་གོ་གང་གི་ཚེ་དེ་དག་གང་གིས་ཀྱང་ཐེག་པར་མ་ནུས་པ་དེའི་ཚེ་སྐྱེ་རྒུའི་བདག་མོ་ཆེན་  
མོ་གཽ་ཏ་མའི་འདི་སྙམ་དུ་སེམས་ཏེ། བདག་གིས་ཇི་སྲིད་དུ་རྒྱན་འདི་དག་མཐོང་བ་དེ་སྲིད་དུ་བདག་གིས་སྙིང་ལ་མྱ་ངན་དུ་འགྱུར་གྱི། བདག་གིས་རྒྱན་འདི་དག་རྫིང་  
དུ་འདོར་རོ་སྙམ་མོ། །དེ་ནས་སྐྱེ་རྒུའི་བདག་མོ་ཆེན་མོ་གཽ་ཏ་མའིས་རྒྱན་དེ་དག་རྫིང་དུ་བོར་ཏེ། དེང་སང་དུའང་རྒྱན་གྱི་རྫིང་ཞེས་མིང་དུ་ཆགས་སོ། །དེ་ལ་འདི་  
སྐད་ཅེས་བྱ་སྟེ། གང་ཚེ་བྱང་ཆུབ་སེམས་དཔའ་མཁས་པ་དཔའི་བོ་བྱུང། །དེ་ཚེ་སེར་སྐྱའི་གྲོང་ཁྱེར་པ་དག་མཐའ་དག་སད། །ཀུན་གྱི་སྙིང་ལ་གཞོན་ནུ་མལ་ན་  
ཉལ་སྙམ་སེམས། །མགུ་ཞིང་རབ་ཏུ་དགའ་ནས་ཕན་ཚུན་ཚིག་ཀྱང་སྨྲ། །ས་འཚོ་མ་དང་དེ་བཞིན་བཙུན་མོའི་འཁོར་རྣམས་སད། །མལ་དུ་བལྟས་ན་བྱང་ཆུབ་  
སེམས་དཔའ་མ་མཐོང་ནས། །ཀྱི་ཧུད་བདག་བསླུས་བྱང་ཆུབ་སེམས་དཔའ་གར་བཞུད་ཅེས། །རྒྱལ་པོའི་ཁྱིམ་དུ་དུད་མོའི་སྒྲ་ཡང་བྱུང་བར་གྱུར། །རྒྱལ་པོས་སྒྲ་དེ་  
ཐོས་ནས་ས་ལ་འགྱེལ་གྱུར་ཏེ། །ཨེ་མ་ང་ཡི་བུ་གཅིག་པ་ཞེས་དུད་མོ་ཕྱུང། །དེ་ནས་དེ་ལ་བུམ་པའི་ཆུ་བླུགས་ཁྲུས་བྱས་ནས་།ཤཱཀྱ་མང་པོ་དག་གིས་དེ་ནི་  
  
  
།ས་འཚོ་མ་ཡང་མལ་ནས་ས་ལ་ལྷུང་བར་གྱུར། །སྐྲ་རྣམས་འབལ་ཞིང་རྒྱན་རྣམས་དག་ཀྱང་བཀྲོལ་བར་གྱུར། །སྡུག་པ་ཀུན་དང་བྲལ་བ་རིང་པོར་  
མི་ཐོགས་ཞེས། །འདྲེན་པས་བདག་ལ་སྔོན་གསུངས་ཀྱི་མ་ལེགས་པར་གསུངས། །གཟུགས་ནི་གཟུགས་བཟང་ཤིན་ཏུ་དྲི་མེད་ཡན་ལག་སྤྲས་།གསལ་ཞིང་རྣམ་དག་  
འགྲོ་བ་རྣམས་ཀྱི་ཡིད་འོང་སྡུག་དཔལ་ཡོན་ལྡན་པ་བསྔགས་པ་ལྷ་མི་མཆོད་པའི་འོས། །བདག་ནི་མལ་དུ་བོར་ཏེ་ཁྱོད་ནི་གང་དུ་བཞུད་།ཡོན་ཏན་མངའ་བའི་  
བྱང་ཆུབ་སེམས་དཔའ་མ་མཐོང་བར། །སྐོམ་ཡང་མི་འཚལ་རྒྱགས་པ་རྣམས་ཀྱིས་རྒྱགས་མི་བགྱི། །ས་ལ་ཉལ་ཞིང་རལ་པ་རྣམས་ཀྱང་ཐོགས་པར་བགྱི། །ཁྲུས་བགྱི་  
སྤངས་ཏེ་བརྟུལ་ཞུགས་དཀའ་ཐུབ་སྤྱད་པར་བགྱི། །སྐྱེད་མོས་ཚལ་ཀུན་ལོ་མ་མེ་ཏོག་འབྲས་མ་མཆིས། །རྣམ་དག་སེ་མོ་དོ་ཡང་མུན་རྡུལ་ཕྱག་དར་འདྲ། །མི་མཆོག་  
དམ་པ་ཁྱོད་ཀྱིས་སྤངས་པར་གང་གྱུར་པའི། །གྲོང་ཁྱེར་ཁྱིམ་རྣམས་མཛེས་པ་མ་ལགས་འབྲོག་དང་མཚུངས། །ཀྱི་ཧུད་གླུ་དབྱངས་རབ་ཏུ་སྙན་པའི་སྒྲ་སྐད་ཅན། །  
ཀྱི་ཧུད་ལྷུག་ལྷུག་པ་ཡི་རྒྱན་ཐོགས་བཙུན་མོའི་འཁོར། །ཀྱི་ཧུད་གསེར་གྱི་དྲ་བས་ཁྱབ་པའི་བར་སྣང་ཡང། །ཡོན་ཏན་ལྡན་དང་བྲལ་བས་ཕྱིན་ཆད་མི་བལྟ་འོ། །སྲུ་མོ་  
  
  
༄༅། །དེ་ཡང་ཤིན་ཏུ་སྡུག་བསྔལ་ཐོབ་གྱུར་ཅིང། །ཤཱཀྱའི་བུ་མོ་མ་ངུ་ཞིག་ཅེས་དབུགས་ཀྱང་འབྱིན། །ང་ནི་འཇིག་རྟེན་དག་ན་རྒ་ཤི་མཐར་བྱེད་ཅེས། །  
མི་མཆོག་དམ་པ་དེས་ནི་སྔོན་ཡང་སྨྲས་པ་ཡིན། །དྲང་སྲོང་ཆེན་པོ་དགེ་བ་སྟོང་དག་སྤྱད་པ་དེ། །ནམ་ཕྱེད་ནས་ནི་དཔག་ཚད་དྲུག་ཏུ་སོང་གྱུར་ནས། །འདུན་པ་དེ་ལ་  
རྟ་མཆོག་དང་ནི་རྒྱན་རྣམས་གཏད། །འདུན་པ་འདི་དག་ཁྱེར་ལ་སེར་སྐྱའི་གྲོང་སོང་ཞིག། ཡབ་དང་ཡུམ་དག་ལ་ཡང་ང་ཡི་ཚིག་གིས་ནི། །གཞོན་ནུ་སོང་གི་སླར་  
ཞིང་ཐུགས་ངན་མ་མཛད་ཅིག། བྱང་ཆུབ་སངས་རྒྱས་ནས་ནི་སླར་འདིར་མཆི་བར་བགྱི། །ཆོས་རྣམས་གསན་ནས་ཐུགས་ཀྱང་ཞི་བར་འགྱུར་ཞེས་སྨྲོས། །འདུན་པ་དེ་  
བཞིན་འདྲེན་པ་ལ་ནི་སླར་སྨྲས་པ། །འདུན་པ་ལེགས་ལྡན་བྱང་ཆུབ་སེམས་དཔའ་གར་ཁྲིད་ཅེས། །མི་མཆོག་གཉེན་གྱི་ཚོགས་རྣམས་བདག་ལ་རྡེག་འགྱུར་  
གྱི༑ ༑བདག་ལ་ནུས་པ་མ་མཆིས་སྟོབས་དང་མཐུ་མ་མཆིས། །བྱང་ཆུབ་སེམས་དཔས་སླར་སྨྲས་འདུན་པ་མ་འཇིགས་ཤིག། ང་ཡི་གཉེན་གྱི་ཚོགས་རྣམས་དགའ་  
བར་གྱུར་ནས་ནི། །ཁྱོད་ལ་སྟོན་པའི་འདུ་ཤེས་རྟག་ཏུ་བསྒོམས་གྱུར་ཏེ། །ང་ལ་བྱམས་པ་བཞིན་དུ་ཁྱོད་ལའང་བྱམས་པར་འགྱུར། །འདུན་པ་རྟ་མཆོག་དང་ནི་  
  
  
།མི་མཆོག་དམ་པ་དེ་ཡི་སྐྱེད་མོས་ཚལ་དུ་ཕྱིན། །སྐྱེད་མོས་ཚལ་གྱི་སྲུང་མ་དགའ་བའི་ཤུགས་སྐྱེས་ནས། །ཀུན་ཏུ་དགའ་བའི་སྒྲ་ནི་ཤཱཀྱ་རྣམས་  
ལ་སྨྲས༑ ༑གཞོན་ནུ་འདི་ཡི་རྟ་མཆོག་དང་ནི་འདུན་པ་ཡང། །སྐྱེད་མོས་ཚལ་དུ་ཕྱིན་གྱི་ཐུགས་ངན་མ་མཛད་ཅིག་རྒྱལ་པོས་དེ་སྐད་ཐོས་ནས་ཤཱཀྱས་བསྐོར་ནས་ནི། །  
རབ་ཏུ་དགའ་བའི་ཤུགས་སྐྱེས་སྐྱེད་མོས་ཚལ་དུ་ཕྱིན། །ས་འཚོས་བྱང་ཆུབ་སེམས་དཔའ་བློ་གྲོས་བརྟན་རིག་ནས། །ཚེག་དེ་ལ་ནི་ཡིད་མ་ཆེས་ཏེ་དགར་མ་གྱུར། །གཞོན་  
ནུ་བྱང་ཆུབ་མ་ཐོབ་བར་དུ་ཕྱིར་འདིར་ཡང། །བྱོན་ཅིང་ལྡོག་པར་འགྱུར་བ་དེ་ནི་གནས་མ་ཡིན། །རྒྱལ་པོས་རྟ་མཆོག་དང་ནི་འདུན་པ་དེ་མཐོང་ནས། །དུད་མོ་བཏབ་  
སྟེ་ས་ཡི་སྟེང་དུ་འགྱེལ་བར་གྱུར། །ཀྱི་ཧུད་ངའི་བུ་གླིང་བུ་རོལ་མོ་སྒྲ་དབྱངས་མཁས། །རྒྱལ་སྲིད་ཐམས་ཅད་བོར་ཏེ་ཁྱོད་ནི་གང་དུ་སོང། །འདུན་པ་ཁྱོད་ཀྱིས་ང་ལ་  
འདིར་ནི་ལེགས་པར་སྨྲོས། །བྱང་ཆུབ་སེམས་དཔའ་གར་སོང་སྦྱོར་བ་ཅི་འདྲ་ཞིག། སྒོ་ནི་སུ་ཡིས་ཕྱེ་ཞིང་གང་གིས་ཁྲིད་པར་གྱུར་།ལྷ་ཚོགས་རྣམས་ཀྱིས་དེ་ལ་  
མཆོད་པ་ཇི་ལྟར་བྱས། །འདུན་པས་སྨྲས་པ་རྒྱལ་པོའི་དབང་པོ་བདག་ལ་གསོན། །དགུང་ཕྱེད་གྲོང་ཁྱེར་བྱིས་པ་རྒན་པོ་གཉིད་ལོག་ནས། །བྱང་ཆུབ་སེམས་དཔའ་  
  
  
༄༅། །འཇམ་དབྱངས་བདག་ལ་འདི་སྐད་དུ། །འདུན་པ་རྟ་རྒྱལ་ང་ལ་མྱུར་དུ་བྱིན་ཞེས་གསུང། །བདག་གིས་སྐྱེས་པའི་ཚོགས་དང་བུད་མེད་ཚོགས་  
ཀྱང་བསླང། །དེ་དག་ལོག་ཅིང་རབ་ཏུ་ལོག་པས་ཚིག་མ་ཐོས། །བདག་ནི་ངུ་ཞིང་བདག་གིས་ཆིབས་ཀྱི་རྒྱལ་པོ་ཕུལ། །ཕན་པ་མཛད་པ་གང་དུ་དགྱེས་པར་  
གཤེགས་ཞེས་བགྱིས། །བརྒྱ་བྱིན་གྱིས་ནི་འཁྲུལ་འཁོར་ལྡན་པའི་ཆབ་སྒོ་ཕྱེ། །འཇིག་རྟེན་སྐྱོང་བ་བཞིས་ནི་ཆིབས་ཀྱི་རྐང་ལག་བཏེག་དཔའ་བོ་བཅིབས་ནས་  
སྟོང་གསུམ་ལམ་རྣམས་རབ་ཏུ་གཡོས། །ནམ་མཁའ་ཤིན་ཏུ་ཡངས་པ་འདི་ལས་གཤེགས་གྱུར་ཏེ། །འོད་ནི་རབ་ཏུ་བཏང་བས་མུན་པ་མུན་ནག་བསལ། །མེ་ཏོག་  
བབ་ཅིང་སིལ་སྙན་བརྒྱ་དག་སྒྲ་ཡང་བྱུང། །ལྷ་དང་དེ་བཞིན་ལྷ་ཡི་བུ་མོ་རྣམས་ཀྱིས་བསྟོད། །ནམ་མཁའ་ལས་ནི་ལྷ་ཚོགས་རྣམས་ཀྱིས་བསྐོར་ཏེ་གཤེགས། །  
འདུན་པ་རྟ་མཆོག་དང་ནི་རྒྱན་རྣམས་ཁྱེར་ནས་སུ། །དེ་ནི་ངུ་ཞིང་བཙུན་མོའི་འཁོར་དུ་ཕྱིན་པ་དང། །ས་འཚོས་འདུན་པ་དེ་དང་རྟ་མཆོག་མཐོང་གྱུར་ནས། །རབ་ཏུ་  
བརྒྱལ་བར་གྱུར་ཏེ་ས་ཡི་སྟེང་དུ་འགྱེལ། །བུད་མེད་ཚོགས་མང་ཐམས་ཅད་རབ་ཏུ་བརྩོན་པར་ནི། །ཆུ་དག་བླངས་ཤིང་ཤཱཀྱའི་བུ་མོ་ཁྲུ་བར་བྱེད། །མྱ་ངན་རྙེད་  
  
  
།ཕངས་པ་གཉིས་དང་བྲལ་བར་འགྱུར་དུ་འོང་སྙམ་བྱེད། །ཤཱཀྱའི་བུ་མོ་སྡུག་བསྔལ་གྱུར་པ་མཐུ་བསྐྱེད་ནས། །རྟ་ཡི་རྒྱལ་པོ་རྟ་མཆོག་  
དེ་ཡི་མགུལ་ནས་འཇུས། །སྔོན་ཆད་དགའ་བས་རྩེ་བ་དག་ཀྱང་དྲན་བྱས་ནས། །མྱ་ངན་གྱུར་ཅིང་སྣ་ཚོགས་ཚིག་ཀྱང་རབ་ཏུ་སྨྲ་།ཀྱི་ཧུད་བདག་གི་དགའ་སྐྱེད་ཀྱི་ཧུད་བདག་  
གི་མི་མཆོག་དྲི་མེད་ཟླ་བའི་ཞལ་མངའ་བ། །ཀྱི་ཧུད་བདག་གི་གཟུགས་མཆོག་གཟུགས་ཅན་གྱི་ཧུད་བདག་གི་མཚན་མཆོག་དྲི་མེད་གཟི་བརྗིད་ལྡན། །ཀྱི་ཧུད་བདག་གི་  
ཡན་ལག་མ་སྨད་ལེགས་པར་འཁྲུངས་པ་རིམ་གྱིས་འཕགས་པ་མཉམ་མེད་པ། །ཀྱི་ཧུད་བདག་གི་ཡོན་ཏན་མཆོག་ལྡན་ལྷ་མིས་མཆོད་པ་ཐུགས་རྗེ་ཆེན་པོ་མཆོག་ལྡན་  
པ༑ ༑ཀྱི་ཧུད་བདག་གི་སྟོབས་ལྡན་སྲེད་མེད་བུ་ཡི་མཐུ་དང་ལྡན་པ་དགྲ་ཡི་ཚོགས་བཅོམ་པ། །ཀྱི་ཧུད་བདག་གི་ཤིན་ཏུ་འཇམ་དབྱངས་ཀ་ལ་པིངྐའི་སྒྲ་སྐད་ཚངས་དབྱངས་  
སྙན་ལྡན་པ། །ཀྱི་ཧུད་བདག་གི་གྲགས་པ་མཐའ་ཡས་བསོད་ནམས་བརྒྱས་འཕགས་བསོད་ནམས་རྒྱ་ཆེན་མངའ་བ་པོ། །ཀྱི་ཧུད་བདག་གི་བསྔགས་པ་མཐའ་ཡས་  
ཡོན་ཏན་ཚོགས་བརྒྱན་དྲང་སྲོང་ཚོགས་རྣམས་དགའ་མཛད་པ། །ཀྱི་ཧུད་བདག་གི་ནགས་མཆོག་བུང་བ་སྒྲ་འབྱིན་ལུམྦི་ནི་དེར་བལྟམ་པ་ལེགས་བལྟམས་པ། །ཀྱི་  
  
  
༄༅། །ཧུད་བདག་གི་སྒྲ་གྲགས་ལྷ་མི་རྣམས་ཀྱིས་མངོན་པར་མཆོད་པའི་ཡེ་ཤེས་དོང་པོ་ཆེ། །ཀྱི་ཧུད་བདག་གི་རོ་བྲོ་དམ་པ་བིམྤའི་སྒྲོས་ཅན་པདྨའི་སྤྱན་  
མངའ་གསེར་མདོག་འདྲ། །ཀྱི་ཧུད་བདག་གི་ཤིན་ཏུ་རྣམ་དག་ཚེམས་ལྡན་བ་ཞོ་བ་མོ་ལྟ་བུའི་ཚེམས་ལྡན་པ། །ཀྱི་ཧུད་བདག་གི་ཤངས་ལེགས་སྨིན་ལེགས་སྨིན་མཚམས་  
བར་ན་དྲི་མེད་མཛོད་སྤུ་གནས་པ་པོ། །ཀྱི་ཧུད་བདག་གི་དཔུང་མགོ་རབ་ཟླུམ་གཞུ་འདྲའི་རྐེད་པ་ཨེ་ནའི་བྱིན་པ་རྐེད་པ་ཟླུམ། །ཀྱི་ཧུད་བདག་གི་གླང་པོའི་སྣ་འདྲ་བརླ་  
ལྡན་ཕྱག་ཞབས་རྣམ་དག་མཛེས་པའི་སེན་མོ་ཅན། །དེ་ཡི་རྒྱན་རྣམས་འདི་དག་བསོད་ནམས་དག་གིས་བྱས་པ་རྒྱལ་པོ་རབ་ཏུ་དགའ་བྱེད་པ། །ཀྱི་ཧུད་བདག་གི་  
གླུ་དང་དབྱངས་སྒྲ་དམ་པ་མེ་ཏོག་བྱུག་པ་བཟང་པོ་དུས་བཟང་བ། །ཀྱི་ཧུད་བདག་གི་མེ་ཏོག་སྤོས་རྣམས་གླུ་ལེན་དག་དང་བཙུན་མོའི་འཁོར་ནི་དགའ་བྱེད་པ། །ཀྱི་ཧུད་  
བསྔགས་ལྡན་ལེགས་སྐྱེས་ང་ཡི་ཁྱིམ་ཐབ་གྲོགས་པོ་ཡིན་ན་ཁྱོད་ཀྱིས་གང་དུ་ཁྲིད། །ཀྱི་ཧུད་འདུན་མ་སྙིང་རྗེ་མེད་པ་མི་ཡི་དམ་པ་བཞུད་ཚེ་སྒྲོན་ཅིང་སློང་མ་ཕོད། །  
དོ་མོད་གྲོང་ཁྱེར་དམ་པ་འདི་ནས་མི་ཡི་ཁ་ལོ་སྒྱུར་བ་ཐུགས་རྗེ་ལྡན་གཤེགས་ཏེ། །ཕན་པ་མཛད་པ་འདི་ནི་གཤེགས་ཞེས་སྐབས་དེར་ཚིག་གཅིག་ཙམ་ཞིག་  
  
  
།ཕན་པ་མཛད་པ་ཇི་ལྟར་གཤེགས་ཤིང་རྒྱལ་པོའི་ཕོ་བྲང་འདི་ནས་སུ་ཡིས་ཕྱུང་བ་བྱས། །གང་གིས་ཕྱོགས་གཤེགས་ནགས་ཚལ་གེལ་བའི་ལྷ་མོ་དེ་  
ཡི་གྲོགས་སུ་གྱུར་བ་དཔལ་ཡོན་ལྡན། །འདུན་པ་ཁོ་མོ་ཤིན་ཏུ་སྡུག་བསྔལ་གཏེར་བསྟན་ནས་ནི་མིག་ཕྱུང་འདྲ་བས་མིག་བྱིན་ཅིག་འདུན་པ་རྒྱལ་བ་ཀུན་གྱིས་ཕ་དང་  
མ་དག་མཆོད་པའི་འོས་ཞེས་རྟག་ཏུ་བསྔགས་མཛད་ན། །དེ་དག་རྣམས་ཀྱང་སྤངས་ཏེ་བྱུང་ན་བུད་མེད་འདོད་པའི་དགའ་བ་འདི་ལྟ་སྨོས་ཅི་དགོས། །ཀྱི་ཧུད་སྡུག་པ་རྣམས་  
དང་བྲལ་བ་གར་ལ་ལྟ་བའི་རང་བཞིན་འདྲ་སྟེ་རྟག་མ་ཡིན་།བྱིས་པ་འདུ་ཤེས་ཀྱིས་བཟུང་ལྟ་བ་ཕྱིན་ཅི་ལོག་པས་སྐྱེ་དང་འཆི་འཕོ་གནས་པར་གྱུར། །དེ་ཡིས་སྔོན་  
ཡང་རྒ་ཤི་ལྡན་པའི་འདུས་བྱས་དག་ལ་གྲོགས་པོ་འགའ་ཡང་མེད་ཅེས་བསྟན། །ཁྱོད་ཀྱི་དགོངས་པ་ཡོངས་སུ་རྫོགས་ནས་ཤིང་མཆོག་དྲུང་དུ་བྱང་ཆུབ་དམ་པ་མཆོག་  
ཐོབ་གྱུར། །རྡུལ་མེད་བྱང་ཆུབ་སངས་རྒྱས་ནས་ནི་གྲོང་ཁྱེར་དམ་པ་འདིར་ནི་སླར་ཡང་གཤེགས་སུ་གསོལ། །འདུན་པ་དེ་ཡང་མཆོག་ཏུ་ཡིད་མི་དགའ་ཞིང་ས་འཚོ་  
མ་ཡི་ཚིག་ནི་ཐོས་གྱུར་ནས། །དེ་ནི་ང་རོ་ཐོན་ཅིང་ཚིག་ཏུ་སྨྲས་པ་ས་འཚོ་མ་ཁྱོད་བདག་ཚིག་ལེགས་པར་གསོན། །ནམ་གྱི་གུང་ཐུན་བུད་མེད་ཚོགས་རྣམས་ཐམས་  
  
  
༄༅། །ཅད་རབ་ཏུ་གཉིད་ཀྱིས་ལོག་སྟེ་དབེན་གྱུར་པ། །དེ་ཡི་ཚེ་ན་བསོད་ནམས་བརྒྱས་འཕགས་དེ་ཡིས་བདག་ལ་བསྔགས་ལྡན་ང་ལ་བྱིན་ཞས་  
གསུང། །དེ་སྐད་ཚིག་ཐོས་ནས་ནི་དེ་མ་ཐག་ཏུ་བདག་གིས་ཁྱོད་ནི་གཟིམས་མལ་གཟིམས་ལ་བལྟས། །དེ་ཚེ་ཁྱོད་ཀྱི་སྡུག་པ་འདི་ནི་གཤེགས་ཀྱི་ས་འཚོ་བཞེངས་  
ཞེས་སྒྲ་སྐད་ཆེན་པོ་ཕྱུང། །ལྷ་ཡིས་ཚིག་དེ་བཀག་པར་གྱུར་པས་བུད་མེད་རྣམས་ལས་འགའ་ཙམ་ཞིག་ཀྱང་སད་མ་གྱུར། །བདག་ནི་རབ་ཏུ་ངུ་ཞིང་རྟ་ཡི་རྒྱལ་  
པོ་བརྒྱན་པ་བགྱིས་ནས་མི་མཆོག་དེ་ལ་ཕུལ། །བསྔགས་ལྡན་དྲག་ཤུལ་ཅན་གྱི་གཟི་ལྡན་སྒྲ་ཕྱུང་དེ་ཡི་སྒྲ་ནི་རྒྱང་གྲགས་ཙམ་དུ་གྲགས། །འོན་ཀྱང་ལྷ་ཡིས་  
གཉིད་ཀྱིས་ལོག་པར་བགྱིས་པས་གྲོང་ཁྱེར་པ་ལས་འགའ་ཡང་སད་མ་གྱུར། །གསེར་དང་དངུལ་དང་ནོར་བུ་རྣམས་ཀྱིས་གཡོགས་པའི་ས་ལ་བསྔགས་ལྡན་རྐང་  
ལག་རབ་ཏུ་བརྡབས། །དེ་ལས་སྙན་དང་འཇིགས་དང་མཛེས་པའི་སྒྲ་བྱུང་འོན་ཀྱང་མི་ལས་འགའ་ཙམ་སད་མ་གྱུར། །དེ་ཡི་བར་སྐབས་སྐར་མ་རྒྱལ་དང་ལྡན་  
གྱུར་ཟླ་བ་སྐར་མ་དག་ཀྱང་མཁའ་ལ་གནས། །མཁའ་ལས་ལྷ་རྣམས་བྱེ་བ་ཐལ་མོ་སྦྱར་ཏེ་བཏུད་ནས་ཕྱག་ཀྱང་རབ་ཏུ་འཚལ། །གནོད་སྦྱིན་སྲིན་པོ་ཚོགས་  
  
  
ཆེ་ལྡན་བཞིས། །པདྨའི་ཟེ་བ་ལྟ་བུར་རྣམ་དག་དྲི་མེད་ལག་པས་བསྔགས་ལྡན་གྱི་ནི་རྐང་ལག་བཏེག་བསོད་  
ནམས་གཟི་བརྗིད་བརྒྱས་འཕགས་དེ་ཡང་ཀུ་མུ་ད་དང་བར་ཤ་ལྟ་བུ་དེ་ལ་བཅིབས། །ས་ནི་རྣམ་པ་དྲུག་ཏུ་རབ་ཏུ་གཡོས་ཤིང་སངས་རྒྱས་ཞིང་རྣམས་དྲི་མེད་འོད་ཀྱིས་ཁྱབ།།  
བདེ་སོགས་ཁྱིམ་ཐབས་བརྒྱ་བྱིན་ལྷ་ཡི་གཙོ་བོ་ཉིད་ཀྱིས་དེ་ཚེ་ཆབ་སྒོ་དབྱེ་བ་བགྱིས། །དེ་ནི་བྱེ་བ་ཁྲག་ཁྲིག་ལྷ་ཡིས་མདུན་དུ་བདར་ཏེ་ལྷ་དང་ཀླུ་ཡིས་མཆོད་ནས་  
གཤེགས། །བསྔགས་ལྡན་གྱིས་ནི་འདུ་ཤེས་ཙམ་གྱིས་དེ་ན་འཇིག་རྟེན་མགོན་པོ་མཁའ་ལས་བཀུར་བར་ཤེས། །ལྷ་དང་ལྷ་མ་ཡིན་ཚོགས་དབང་པོར་བཅས་པ་  
དེ་དག་བཅིབས་ཏེ་བདེ་བར་གཤེགས་པ་གཤེགས། །ལྷ་ཡི་བུ་མོ་གླུ་དབྱངས་མཁས་པ་རྣམས་ཀྱང་བྱང་ཆུབ་སེམས་དཔའི་ཡོན་ཏན་རབ་བརྗོད་ཅིང། །དེ་དག་  
བསྔགས་ལྡན་ལ་ཡང་སྟོབས་མཐུད་བྱེད་ཅིང་སྙན་ལ་ཡིད་དུ་འོང་བའི་སྒྲ་ཡང་འབྱིན། །བསྔགས་ལྡན་འཇིག་རྟེན་འདྲེན་པ་མྱུར་བ་མྱུར་བར་ཁྱེར་ལ་སྐྱོ་བ་མི་  
དགའ་མ་སྐྱེད་ཅིག་འཇིག་རྟེན་མགོན་པོ་མཉེས་པར་བྱས་ན་ཁྱོད་ལ་འཇིགས་དང་ངན་སོང་ངན་འགྲོ་མེད་པར་འགྱུར། །ལྷ་རྣམས་རེ་རེ་ཞིང་ཡང་བདག་ལ་  
  
  
༄༅། །འཇིག་རྟེན་མགོན་པོ་བཅིབས་པར་མངོན་དུ་དགའ་བར་གྱུར་།ཡུལ་ས་འདི་ན་བྱེ་བ་ལྷ་ཡི་རྐང་པ་དག་གིས་ནོན་པར་མ་གྱུར་ཅུང་ཟད་མེད། །  
བསྔགས་ལྡན་ནམ་མཁའི་སྐབས་ན་སྣ་ཚོགས་སྤྲས་ཤིང་མཛེས་པའི་ལམ་གནས་རིན་ཆེན་སྟེགས་བུ་ནི། །རྣམ་པ་སྣ་ཚོགས་དག་གིས་བརྒྱན་ཅིང་ལྷ་ཡི་བདུག་  
པ་སྙིང་པོ་མཆོག་བདུགས་འདི་ལ་ལྟོས། །བསྔགས་ལྡན་དགེ་བའི་ལས་འདིས་སུམ་ཅུ་རྩ་གསུམ་ལྷ་གནས་ཤིན་ཏུ་ལེགས་པར་སྤྲུལ་པ་དེར་།ལྷ་ཡི་བུ་མོས་  
བསྐོར་ཅིང་མདུན་གྱིས་བལྟས་ལ་ལྷ་ཡི་འདོད་པའི་དགའ་བས་དགའ་བར་གྱིས། །ལེགས་པ་ས་འཚོ་མ་ཁྱོད་ཕྱིར་ཞིང་མ་བཤུམས་དགྱེས་པར་མཛད་ཅིང་མཆོག་  
ཏུ་དགྱེས་པར་མཛོད། །མི་མཆོག་བྱང་ཆུབ་བརྙེས་ནས་ལྷ་ཡི་མདུན་དུ་བདར་བ་རིང་པོར་མི་ཐོགས་གཟིགས་པར་འགྱུར། །ས་འཚོ་མི་རྣམས་གང་དག་ལེགས་པའི་  
ལས་བགྱིས་དེ་དག་རྟག་ཏུ་བཤུམས་པར་བགྱི་མ་ལགས། །དེ་ནི་བསོད་ནམས་གཟི་བརྗིད་བརྒྱས་འཕགས་ལགས་ཀྱི་དགྱེས་པར་མཛོད་ལ་བཤུམས་མོ་མ་  
མཛད་ཅིག་རྒྱལ་པོ་མངོན་པར་བྱུང་བ་དེ་ན་ལྷ་དང་མིས་མཆོད་པ་ཡི་བཀོད་པ་གང་ལགས་པ། །བཀོད་པ་དེ་ནི་ས་འཚོ་བདག་གིས་དགུང་བདུན་པར་དུ་བརྗོད་  
  
  
།ཁྱོད་ཀྱིས་འགྲོ་ལ་ཕན་མཛད་པ་ལ་བསྙེན་བཀུར་མཛད་པས་བརྙེས་མཆོག་བསམ་གྱིས་མི་ཁྱབ་བརྙེས། །བདག་གིས་བསམ་ན་ཁྱོད་ཀྱང་  
མི་ཡི་དམ་པ་དེ་ནི་ཅི་འདྲ་དེ་འདྲར་འགྱུར་སྙམ་བགྱིད། །མངོན་པར་འབྱུང་བའི་ལེའུ་སྟེ། བཅོ་ལྔ་པའོ།། །།འཕགས་པ་རྒྱ་ཆེར་རོལ་པ་ཞེས་བྱ་བ་ཐེག་  
པ་ཆེན་པོའི་མདོ། བམ་པོ་བཅུ་གཅིག་པ། དགེ་སློང་དག་དེ་ལྟར་བྱང་ཆུབ་སེམས་དཔའི་བྱིན་གྱི་རླབས་ཀྱིས་འདུན་པས་རྒྱལ་པོ་ཟས་གཙང་མ་དང། ཤཱཀྱའི་བུ་མོ་  
ས་འཚོ་མ་དང། བཙུན་མོའི་འཁོར་ཐམས་ཅད་དང། ཤཱཀྱའི་ཚོགས་ཐམས་ཅད་ཀྱི་མྱ་ངན་བསང་བའི་གཏམ་སྨྲས་སོ། །དགེ་སློང་དག་།དེ་ལྟར་བྱང་ཆུབ་སེམས་  
དཔས་ལྷའི་བུ་རྔོན་པའི་གཟུགས་ལྟ་བུ་ལ་གོས་ཀ་ཤི་པ་རྣམས་བྱིན་ནས་དེ་ལ་གོས་ངུར་སྨྲིག་རྣམས་བླངས་ཏེ་འཇིག་རྟེན་དང་མཐུན་པར་བྱ་བ་དང། སེམས་ཅན་ལ་སྙིང་  
བརྩེ་བ་དང། སེམས་ཅན་ཡོངས་སུ་སྨིན་པར་བྱ་བའི་ཕྱིར་བདག་ཉིད་རབ་ཏུ་བྱུང་ངོ། །དེ་ནས་བྱང་ཆུབ་སེམས་དཔའ་བྲམ་ཟེ་རིགས་ལྡན་གྱི་གནས་ག་ལ་བ་དེར་སོང་བ་  
དང། དེས་བྱང་ཆུབ་སེམས་དཔའ་གནས་པར་བྱ་བ་དང། ཟས་ལ་མགྲོན་དུ་བོས་སོ། །དེ་ནས་བྱང་ཆུབ་སེམས་དཔའ་བྲམ་ཟེ་པདྨའི་གནས་སུ་སོང་བ་དང། དེས་ཀྱང་  
  
  
༄༅། །བྱང་ཆུབ་སེམས་དཔའ་གནས་པར་བྱ་བ་དང། ཟས་ལ་མགྲོན་དུ་བོས་སོ། །དེ་ནས་བྲམ་ཟེའི་དྲང་སྲོང་ནམ་གྲུའི་གནས་སུ་སོང་བ་དང། དེས་  
ཀྱང་དེ་བཞིན་དུ་བྱང་ཆུབ་སེམས་དཔའ་མགྲོན་དུ་བོས་སོ། །དེ་བཞིན་དུ་གདུལ་བའི་བེ་ཅོན་ཅན་གྱི་བུ་འོད་ལྡན་གྱིས་ཀྱང་བྱང་ཆུབ་སེམས་དཔའ་མགྲོན་དུ་བོས་ཏེ་  
དགེ་སློང་དག་དེ་ལྟར་བྱང་ཆུབ་སེམས་དཔའ་རིམ་གྱིས་གྲོང་ཁྱེར་ཆེན་པོ་ཡངས་པ་ཅན་དུ་ཕྱིན་ཏོ། །དེའི་ཚེ་སྒྱུ་རྩལ་ཤེས་ཀྱི་བུ་རིང་འཕུར་ཉན་ཐོས་ཀྱི་དགེ་འདུན་  
ཆེན་པོ་དང། སློབ་མ་སུམ་བརྒྱ་དང་ལྷན་ཅིག་ཏུ་གྲོང་ཁྱེར་ཡངས་པ་ཅན་དུ་གནས་བཅས་ཤིང་གནས་ཏེ། དེ་སློབ་མ་དག་ལ་ཅིའང་མེད་པའི་སྐྱེ་མཆེད་ཀྱི་བརྟུལ་  
ཞུགས་དང་མཐུན་པའི་ཆོས་སྟོན་པ་དེས་བྱང་ཆུབ་སེམས་དཔའ་རྒྱང་རིང་པོ་ནས་འོང་བ་མཐོང་ནས་ངོ་མཚར་དུ་གྱུར་ཏེ་སློབ་མ་རྣམས་ལ་སྨྲས་པ། ཀྱེ་འདིའི་  
གཟུགས་ལ་ལྟོས་ཤིག་དེ་དག་གིས་སྨྲས་པ། དེ་བཞིན་དུ་དེ་ལ་བལྟ་བར་བགྱིས་ཏེ་འདི་ནི་ཡ་མཚན་ཆེའོ། །དགེ་སློང་དག་དེ་ནས་ང་སྒྱུ་རྩལ་ཤེས་ཀྱི་  
བུ་རིང་འཕུར་ག་ལ་བ་དེར་སོང་སྟེ་སྒྱུ་རྩལ་ཤེས་ཀྱི་བུ་རིང་འཕུར་ལ་འདི་སྐད་ཅེས་སྨྲས་སོ། །ཀྱེ་སྒྱུ་རྩལ་ཤེས་ཀྱི་བུ་རིང་འཕུར། ཁྱོད་ལས་བདག་གིས་ཚངས་  
  
  
།དེས་སྨྲས་པ། ཀྱེ་གཽ་ཏ་མ། དད་པའི་རིགས་ཀྱི་བུས་གང་ལ་སྤྱད་ན་ཚོགས་ཆུང་དུས་ཀུན་ཤེས་པ་ཐོབ་པར་འགྱུར་བའི་ཆོས་བསྟན་པ་དེ་ལྟ་བུ་ལ་སྤྱོད་  
ཅིག་དགེ་སློང་དག་ངས་འདི་སྙམ་དུ་སེམས་ཏེ། ང་ལ་མོས་པའང་ཡོད་ང་ལ་བརྩོན་འགྲུས་ཀྱང་ཡོད། དྲན་པའང་ཡོད། ཏིང་ངེ་འཛིན་ཀྱང་ཡོད། ཤེས་རབ་ཀྱང་  
ཡོད་ཀྱི༑ ཆོས་དེ་ཉིད་ཐོབ་པར་བྱ་བ་དང། མངོན་དུ་བྱ་བའི་ཕྱིར་བདག་གཅིག་པུ་བག་ཡོད་པ་དང། བརྟུན་པ་དང། དབེན་པར་གནས་པར་བྱའོ་སྙམ་ནས་དགེ་སློང་  
དག་དེ་ནས་ང་གཅིག་པུ་བག་ཡོད་པ་དང། བརྟུན་པ་དང། དཔེན་པར་གནས་ནས་ཚེགས་ཆུང་ངུས་ཆོས་དེ་ཁོང་དུ་ཆུད་ཅིང་མངོན་དུ་གྱུར་ཏོ། །དགེ་སློང་དག་དེ་  
ནས་ང་སྒྱུ་རྩལ་ཤེས་ཀྱི་བུ་རིང་འཕུར་ག་ལ་བ་དེར་སོང་སྟེ་འདི་སྐད་ཅེས་སྨྲས་སོ། །ཀྱེ་རིང་འཕུར། ཁྱོད་ཀྱིས་ཆོས་འདི་ཙམ་ཞིག་ཁོང་དུ་ཆུད་ཅིང་མངོན་དུ་གྱུར་ཏམ་  
དེས་སྨྲས་པ། ཀྱེ་གཽ་ཏ་མ། དེ་དེ་བཞིན་ནོ། །ངས་སྨྲས་པ། ཀྱེ་ཁོ་བོས་ཀྱང་ཆོས་དེ་མངོན་དུ་བྱས་ཤིང་ཁོང་དུ་ཆུད་དོ། །དེས་སྨྲས་པ། ཀྱེ་གཽ་ཏ་མ། དེ་བས་ན། ཆོས་གང་  
ཁོ་བོས་ཤེས་པ་དེ་ཁྱོད་ཀྱིས་ཤེས་ལ་གང་ཁྱོད་ཀྱིས་ཤེས་པ་དེའང་ཁོ་བོས་ཤེས་ཏེ། དེ་བས་ན། བདག་ཅག་གཉི་གས་སློབ་མའི་ཚོགས་འདི་ལ་བསྟན་ཏོ། །དགེ་  
  
  
༄༅། །སློང་དག་དེ་ནས་སྒྱུ་རྩལ་ཤེས་ཀྱི་བུ་རིང་འཕུར་གྱིས་ང་ལ་མཆོད་པ་དམ་པས་མཆོད་དེ། ང་སློབ་མ་རྣམས་ལའང་དོན་མཐུན་པར་བྱེད་དུ་བཅུག་  
གོ་དགེ་སློང་དག་ངས་འདི་སྙམ་དུ་བསམ་སྟེ། རིང་འཕུར་གྱི་ཆོས་འདི་ནི་ངེས་པར་འབྱུང་བ་མ་ཡིན་ཏེ། དེ་བྱེད་པ་ཡང་དག་པར་སྡུག་བསྔལ་ཟད་པར་ངེས་  
པར་འབྱུང་བ་མ་ཡིན་གྱི། བདག་གིས་དེ་ལས་ལྷག་པ་ཞིག་བཙལ་ཞིང་སྤྱད་སྙམ་མོ། །དགེ་སློང་དག་དེ་ནས་ང་ཇི་སྲིད་དགའ་བའི་བར་དུ་གྲོང་ཁྱེར་ཡངས་པ་ཅན་  
དུ་གནས་ནས་ཡུལ་མ་ག་དཧར་ཡུལ་རྒྱུ་ཞིང་ཡུལ་མ་ག་དཧའི་རྒྱལ་པོའི་ཁབ་ཀྱི་གྲོང་ཁྱེར་ཆེན་པོ་ག་ལ་བ་དེར་སོང་སྟེ། རིའི་རྒྱལ་པོ་སྐྱ་བོ་ག་ལ་བ་དེར་སོང་ནས་  
རིའི་རྒྱལ་པོ་སྐྱ་བོ་དེའི་ངོས་ལ་ང་གཅིག་པུ་གཉིས་སུ་མེད་ཅིང་གྲོགས་མེད་པར་ལྷ་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་བསྲུངས་ཤིང་གནས་སོ། །དེ་ནས་ང་  
ནང་པར་ཤ་མ་ཐབས་དང་ཆོས་གོས་བགོས། ལྷུང་བཟེད་ཐོགས་ཏེ་ཆུ་དྲོན་ཅན་གྱི་སྒོ་ནས་རྒྱལ་པོའི་ཁབ་ཀྱི་གྲོང་ཁྱེར་ཆེན་པོར་འགྲོ་བ་དང། ལྡོག་པ་དང། མདུན་  
དུ་ལྟ་བ་དང། གཡས་གཡོན་དུ་ལྟ་བ་དང། བསྐུམ་པ་དང་བརྐྱང་བ་མཛེས་པ་དང། སྣམ་སྦྱར་དང། ཐང་བ་དང། ལྷུང་བཟེད་དང། ཆོས་གོས་འཛིན་པ་མཛེས་  
  
  
དབང་པོ་མ་གཡེངས་པ་དང། སྤྲུལ་པ་བཞིན་དུ་ཡིད་ཕྱི་རོལ་ཏུ་མ་བྱུང་བ་དང། འབྲུ་མར་གྱིས་གང་བའི་སྣོད་ཐོགས་པ་བཞིན་གཉའ་ཤིང་གང་ཙམ་དུ་ལྟ་ཞིང་  
བསོད་སྙོམས་ཀྱི་ཕྱིར་ཞུགས་སོ། །དེ་ནས་རྒྱལ་པོའི་ཁབ་ཀྱི་མི་རྣམས་ཀྱིས་ང་མཐོང་ནས་ངོ་མཚར་དུ་གྱུར་ཏེ། ཅི་འདི་ཚངས་པ་ཡིན་ནམ། ལྷའི་དབང་པོ་བརྒྱ་བྱིན་  
ནམ། འོན་ཏེ་རྣམ་ཐོས་ཀྱི་བུའམ། འོན་ཏེ་རིའི་ལྷ་འགའ་ཞིག་ཡིན་ནམ་སྙམ་མོ། །དེ་ལ་འདི་སྐད་ཅེས་བྱ་སྟེ། དེ་ནས་གཟི་བརྗིད་མཐའ་ཡས་དྲི་མེད་ལྡན། །བྱང་  
ཆུབ་སེམས་དཔའ་བདག་ཉིད་རབ་བྱུང་སྟེ། །སེམས་ནི་ཞི་ཞིང་སྤྱོད་ལམ་རབ་དུལ་བར། །རི་ཡི་རྒྱལ་པོ་སྐྱ་བོའི་ངོས་ལ་གནས། །བྱང་ཆུབ་སེམས་དཔས་ནམ་ནངས་  
ཤེས་ནས་ནི། །མཆོག་ཏུ་བལྟ་ན་མཛེས་པར་ཤམ་ཐབས་བགོས། །ལྷུང་བཟེད་ཐོགས་ཏེ་དམའ་བའི་ཡིད་ཀྱིས་སུ། །དེ་ནི་རྒྱལ་པོའི་ཁབ་ཏུ་བསོད་སྙོམས་ཞུགས། །གསེར་  
གྱིས་ལེ་སྦྲམ་བཞིན་རབ་དུལ་ལ། །སུམ་ཅུ་རྩ་གཉིས་མཚན་གྱི་གོ་བགོས་པ། །སྐྱེས་པའི་ཚོགས་དང་བུད་མེད་ཀྱིས་མཐོང་ན། །སུ་ཡང་ལྟ་བས་ངོམས་པར་  
མི་འགྱུར་རོ། །སྲང་དག་རིན་ཆེན་གོས་དང་འབྲུས་ཀྱང་བརྒྱན་།གང་གི་མཐུས་ནི་གྲོང་ཁྱེར་ཀུན་མཛེས་པའི། །སྔོན་ཆད་མ་མཐོང་སེམས་ཅན་འདི་སུ་ཞེས། །  
  
  
༄༅། །སྐྱེ་བོ་སེལ་ཅིང་དེ་ཡི་ཕྱི་བཞིན་འབྲང། །བུད་མེད་སྟོང་དག་ཁང་པའི་སྟེང་འདུག་ཅིང། །དེ་བཞིན་སྒོ་དང་དེ་བཞིན་སྐར་ཁུང་དང། །སྲང་  
དག་བཀང་སྟེ་ཁྱིམ་ནི་སྟོང་བྱས་ནས། །དེ་དག་ལས་གཞན་མེད་པར་མི་མཆོག་ལྟ། །སྐྱེས་བུ་མཆོག་གི་གཟུགས་ལ་ལྟ་བའི་ཚེ། །ཉོད་ང་ཚོང་བ་དག་ཀྱང་  
མི་བྱེད་ཅིང། །ཆང་དང་ཅན་ཀྱང་ཆང་ནི་མི་འཐུང་ལ། །ཁྱིམ་དང་སྲང་ན་འདུག་པར་མི་དགའ་འོ། །རིངས་པར་མི་ཞིག་རྒྱལ་པོའི་ཁབ་སོང་སྟེ། །དེ་དགའ་རྒྱལ་  
པོ་གཟུགས་ཅན་སྙིང་པོ་ལ། །གྲོང་འདིར་ཚངས་པ་བདག་ཉིད་བསོད་སྙོམས་སྤྱོད། །ལྷ་ཁྱོད་བརྙེས་པ་དམ་པ་བརྙེས་ཞེས་ཟེར། །ཁ་ཅིག་བརྒྱ་བྱིན་ལྷ་ཡི་རྒྱལ་  
ཞེས་ཟེར། །གཞན་དག་འཐབ་བྲལ་ལྷ་ཡི་བུ་ཞེས་ཟེར། །དེ་བཞིན་ཡོངས་སུ་དགའ་ལྡན་འཕྲུལ་བ་དང། །གཞན་དག་རབ་འཕྲུལ་ལྷ་ཡི་བུ་ཞེས་ཟེར། །ཁ་ཅིག་  
ཉི་མ་ཟླ་བ་དེ་བཞིན་དུ། །སྒྲ་གཅན་སྟོབས་ལྡན་ཐགས་བཟང་རིས་ཞེས་ཟེར། །ཁ་ཅིག་དག་ནི་ཚིག་ཀྱང་འདི་སྐད་དུ། །རི་རྒྱལ་སྐྱ་ལ་འདུག་པ་འདི་ཡིན་ཟེར། །  
རྒྱལ་པོས་ཚིག་ནི་དེ་དག་ཐོས་གྱུར་ནས། །ཡིད་ནི་མཆོག་ཏུ་དགའ་ཞིང་སྐར་ཁུང་འདུག། ཤིན་ཏུ་སྦྱངས་པའི་གསེར་ལྟར་དཔལ་འབར་བ། །བྱང་ཆུབ་སེམས་  
  
  
།རྒྱལ་པོ་གཟུགས་ཅན་སྙིང་པོས་མི་དེ་ལ། །བསོད་སྙོམས་བྱིན་ལ་གར་སོང་ལྟོས་ཞེས་བསྒོ། །རི་ཡི་མཆོག་ལ་དེ་ནི་སོང་མཐོང་ནས།།  
ཁ་ཅིག་རི་ཡི་ངོས་ལ་དེ་མཆིས་སྨྲས། །གཟུགས་ཅན་སྙིང་པོས་ནམ་ནངས་ཤེས་ནས་ནི། །མི་དབང་སྐྱེ་བོ་མང་པོས་ཡོངས་བསྐོར་ཏེ། །རི་ཡི་རྒྱལ་པོ་སྐྱ་བོའི་དྲུང་དུ་སོང།།  
རི་དེ་དཔལ་ནི་རབ་ཏུ་འབར་བར་མཐོང། །བཞོན་པ་ལས་ནི་བབས་ཏེ་རྐང་གིས་སོང། །ཇི་ལྟར་ལྷུན་པོ་བཞིན་དུ་མི་གཡོ་ཞིང། །རྩྭ་བཏིང་སྟེང་ན་སྐྱིལ་མོ་ཀྲུང་  
འདུག་པའི། །བྱང་ཆུབ་སེམས་དཔའ་མཆོག་ཏུ་གུས་པས་མཐོང། །རྒྱལ་པོས་རྐང་པར་མགོ་བོས་ཕྱག་བྱས་ཏེ། །རྣམ་པ་སྣ་ཚོགས་དག་གི་གཏམ་བྱས་ནས། །  
ཁྱོད་ལ་རྒྱལ་སྲིད་ཀུན་གྱི་ཕྱེད་སྦྱིན་གྱི། །འདོད་པའི་ཡོན་ཏན་འདི་སྤྱོད་མ་འཕྱན་སྨྲས། །བྱང་ཆུབ་སེམས་དཔས་འཇམ་པོའི་ཚིག་སྨྲས་པ། །ས་ཡི་བདག་པོ་ཡུན་  
རིང་ཚེ་སྲུངས་ཤིག་ཁོ་བོས་རྒྱལ་སྲིད་སྡུག་པ་བོར་ནས་སུ། །རེ་བ་མེད་པར་ཞི་ཕྱིར་རབ་ཏུ་བྱུང། །གཞོན་ནུ་ཐོར་བུ་དར་ལ་བབ་དང་ལྡན། །ལུས་ཀྱི་ཁ་དོག་མཛེས་  
ཤིང་ཤུགས་ལྡན་ན། །ནོར་མང་དག་དང་བུད་མེད་ཚོགས་བཞེས་ཏེ་།བདག་གི་རྒྱལ་སྲིད་འདིར་བཞུགས་འདོད་པ་སྤྱོད། །མ་ག་དཧའི་རྒྱལ་པོས་བྱང་ཆུབ་སེམས་  
  
  
༄༅། །དཔའ་ལ་སྨྲས་པ། བདག་ནི་ཁྱོད་སྐུ་མཐོང་བས་མཆོག་ཏུ་དགའ། །བདག་གི་རྒྱལ་སྲིད་ཀུན་གྱི་གྲོགས་མཛོད་ཅིག་བདག་ནི་ཁྱོད་ལ་མངའ་འབུལ་  
འདོད་པ་སྤྱོད། །ནགས་ཚལ་སྟོང་པ་དག་ཏུ་མ་བཞུགས་ཤིག་སླན་ཆད་ས་གནས་རྩྭ་སྟེང་མ་བཞུགས་ཤིག་ཁྱོད་ཀྱི་སྐུ་ནི་མཆོག་ཏུ་རབ་ཏུ་གཞོན། །བདག་གི་  
རྒྱལ་སྲིད་འདིར་བཞུགས་འདོད་པ་སྤྱོད། །བྱང་ཆུབ་སེམས་དཔས་འཇམ་ཞིང་གྱ་གྱུ་མེད། །དགའ་འགྱུར་ཕན་ཞིང་སྙིང་བརྩེའི་ཚིག་སྨྲས་པ། །རྒྱལ་པོ་ཁྱོད་ནི་  
རྟག་ཏུ་བཀྲ་ཤིས་གྱུར། །ཁོ་བོ་འདོད་པའི་ཡོན་ཏན་མི་འདོད་དོ་།འདོད་པ་དུག་འདྲ་ཉེས་པ་མཐའ་ཡས་ལྡན། །སེམས་ཅན་དམྱལ་དང་ཡི་དྭགས་དུད་འགྲོར་ལྟུང། །  
མཁས་པས་སྨད་ཅིང་འདོད་པ་འཕགས་མ་ཡིན། །ཁོ་བོས་ངར་སྣབས་རུལ་པ་བཞིན་དུ་བོར། །འདོད་པ་ཤིང་གི་འབྲས་བུ་བཞིན་དུ་ལྟུང་།ཇི་ལྟར་སྤྲིན་དང་ཆར་  
པ་བཞིན་དུ་འགྲོ། མི་བརྟན་འགྱུར་ལ་ཇི་ལྟར་རླུང་བཞིན་འགྲོ། དགེ་བ་ཐམས་ཅད་རྣམ་པར་འཐོར་ཞིང་སླུ། །དེ་བཞིན་འདོད་པ་མི་རྙེད་ཕྱིར་ཡང་གདུང། །རྙེད་  
དུ་ཟིན་ཀྱང་ཆོག་པར་འཛིན་མི་འགྱུར། །གང་ཚེ་དབང་མེད་མ་རུང་རབ་གྱུར་པ། །དེ་ཚེ་འདོད་པ་སྡུག་བསྔལ་དྲག་ཆེན་བསྐྱེད། །རྒྱལ་པོ་ལྷ་ཡི་འདོད་པ་གང་ཡིན་  
  
  
།མི་ཡི་འདོད་པ་བཟང་པོ་གང་ཡིན་པའི། །འདོད་པ་ཐམས་ཅད་མི་གཅིག་གིས་ཐོབ་ཀྱང། །དེ་ལ་ཆོག་པ་མེད་དེ་ཡང་ཚོལ་ལོ་།རྒྱལ་པོ་གང་དག་ཞི་ཞིང་དུལ་གྱུར་པ། །འཕགས་  
པ་ཟག་མེད་ཆོས་ཀྱིས་འདུ་ཤེས་གང། །ཤེས་རབ་མཁས་པས་ཆོག་པ་དེ་ལེགས་ཆོག་འདོད་པའི་ཡོན་ཏན་ཆོག་པ་ཅུང་ཟད་མེད། །རྒྱལ་པོ་འདོད་པ་དག་ལ་བསྟེན་བྱས་  
ཤིང། །སྔོན་ཆད་འདུས་བྱས་པ་ཡི་མཐའ་མ་མེད། །ཇི་ལྟར་མི་དག་ལན་ཚྭའི་ཆུ་འཐུངས་བཞིན། །འདོད་པ་བསྟེན་ན་ཕྱིར་ཞིང་སྲེད་པ་འཕེལ། །རྒྱལ་པོ་ལུས་ལ་ཡང་ལྟོས་  
དེ་མི་བརྟན། །སྙིང་པོ་མེད་དེ་སྡུག་བསྔལ་འཁྲུལ་འཁོར་བཞིན་།བུ་ག་དགུ་ཡི་སྒོ་ནས་རྟག་ཏུ་འཛག་རྒྱལ་པོ་ཁོ་བོ་འདོད་པའི་འདོད་ཆགས་མེད། །ཁོ་བོས་འདོད་  
པ་མང་དང་དེ་བཞིན་དུ། །བལྟ་ན་སྡུག་པའི་བུད་མེད་སྟོང་བོར་ཏེ། །མཆོག་ཞི་བྱང་ཆུབ་དམ་པ་ཐོབ་འདོད་ནས། །ཁོ་བོ་སྲིད་ལ་མི་དགའ་ངེས་པར་འབྱུང། །མ་ག་དྷ་ཡི་རྒྱལ་  
བོས་དེར་སྨྲས་པ། །དགེ་སློང་ཕྱོགས་ནི་གང་དང་གང་ནས་བྱོན་།གང་དུ་ཁྱོད་སྐྱེས་ཡབ་ཡུམ་གང་ན་བཞུགས། །རྒྱལ་རིགས་ལགས་སམ་བྲམ་ཟེའམ་རྒྱལ་པོ་ལགས།།  
དགེ་སློང་ཁུར་གྱི་འདུ་ཤེས་མེད་ན་གསུངས། །བྱང་ཆུབ་སེམས་དཔས་དེ་ལ་འདི་སྐད་སྨྲས། །རྒྱལ་པོ་ཤཱཀྱ་རྣམས་ཀྱི་སེར་སྐྱའི་གྲོང། །མཆོག་ཏུ་འབྱོར་ཅིང་རྒྱས་པ་ཐོས་  
  
  
༄༅། །གྱུར་ཏམ། །ཁོ་བོའི་ཕ་ཡི་མིང་ནི་ཟས་གཙང་ཡིན། །ཡོན་ཏན་འདོད་པས་ཁོ་བོ་དེང་རབ་བྱུང། །མ་ག་དྷ་ཡི་རྒྱལ་པོས་འདི་སྐད་གསོལ། །ཁྱོད་མཐོང་  
ལེགས་པར་མཐོང་སྟེ་ལེགས་པ་ལགས། །གང་ལས་ཁྱོད་སྐྱེས་བདག་ཀྱང་དེའི་སློབ་མ། །འདོད་ཆགས་བྲལ་བ་འདོད་པར་སྤྱན་དྲངས་པ་།ཐུགས་ནས་བདག་ལ་བཟོད་  
པ་མཛད་དུ་གསོལ། །གང་ཚེ་ཁྱོད་ཀྱིས་བྱང་ཆུབ་བརྙེས་གྱུར་ཚེ། །ཆོས་རྗེས་བདག་ལ་ཆོས་ཀྱི་བགོ་བཤའ་མཛོད། །རང་བྱུང་བདག་གི་ཡུལ་ན་བཞུགས་པ་ནི། །  
བདག་གིས་མཆོག་ཏུ་རྙེད་པ་རབ་རྙེད་དོ། །དེ་ནས་ཀྱང་ནི་རྐང་པར་ཕྱག་བྱས་ཏེ། །རྒྱལ་པོས་ཤིན་ཏུ་གུས་པར་བསྐོར་བྱས་ནས། །མི་དབང་རང་གི་སྐྱེ་བོས་ཡོངས་  
བསྐོར་ཏེ། །སླར་ཡང་རྒྱལ་པོའི་ཁབ་ཏུ་ཞུགས་པར་གྱུར། །འཇིག་རྟེན་མགོན་པོ་མ་ག་དྷ་ཡི་གྲོང་ཞུགས་ཏེ། །ཇི་སྲིད་འདོད་པར་ཞི་བའི་ཡིད་ཀྱིས་འདུག། ལྷ་དང་མི་  
རྣམས་ཀྱི་ནི་དོན་བྱས་ནས། །མི་དབང་ནཻ་རཉྫ་ནའི་ཆུ་འགྲམ་སོང། །གཟུགས་ཅན་སྙིང་པོ་འོངས་པའི་ལེའུ་ཞེས་བྱ་བ་སྟེ། བཅུ་དྲུག་པའོ།། །།  
དགེ་སློང་དག་ཡང་དེའི་ཚེ་རངས་བྱེད་ཀྱི་བུ་ལྷག་སྤྱོད་རྒྱལ་པོའི་ཁབ་ཀྱི་གྲོང་ཁྱེར་ཆེན་པོར་གནས་བཅས་ནས་སློབ་མའི་ཚོགས་ཆེན་པོ་སློབ་མ་བདུན་བརྒྱ་དང་ལྷན་  
  
  
དེ་དེ་དག་ལ་འདུ་ཤེས་མེད་འདུ་ཤེས་མེད་མིན་གྱི་བརྟུལ་ཞུགས་དང་མཐུན་པའི་ཆོས་སྟོན་ཏོ། །དགེ་སློང་དག་།བྱང་ཆུབ་སེམས་དཔའ་རངས་བྱེད་ཀྱི་བུ་  
ལྷག་སྤྱོད་ཚོགས་དང་ལྡན་པ། ཚོགས་ཅན། ཚོགས་ཀྱི་སློབ་དཔོན་གྲགས་པ་མངོན་པར་འདོད་པ། སྐྱེ་བོ་མང་པོས་མཆོད་པ། མཁས་པ་ཀུན་གྱིས་ཤེས་པ་མཐོང་ངོ། །  
མཐོང་ནས་ཀྱང་དེ་འདི་སྙམ་དུ་སེམས་ཏེ། རངས་བྱེད་ཀྱི་བུ་ལྷག་སྤྱོད་འདི་ཚོགས་དང་ལྡན་པ། ཚོགས་ཅན། ཚོགས་ཀྱི་སློབ་དཔོན་གྲགས་པ་མངོན་པར་འདོད་པ། སྐྱེ་བོ་མང་  
པོས་མཆོད་པ། མཁས་པ་ཀུན་གྱིས་ཤེས་པ་ཡིན་ན། གལ་ཏེ་བདག་དེའི་དྲུང་དུ་སོང་སྟེ་བརྟུལ་ཞུགས་དང་དཀའ་ཐུབ་མ་བརྩམས་ན་ནི་འདི་བདག་ལ་ཁྱད་པར་དུ་འཕགས་  
པའི་འདུ་ཤེས་ཀྱང་མི་སྐྱེད་ལ། མངོན་སུམ་གྱི་ཤེས་པས་ཀྱང་ཤེས་པར་མི་འགྱུར་བ་དང། འདུས་བྱས་ཟག་པ་དང་བཅས་པ། ཉེ་བར་ལེན་པ་དང་བཅས་པའི་བསམ་གཏན་  
དང། ཏིང་ངེ་འཛིན་དང་སྙོམས་པར་འཇུག་པ་དག་ཀྱང་སུན་ཕྱུང་བར་མ་གྱུར་གྱི། གང་གིས་ན་དེ་ལ་བསམ་གཏན་གྱི་སྤྱོད་ཡུལ་དག་དང། སྙོམས་པར་འཇུག་པའི་དམིགས་  
པ་དག་མངོན་སུམ་དུ་འགྱུར་བ་དང། འཇིག་རྟེན་པའི་ཏིང་ངེ་འཛིན་དག་ཀྱང་འབྱུང་བ་མ་ཡིན་པར་བསྟན་པར་འགྱུར་བ་དེ་ལྟ་བུའི་ཐབས་ཤིག་བསྟན་པར་བྱའམ། བདག་  
  
  
༄༅། །རངས་བྱེད་ཀྱི་བུ་ལྷག་སྤྱོད་ཀྱི་དྲུང་དུ་སོང་སྟེ་བདག་གི་ཏིང་ངེ་འཛིན་གྱི་ཡོན་ཏན་གྱི་ཁྱད་པར་བསྟན་པའི་ཕྱིར་དེའི་སློབ་མར་ཁས་བླངས་ལ། འདུས་  
བྱས་ཀྱི་ཏིང་ངེ་འཛིན་སྙིང་པོ་མེད་པར་བསྟན་པར་བྱའམ་སྙམ་མོ། །དགེ་སློང་དག་དེ་ནས་བྱང་ཆུབ་སེམས་དཔས་དོན་དེའི་དབང་དུ་བྱས་ཏེ་རངས་བྱེད་ཀྱི་བུ་ལྷག་སྤྱོད་  
ག་ལ་བ་དེར་སོང་ནས་ཕྱིན་པ་དང། རངས་བྱེད་ཀྱི་བུ་ལྷག་སྤྱོད་ལ་འདི་སྐད་ཅེས་སྨྲས་སོ། །གྲོགས་པོ། ཁྱོད་ཀྱི་སྟོན་པ་ནི་སུ་ཞིག་།སུས་ཆོས་བསྟན་པ་ཀུན་ཤེས་  
དེ་སྐད་ཅེས་སྨྲས་པ་དང། རངས་བྱེད་ཀྱི་བུ་ལྷག་སྤྱོད་ཀྱིས་བྱང་ཆུབ་སེམས་དཔའ་ལ་འདི་སྐད་ཅེས་སྨྲས་སོ། །གྲོགས་པོ། ཁོ་བོ་ལ་སྟོན་པ་གང་ཡང་མེད་དེ། འོན་  
ཀྱང་ཁོ་བོ་རང་གིས་འདི་ཡང་དག་པར་ཁོང་དུ་ཆུད་དོ། །བྱང་ཆུབ་སེམས་དཔས་སྨྲས་པ། ཁྱོད་ཀྱིས་ཅི་ཁོང་དུ་ཆུད། སྨྲས་པ་འདུ་ཤེས་མེད་འདུ་ཤེས་མེད་མིན་སྐྱེ་  
མཆེད་ཀྱི་སྙོམས་པར་འཇུག་པའི་ལམ་མོ། །བྱང་ཆུབ་སེམས་དཔས་སྨྲས་པ། བདག་གིས་ཁྱོད་ལས་ཏིང་ངེ་འཛིན་གྱི་ལམ་གྱི་གདམས་ངག་དང། རྗེས་སུ་བསྟན་པ་  
ཐོབ་པར་འཚལ་ལོ། །སྨྲས་པ། དེ་ལྟར་བྱའོ་ཞེས་བྱ་བ་ནས་གདམས་ངག་བྱིན་པའི་བར་དུའོ། །དེ་ནས་བྱང་ཆུབ་སེམས་དཔའ་ཕྱོགས་གཅིག་ཏུ་སོང་སྟེ་སྐྱིལ་མོ་ཀྲུང་  
  
  
འདུག་མ་ཐག་ཏུ་བྱང་ཆུབ་སེམས་དཔའི་བསོད་ནམས་ཀྱི་ཁྱད་པར་དང། ཡེ་ཤེས་ཀྱི་ཁྱད་པར་དང། སྔོན་སྤྱད་པ་ལེགས་པར་སྤྱད་པའི་འབྲས་བུའི་ཁྱད་  
པར་དང། ཏིང་ངེ་འཛིན་ཐམས་ཅད་ལ་འདྲིས་པའི་ཁྱད་པར་དང་དེ་སེམས་ལ་དབང་བསྒྱུར་བའི་ཕྱིར་བསམ་གཏན་ལ་སོགས་པའི་འཇིག་རྟེན་པའི་སྙོམས་པར་འཇུག་པ་བརྒྱ་  
སྟོང་ཐམས་ཅད་རྣམ་པ་དང་བཅས། བྱེ་བྲག་དང་བཅས་པར་མངོན་སུམ་དུ་གྱུར་ཏོ། །དེ་ནས་བྱང་ཆུབ་སེམས་དཔའ་དྲན་པ་དང་ཤེས་བཞིན་དུ་སྟན་ལས་ལངས་ཏེ་རངས་  
བྱེད་ཀྱི་བུ་ལྷག་སྤྱོད་ག་ལ་བ་དེར་སོང་ནས་ཕྱིན་པ་དང། རངས་བྱེད་ཀྱི་བུ་ལྷག་སྤྱོད་ལ་འདི་སྐད་ཅེས་སྨྲས་སོ། །གྲོགས་པོ། འདུ་ཤེས་མེད་འདུ་ཤེས་མེད་མིན་སྐྱེ་མཆེད་  
ཀྱི་ལམ་ལས་གོང་ན་གཞན་འགའ་ཞིག་ཡོད་དམ། དེས་སྨྲས་པ། མེད་དོ། །དེ་ནས་བྱང་ཆུབ་སེམས་དཔའ་འདི་སྙམ་དུ་སེམས་ཏེ། ལྷག་སྤྱོད་འབའ་ཞིག་ལ་དད་པ་ཡོད་  
པ་དང། བརྩོན་འགྲུས་དང། དྲན་པ་དང། ཏིང་ངེ་འཛིན་དང་ཤེས་རབ་ཡོད་པ་མ་ཡིན་གྱི། བདག་ལའང་དད་པ་དང། བརྩོན་འགྲུས་དང། དྲན་པ་དང། ཏིང་ངེ་འཛིན་དང་  
ཤེས་རབ་ཡོད་དོ་སྙམ་མོ། །དེ་ནས་བྱང་ཆུབ་སེམས་དཔས་རངས་བྱེད་ཀྱི་བུ་ལྷག་སྤྱོད་ལ་འདི་སྐད་ཅེས་སྨྲས་སོ། །གྲོགས་པོ། ཁྱོད་གང་དུ་ངེས་པར་བྱུང་བའི་ཆོས་དེ་ཁོ་  
  
  
༄༅། །བོས་ཀྱང་ཁོང་དུ་ཆུད་དོ། །དེས་སྨྲས་པ། དེ་བས་ན་འདོང་ཁྱོད་དང་ཁོ་བོས་ཚོགས་འདི་དག་རྗེས་སུ་བསླབ་བོ་ཞེས་བྱང་ཆུབ་སེམས་དཔའ་དོན་  
མཐུན་པ་དང། སློབ་དཔོན་གྱི་གནས་སུ་བཞག་གོ་བྱང་ཆུབ་སེམས་དཔས་སྨྲས་པ། གྲོགས་པོ། ལམ་འདི་ནི་ཡིད་འབྱུང་པར་འགྱུར་བ་མ་ཡིན། འདོད་ཆགས་  
དང་བྲལ་བར་འགྱུར་བ་མ་ཡིན། འགོག་པར་འགྱུར་བ་མ་ཡིན། ཉེ་བར་ཞི་བར་འགྱུར་བ་མ་ཡིན། མངོན་པར་ཤེས་པར་འགྱུར་བ་མ་ཡིན་རྫོགས་པར་བྱང་ཆུབ་པར་  
འགྱུར་བ་མ་ཡིན། དགེ་སྦྱོང་ཉིད་དུ་འགྱུར་བ་མ་ཡིན། མྱ་ངན་ལས་འདས་པར་འགྱུར་བ་མ་ཡིན་ནོ། །དགེ་སློང་དག་དེ་ལྟར་བྱང་ཆུབ་སེམས་དཔས་ལྷག་སྤྱོད་སློབ་མ་  
དང་བཅས་པ་འདུན་པར་བྱས་ནས་དེ་ཙམ་གྱིས་ཆོག་གོ་ཞེས་བྱ་བ་ནས་ཆོག་པར་བྱས་ཏེ་སོང་བའི་བར་དུའོ། །དེའི་ཚེ་ལྔ་སྡེ་བཟང་པོ་རངས་བྱེད་ཀྱི་བུ་ལྷག་སྤྱོད་ལས་  
ཚངས་པར་སྤྱད་པ་སྤྱོད་པ་དེ་དག་འདི་སྙམ་དུ་སེམས་ཏེ། བདག་ཅག་གིས་འདིའི་ཕྱིར་ཡུན་རིང་པོར་བཙལ་ཅིང་བརྩོན་པར་བྱས་ཀྱང་མཐའ་དང་མུ་ཁོང་དུ་ཆུད་པར་མ་  
ནུས་ཀྱི༑ དགེ་སྦྱོང་གཽ་ཏ་མས་ཚེགས་ཆུང་དུས་ཁོང་དུ་ཆུད་ཅིང་མངོན་དུ་བྱས་ལ་དེ་དེ་ཡང་མི་འདོད་ཅིང། དེ་ལས་གོང་དུ་ཚོལ་བ་ལས་ཐེ་ཚོམ་མེད་པར་དེ་ནི་འཇིག་  
  
  
།གང་དེས་མངོན་དུ་བྱེད་པར་འགྱུར་བ་དེ་བདག་ཅག་ལའང་བགོད་པར་འགྱུར་རོ་སྙམ་མོ། །དེ་ལྟར་དཔྱད་ནས་ལྔ་སྡེ་བཟང་པོ་རངས་བྱེད་ཀྱི་བུ་  
ལྷག་སྤྱོད་ཀྱི་དྲུང་ནས་དོང་སྟེ་བྱང་ཆུབ་སེམས་དཔའི་ཕྱི་བཞིན་འབྲང་ངོ། །དགེ་སློང་དག་དེ་ལྟར་བྱང་ཆུབ་སེམས་དཔའ་ཇི་སྲིད་དགའ་བའི་བར་དུ་རྒྱལ་པོའི་ཁབ་ཏུ་གནས་  
ནས་ལྔ་སྡེ་བཟང་པོ་དང་ལྷན་ཅིག་ཏུ་ཡུལ་མ་ག་དཧར་ཡུལ་རྒྱུ་ཞིང་སོང་སོང་ངོ། །ཡང་དེའི་ཚེ་རྒྱལ་པོའི་ཁབ་དང། རི་ག་ཡའི་བར་ན་ཚོགས་གཞན་དག་ཅིག་དུས་སྟོན་བྱེད་  
དེ༑ ཚོགས་དེ་དག་གིས་ཀྱང་བྱང་ཆུབ་སེམས་དཔའ་ལྔ་སྡེ་བཟང་པོ་དང་ལྷན་ཅིག་ཏུ་གནས་པར་བྱ་བ་དང། ཟས་ལ་མགྲོན་དུ་བོས་སོ་།དགེ་སློང་དག། དེ་ནས་བྱང་ཆུབ་  
སེམས་དཔའ་ཡུལ་མ་ག་དཧར་ཡུལ་རྒྱུ་ཞིང་ཡུལ་མ་ག་དཧའི་རི་ག་ཡ་ག་ལ་བ་དེར་སོང་སྟེ། དེར་ཕྱིན་པར་གྱུར་ཏོ། །རི་ག་ཡའི་རྩེ་མོ་དེར་བྱང་ཆུབ་སེམས་དཔས་སྤོང་བའི་ཕྱིར་  
གནས་ཏེ། དེ་དེར་གནས་པའི་ཚེ་སྔོན་མ་ཐོས་པ་དང། སྔོན་མི་ཤེས་པའི་དཔེ་གསུམ་མངོན་དུ་གྱུར་ཏོ། །གསུམ་གང་ཞེ་ན། དགེ་སྦྱོང་དང་བྲམ་ཟེ་གང་ལ་ལ་འདོད་པ་དག་  
ལས་ལུས་དབེན་པར་མི་གནས། འདོད་པ་དག་ལས་སེམས་དབེན་པར་མི་གནས་ཤིང། དེ་དག་གི་འདོད་པ་ལ་དགའ་བ་དང། འདོད་པ་ལ་ཆགས་པ་དང། འདོད་པ་ལ་  
  
  
༄༅། །འདུན་པ་དང། འདོད་པ་ལ་སྐོམ་པ་དང། འདོད་པ་ལ་ཡོངས་སུ་གདུང་བ་དང། འདོད་པ་ལ་ཞེན་པ་གང་ཡིན་པ་དེ་ནི་ཉེ་བར་ཞི་བ་མ་ཡིན་ལ། དེ་  
དག་བདག་ཉིད་ཀྱིས་གནོད་པར་བྱེད་ཅིང་ལུས་ལ་གདུང་བར་བྱེད་པས་སྡུག་བསྔལ་གྱི་ཚོར་བ་དྲག་པོ་མི་བཟད་པ་ཚ་བ་མྱོང་སྟེ། འོན་ཀྱང་དེ་དག་མིའི་ཆོས་བླ་མ་ལས་  
མཆོག་ཏུ་གྱུར་པ། འཕགས་པ་ཡེ་ཤེས་མཐོང་བའི་ཁྱད་པར་མངོན་དུ་བྱེད་མི་ནུས་སོ། །འདི་ལྟ་སྟེ། དཔེར་ན། སྐྱེས་བུ་ཞིག་མེ་འདོད་ལ་ཤིང་རློན་པའི་གཙུབ་སྟན་  
དང། ཤིང་རློན་པའི་གཙུབ་ཤིང་ཐོགས་ལ་ཆུར་བཅུག་སྟེ་གཙུབས་ན། དེས་མེ་འབྱིན་པར་མི་ནུས་སོ། །དེ་བཞིན་དུ་དགེ་སྦྱོང་དང་བྲམ་ཟེ་དེ་དག་འདོད་པ་རྣམས་ལས་  
ལུས་དབེན་པར་མི་གནས། འདོད་པ་རྣམས་ལ་སེམས་དབེན་པར་མི་གནས་ཏེ་དེ་དག་གི་འདོད་པ་ལ་དགའ་བ་དང། འདོད་པ་ལ་སྲེད་པ་དང། འདོད་པ་ལ་འདུན་པ་  
དང། འདོད་པ་ལ་སྐོམ་པ་དང། འདོད་པ་ལ་ཡོངས་སུ་གདུང་བ་དང་འདོད་པ་ལ་བརྒྱལ་བ་དང། འདོད་པ་ལ་ཞེན་པ་གང་ཡིན་པ་དེ་ནི་ཉེ་བར་ཞི་བ་མ་ཡིན་གྱི། དེ་  
དག་བདག་ཉིད་ཀྱིས་གནོད་པར་བྱེད་ཅིང། ལུས་ལ་གདུང་བར་བྱེད་པས་སྡུག་བསྔལ་གྱི་ཚོར་བ་དྲག་པོ་མི་བཟད་པ་ཚ་བ་མྱོང་མོད་ཀྱི་འོན་ཀྱང་དེ་དག་མིའི་ཆོས་བླ་མ་  
  
  
འཕགས་པ་ཡེ་ཤེས་མཐོང་བའི་ཁྱད་པར་མངོན་དུ་བྱེད་མི་ནུས་སོ་སྙམ་སྟེ། འདི་ནི་བྱང་ཆུབ་སེམས་དཔའ་ལ་དཔེ་མངོན་དུ་གྱུར་པ་དང་པོའོ། །  
ཡང་དེ་འདི་སྙམ་དུ་སེམས་ཏེ། གང་དགེ་སྦྱོང་དང། བྲམ་ཟེ་འདི་དག་འདོད་པ་རྣམས་ལས་ལུས་དང་སེམས་དབེན་པར་གནས་ཀྱང་དེ་དག་གི་འདོད་པ་ལ་དགའ་བ་ཞེས་བྱ་  
བ་ནས་མེ་ཚོལ་བ་ཞེས་བྱ་བའི་བར་དུ་ཐམས་ཅད་སྔ་མ་བཞིན་དུ་སྦྱར་ཏེ། དེས་ཤིང་རློན་པའི་གཙུབ་སྟན་ཐོགས་ལ་ཐང་ལ་བཞག་སྟེ་ཤིང་རློན་པའི་གཙུབ་ཤིང་གིས་གཙུབས་  
ན༑ དེས་མེ་འབྱིན་པར་མི་ནུས་སོ། །དེ་བཞིན་དུ་གང་དགེ་སྦྱོང་དང་བྲམ་ཟེ་འདི་དག་ཅེས་བྱ་བ་ནས་ཐམས་ཅད་སྔ་མ་བཞིན་དུ་སྦྱར་ཏེ། མིའི་ཆོས་བླ་མ་ལས་མཆོག་ཏུ་གྱུར་པ་  
འཕགས་པ་ཡེ་ཤེས་མཐོང་བའི་ཁྱད་པར་མངོན་དུ་བྱ་བར་མི་ནུས་སོ་སྙམ་སྟེ། འདི་ནི་སྔོན་མ་ཐོས་ཤིང་མི་ཤེས་པའི་དཔེ་མངོན་དུ་གྱུར་པ་གཉིས་པའོ། །གཞན་ཡང་  
གང་དགེ་སྦྱོང་དང། བྲམ་ཟེ་འདི་དག་འདོད་པ་རྣམས་ལས་ལུས་དང་སེམས་དབེན་པར་གནས་ཤིང། དེ་དག་གི་འདོད་པ་ལ་དགའ་བ་ཞེས་བྱ་བ་ནས་ཐམས་ཅད་དེ་བཞིན་  
དུ་སྦྱར་ཏེ་དེ་དག་གི་དེ་ནི་ཉེ་བར་ཞི་བ་ཡིན་ཏེ། དེ་དག་བདག་ཉིད་ཀྱིས་གནོད་པ་བྱེད་ཅིང་ལུས་ལ་གདུང་བར་བྱེད་པས་སྡུག་བསྔལ་གྱི་ཚོར་བ་དྲག་པོ་མི་བཟད་པ་མྱོང་མོད་  
  
  
༄༅། །ཀྱི༑ འོན་ཀྱང་དེ་དག་མིའི་ཆོས་བླ་མ་ལས་མཆོག་ཏུ་གྱུར་པ། འཕགས་པ་ཡེ་ཤེས་མངོན་དུ་མཐོང་བའི་ཁྱད་པར་མངོན་དུ་བྱ་བར་ནུས་སོ། །འདི་ལྟ་སྟེ་  
དཔེར་ན། སྐྱེས་བུ་ཞིག་མེ་འདོད་ཅིང་འོད་འདོད་པ་དང། འོད་ཚོལ་བར་གྱུར་ལ། དེས་ཤིང་སྐམ་པོའི་གཙུབ་སྟན་དང། གཙུབ་ཤིང་ཐོགས་ཤིང་ཐང་ལ་བཞག་སྟེ་གཙུབས་  
ན༑ དེས་མེ་དབྱུང་བ་དང་འོད་འབར་བར་བྱེད་ནུས་སོ། །དེ་བཞིན་དུ་གང་དགེ་སྦྱོང་དང་བྲམ་ཟེ་འདི་དག་ཅེས་བྱ་བ་ནས་ཚོར་བ་མྱོང་ཞེས་བྱ་བའི་བར་དུ་སྔ་མ་བཞིན་ཏེ། འོན་  
ཀྱང་དེ་དག་མིའི་ཆོས་བླ་མ་ལས་མཆོག་ཏུ་གྱུར་པ། འཕགས་པ་ཡེ་ཤེས་མཐོང་བའི་ཁྱད་པར་མངོན་དུ་བྱ་བར་ནུས་སོ་སྙམ་སྟེ། འདི་ནི་སྔོན་མ་ཐོས་ཤིང་སྔོན་མི་ཤེས་པའི་  
དཔེ་གསུམ་པའོ། །དགེ་སློང་དག་དེ་ནས་བྱང་ཆུབ་སེམས་དཔའ་དེ་འདི་སྙམ་དུ་སེམས་ཏེ། བདག་ཀྱང་ད་ལྟར་འདོད་པ་རྣམས་ལས་ལུས་དབེན་པར་གནས། འདོད་པ་  
རྣམས་ལས་སེམས་དབེན་པར་གནས་ལ། བདག་གི་འདོད་པ་ལ་དགའ་བ་ཞེས་བྱ་བ་ནས་ཐམས་ཅད་སྔ་མ་བཞིན་དུ་སྦྱར་ཏེ། བདག་གི་དེའང་ཉེ་བར་ཞི་བ་ཡིན་ལ་བདག་  
ཉིད་ཀྱིས་གནོད་པར་བྱས་ཤིང་ལུས་ལ་གདུང་བར་བྱེད་པས་སྡུག་བསྔལ་ཞེས་བྱ་བ་ནས་ཚོར་བ་མྱོང་ཞེས་བྱ་བའི་བར་དུ་སྔ་མ་བཞིན་དུ་སྦྱར་ཏེ། འོན་ཀྱང་བདག་མིའི་  
  
  
འཕགས་པ་ཡེ་ཤེས་མཐོང་བའི་ཁྱད་པར་མངོན་དུ་བྱ་བར་ནུས་སོ་སྙམ་མོ། །དགེ་སློང་དག་དེ་ལྟར་བྱང་ཆུབ་སེམས་དཔའ་ཇི་སྲིད་དགའ་  
བའི་བར་དུ་ག་ཡའི་རིར་ག་ཡའི་རྩེ་མོ་ལ་གནས་ཏེ། རྐང་གིས་ཡུལ་རྒྱུ་ཞིང་སྡེ་དཔོན་གྱིས་གྲོང་ལྟེང་རྒྱས་ག་ལ་བ་དེར་སོང་སྟེ་ཕྱིན་པ་དང། དེ་ན་ཀླུང་ནེ་རཉྫ་ན་ཆུ་གསལ་བ་  
འབབ་སྟེགས་བདེ་བ། ཤིང་དང་ཤིང་གེལ་བ་མཛེས་པ་དག་གིས་བརྒྱན་པ། ཉེ་འཁོར་ན་སྤྱོད་ཡུལ་གྱི་གྲོང་ཡོད་པ་མཐོང་སྟེ། དེ་ལ་བྱང་ཆུབ་སེམས་དཔའ་ཡིད་ཤིན་ཏུ་  
དགའ་བར་གྱུར་ནས་འདི་སྙམ་དུ་སེམས་ཏེ། ཨེ་མའོ། །ས་ཕྱོགས་འདི་ནི་མཉམ་ཤིང་ཉམས་དགའ་བ། ནང་དུ་ཡང་དག་འཇོག་དང་མཐུན་པ་སྟེ། རིགས་ཀྱི་བུ་སྤོང་བ་  
དོན་དུ་གཉེར་བ་ལ་ནི་འདིས་ཆོ་ག་གོ་བདག་ཀྱང་སྤོང་བ་དོན་དུ་གཉེར་བ་ཡིན་གྱི། བདག་འདི་ཉིད་དུ་གནས་པར་བྱའོ་སྙམ་མོ། །དགེ་སློང་དག་དེ་ལྟར་བྱང་ཆུབ་  
སེམས་དཔའ་འདི་སྙམ་དུ་སེམས་ཏེ། བདག་ནི་ཛམྦུའི་གླིང་འདིར་སྙིགས་མ་ལྔའི་དུས་ལ་བབ་ཅིང་སེམས་ཅན་རྣམས་དམན་པ་ལ་མོས་པ་དང། མུ་སྟེགས་ཅན་གྱི་སྡེས་  
གང་པ་དང། ལྟ་བ་སྣ་ཚོགས་ལ་ཞུགས་པ་དང། ལུས་ལ་རིལ་པོར་འཛིན་པ་ལ་ཞེན་པའི་ཚེ་འོངས་ཏེ། བླུན་པོ་དག་གདུང་བས་ཡོངས་སུ་གདུང་བ་རྣམ་པ་སྣ་ཚོགས་ཀྱིས་  
  
  
༄༅། །དག་པ་ཚོལ་ཞིང་སྟོན་པ་འདི་ལྟ་སྟེ། སྔགས་སྤྱོད་པ་དང། ལག་པ་ལ་ལྡག་པ་དང། མི་སློང་བ་དང། མི་སྨྲ་བ་དང་རྩ་བ་དུ་མ་ཟ་བ་དང། ཤ་དང་  
ཉ་མི་ཟ་བ་དང། དབྱར་མི་འབྱུང་བ་དང། ཆང་དང། ཕུབ་མ་དང། ཆུ་ཡོངས་སུ་སྤངས་པ་དང། ཁྱིམ་གཅིག་དང། གསུམ་དང་ལྔ་དང། བདུན་ནས་ཟས་ལེན་པ་དང་  
རྩ་བ་དང། འབྲས་བུ་དང། ཉ་ལྕིབས་དང། རྩྭ་ཀུ་ཤ་དང་ལོ་མ་དང། བ་ལང་གི་ལྕི་བ་དང། བའི་གཅིན་དང། འོ་ཐུག་དང་ཞོ་དང། མར་དང། བུ་རམ་དང། མ་  
བརྟགས་པ་ཟ་ཞིང་འཐུང་བ་དང། བྱ་ངང་པ་དང། ཕུག་རོན་གྱིས་ཟོས་ཏེ་བོར་བ་བཀྲུས་ཏེ་ཟ་བ་དང། གྲོང་དང་དགོན་པས་འཚོ་བ་དང། བ་ལང་གི་བརྟུལ་ཞུགས་དང། རི་དྭགས་དང་  
ཁྱི་དང། ཕག་དང། སྤྲེའུ་དང། གླང་པོ་ཆེའི་བརྟུལ་ཞུགས་དང། འགྲེང་བ་དང། མི་སྨྲ་བ་དང། དཔའ་བོའི་ཚུལ་དུ་འདུག་པ་དང། ཁམ་གཅིག་ཟ་བ་དང། ཁམ་བདུན་  
གྱི་བར་དུ་ཟ་བ་དང། ཟས་ལན་གཅིག་ཟ་བ་དང། ཉིན་ཞག་གཅིག་ཟ་བ་དང། བཞི་དང། ལྔ་དང། དྲུག་གི་སྐབས་སྐབས་སུ་ཟ་བ་དང་ཟླ་བ་ཕྱེད་དང། ཟླ་བ་གཅིག་ཟ་བར་བྱེད་  
པ་དང། ཟླ་བ་ལ་ལྟ་བ་དང། བྱ་རྒོད་དང། འུག་པའི་གཤེག་པ་ཐོགས་པ་དང། ཤིང་ལེབ་དང། རྩྭ་མུཉྫ་དང། ཟར་མའི་ཤུན་པ་དང། རྩྭ་དརྦྷ་དང། གྲེས་མ་