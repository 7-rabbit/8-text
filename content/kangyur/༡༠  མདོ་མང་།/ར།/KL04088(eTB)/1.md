  
༄༅། །རྒྱ་གར་སྐད་དུ། ཀརྨ་པྲད་ཏཱ་པ་ཏི། བོད་སྐད་དུ་ལས་གདགས་པ། དཀོན་མཆོག་གསུམ་ལ་ཕྱག་འཚལ་ལོ། །སྡོམ་ནི། ཆེད་དུ་བྱས་དང་སེམས་པ་  
དང། །འདས་པ་དང་ནི་དགེ་བ་དང། །དམིགས་པ་དང་ནི་འདོད་པའི་ཁམས། །ཚིགས་སུ་བཅད་དང་ལས་བསྡུ་བ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་  
མཉན་དུ་ཡོད་པ་ན་རྒྱལ་བུ་རྒྱལ་བྱེད་ཀྱི་ཚལ། མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེ་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ་  
དགེ་སློང་དག་ང་ནི། ཆེད་དུ་བྱས་ཤིང་བསགས་པའི་རྣམ་པར་སྨིན་པ་ཉམས་སུ་སྟོན་ཏེ། དེ་ཡང་ཚེ་འདི་དང། སྐྱེས་པའི་འོག་དང། ལན་གྲངས་གཞན་ལ་མྱོང་བར་འགྱུར་རོ། །  
དགེ་སློང་དག་དེ་ལ་ལུས་ཀྱིས་ཆེད་དུ་བྱས་པའི་ལས་བྱས་ཤིང་བསགས་པ། མི་དགེ་བ། སྡུག་བསྔལ་སྐྱེད་པ། རྣམ་པར་སྨིན་པ་སྡུག་བསྔལ་པ་ནི། རྣམ་པ་གསུམ་མོ། །  
ངག་གི་ནི། རྣམ་པ་བཞིའོ། །ཡིད་ཀྱི་ནི། རྣམ་པ་གསུམ་མོ། །དགེ་སློང་དག་ལུས་ཀྱིས་ཆེད་དུ་བྱས་པའི་ལས་བྱས་ཤིང་བསགས་པ། མི་དགེ་བ། སྡུག་བསྔལ་སྐྱེད་པ། རྣམ་པར་སྨིན་པ་སྡུག་  
བསྔལ་བ་རྣམ་པ་གསུམ་ཇི་ལྟ་བུ་ཞེ་ན། སྲོག་གཅོད་པ་ནི། དྲག་ཅིང་ལག་དམར་བ། བསད་པ་དང་རབ་ཏུ་བསད་པ་ལ་ཞེན། ངོ་ཚ་མེད་པ། སེམས་ཅན་སྲོག་ཆགས་སུ་གྱུར་པ་  
  
སྙིང་རྗེ་མེད་པ་ཡིན་ཏེ། དེ་ནི། སྲོག་གཅོག་པ་མ་སྤངས་པ་ཡིན་ནོ། །མ་བྱིན་པར་ལེན་པ་ནི། དེས་གྲོང་ངམ། དགོན་པ་ནས་མ་བྱིན་  
པར་རྐུ་ཐབས་སུ་བླངས་པ་ཡིན་ཏེ། མ་བྱིན་པར་ལེན་པ་མ་སྤངས་པ་ཡིན་ནོ། །འདོད་པ་ལ་ལོག་པར་གཡེམ་པ་ནི། གཞན་གྱི་བུད་མེད་གཞན་གྱི་ཆུང་མ་གཞན་གྱིས་ཡོངས་སུ་བཟུང་བ་འདི་  
ལྟ་སྟེ༑ མས་བསྲུངས་པའམ། ཕས་བསྲུངས་པའམ། མིང་པོས་བསྲུངས་པའམ། ཕུ་ནུ་མོས་བསྲུངས་པའམ། སྒྱུག་མོས་བསྲུངས་པའམ། གྱོས་པོས་བསྲུངས་པའམ། རིགས་གཅིག་  
པས་བསྲུངས་པའམ། གཉེན་གྱིས་བསྲུངས་པའམ། རུས་གཅིག་པས་བསྲུངས་པའམ། ཆང་པ་ཡོད་པའམ། བགེགས་ཡོད་པ་གང་ཡིན་པ་དེ་དག་དང་ཐ་ན་མེ་ཏོག་གི་ཕྲེང་བ་  
བཏགས་པ་ཡང་རུང་སྟེ། དེ་ལྟ་བུའི་འདོད་པའི་ཉེ་བར་ཉོན་མོངས་པ་རྣམས་ཀྱིས་སྤྱོད་པ་ལ་འཇུག་པ་ཡིན་ཏེ། དེ་ནི། འདོད་པ་ལ་ལོག་པར་གཡེམ་པ་མ་སྤངས་པ་ཡིན་ནོ། །དགེ་  
སློང་དག་དེ་ལྟར་ན། ཆེད་དུ་བྱས་པའི་ལས་རྣམ་པ་གསུམ་བྱས་ཤིང་བསགས་པ། མི་དགེ་བ། སྡུག་བསྔལ་སྐྱེད་པ། རྣམ་པར་སྨིན་པ་སྡུག་བསྔལ་བ་ཡིན་ནོ། །དགེ་སློང་དག་ངག་  
གིས་ཆེད་དུ་བྱས་པའི་ལས་རྣམ་པ་བཞི་བྱས་ཤིང་བསགས་པ། མི་དགེ་བ། སྡུག་བསྔལ་སྐྱེད་པ། རྣམ་པར་སྨིན་པ་སྡུག་བསྔལ་བ་ཇི་ལྟ་ཞེ་ན། བརྫུན་དུ་སྨྲ་བ་ནི། དེ་ཚོགས་པའི་ནང་ན་  
  
  
༄༅། །འདུག་ཀྱང་རུང། འཁོར་གྱི་ནང་ན་འདུག་ཀྱང་རུང་རྒྱལ་པོའི་ཕོ་བྲང་གི་ནང་ན་འདུག་ཀྱང་རུང། གཉེན་གྱི་ཁྱིམ་གྱི་ནང་ན་འདུག་ཀྱང་རུང། ཆེ་བཞིར་  
དྲིས་ཏེ༑ ཀྱེ་མི་ཁྱོད་གང་ཤེས་པ་དེ་ནི། སྨྲོས་ཤིག་གང་མི་ཤེས་པ་ནི། མ་སྨྲ་ཞིག་གང་མཐོང་བ་དེ་ནི། སྨྲོས་ཤིག་གང་མ་མཐོང་བ་དེ་ནི། མ་སྨྲ་ཞིག་ཅེས་བྱས་ན། དེ་  
མི་ཤེས་བཞིན་དུ་ནི། ཤེས་སོ། །ཞེས་ཟེར། ཤེས་བཞིན་དུ་ནི། མི་ཤེས་སོ། །ཞེས་ཟེར། མ་མཐོང་བཞིན་དུ་ནི། མཐོང་ངོ། །ཞེས་ཟེར་མཐོང་བཞིན་དུ་ནི། མ་མཐོང་  
ཞེས་ཟེར་ཏ། དེ་བདག་གི་ཕྱིར་རམ། གཞན་གྱི་ཕྱིར་རམ། ཟང་ཟིང་ཅུང་ཟད་ཙམ་གྱི་ཕྱིར་ཤེས་བཞིན་དུ་བརྫུན་དུ་སྨྲ་བ་མ་སྤངས་པ་ཡིན་ནོ། །ཕྲ་མ་ཟེར་བ་ནི། ཚུ་རོལ་པ་རྣམས་  
ཀྱིས་ཐོས་ནས་དེ་དག་དབྱེ་བའི་ཕྱིར་ཕ་རོལ་པོ་རྣམས་ཀྱི་ཐད་དུ་སོང་སྟེ་བསྙད་ལ། དེ་དག་གིས་ཐོས་ན་ཡང་ཚུ་རོལ་པ་རྣམས་དབྱེ་བའི་ཕྱིར་ཚུ་རོལ་པ་རྣམས་ཀྱི་ཐད་དུ་སོང་སྟེ་  
བསྙད་པར་བྱེད་དེ། དེ་ལྟར་འདུམ་པ་རྣམས་དབྱེ་བ་དང། བྱེ་བ་རྣམས་ལ་རྗེས་སུ་ཕྱོགས་ལ་མི་མཐུན་པར་འདོད་ཅིང། མི་མཐུན་པར་དགའ་སྟེ། མི་མཐུན་པར་འགྱུར་  
བའི་ཚིག་སྨྲ་བ་ནི། ཕྲ་མ་མ་སྤངས་པ་ཡིན་ནོ། །ཚིག་རྩུབ་མོར་སྨྲ་བ་ནི། དེས་ཚིག་འཇམ་ཞིང་རྣར་སྙན་ལ། ཡིད་དུ་འོང་བ་དང། སྙན་པ་དང། འདོད་པར་བྱ་བ་དང་  
  
  
སྙན་ཅིང་འཇེབས་པ་དང་ཟུར་ཕྱིན་པ་དང། བརྡ་ཕྲད་པ་དང། རྣར་འོང་བ་དང། སྐྱེ་བོ་མང་པོའི་སྙིང་དུ་སྡུག་པ་དང། སྐྱེ་བོ་མང་པོས་གཅེས་པར་  
བྱ་བ་དང། སྐྱེ་བོ་མང་པོས་དགའ་བ་དང། སྐྱེ་བོ་མང་པོའི་ཡིད་དུ་འོང་བ་དང། མཉམ་པར་བཞག་པ་དང། ཏིང་ངེ་འཛིན་དུ་འགྱུར་བ་གང་ཡིན་པ་དེ་དག་དང། དེ་ལྟ་བུའི་ཚིག་  
བོར་ཏེ་ཚིག་ཀུན་ཏུ་བཟུང་བ་དང། རྩུབ་པ་དང། གཞན་གྱིས་མི་བཟོད་པ་དང། གཞན་གྱི་ཞེར་འདེབས་པ་དང། སྐྱེ་བོ་མང་པོའི་སྙིང་དུ་མི་སྡུག་པ་དང། སྐྱེ་བོ་མང་པོས་གཅེས་  
པར་མི་བྱ་བ་དང། སྐྱེ་བོ་མང་པོ་མི་དགའ་བ་དང། སྐྱེ་བོ་མང་པོའི་ཡིད་དུ་མི་འོང་བ་དང། མཉམ་པར་བཞག་པ་མ་ཡིན་པ་དང་ཏིང་ངེ་འཛིན་དུ་གྱུར་པ་མ་ཡིན་པ་གང་ཡིན་པ་  
རྣམས་ཏེ། དེ་ལྟ་བུའི་ཚིག་རྣམས་སྨྲས་ན་ཚིག་རྩུབ་པོ་མ་སྤངས་པ་ཡིན་ནོ། །ཚིག་ཁྱལ་བ་ནི། དེ་དུས་མ་ཡིན་པར་སྨྲ་བ་དང་ཡང་དག་པ་མ་ཡིན་པར་སྨྲ་བ་དང། མི་བདེན་  
པ་སྨྲ་བ་དང། ཕན་པ་མ་ཡིན་པ་སྨྲ་བ་དང། སྐུར་པ་སྨྲ་བ་དང། ཆོས་མ་ཡིན་པ་སྨྲ་བ་དང། གྱ་ཚོམ་དུ་སྨྲ་ཞིང་བབ་ཅོལ་གྱི་ཚིག་སྨྲ་བ་དང། གཏན་ཚིགས་མེད་པ་དང། སྙད་མེད་  
པ་དང། དོན་དང་མི་ལྡན་པ་དང། འཆལ་པ་རྣམས་ནི། ཚིག་ཀྱལ་པ་མ་སྤངས་པ་ཡིན་ནོ། །དགེ་སློང་དག་དེ་ལྟར་ན། ངག་གིས་ཆེད་དུ་བྱས་པའི་ལས་རྣམ་པ་བཞི་བྱས་ཤིང་  
  
  
༄༅། །བསགས་པ། མི་དགེ་བ། སྡུག་བསྔལ་སྐྱེད་ལ་རྣམ་པར་སྨིན་པ་སྡུག་བསྔལ་བ་ཡིན་ནོ། །དགེ་སློང་དག་ཡིད་ཀྱིས་ཆེད་དུ་བྱས་པའི་ལས་རྣམ་པ་གསུམ་  
བྱས་ཤིང་བསགས་པ། མི་དགེ་བ། སྡུག་བསྔལ་སྐྱེད་པ། རྣམ་པར་སྨིན་པ་སྡུག་བསྔལ་བ་ཇི་ལྟ་བུ་ཞེ་ན། བརྣབ་སེམས་ནི། ཕ་རོལ་གྱི་རྫས་རྣམས་དང། ཕ་རོལ་གྱི་ནོར་རྣམས་  
དང། ཕ་རོལ་གྱི་ཡོ་བྱད་རྣམས་མཐོང་ན་བརྣབ་སེམས་སྐྱེད་པར་བྱེད་དེ། ཀྱེ་མ་འདི་དག་བདག་ལ་ཡོད་ཀྱང་ཇི་མ་རུང་སྙམ་སྟེ་བརྣབ་སེམས་མ་སྤངས་པ་ཡིན་ནོ། །གནོད་  
སེམས་ཀྱིས་སྡང་བར་བྱེད་པ་ནི། ཀྱེ་མ་སེམས་ཅན་འདི་དག་བརྒྱབ་ཀྱང་རུང་ངོ། །བསད་ཀྱང་རུང་ངོ། །ཉམས་པར་བྱས་ཀྱང་རུང་ངོ། །མི་རིགས་པར་ཉོན་མོངས་པར་བྱས་  
ཀྱང་རུང་ངོ་སྙམ་པ་ནི། གནོད་སེམས་ཀྱི་སྡང་བ་མ་སྤངས་པ་ཡིན་ནོ། །ལོག་པར་ལྟ་བ་ནི། ཕྱིན་ཅི་ལོག་ཏུ་ལྟ་ཞིང་འདི་ལྟར་ལྟ་ལ་འདི་སྐད་དུ་སྨྲ་སྟེ། སྦྱིན་པ་མེད་དོ། །མཆོད་  
སྦྱིན་མེད་དོ། །སྦྱིན་སྲེག་མེད་དོ། །ལེགས་པར་སྤྱད་པ་མེད་དོ་།ཉེས་པར་སྤྱད་པ་མེད་དོ། །ལེགས་པར་སྤྱད་པ་དང་ཉེས་པར་སྤྱད་པའི་ལས་རྣམས་ཀྱི་འབྲས་བུ་རྣམ་པར་སྨིན་  
པ་མེད་དོ། །འཇིག་རྟེན་འདི་མེད་དོ། །འཇིག་རྟེན་ཕ་རོལ་མེད་དོ། །ཕ་མེད་དོ། །མ་མེད་དོ། །སེམས་ཅན་སྐྱེ་བ་མེད་དོ། །འཇིག་རྟེན་ན་དགྲ་བཅོམ་པ་ཡང་དག་པར་སོང་བ་ཡང་  
  
  
ཚེ་འདི་ཉིད་ལ་བདག་ཉིད་ཀྱིས་མངོན་པར་ཤེས་པས་མངོན་སུམ་དུ་བྱས་ཏེ་བསྒྲུབས་ནས་ཁོང་དུ་ཆུད་དེ་བདག་ཅག་  
གི་སྐྱེ་བ་ཟད་དོ། །ཚངས་པར་སྤྱད་པ་བསྟེན་ཏོ། །བྱ་བ་བྱས་སོ། །འདི་ལས་སྲིད་པ་གཞན་མི་ཤེས་སོ་སྙམ་དུ་སེམས་པ་མེད་དོ་།ཞེས་བྱ་བ་ནི། ལོག་པར་ལྟ་བ་མ་སྤངས་པ་ཡིན་ནོ། །  
དགེ་སློང་དག་དེ་ལྟར་ན། ཡིད་ཀྱིས་ཆེད་དུ་བྱས་པའི་ལས་རྣམ་པ་གསུམ་བྱས་ཤིང་བསགས་པ། མི་དགེ་བ། སྡུག་བསྔལ་སྐྱེད་པ། རྣམ་པར་སྨིན་པ་སྡུག་བསྔལ་བ་ཡིན་ནོ། །དགེ་  
སློང་དག་དེ་ལ་ཐོས་པ་དང་ལྡན་པའི་འཕགས་པ་ཉན་ཐོས་ནི་ལུས་ཀྱི་ལས་མི་དགེ་བ་སྤངས་ནས་ལུས་ཀྱི་ལས་དགེ་བ་སྒོམ་པར་བྱེད་དོ། །ངག་གི་ལས་མི་དགེ་བ་སྤངས་ནས་ངག་  
གི་ལས་དགེ་བ་སྒོམ་པར་བྱེད་དོ། །ཡིད་ཀྱི་ལས་མི་དགེ་བ་སྤངས་ནས་ཡིད་ཀྱི་ལས་དགེ་བ་སྒོམ་པར་བྱེད་དོ། །དེ་བྱམས་པ་དང་ལྡན་པའི་སེམས་ཁོ་ན་མེད་པ། གཅུགས་མེད་པ་  
གནོད་པ་མེད་པ། རྒྱ་ཆེ་བ། ཆེན་པོར་གྱུར་པ། ཚད་མེད་པས་ཕྱོགས་གཅིག་ཏུ་མོས་པར་བྱས་ཏེ་ཁྱབ་པར་བྱས་ནས་བསྒྲུབས་ཏེ་གནས་སོ། །ཕྱོགས་གཉིས་པ་ཡང་དེ་བཞིན་ནོ། །  
གསུམ་པ་ཡང་དེ་བཞིན་ནོ། །བཞི་པ་ཡང་དེ་བཞིན་ནོ། །སྟེང་དང་འོག་དང་ཐད་ཀ་ཐམས་ཅད་དུ་ཡང་དེ་བཞིན་ཏེ། འཇིག་རྟེན་འདི་ཐམས་ཅད་བྱམས་པ་དང་ལྡན་པའི་སེམས་ཀྱིས་  
  
  
༄༅། །མོས་པར་བྱས་ཏེ་ཁྱབ་པར་བྱས་ནས་བསྒྲུབས་ཏེ་གནས་སོ་།དེ་འདི་སྙམ་དུ་སེམས་ཏེ། བདག་གི་སེམས་འདི་སྔོན་ནི། ཆུང་ངུར་གྱུར་པ་ལས་མ་བསྒོམས་  
ད་ནི༑ བདག་གིས་སེམས་འདི་ཚད་མེད་ཅིང་རྒྱ་ཆེ་བ་ལ་བསྒོམས་པ་ཡིན་ནོ་སྙམ་མོ། །དགེ་སློང་དག་འཕགས་པའི་ཉན་ཐོས་ཀྱི་སེམས་ནི། ཚད་མེད་ཅིང་རྒྱ་ཆེ་ལ་ཤིན་ཏུ་བསྒོམས་  
པ་ཡིན་ཏེ། དེ་ནི། སྔོན་ཚད་ཡོད་པར་གྱུར་པ་གང་ཡིན་པ་དེས་དེ་བཀྲི་བར་མི་འགྱུར་རོ། །དེ་དེར་གནས་པར་ཡང་མི་འགྱུར་རོ། །དེ་དེར་བགྲང་བར་ཡང་མི་འགྱུར་རོ། །དགེ་སློང་  
དག་གལ་ཏེ་བྱིས་པ་གཞོན་ནུའམ། གཞོན་ནུ་མ་ཡང་རུང་སྟེ། ཐོག་མ་ནས་བྱམས་པའི་སེམས་ཀྱི་ཏིང་ངེ་འཛིན་བསྒོམས་ན་ཡང་ཅི་ལུས་སམ། ངག་གམ། ཡིད་ཀྱིས་སྡིག་  
པའི་ལས་བྱེད་པར་འགྱུར་རམ། བཙུན་པ། དེ་ནི། མ་ལགས་སོ། །དགེ་སློང་དག་ལེགས་སོ་ལེགས་སོ། །བྱམས་པའི་སེམས་ཀྱིས་ཏིང་ངེ་འཛིན་ནི། སྐྱེས་པ་ཡང་རུང་  
བུད་མེད་ཀྱང་རུང། ཁྱིམ་པ་ཡང་རུང། རབ་ཏུ་འབྱུང་བ་ཡང་རུང་བས་བསྒོམ་པར་བྱའོ། །དེ་ཅིའི་ཕྱིར་ཞེ་ན། སྐྱེས་པ་ཡང་རུང། བུད་མེད་ཀྱང་རུང། ཁྱིམ་པ་ཡང་རུང། རབ་ཏུ་  
ཏུ་བྱུང་བ་ཡང་རུང་བས་ནི། ལུས་འདི་ཁྱེར་ཏེ་འགྲོ་བར་མི་འགྱུར་བའི་ཕྱིར་རོ། །དགེ་སློང་དག་མི་ནི། སེམས་ཀྱི་རྒྱུ་ལས་འབྱུང་བ་ཡིན་ཏེ། སེམས་ལ་རྟེན་ཅིང་སེམས་  
  
  
སེམས་ལ་བརྟེན་ནས་དབང་བྱེད་དོ། །ལུས་འདིས་སྔོན་སྡིག་པ་མི་དགེ་བའི་ལས་བྱས་ཤིང་བསགས་པ་མི་དགེ་བ། སྡུག་བསྔལ་སྐྱེད་པ། རྣམ་པར་སྨིན་པ་སྡུག་  
བསྔལ་བ་གང་ཡིན་པ་དེ་དག་ཐམས་ཅད་འདིར་མྱོང་བར་འགྱུར་ཏེ་ཚེ་འདི་ཉིད་ལ་མྱོང་བར་འགྱུར་གྱི། སྐྱེས་པའི་འོག་དང་ལྡན་གྲངས་གཞན་ལ་མ་ཡིན་ནོ། །དགེ་སློང་དག་  
དེ་ལྟར་བྱམས་པའི་ཏིང་ངེ་འཛིན་སྒོམ་པ་ནི། གལ་ཏེ་གོང་དུ་རྟོགས་པར་མ་བྱས་ན་ཡང་ཕྱིར་མི་འོང་བར་གནས་པར་འགྱུར་རོ་།དགེ་སློང་དག་གཞན་ཡང་ཐོས་པ་དང་ལྡན་པའི་  
འཕགས་པ་ཉན་ཐོས་ནི། ལུས་ཀྱི་ལས་མི་དགེ་བ་སྤངས་ནས་ཞེས་བྱ་བ་ནས་རྒྱས་པར་སྙིང་རྗེ་དང་ལྡན་པ་དང། དགའ་བ་དང་ལྡན་པ་དང། བཏང་སྙོམས་དང་ལྡན་པ་ཡང་དེ་  
བཞིན་དུ་བརྗོད་པར་བྱ། དེ་སྐད་ཅེས་བཀའ་སྩལ་ཏོ། །ཆེད་དུ་བྱ་བ་དེ་ལ་སེམས་པའི་ལས་དང། བསམས་པའི་ལས་དང་གཉིས་ཡོད་དེ་སེམས་པའི་ལས་གང་ཞེ་ན། སྨྲས་པ་  
སེམས་པ་དང། མངོན་པར་སེམས་པ་དང། སེམས་པར་གྱུར་པ་དང། སེམས་པར་གཏོགས་པ་དང། སེམས་མངོན་པར་འདུ་བྱེད་པ་དང། ཡིད་ཀྱི་ལས་གང་ཡིན་པ་འདི་ནི། སེམས་  
པའི་ལས་ཞེས་བྱའོ། །བསམ་པའི་ལས་གང་ཞེ་ན། སྨྲས་པ། བསམ་པའི་ལུས་ཀྱི་ལས་དང། བསམ་པའི་ངག་གི་ལས་འདི་ནི། བསམ་པའི་ལས་ཞེས་བྱའོ། །དེ་ལ་སེམས་པའི་  
  
  
༄༅། །ལས་ནི༑ འདས་པ་ཡང་ཡོད་དོ། །མ་འོངས་པ་ཡང་ཡོད་དོ་།ད་ལྟར་བྱུང་བ་ཡང་ཡོད་དོ། །སེམས་པའི་ལས་འདས་པ་གང་ཞེ་ན། སྨྲས་པ། སེམས་པ་  
གང་སྐྱེས་པ་དང། ཡང་དག་པར་སྐྱེས་པ་དང། བྱུང་བ་དང་གྲུབ་པ་དང། མངོན་པར་གྲུབ་པ་དང། ཡང་དག་པར་གྲུབ་པ་དང་བྱུང་བར་གྱུར་ནས་མངོན་པར་འདས་པ་དང་  
ཟད་པ་དང། འགགས་པ་དང། བྲལ་བ་དང། རྣམ་པར་གྱུར་པ་དང་འདས་པ་དང། འདས་པའི་ཆར་གཏོགས་པ་དང། འདས་པའི་དུས་ཀྱིས་བསྡུས་པ་འདི་ནི། སེམས་  
པའི་ལས་འདས་པའོ། །སེམས་པའི་ལས་མ་འོངས་པ་གང་ཞེ་ན། སྨྲས་པ། སེམས་པའི་ལས་གང་མ་སྐྱེས་པ་དང། ཡང་དག་པར་མ་སྐྱེས་པ་དང། མ་བྱུང་བ་དང། ཡང་  
དག་པར་མ་བྱུང་བ་དང། ད་དུང་མ་ཕྱིན་པ་དང། མངོན་པར་མ་གྲུབ་པ་དང། མ་བྱུང་བ་དང། མ་འོངས་པ་དང། མ་འོངས་པའི་ཆར་གཏོགས་པ་དང། མ་འོངས་པའི་  
དུས་ཀྱིས་བསྡུས་པ་འདི་ནི། སེམས་པའི་ལས་མ་འོངས་པའོ། །སེམས་པའི་ལས་ད་ལྟར་བྱུང་བ་གང་ཞེ་ན། སྨྲས་པ། སེམས་པ་གང་སྐྱེས་པ་དང། ཡང་དག་པར་སྐྱེས་པ་དང་  
བྱུང་བ་དང། ཡང་དག་པར་བྱུང་བ་དང། ཕྱིན་ཟིན་པ་དང་བྱུང་བར་གྱུར་པ་དང། གནས་པ་དང། རྣམ་པར་མ་གྱུར་པ་དང་ད་ལྟར་འདུག་པ་ནས་རྒྱས་པར་སྦྱར་ཏེ་  
  
  
སེམས་པའི་ལས་ད་ལྟར་བྱུང་བའོ། །དེ་ལ་སེམས་པའི་ལས་ནི། དགེ་བ་ཡང་ཡོད། མི་དགེ་བ་ཡང་ཡོད། ལུང་དུ་མ་བསྟན་པ་ཡང་ཡོད་དོ། །སེམས་པའི་ལས་དགེ་བ་  
གང་ཞེ་ན། སྨྲས་པ། དགེ་བའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། ཇི་ལྟ་ཞེ་  
ན༑ འདི་ལྟ་སྟེ། ཆགས་པ་མེད་པ་དང། སྡང་བ་མེད་པ་དང་རྨོངས་པ་མེད་པས་ཚུལ་བཞིན་སོ་སོར་བརྟགས་ནས་མིག་གིས་གཟུགས་རྣམས་མཐོང་བ་དང། རྣ་བས་སྒྲ་རྣམས་ཐོས་  
པ་དང། སྣས་དྲི་རྣམས་བསྣམས་པ་དང། ལྕེས་རོ་རྣམས་མྱོང་བ་དང། ལུས་ཀྱིས་རེག་བྱ་རྣམས་རེག་པ་དང། ཡིད་ཀྱིས་ཆོས་རྣམས་རྣམ་པར་ཤེས་པའི་སེམས་གང་ཡིན་པ་ནས་  
སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་འདི་ནི། དགེ་བའི་སེམས་པ་ཞེས་བྱའོ། །གཞན་ཡང་ཡོངས་སུ་ཟིན་པ་མ་ཡིན་པས་བསམ་གཏན་བཞི་དང་  
གཟུགས་མེད་པ་བཞི་སྒོམ་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་དགེ་བའི་སེམས་པ་ཞེས་བྱའོ། །གཞན་  
ཡང་སྲོག་གཅོད་པ་སྤངས་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང་  
  
  
༄༅། །ཕྲ་མ་དང། ཚིག་རྩུབ་པ་དང། ཚིག་ཀྱལ་པ་དང་བརྣབ་སེམས་དང། གནོད་སེམས་སྤངས་པ་དང། ཡང་དག་པའི་ལྟ་བ་དང་ལྡན་པའི་ཡིད་ལ་བྱེད་  
པ་དང་མཚུངས་པར་ལྡན་པའི་སེམས་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་བའི་སེམས་པ་ཞེས་བྱའོ། གཞན་  
ཡང་ཁྲོ་བ་མེད་པ་དང། འཁོན་དུ་འཛིན་པ་མེད་པ་དང། འཆབ་པ་མེད་པ་དང། འཚིག་པ་མེད་པ་དང། ཕྲག་དོག་མེད་པ་དང། སེར་སྣ་མེད་པ་དང། སྒྱུ་མེད་པ་དང། གཡོ་  
མེད་པ་དང། ངོ་ཚ་ཤེས་པ་དང། ཁྲེལ་ཡོད་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་  
ལས་ཀྱི་བར་དུ་སྦྱར་ཏེ། འདི་ནི། དགེ་བའི་སེམས་པ་ཞེས་བྱའོ་།གཞན་ཡང་གསོང་པོར་སྨྲ་བ་དང། ཕྱག་འཚལ་བ་དང། སྔོན་དུ་ལྡང་བ་དང། ཐལ་མོ་སྦྱར་བ་དང་  
འདུད་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་  
དགེ་བའི་སེམས་པ་ཞེས་བྱའོ། །གཞན་ཡང་སྦྱིན་བདག་སྦྱིན་པའམ་བསོད་ནམས་དག་བྱེད་པའམ། གསོ་སྦྱོང་ལ་ཉེ་བར་གནས་པའམ། ཚུལ་ཁྲིམས་ཡང་དག་པར་  
  
  
དད་པའི་སེམས་ཀྱི་རང་གི་ལག་བདར་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་  
བའི་སེམས་པ་ཞེས་བྱའོ། །གཞན་ཡང་དགེ་བའི་ཡིད་ལ་བྱེད་པས་སྡུག་བསྔལ་བར་ཡིད་ལ་བྱེད་པའམ། ཀུན་འབྱུང་བ་ལ་ཀུན་འབྱུང་བའམ། འགོག་པ་ལ་འགོག་པའམ། ལམ་  
ལ་ལམ་དུ་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་བའི་སེམས་པ་ཞེས་བྱའོ། །མི་དགེ་བའི་སེམས་  
པ་གང་ཞེ་ན། སྨྲས་པ། མི་དགེ་བའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་  
མི་དགེ་བའི་སེམས་པ་ཞེས་བྱ་སྟེ། ཇི་ལྟར་ཞེ་ན། འདི་ལྟར་ཆགས་པའམ། སྡང་བའམ། རྨོངས་པས་ཚུལ་གཞན་མ་ཡིན་པ་དང། སོ་སོར་མ་བཏགས་པར་མིག་གིས་གཟུགས་  
རྣམས་མཐོང་ནས་ཡིད་ཀྱིས་ཆོས་རྣམས་རྣམ་པར་ཤེས་པའི་བར་གྱི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་  
བའི་སེམས་པ་ཞེས་བྱའོ། །གཞན་ཡང་སྲོག་གཅོད་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་  
  
  
༄༅། །དང། བརྫུན་དུ་སྨྲ་བ་དང། ཕྲ་མ་དང། ཚིག་རྩོབ་པོ་དང། ཚིག་ཁྱལ་པ་དང། བརྣབ་སེམས་དང། གནོད་སེམས་དང། ལོག་པར་ལྟ་བ་དང་ལྡན་པའི་ཡིད་ལ་  
བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་པ་ཞེས་བྱའོ།།  
གཞན་ཡང་ཁྲོ་བ་དང། འཁོན་དུ་འཛིན་པ་དང། འཆབ་པ་དང་འཚིག་པ་དང། ཕྲག་དོག་དང། སེར་སྣ་དང། སྒྱུ་དང། གཡོ་དང། ངོ་ཚ་མི་ཤེས་པ་དང། ཁྲེལ་མེད་པ་དང་  
ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་  
པ་ཞེས་བྱའོ། །གཞན་ཡང་ལག་པ་དང། ཁུ་ཚུར་དང། ཐལ་ལྕག་གིས་བསྣུན་པ་དང། ཡལ་ག་དང། ལྕུག་མས་གནོད་པར་བྱ་བ་དང་ལྡན་པའི་ཡིད་ལ་བྱེད་པ་དང་མཚུངས་  
པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་པ་ཞེས་བྱའོ། །གཞན་ཡང་མི་དགེ་  
བའི་ཀུན་ཏུ་སྦྱོར་བ་དང། འཆིང་བ་དང། བག་ལ་ཉལ་བ་དང་ཉེ་བའི་ཉོན་མོངས་པ་དང། ཀུན་ནས་དཀྲིས་པ་རྣམས་དང་མཚུངས་པར་ལྡན་པའི་སེམས་པ་གང་ཡིན་པ་ནས་  
  
  
ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་པ་ཞེས་བྱའོ། །ལུང་དུ་མ་བསྟན་པའི་སེམས་པ་གང་ཞེ་ན། སྨྲས་པ། ལུང་དུ་མ་  
བསྟན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་  
པའི་སེམས་པ་ཞེས་བྱའོ། །ཇི་ལྟ་ཞེ་ན། འདི་ལྟ་སྟེ། དགེ་བའི་སེམས་ཀྱང་མ་ཡིན། ཉོན་མོངས་པ་ཅན་གྱི་སེམས་ཀྱང་མ་ཡིན་པ་རང་བཞིན་དུ་གནས་པ། སྤྱོད་ལམ་ལ་ཞུགས་  
པས་མིག་གིས་གཟུགས་རྣམས་མཐོང་བ་ནས་ཡིད་ཀྱིས་ཆོས་རྣམས་རྣམ་པར་ཤེས་པའི་བར་གྱི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་  
ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་ཞེས་བྱའོ། །གཞན་ཡང་ཡོངས་སུ་ཟིན་པའི་སེམས་ཀྱིས་བསམ་གཏན་བཞི་དང། གཟུགས་མེད་པ་བཞི་སྒོམ་པའི་  
སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་ཞེས་བྱའོ། །གཞན་ཡང་ལུང་དུ་མ་བསྟན་  
པའི་ཀུན་ཏུ་སྦྱོར་བ་དང། འཆིང་བ་དང། བག་ལ་ཉལ་བ་དང་ཉེ་བའི་ཉོན་མོངས་པ་དང། ཀུན་ཏུ་དཀྲིས་པ་རྣམས་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་  
  
  
༄༅། །མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་ཞེས་བྱའོ། །དགེ་བའི་སེམས་པ་དགེ་  
བ་ལ་དམིགས་པ་དང། མི་དགེ་བ་ལ་དམིགས་པ་དང། ལུང་དུ་མ་བསྟན་པ་ལ་དམིགས་པ་ཡང་ཡོད་དམ། སྨྲས་པ། དགེ་བ་ལ་དམིགས་པ་ཡང་ཡོད་དོ། །མི་དགེ་བ་  
ལ་དམིགས་པ་ཡང་ཡོད་དོ། །ལུང་དུ་མ་བསྟན་པ་ལ་དམིགས་པ་ཡང་ཡོད་དོ། །དགེ་བ་དང་མི་དགེ་བ་ལ་དམིགས་པ་ཡང་ཡོད་དོ། །དགེ་བ་དང་ལུང་དུ་མ་བསྟན་པ་ལ་  
དམིགས་པ་ཡང་ཡོད་དོ། །དགེ་བ་དང་མི་དགེ་བ་དང་ལུང་དུ་མ་བསྟན་པ་ལ་དམིགས་པ་ཡང་ཡོད་དོ། །དགེ་བ་ཇི་ལྟ་བ་བཞིན་དུ་མི་དགེ་བ་དང། ལུང་དུ་མ་བསྟན་པ་ལ་  
དམིགས་པ་ཡང་དེ་དང་འདྲ་བར་ཡོད་པར་བརྗོད་པར་བྱའོ། །དགེ་བའི་སེམས་པ་དགེ་བ་ལ་དམིགས་པ་གང་ཞེ་ན། སྨྲས་པ། དགེ་བའི་ལུས་ཀྱི་ལས་དང། ངག་གི་ལས་  
དང། དགེ་བའི་སེམས་དང། སེམས་ལས་བྱུང་བའི་ཆོས་རྣམས་དང་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་དང་བཅས་པ་ལས་  
བྱུང་བ༑ འབྲས་བུ་ཡོད་པ་རྣམ་པར་སྨིན་པ་དང་བཅས་པ་ཡིན་ནོ་སྙམ་དུ་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་  
  
  
ཡང་ན་ཆོས་དེ་དག་གི་ཕན་ཡོན་དང་ལྡན་པའི་ཡིད་ལ་བྱེད་པས་ཡིད་ལ་བྱེད་ཅིང་ཆོས་འདི་དག་ནི་དགེ་བ་སྟེ། སྐྱེས་བུ་དམ་པས་རང་གིས་རྟོགས་པ། སངས་  
རྒྱས་རྣམས་དང། སངས་རྒྱས་ཀྱི་ཉན་ཐོས་རྣམས་དང་དམ་པ་རྣམས་དང། སྐྱེས་བུ་དམ་པ་རྣམས་ཀྱིས་བསྔགས་པ་སྟེ། ཟིན་ཅིང་ཡང་དག་པར་ཟིན་ན་བདག་ལ་གནོད་པར་མི་  
འགྱུར་ཞིང། གཞན་ལ་ཡང་གནོད་པར་མི་འགྱུར་ལ། གཉིས་ག་ལ་ཡང་གནོད་པར་མི་འགྱུར་ཏེ། ཤེས་རབ་སྐྱེ་བར་འགྱུར་བ་དང། ཕོངས་པར་འགྱུར་བའི་ཕྱོགས་དང་མཐུན་པ་  
མ་ཡིན་པ་དང། མྱ་ངན་ལས་འདའ་པ་འགྱུར་བ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་  
དུ་སྦྱར་ཏེ། འདི་ནི། དགེ་བའི་སེམས་པ་དགེ་བ་ལ་དམིགས་པའོ། །དགེ་བའི་སེམས་པ་མི་དགེ་བ་ལ་དམིགས་པ་གང་ཞེ་ན། སྨྲས་པ། མི་དགེ་བའི་ལུས་ཀྱི་ལས་དང། ངག་གི་  
ལས་དང། མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང་ཆོས་འདི་དག་ནི། རྒྱུ་དང་བཅས་པ་ལས་  
བྱུང་བའི་འབྲས་བུ་ཡོད་པ་རྣམ་པར་སྨིན་པ་དང་བཅས་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་  
  
  
༄༅། །ཀྱི་བར་དུ་སྦྱར་བ་དང། ཡང་ན་ཆོས་དེ་དག་གི་ཉེས་དམིགས་དང་ལྡན་པ་ཡིད་ལ་བྱེད་ཅིང་ཆོས་འདི་དག་ནི། མི་དགེ་བ་ཡིན་ཏེ། སྐྱེས་བུ་དམ་པ་ཡིན་  
པས་རང་གིས་རྟོགས་པ། སངས་རྒྱས་རྣམས་དང། སངས་རྒྱས་ཀྱི་ཉན་ཐོས་རྣམས་དང། དམ་པ་རྣམས་དང། སྐྱེས་བུ་དམ་པ་རྣམས་ཀྱིས་སྨད་པ་སྟེ། ཟིན་ཅིང་ཡང་དག་པར་ཟིན་  
ན་བདག་ལ་ཡང་གནོད་པར་འགྱུར་ཞིང། གཞན་ལ་ཡང་གནོད་པར་འགྱུར་ལ། གཉི་ག་ལ་ཡང་གནོད་པར་འགྱུར་ཏེ། ཤེས་རབ་འགག་པར་འགྱུར་བ་དང། ཕོངས་པར་  
འགྱུར་བའི་ཕྱོགས་དང་མཐུན་པ། མྱ་ངན་ལས་འདའ་བར་མི་འགྱུར་བ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང་  
ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་བའི་སེམས་པ་མི་དགེ་བ་ལ་དམིགས་པའོ། །དགེ་བའི་སེམས་པ་ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། ལུང་དུ་མ་  
བསྟན་པའི་གཟུགས་དང། ལུང་དུ་མ་བསྟན་པའི་སེམས་དང་སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང་  
ཆོས་འདི་དག་ནི། རྒྱུ་མེད་པ་ལས་བྱུང་བ། འབྲས་བུ་མེད་པ། རྣམ་པར་སྨིན་པ་མེད་པ་ཡིན་ནོ། །སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་  
  
  
ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་དགེ་བའི་སེམས་པ་ལུང་དུ་མ་བསྟན་པ་ལ་དམིགས་པའོ། །དགེ་བའི་སེམས་པ་དགེ་བ་དང་མི་དགེ་བ་དམིགས་པ་གང་ཞེ་ན་  
སྨྲས་པ༑ དགེ་བ་དང་མི་དགེ་བའི་ལུས་ཀྱི་ལས་དང། ངག་གི་ལས་དང། དགེ་བ་དང་མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། དགེ་བ་དང་མི་དགེ་བའི་སེམས་  
དང་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་ལས་བྱུང་བ། འབྲས་བུ་ཡོད་པ། རྣམ་པར་སྨིན་པ་དང་བཅས་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་  
པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་བའི་སེམས་པ་དགེ་བ་དང་མི་དགེ་བ་ལ་དམིགས་པའོ། །དགེ་བའི་སེམས་པ་དགེ་བ་དང་  
ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། དགེ་བའི་ལུས་ཀྱི་ལས་དང། ངག་གི་ལས་དང། དགེ་བའི་སེམས་དང་སེམས་ལས་བྱུང་བའི་ཆོས་  
རྣམས་དང། དགེ་བའི་སེམས་དང་མི་ལྡན་པའི་འདུ་བྱེད་རྣམས་དང་ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་སེམས་དང་སེམས་ལས་བྱུང་བའི་ཆོས་རྣམས་  
དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་ལས་བྱུང་བ། འབྲས་བུ་ཡོད་པ། རྣམ་པར་སྨིན་པ་དང་བཅས་པ་ཡིན་ནོ་སྙམ་དུ་  
  
  
༄༅། །དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་བའི་སེམས་པ་  
དགེ་བ་དང་ལུང་དུ་མ་བསྟན་པ་ལ་དམིགས་པའོ། །དགེ་བའི་སེམས་པ་མི་དགེ་བ་དང་ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། མི་དགེ་བའི་ལུས་ཀྱི་ལས་དང་  
ངག་གི་ལས་དང། མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ལུང་དུ་མ་བསྟན་པའི་  
གཟུགས་དང། ལུང་དུ་མ་བསྟན་པའི་སེམས་དང་སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་  
དག་ནི༑ རྒྱུ་ལས་བྱུང་བ། འབྲས་བུ་ཡོད་པ། རྣམ་པར་སྨིན་པ་དང་བཅས་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་  
བྱེད་པ་ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་བའི་སེམས་པ་མི་དགེ་བ་དང་ལུང་དུ་མ་བསྟན་པ་ལ་དམིགས་པའོ། །དགེ་བའི་སེམས་པ་དགེ་བ་དང། མི་དགེ་བ་དང་  
ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། དགེ་བ་དང་མི་དགེ་བའི་ལུས་ཀྱི་ལས་དང། ངག་གི་ལས་དང། དགེ་བ་དང་མི་དགེ་བའི་སེམས་དང་སེམས་  
  
  
དགེ་བ་དང་མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་སེམས་དང་  
སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་ལས་བྱུང་བ། འབྲས་བུ་ཡོད་པ། རྣམ་པར་  
སྨིན་པ་དང་བཅས་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། དགེ་བའི་  
སེམས་པ་དགེ་བ་དང། མི་དགེ་བ་དང། ལུང་དུ་མ་བསྟན་པ་ལ་དམིགས་པའོ། །མི་དགེ་བའི་སེམས་པ་དགེ་བ་ལ་དམིགས་པ་གང་ཞེ་ན། སྨྲས་པ། མི་དགེ་བའི་ལུས་ཀྱི་ལས་དང་  
ངག་གི་ལས་དང། མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་མེད་པ་  
ལས་བྱུང་བ། འབྲས་བུ་མེད་པ། རྣམ་པར་སྨིན་པ་མེད་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་  
བར་དུ་སྦྱར་པ་དང། ཡང་ན་ཆོས་དེ་དག་གི་ཕན་ཡོན་དང་ལྡན་པའི་ཡིད་ལ་བྱེད་པས་ཡིད་ལ་བྱེད་ཅིང། ཆོས་འདི་དག་ནི། དགེ་བ་ཡིན་ཏེ། སྐྱེས་བུ་དམ་པས་རང་གིས་རྟོགས་པ་  
  
  
༄༅། །སངས་རྒྱས་རྣམས་དང། སངས་རྒྱས་ཀྱི་ཉན་ཐོས་རྣམས་ཀྱིས་བསྔགས་པ་ནས་རྒྱས་པར་གཉི་ག་ལ་ཡང་གནོད་པར་མི་འགྱུར་བའི་བར་དུ་  
སྦྱར་ཏེ༑ ཤེས་རབ་སྐྱེ་བར་འགྱུར་བ་དང། ཕོངས་པར་འགྱུར་བའི་ཕྱོགས་དང་མཐུན་པ་མ་ཡིན་པ་དང། མྱ་ངན་ལས་འདའ་བར་འགྱུར་བ་ཡིན་ནོ་སྙམ་དུ་དེ་ལྟར་ཡིད་  
ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་པ་དགེ་བ་ལ་དམིགས་  
པའོ༑ ༑མི་དགེ་བའི་སེམས་པ་མི་དགེ་བ་ལ་དམིགས་པ་གང་ཞེ་ན་སྨྲས་པ། མི་དགེ་བའི་ལུས་ཀྱི་ལས་དང། ངག་གི་ལས་དང། མི་དགེ་བའི་སེམས་དང་སེམས་  
ལས་བྱུང་བའི་ཆོས་རྣམས་དང། མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་མེད་པ་ལས་བྱུང་བ། འབྲས་བུ་མེད་པ་རྣམ་པར་སྨིན་  
པ་མེད་པ་ཡིན་ནོ་སྙམ་དུ་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་བ་དང། ཡང་ན་ཆོས་དེ་དག་གི་  
ཉེས་དམིགས་དང་ལྡན་པའི་ཡིད་ལ་བྱེད་པས་ཡིད་ལ་བྱེད་ཅིང། ཆོས་འདི་དག་ནི། སྐྱེས་བུ་དམ་པ་མ་ཡིན་པས་རང་གིས་རྟོགས་པ། སངས་རྒྱས་རྣམས་དང། སངས་རྒྱས་  
  
  
དམ་པ་རྣམས་དང། སྐྱེས་བུ་དམ་པ་རྣམས་ཀྱིས་སྨད་པ་སྟེ། ཟིན་ཅིང་ཡང་དག་ཟིན་ན་བདག་ལ་གནོད་པར་འགྱུར་ཞིང། གཞན་ལ་ཡང་གནོད་པ་  
འགྱུར་ལ། གཉི་ག་ལ་ཡང་གནོད་པར་འགྱུར་ཏེ། ཤེས་རབ་འགག་པར་འགྱུར་བ་དང། ཕོངས་པར་འགྱུར་པའི་ཕྱོགས་དང་མཐུན་པ་དང་མྱ་ངན་ལས་འདའ་བར་མི་འགྱུར་  
བ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་པ་  
མི་དགེ་བ་ལ་དམིགས་པའོ། །མི་དགེ་བའི་སེམས་པ་ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་  
སེམས་དང་སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི་རྒྱུ་མེད་པ་ལས་བྱུང་བ། འབྲས་  
བུ་མེད་པ། རྣམ་པར་སྨིན་པ་མེད་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་  
འདི་ནི༑ མི་དགེ་བའི་སེམས་པ་ལུང་དུ་མ་བསྟན་པ་ལ་དམིགས་པའོ་།མི་དགེ་བའི་སེམས་པ་དགེ་བ་དང་མི་དགེ་བ་ལ་དམིགས་པ་གང་ཞེ་ན། སྨྲས་པ། དགེ་བ་དང་མི་དགེ་  
  
  
༄༅། །བའི་ལུས་ཀྱི་ལས་དང། ངག་གི་ལས་དང། དགེ་བ་དང་མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། དགེ་བ་དང་མི་དགེ་བའི་  
སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་མེད་པ་ལས་བྱུང་བ། འབྲས་བུ་མེད་པ། རྣམ་པར་སྨིན་པ་མེད་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་  
པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་པ་དགེ་བ་དང་མི་དགེ་བ་ལ་དམིགས་  
པའོ༑ ༑མི་དགེ་བའི་སེམས་པ་དགེ་བ་དང་ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། དགེ་བའི་ལུས་ཀྱི་ལས་དང། ངག་གི་ལས་དང། དགེ་བའི་སེམས་དང་  
སེམས་ལས་བྱུང་བའི་ཆོས་རྣམས་དང། དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་སེམས་དང་  
སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་མེད་པ་ལས་བྱུང་བ། འབྲས་བུ་མེད་  
པ༑ རྣམ་པར་སྨིན་པ་མེད་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང་ཡིད་ཀྱི་ལས་ཀྱི་བར་དུ་སྦྱར་ཏེ། འདི་  
  
  
མི་དགེ་བའི་སེམས་པ་དགེ་བ་དང་ལུང་དུ་མ་བསྟན་པ་ལ་དམིགས་པའོ། །མི་དགེ་བའི་སེམས་པ་མི་དགེ་བ་དང། ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། མི་  
དགེ་བའི་ལུས་ཀྱི་ལས་དང། ངག་གི་ལས་དང། མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང་  
ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་སེམས་དང་སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་  
དང། ཆོས་འདི་དག་ནི། རྒྱུ་མེད་པ་ལས་བྱུང་བ། འབྲས་བུ་མེད་པ་རྣམ་པར་སྨིན་པ་མེད་པ་ཡིན་ནོ་སྙམ་དུ་དེ་ལྟར་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་  
པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། མི་དགེ་བའི་སེམས་པ་མི་དགེ་བ་དང་ལུང་དུ་མ་བསྟན་པ་ལ་དམིགས་པའོ། །མི་དགེ་བའི་སེམས་པ་དགེ་བ་  
དང་མི་དགེ་བ་དང། ལུང་དུ་མ་བསྟན་པ་ལ་དམིགས་པ་གང་ཞེ་ན་སྨྲས་པ། དགེ་བ་དང་མི་དགེ་བའི་ལུས་ཀྱི་ལས་དང། ངག་གི་ལས་དང། དགེ་བ་དང་མི་དགེ་བའི་སེམས་  
དང་སེམས་ལས་བྱུང་བའི་ཆོས་རྣམས་དང། དགེ་བ་དང་མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་  
  
  
༄༅། །སེམས་དང་སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང། ཆོས་འདི་དག་ནི། རྒྱུ་མེད་  
པ་ལས་བྱུང་བ། འབྲས་བུ་མེད་པ། རྣམ་པར་སྨིན་པ་མེད་པ་ཡིན་ནོ་སྙམ་དུ་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་  
བར་དུ་སྦྱར་ཏེ། འདི་ནི། མི་དགེ་བའི་སེམས་པ་དགེ་བ་དང། མི་དགེ་བ་དང། ལུང་དུ་མ་བསྟན་པ་ལ་དམིགས་པའོ། །ལུང་དུ་མ་བསྟན་པའི་སེམས་པ་ལུང་དུ་མ་བསྟན་པ་ལ་  
དམིགས་པ་གང་ཞེ་ན། སྨྲས་པ། ལུང་དུ་མ་བསྟན་པའི་གཟུགས་དང་ལུང་དུ་མ་བསྟན་པའི་སེམས་དང་སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་  
དང་མི་ལྡན་པའི་འདུ་བྱེད་རྣམས་དང། དམིགས་པ་འདི་དག་ལས་བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་ཡང་རུང་སྟེ། ཡིད་ལ་བྱེད་པའི་  
སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་ལུང་དུ་མ་བསྟན་པ་ལ་དམིགས་  
པའོ༑ ༑ལུང་དུ་མ་བསྟན་པའི་སེམས་པ་དགེ་བ་ལ་དམིགས་པ་གང་ཞེ་ན། སྨྲས་པ། དགེ་བའི་ལུས་ཀྱི་ལས་དང། ངག་གི་ལས་དང། དགེ་བའི་སེམས་དང་སེམས་ལས་བྱུང་  
  
  
དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། དམིགས་པ་འདི་དག་ལས་བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་  
པ་ལ་ཡང་རུང་སྟེ། ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་འདི་ནི། ལུང་དུ་མ་བསྟན་པའི་སེམས་པ་  
དགེ་བ་ལ་དམིགས་པའོ། །ལུང་དུ་མ་བསྟན་པའི་སེམས་པ་མི་དགེ་བ་ལ་དམིགས་པ་གང་ཞེ་ན། སྨྲས་པ། མི་དགེ་བའི་ལུས་ཀྱི་ལས་དང་ངག་གི་ལས་དང། མི་དགེ་བའི་སེམས་  
དང་སེམས་ལས་བྱུང་བའི་ཆོས་རྣམས་དང། མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། དམིགས་པ་འདི་དག་ལས་བསྒྲིབས་ལ་ལུང་དུ་མ་བསྟན་པ་དང། མ་  
བསྒྲིབས་ལ་ལུང་དུ་མ་བསྟན་པ་ཡང་རུང་སྟེ། ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་  
དུ་མ་བསྟན་པའི་སེམས་པ་མི་དགེ་བ་ལ་དམིགས་པའོ། །ལུང་དུ་མ་བསྟན་པའི་སེམས་པ་དགེ་བ་དང་མི་དགེ་བ་ལ་དམིགས་པ་གང་ཞེ་ན་སྨྲས་པ། དགེ་བ་དང་མི་དགེ་བའི་ལུས་  
ཀྱི་ལས་དང། ངག་གི་ལས་དང། དགེ་བ་དང་མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། དགེ་བ་དང་མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་  
  
  
༄༅། །དང། དམིགས་པ་འདི་དག་ལས་བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་ཡང་རུང་སྟེ། ཡིད་ལ་བྱེད་པའི་  
སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང་ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་དགེ་བ་དང། མི་དགེ་བ་ལ་དམིགས་  
པའོ༑ ༑ལུང་དུ་མ་བསྟན་པའི་སེམས་པ་དགེ་བ་དང། ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། དགེ་བའི་ལུས་ཀྱི་ལས་དང། ངག་གི་ལས་དང། དགེ་  
བའི་སེམས་དང་སེམས་ལས་བྱུང་བའི་ཆོས་རྣམས་དང། དགེ་བའི་སེམས་དང་མི་ལྡན་པའི་འདུ་བྱེད་རྣམས་དང། ལུང་དུ་མ་བསྟན་པའི་གཟུགས་དང། ལུང་དུ་མ་  
བསྟན་པའི་སེམས་དང། སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང་དམིགས་པ་འདི་དག་ལས་  
བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་ཡང་རུང་སྟེ། ཡིད་ལ་བྱེད་པའི་སེམས་གང་ཡིན་པ་ནས་སེམས་མངོན་པར་འདུ་བྱེད་པ་དང་  
ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་དགེ་བ་དང། ལུང་དུ་མ་བསྟན་པ་ལ་དམིགས་པའོ། །ལུང་དུ་མ་བསྟན་པའི་སེམས་པ་མི་དགེ་བ་  
  
  
སྨྲས་པ་མི་དགེ་བའི་ལུས་ཀྱི་ལས་དང། ངག་གི་ལས་དང། མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་  
དང། མི་དགེ་བའི་སེམས་དང་མི་ལྡན་པའི་འདུ་བྱེད་རྣམས་དང་ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་སེམས་དང་སེམས་ལས་བྱུང་བའི་ཆོས་རྣམས་  
དང། ལུང་དུ་མ་བསྟན་པའི་སེམས་དང་མི་ལྡན་པའི་འདུ་བྱེད་རྣམས་དང། དམིགས་པ་འདི་དག་ལས་བསྒྲིབས་ལ་ལུང་དུ་མ་བསྟན་པ་དང་མ་བསྒྲིབས་ལ་ལུང་དུ་མ་བསྟན་པ་  
ཡང་རུང་སྟེ། ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་མི་དགེ་  
བ་དང། ལུང་དུ་མ་བསྟན་པ་ལ་དམིགས་པའོ། །ལུང་དུ་མ་བསྟན་པའི་སེམས་པ་དགེ་བ་དང། མི་དགེ་བ་དང། ལུང་དུ་མ་བསྟན་པ་ལ་དམིགས་པ་གང་ཞེ་ན། སྨྲས་པ། དགེ་བ་དང་མི་  
དགེ་བའི་ལུས་ཀྱི་ལས་དང། ངག་གི་ལས་དང། དགེ་བ་དང་མི་དགེ་བའི་སེམས་དང་སེམས་ལས་བྱུང་བའི་ཆོས་རྣམས་དང། དགེ་བ་དང་མི་དགེ་བའི་སེམས་དང་མི་ལྡན་པའི་འདུ་  
བྱེད་རྣམས་དང། ལུང་དུ་མ་བསྟན་པའི་གཟུགས་དང། ལུང་དུ་མ་བསྟན་པའི་སེམས་དང་སེམས་ལས་བྱུང་བའི་ཆོས་རྣམས་དང། ལུང་དུ་མ་བསྟན་པའི་སེམས་དང་མི་ལྡན་  
  
  
༄༅། །པའི་འདུ་བྱེད་རྣམས་དང། དམིགས་པ་འདི་དག་ལས་བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་ཡང་རུང་སྟེ། ཡིད་  
ལ་བྱེད་པའི་སེམས་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། ལུང་དུ་མ་བསྟན་པའི་སེམས་པ་དག་པ་དང། མི་དགེ་བ་  
དང་ལུང་དུ་མ་བསྟན་པ་ལ་དམིགས་པའོ། །དེ་ལ་སེམས་པའི་ལས་ནི་འདོད་པ་དང་ལྡན་པ་ཡང་ཡོད། གཟུགས་དང་ལྡན་པ་ཡང་ཡོད། གཟུགས་མེད་པ་དང་ལྡན་པ་ཡང་  
ཡོད་དོ༑ ༑སེམས་པའི་ལས་འདོད་པ་དང་ལྡན་པ་གང་ཞེ་ན། སྨྲས་པ། འདོད་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་  
མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། སེམས་པའི་ལས་འདོད་པ་དང་ལྡན་པའོ། །སེམས་པའི་ལས་གཟུགས་དང་ལྡན་པ་གང་ཞེ་ན། སྨྲས་  
པ༑ གཟུགས་དང་ལྡན་པའི་ཡིད་ལ་བྱེད་པ་དང། མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང་ཡིད་ཀྱི་ལས་ཀྱི་བར་དུ་སྦྱར་ཏེ། འདི་  
ནི༑ སེམས་པའི་ལས་གཟུགས་དང་ལྡན་པའོ། །སེམས་པའི་ལས་གཟུགས་མེད་པ་དང་ལྡན་པ་གང་ཞེ་ན། སྨྲས་པ། གཟུགས་མེད་པ་དང་ལྡན་པའི་ཡིད་ལ་བྱེད་པ་དང་  
  
  
པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་སེམས་པའི་ལས་གཟུགས་མེད་པ་དང་ལྡན་པའོ།།  
དེ་ལ་འདོད་པ་དང་ལྡན་པའི་སེམས་པ་ནི། དགེ་བ་ཡང་ཡོད། མི་དགེ་བ་ཡང་ཡོད། ལུང་དུ་མ་བསྟན་པ་ཡོད་དོ། །འདོད་པ་དང་ལྡན་པའི་སེམས་པ་དགེ་བ་གང་ཞེ་ན། སྨྲས་པ་  
འདོད་པ་དང་ལྡན་པའི་དགེ་བ་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གནག་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་  
འདོད་པ་དང་ལྡན་པའི་སེམས་པ་དགེ་བ་སྟེ། ཇི་ལྟ་ཞེ་ན། འདི་ལྟར་ཆགས་པ་མེད་པས་ཚུལ་བཞིན་སོ་སོར་བརྟགས་ནས་མིག་གིས་གཟུགས་རྣམས་མཐོང་བ་དང། རྣ་བས་སྒྲ་  
རྣམས་ཐོས་པ་དང། སྣས་དྲི་རྣམས་ཚོར་བ་དང། ལྕེས་རོ་རྣམས་མྱོང་བ་དང། ལུས་ཀྱིས་རེག་བྱ་རྣམས་རེག་པ་དང། ཡིད་ཀྱིས་ཆོས་རྣམས་རྣམ་པར་ཤེས་པའི་སེམས་པ་གང་ཡིན་  
པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་དགེ་བའོ། །གཞན་ཡང་སྲོག་གཅོད་པ་སྤངས་པ་དང་ལྡན་པའི་  
ཡིད་ལ་བྱེད་པ་དང་མཚུངས་པར་ལྡན་པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་དང། རྫུན་དུ་སྨྲ་བ་དང་ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་དང་  
  
  
༄༅། །བརྣབ་སེམས་དང། གནོད་སེམས་སྤངས་པ་དང་ལྡན་པ་དང་ཡང་དག་པའི་ལྟ་བ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་  
པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་དགེ་བའོ། །གཞན་ཡང་ཁྲོ་བ་མེད་པ་དང་  
འཁོན་དུ་འཛིན་པ་མེད་པ་དང། འཆབ་པ་མེད་པ་དང། འཚིག་པ་མེད་པ་དང། ཕྲག་དོག་མེད་པ་དང། སེར་སྣ་མེད་པ་དང། སྒྱུ་མེད་པ་དང། གཡོ་མེད་པ་དང། ངོ་ཚ་ཤེས་པ་  
དང། ཁྲེལ་ཡོད་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་  
འདི་ནི༑ འདོད་པ་དང་ལྡན་པའི་སེམས་པ་དགེ་བའོ། །གཞན་ཡང་འདོད་པ་དང་ལྡན་པའི་གསོང་པོར་སྨྲ་བ་དང། ཕྱག་འཚལ་བ་དང་མངོན་དུ་ལྡང་བ་དང། ཐལ་མོ་སྦྱོར་  
བ་དང། འདུད་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་  
འདི་ནི༑ འདོད་པ་དང་ལྡན་པའི་སེམས་པ་དགེ་བའོ། །གཞན་ཡང་སྦྱིན་པ་དག་སྦྱིན་པའམ། གནོད་སེམས་དག་མི་བྱེད་པའམ། ཚུལ་ཁྲིམས་ཡང་དག་པར་བླངས་ཏེ་འདུག་  
  
  
གསོ་སྦྱོང་ལ་གནས་པའམ། སེམས་དད་པས་རང་གི་ལག་བདར་ཏེ་ལས་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་  
སྦྱར་ཏེ༑ འདི་ནི། འདོད་པ་དང་ལྡན་པའི་སེམས་པ་དགེ་བའོ། །གཞན་ཡང་འདོད་པ་དང་ལྡན་པའི་དགེ་བའི་ཡིད་ལ་བྱེད་པས་སྡུག་བསྔལ་ལ་སྡུག་བསྔལ་བར་ཡིད་ལ་བྱེད་པའམ་  
ཀུན་འབྱུང་བ་ལ་ཀུན་འབྱུང་བའམ། འགོག་པ་ལ་འགོག་པའམ། ལམ་ལ་ལམ་དུ་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་  
ལས་ཀྱི་བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་དགེ་བའོ། །འདོད་པ་དང་ལྡན་པའི་སེམས་པ་མི་དགེ་བ་གང་ཞེ་ན་སྨྲས་པ། མི་དགེ་བའི་ཡིད་ལ་བྱེད་པ་དང་  
མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་མི་དགེ་བའོ། །  
ཇི་ལྟ་ཞེ་ན། འདི་ལྟར་ཆགས་པའམ། སྡང་བའམ། རྨོངས་པས་ཚུལ་བཞིན་མ་ཡིན་པ་དང། སོ་སོར་མ་བརྟགས་པར་མིག་གིས་གཟུགས་རྣམས་མཐོང་བ་ནས་ཡིད་ཀྱིས་ཆོས་རྣམས་  
རྣམ་པར་ཤེས་པའི་བར་གྱི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་མི་དགེ་  
  
  
༄༅། །བའོ༑ ༑གཞན་ཡང་སྲོག་གཅོད་པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པ་དང། མ་བྱིན་པར་ལེན་པ་དང་འདོད་པ་ལ་ལོག་པར་གཡེམ་  
པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་དང། བརྣབ་སེམས་དང། གནོད་སེམས་དང། ལོག་པར་ལྟ་བ་དང་ལྡན་པའི་ཡིད་ལ་བྱེད་པ་དང་  
མཚུངས་པར་ལྡན་པའི་ཡིད་ལ་བྱེད་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་འདོད་པ་དང་ལྡན་པའི་སེམས་པ་མི་དགེ་  
བའོ༑ ༑གཞན་ཡང་ཁྲོ་བ་དང། འཁོན་དུ་འཛིན་པ་དང། འཆབ་པ་དང། འཚིག་པ་དང། ཕྲག་དོག་དང། སེར་སྣ་དང། སྒྱུ་དང་གཡོ་དང། ངོ་ཚ་མི་ཤེས་པ་དང། ཁྲེལ་མེད་  
པ་དང་ལྡན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། འདོད་པ་  
དང་ལྡན་པའི་སེམས་པ་མི་དགེ་བའོ། །གཞན་ཡང་ལག་པ་དང། ཁུ་ཚུར་དང། ཐལ་ལྕག་བསྣུན་པ་དང། ཡལ་ག་དང་ལྕུག་མས་གནོད་པར་བྱེད་པ་དང་ལྡན་པའི་ཡིད་ལ་བྱེད་  
པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་འདོད་པ་དང་ལྡན་པའི་སེམས་པ་མི་  
  
  
།གཞན་ཡང་མི་དགེ་བ་ཀུན་ཏུ་སྦྱོར་བ་དང་འཆིང་བ་དང། བག་ལ་ཉལ་བ་དང། ཀུན་ནས་དཀྲིས་པ་རྣམས་དང་མཚུངས་པར་ལྡན་པའི་སེམས་པ་གང་ཡིན་པ་ནས་  
སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་འདི་ནི། འདོད་པ་དང་ལྡན་པའི་སེམས་པ་མི་དགེ་བའོ། །འདོད་པ་དང་ལྡན་པའི་སེམས་པ་ལུང་དུ་མ་བསྟན་པ་གང་  
ཞེ་ན༑ སྨྲས་པ། འདོད་པ་དང་ལྡན་པ་ལུང་དུ་མ་བསྟན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་  
བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་ལུང་དུ་མ་བསྟན་པའོ། །ཇི་ལྟ་ཞེ་ན། འདི་ལྟར་དགེ་བའི་སེམས་ཀྱང་མ་ཡིན་ཉོན་མོངས་པ་ཅན་གྱི་སེམས་ཀྱང་མ་ཡིན་པ་  
རང་བཞིན་དུ་གནས་པ་སྤྱོད་ལམ་ལ་ཞུགས་པས། མིག་གིས་གཟུགས་རྣམས་མཐོང་བ་ནས་ཡིད་ཀྱིས་ཆོས་རྣམས་རྣམ་པར་ཤེས་པའི་བར་གྱི་སེམས་པ་གང་ཡིན་པ་ནས་སེམས་  
མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་ལུང་དུ་མ་བསྟན་པའོ། །གཞན་ཡང་འདོད་པ་དང་ལྡན་པའི་ལུང་དུ་མ་བསྟན་  
པའི་ཀུན་ཏུ་སྦྱོར་བ་དང། འཆིང་བ་དང། བག་ལ་ཉལ་བ་དང་ཉེ་བའི་ཉོན་མོངས་པ་དང། ཀུན་ནས་དཀྲིས་པ་རྣམས་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་  
  
  
༄༅། །མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། འདོད་པ་དང་ལྡན་པའི་སེམས་པ་ལུང་དུ་མ་བསྟན་པའོ། །དེ་ལ་གཟུགས་དང་  
ལྡན་པའི་སེམས་པ་ནི། དགེ་བ་ཡང་ཡོད། ལུང་དུ་མ་བསྟན་པ་ཡང་ཡོད། གཟུགས་དང་ལྡན་པའི་སེམས་པ་དགེ་བ་གང་ཞེ་ན། སྨྲས་པ་གཟུགས་དང་ལྡན་པའི་ཡིད་ལ་  
བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་དང་ལྡན་པའི་སེམས་  
པ་དགེ་བའོ། །ཇི་ལྟ་ཞེ་ན། འདི་ལྟར་ཆགས་པ་མེད་པའམ། སྡང་བ་མེད་པའམ། རྨོངས་པ་མེད་པས་ཚུལ་བཞིན་དུ་སོ་སོར་བརྟགས་ནས་མིག་གིས་གཟུགས་རྣམས་མཐོང་བ་དང་  
རྣ་བས་སྒྲ་རྣམས་ཐོས་པ་དང། སྣས་དྲི་རྣམས་ཚོར་བ་དང་ལྕེས་རོ་རྣམས་མྱོང་བ་དང། ལུས་ཀྱིས་རེག་བྱ་རྣམས་རེག་པ་དང་ཡིད་ཀྱིས་ཆོས་རྣམས་རྣམ་པར་ཤེས་པའི་  
བར་གྱི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང་ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་དང་ལྡན་པའི་སེམས་པ་དགེ་བའོ། །གཞན་ཡང་  
ཡོངས་སུ་མ་ཟིན་པའི་བསམ་གཏན་བཞི་སྒོམ་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་དང་  
  
  
།གཞན་ཡང་གཟུགས་དང་ལྡན་པའི་གསོང་པོར་སྨྲ་བ་དང། ཕྱག་འཚལ་བ་དང། སྔོན་དུ་ལྡང་བ་དང། ཐལ་མོ་སྦྱར་བ་དང། འདུད་པ་དང་ལྡན་པའི་  
ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་འདི་ནི། གཟུགས་དང་ལྡན་པའི་སེམས་  
པ་དགེ་བའོ། །གཞན་ཡང་གཟུགས་དང་ལྡན་པའི་ཡིད་ལ་བྱེད་པས་སྡུག་བསྔལ་བ་ལ་སྡུག་བསྔལ་བར་ཡིད་ལ་བྱེད་པའམ། ཀུན་འབྱུང་བ་ལ་ཀུན་འབྱུང་བར་ཡིད་ལ་བྱེད་  
པའམ༑ འགོག་པ་ལ་འགོག་པར་ཡིད་ལ་བྱེད་པའམ། ལམ་ལ་ལམ་དུ་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་  
དུ་སྦྱར་ཏེ། འདི་ནི། གཟུགས་དང་ལྡན་པའི་སེམས་པ་དགེ་བའོ་།གཟུགས་དང་ལྡན་པའི་སེམས་པ་ལུང་དུ་མ་བསྟན་པ་གང་ཞེ་ན་སྨྲས་པ། གཟུགས་དང་ལྡན་པའི་ལུང་དུ་མ་  
བསྟན་པའི་ཡིད་ལ་བྱེད་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་དང་  
ལྡན་པའི་སེམས་པ་ལུང་དུ་མ་བསྟན་པའོ། །ཇི་ལྟ་ཞེ་ན། འདི་ལྟར་དགེ་བའི་སེམས་ཀྱང་མ་ཡིན། ཉོན་མོངས་པ་ཅན་གྱི་སེམས་ཀྱང་མ་ཡིན་པ། རང་བཞིན་དུ་གནས་པ་སྤྱོད་  
  
  
༄༅། །ལམ་ལ་ཞུགས་པས་མིག་གིས་གཟུགས་རྣམས་མཐོང་བ་དང་རྣ་བས་སྒྲ་རྣམས་ཐོས་པ་དང། སྣས་དྲི་རྣམས་བསྣམས་པ་དང་ལྕེས་རོ་རྣམས་  
མྱོང་བ་དང། ལུས་ཀྱིས་རེག་བྱ་རྣམས་རེག་པ་དང། ཡིད་ཀྱིས་ཆོས་རྣམས་རྣམ་པར་ཤེས་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་  
བར་དུ་སྦྱར་ཏེ། འདི་ནི། གཟུགས་དང་ལྡན་པའི་སེམས་པ་ལུང་དུ་མ་བསྟན་པའོ། །གཞན་ཡང་ཡོངས་སུ་ཟིན་པའི་སེམས་ཀྱིས་བསམ་གཏན་བཞི་སྒོམ་པའི་སེམས་པ་  
གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་དང་ལྡན་པའི་སེམས་པ་ལུང་དུ་མ་བསྟན་པའོ། །གཞན་ཡང་  
གཟུགས་དང་ལྡན་པའི་ཀུན་ཏུ་སྦྱོར་བ་དང། འཆིང་བ་དང། བག་ལ་ཉལ་བ་དང། ཉེ་བའི་ཉོན་མོངས་པ་དང། ཀུན་ནས་དཀྲིས་པ་རྣམས་དང་ལྡན་པའི་སེམས་པ་གང་ཡིན་  
པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་དང་ལྡན་པའི་སེམས་པ་ལུང་དུ་མ་བསྟན་པའོ། །དེ་ལ་གཟུགས་མེད་པ་དང་  
ལྡན་པའི་སེམས་པ་ནི། དགེ་བ་ཡང་ཡོད། ལུང་དུ་མ་བསྟན་པ་ཡང་ཡོད་དོ། །གཟུགས་མེད་པ་དང་ལྡན་པའི་སེམས་པ་དགེ་བ་གང་ཞེ་ན་སྨྲས་པ། གཟུགས་མེད་པ་དང་  
  
  
སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་མེད་  
པ་དང་ལྡན་པའི་སེམས་པ་དགེ་བའོ། །ཇི་ལྟ་ཞེ་ན། འདི་ལྟར་ཆགས་པ་མེད་པའམ། སྡང་བ་མེད་པའམ། རྨོངས་པ་མེད་པས་ཚུལ་བཞིན་དུ་སོ་སོར་བརྟགས་ནས་ཡིད་ཀྱིས་ཆོས་  
རྣམས་རྣམ་པར་ཤེས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་མེད་པ་དང་ལྡན་པའི་སེམས་པ་དགེ་བའོ། །གཞན་  
ཡང་ཡོངས་སུ་མ་ཟིན་པའི་སེམས་ཀྱིས་གཟུགས་མེད་པ་བཞི་སྒོམ་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་  
མེད་པ་དང་ལྡན་པའི་སེམས་པ་དགེ་བའོ། །གཞན་ཡང་གཟུགས་མེད་པ་དང་ལྡན་པའི་ཡིད་ལ་བྱེད་པས་སྡུག་བསྔལ་བ་ལ་སྡུག་བསྔལ་བར་ཡིད་ལ་བྱེད་པའམ། ཀུན་འབྱུང་བ་  
ལ་ཀུན་ཏུ་འབྱུང་བའམ། འགོག་པ་ལ་འགོག་པའམ། ལམ་ལ་ལམ་དུ་ཡིད་ལ་བྱེད་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་  
སྦྱར་ཏེ༑ འདི་ནི། གཟུགས་མེད་པ་དང་ལྡན་པའི་སེམས་པ་དགེ་བའོ་།གཟུགས་མེད་པ་དང་ལྡན་པའི་སེམས་པ་ལུང་དུ་མ་བསྟན་པ་གང་ཞེ་ན། སྨྲས་པ། གཟུགས་མེད་པའི་ཡིད་  
  
  
༄༅། །ལ་བྱེད་པ་ལུང་དུ་མ་བསྟན་པ་དང་མཚུངས་པར་ལྡན་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་  
ཏེ༑ འདི་ནི། གཟུགས་མེད་པ་དང་ལྡན་པའི་སེམས་པ་ལུང་དུ་མ་བསྟན་པའོ། །ཇི་ལྟ་ཞེ་ན། འདི་ལྟར་དགེ་བའི་སེམས་ཀྱང་མ་ཡིན། ཉོན་མོངས་པ་ཅན་གྱི་སེམས་ཀྱང་མ་ཡིན་  
པ༑ རང་བཞིན་དུ་གནས་པའི་ཡིད་ཀྱིས་ཆོས་རྣམས་རྣམ་པར་ཤེས་པའི་སེམས་པ་གང་ཡིན་པ་ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི་  
གཟུགས་མེད་པ་དང་ལྡན་པའི་སེམས་པ་ལུང་དུ་མ་བསྟན་པའོ། །གཞན་ཡང་ཡོངས་སུ་ཟིན་པའི་སེམས་ཀྱིས་གཟུགས་མེད་པ་བཞི་སྒོམ་པའི་སེམས་པ་གང་ཡིན་པ་ནས་  
སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ་འདི་ནི། གཟུགས་མེད་པ་དང་ལྡན་པའི་སེམས་པ་ལུང་དུ་མ་བསྟན་པའོ། །གཞན་ཡང་གཟུགས་མེད་པ་  
དང་ལྡན་པའི་ཀུན་ཏུ་སྦྱོར་བ་དང། འཆིང་བ་དང། བག་ལ་ཉལ་བ་དང། ཉེ་བའི་ཉོན་མོངས་པ་དང། ཀུན་ནས་དཀྲིས་པ་རྣམས་དང་མཚུངས་པར་ལྡན་པའི་སེམས་པ་གང་ཡིན་པ་  
ནས་སེམས་མངོན་པར་འདུ་བྱེད་པ་དང། ཡིད་ཀྱི་ལས་ཀྱི་བར་དུ་སྦྱར་ཏེ། འདི་ནི། གཟུགས་མེད་པ་དང་ལྡན་པའི་སེམས་པ་ལུང་དུ་མ་བསྟན་པའོ། །འདུལ་མཆོག་ཁ་ལོ་སྒྱུར་བ་  
  
  
།སྐུ་མདོག་གསེར་འདྲ་ཁ་ལོ་སྒྱུར་བ་རྣམས་ཀྱི་མཆོག་རྣམ་པར་འདྲེན་པར་མཛད་པ་བྱུང་བ་གང་ཡིན་དེ། འཇིགས་པ་མེད་པར་ལུས་རྣམས་ཐ་དད་སྟོན་  
པར་མཛད། །རྒྱུ་གཅིག་གིས་ལས་རྣམས་བསྡུས་ཏེ། ལས་ཞེས་བྱ་བའི་ཕྱིར་རོ། །རྒྱུ་གཉིས་ཀྱིས་ལས་རྣམས་བསྡུས་ཏེ། སེམས་པའི་ལས་དང། ཆེད་དུ་བསམ་པའི་ལས་སོ། །རྒྱུ་  
གསུམ་གྱིས་ལས་རྣམས་བསྡུས་ཏེ། ལུས་ཀྱི་ལས་དང། ངག་གི་ལས་དང་ཡིད་ཀྱི་ལས་སོ། །རྒྱུ་བཞིས་ལས་རྣམས་བསྡུས་ཏེ། འདོད་པ་དང་ལྡན་པ་དང། གཟུགས་དང་ལྡན་པ་  
དང། གཟུགས་མེད་པ་དང་ལྡན་པ་དང། མི་ལྡན་པའི་ལས་སོ། །རྒྱུ་ལྔས་ལས་རྣམས་བསྡུས་ཏེ། མཐོང་བས་སྤང་པར་བྱ་བ་ལུང་དུ་བསྟན་པ་དང། ལུང་དུ་མ་བསྟན་པ་དང། སྒོམ་པས་  
སྤང་བར་བྱ་བ་ལུང་དུ་བསྟན་པ་དང། ལུང་དུ་མ་བསྟན་པ་དང་སྤང་བར་བྱ་བ་མ་ཡིན་པའི་ལས་སོ། །རྒྱུ་དྲུག་གིས་ལས་རྣམས་བསྡུས་ཏེ། སྡུག་བསྔལ་མཐོང་བས་སྤང་བར་བྱ་  
བ་དང། ཀུན་འབྱུང་བ་དང། འགོག་པ་དང། ལམ་མཐོང་བས་སྤང་བར་བྱ་བ་དང། སྒོམ་པས་སྤང་བར་བྱ་བ་དང། སྤང་བར་བྱ་བ་མ་ཡིན་པའོ། །རྒྱུ་བདུན་གྱིས་ལས་རྣམས་བསྡུས་  
ཏེ༑ འདོད་པ་དང་ལྡན་པ་མཐོང་བས་སྤང་བར་བྱ་བ་དང། སྒོམ་པས་སྤང་བར་བྱ་བ་དང། གཟུགས་དང་ལྡན་པ་མཐོང་བས་སྤང་བར་བྱ་བ་དང། སྒོམ་པས་སྤང་བར་བྱ་བ་དང། གཟུགས་  
  
  
༄༅། །མེད་པ་དང་ལྡན་པ་མཐོང་བས་སྤང་པར་བྱ་བ་དང་སྒོམ་པས་སྤང་པར་བྱ་བ་དང། སྤང་པར་བྱ་བ་མ་ཡིན་པའོ་།རྒྱུ་བརྒྱད་ཀྱིས་ལས་རྣམས་བསྡུས་ཏེ་  
འདོད་པ་དང་ལྡན་པའི་དགེ་བ་དང། མི་དགེ་བ་དང། ལུང་དུ་མ་བསྟན་པ་དང། གཟུགས་དང་ལྡན་པའི་དགེ་བ་དང། ལུང་དུ་མ་བསྟན་པ་དང། གཟུགས་མེད་པ་དང་ལྡན་པའི་དགེ་བ་དང། ལུང་དུ་མ་བསྟན་  
པ་དང། ལྡན་པ་མ་ཡིན་པའི་ལས་སོ། །རྒྱུ་དགུས་ལས་རྣམས་བསྡུས་ཏེ། ལུས་ཀྱི་ལས་དགེ་བ་དང། མི་དགེ་བ་དང། ལུང་དུ་མ་བསྟན་པ་དང། ངག་གི་ལས་དགེ་བ་དང། མི་དགེ་བ་དང། ལུང་དུ་མ་བསྟན་པ་དང་  
ཡིད་ཀྱི་ལས་དགེ་བ་དང། མི་དགེ་བ་དང། ལུང་དུ་མ་བསྟན་པའོ་།རྒྱུ་བཅུས་ལས་རྣམས་བསྡུས་ཏེ། ལུས་ཀྱི་ལས་དགེ་བ་ཟག་པ་དང་བཅས་པ་དང། མི་དགེ་བ་དང། ལུང་དུ་  
མ་བསྟན་པ་དང། ངག་གི་ལས་དགེ་བ་ཟག་པ་དང་བཅས་པ་དང། མི་དགེ་བ་དང་ལུང་དུ་བསྟན་པ་དང། ཡིད་ཀྱི་ལས་དགེ་བ་ཟག་པ་དང་བཅས་པ་དང་མི་དགེ་བ་དང། ལུང་  
དུ་མ་བསྟན་པ་དང། ཟག་པ་མེད་པའི་ལས་སོ། །རྒྱུ་བཅུ་གཅིག་གིས་ལས་རྣམས་བསྡུས་ཏེ། འདོད་པ་དང་ལྡན་པའི་དགེ་བ་དང། མི་དགེ་བ་དང། བསྒྲིབས་ལ་ལུང་དུ་མ་བསྟན་  
པ་དང། མ་བསྒྲིབས་ལ་ལུང་དུ་མ་བསྟན་པ་དང། གཟུགས་དང་ལྡན་པའི་དགེ་བ་དང། བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་དང། གཟུགས་  
  
  
བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་དང། ལྡན་པ་མ་ཡིན་པའི་ལས་སོ། །རྒྱུ་བཅུ་གཉིས་ཀྱིས་ལས་རྣམས་  
བསྡུས་ཏེ། ལུས་ཀྱི་ལས་ཀྱི་དགེ་བ་དང། མི་དགེ་བ་དང། བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་དང་ངག་གི་ལས་དགེ་བ་དང། མི་དགེ་བ་དང་  
བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་ལུང་དུ་མ་བསྟན་པ་དང། ཡིད་ཀྱི་ལས་དགེ་བ་དང། མི་དགེ་བ་དང། བསྒྲིབས་ལ་ལུང་དུ་མ་བསྟན་པ་དང། མ་བསྒྲིབས་ལ་  
ལུང་དུ་མ་བསྟན་པའོ། །བསྟན་ཆོས་ཆེན་པོ་ཆོས་མངོན་པ་ལས། ལས་གདགས་པ་ཚིགས་དང་པོའོ།། །།སྡོམ་ནི། རྩ་བ་གསུམ་དང་དབྱེ་བ་དང། །མི་དགེའི་ལས་  
ལམ་བཅུ་པོ་དང། །ཡང་ན་ལས་རྣམས་བཅུ་ཡི་རྒྱུ། །མི་དགེ་བ་ནི་གསུམ་པོ་ཡིན། །མི་དགེ་བའི་རྩ་བ་གསུམ་པོ་གང་ཞེ་ན། གསུམ་ནི་ཆགས་པ་མི་དགེ་བའི་རྩ་བ་དང། ཞེ་སྡང་  
མི་དགེ་བའི་རྩ་བ་དང། གཏི་མུག་མི་དགེ་བའི་རྩ་བའོ། །དེ་ལ་ཆགས་པ་མི་དགེ་བའི་རྩ་བ་གང་ཞེ་ན། སྨྲས་པ། འདོད་ཆགས་པ་དང། ཀུན་ཏུ་འདོད་ཆགས་པ་དང། ཀུན་ཏུ་  
ཞེན་པ་དང། ཆུམས་པ་དང། ལྷག་པར་ཞེན་པ་དང། སྲེད་པ་དང་ཚོལ་བ་དང། འདོད་པ་དང། རྒྱལ་བ་དང། ཞེན་པ་དང། ཡོངས་སུ་ཞེན་པ་དང། ནང་གི་འཆིང་བ་དང། དོན་དུ་  
  
  
༄༅། །སྒྲུབ་པ་དང། བརྣབ་སེམས་དང། སྡུག་བསྔལ་དང། །ཀུན་འབྱུང་བ་ལ་ཆགས་པ་དང། ཆགས་པ་ལས་བྱུང་བ་གང་ཡིན་པ་འདི་ནི། ཆགས་པ་  
ཞེས་བྱའོ། །མི་དགེ་བའི་རྩ་བ་ཞེས་བྱ་བ་གང་ཞེ་ན། སྨྲས་པ། ཆོས་དེ་མི་དགེ་བ་ཡིན། དེ་ནི། མི་དགེ་བའི་ཆོས་མང་པོའི་རྩ་བ་ཡང་ཡིན་པས་ན། དེའི་ཕྱིར་དེ་ནི། ནད་ཀྱི་རྩ་བ་  
དང། འབྲས་ཀྱི་རྩ་བ་དང། ཟུག་རྔུའི་རྩ་བ་དང། སྡིག་པའི་རྩ་བ་དང། རྣམ་པར་མ་དག་པའི་རྩ་བ་དང། ཀུན་ནས་ཉོན་མོངས་པའི་རྩ་བ་དང། རྣམ་པར་བྱང་བ་མ་ཡིན་པའི་  
རྩ་བ་དང། ཡོངས་སུ་བྱང་བ་མ་ཡིན་པའི་རྩ་བ་ཡིན་ཏེ། དེ་བས་ན། ཆགས་པ་མི་དགེ་བའི་རྩ་བ་ཞེས་བྱའོ། །ཞེ་སྡང་མི་དགེ་བའི་རྩ་བ་ཞེས་བྱ་བ་ལ། ཞེ་སྡང་གང་ཞེ་ན་  
སྨྲས་པ༑ སེམས་ཅན་རྣམས་ལ་ཀུན་ནས་མནར་སེམས་དང། ཐ་བ་དང་ཁོང་ཁྲོ་བ་དང། གནོད་སེམས་དང། གནོད་སེམས་བྱེད་པ་དང། གནོད་སེམས་སུ་གྱུར་པ་དང། སྡང་  
བ་དང། རབ་ཏུ་སྡང་བ་དང། སེམས་ཀྱིས་སྡང་བ་གང་ཡིན་པ་དང། སེམས་ཅན་རྣམས་ལ་མི་མཐུན་པར་བྱེད་པ་དང། སྡང་བ་དང་སྡང་བར་བྱེད་པ་དང། སྡང་བར་གྱུར་པ་གང་  
ཡིན་པ་འདི་ནི། ཞེ་སྡང་བ་ཞེས་བྱའོ། །མི་དགེ་བའི་རྩ་བ་ཞེས་བྱ་བ་གང་ཞེ་ན། སྨྲས་པ། ཆོས་དེ་མི་དགེ་བ་ཡིན་པ་ནས་རྒྱས་པར་ཡོངས་སུ་བྱང་བ་མ་ཡིན་པའི་རྩ་བ་ཞེས་བྱ་  
  
  
དེ་བས་ན། ཞེ་སྡང་མི་དགེ་བའི་རྩ་བ་ཞེས་བྱའོ། །གཏི་མུག་མི་དགེ་བའི་རྩ་བ་ཞེས་བྱ་བ་ལ། གཏི་མུག་གང་ཞེ་ན། སྨྲས་པ། སྔོན་གྱི་མཐའ་མི་ཤེས་པ་དང། ཕྱི་མའི་  
མཐའ་མི་ཤེས་པ་དང། དབུས་མི་ཤེས་པ་དང། ནང་མི་ཤེས་པ་དང། ཕྱི་རོལ་མི་ཤེས་པ་དང། ནང་དང་ཕྱི་རོལ་མི་ཤེས་པ་དང། ལས་མི་ཤེས་པ་དང། རྣམ་པར་སྨིན་པ་མི་ཤེས་པ་དང་  
ལས་དང་རྣམ་པར་སྨིན་པ་མི་ཤེས་པ་དང། ལས་ལེགས་པར་བྱས་པ་མི་ཤེས་པ་དང། ལས་ཉེས་པར་བྱས་པ་མི་ཤེས་པ་དང། ལས་ལེགས་པར་བྱས་པ་དང་ཉེས་པར་བྱས་པ་མི་ཤེས་  
པ་དང། རྒྱུ་མི་ཤེས་པ་དང། རྒྱུ་ལས་སྐྱེས་པའི་ཆོས་རྣམས་མི་ཤེས་པ་དང། ཁ་ན་མ་ཐོ་བ་དང་བཅས་པ་དང། ཁ་ན་མ་ཐོ་བ་མེད་པ་དང། ངན་པ་དང། བཟང་པོ་དང། ནག་པ་དང། དཀར་བ་དང། རྟེན་ཅིང་འབྲེལ་  
པར་འབྱུང་བའི་ཆོས་རྣམས་རབ་ཏུ་དབྱེ་བ་དང་བཅས་པ་མི་ཤེས་པ་དང། རེག་པའི་སྐྱེ་མཆེད་དྲུག་ཡང་དག་པར་ཇི་ལྟ་བ་བཞིན་དུ་མ་ཤེས་མི་མཐོང་བ་དང། མུན་པ་དང། རྨོངས་  
པ་དང། མ་རིག་པའི་མུན་པ་དང། གླེན་པ་དང། རྙོག་པ་ཅན་དང། བསྒྲིབས་པ་དང། ཆོད་པ་དང། ལོང་བར་བྱེད་པ་དང། མིག་མེད་པར་བྱེད་པ་དང། ཤེས་རབ་དང་མི་མཐུན་པ་  
དང། ཕོངས་པའི་ཕྱོགས་དང་མཐུན་པ་དང། མྱ་ངན་ལས་འདའ་བར་མི་འགྱུར་བ་དང། མ་རིག་པ་དང། མ་རིག་པའི་ཆུ་བོ་དང། མ་རིག་པའི་དུག་གི་རྩ་བ་དང། མ་རིག་པའི་  
  
  
༄༅། །དུག་གི་སྡོང་པོ་དང། མ་རིག་པའི་དུག་གི་ལོ་མ་དང། མ་རིག་པའི་དུག་གི་མེ་ཏོག་དང། མ་རིག་པའི་དུག་གི་འབྲས་བུ་དང་རྨོངས་པ་དང། ཀུན་  
ཏུ་རྨོངས་པ་དང། རབ་ཏུ་རྨོངས་པ་དང། གཏི་མུག་དང། གཏི་མུག་ལས་བྱུང་བ་གང་ཡིན་པ་འདི་ནི། གཏི་མུག་ཅེས་བྱའོ། །མི་དགེ་བའི་རྩ་བ་ཞེས་བྱ་བ་གང་ཞེ་ན། སྨྲས་པ་  
ཆོས་དེ་མི་དགེ་བ་ཡིན་ལ། དེ་ནི། མི་དགེ་བའི་ཆོས་མང་པོའི་རྩ་བ་ཡང་ཡིན་པས་ན། དེའི་ཕྱིར་དེ་ནི། ནད་ཀྱི་རྩ་བ་ནས་ཡོངས་སུ་བྱུང་བ་མ་ཡིན་པའི་བར་དུ་སྦྱར་ཏེ། དེ་བས་ན་  
གཏི་མུག་མི་དགེ་བའི་རྩ་བ་ཞེས་བྱའོ། །མི་དགེ་བ་བཅུའི་ལས་ཀྱི་ལམ་ནི། སྲོག་གཅོད་པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་  
དུ་སྨྲ་བ་དང། ཕྲ་མ་དང། ཚིག་རྩུབ་པ་དང། ཚིག་ཀྱལ་པ་དང། བརྣབ་སེམས་དང། གནོད་སེམས་དང། ལོག་པར་ལྟ་བ་སྟེ། མི་དགེ་བའི་རྩ་བ་གསུམ་པོ་དེ་དག་ནི། མི་དགེ་  
བའི་ལས་ཀྱི་ལམ་འདི་དག་གི་རྒྱུ་དང། རྩ་བ་དང། འཇུག་པར་བྱེད་པ་དང། གཞི་དང། བྱེད་རྒྱུ་དང། སྐྱེད་པ་དང། རྐྱེན་དང། ཀུན་ནས་སློང་བའོ། །ལས་གདགས་པ་  
ཚིགས་གཉིས་པའོ།། །།སྡོམ་ནི། རྒྱུ་གང་རྣམ་རིག་བྱེད་མིན་གཟུགས་།ཐོགས་བཅས་དང་ནི་སེམས་ལས་བྱུང། །ཆགས་པ་དང་ནི་ཞེ་སྡང་གསུམ། །རྣམ་པ་  
  
  
།མི་དགེ་བ་བཅུའི་ལས་ཀྱི་ལམ་ནི། སྲོག་གཅོད་པ་ནས་ལོག་པར་ལྟ་བའི་བར་དག་གོ། སྲོག་གཅོད་པའི་རྒྱུ་གང་ཞེ་ན། སྨྲས་པ། མི་དགེ་བའི་རྩ་བ་དང་  
ཚུལ་བཞིན་མ་ཡིན་པ་ཡིད་ལ་བྱེད་པ་ནི། སྲོག་གཅོད་པའི་རྒྱུའོ་།སྲོག་གཅོད་པ་གང་གི་རྒྱུ་ཞེ་ན། སྨྲས་པ། སྲོག་གཅོད་པ་ནི་སྲོག་གཅོད་པའི་རྣམ་པར་སྨིན་པའི་རྒྱུའོ། །སྲོག་  
གཅོད་པ་ནི། ཅི་ལས་བྱུང། ཀུན་འབྱུང་བ་ནི། གང། ཀུན་ནས་སློང་བ་ནི། གང་ཞེ་ན། སྨྲས་པ། མི་དགེ་བའི་རྩ་བ་དང། ཚུལ་བཞིན་མ་ཡིན་པ་ཡིད་ལ་བྱེད་པ་ནི། སྲོག་གཅོད་པ་  
ཀུན་ནས་སློང་བའོ། །སྲོག་གཅོད་པ་གང་གིས་ཀུན་ནས་བསླང་པར་བྱ་བ་ཡིན་ཞེ་ན། སྨྲས་པ། སྲོག་གཅོད་པ་ཀུན་ནས་སློང་བར་བྱེད་པའི་སེམས་དང་སེམས་ལས་བྱུང་བའི་ཆོས་  
རྣམས་ཀྱིས་སོ། །སྲོག་གཅོད་པ་ཅི་ལ་དམིགས་ཤེ་ན། སྨྲས་པ། སེམས་ཅན་ལ་དམིགས་སོ། །སྲོག་གཅོད་པ་གང་གི་དམིགས་པ་ཡིན་ཞེ་ན། སྨྲས་པ། སྲོག་གཅོད་པ་ཀུན་ནས་  
སློང་བར་བྱེད་པའི་སེམས་དང་སེམས་ལས་བྱུང་བའི་ཆོས་རྣམས་ཀྱིའོ། །སྲོག་གཅོད་པའི་འབྲས་བུ་ཅི་ཞེ་ན། སྨྲས་པ། མི་སྡུག་པའི་འབྲས་བུ་དང། མི་གཅེས་པའི་འབྲས་བུ་དང་  
མི་དགེ་བའི་འབྲས་བུ་དང། ཡིད་དུ་མི་འོང་བའི་འབྲས་བུ་དང། ཡིད་དུ་མི་འཐད་པའི་འབྲས་བུ་དང། མི་འདོད་པའི་འབྲས་བུའོ། །སྲོག་གཅོད་པ་གང་གི་འབྲས་བུ་ཡིན་ཞེ་ན། སྨྲས་  
  
  
༄༅། །པ༑ སྲོག་གཅོད་པ་ཀུན་ནས་སློང་བར་བྱེད་པའི་སེམས་དང་སེམས་ལས་བྱུང་བའི་ཆོས་རྣམས་ཀྱིའོ། །སྲོག་གཅོད་པའི་རྣམ་པར་སྨིན་པ་ཅི་ཞེ་ན། སྨྲས་  
པ༑ མི་སྡུག་པའི་རྣམ་པར་སྨིན་པ་དང། མི་གཅེས་པའི་རྣམ་པར་སྨིན་པ་དང། མི་དགེ་བའི་རྣམ་པར་སྨིན་པ་དང། ཡིད་དུ་མི་འོང་བའི་རྣམ་པར་སྨིན་པ་དང། ཡིད་དང་མི་  
འཐད་པའི་རྣམ་པར་སྨིན་པ་དང། མི་འདོད་པའི་རྣམ་པར་སྨིན་པའོ། །སྲོག་གཅོད་པ་གང་གི་རྣམ་པར་སྨིན་པ་གང་ཞེ་ན། སྨྲས་པ། སྲོག་གཅོད་པ་ཀུན་ནས་སློང་བར་བྱེད་  
པའི་སེམས་དང་སེམས་ལས་བྱུང་བའི་ཆོས་རྣམས་ཀྱིའོ། །སྲོག་གཅོད་པའི་ཉེས་དམིགས་ཅི་ཡིན་ཞེ་ན། སྨྲས་པ། ཉེས་དམིགས་ལྔ་སྟེ། དེ་བདག་ཉིད་ཀྱིས་སྨད་པར་  
འགྱུར་བ་དང། དེ་གཞན་གྱིས་སྨད་པར་འགྱུར་བ་དང། ཚངས་པ་མཚུངས་པར་སྤྱོད་པ་མཁས་པ་རྣམས་ཀྱིས་དྲིས་ན་ཆོས་བཞིན་དུ་སྨད་པར་འགྱུར་བ་དང། ཕྱོགས་དང་ཕྱོགས་  
མཚམས་རྣམས་སུ་སྡིག་ཅན་དང། བསྔགས་པ་མ་ཡིན་པ་དང། སྙན་པ་མ་ཡིན་པ་དང། དགེ་བ་མ་ཡིན་པའི་སྒྲ་དང་ཚིགས་སུ་བཅད་པ་གྲགས་པར་འགྱུར་བ་དང། ལུས་དང་བྲལ་  
བ་ཤི་བའི་འོག་ཏུ་ངན་སོང་ངན་འགྲོ་ལོགས་པར་ལྟུང་བ་སེམས་ཅན་དམྱལ་བ་རྣམས་སུ་སྐྱེ་བར་འགྱུར་རོ། །སྲོག་གཅོད་པ་སུ་ལ་ཉེས་དམིགས་སུ་འགྱུར་ཞེ་ན། སྨྲས་པ། གཉི་ག་  
  
  
སྲོག་ཆགས་སྲོག་དང་བྲལ་བར་བྱེད་པ་གང་ཡིན་པ་དང། སྲོག་ཆགས་གང་སྲོག་དང་བྲལ་བར་བྱ་བ་ལའོ། །མ་བྱིན་པར་ལེན་པའི་རྒྱུ་གང་ཞེ་ན། སྨྲས་  
པ༑ མི་དགེ་བའི་རྩ་བ་དང། ཚུལ་བཞིན་མ་ཡིན་ལ་ཡིད་ལ་བྱེད་པ་ནི། མ་བྱིན་པར་ལེན་པའི་རྒྱུ་སྟེ། སྲོག་གཅོད་པ་ཇི་ལྟ་བ་བཞིན་དུ་རྒྱས་པར་བརྗོད་པར་བྱའོ། །དེ་ལ་ཁྱད་པར་ནི་འདི་  
ཡིན་ཏེ༑ མ་བྱིན་པར་ལེན་པ་ནི། ཡོ་བྱད་ལ་དམིགས་སོ། །གཉི་ག་ལ་ཉེས་དམིགས་སུ་འགྱུར་ཏེ། མ་བྱིན་པར་ལེན་པ་གང་ཡིན་པ་དང། གང་གི་མ་བྱིན་པར་ལེན་པའི། །འདོད་པ་ལ་ལོག་  
པར་གཡེམ་པ་གང་ལ་དམིགས་ཤེ་ན། སེམས་ཅན་ལ་དམིགས་སོ། །གཉི་ག་ལ་ཉས་དམིགས་སུ་འགྱུར་ཏེ། འདོད་པ་རྣམས་ལ་ལོག་པར་གཡེམ་པ་གང་ཡིན་པ་དང། འདོད་པ་  
ལ་ལོག་པར་གཡེམ་པས་གང་ལ་ཀུན་ཏུ་སྤྱོད་པའོ། །བརྫུན་དུ་སྨྲ་བ་ནི། མིང་ལ་དམིགས་སོ། །གཉི་ག་ལ་ཉེས་དམིགས་སུ་འགྱུར་ཏེ་བརྫུན་དུ་སྨྲ་བ་གང་ཡིན་པ་དང། བརྫུན་དུ་སྨྲ་  
བས་བསླུ་བར་བྱ་བ་གང་ཡིན་པའོ། །ཕྲ་མ་ཡང་མིང་ལ་དམིགས་སོ། །གསུམ་ལ་ཉེས་དམིགས་སུ་འགྱུར་ཏེ། མཛའ་བོ་འབྱེད་པ་གང་ཡིན་པ་དང། མཛའ་བོ་གང་ལས་ཕྱེ་བ་དང་  
གང་གི་མཛའ་བོ་ཕྱེ་བའོ། །ཚིག་རྩུབ་པོ་ཡང་མིང་ལ་དམིགས་སོ་།གཉི་ག་ལ་ཉེས་དམིགས་སུ་འགྱུར་ཏེ། ཚིག་རྩུབ་པོ་སྨྲ་བ་གང་ཡིན་པ་དང། ཚིག་རྩུབ་པོས་གང་ལ་ཀུན་ཏུ་སྤྱོ་བའོ།།  
  
  
༄༅། །ཚིག་ཀྱལ་པ་ཡང་མིང་ལ་དམིགས་སོ། །གཉི་ག་ལ་ཉེས་དམིགས་སུ་འགྱུར་ཏེ། ཚིག་ཀྱལ་པ་སྨྲ་བ་གང་ཡིན་པ་དང། ཚིག་ཀྱལ་པས་གང་ལ་  
བསླུ་བའོ། །བརྣབ་སེམས་ནི། ཡོ་བྱད་ལ་དམིགས་སོ། །གཉི་ག་ལ་ཉེས་དམིགས་སུ་འགྱུར་ཏེ། བརྣབ་སེམས་བསྐྱེད་པ་གང་ཡིན་པ་དང། གང་གི་དངོས་པོ་ལ་བརྣབ་སེམས་  
སྐྱེད་པའོ། །གནོད་སེམས་ནི། སེམས་ཅན་ལ་དམིགས་སོ། །གཉི་ག་ལ་ཉེས་དམིགས་སུ་འགྱུར་ཏེ། གནོད་སེམས་བྱེད་པ་གང་ཡིན་པ་དང། གང་གི་རྒྱུད་ལ་གནོད་སེམས་  
བསྐྱེད་པའོ། །ལོག་པར་ལྟ་བའི་རྒྱུ་གང་ཞེ་ན། སྨྲས་པ། མི་དགེ་བའི་རྩ་བ་དང། ཚུལ་བཞིན་མ་ཡིན་པ་ཡིད་ལ་བྱེད་པ་ནི། ལོག་པར་ལྟ་བའི་རྒྱུའོ། །ལོག་པར་ལྟ་བའི་རྣམ་  
པར་སྨིན་པའི་རྒྱུ་གང་ཞེ་ན། སྨྲས་པ། ལོག་པར་ལྟ་བ་ནི། ལོག་པར་ལྟ་བའི་རྣམ་པར་སྨིན་པའི་རྒྱུའོ། །ལོག་པར་ལྟ་བ་ཅི་ལས་འབྱུང། ཀུན་འབྱུང་བ་ནི། གང། ཀུན་ནས་སློང་  
བ་ནི༑ གང་ཞེ་ན། སྨྲས་པ། མི་དགེ་བའི་རྩ་བ་དང། ཚུལ་བཞིན་མ་ཡིན་པའི་ཡིད་ལ་བྱེད་པ་ནི། ལོག་པར་ལྟ་བས་ཀུན་ནས་སློང་བའོ། །ལོག་པར་ལྟ་བ་གང་གི་ཀུན་ནས་  
བསླང་བར་བྱ་བ་ཡིན་ཞེ་ན། སྨྲས་པ། ལོག་པར་ལྟ་བ་ཀུན་ནས་སློང་བར་བྱེད་པའི་སེམས་དང་སེམས་ལས་བྱུང་བའི་ཆོས་རྣམས་ཀྱིའོ། །ལོག་པར་ལྟ་བ་ཅི་ལ་དམིགས་ཤེ་ན་  
  
  
མིང་དང། གཟུགས་ལ་དམིགས་སོ། །ལོག་པར་ལྟ་བ་གང་གི་དམིགས་པ་ཡིན་ཞེ་ན། སྨྲས་པ། ལོག་པར་ལྟ་བ་ཀུན་ནས་སློང་བར་བྱེད་པའི་སེམས་དང་སེམས་ལས་  
བྱུང་བའི་ཆོས་རྣམས་ཀྱིའོ། །ལོག་པར་ལྟ་བའི་འབྲས་བུ་ཅི་ཞེ་ན། སྨྲས་པ། མི་སྡུག་པའི་འབྲས་བུ་དང། མི་གཅེས་པའི་འབྲས་བུ་དང། མི་དགེ་བའི་འབྲས་བུ་དང། ཡིད་དུ་མི་  
འོང་བའི་འབྲས་བུ་དང། ཡིད་དུ་མི་འཐད་པའི་འབྲས་བུ་དང། མི་འདོད་པའི་འབྲས་བུའོ། །ལོག་པར་ལྟ་བ་གང་གི་འབྲས་བུ་ཡིན་ཞེ་ན། སྨྲས་པ། ལོག་པར་ལྟ་བ་ཀུན་ནས་སློང་  
བར་བྱེད་པའི་སེམས་དང་སེམས་ལས་བྱུང་བའི་ཆོས་རྣམས་ཀྱིའོ་།ལོག་པར་ལྟ་བའི་རྣམ་པར་སྨིན་པ་ཅི་ཞེ་ན། སྨྲས་པ། མི་སྡུག་པའི་རྣམ་པར་སྨིན་པ་དང། མི་གཅེས་པའི་རྣམ་  
པར་སྨིན་པ་དང། མི་དགེ་བའི་རྣམས་པར་སྨིན་པ་དང། ཡིད་དུ་མི་འོང་བའི་རྣམ་པར་སྨིན་པ་དང། ཡིད་དུ་མི་འཐད་པའི་རྣམ་པར་སྨིན་པ་དང། མི་འདོད་པའི་རྣམ་པར་སྨིན་པའོ། །  
ལོག་པར་ལྟ་བ་གང་གི་རྣམ་པར་སྨིན་པ་ཡིན་ཞེ་ན། སྨྲས་པ། ལོག་པར་ལྟ་བ་ཀུན་ནས་སློང་བར་བྱེད་པའི་སེམས་དང་སེམས་ལས་ཨྦྱུང་བའི་ཆོས་རྣམས་ཀྱིའོ། །ལོག་པར་ལྟ་བའི་ཉེས་  
དམིགས་ཅི་ཡིན་ཞེ་ན། སྨྲས་པ། ཉེས་དམིགས་ལྔ་སྟེ། དེ་བདག་ཉིད་ཀྱིས་སྨད་པར་འགྱུར་བ་དང། དེ་གཞན་གྱིས་སྨད་པར་འགྱུར་བ་བདང། ཚངས་པ་མཚུངས་པར་སྤྱོད་པ་མཁས་  
  
  
༄༅། །པ་རྣམས་ཀྱིས་དྲིས་ན་ཆོས་བཞིན་དུ་སྨད་པར་འགྱུར་པ་དང། ཕྱོགས་དང་ཕྱོགས་མཚམས་སུ་སྡིག་པ་ཅན་དང། བསྔགས་པ་མ་ཡིན་པ་དང་  
སྙན་པ་མ་ཡིན་པ་དང། དགེ་བ་མ་ཡིན་པའི་སྒྲ་དང་ཚིགས་སུ་བཅད་པ་གྲག་པར་འགྱུར་བ་དང། ལུས་དང་བྲལ་ཏེ་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བ་  
སེམས་ཅན་དམྱལ་བ་རྣམས་སུ་སྐྱེ་བར་འགྱུར་རོ། །ལོག་པར་ལྟ་བ་སུ་ལ་ཉེས་དམིགས་སུ་འགྱུར་ཞེ་ན། སྨྲས་པ། གཉི་ག་ལ་ཉེས་དམིགས་སུ་འགྱུར་ཏེ། ལོག་པར་རྟོག་  
པ་གང་ཡིན་པ་དང། གང་དང་ལོག་པར་རྟོག་པའོ། །མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་པར་སྦྱར་ཏེ། སྲོག་གཅོད་པ་རྣམ་པར་རིག་བྱེད་ཅེས་བྱའམ། འོན་ཏེ་  
རྣམ་པར་རིག་བྱེད་མ་ཡིན་པ་ཞེས་བྱ་ཞེ་ན། སྨྲས་པ། རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ་།རྣམ་པར་རིག་བྱེད་གང་ཞེ་ན། སྨྲས་པ། ཇི་ལྟར་  
འདི་ན་ཁ་ཅིག་ལ་ལ་ཞིག་འདི་སྐད་དུ། སྲོག་ཆགས་ཀྱི་སྲོག་ཆོད་ཅིག་ཅེས་བསྒོ་ལ། དེས་ཀྱང་གཅད་པར་བྱའོ། །ཞེས་སྨྲས་ཀྱང་རུང། མ་གཅོད་ཅིག་ཅེས་བསྒོ་བཞིན་དུ་  
གཅོད་དོ། །ཞེས་སྨྲས་ཀྱང་རུང་བ་ལས། ཕར་སོང་སྟེ་སྲོག་ཆགས་ཀྱི་སྲོག་གཅོད་ཀྱང་རུང། ཕྱིར་འོངས་ཏེ་སྲོག་ཆགས་ཀྱི་སྲོག་གཅོད་ཀྱང་རུང་སྟེ། གང་གི་ཚེ་སྲོག་ཆགས་ཀྱི་  
  
  
རྣམ་པར་རིག་བྱེད་ཅེས་བྱའོ། །རྣམ་པར་རིག་བྱེད་མ་ཡིན་པ་གང་ཞེ་ན་སྨྲས་པ། སྲོག་གཅོད་པ་ལས་ཕྱིར་མ་ལོག་ཅིང་  
ཕྱིར་མ་ནུར་ལ། མ་བཏང་མ་སྤངས་པས་ཅི་སྟེ་ན་ལུས་ཀྱིས་ཀྱང་རྣམ་པར་རིག་པར་མི་བྱེད་པ་འདི་ནི། རྣམ་པར་རིག་བྱེད་མ་ཡིན་པ་ཞེས་བྱའོ། །མ་བྱིན་པར་ལེན་པ་རྣམ་པར་རིག་  
བྱེད་ཅེས་བྱའམ། འོན་ཏེ་རྣམ་པར་རིག་བྱེད་མ་ཡིན་པ་ཞེས་བྱ་ཞེ་ན། སྨྲས་པ། རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་  
ན༑ སྨྲས་པ། ཇི་ལྟར་འདི་ན་ཁ་ཅིག་ལ་ལ་ཞིག་འདི་སྐད་དུ་གཞན་དག་ལས་མ་བྱིན་པར་ལོངས་ཤིག་ཅེས་བསྒོ་ལ། དེས་ཀྱང་བླང་ངོ་།ཞེས་སྨྲས་ཀྱང་རུང། མ་ལེན་ཅིག་ཅེས་བསྒོ་  
བཞིན་དུ་བླང་ངོ། །ཞེས་སྨྲས་ཀྱང་རུང་བ་ལས། ཕར་སོང་སྟེ་གཞན་དག་ལས་མ་བྱིན་པར་ལེན་ཀྱང་རུང། ཕྱིར་འོངས་ཏེ་གཞན་དག་ལས་མ་བྱིན་པར་ལེན་ཀྱང་རུང་སྟེ། གང་གི་  
ཚེ་གཞན་དག་ལས་མ་བྱིན་པར་ལེན་པ་དེའི་ཚེ་ལུས་ཀྱི་ལས་གང་ཡིན་པ་དེ་ནི། རྣམ་པར་རིག་བྱེད་དོ། །རྣམ་པར་རིག་བྱེད་མ་ཡིན་པ་གང་ཡིན་ཞེ་ན། སྨྲས་པ། མ་བྱིན་པར་ལེན་  
པ་ལས་ཕྱིར་མ་ལོག་ཅིང་ཕྱིར་མ་ནུར་ལ་མ་བཏང་མ་སྤངས་པས་ཅི་སྟེན་ལུས་ཀྱིས་ཀྱང་རྣམ་པར་རིག་པར་མི་བྱེད་པ་འདི་ནི། རྣམ་པར་རིག་བྱེད་མ་ཡིན་པའོ། །འདོད་པ་ལ་ལོག་པར་  
  
  
༄༅། །གཡེམ་པ་རྣམ་པར་རིག་བྱེད་ཅེས་བྱའམ། འོན་ཏེ་རྣམ་པར་རིག་བྱེད་མ་ཡིན་པ་ཞེས་བྱ་ཞེ་ན། སྨྲས་པ། རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་  
མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་ན། སྨྲས་པ་ཇི་ལྟར་འདི་ན་ཁ་ཅིག་ལ་ལ་ཞིག་ལ་འདི་སྐད་དུ། གཞན་དག་གི་འདོད་པ་རྣམས་ལ་ལོག་པར་སྤྱོད་ཅིག་ཅེས་  
བསྒོ་ལ༑ དེས་ཀྱང་སྤྱད་པར་བྱའོ། །ཞེས་སྨྲས་ཀྱང་རུང། མ་སྤྱོད་ཅེས་ཅེས་བསྒོ་བཞིན་དུ་སྤྱད་དོ། །ཞེས་སྨྲས་ཀྱང་རུང་བ་ལས། ཕར་སོང་སྟེ་གཞན་དག་གི་འདོད་པ་རྣམས་ལ་  
ལོག་པར་སྤྱོད་ཀྱང་རུང། ཕྱིར་འོངས་ཏེ་གཞན་དག་གི་འདོད་པ་རྣམས་ལ་ལོག་པར་སྤྱོད་ཀྱང་རུང་སྟེ། གང་གི་ཚེ་གཞན་དག་གི་འདོད་པ་རྣམས་ལ་ལོག་པར་སྤྱོད་པ་དེའི་ཚེ་  
ལུས་ཀྱི་ལས་གང་ཡིན་པ་དེ་ནི། རྣམ་པར་རིག་བྱེད་དོ། །རྣམ་པར་རིག་བྱེད་མ་ཡིན་པ་གང་ཞེ་ན། སྨྲས་པ། འདོད་པ་རྣམས་ལ་ལོག་པར་སྤྱོད་པ་ལས་ཕྱིར་མ་ལོག་ཅིང། ཕྱིར་  
མནུར་ལ་མ་བཏང་མ་སྤངས་པས་ཅི་སྟེ་ན་ལུས་ཀྱིས་ཀྱང་རྣམ་པར་རིག་པར་མི་བྱེད་པ་འདི་ནི། རྣམ་པར་རིག་བྱེད་མ་ཡིན་པའོ། །བརྫུན་དུ་སྨྲ་བ་རྣམ་པར་རིག་བྱེད་ཅེས་བྱའམ་  
ཉོན་ཏེ་རྣམ་པར་རིག་བྱེད་མ་ཡིན་པ་ཞེས་བྱ་ཞེ་ན། སྨྲས་པ་རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་ན། སྨྲས་པ་  
  
  
གཞན་དག་ལ་བརྫུན་དུ་སྨྲོས་ཤིག་ཅེས་བསྒོ་ལ། དེས་ཀྱང་སྨྲ་བར་བྱའོ། །ཞེས་སྨྲས་ཀྱང་རུང། མ་སྨྲ་ཞིག་ཅེས་བསྒོ་བཞིན་དུ་སྨྲ་བར་  
བྱའོ༑ ༑ཞེས་སྨྲས་ཀྱང་རུང་བ་ལས། ཕར་སོང་སྟེ་གཞན་དག་ལ་བརྫུན་དུ་སྨྲ་བ་ཡང་རུང། ཕྱིར་འོངས་ཏེ་གཞན་དག་ལ་བརྫུན་དུ་སྨྲས་ཀྱང་རུང་སྟེ། གང་གི་ཚེ་གཞན་དག་ལ་བརྫུན་དུ་སྨྲ་བ་  
དེའི་ཚེ་ངག་གི་ལས་གང་ཡིན་པ་དེ་ནི། རྣམ་པར་རིག་བྱེད་དོ་།རྣམ་པར་རིག་བྱེད་མ་ཡིན་པ་གང་ཞེ་ན། སྨྲས་པ། བརྫུན་དུ་སྨྲ་བ་ལས་ཕྱིར་མ་ལོག་ཅིང་ཕྱིར་མནུར་ལ་མ་བཏང་མ་སྤངས་  
པས་ཅི་སྟེན་ཚིག་གིས་ཀྱང་རྣམ་པར་རིག་པར་མི་བྱེད་པ་འདི་ནི་རྣམ་པར་རིག་བྱེད་མ་ཡིན་པའོ། །ཕྲ་མ་རྣམ་པར་རིག་བྱེད་ཅེས་བྱའམ། འོན་ཏེ་རྣམ་པར་རིག་བྱེད་མ་ཡིན་པ་ཞེས་བྱ་  
ཞེ་ན༑ སྨྲས་པ། རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་ན། སྨྲས་པ་ཇི་ལྟར་འདི་ན་ཁ་ཅིག་ལ་ལ་ཞིག་ལ་འདི་སྐད་དུ་  
གཞན་དག་གི་མཛའ་བོ་ཕྱེ་ཞིག་ཅེས་བསྒོ་ལ། དེས་ཀྱང་དབྱེའོ་།ཞེས་སྨྲས་ཀྱང་རུང། མ་དབྱེ་ཞིག་ཅེས་བསྒོ་བཞིན་དུ་དབྱེའོ་།ཞེས་སྨྲས་ཀྱང་རུང་བ་ལས། ཕར་སོང་སྟེ་གཞན་  
དག་གི་མཛའ་བོ་འབྱེད་ཀྱང་རུང༑ ཕྱིར་འོངས་ཏེ་གཞན་དག་གི་མཛའ་བོ་འབྱེད་ཀྱང་རུང་སྟེ། གང་གི་ཚེ་གཞན་དག་གི་མཛའ་བོ་འབྱེད་པ་དེའི་ཚེ་དག་གི་ལས་གང་ཡིན་པ་དེ་ནི། རྣམ་  
  
  
༄༅། །པར་རིག་བྱེད་དོ། །རྣམ་པར་རིག་བྱེད་མ་ཡིན་པ་གང་ཞེ་ན། སྨྲས་པ། ཕྲ་མ་ལས་ཕྱིར་མི་ལོག་ཅིང་ཕྱིར་མ་ནུར་ལ་མ་བཏང་མ་སྤངས་པས་ཅི་སྟེན་  
ཚིག་གིས་ཀྱང་རྣམ་པར་རིག་པར་མི་བྱེད་པ་འདི་ནི། རྣམ་པར་རིག་བྱེད་མ་ཡིན་པའོ། །ཚིག་རྩུབ་པོ་རྣམ་པར་རིག་བྱེད་ཅེས་བྱའམ་འོན་ཏེ་རྣམ་པར་རིག་བྱེད་མ་ཡིན་པ་ཞེས་  
བྱ་ཞེ་ན༑ སྨྲས་པ། རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་ན། ཇི་ལྟར་འདི་ན་ཁ་ཅིག་ལ་ལ་ཞིག་ལ་འདི་སྐད་དུ་  
གཞན་དག་ལ་ཚིག་རྩུབ་པོ་སྨྲོས་ཤིག་ཅེས་བསྒོ་ལ། དེས་ཀྱང་སྨྲ་བར་བྱའོ། །ཞེས་སྨྲས་ཀྱང་རུང་མ་སྨྲ་ཞིག་ཅེས་བསྒོ་བཞིན་དུ་སྨྲ་བར་བྱའོ། །ཞེས་སྨྲས་ཀྱང་རུང་བ་ལས། ཕར་  
སོང་སྟེ་གཞན་དག་ལ་ཚིག་རྩུབ་པོ་སྨྲས་ཀྱང་རུང། ཕྱིར་འོངས་ཏེ་གཞན་དག་ལ་ཚིག་རྩུབ་པོ་སྨྲ་ཡང་རུང་སྟེ། གང་གི་ཚེ་གཞན་དག་ལ་ཚིག་རྩུབ་པོ་སྨྲ་བ་དེའི་ཚ་ངག་གི་ལས་  
གང་ཡིན་པ་དེ་ནི། རྣམ་པར་རིག་བྱེད་དོ། །རྣམ་པར་རིག་བྱེད་མ་ཡིན་པ་གང་ཞེ་ན། སྨྲས་པ། ཚིག་རྩུབ་པོ་ལས་ཕྱིར་མ་ནུར་ལ་མ་བཏང་མ་སྤངས་ལ། ཅི་སྟེ་ན་ཚིག་གིས་  
ཀྱང་རྣམ་པར་རིག་པར་མི་བྱེད་པ་འདི་ནི། རྣམ་པར་རིག་བྱེད་མ་ཡིན་པའོ། །ཚིག་ཀྱལ་པ་རྣམ་པར་རིག་བྱེད་ཅེས་བྱ། འོན་ཏེ་རྣམ་པར་རིག་བྱེད་མ་ཡིན་པ་ཞེས་བྱ་ཞེ་ན་  
  
  
རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་ན། སྨྲས་པ། ཇི་ལྟར་འདི་ན་ཁ་ཅིག་ལ་ལ་ཞིག་ལ་འདི་སྐད་དུ། གཞན་  
དག་ལ་ཚིག་ཀྱལ་པ་སྨྲོས་ཤིག་ཅེས་བསྒོ་ལ། དེས་ཀྱང་སྨྲ་བར་བྱའོ། །ཞེས་སྨྲས་ཀྱང་རུང། མ་སྨྲ་ཞིག་ཅེས་བསྒོ་བཞིན་དུ་སྨྲ་བར་བྱའོ། །ཞེས་སྨྲས་ཀྱང་རུང་བ་ལས། ཕར་སོང་སྟེ་  
གཞན་དག་ལ་ཚིག་ཀྱལ་པ་སྨྲ་བ་ཡང་རུང། ཕྱིར་འོངས་ཏེ་གཞན་དག་ལ་ཚིག་ཀྱལ་པ་སྨྲ་ཡང་རུང་སྟེ། གང་གི་ཚེ་གཞན་དག་ལ་ཚིག་ཀྱལ་པ་སྨྲ་བ་དེའི་ཚེ་ངག་གི་ལས་གང་ཡིན་  
པ་འདི་ནི། རྣམ་པར་རིག་བྱེད་དོ། །རྣམ་པར་རིག་བྱེད་མ་ཡིན་པ་གང་ཞེ་ན། སྨྲས་པ། ཚིག་ཀྱལ་པ་ལས་ཕྱིར་མ་ལོག་ཅིང། ཕྱིར་མ་ནུར་ལ་མ་བཏང་མ་སྤངས་པས་ཅི་སྟེ་ན་ཚིག་  
གིས་ཀྱང་རྣམ་པར་རིག་པར་མི་བྱེད་པ་འདི་ནི། རྣམ་པར་རིག་བྱེད་མ་ཡིན་པའོ། །བརྣབ་སེམས་དང། གནོད་སེམས་དང། ལོག་པར་ལྟ་བ་རྣམ་པར་རིག་བྱེད་ཅེས་བྱའམ། འོན་ཏེ་རྣམ་  
པར་རིག་བྱེད་མ་ཡིན་པ་ཞེས་བྱ་ཞེ་ན། སྨྲས་པ། རྣམ་པར་རིག་བྱེད་ཀྱང་མ་ཡིན། རྣམ་པར་རིག་བྱེད་མ་ཡིན་པ་ཡང་མ་ཡིན་ནོ་།མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་  
པར་སྦྱར་ཏེ། སྲོག་གཅོད་པ་གཟུགས་ཅེས་བྱ་བའམ། འོན་ཏེ་གཟུགས་ཅན་མ་ཡིན་པ་ཞེས་བྱ་ཞེ་ན། སྨྲས་པ། གཟུགས་ཅན་ཞེས་བྱའོ། །དེ་བཞིན་དུ་མ་བྱིན་པར་ལེན་པ་དང་  
  
  
༄༅། །འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་ཀྱལ་པ་གཟུགས་ཅན་ཞེས་བྱའམ། འོན་ཏེ་གཟུགས་ཅན་མ་ཡིན་པ་ཞེས་བྱ་  
ཞེ་ན༑ སྨྲས་པ། གཟུགས་ཅན་ཞེས་བྱའོ། །བརྣབ་སེམས་དང། གནོད་སེམས་དང། ལོག་པར་ལྟ་བ་གཟུགས་ཅན་ཞེས་བྱའམ། འོན་ཏེ་གཟུགས་ཅན་མ་ཡིན་པ་ཞེས་བྱ་ཞེ་ན། སྨྲས་  
པ༑ གཟུགས་ཅན་མ་ཡིན་པ་ཞེས་བྱའོ། །མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་པར་སྦྱར་ཏེ། སྲོག་གཅོད་པ་ཐོགས་པ་དང་བཅས་པ་ཞེས་བྱའམ། འོན་ཏེ་ཐོགས་པ་  
མེད་པ་ཞེས་བྱ་ཞེ་ན། སྨྲས་པ། ཐོགས་པ་དང་བཅས་པ་ཡང་ཡོད་ཐོགས་པ་མེད་པ་ཡང་ཡོད་དོ། །ཐོགས་པ་དང་བཅས་པ་གང་ཞེ་ན་སྨྲས་པ། རྣམ་པར་རིག་བྱེད་གང་ཡིན་པའོ། །  
ཐོགས་པ་མེད་པ་གང་ཞེ་ན། སྨྲས་པ། རྣམ་པར་རིག་བྱེད་མ་ཡིན་པ་གང་ཡིན་པའོ། །སྲོག་གཅོད་པ་ཇི་ལྟ་བ་བཞིན་དུ། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་  
པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་ཡང་དེ་དང་འདྲའོ། །བརྣབ་སེམས་དང། གནོད་སེམས་དང། ལོག་པར་ལྟ་བ་ཐོགས་པ་དང་བཅས་པ་ཞེས་  
བྱའམ༑ འོན་ཏེ་ཐོགས་པ་ཞེས་བྱ་ཞེ་ན། སྨྲས་པ། ཐོགས་པ་མེད་པ་ཞེས་བྱའོ། །མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་པར་སྦྱར་ཏེ། སྲོག་གཅོད་པ་སེམས་ལས་བྱུང་  
  
  
འོན་ཏེ་སེམས་ལས་བྱུང་བ་མ་ཡིན་པ་ཞེས་བྱ་ཞེ་ན། སྨྲས་པ། སེམས་ལས་བྱུང་བ་མ་ཡིན་པ་ཞེས་བྱའོ། །སྲོག་གཅོད་པ་ཇི་ལྟ་བ་བཞིན་དུ་མ་བྱིན་པར་ལེན་པ་  
དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང་ཕྲ་མ་དང། ཚིག་རྩུབ་པོ་དང། ཚིག་ཁྱལ་པ་ཡང་དེ་དང་འདྲའོ། །བརྣབ་སེམས་དང། གནོད་སེམས་དང། ལོག་པར་  
ལྟ་བ་སེམས་ལས་བྱུང་བ་ཞེས་བྱའམ། འོན་ཏེ་སེམས་ལས་བྱུང་བ་མ་ཡིན་པ་ཞེས་བྱ་ཞེ་ན། སྨྲས་པ། སེམས་ལས་བྱུང་བ་ཞེས་བྱའོ་།མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་  
རྒྱས་པར་སྦྱར་ཏེ། སྲོག་གཅོད་པ་ནི། རྣམ་པ་གསུམ་སྟེ། ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བ་དང། སྲོག་གཅོད་པ་ཆགས་པ་ལས་བྱུང་  
བ་གང་ཞེ་ན། སྨྲས་པ། ཇི་ལྟར་འདི་ན་ཁ་ཅིག་སྲོག་ཆགས་གང་གི་ཤའམ། པགས་པའམ། རའམ། སོའམ། རུས་པའམ། རྒྱུས་པའམ་མཇུག་མ་འདོད་དེ། དེའི་རྒྱུ་དེའི་རྐྱེན་གྱིས་  
སྲོག་ཆགས་ཀྱི་སྲོག་གཅོད་པར་བྱེད་དོ། །དེ་མ་ཡིན་ཏེ། བདག་ཉིད་མི་འདོད་དུ་ཟིན་ཀྱང་དེ་འདི་སྙམ་དུ་སེམས་ཏེ། སེམས་ཅན་བདག་ལ་སྡུག་པ་དང། གཅེས་པ་དང། ཡིད་དུ་འོང་བ་  
གང་ཡིན་པ་དེ་དག་ལ་མཁོ་བ་དང་ལོངས་སྤྱོད་དུ་འགྱུར་རོ་སྙམ་ནས་དེ་དག་གི་དོན་དུ་སྲོག་ཆགས་ཀྱི་སྲོག་གཅོད་པར་བྱེད་དོ། །ཡང་ན་གཞན་གྱིས་དེ་ལ་འདི་སྐད་དུ་ཁྱོད་ཚུར་ཤོག་ལ་  
  
  
༄༅། །སྲོག་ཆགས་འདི་ལྟ་བུ་ཞིག་གི་སྲོག་ཆོད་ཅིག་དང། ངས་ཁྱོད་ལ་འདི་དང་འདི་ལྟ་བུ་ཞིག་སྦྱིན་ནོ། །འདི་དང་འདི་ལྟ་བུ་ཞིག་བྱའོ། །ཞེས་བསྒོས་ནས་དེས་  
ལོངས་སྤྱོད་དེ་དག་འདོད་ནས་སྲོག་ཆགས་ཀྱི་སྲོག་གཅོད་པར་བྱེད་དོ་དཔེར་ན། རྒྱལ་པོ་གཉིས་ཕན་ཚུན་མི་མཐུན་པ་དེར་རས་སམ། དོང་ཙེའམ། དོང་ཙེ་སྟོང་གི་ཕྱིར་མགོ་ཁྱེར་ཏེ་  
འོང་བར་བྱེད་ཅིང། དེས་ལོངས་སྤྱོད་དེ་དག་འདོད་ནས་སྲོག་ཆགས་ཀྱི་སྲོག་གཅོད་པར་བྱེད་པ་དེ་ལྟ་བུ་ནི། ཆགས་པ་ལས་བྱུང་བ་ཡིན་ནོ། །ཞེ་སྡང་ལས་བྱུང་བ་ཇི་ལྟ་བུ་ཞེ་ན། སྨྲས་  
པ༑ ཇི་ལྟར་འདི་ན་ཁ་ཅིག་གང་ལ་ཀུན་ནས་མནར་སེམས་དང། གསོད་པའི་སེམས་ཡོད་པའི་ཕྱིར་སྲོག་ཆགས་དེའི་སྲོག་གཅོད་པར་བྱེད་དོ་།དེ་མ་ཡིན་ཏེ། དེ་ལ་ཀུན་ནས་མནར་  
སེམས་དང། གསོད་པའི་སེམས་མེད་དུ་ཟིན་ཀྱང། གང་གི་སྲོག་ཆགས་སྡུག་པ་དང། གཅེས་པ་དང། དགའ་བ་དང། ཡིད་དུ་འོང་བ་དེ་དག་ལ་ཀུན་ནས་མནར་སེམས་དང། གསོད་  
པའི་སེམས་ཡོད་པའི་ཕྱིར་དེ་འདི་སྙམ་དུ་སེམས་ཏེ། དེ་དག་ཡུན་རིང་པོར་མི་བཟོད་ཅིང་མི་བདེ་ལ་སེམས་མངོན་པར་མི་དགའ་བར་འགྱུར་བར་བྱའོ་སྙམ་ནས་སྲོག་ཆགས་དེའི་  
སྲོག་གཅོད་པར་བྱེད་པ་དེ་ལྟ་བུ་ནི། ཞེ་སྡང་ལས་བྱུང་བ་ཡིན་ནོ། །གཏི་མུག་ལས་བྱུང་བ་ཇི་ལྟ་བུ་ཞེ་ན། དཔེར་ན། བྲམ་ཟེ་དག་འདི་སྐད་དུ་སྦྲུལ་དང། སྡིག་པ་དང། སྲོག་ཆགས་  
  
  
ཏྲེ་མ་བུ་ཀ་དང། སྲིན་གྱི་མེད་ལ་སོགས་པ་འདི་དག་ནི། གསད་པར་བྱའོ། །དེ་ཅིའི་ཕྱིར་ཞེ་ན། སྨྲས་པ། འདི་དག་ནི། མི་རྣམས་ཀྱི་དགྲ་དང། ཕྱིར་རྒོལ་བ་ཡིན་པའི་ཕྱིར་  
རོ༑ ༑གླང་པོ་ཆེ་དང། རྟ་དང། རྔ་མོ་དང། བ་ལང་དང་བོང་བུ་ལ་སོགས་པ་འདི་དག་ཀྱང་གསད་པར་བྱའོ། །དེ་ཅིའི་ཕྱིར་ཞེ་ན། སྨྲས་པ། འདི་དག་ནི། མི་རྣམས་ཀྱི་ལོངས་སྤྱོད་ཡིན་པའི་  
ཕྱིར་རོ༑ ༑ཞེས་ཟེར་བ་ལྟ་བུ་དང། ནུབ་ཕྱོགས་ན་བྲམ་ཟེ་མཆུ་སྐྱེས་ཞེས་བྱ་བ་དག་ཡོད་དེ། དེ་དག་ནི། འདི་སྐད་དུ་གང་ཕའམ་མའམ། ཕུ་ནུ་བོའམ། སྲིང་མོའམ། མཛའ་བོའམ་  
གཉེན་དང། རྒན་རབས་གང་ཡང་རུང་བ་ནད་ཀྱིས་ཐབས་ཏེ་སྡུག་བསྔལ་ཞིང་ནད་ཚབས་ཆེ་བའི་སྲོག་གཅོད་པ་ལ་ནི། བསོད་ནམས་མང་པོ་འཕེལ་བར་འགྱུར་རོ། །དེ་ཅིའི་ཕྱིར་ཞེ་ན་  
སྨྲས་པ༑ དེ་ཇི་སྲིད་ཀྱི་བར་དུ་གསོན་ཞིང་འདུག་ལ་སྡོད་ཅིང་འཚོ་བ་དེ་སྲིད་ཀྱི་བར་དུ་སྡུག་བསྔལ་ཞིང་ཡིད་དུ་མི་འོང་བས་གནས་ལ། ལུས་དང་བྲལ་ན་ནི། དེ་ལྟ་མ་ཡིན་པའི་ཕྱིར་རོ། །  
ཞེས་ཟེར་ཏེ། ལས་དེ་ལ་ཅིའང་མི་འོང་བར་ལྟ་ཞིང་འབྲས་བུ་མེད་པར་ལྟ་ལ་འདི་ལྟར་ལྟ་ཞིང་འདི་སྐད་དུ་སྨྲ་སྟེ། ལས་འདི་མེད་དོ། །ལས་འདིའི་འབྲས་བུ་རྣམ་པར་སྨིན་པ་མེད་དོ། །  
ཞེས་ཟེར་བ་དེ་ལྟ་བུ་ནི། གཏི་མུག་ལས་བྱུང་བ་ཡིན་ནོ། །མ་བྱིན་པར་ལེན་པ་ནི། རྣམ་པ་གསུམ་སྟེ། ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ།།  
  
  
༄༅། །མ་བྱིན་པར་ལེན་པ་ཆགས་པ་ལས་བྱུང་བ་གང་ཞེ་ན་སྨྲས་པ། ཇི་ལྟར་འདི་ན་ཁ་ཅིག་ཡོ་བྱད་གང་འདོད་པ་དེ་དེས་གཞན་དག་ལ་མ་བྱིན་པར་ལེན་པར་བྱེད་དོ།།  
དེ་མ་ཡིན་ཏེ། བདག་ཉིད་མི་འདོད་དུ་ཟིན་ཀྱང་དེ་འདི་སྙམ་དུ་སེམས་ཏེ། སེམས་ཅན་བདག་ལ་སྡུག་པ་དང། གཅེས་པ་དང། དགའ་བ་དང་ཡིད་དུ་འོང་བ་དེ་དག་ལ་མཁོ་བ་དང་  
འཆང་བ་དང། ལོངས་སྤྱོད་དུ་འགྱུར་རོ་སྙམ་ནས་དེ་དག་གི་དོན་དུ་གཞན་དག་ལས་མ་བྱིན་པར་ལེན་པར་བྱེད་དོ། །ཡང་ན་གཞན་དག་དེ་ལ་འདི་སྐད་དུ་ཁྱོད་ཚུར་ཤོག་ལ་མིང་  
འདི་ཞེས་བྱ་བ་ལས་མ་བྱིན་པར་ལོངས་ཤིག་དང། ངས་ཁྱོད་ལ་འདི་དང་འདི་ལྟ་བུ་ཞིག་སྦྱིན་ནོ། །འདི་དང་འདི་ལྟ་བུ་ཞིག་བྱའོ། །ཞེས་བསྒོས་ནས་དེས་ལོངས་སྤྱོད་དེ་དག་འདོད་  
ནས་གཞན་དག་ལས་མ་བྱིན་པར་ལེན་པར་བྱེད་པ་དེ་ལྟ་བུ་ནི། ཆགས་པ་ལས་བྱུང་བ་ཡིན་ནོ། །ཞེ་སྡང་ལས་བྱུང་བ་ཇི་ལྟ་བུ་ཞེ་ན་སྨྲས་པ། ཇི་ལྟར་འདི་ན་ཁ་ཅིག་གང་ལ་  
ཀུན་ནས་མནར་སེམས་དང། ཁྲོ་བའི་སེམས་ཡོད་པའི་ཕྱིར་དེ་ལས་མ་བྱིན་པར་ལེན་པར་བྱེད་དོ། །དེ་མ་ཡིན་ཏེ། དེ་ལ་ཀུན་ནས་མནར་སེམས་དང། ཁྲོ་བའི་སེམས་མེད་དུ་  
ཟིན་ཀྱང་དེ་དག་གི་ཡོ་བྱད་སྡུག་པ་དང། གཅེས་པ་དང། དགའ་བ་དང། ཡིད་དུ་འོང་བ་དེ་རྣམས་དེ་དག་ལ་ཀུན་ནས་མནར་སེམས་དང་ཁྲོ་བའི་སེམས་ཡོད་པའི་ཕྱིར་དེ་འདི་  
  
  
དེ་དག་ཡུན་རིང་པོར་མི་བཟོད་ཅིང་བདེ་ལ་སེམས་མངོན་པར་མི་དགའ་བར་འགྱུར་བར་བྱའོ་སྙམ་ནས་དེས་དངོས་པོ་དེ་མ་བྱིན་པར་ལེན་པར་བྱེད་པ་དེ་ལྟ་བུ་ནི། ཞེ་  
སྡང་ལས་བྱུང་བ་ཡིན་ནོ། །གཏི་མུག་ལས་བྱུང་བ་ཇི་ལྟ་བུ་ཞེ་ན། སྨྲས་པ། བྲམ་ཟེ་དག་འདི་སྐད་དུ་འདི་དག་ཐམས་ཅད་ནི། བྲམ་ཟེ་རྣམས་དབང་མོད་ཀྱི། འོན་ཀྱང་མཐུ་ཆུང་བས་ན་  
དམངས་རྣམས་ཀྱང་སྤྱོད་དོ། །ཞེས་ཟེར་ཏེ། དེ་དག་ལ་ཕ་རོལ་གྱིས་ཡོངས་སུ་བཟུང་པའི་འདུ་ཤེས་མེད་པ་མ་ཡིན་ནོ། །ལས་དེ་ལ་ཅི་ཡང་མི་འོང་བར་ལྟ་ཞིང་འབྲས་བུ་མེད་པར་ལྟ་ལ་འདི་  
ལྟར་ལྟ་ཞིང་འདི་སྐད་དུ་སྨྲ་སྟེ། ལས་འདི་མེད་དོ། །ལས་འདིའི་འབྲས་བུ་རྣམ་པར་སྨིན་པ་མེད་དོ། །ཞེས་ཟེར་བ་དེ་ལྟ་བུ་ནི། གཏི་མུག་ལས་བྱུང་བ་ཡིན་ནོ། །འདོད་པ་ལ་ལོག་པར་གཡེམ་  
པ་ནི༑ རྣམ་པ་གསུམ་སྟེ། ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །འདོད་པ་ལ་ལོག་པར་གཡེམ་པ་ཆགས་པ་ལས་བྱུང་བ་གང་ཞེ་ན། སྨྲས་  
པ༑ ཇི་ལྟར་འདི་ན་ཁ་ཅིག་གང་ལ་ལྟ་ཞིང་སེམས་ཆགས་པ་དེ་ལ་འདོད་པ་ལ་ལོག་པར་གཡེམ་པ་ཀུན་ཏུ་སྤྱོད་པར་བྱེད་དོ། །དེ་མ་ཡིན་ཏེ། བདག་ཉིད་ལྟ་བ་དང་ལྡན་ཞིང་སེམས་ཆགས་  
པ་མེད་དུ་ཟིན་ཀྱང་དེ་འདི་སྙམ་དུ་སེམས་ཏེ། སེམས་ཅན་བདག་ལ་སྡུག་པ་དང། གཅེས་པ་དང། དགའ་བ་དང། ཡིད་དུ་འོང་བ་གང་ཡིན་པ་དེ་དག་ལ་མཁོ་བ་དང། འཆང་བ་དང་  
  
  
༄༅། །ལོངས་སྤྱོད་དུ་འགྱུར་རོ་སྙམ་ནས་དེ་དག་གི་དོན་དུ་གཞན་དག་ལ་འདོད་པ་ལ་ལོག་པར་གཡེམ་པ་ཀུན་ཏུ་སྤྱོད་པར་བྱེད་དོ། །ཡང་ན་གཞན་དག་དེ་ལ་འདི་  
སྐད་དུ་ཁྱོད་ཚུར་ཤོག་ལ་མིང་འདི་ཞེས་བྱ་བ་ལ་འདོད་པ་ལ་ལོག་པར་གཡེམ་པ་ཀུན་ཏུ་སྤྱོད་ཅིག་དང། ངས་ཁྱོད་ལ་འདི་དང་འདི་ལྟ་བུ་ཞིག་སྦྱིན་ནོ། །འདི་དང་འདི་ལྟ་བུ་ཞིག་བྱའོ། །  
ཞེས་བསྒོས་ནས་དེས་ལོངས་སྤྱོད་དེ་དག་འདོད་ནས་གཞན་གྱི་དོན་དུ་འདོད་པ་ལ་ལོག་པར་གཡེམ་པ་ཀུན་ཏུ་སྤྱོད་པར་བྱེད་པ་དེ་ལྟ་བུ་ནི། ཆགས་པ་ལས་བྱུང་བ་ཡིན་ནོ། །ཞེ་སྡང་  
ལས་བྱུང་བ་ཇི་ལྟ་བུ་ཞེ་ན། སྨྲས་པ། ཇི་ལྟར་འདི་ན་ཁ་ཅིག་གང་ཟག་གང་ལ་ཀུན་ནས་མནར་སེམས་དང། ཁྲོ་བའི་སེམས་ཡོད་པའི་ཕྱིར་དེ་ལ་འདོད་པ་ལ་ལོག་པར་གཡེམ་  
པ་ཀུན་ཏུ་སྤྱོད་པར་བྱེད་དོ། །དེ་མ་ཡིན་ཏེ། དེ་ལ་ཀུན་ནས་མནར་སེམས་དང། ཁྲོ་བའི་སེམས་མེད་དུ་ཟིན་ཀྱང་གང་ཟག་དེའི་སྡུག་པ་དང། གཅེས་པ་དང། དགའ་བ་དང། ཡིད་  
དུ་འོང་བ་གང་ཡིན་པ་དེ་དག་ལ་ཀུན་ནས་མནར་སེམས་དང། ཁྲོ་བའི་སེམས་ཡོད་པའི་ཕྱིར་དེ་འདི་སྙམ་དུ་སེམས་ཏེ། དེ་དག་ཡུན་རིང་པོར་མི་བཟོད་ཅིང་མི་བདེ་ལ་སེམས་  
མངོན་པར་མི་དགའ་བར་འགྱུར་བར་བྱའོ་སྙམ་ནས་གང་ཟག་དེ་ལ་འདོད་པ་ལ་ལོག་པར་གཡེམ་པ་ཀུན་ཏུ་སྤྱོད་པ་དེ་ལྟ་བུ་ནི། ཞེ་སྡང་ལས་བྱུང་བ་ཡིན་ནོ། །གཏི་མུག་ལས་བྱུང་  
  
  
སྨྲས་པ། དཔེར་ན། བྲམ་ཟེ་དག་འདི་སྐད་དུ་བྲམ་ཟེའི་ཆུང་མ་ནི། བཞི་སྟེ། བྲམ་ཟེ་མོ་དང། རྒྱལ་རིགས་མོ་དང། རྗེའུ་རིགས་མོ་དང། དམངས་རིགས་མོའོ། །རྒྱལ་  
རིགས་ཀྱི་ནི། གསུམ་སྟེ། རྒྱལ་རིགས་མོ་དང། རྗེའུ་རིགས་མོ་དང་དམངས་རིགས་མོའོ། །རྗེའུ་རིགས་ཀྱི་ནི། གཉིས་ཏེ། རྗེའུ་རིགས་མོ་དང། དམངས་རིགས་མོའོ། །དམངས་  
རིགས་ཀྱི་ནི། གཅིག་སྟེ། དམངས་རིགས་མོའོ། །ཞེས་ཟེར་བ་ལྟ་བུ་དང། ནུབ་ཕྱོགས་ན་བྲམ་ཟེ་མཆུ་སྐྱེས་ཞེས་པ་དག་ཡོད་དེ། དེ་དག་ནི། འདི་སྐད་དུ་གང་ཕའམ། མའམ། བུ་  
མོའམ༑ སྲིང་མོའམ། ཡང་ན་མཛའ་བོ་དང། གཉེན་དང། རྒན་རབས་ཀྱི་འདོད་པ་ལ་ལོག་པར་གཡེམ་པ་ཀུན་ཏུ་སྤྱོད་པ་དེ་ལ་ནི། གཞི་དེ་ལས་སྡིག་པར་འགྱུར་བ་མེད་དོ། །ཅིའི་ཕྱིར་  
ཞེ་ན༑ སྨྲས་པ། བུད་མེད་ནི། འབྲས་ཆན་བཙོས་པ་དང་འདྲ་སྟེ་དཔེར་ན། འབྲས་ཆན་བཙོས་པ་ནི། འདི་ལྟ་སྟེ། ལོངས་སྤྱད་པར་བྱ་བའི་རྒྱུ་ཡིན་པ་དེ་བཞིན་དུ་བུད་མེད་ཀྱང་འདི་ལྟ་སྟེ་  
འཁྲིག་པར་བྱ་བའི་རྒྱུ་ཡིན་ནོ། །བུད་མེད་ནི། གཏུན་དང་འདྲ་སྟེ་དཔེར་ན། གཏུན་ནི། འདི་ལྟ་སྟེ། དྲུ་བའི་རྒྱུ་ཡིན་པ་དེ་བཞིན་དུ་བུད་མེད་ནི། འདི་ལྟ་སྟེ། འཁྲིག་པར་བྱ་བའི་རྒྱུ་ཡིན་  
ནོ༑ ༑བུད་མེད་ནི། ལམ་དང་འདྲ་སྟེ། དཔེར་ན། ལམ་ནི། འདི་ལྟ་སྟེ་འོང་བ་དང་འགྲོ་བར་བྱ་བའི་རྒྱུ་ཡིན་པ་དེ་བཞིན་དུ་བུད་མེད་ནི། འདི་ལྟ་སྟེ། འཁྲིག་པར་བྱ་བའི་རྒྱུ་ཡིན་ནོ། །  
  
  
༄༅། །བུད་མེད་ནི། ཆུ་ཀླུང་གི་ཆུ་རྐ་དང་འདྲ་སྟེ། དཔེར་ན། ཆུ་རྒ་ནི། འདི་ལྟ་སྟེ། ཁྲུས་ལ་སོགས་པ་བྱ་བའི་རྒྱུ་ཡིན་པ་དེ་བཞིན་དུ་བུད་མེད་ནི། འདི་ལྟ་སྟེ། འཁྲིག་  
པར་བྱ་བའི་རྒྱུ་ཡིན་ནོ། །བུད་མེད་ནི། མེ་ཏོག་དང་འབྲས་བུ་དང་འདྲ་སྟེ། དཔེར་ན། མེ་ཏོག་དང་འབྲས་བུ་ནི། འདི་ལྟ་སྟེ། ལོངས་སྤྱོད་པར་བྱ་བའི་རྒྱུ་ཡིན་པ་དེ་བཞིན་དུ་བུད་མེད་ནི་  
འདི་ལྟ་སྟེ། འཁྲིག་པར་བྱ་བའི་རྒྱུ་ཡིན་ནོ། །ཞེས་ཟེར་བ་ལྟ་བུ་དང། འདི་སྐད་ཅེས་ཟེར་བ་ཡང་ཡོད་དེ། མི་རྣམས་ལ་འདོད་པ་ལ་ལོག་པར་གཡེམ་པར་འགྱུར་བ་མེད་དེ། ཅིའི་ཕྱིར་  
ཞེ་ན༑ སྨྲས་པ། མི་རྣམས་ལས་ཐ་དད་པའི་མི་མེད་པའི་ཕྱིར་རོ་།ཞེས་ཟེར་ཏེ། ལས་དེ་ལ་ཅིའང་མི་འོང་བར་ལྟ་ཞིང་འབྲས་བུ་མེད་པར་ལྟ་ལ་འདི་ལྟར་ལྟ་ཞིང་འདི་སྐད་དུ་སྨྲ་སྟེ་  
ལས་འདི་མེད་དོ། །ལས་འདིའི་འབྲས་བུ་རྣམ་པར་སྨིན་པ་མེད་དོ་།ཞེས་ཟེར་བ་དེ་ལྟ་བུ་ནི། འདོད་པ་ལ་ལོག་པར་གཡེམ་པ་གཏི་མུག་ལས་བྱུང་བ་ཡིན་ནོ། །བརྫུན་དུ་སྨྲ་བ་ནི་  
རྣམ་པ་གསུམ་སྟེ། ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །བརྫུན་དུ་སྨྲ་བ་ཆགས་པ་ལས་བྱུང་བ་གང་ཞེ་ན། སྨྲས་པ། ཇི་ལྟར་འདི་ན་  
ཁ་ཅིག་ཡོ་བྱད་གང་འདོད་པ་དེ་སྒྲུབ་པར་བྱེད་པ་ན། དེ་གཞན་ལ་བརྫུན་དུ་སྨྲ་བས་འདྲིད་པར་བྱེད་དོ། །དེ་མ་ཡིན་ཏེ། བདག་ཉིད་མི་འདོད་དུ་ཟིན་ཀྱང་དེ་འདི་སྙམ་དུ་སེམས་ཏེ་  
  
  
གཅེས་པ་དང། དགའ་བ་དང་ཡིད་དུ་འོང་བ་གང་ཡིན་པ་དེ་དག་ལ་མཁོ་བ་དང། འཆང་བ་དང། ལོངས་སྤྱོད་དུ་འགྱུར་རོ་སྙམ་ནས་དེ་དག་གི་དོན་  
དུ་གཞན་དག་ལ་ཤེས་བཞིན་དུ་བརྫུན་དུ་སྨྲ་བས་འདྲིད་པར་བྱེད་དོ། །ཡང་ན་གཞན་དག་དེ་ལ་འདི་སྐད་དུ་ཁྱོད་ཚུར་ཤོག་ལ་མིང་འདི་ཞེས་བྱ་བ་ལ་ཤེས་བཞིན་དུ་བརྫུན་དུ་སྨྲ་བས་བྲིད་  
ཅིག་དང། ངས་ཁྱོད་ལ་འདི་དང་འདི་ལྟ་བུ་ཞིག་སྦྱིན་ནོ། །འདི་དང་འདི་ལྟ་བུ་ཞིག་བྱའོ། །ཞེས་བསྒོས་ནས་དེ་ལོངས་སྤྱོད་དེ་དག་འདོད་ནས་གཞན་དག་ལ་ཤེས་བཞིན་དུ་བརྫུན་དུ་སྨྲ་བས་  
འདྲིད་པར་བྱེད་པ་དེ་ལྟ་བུ་ནི། ཆགས་པ་ལས་བྱུང་བ་ཡིན་ནོ་།ཞེ་སྡང་ལས་བྱུང་བ་ཇི་ལྟ་བུ་ཞེ་ན། སྨྲས་པ། ཇི་ལྟར་འདི་ན་ཁ་ཅིག་གང་ལ་ཀུན་ནས་མནར་སེམས་དང། ཁྲོ་བའི་སེམས་  
ཡོད་པའི་ཕྱིར་དེ་ལ་ཤེས་བཞིན་དུ་བརྫུན་དུ་སྨྲས་པས་འདྲིད་པར་བྱེད་དོ། །དེ་མ་ཡིན་ཏེ། དེ་ལ་ཀུན་ནས་མནར་སེམས་དང། ཁྲོ་བའི་སེམས་མེད་དུ་ཟིན་ཀྱང་དེའི་སྡུག་པ་དང། གཅེས་པ་  
དང། དགའ་བ་དང། ཡིད་དུ་འོང་བ་གང་ཡིན་པ་དེ་དག་ལ་ཀུན་ནས་མནར་སེམས་དང་ཁྲོ་བའི་སེམས་ཡོད་པའི་ཕྱིར་དེ་འདི་སྙམ་དུ་སེམས་ཏེ། དེ་དག་ཡུན་རིང་པོར་མི་བཟོད་ཅིང་བདེ་  
ལ་སེམས་མངོན་པར་མི་དགའ་བར་འགྱུར་བར་བྱའོ་སྙམ་ནས་དེ་ལ་ཤེས་བཞིན་དུ་བརྫུན་དུ་སྨྲ་བས་འདྲིད་པར་བྱེད་པ་དེ་ལྟ་བུ་ནི་ཞེ་སྡང་ལས་བྱུང་བ་ཡིན་ནོ། །གཏི་མུག་ལས་བྱུང་བ་  
  
  
༄༅། །ཇི་ལྟ་བུ་ཞེ་ན། དཔེར་ན། དགོན་པའི་རི་དྭགས་མཐོང་ལ་རྔོན་པས་དེ་ལ་དྲིས་ཏེ། ཁྱོད་ཀྱིས་རི་དྭགས་མཐོང་ངམ་ཞེས་བྱས་ན། དེ་འདི་སྙམ་དུ་སེམས་ཏེ། རྔོན་  
པས་རི་དྭགས་གསད་ན་མི་རུང་ངོ་སྙམ་ནས་དེ་ལ་མ་མཐོང་ངོ་།ཞེས་ཟེར་བ་ལྟ་བུ་དང། དཔེར་ན། མི་རྒོད་ཀྱི་དཔུང་མཐོང་ལ་རྒྱལ་པོའི་དཔུང་གིས་དེ་ལ་དྲིས་ཏེ། ཅི་ཁྱོད་ཀྱིས་མི་  
རྒོད་ཀྱི་དཔུང་མཐོང་དམ་ཞེས་བྱས་ན། དེ་འདི་སྙམ་དུ་སེམས་ཏེ་རྒྱལ་པོའི་དཔུང་གིས་མི་རྒོད་ཀྱི་དཔུང་གསད་ན་མི་རུང་ངོ་སྙམ་ནས་བདག་གིས་མ་མཐོང་ངོ། །ཞེས་ཟེར་པ་ལྟ་བུ་  
དང། དཔེར་ན། རྒྱལ་པོའི་དཔུང་མཐོང་ལ་ཅི་ཁྱོད་ཀྱིས་རྒྱལ་པོའི་དཔུང་མཐོང་ངམ་ཞེས་དེ་ལ་དྲིས་ན། དེ་འདི་སྙམ་དུ་སེམས་ཏེ། མི་རྒོད་ཀྱི་དཔུང་གིས་རྒྱལ་པོའི་དཔུང་གསད་ན་མི་  
རུང་སྙམ་ནས་བདག་གིས་མ་མཐོང་ངོ། །ཞེས་ཟེར་བ་ལྟ་བུ་སྟེ་ལས་དེ་ལ་ཅིའང་མི་འོང་བར་ལྟ་ཞིང་འབྲས་བུ་མེད་པར་ལྟ་ལ་འདི་ལྟར་ལྟ་ཞིང་འདི་སྐད་དུ་སྨྲ་སྟེ། ལས་འདི་མེད་  
དོ༑ ༑ལས་འདིའི་འབྲས་བུ་རྣམ་པར་སྨིན་པ་མེད་དོ། །ཞེས་གཏི་མུག་ལས་བྱུང་བའི་བརྫུན་དུ་སྨྲ་བར་བྱེད་པ་དེ་ལྟ་བུ་ནི། གཏི་མུག་ལས་བྱུང་བ་ཡིན་ནོ། །ཕྲ་མོ་ནི། རྣམ་པ་གསུམ་  
སྟེ༑ ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །ཕྲ་མ་ཆགས་པ་ལས་བྱུང་བ་གང་ཞེ་ན་སྨྲས་པ། ཇི་ལྟར་འདི་ན་ཁ་ཅིག་ཡོ་བྱད་གང་འདོད་  
  
  
འབྱེད་པར་བྱེད་དོ། །དེ་མ་ཡིན་ཏེ། བདག་ཉིད་མི་འདོད་དུ་ཟིན་ཀྱང་དེ་འདི་སྙམ་དུ་སེམས་ཏེ། སེམས་ཅན་བདག་ལས་སྡུག་པ་དང་  
གཅེས་པ་དང། དགའ་བ་དང། ཡིད་དུ་འོང་བ་གང་ཡིན་པ་དེ་དག་ལ་མཁོ་བ་དང། འཆང་བ་དང། ལོངས་སྤྱོད་དུ་འགྱུར་རོ་སྙམ་ནས་དེ་དག་གི་དོན་དུ་གཞན་དག་གི་མཛའ་བ་འབྱེད་པར་  
བྱེད་དོ༑ ༑ཡང་ན་གཞན་གྱིས་དེ་ལ་འདི་སྐད་དུ་ཁྱོད་ཚུར་ཤོག་ལ་མིང་འདི་ཞེས་བྱ་བའི་མཛའ་བོ་ཕྱེ་ཞིག་དང། ངས་ཁྱོད་ལ་འདི་དང་འདི་ལྟ་བུ་ཞིག་སྦྱིན་ནོ། །འདི་དང་འདི་ལྟ་བུ་ཞིག་བྱའོ།།  
ཞེས་བསྒོས་ནས་དེས་ལོངས་སྤྱོད་དེ་དག་འདོད་ནས་གཞན་དག་གི་མཛའ་བོ་འབྱེད་པར་བྱེད་དོ། །དཔེར་ན། བྲམ་ཟེའི་བསོད་སྙོམས་སྟེར་པའི་ཁྱིམ་ནོར་མ་བགོས་པ་དེ་དག་ལས་དེའི་ལྷུང་  
བཟེད་གཅིག་དང། གོས་གཅིག་དང། ཟན་གཅིག་པུ་འོང་བ་ལ་དེ་འདི་སྙམ་དུ་སེམས་ཏེ། ཇི་སྲིད་དུ་འདི་དག་ལྷན་ཅིག་ན་འཁོད་ཅིང་མཐུན་པ་དེ་སྲིད་དུ་འདི་དག་ལས་བདག་གི་ལྷུང་  
བཟེད་གཅིག་དང། གོས་གཅིག་དང། ཟན་གཅིག་པུ་འོང་གི་བདག་གིས་འདི་དག་དབྱེ་བའི་ཐབས་ཤིག་བྱ་གོར་མ་ཆག་སྙམ་ནས་དེ་དག་འབྱེད་པའི་ཐབས་བྱེད་པ་ལྟ་བུ་དང། དཔེར་  
ན༑ རྒྱལ་པོ་གཉིས་ཕན་ཚུན་མི་མཐུན་ཏེ། ནང་ན་འཁོད་པ་རྣམས་ནི། ཕྱི་རོལ་གྱི་ལོངས་སྤྱོད་འདོད་ནས་ཕྱི་རོལ་པ་རྣམས་དབྱེ་བའི་ཐབས་བྱེད་ལ། ཕྱི་རོལ་པ་རྣམས་ནི། ནང་གི་ལོངས་  
  
  
༄༅། །སྤྱོད་འདོད་ནས་ནང་ན་འཁོད་པ་རྣམས་དབྱེ་བའི་ཐབས་བྱེད་པ་དེ་ལྟ་བུ་ནི། ཆགས་པ་ལས་བྱུང་བ་ཡིན་ནོ། །ཞེ་སྡང་ལས་བྱུང་བ་ཇི་ལྟ་བུ་ཞེ་ན། སྨྲས་པ། ཇི་ལྟར་འདི་  
ན་ཁ་ཅིག་གང་ལ་ཀུན་ནས་མནར་སེམས་དང་ཁྲོ་བའི་སེམས་ཡོད་པའི་ཕྱིར་དེའི་མཛའ་བོ་འབྱེད་པར་བྱེད་དོ། །དེ་མ་ཡིན་ཏེ། དེ་ལ་ཀུན་ནས་མནར་སེམས་དང། ཁྲོ་བའི་སེམས་མེད་  
དུ་ཟིན་ཀྱང་སེམས་ཅན་དེ་དག་གི་སྡུག་པ་དང། གཅེས་པ་དང། དགའ་བ་དང། ཡིད་དུ་འོང་བ་དེ་དག་ལ་ཀུན་ནས་མནར་སེམས་དང་ཁྲོ་བའི་སེམས་ཡོད་པའི་ཕྱིར་དེ་འདི་སྙམ་  
དུ་སེམས་ཏེ། དེ་དག་ཡུན་རིང་པོར་མི་བཟོད་ཅིང་མི་བདེ་ལ་སེམས་མངོན་པར་མི་དགའ་བར་འགྱུར་བར་བྱའོ་སྙམ་ནས་དེ་དག་གི་མཛའ་བོ་དེ་འབྱེད་པར་བྱེད་པ་དེ་ལྟ་བུ་ནི། ཞེ་  
སྡང་ལས་བྱུང་བ་ཡིན་ནོ། །གཏི་མུག་ལས་བྱུང་བ་ཇི་ལྟ་བུ་ཞེ་ན། བྲམ་ཟེ་དག་འདི་སྐད་དུ་ལུག་གསོད་པ་དང། བྱ་གག་གསོད་པ་དང། ཕག་གསོད་པ་དང། བྱ་བ་དང། རྔོན་པ་  
དང། ཆོམ་རྐུན་དང། གཤེད་མ་དང། བཙོན་རྫི་དང། ཁྱི་ཤ་ཅན་དང། རི་བོང་རྒྱས་འཆོར་བ་དེ་དག་ནི། དབྱེ་བར་བྱའོ། །ཅིའི་ཕྱིར་ཞེ་ན། ཇི་སྲིད་དུ་འདི་དག་ལྷན་ཅིག་འཁོད་  
ཅིང་མཐུན་པ་དེ་སྲིད་དུ་བསོད་ནམས་མ་ཡིན་པ་མང་དུ་འཕེལ་བར་འགྱུར་ལ། ཕྱི་ན་ནི། དེ་ལྟར་མི་འགྱུར་རོ། །ཞེས་ཟེར་ཏེ། ལས་དེ་ལ་ཅིའང་མི་འོང་བར་ལྟ་ཞིང་འབྲས་བུ་མེད་པར་  
  
  
ལས་འདི་མེད་དོ། །ལས་འདིའི་འབྲས་བུ་རྣམ་པར་སྨིན་པ་མེད་དོ། །ཞེས་ཟེར་ཏེ་གཏི་མུག་ལས་བྱུང་བའི་ཕྲ་མ་ཟེར་བ་དེ་ལྟ་བུ་ནི། གཏི་མུག་  
ལས་བྱུང་བ་ཡིན་ནོ། །ཚིག་རྩུབ་པོ་ནི། རྣམ་པ་གསུམ་སྟེ། ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །ཚིག་རྩུབ་པོ་ཆགས་པ་ལས་བྱུང་བ་  
གང་ཞེ་ན། སྨྲས་པ། ཇི་ལྟར་འདི་ན་ཁ་ཅིག་ཡོ་བྱད་གང་འདོད་པ་དེའི་རྒྱུ་དང། རྐྱེན་གྱིས་གཞན་ལ་ཚིག་རྩུབ་པོས་ཀུན་ཏུ་སྤྱོ་བར་བྱེད་དོ། །དེ་མ་ཡིན་ཏེ། བདག་ཉིད་མི་འདོད་དུ་ཟིན་  
ཀྱང་དེ་འདི་སྙམ་དུ་སེམས་ཏེ། སེམས་ཅན་བདག་ལ་སྡུག་པ་དང་གཙེས་པ་དང། དགའ་བ་དང། ཡིད་དུ་འོང་བ་དེ་དག་ལ་མཁོ་བ་དང། འཆང་བ་དང། ལོངས་སྤྱོད་དུ་འགྱུར་རོ་སྙམ་  
ནས་དེ་དག་གི་དོན་དུ་གཞན་ལ་ཚིག་རྩུབ་པོས་ཀུན་ཏུ་སྤྱོ་བར་བྱེད་དེ། དཔེར་ན། ཡི་གེའམ། རྩིས་སམ། བགྲང་བའམ། ལག་རྩིས་སམ་བཟོའི་གནས་སམ། ལས་ཀྱི་གནས་  
གང་ཡང་རུང་བའི་སྒོ་ནས་གྲོང་དང། གྲོང་རྡལ་དང། ཡུལ་འཁོར་དང། རྒྱལ་པོའི་ཕོ་བྲང་དེ་དང་དེ་དག་ཏུ་བསྒོས་ན། དེས་ལོངས་སྤྱོད་དེ་དག་འདོད་ནས་གཞན་ལ་ཚིག་རྩུབ་པོས་ཀུན་  
ཏུ་སྤྱོ་བར་བྱེད་དོ། །ཡང་ན་གཞན་གྱིས་དེ་ལ་འདི་སྐད་དུ། ཁྱོད་ཚུར་ཤོག་ལ་མིང་འདི་ཞེས་བྱ་བ་ལ་ཚིག་རྩུབ་པོས་ཀུན་ཏུ་སྤྱོས་ཤིག་དང། ངས་ཁྱོད་ལ་འདི་དང་འདི་ལྟ་བུ་ཞིག་སྦྱིན་  
  
  
༄༅། །ནོ༑ ༑འདི་དང་འདི་ལྟ་བུ་ཞིག་བྱའོ། །ཞེས་བསྒོས་ནས་དེ་ལོངས་སྤྱོད་དེ་དག་འདོད་ནས་གཞན་ལ་ཚིག་རྩུབ་པོས་ཀུན་ཏུ་སྤྱོ་བར་བྱེད་པ་དེ་ལྟ་བུ་ནི། ཆགས་  
པ་ལས་བྱུང་བ་ཡིན་ནོ། །ཞེ་སྡང་ལས་བྱུང་བ་ཇི་ལྟ་བུ་ཞེ་ན་སྨྲས་པ། ཇི་ལྟར་འདི་ན་ཁ་ཅིག་གང་ལ་ཀུན་ནས་མནར་སེམས་དང་ཁྲོ་བའི་སེམས་ཡོད་པའི་ཕྱིར་དེ་ལ་ཚིག་རྩུབ་  
པོས་ཀུན་ཏུ་སྤྱོ་བར་བྱེད་དོ། །དེ་མ་ཡིན་ཏེ། དེ་ལ་ཀུན་ནས་མནར་སེམས་དང། ཁྲོ་བའི་སེམས་མེད་དུ་ཟིན་ཀྱང་གང་དག་གི་སེམས་ཅན་སྡུག་བསྔལ་བ་དང། གཅེས་པ་དང། དགའ་  
བ་དང། ཡིད་དུ་འོང་བ་དེ་དག་ལ་ཀུན་ནས་མནར་སེམས་དང། ཁྲོ་བའི་སེམས་ཡོད་པའི་ཕྱིར་དེ་འདི་སྙམ་དུ་སེམས་ཏེ། དེ་དག་ཡུན་རིང་པོར་མི་བཟོད་ཅིང་མི་བདེ་ལ་སེམས་མངོན་  
པར་མི་དགའ་བར་བྱའོ་སྙམ་ནས་སེམས་ཅན་དེ་ལ་ཚིག་རྩུབ་པོས་ཀུན་ཏུ་སྤྱོ་བར་བྱེད་པ་དེ་ལྟ་བུ་ནི། ཞེ་སྡང་ལས་བྱུང་བ་ཡིན་ནོ་།གཏི་མུག་ལས་བྱུང་བ་ཇི་ལྟ་བུ་ཞེ་ན། སྨྲས་པ་  
དཔེར་ན། མེའི་ལས་སྤྱོད་པ་དང། རལ་པ་ཅན་དག་ནི། ཕལ་ཆེར་ཚིག་རྩུབ་པོ་སྨྲ་བ་ཡིན་ཏེ། དེ་དག་གི་སློབ་མ་ཁྱིམ་པ་གོས་དཀར་པོ་ཅན་གང་ཡིན་པ་དེ་དག་འདི་སྙམ་དུ་སེམས་  
ཏེ༑ བདག་ཅག་གི་སྟོན་པ་ནི། ཤེས་པས་ཤེས་ཤིང། མཐོང་བས་མཐོང་ལ། དེ་ལ་ཚིག་རྩུབ་པོ་སྨྲ་བས་ན། འདི་ལྟ་སྟེ། ཚིག་རྩུབ་པོ་འདི་ནི། ལེགས་པ་ཞིག་ཡིན་གོར་མ་ཆག་  
  
  
འདི་ནི། ཤིན་ཏུ་བཟང་བ་ཞིག་ཡིན་གོར་མ་ཆག་གོ་སྙམ་སྟེ། ལས་དེ་ལ་ཅིའང་མི་འོང་བར་ལྟ་ཞིང་འབྲས་བུ་མེད་པར་ལྟ་ལ་འདི་སྐད་དུ་སྨྲ་སྟེ། ལས་འདི་མེད་དོ། །ལས་འདིའི་འབྲས་བུ་  
རྣམ་པར་སྨིན་པ་མེད་དོ། །ཞེས་ཟེར་ཏེ། གཏི་མུག་ལས་བྱུང་བའི་ཚིག་རྩུབ་པོ་སྨྲ་བ་དེ་ལྟ་བུ་ནི། གཏི་མུག་ལས་བྱུང་བ་ཡིན་ནོ་།ཚིག་ཀྱལ་པ་ནི། རྣམ་པ་གསུམ་སྟེ། ཆགས་པ་ལས་  
བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །ཚིག་ཀྱལ་པ་ཆགས་པ་ལས་བྱུང་བ་གང་ཞེ་ན། སྨྲས་པ་ཇི་ལྟར་འདི་ན་ཁ་ཅིག་ཡོ་བྱད་གང་འདོད་པ་དེའི་རྒྱུ་དང་  
དེའི་རྐྱེན་གྱིས་གཞན་དག་ལ་ཚིག་ཀྱལ་པས་འདྲིད་པར་བྱེད་དོ། །དེ་མ་ཡིན་ཏེ། བདག་ཉིད་མི་འདོད་དུ་ཟིན་ཀྱང་དེ་འདི་སྙམ་དུ་སེམས་ཏེ། སེམས་ཅན་བདག་ལ་སྡུག་པ་དང། གཅེས་  
པ་དང། དགའ་བ་དང། ཡིད་དུ་འོང་བ་དེ་དག་ལ་མཁོ་པ་དང་འཆང་བ་དང། དེ་དག་གི་ལོངས་སྤྱོད་དུ་འགྱུར་རོ་སྙམ་ནས་དེ་དག་གི་དོན་དུ་གཞན་ལ་ཚིག་ཀྱལ་པས་འདྲིད་པར་བྱེད་དོ། །  
ཡང་ན་གཞན་གྱིས་དེ་ལ་འདི་སྐད་དུ་ཁྱོད་ཚུར་ཤོག་ལ་མིང་འདི་ཞེས་བྱ་བ་ལ་ཚིག་ཀྱལ་པས་བྲིད་ཅིག་དང། ངས་ཁྱོད་ལ་འདི་དང་འདི་ལྟ་བུ་ཞིག་སྦྱིན་ནོ། །འདི་དང་འདི་ལྟ་བུ་ཞིག་བྱའོ། །  
ཞེས་བསྒོས་ནས་དེ་ལོངས་སྤྱོད་དེ་དག་འདོད་ནས་གཞན་དག་ལ་ཚིག་ཀྱལ་པས་འབྲིད་པར་བྱེད་དེ། དཔེར་ན། བུད་མེད་སྐྱེས་པ་ལ་རག་ལས་ན་ཚིག་ཀྱལ་པ་མང་དུ་སྨྲ་བ་དང། སྐྱེས་བ་བུད་  
  
  
༄༅། །མེད་ལ་རག་ལས་ན། ཚིག་ཀྱལ་པ་མང་དུ་སྨྲ་བ་ལྟ་བུ་དང། དཔེར་ན། ཟློས་གར་མཁན་དང། གར་མཁན་དང། བཞད་གད་དང། སྒེག་པ་དང། སྨད་ཚོང་  
མ་དང། སྨད་ཚོང་མའི་གཙོ་མོ་དང། སྒྱུ་རྩལ་བྱེད་པ་རྣམས་ཀྱིས་གཞན་དག་གི་ལོངས་སྤྱོད་དག་འདོད་ནས་གཞན་དག་ལ་ཚིག་ཀྱལ་པ་སྨྲ་བར་བྱེད་པ་ལྟ་བུའམ། ཡང་ན་སངས་  
རྒྱས་ཀྱིས་གསུངས་པ་དབྱངས་དང་སྦྱོར་བ་ལ་ཆགས་ཏེ། ཆགས་པ་ལས་བྱུང་བའི་ཚིག་ཀྱལ་པ་སྨྲ་བ་དེ་ལྟ་བུ་ནི། ཆགས་པ་ལས་བྱུང་བ་ཡིན་ནོ། །ཚིག་ཀྱལ་པ་ཞེ་སྡང་ལས་  
བྱུང་བ་ཇི་ལྟ་བུ་ཞེ་ན། སྨྲས་པ། ཇི་ལྟར་འདི་ན་ཁ་ཅིག་གང་ལ་ཀུན་ནས་མནར་སེམས་དང། ཁྲོ་བའི་སེམས་ཡོད་པའི་ཕྱིར་དེ་ལ་ཚིག་ཀྱལ་པས་འདྲིད་པར་བྱེད་དོ། །དེ་མ་ཡིན་ཏེ་  
དེ་ལ་ཀུན་ནས་མནར་སེམས་དང། ཁྲོ་བའི་སེམས་མེད་དུ་ཟིན་ཀྱང་དེ་དེ་དག་གི་སེམས་ཅན་སྡུག་པ་དང། གཅེས་པ་དང། དགའ་བ་དང། ཡིད་དུ་འོང་བ་དེ་དག་ལ་ཀུན་ནས་  
མནར་སེམས་དང། ཁྲོ་བའི་སེམས་ཡོད་པའི་ཕྱིར་དེ་འདི་སྙམ་དུ་སེམས་ཏེ། དེ་དག་ཡུན་རིང་པོར་མི་བཟོད་ཅིང་མི་བདེ་ལ་སེམས་མངོན་པར་མི་དགའ་བར་འགྱུར་བར་བྱའོ་སྙམ་ནས་  
དེ་དག་ལ་ཚིག་ཀྱལ་པས་འདྲིད་པར་བྱེད་པ་དེ་ལྟ་བུ་ནི། ཞེ་སྡང་ལས་བྱུང་བ་ཡིན་ནོ། །ཚིག་ཀྱལ་པ་གཏི་མུག་ལས་བྱུང་བ་ཇི་ལྟ་བུ་ཞེ་ན། སྨྲས་པ། བྲམ་ཟེ་དག་འདི་སྐད་དུ། མི་ནི་  
  
  
།གྲོལ་བར་འགྱུར་རོ། །ངེས་པར་འབྱུང་བར་འགྱུར་རོ། །བདེ་བ་དང་སྡུག་བསྔལ་བ་ལས་འདའ་བར་འགྱུར་རོ་།བདེ་བ་དང་སྡུག་བསྔལ་བ་ལས་འདས་པ་ཡང་ཐོབ་  
པར་འགྱུར་རོ། །དེ་བཞིན་དུ་མཆོད་སྦྱིན་དང། དཀའ་ཐུབ་ངན་པ་རྣམ་པ་སྣ་ཚོགས་ཀྱང་དེ་དང་འདྲའོ། །ཞེས་ཟེར་ཏེ། ལས་དེ་ལ་ཅིའང་མི་འོང་བར་ལྟ་ཞིང་འབྲས་བུ་མེད་པར་ལྟ་ལ་  
འདི་ལྟར་ལྟ་ཞིང་འདི་སྐད་དུ་སྨྲ་སྟེ། ལས་འདི་མེད་དོ། །ལས་འདིའི་འབྲས་བུ་རྣམ་པར་སྨིན་པ་མེད་དོ། །ཞེས་ཟེར་ཏེ། གཏི་མུག་ལས་བྱུང་བའི་ཚིག་ཀྱལ་པ་སྨྲ་བ་དེ་ལྟ་བུ་ནི། གཏི་མུག་  
ལས་བྱུང་བ་ཡིན་ནོ། །བརྣབ་སེམས་ནི། རྣམ་པ་གསུམ་སྟེ། ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །བརྣབ་སེམས་ཆགས་པ་ལས་བྱུང་བ་ཇི་  
ལྟ་བུ་ཞེ་ན། སྨྲས་པ། དཔེར་ན། ཆགས་པའི་ཀུན་ནས་དཀྲིས་པའི་རྗེས་ཐོགས་སུ་བརྣབ་སེམས་ཀྱི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ། འདི་ནི། བརྣབ་སེམས་ཆགས་པ་ལས་  
བྱུང་བ་ཡིན་ནོ། །བརྣབ་སེམས་ཞེ་སྡང་ལས་བྱུང་བ་གང་ཞེ་ན་སྨྲས་པ། དཔེར་ན། ཞེ་སྡང་གི་ཀུན་ནས་དཀྲིས་པའི་རྗེས་ཐོགས་སུ་བརྣབ་སེམས་ཀྱི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་  
སྟེ༑ འདི་ནི། བརྣབ་སེམས་ཞེ་སྡང་ལས་བྱུང་བ་ཡིན་ནོ། །བརྣབ་སེམས་གཏི་མུག་ལས་བྱུང་བ་གང་ཞེ་ན། སྨྲས་པ། དཔེར་ན། གཏི་མུག་གི་ཀུན་ནས་དཀྲིས་པའི་རྗེས་ཐོགས་སུ་བརྣབ་སེམས་  
  
  
༄༅། །ཀྱི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ། འདི་ནི། གཏི་མུག་ལས་བྱུང་བ་ཡིན་ནོ། །གནོད་སེམས་ནི། རྣམ་པ་གསུམ་སྟེ་ཆགས་པ་ལས་བྱུང་བ་  
དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །གནོད་སེམས་ཆགས་པ་ལས་བྱུང་བ་གང་ཞེ་ན། སྨྲས་པ། དཔེར་ན། ཆགས་པའི་ཀུན་ནས་དཀྲིས་པའི་རྗེས་ཐོགས་སུ་  
གནོད་སེམས་ཀྱི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ། འདི་ནི། ཆགས་པ་ལས་བྱུང་བའོ། །གནོད་སེམས་ཞེ་སྡང་ལས་བྱུང་བ་གང་ཞེ་ན། སྨྲས་པ། དཔེར་ན། ཞེ་སྡང་གི་ཀུན་  
ནས་དཀྲིས་པའི་རྗེས་ཐོགས་སུ་གནོད་སེམས་ཀྱི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ། འདི་ནི། ཞེ་སྡང་ལས་བྱུང་བ་ཡིན་ནོ་།གནོད་སེམས་གཏི་མུག་ལས་བྱུང་བ་གང་ཞེ་ན་  
སྨྲས་པ༑ དཔེར་ན། གཏི་མུག་གི་ཀུན་ནས་དཀྲིས་པའི་རྗེས་ཐོགས་སུ་གནོད་སེམས་ཀྱི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ། འདི་ནི། གཏི་མུག་ལས་བྱུང་བའོ། །ལོག་པར་ལྟ་  
བ་ནི༑ རྣམ་པ་གསུམ་སྟེ། ཆགས་པ་ལས་བྱུང་བ་དང། ཞེ་སྡང་ལས་བྱུང་བ་དང། གཏི་མུག་ལས་བྱུང་བའོ། །ལོག་པར་ལྟ་བ་ཆགས་པ་ལས་བྱུང་བ་གང་ཞེ་ན། སྨྲས་པ། དཔེར་ན་  
ཆགས་པ་ཀུན་ནས་དཀྲིས་པའི་རྗེས་ཐོགས་སུ་ལོག་པར་ལྟ་བའི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ། འདི་ནི། ཆགས་པ་ལས་བྱུང་བའོ། །ལོག་པར་ལྟ་བ་ཞེ་སྡང་ལས་བྱུང་  
  
  
སྨྲས་པ། དཔེར་ན། ཞེ་སྡང་གི་ཀུན་ནས་དཀྲིས་པའི་རྗེས་ཐོགས་སུ་ལོག་པར་ལྟ་བའི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ། འདི་ནི། ཞེ་སྡང་ལས་བྱུང་བ་ཡིན་ནོ། །  
ལོག་པར་ལྟ་བ་གཏི་མུག་ལས་བྱུང་བ་ཇི་ལྟ་བུ་ཞེ་ན། སྨྲས་པ་དཔེར་ན། གཏི་མུག་གི་ཀུན་ནས་དཀྲིས་པའི་རྗེས་ཐོགས་སུ་ལོག་པར་ལྟ་བའི་ཀུན་ནས་དཀྲིས་པ་སྐྱེད་པར་བྱེད་པ་ལྟ་བུ་སྟེ་  
འདི་ནི༑ གཏི་མུག་ལས་བྱུང་བའོ། །མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་པར་སྦྱར་ཏེ། སྲོག་གཅོད་པ་ནི། རྣམ་པ་གསུམ་སྟེ་ཆུང་ངུ་དང། འབྲིང་དང། ཆེན་པོའོ། །སྲོག་  
གཅོད་པ་ཆེན་པོ་ཀུན་ཏུ་བསྟེན་ཅིང་བསྒོམས་ཏེ་མང་དུ་བྱས་པས་ནི་ལུས་དང་བྲལ་ཏེ་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བ་སེམས་ཅན་དམྱལ་བ་རྣམས་སུ་སྐྱེ་བར་  
འགྱུར་རོ། །སྲོག་གཅོད་པ་འབྲིང་ཀུན་ཏུ་བསྟེན་ཅིང་བསྒོམས་ཏེ་མང་དུ་བྱས་པས་ནི། ལུས་དང་བྲལ་ཏེ་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བ་དུད་འགྲོ་རྣམས་དང་སྐལ་བ་  
མཉམ་པར་སྐྱེ་བར་འགྱུར་རོ། །སྲོག་གཅོད་པ་ཆུང་ངུ་ཀུན་ཏུ་བསྟེན་ཅིང་བསྒོམས་ཏེ་མང་དུ་བྱས་པས་ནི། ལུས་དང་བྲལ་ཏེ་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བ་ཡི་དྭགས་  
རྣམས་དང་སྐལ་པ་མཉམ་པར་སྐྱེ་བར་འགྱུར་རོ། །ཇི་ལྟར་སྲོག་གཅོད་པ་རྣམ་པ་གསུམ་ཡོད་པ་དེ་བཞིན་དུ་མ་བྱིན་པར་ལེན་པ་དང་འདོད་པ་ལ་ལོག་པར་གཡེམ་པ་དང། བརྫུན་དུ་  
  
  
༄༅། །སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་བ་དང། བརྣབ་སེམས་དང། གནོད་སེམས་དང། ལོག་པར་ལྟ་བ་ལ་ཡང་ཆུང་ངུ་དང། འབྲིང་དང་  
ཆེན་པོ་ཡོད་དེ། ལོག་པར་ལྟ་བ་ཆེན་པོ་ཀུན་ཏུ་བསྟེན་ཅིང་བསྒོམས་ཏེ་མང་དུ་བྱས་པས་ནི། ལུས་དང་བྲལ་ནས་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བ་སེམས་ཅན་  
དམྱལ་བ་རྣམས་སུ་སྐྱེ་བར་འགྱུར་རོ། །ལོག་པར་ལྟ་བ་འབྲིང་ཀུན་ཏུ་བསྟེན་ཅིང་བསྒོམས་ཏེ་མང་དུ་བྱས་པས་ནི། ལུས་དང་བྲལ་ཏེ་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་  
བ་དུད་འགྲོ་རྣམས་དང་སྐལ་པ་མཉམ་པར་སྐྱེ་བར་འགྱུར་རོ། །ལོག་པར་ལྟ་བ་ཆུང་ངུ་ཀུན་ཏུ་བསྟེན་ཅིང་བསྒོམས་ཏེ་མང་དུ་བྱས་པས་ནི། ལུས་དང་བྲལ་ཏེ་ཤི་བའི་འོག་ཏུ་ངན་སོང་  
ངན་འགྲོ་ལོག་པར་ལྟུང་བ་ཡི་དྭགས་ཁམས་དང་སྐལ་པ་མཉམ་པར་སྐྱེ་བར་འགྱུར་རོ། །ལས་གདགས་པ་ཚིགས་གསུམ་པའོ།། །།སྡོམ་ནི་ཆུང་དང་འབྲིང་དང་ཆེན་པོ་དང། །  
ཆ་ཤས་ཇི་ལྟར་གསེ་བ་དང། །ཉེས་པར་སྤྱོད་པས་བསྡུས་པ་དང་།ཆོས་གསུམ་དག་དང་ལྡན་ཅིག་འབྱུང། །མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་པར་སྦྱར་ཏེ་སྲོག་  
གཅོད་པ་ནི། རྣམ་པ་གསུམ་སྟེ། ཆུང་ངུ་དང། འབྲིང་དང། ཆེན་པོའོ། །སྲོག་གཅོད་པ་ཆུང་ངུ་དང། འབྲིང་དང། ཆེན་པོར་ཇི་ལྟར་ཤེས་པར་བྱ་ཞེ་ན། སྨྲས་པ། སོ་སོའི་རྒྱུ་ལས་སྲོག་  
  
  
འབྲིང་དང། ཆེན་པོར་ཤེས་པར་བྱའོ། །ཇི་ལྟ་ཞེ་ན། སྨྲས་པ། ཀུན་ནས་དཀྲིས་པ་ཆུང་ངུས་ཀུན་ནས་དཀྲིས་ཏེ་སྲོག་ཆགས་ཀྱི་སྲོག་གཅོད་པར་བྱེད་ན་ནི་  
རྣམ་པར་སྨིན་པ་ཆུང་ངུར་འགྱུར་རོ། །ཀུན་ནས་དཀྲིས་པ་འབྲིང་དང། ཆེན་པོས་ཀུན་ནས་དཀྲིས་ཏེ་སྲོག་ཆགས་ཀྱི་སྲོག་གཅོད་པར་བྱེད་ན་ནི། རྣམ་པར་སྨིན་པ་འབྲིང་དང། ཆེན་པོར་  
འགྱུར་ཏེ། དཔེར་ན། དགེ་བའི་རྩ་བ་ཆད་པ་གཉིས་ཤིག་སྲོག་ཆགས་ཀྱི་སྲོག་གཅོད་པར་བྱེད་ལ། དེ་གཉི་ག་ཡང་ཕ་ཡང་མ་ཡིན། མ་ཡང་མ་ཡིན་ན། གང་ཁ་ན་མ་ཐོ་བ་ཆེན་པོ་  
འགྱུར་ཞེ་ན། སྨྲས་པ། གང་ཀུན་ནས་དཀྲིས་པ་ཆེས་ཆེ་བས་ཀུན་ནས་དཀྲིས་ཏེ་སྲོག་གཅོད་པར་བྱེད་པའོ། །ཀུན་ནས་དཀྲིས་པ་མཉམ་པའི་ནི། རྣམ་པར་སྨིན་པ་ཡང་མཉམ་མོ། །  
གཅིག་ནི། ཕའམ། མ་ཡིན་ན། གང་ཁ་ན་མ་ཐོ་བ་ཆེས་ཆེ་བར་འགྱུར་ཞེ་ན། སྨྲས་པ། ཕའམ། མ་གང་ཡིན་པའོ། །གཉི་ག་ཕའམ། མ་ཡིན་ན། གང་ཁ་ན་མ་ཐོ་བ་ཆེས་ཆེ་བར་  
འགྱུར་ཞེ་ན། སྨྲས་པ། གང་ཀུན་ནས་དཀྲིས་པ་ཆེས་ཆེ་བས་ཀུན་ནས་དཀྲིས་ཏེ་སྲོག་གཅོད་པར་བྱེད་པའོ། །ཀུན་ནས་དཀྲིས་པ་མཉམ་པའི་ནི། རྣམ་པར་སྨིན་པ་ཡང་མཉམ་པ་ལྟ་བུའོ་  
དཔེར་ན། དགེ་བའི་རྩ་བ་ཆད་པ་མ་ཡིན་པ་གཉིས་ཤིག་སྲོག་ཆགས་ཀྱི་སྲོག་གཅོད་པར་བྱེད་ལ་དེ་གཉི་ག་ཕ་ཡང་མ་ཡིན་མ་ཡང་མ་ཡིན་ན། གང་ཁ་ན་མ་ཐོ་བ་ཆེས་ཆེ་བར་འགྱུར་ཞེ་  
  
  
༄༅། །ན༑ སྨྲས་པ། གང་ཆེས་དགེ་བའི་ཆོས་ཅན་ཡིན་པའོ་།གཉི་ག་ཆོས་ཅན་དུ་མཉམ་ན་གང་ཆེས་ཁ་ན་མ་ཐོ་བ་ཆེན་པོར་འགྱུར་ཞེ་ན། སྨྲས་པ། གང་ཀུན་ནས་  
དཀྲིས་པ་ཆེན་པོས་ཀུན་ནས་དཀྲིས་ཏེ་སྲོག་གཅོད་པར་བྱེད་པའོ། །ཀུན་ནས་དཀྲིས་པ་མཉམ་པའི་ནི། རྣམ་པར་སྨིན་པ་ཡང་མཉམ་མོ། །གཅིག་ནི། ཕའམ་མ་ཡིན་ན། གང་ཁ་ན་  
མ་ཐོ་བ་ཆེས་ཆེ་བར་འགྱུར་ཞེ་ན། སྨྲས་པ། ཕའམ་མ་གང་ཡིན་པའོ། །གཉི་ག་ཕའམ་མ་ཡིན་ན། གང་ཁ་ན་མ་ཐོ་བ་ཆེས་ཆེ་བར་འགྱུར་ཞེ་ན། སྨྲས་པ། གང་ཆེས་དགེ་བའི་  
ཆོས་ཅན་ཡིན་པའོ། །གཉི་ག་ཆོས་ཅན་དུ་མཉམ་ན། གང་ཆེས་ཁ་ན་མ་ཐོ་བ་ཆེན་པོར་འགྱུར་ཞེ་ན། སྨྲས་པ། གང་ཀུན་ནས་དཀྲིས་པ་ཆེན་པོས་ཀུན་ནས་དཀྲིས་ཏེ་སྲོག་གཅོད་  
པར་བྱེད་པའོ། །ཀུན་ནས་དཀྲིས་པ་མཉམ་པའི་ནི། རྣམ་པར་སྨིན་པ་ཡང་མཉམ་པ་ལྟ་བུའོ། །སྲོག་གཅོད་པ་ཇི་ལྟ་བ་བཞིན་དུ་མ་བྱིན་པར་ལེན་པ་དང། འདོད་པ་ལ་ལོག་པར་  
གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་བ་དང། བརྣབ་སེམས་དང། གནོད་སེམས་དང། ལོག་པར་ལྟ་བ་རྣམས་ཀྱང་དེ་བཞིན་དུ་སྦྱར་  
རོ༑ ༑མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་པར་སྦྱར་ཏེ། ཉེས་པར་སྤྱོད་པ་ནི། རྣམ་པ་གསུམ་སྟེ། ལུས་ཀྱིས་ཉེས་པར་སྤྱོད་པ་དང། ངག་གིས་ཉེས་པར་སྤྱོད་པ་དང་  
  
  
ཅི་མི་དགེ་བ་བཅུའི་ལས་རྣམས་ཀྱིས་ཉེས་པར་སྤྱོད་པ་གསུམ་བསྡུས་སམ། འོན་ཏེ་གསུམ་གྱིས་བཅུ་བསྡུས་ཤེ་ན། སྨྲས་པ། གསུམ་གྱིས་  
བཅུ་བསྡུས་ཀྱི། བཅུས་ནི། གསུམ་མ་བསྡུས་སོ། །གང་མ་བསྡུས་ཤེ་ན་སྨྲས་པ། ལུས་ཀྱིས་ཉེས་པར་སྤྱོད་པ་དང། ངག་གིས་ཉེས་པར་སྤྱོད་པ་དང། ཡིད་ཀྱིས་ཉེས་པར་སྤྱོད་  
པ་མ་བསྡུས་སོ། །ལུས་ཀྱིས་ཉེས་པར་སྤྱོད་པ་ནི། རྣམ་པ་གསུམ་སྟེ་སྲོག་ཆགས་གསོད་པ་དང། མ་བྱིན་པ་ལེན་པ་དང། འདོད་པ་ལ་ལོག་པར་གཡེམ་པའོ། །ཅི་ལུས་ཀྱི་ཉེས་  
པར་སྤྱོད་པ་རྣམ་པ་གསུམ་གྱིས་ལུས་ཀྱི་ཉེས་པར་སྤྱོད་པ་ཐམས་ཅད་བསྡུས་སམ། འོན་ཏེ་ཐམས་ཅད་ཀྱིས་རྣམ་པ་གསུམ་བསྡུས་ཤེ་ན་སྨྲས་པ། ལུས་ཀྱིས་ཉེས་པར་སྤྱོད་པ་  
ཐམས་ཅད་ཀྱིས་ལུས་ཀྱི་ཉེས་པར་སྤྱོད་པ་རྣམ་པ་གསུམ་བསྡུས་ཀྱི་རྣམ་པ་གསུམ་གྱིས་ནི། ཐམས་ཅད་མ་བསྡུས་སོ། །གང་མ་བསྡུས་ཤེ་ན། སྨྲས་པ། ལག་པ་དང། ཁུ་ཚུར་དང་  
ཐལ་ལྕག་གིས་བསྣུན་པ་དང། ཡལ་ག་དང་ལྕུག་མས་གནོད་པར་བྱ་བ་དང་ལྡན་པའི་ལུས་ཀྱི་ལས་དང། འབྲུའི་ཆང་དང་འབྲས་བུའི་ཆང་འཐུང་བ་དང། བརྐུ་བའི་སེམས་ཀྱིས་རང་གི་རྫས་  
ཁྱེར་བ་དང། བརྗེད་ངས་པ་དང་ཤེས་བཞིན་མེད་པས་ཁ་ཟས་ཟ་བའི་ལུས་ཀྱི་ལས་གང་ཡིན་པ་དང། བདག་གི་ཆུང་མ་ལ་ལོག་པར་འཇུག་པ་དང། ཕྱོགས་གང་ན་ཚུལ་ཁྲིམས་འཆལ་  
  
  
༄༅། །བའི་སྐྱེས་བུ་གང་ཟག་རྣམས་འཁོད་པ་དེ་ཡོངས་སུ་མ་སྤངས་པ་དང་ལྡན་པའི་ལུས་ཀྱི་ལས་སོ། །ངག་གི་ཉེས་པར་སྤྱོད་པ་ནི། རྣམ་པ་བཞི་སྟེ། བརྫུན་དུ་སྨྲ་  
བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པའོ། །ཅི་ངག་གིས་ཉེས་པར་སྤྱོད་པ་རྣམ་པ་བཞིས་ངག་གི་ཉེས་པར་སྤྱོད་པ་ཐམས་ཅད་བསྡུས་སམ། འོན་ཏེ་ཐམས་ཅད་ཀྱིས་  
རྣམ་པ་བཞི་བསྡུས་ཤེ་ན། སྨྲས་པ། ངག་གི་ཉེས་པར་སྤྱོད་པ་ཐམས་ཅད་ཀྱིས་ངག་གི་ཉེས་པར་སྤྱོད་པ་བཞི་བསྡུས་ཀྱི། རྣམ་པ་བཞིས་ནི། ཐམས་ཅད་མ་བསྡུས་སོ། །གང་མ་  
བསྡུས་ཤེ་ན། སྨྲས་པ། འདི་ལྟར་གཅིག་པུ་དབེན་པ་ན་གནས་ཤིང་ཚིག་ཏུ་སྨྲས་ཏེ། སྦྱིན་པ་མེད་དོ། །མཆོད་སྦྱིན་མེད་དོ། །སྦྱིན་སྲེག་མེད་དོ། །ལེགས་པར་སྤྱད་པ་མེད་དོ། །ཉེས་  
པར་སྤྱད་པ་མེད་དོ། །ལེགས་པར་སྤྱད་པ་དང། ཉེས་པར་སྤྱད་པའི་ལས་རྣམས་ཀྱི་འབྲས་བུ་རྣམ་པར་སྨིན་པ་མེད་དོ། །འཇིག་རྟེན་འདི་མེད་དོ། །འཇིག་རྟེན་ཕ་རོལ་མེད་དོ། །ཕ་མེད་  
དོ༑ ༑མ་མེད་དོ། །སེམས་ཅན་སྐྱེ་བ་མེད་དོ། །འཇིག་རྟེན་ན་དགྲ་བཅོམ་པ་ཡང་དག་པར་སོང་བ། ཡང་དག་པར་ཞུགས་པ་གང་འཇིག་རྟེན་འདི་དང་འཇིག་རྟེན་ཕ་རོལ་ཚེ་འདི་ཉིད་ལ་  
བདག་ཉིད་ཀྱི་མངོན་པར་ཤེས་པས་མངོན་སུམ་དུ་བྱས་ཏེ་བསྒྲུབས་ནས་ཁོང་དུ་ཆུད་དེ་བདག་ཅག་གི་སྐྱེ་བ་ཟད་དོ། །ཚངས་པར་སྤྱད་པ་བསྟེན་ཏོ། །བྱ་བ་བྱས་སོ། །འདི་ལས་སྲིད་པ་  
  
  
།ཞེས་ཟེར་བའོ་།ཡིད་ཀྱི་ཉེས་པར་སྤྱོད་པ་ནི། རྣམ་པ་གསུམ་སྟེ། བརྣབ་སེམས་དང་གནོད་སེམས་དང། ལོག་པར་ལྟ་བའོ། །ཅི་ཡིད་ཀྱི་  
ཉེས་པར་སྤྱོད་པ་རྣམ་པ་གསུམ་གྱིས་ཡིད་ཀྱི་ཉེས་པར་སྤྱོད་པ་ཐམས་ཅད་བསྡུས་སམ། འོན་ཏེ་ཐམས་ཅད་ཀྱིས་རྣམ་པ་གསུམ་བསྡུས་ཤེ་ན། སྨྲས་པ། ཡིད་ཀྱི་ཉེས་པར་སྤྱོད་པ་ཐམས་  
ཅད་ཀྱིས་ཡིད་ཀྱི་ཉེས་པར་སྤྱོད་པ་རྣམ་པ་གསུམ་བསྡུས་ཀྱི། རྣམ་པ་གསུམ་གྱིས་ནི། ཐམས་ཅད་མ་བསྡུས་སོ། །གང་མ་བསྡུས་ཤེ་ན་སྨྲས་པ། བརྣབ་སེམས་དང། གནོད་སེམས་དང་  
ལོག་པར་ལྟ་བ་དང་ལྡན་པའི་ཚོར་བ་དང། འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་དང། རྣམ་པར་ཤེས་པའོ་།ལྷན་ཅིག་འབྱུང་བའི་ཆོས་ནི། གསུམ་ཡོད་དོ། །ཆགས་  
པ་དང་ལྷན་ཅིག་འབྱུང་བའི་ཆོས་རྣམས་དང། ཞེ་སྡང་དང་ལྷན་ཅིག་འབྱུང་བའི་ཆོས་རྣམས་དང། གཏི་མུག་དང་ལྷན་ཅིག་འབྱུང་བའི་ཆོས་རྣམས་སོ། །ཆགས་པ་དང་ལྷན་ཅིག་འབྱུང་  
བའི་ཆོས་རྣམས་གང་ཞེ་ན། སྨྲས་པ། ཆགས་པ་དང་ལྷན་ཅིག་འབྱུང་བའི་ལུས་ཀྱི་ལས་དང། ངག་གི་ལས་དང། ཆགས་པ་དང་མཚུངས་པར་ལྡན་པའི་ཚོར་བ་དང། འདུ་ཤེས་དང། སེམས་  
པ་དང། རེག་པ་དང། ཡིད་ལ་བྱེད་པ་དང། རྣམ་པར་ཤེས་པ་སྟེ་འདི་དག་ནི། ཆགས་པ་དང་ལྷན་ཅིག་འབྱུང་བའི་ཆོས་རྣམས་ཞེས་བྱའོ། །ཞེ་སྡང་དང་ལྷན་ཅིག་འབྱུང་བ་དང། གཏི་  
  
  
༄༅། །མུག་དང་ལྷན་ཅིག་འབྱུང་བའི་ཆོས་རྣམས་གང་ཞེ་ན་སྨྲས་པ། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ལུས་ཀྱི་ལས་  
དང། ངག་གི་ལས་དང། ཞེ་སྡང་དང་ལྷན་ཅིག་འབྱུང་བ་དང་གཏི་མུག་དང་ལྷན་ཅིག་འབྱུང་བའི་ཚོར་བ་དང། འདུ་ཤེས་དང་སེམས་པ་དང། རེག་པ་དང། ཡིད་ལ་བྱེད་པ་  
དང། རྣམ་པར་ཤེས་པ་སྟེ། འདི་དག་ནི། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཆོས་རྣམས་ཞེས་བྱའོ། །ལས་གདགས་པ་ཚིགས་བཞི་  
པའོ།། །།སྡོམ་ནི། ལས་དང་རྣམ་རིག་མ་ཡིན་གཟུགས། །ཐོགས་པ་དང་ནི་སེམས་ལས་བྱུང། །དུ་ཞིག་ལས་དང་ལས་མ་ཡིན། །ཡང་དག་མ་བསྡམས་སྡོམ་  
པ་བཅུ༑ ༑ཆོས་གསུམ་ཡོད་དེ། ཆགས་པ་དང་ལྷན་ཅིག་འབྱུང་བའི་ཆོས་དང། ཞེ་སྡང་དང་ལྷན་ཅིག་འབྱུང་བའི་ཆོས་དང། གཏི་མུག་དང་ལྷན་ཅིག་འབྱུང་བའི་ཆོས་སོ། །ཆགས་  
པ་དང་ལྷན་ཅིག་འབྱུང་བའི་ཆོས་རྣམས་ལས་ཞེས་བྱའམ། འོན་ཏེ་ལས་མ་ཡིན་ཞེས་བྱ་ཞེ་ན། སྨྲས་པ། ལས་ཀྱང་ཡོད། ལས་མ་ཡིན་པ་ཡང་ཡོད་དོ། །ལས་གང་ཞེ་ན། སྨྲས་  
པ༑ ཆགས་པ་དང་ལྷན་ཅིག་འབྱུང་བའི་ལུས་ཀྱི་ལས་དང། ངག་གི་ལས་དང། སེམས་པ་སྟེ། འདི་ནི། ལས་ཡིན་ནོ། །ལས་མ་ཡིན་པ་གང་ཞེ་ན། སྨྲས་པ། ཆགས་པ་དང་  
  
  
འདུ་ཤེས་དང། རེག་པ་དང། ཡིད་ལ་བྱེད་པ་དང། རྣམ་པར་ཤེས་པ་སྟེ། འདི་ནི། ལས་མ་ཡིན་པའོ། །ཞེ་སྡང་དང་ལྷན་ཅིག་འབྱུང་བའི་ཆོས་རྣམས་  
དང། གཏི་མུག་དང་ལྷན་ཅིག་འབྱུང་བའི་ཆོས་རྣམས་ལས་ཞེས་བྱའམ། ལས་མ་ཡིན་ཞེས་བྱ་ཞེ་ན། སྨྲས་པ། ལས་ཀྱང་ཡོད། ལས་མ་ཡིན་པ་ཡང་ཡོད་དོ། །ལས་གང་ཞེ་ན། སྨྲས་པ་  
ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ལུས་ཀྱི་ལས་དང། ངག་གི་ལས་དང། སེམས་པ་སྟེ། འདི་ནི། ལས་ཡིན་ནོ། །ལས་མ་ཡིན་པ་གང་ཞེ་ན་  
སྨྲས་པ། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཚོར་བ་དང། འདུ་ཤེས་དང། རེག་པ་དང་ཡིད་ལ་བྱེད་པ་དང། རྣམ་པར་ཤེས་པ་སྟེ། འདི་ནི། ལས་  
མ་ཡིན་པའོ། །ཆགས་པ་དང་ལྷན་ཅིག་འབྱུང་བའི་ཆོས་རྣམས་རྣམ་པར་རིག་བྱེད་ཅེས་བྱ་བའམ། འོན་ཏེ་རྣམ་པར་རིག་བྱེད་མ་ཡིན་པ་ཞེས་བྱ་ཞེ་ན། སྨྲས་པ། རྣམ་པར་རིག་བྱེད་  
ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་ན། སྨྲས་པ། ཆགས་པ་དང་ལྷན་ཅིག་འབྱུང་བའི་ལུས་ཀྱི་རྣམ་པར་རིག་བྱེད་དང། ངག་གི་རྣམ་པར་  
རིག་བྱེད་དེ། འདི་ནི། རྣམ་པར་རིག་བྱེད་དོ། །རྣམ་པར་རིག་བྱེད་མ་ཡིན་པ་གང་ཞེ་ན། ལུས་ཀྱི་རྣམ་པར་རིག་བྱེད་མ་ཡིན་པ་དང་ངག་གི་རྣམ་པར་རིག་བྱེད་མ་ཡིན་པ་དང། ཆགས་  
  
  
༄༅། །པ་དང་ལྷན་ཅིག་འབྱུང་བའི་ཚོར་བ་དང། འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་དང། རྣམ་པར་ཤེས་པ་སྟེ། འདི་ནི། རྣམ་པར་  
རིག་བྱེད་མ་ཡིན་པའོ། །ཞེ་སྡང་དང་ལྷན་ཅིག་འབྱུང་བ་དང་གཏི་མུག་དང་ལྷན་ཅིག་འབྱུང་བའི་ཆོས་རྣམས་རྣམ་པར་རིག་བྱེད་ཅེས་བྱའམ། འོན་ཏེ་རྣམ་པར་རིག་བྱེད་མ་ཡིན་  
པ་ཞེས་བྱ་ཞེ་ན། སྨྲས་པ། རྣམ་པར་རིག་བྱེད་ཀྱང་ཡོད། རྣམ་པར་རིག་བྱེད་མ་ཡིན་པ་ཡང་ཡོད་དོ། །རྣམ་པར་རིག་བྱེད་གང་ཞེ་ན། སྨྲས་པ། ཞེ་སྡང་དང་ལྷན་ཅིག་འབྱུང་བ་དང་  
གཏི་མུག་དང་ལྷན་ཅིག་འབྱུང་བའི་ལུས་ཀྱི་རྣམ་པར་རིག་བྱེད་དང་ངག་གི་རྣམ་པར་རིག་བྱེད་དེ། འདི་ནི། རྣམ་པར་རིག་བྱེད་དོ། །རྣམ་པར་རིག་བྱེད་མ་ཡིན་པ་གང་ཞེ་ན། སྨྲས་པ་  
ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ལུས་ཀྱི་རྣམ་པར་རིག་བྱེད་མ་ཡིན་པ་དང། ངག་གི་རྣམ་པར་རིག་བྱེད་མ་ཡིན་པ་དང། ཞེ་སྡང་དང་ལྷན་ཅིག་  
འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཚོར་བ་དང་འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་དང་རྣམ་པར་ཤེས་པ་སྟེ། འདི་ནི། རྣམ་པར་རིག་བྱེད་  
མ་ཡིན་པའོ། །ཆགས་པ་དང་ལྷན་ཅིག་འབྱུང་བའི་ཆོས་རྣམས་གཟུགས་ཅན་ཞེས་བྱའམ། འོན་ཏེ་གཟུགས་ཅན་མ་ཡིན་པ་ཞེས་བྱ་ཞེ་ན་སྨྲས་པ། གཟུགས་ཅན་ཡང་ཡོད་  
  
  
།གཟུགས་ཅན་གང་དག་ཡིན་ཞེ་ན། སྨྲས་པ། ཆགས་པ་དང་ལྷན་ཅིག་འབྱུང་བའི་ལུས་ཀྱི་ལས་དང། ངག་གི་ལས་ཏེ། འདི་དག་ནི། གཟུགས་  
ཅན་ནོ༑ ༑གཟུགས་ཅན་མ་ཡིན་པ་གང་དག་ཡིན་ཞེ་ན། སྨྲས་པ། ཆགས་པ་དང་ལྷན་ཅིག་འབྱུང་བའི་ཚོར་བ་དང། འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་དང་  
རྣམ་པར་ཤེས་པ་སྟེ། འདི་དག་ནི། གཟུགས་ཅན་མ་ཡིན་པའོ། །ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཆོས་རྣམས་གཟུགས་ཅན་ཞེས་བྱའམ་  
འོན་ཏེ་གཟུགས་ཅན་མ་ཡིན་པ་ཞེས་བྱ་ཞེ་ན། སྨྲས་པ། གཟུགས་ཅན་ཡང་ཡོད། གཟུགས་ཅན་མ་ཡིན་པ་ཡང་ཡོད་དོ། །གཟུགས་ཅན་གང་དག་ཡིན་ཞེ་ན། སྨྲས་པ། ཞེ་  
སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ལུས་ཀྱི་ལས་དང། ངག་གི་ལས་ཏེ། འདི་དག་ནི། གཟུགས་ཅན་ནོ་།གཟུགས་ཅན་མ་ཡིན་པ་གང་དག་ཡིན་  
ཞེ་ན༑ སྨྲས་པ། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཚོར་བ་དང། འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་དང། རྣམ་པར་  
ཤེས་པ་སྟེ། འདི་དག་ནི། གཟུགས་ཅན་མ་ཡིན་པའོ། །ཆགས་པ་དང་ལྷན་ཅིག་འབྱུང་བའི་ཆོས་རྣམས་ཐོགས་པ་དང་བཅས་པ་ཞེས་བྱའམ། འོན་ཏེ་ཐོགས་པ་མེད་པ་ཞེས་བྱ་ཞེ་  
  
  
༄༅། །ན༑ སྨྲས་པ། ཐོགས་པ་དང་བཅས་པ་ཡང་ཡོད། ཐོགས་པ་མེད་པ་ཡང་ཡོད་དོ། །ཐོགས་པ་དང་བཅས་པ་གང་དག་ཡིན་ཞེ་ན་སྨྲས་པ། ཆགས་པ་དང་  
ལྷན་ཅིག་འབྱུང་བའི་ལུས་ཀྱི་རྣམ་པར་རིག་བྱེད་དང། ངག་གི་རྣམ་པར་རིག་བྱེད་དེ། འདི་དག་ནི། ཐོགས་པ་དང་བཅས་པའོ། །ཐོགས་པ་མེད་པ་གང་དག་ཡིན་ཞེ་ན། སྨྲས་པ་  
ཆགས་པ་དང་ལྷན་ཅིག་འབྱུང་བའི་ལུས་ཀྱི་རྣམ་པར་རིག་བྱེད་མ་ཡིན་པ་དང། ངག་གི་རྣམ་པར་རིག་བྱེད་མ་ཡིན་པ་དང། ཆགས་པ་དང་ལྷན་ཅིག་འབྱུང་བའི་ཚོར་བ་དང། འདུ་  
ཤེས་དང། སེམས་པ་དང། རེག་པ་དང། ཡིད་ལ་བྱེད་པ་དང། རྣམ་པར་ཤེས་པ་སྟེ། འདི་དག་ནི། ཐོགས་པ་མེད་པའོ། །ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་  
ཅིག་འབྱུང་བའི་ཆོས་རྣམས་ཐོགས་པ་དང་བཅས་པ་ཞེས་བྱའམ། འོན་ཏེ་ཐོགས་པ་མེད་པ་ཞེས་བྱ་ཞེ་ན། སྨྲས་པ། ཐོགས་པ་དང་བཅས་པ་ཡང་ཡོད། ཐོགས་པ་མེད་པ་ཡོད་  
དོ༑ ༑ཐོགས་པ་དང་བཅས་པ་གང་དག་ཡིན་ཞེ་ན། སྨྲས་པ། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ལུས་ཀྱིས་རྣམ་པར་རིག་བྱེད་དང། ངག་གི་  
རྣམ་པར་རིག་བྱེད་དེ། འདི་དག་ནི། ཐོགས་པ་དང་བཅས་པའོ། །ཐོགས་པ་མེད་པ་གང་དག་ཡིན་ཞེ་ན། སྨྲས་པ། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་  
  
  
ངག་གི་རྣམ་པར་རིག་བྱེད་མ་ཡིན་པ་དང། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཚོར་བ་  
དང། འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་དང། རྣམ་པར་ཤེས་པ་སྟེ། འདི་དག་ནི། ཐོགས་པ་མེད་པའོ། །ཆགས་པ་དང་ལྷན་ཅིག་འབྱུང་བའི་ཆོས་རྣམས་  
སེམས་བྱུང་བ་ཞེས་བྱའམ། འོན་ཏེ་སེམས་ལས་བྱུང་བ་མ་ཡིན་པ་ཞེས་བྱ་ཞེ་ན། སྨྲས་པ། སེམས་ལས་བྱུང་བ་ཡང་ཡོད། སེམས་ལས་བྱུང་བ་མ་ཡིན་པ་ཡང་ཡོད་དོ། །སེམས་  
ལས་བྱུང་བ་གང་དག་ཡིན་ཞེ་ན། སྨྲས་པ། ཆགས་པ་དང་ལྷན་ཅིག་འབྱུང་བའི་ཚོར་བ་དང། འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་སྟེ། འདི་དག་ནི། སེམས་  
ལས་བྱུང་བའོ། །སེམས་ལས་བྱུང་བ་མ་ཡིན་པ་གང་དག་ཡིན་ཞེ་ན་སྨྲས་པ། ཆགས་པ་དང་ལྷན་ཅིག་འབྱུང་བའི་ལུས་ཀྱི་ལས་དང་ངག་གི་ལས་དང། སེམས་པ་སྟེ། འདི་དག་  
ནི༑ སེམས་ལས་བྱུང་བ་མ་ཡིན་པའོ། །ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཆོས་རྣམས་སེམས་ལས་བྱུང་བ་ཞེས་བྱའམ། འོན་ཏེ་སེམས་ལས་  
བྱུང་བ་མ་ཡིན་པ་ཞེས་བྱ་ཞེ་ན། སྨྲས་པ། སེམས་ལས་བྱུང་བ་ཡང་ཡོད། སེམས་ལས་བྱུང་བ་མ་ཡིན་པ་ཡང་ཡོད་དོ། །སེམས་ལས་བྱུང་བ་གང་དག་ཡིན་ཞེ་ན། སྨྲས་པ། ཞེ་  
  
  
༄༅། །སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་བའི་ཚོར་བ་དང། འདུ་ཤེས་དང། སེམས་པ་དང། རེག་པ་དང། ཡིད་ལ་བྱེད་པ་སྟེ་  
འདི་དག་ནི། སེམས་ལས་བྱུང་བའོ། །སེམས་ལས་བྱུང་བ་མ་ཡིན་པ་གང་དག་ཡིན་ཞེ་ན། སྨྲས་པ། ཞེ་སྡང་དང་ལྷན་ཅིག་འབྱུང་བ་དང། གཏི་མུག་དང་ལྷན་ཅིག་འབྱུང་  
བའི་ལུས་ཀྱི་ལས་དང། ངག་གི་ལས་དང། སེམས་ཏེ། འདི་དག་ནི་སེམས་ལས་བྱུང་བ་མ་ཡིན་པའོ། །མི་དགེ་བ་བཅུའི་ལས་ཀྱི་ལམ་ཞེས་བྱ་བ་ནས་རྒྱས་པར་སྦྱར་ཏེ་  
མི་དགེ་བ་བཅུའི་ལས་ཀྱི་ལམ་གང་ཡིན་པ་དེ་དག་ལས། དུ་ཞིག་ལས་ཀྱང་ཡིན་ལ། ལས་ཀྱི་ལམ་ཡང་ཡིན། དུ་ཞིག་ལས་ཀྱི་ལམ་ནི། ཡིན་ལ། ལས་ནི། མ་ཡིན་ཞེ་ན་  
སྨྲས་པ། བདུན་ནི། ལས་ཀྱང་ཡིན་ལ། ལས་ཀྱི་ལམ་ཡང་ཡིན་ཏེ་སྲོག་གཅོད་པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང་  
ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་རྣམས་སོ། །གསུམ་ནི། ལས་ཀྱི་ལམ་ཡིན་ལ། ལས་ནི། མ་ཡིན་ཏེ། བརྣབ་སེམས་དང། གནོད་སེམས་དང། ལོག་པར་ལྟ་བ་རྣམས་  
སོ༑ ༑ཅིའི་ཕྱིར་ལས་ཀྱང་ཡིན་ལ། ལས་ཀྱི་ལམ་ཡང་ཡིན་ཞེ་ན་སྨྲས་པ། སྲོག་གཅོད་པའི་ལས་ནི། ད་ལྟར་དེ་བྱེད་པ་ཡང་ཡིན་ལ་སྲོག་གཅོད་པས་ཀུན་ནས་བསླང་བའི་སེམས་  
  
  
བགྲོད་པ་དང། སྲང་ཡང་ཡིན་ཏེ་རྒྱུ་དེས་ན་སྲོག་གཅོད་པ་ལས་ཀྱང་ཡིན་ལ། ལས་ཀྱི་ལམ་ཡང་ཡིན་ནོ། །སྲོག་གཅོད་པ་ཇི་ལྟ་བ་བཞིན་དུ་མ་བྱིན་པར་  
ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་ཡང་དེ་དང་འདྲའོ། །ཅིའི་ཕྱིར་བརྣབ་སེམས་དང། གནོད་སེམས་  
དང། ལོག་པར་ལྟ་བ་ལས་ཀྱི་ལམ་ཡིན་ལ། ལས་མ་ཡིན་ཞེ་ན། སྨྲས་པ། བརྣབ་སེམས་དང། གནོད་སེམས་དང། ལོག་པར་ལྟ་བ་ནི། ལས་ཀྱང་མ་ཡིན། བྱེད་པ་ཡང་མ་ཡིན་  
གྱི༑ བརྣབ་སེམས་དང། གནོད་སེམས་དང། ལོག་པར་ལྟ་བས་ཀུན་ནས་བསླང་བའི་སེམས་ལས་བྱུང་བ་རྣམས་ཀྱི་ལམ་དང། བགྲོད་པ་དང་སྲང་ཡིན་ཏེ། རྒྱུ་དེས་ན་བརྣབ་སེམས་  
དང། གནོད་སེམས་དང། ལོག་པར་ལྟ་བ་ལས་ཀྱི་ལམ་ཡིན་ལ། ལས་མ་ཡིན་ནོ། །ཡང་དག་པར་མ་བསྡམས་པའི་སྡོམ་པ་བཅུ་གང་ཞེ་ན། བཅུ་ནི། སྲོག་གཅོད་པ་དང། མ་བྱིན་པར་  
ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་དང། བརྣབ་སེམས་དང། གནོད་སེམས་དང། ལོག་པར་ལྟ་བ་  
རྣམས་སོ། །དེའི་ཕྱིར་སྲོག་གཅོད་པ་ཡང་དག་པར་མ་བསྡམས་པའི་སྡོམ་པ་ཡིན་ཞེ་ན། སྨྲས་པ། རྣམ་པར་རིག་བྱེད་ཀྱིས་དམིགས་པ་ལས་ཡང་དག་པར་མ་བསྡམས་པའི་ཕྱིར་ཏེ་  
  
  
༄༅། །མ་སྤངས་པས་ན། འདོད་པའི་ཁམས་ཐམས་ཅད་ཡང་དག་པར་མ་བསྡམས་པ་ཞེས་བརྗོད་པར་བྱའོ། །སྲོག་གཅོད་པ་ཇི་ལྟ་བ་བཞིན་དུ་མ་བྱིན་པར་ལེན་  
པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་རྣམས་ཀྱང་དེ་དང་འདྲའོ། །ཅིའི་ཕྱིར་བརྣབ་སེམས་དང། གནོད་  
སེམས་དང། ལོག་པར་ལྟ་བ་ཡང་དག་པར་མ་བསྡམས་པའི་སྡོམ་པ་ཡིན་ཞེ་ན། སྨྲས་པ། ཀུན་ནས་དཀྲིས་པས་དམིགས་པ་རྣམས་ལ་ཡང་དག་པར་མ་བསྡམས་པའི་ཕྱིར་  
ཏེ༑ མ་སྤངས་པས་ན་ཐམས་ཅད་དུ་ཡང་དག་པར་མ་བསྡམས་པ་ཞེས་བརྗོད་པར་བྱའོ། །ལས་གདགས་པའི་ཚིགས་ལྔ་པའོ།། །།སྡོམ་ནི་ཡང་དག་མ་བསྡམས་  
བཅུ་བསྟན་དང། །དེ་ཡི་སྒོ་ནས་རྣམ་ལྔར་བཅད། །ཡང་དག་མ་བསྡམས་སྡོམ་མིན་བཅུ། །སྡོམ་པ་མ་ཡིན་གསུམ་པོ་དང། །དེ་ཡི་སྒོ་ནས་རྣམ་པ་ལྔ། །སྲོག་གཅོད་པ་ནས་  
ལོག་པར་ལྟ་བའི་བར་དུ་སྡོམ་པ་མ་ཡིན་པ་ཡང་ཡིན་ལ། ལས་ཀྱང་ཡིན་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་དང། མ་བྱིན་པར་ལེན་པ་དང། འདོད་པ་ལ་ལོག་  
པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པའོ། །སྡོམ་པ་མ་ཡིན་པ་ཡིན་ལ། ལས་ནི་མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ་  
  
  
གནོད་སེམས་དང། ལོག་པར་ལྟ་བའོ། །སྡོམ་པ་མ་ཡིན་པ་ཡང་ཡིན་ལ། རྣམ་པར་རིག་བྱེད་ཀྱང་ཡིན་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་ལས་བྱུང་  
བའི་རྣམ་པར་རིག་བྱེད་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་ལས་བྱུང་བའི་རྣམ་  
པར་རིག་བྱེད་དོ། །སྡོམ་པ་མ་ཡིན་པ་ཡིན་ལ། རྣམ་པར་རིག་བྱེད་ནི་མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་ལས་བྱུང་བའི་རྣམ་པར་རིག་བྱེད་མ་ཡིན་པ་དང་  
མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་ལས་བྱུང་བའི་རྣམ་པར་རིག་བྱེད་མ་ཡིན་པའོ། །  
བརྣབ་སེམས་དང། གནོད་སེམས་དང། ལོག་པར་ལྟ་བ་ཡང་དེ་དང་འདྲའོ། །སྡོམ་པ་མ་ཡིན་པ་ཡང་ཡོད་ལ། གཟུགས་ཀྱང་ཡིན་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་  
པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང་ཚིག་ཀྱལ་པའོ། །སྡོམ་པ་མ་ཡིན་པ་ཡིན་ལ། གཟུགས་  
ནི༑ མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། བརྣབ་སེམས་དང་གནོད་སེམས་དང། ལོག་པར་ལྟ་བའོ། །སྡོམ་པ་མ་ཡིན་པ་ཡང་ཡིན་ལ་ཐོགས་པ་དང་བཅས་པ་ཡང་ཡིན་  
  
  
༄༅། །པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་ལས་བྱུང་བའི་རྣམ་པར་རིག་བྱེད་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་  
དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང་ཚིག་ཀྱལ་པ་ལས་བྱུང་བའི་རྣམ་པར་རིག་བྱེད་དོ། །སྡོམ་པ་མ་ཡིན་པ་ཡང་ཡིན་ལ། ཐོགས་པ་ཡང་མེད་པ་ཡོད་དམ་  
ཞེ་ན༑ སྨྲས་པ་ཡོད་དེ། བརྣབ་སེམས་དང། གནོད་སེམས་དང། ལོག་པར་ལྟ་བའོ། །སྡོམ་པ་མ་ཡིན་པ་ཡང་ཡིན་ལ། སེམས་ལས་བྱུང་བ་ཡང་ཡིན་པ་ཡོད་དམ་ཞེ་ན། སྨྲས་  
པ༑ ཡོད་དེ། བརྣབ་སེམས་དང། གནོད་སེམས་དང། ལོག་པར་ལྟ་བའོ་།སྡོམ་པ་མ་ཡིན་པ་ཡིན་ལ། སེམས་ལས་བྱུང་བ་ནི། མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ་  
སྲོག་གཅོད་པ་དང། མ་བྱིན་པར་ལེན་པ་དང། འདོད་པ་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པའོ། །ལུས་ཀྱི་སྡོམ་པ་མ་  
ཡིན་པ་ནི། རྣམ་པ་གསུམ་སྟེ། སྲོག་གཅོད་པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པའོ། །ལུས་ཀྱི་སྡོམ་པ་མ་ཡིན་པ་ཡང་ཡིན་ལ། ལས་ཀྱང་ཡིན་པ་  
ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ། །ལུས་ཀྱི་སྡོམ་པ་མ་ཡིན་པ་ཡིན་ལ། ལས་ནི། མ་ཡིན་པ་ཡོད་དམ་ཞེ་ན། སྨྲས་པ། མེད་དོ། །ལུས་ཀྱི་སྡོམ་པ་ཡང་ཡིན་ལ་  
  
  
སྨྲས་པ་ཡོད་དེ། སྲོག་གཅོད་པ་ལས་བྱུང་བའི་རྣམ་པར་རིག་བྱེད་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་  
ལས་བྱུང་བའི་རྣམ་པར་རིག་བྱེད་དོ། །ལུས་ཀྱི་སྡོམ་པ་མ་ཡིན་ལ་རྣམ་པར་རིག་བྱེད་མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ་སྲོག་གཅོད་པ་ལས་བྱུང་བའི་རྣམ་པར་རིག་བྱེད་  
མ་ཡིན་པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་ལས་བྱུང་བའི་རྣམ་པར་རིག་བྱེད་མ་ཡིན་པའོ། །ལུས་ཀྱི་སྡོམ་པ་མ་ཡིན་པ་ཡང་ཡིན་ལ། གཟུགས་ཀྱང་མ་  
ཡིན་པ་ཡོད་དམ། སྨྲས་པ། ཡོད་དེ། ཐམས་ཅད་དོ། །ལུས་ཀྱི་སྡོམ་པ་མ་ཡིན་ལ། གཟུགས་མ་ཡིན་པ་ཡོད་དམ་ཞེ་ན། སྨྲས་པ། མེད་དོ། །ལུས་ཀྱི་སྡོམ་པ་མ་ཡིན་པ་ཡང་ཡིན་ལ་  
ཐོགས་པ་དང་བཅས་པ་ཡིན་པ་ཡོད་དམ་ཞེ་ན། སྨྲས་པ། ཡོད་དེ་སྲོག་གཅོད་པ་ལས་བྱུང་བའི་རྣམ་པར་རིག་བྱེད་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་  
ལས་བྱུང་བའི་རྣམ་པར་རིག་བྱེད་དོ། །ལུས་ཀྱི་སྡོམ་པ་མ་ཡིན་པ་ཡིན་ལ། ཐོགས་པ་མེད་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་ལས་བྱུང་བའི་རྣམ་པར་རིག་བྱེད་མ་ཡིན་  
པ་དང། མ་བྱིན་པར་ལེན་པ་དང། འདོད་པ་ལ་ལོག་པར་གཡེམ་པ་ལས་བྱུང་བའི་རྣམ་པར་རིག་བྱེད་མ་ཡིན་པའོ། །ལུས་ཀྱི་སྡོམ་པ་མ་ཡིན་པ་ཡང་ཡིན་ལ། སེམས་ལས་བྱུང་བ་ཡང་  
  
  
༄༅། །ཡིན་པ་ཡོད་དམ་ཞེ་ན། སྨྲས་པ། མེད་དོ། །ལུས་ཀྱི་སྡོམ་པ་མ་ཡིན་ལ། སེམས་ལས་བྱུང་བ་ནི། མ་ཡིན་པ་ཡོད་དམ་ཞེ་ན་སྨྲས་པ། ཡོད་དེ། ཐམས་ཅད་  
དོ༑ ༑ངག་གི་སྡོམ་པ་མ་ཡིན་པ་ནི། རྣམ་པ་བཞི་སྟེ། བརྫུན་དུ་སྨྲ་བ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པའོ་།ངག་གི་སྡོམ་པ་མ་ཡིན་པ་ཡང་ཡིན་ལ། ལས་ཀྱང་མ་  
ཡིན་པ་ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ། །ངག་གི་སྡོམ་པ་མ་ཡིན་པ་ཡིན་ལ། ལས་ནི། མ་ཡིན་པ་ཡོད་དམ་ཞེ་ན། སྨྲས་པ། མེད་དོ། །ངག་གི་སྡོམ་པ་མ་ཡིན་  
པ་ཡང་ཡིན་ལ། རྣམ་པར་རིག་བྱེད་ཀྱང་ཡིན་པ་ཡོད་དམ་ཞེ་ན་སྨྲས་པ། ཡོད་དེ། བརྫུན་དུ་སྨྲ་བ་ལས་བྱུང་བའི་རྣམ་པར་རིག་བྱེད་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་  
པ་ལས་བྱུང་བའི་རྣམ་པར་རིག་བྱེད་དོ། །ངག་གི་སྡོམ་པ་མ་ཡིན་པ་ཡིན་ལ། རྣམ་པར་རིག་བྱེད་ནི། མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། བརྫུན་དུ་སྨྲ་བ་ལས་བྱུང་བའི་  
རྣམ་པར་རིག་བྱེད་མ་ཡིན་པ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་ལས་བྱུང་བའི་རྣམ་པར་རིག་བྱེད་མ་ཡིན་པའོ་།ངག་གི་སྡོམ་པ་མ་ཡིན་པ་ཡང་ཡིན་ལ། གཟུགས་  
ཀྱང་མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ་།ངག་གི་སྡོམ་པ་མ་ཡིན་པ་ཡིན་ལ། གཟུགས་ནི། མ་ཡིན་པ་ཡོད་དམ་ཞེ་ན། སྨྲས་པ། མེད་དོ། །ངག་གི་སྡོམ་པ་  
  
  
ཐོགས་པ་དང་བཅས་པ་ཡང་ཡིན་པ་ཡོད་དམ་ཞེ་ན། སྨྲས་པ། ཡོད་དེ། བརྫུན་དུ་སྨྲ་བ་ལས་བྱུང་བའི་རྣམ་པར་རིག་བྱེད་དང། ཕྲ་མ་དང། ཚིག་རྩུབ་པོ་དང་  
ཚིག་ཀྱལ་པ་ལས་བྱུང་བའི་རྣམ་པར་རིག་བྱེད་དོ། །ངག་གི་སྡོམ་པ་མ་ཡིན་པ་ཡིན་ལ་ཐོགས་པ་ནི། མེད་པ་ཡོད་དམ་ཞེ་ན། སྨྲས་པ་ཡོད་དོ། །བརྫུན་དུ་སྨྲ་བ་ལས་བྱུང་བའི་རྣམ་པར་  
རིག་བྱེད་མ་ཡིན་པ་དང། ཕྲ་མ་དང། ཚིག་རྩུབ་པོ་དང། ཚིག་ཀྱལ་པ་ལས་བྱུང་བའི་རྣམ་པར་རིག་བྱེད་མ་ཡིན་པའོ། །ངག་གི་རྣམ་པར་རིག་བྱེད་མ་ཡིན་པ་ཡང་ཡིན་ལ། སེམས་ལས་  
བྱུང་བ་ཡང་ཡིན་པ་ཡོད་དམ་ཞེ་ན། སྨྲས་པ། མེད་དོ། །ངག་གི་སྡོམ་པ་མ་ཡིན་པ་ཡང་ཡིན་ལ། སེམས་ལས་བྱུང་བ་ནི། མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ།།  
ཡིད་ཀྱི་སྡོམ་པ་མ་ཡིན་པ་ནི། རྣམ་པ་གསུམ་སྟེ། བརྣབ་སེམས་དང་གནོད་སེམས་དང། ལོག་པར་ལྟ་བའོ། །ཡིད་ཀྱི་སྡོམ་པ་མ་ཡིན་པ་ཡང་ཡིན་ལ། ལས་ཀྱང་ཡིན་པ་ཡོད་  
དམ་ཞེ་ན། སྨྲས་པ། ཡོད་དེ། ཐམས་ཅད་དོ། །ཡིད་ཀྱི་སྡོམ་པ་མ་ཡིན་པ་ཡིན་ལ། ལས་ནི། མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ། །ཡིད་ཀྱི་སྡོམ་པ་མ་ཡིན་པ་  
ཡང་ཡིན་ལ། རྣམ་པར་རིག་བྱེད་ཀྱང་ཡིན་པ་ཡོད་དམ་ཞེ་ན། སྨྲས་པ། མེད་དོ། །ཡིད་ཀྱི་སྡོམ་པ་མ་ཡིན་པ་ཡིན་ལ། རྣམ་པར་རིག་བྱེད་ནི། མ་ཡིན་པ་ཡོད་དམ་ཞེ་ན། སྨྲས་པ། ཡོད་  
  
  
༄༅། །དེ༑ ཐམས་ཅད་དོ། །ཡིད་ཀྱི་སྡོམ་པ་མ་ཡིན་པ་ཡང་ཡིན་ལ། གཟུགས་ཀྱང་ཡིན་པ་ཡོད་དམ་ཞེ་ན། སྨྲས་པ། མེད་དོ། །ཡིད་ཀྱི་སྡོམ་པ་མ་ཡིན་པ་ཡིན་  
ལ༑ གཟུགས་ནི། མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ། །ཡིད་ཀྱི་སྡོམ་པ་མ་ཡིན་པ་ཡང་ཡིན་ལ། ཐོགས་པ་དང་བཅས་པ་ཡང་ཡོད་དམ་ཞེ་ན། སྨྲས་པ་  
མེད་དོ༑ ༑ཡིད་ཀྱི་སྡོམ་པ་མ་ཡིན་པ་ཡིན་ལ། ཐོགས་པ་ནི། མེད་པ་ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ། །ཡིད་ཀྱི་སྡོམ་པ་མ་ཡིན་པ་ཡང་ཡིན་ལ། སེམས་ལས་  
བྱུང་བ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། ཐམས་ཅད་དོ་།ཡིད་ཀྱི་སྡོམ་པ་མ་ཡིན་པ་ཡིན་ལ། སེམས་ལས་བྱུང་བ་ནི། མ་ཡིན་པ་ཡོད་དམ་ཞེ་ན། སྨྲས་པ། མེད་དོ། །  
ལས་གདགས་པ་ཚིགས་དྲུག་པའོ།། །།སྡོམ་ནི། སྡོམ་པ་མ་ཡིན་ལྔ་ཚན་བཞི། །དྲུག་ཚན་དག་ཀྱང་རབ་ལྔར་བཅད། །སྡོམ་མིན་རྣམས་ནི་ལྔ་དང་དགུ་བཅོ་ལྔ་  
དང་ནི་དགུ་བཅུ་བརྒྱད། །ཡང་དག་པར་མ་བསྡམས་པའི་སྡོམ་པ་མ་ཡིན་པ་ནི། ལྔ་ཡོད་དེ། ལྔ་གང་ཞེ་ན། སྨྲས་པ། ལུས་ཀྱི་སྒོ་ནས་རྣམ་པར་རིག་བྱེད་དང། རྣམ་པར་རིག་  
བྱེད་མ་ཡིན་པ་དང། ངག་གི་སྒོ་ནས་རྣམ་པར་རིག་བྱེད་དང། རྣམ་པར་རིག་བྱེད་མ་ཡིན་པ་དང། ཡིད་ཀྱི་སྒོ་ནས་རྣམ་པར་རིག་བྱེད་མ་ཡིན་པའོ། །གཞན་ཡང་ཡང་དག་པར་མ་  
  
  
ལུས་ཀྱི་སྒོ་ནས་ཐོགས་པ་དང་བཅས་པ་དང། ཐོགས་པ་མེད་པ་དང། ངག་གི་སྒོ་ནས་ཐོགས་པ་དང་བཅས་པ་དང། ཐོགས་པ་མེད་པ་དང། ཡིད་ཀྱི་  
སྒོ་ནས་ཐོགས་པ་མེད་དོ། །གཞན་ཡང་ཡང་དག་པར་མ་བསྡམས་པའི་སྡོམ་པ་མ་ཡིན་པ་ལྔ་ཡོད་དེ། འདོད་པ་དང་མཚུངས་པར་ལྡན་པའི་ཐོགས་པ་དང་བཅས་པ་དང། ཐོགས་པ་  
མེད་པ་དང། གཟུགས་དང་མཚུངས་པར་ལྡན་པའི་ཐོགས་པ་དང་བཅས་པ་དང། ཐོགས་པ་མེད་པ་དང། གཟུགས་མེད་པ་དང་མཚུངས་པར་ལྡན་པའི་ཐོགས་པ་མེད་པའོ། །གཞན་ཡང་  
ཡང་དག་པར་མ་བསྡམས་པའི་སྡོམ་པ་མ་ཡིན་པ་ལྔ་ཡོད་དེ། འདོད་པ་དང་མཚུངས་པར་ལྡན་པའི་རྣམ་པར་རིག་བྱེད་དང། རྣམ་པར་རིག་བྱེད་མ་ཡིན་པ་དང། གཟུགས་དང་མཚུངས་  
པར་ལྡན་པའི་རྣམ་པར་རིག་བྱེད་དང། རྣམ་པར་རིག་བྱེད་མ་ཡིན་པ་དང། གཟུགས་མེད་པ་དང་མཚུངས་པར་ལྡན་པའི་རྣམ་པར་རིག་བྱེད་མ་ཡིན་པའོ། །ཡང་དག་པར་མ་བསྡམས་  
པའི་སྡོམ་པ་མ་ཡིན་པ་ནི། དྲུག་ཡོད་དེ། འདོད་པ་དང་མཚུངས་པར་ལྡན་པའི་སེམས་ལས་བྱུང་བ་དང། སེམས་ལས་བྱུང་བ་མ་ཡིན་པ་དང། གཟུགས་དང་མཚུངས་པར་ལྡན་པའི་  
སེམས་ལས་བྱུང་བ་དང། སེམས་ལས་བྱུང་བ་མ་ཡིན་པ་དང། གཟུགས་མེད་པ་དང་མཚུངས་པར་ལྡན་པའི་སེམས་ལས་བྱུང་བ་དང། སེམས་ལས་བྱུང་བ་མ་ཡིན་པའོ། །གཞན་ཡང་  
  
  
༄༅། །ཡང་དག་པར་མ་བསྡམས་པའི་སྡོམ་པ་མ་ཡིན་པ་དྲུག་ཡོད་དེ། འདོད་པ་དང་མཚུངས་པར་ལྡན་པའི་སེམས་དང་ལྡན་པ་དང་སེམས་དང་མི་ལྡན་པ་དང་  
གཟུགས་དང་མཚུངས་པར་ལྡན་པའི་སེམས་དང་ལྡན་པ་དང། སེམས་དང་མི་ལྡན་པ་དང། གཟུགས་མེད་པ་དང་མཚུངས་པར་ལྡན་པའི་སེམས་དང་ལྡན་པ་དང། སེམས་དང་མི་  
ལྡན་པའོ། །གཞན་ཡང་ཡང་དག་པར་མ་བསྡམས་པའི་སྡོམ་པ་མ་ཡིན་པ་དྲུག་ཡོད་དེ། འདོད་པ་དང་མཚུངས་པར་ལྡན་པའི་དམིགས་པ་དང་བཅས་པ་དང། དམིགས་པ་མེད་པ་  
དང། གཟུགས་དང་མཚུངས་པར་ལྡན་པའི་དམིགས་པ་དང་བཅས་པ་དང། དམིགས་པ་མེད་པ་དང། གཟུགས་མེད་པ་དང་མཚུངས་པར་ལྡན་པའི་དམིགས་པ་དང་བཅས་པ་  
དང། དམིགས་པ་མེད་པའོ། །གཞན་ཡང་ཡང་དག་པར་མ་བསྡམས་པའི་སྡོམ་པ་མ་ཡིན་པ་དྲུག་ཡོད་དེ། འདོད་པ་དང་མཚུངས་པར་ལྡན་པའི་མཐོང་བས་སྤང་བར་བྱ་བ་དང་  
སྒོམ་པས་སྤང་བར་བྱ་བ་དང། གཟུགས་དང་མཚུངས་པར་ལྡན་པའི་མཐོང་བས་སྤང་བར་བྱ་བ་དང། སྒོམ་པས་སྤང་བར་བྱ་བ་དང་གཟུགས་མེད་པ་དང་མཚུངས་པར་ལྡན་  
པའི་མཐོང་བས་སྤང་བར་བྱ་བ་དང། སྒོམ་པས་སྤང་བར་བྱའོ་།གཞན་ཡང་ཡང་དག་པར་མ་བསྡམས་པའི་སྡོམ་པ་མ་ཡིན་པ་དྲུག་ཡོད་དེ། མིག་གི་སྡོམ་པ་མ་ཡིན་པ་དང་  
  
  
སྣ་དང། ལྕེ་དང། ལུས་དང། ཡིད་ཀྱི་སྡོམ་པ་མ་ཡིན་པའོ། །གང་མིག་གི་སྡོམ་པ་མ་ཡིན་པ་དང་ལྡན་པ་དེ་རྣ་བའི་སྡོམ་པ་མ་ཡིན་པ་དང་ཡང་ལྡན་ནམ་ཞེ་ན། སྨྲས་པ། དེ་ཡིན་  
ནོ༑ ༑གང་རྣ་བའི་སྡོམ་པ་མ་ཡིན་པ་དང་ལྡན་པ་དེ་མིག་གི་སྡོམ་པ་མ་ཡིན་པ་དང་ལྡན་ནམ་ཞེ་ན། སྨྲས་པ། དེ་ཡིན་ནོ། །མིག་གི་སྡོམ་པ་མ་ཡིན་པ་དང། རྣ་བའི་སྡོམ་པ་མ་ཡིན་པ་  
ཇི་ལྟ་བ་བཞིན་དུ་ལུས་ཀྱི་སྡོམ་པ་མ་ཡིན་པ་ཡང་དེ་དང་འདྲའོ་།གང་མིག་གི་སྡོམ་པ་མ་ཡིན་པ་དང་ལྡན་པ་དེ་སྣའི་སྡོམ་པ་མ་ཡིན་པ་དང་ཡང་ལྡན་ནམ་ཞེ་ན། སྨྲས་པ། གང་སྣའི་  
སྡོམ་པ་མ་ཡིན་པ་དང་ལྡན་པ་དེ་ནི། མིག་གི་སྡོམ་པ་མ་ཡིན་པ་དང་ལྡན་ནོ། །མིག་གི་སྡོམ་པ་མ་ཡིན་པ་དང་ལྡན་ལ་སྣའི་སྡོམ་པ་མ་ཡིན་པ་དང་ནི་མི་ལྡན་པ་ཡོད་དམ་ཞེ་ན། སྨྲས་པ་  
ཡོད་དེ༑ དཔེར་ན། འདོད་པ་རྣམས་ལས་འདོད་ཆགས་དང་བྲལ་ལ་ཚངས་པའི་འཇིག་རྟེན་ལས་ནི། འདོད་ཆགས་དང་མ་བྲལ་བ་ལྟ་བུའོ། །མིག་གི་སྡོམ་པ་མ་ཡིན་པ་དང། སྣའི་  
སྡོམ་པ་མ་ཡིན་པ་ཇི་ལྟ་བ་བཞིན་དུ་ལྕེའི་སྡོམ་པ་མ་ཡིན་པ་ཡང་དེ་དང་འདྲའོ། །གང་མིག་གི་སྡོམ་པ་མ་ཡིན་པ་དང་ལྡན་པ་དེ་ཡིད་ཀྱི་སྡོམ་པ་མ་ཡིན་པ་དང་ཡང་ལྡན་ནམ་ཞེ་ན་  
སྨྲས་པ༑ གང་མིག་གི་སྡོམ་པ་མ་ཡིན་པ་དང་ལྡན་པ་དེ་ནི། ཡིད་ཀྱི་སྡོམ་པ་མ་ཡིན་པ་དང་ཡང་ལྡན་ནོ། །ཡིད་ཀྱི་སྡོམ་པ་མ་ཡིན་པ་དང་ལྡན་ལ། མིག་གི་སྡོམ་པ་མ་ཡིན་པ་དང་ནི་མི་