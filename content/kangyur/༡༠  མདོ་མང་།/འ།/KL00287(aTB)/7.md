  
།དེ་ནི་ཕྱི་ནས་བྲལ་བ་ན། །དེ་ཚེ་གདུང་བས་གདུངས་པར་འགྱུར། །རྟག་ཏུ་འདོད་པས་རྣམ་རྨོངས་པ། །དེ་ནི་དགེ་བའི་ལས་མཐའ་ཟད། །འདོད་པ་རྨོངས་པས་བསླུས་པ་  
ནི༑ ༑སུམ་ཅུ་གསུམ་ནས་དམྱལ་བར་འགྲོ་ཇི་སྲིད་འཆི་བ་མི་འོང་དང། །ཇི་སྲིད་སེམས་ཉིད་རྫོགས་པ་ནི། །དེ་སྲིད་ཆོས་ལ་ཡིད་ཀྱི་དོན། །ཉེ་བར་ཞི་བ་དག་ཏུ་འགྱུར། །སྲེད་ཆུ་ཤིན་ཏུ་  
མི་བཟད་པ། །མཐོ་རིས་ཀྱིས་ནི་ཡུལ་དུ་འབབ། །རྣམ་རྟོག་ཤུགས་ལྟར་མི་བརྟན་ཞིང། །ཉེས་གསུམ་བྲོ་བ་ལྟ་བུ་འབྱུང། །བག་མེད་པ་ནི་ཆུ་ལྟར་བབ། །བུད་མེད་འདོད་ཆགས་ཉ་ལྕིགས་  
འདྲ༑ ༑གླུ་དང་སིལ་སྙན་སྒྲ་མྱུར་མཚུངས། །ལྷ་ནི་རྡོ་ལྟར་མི་བརྟན་ནོ། །སྤྲུལ་ལྟ་བུ་ཡི་ཡུལ་གྱིས་ཁེབས། །ཡིད་ནི་མྱུར་བའི་རླབས་དང་འདྲ། །ལྷ་རྣམས་འདོད་ཆགས་ཀྱིས་བསླུས་  
པ༑ ༑རྨོངས་པ་དེ་དག་འཇུག་པར་བྱེད། །འདི་ལྟར་དེ་ནི་མི་མཐོང་སྟེ། །བློ་མེད་པ་དག་འཇུག་པར་འགྱུར། །ཇི་ལྟར་དུག་གི་ལྗོན་ཤིང་གི་མེ་ཏོག་བུང་བ་རྣམས་འཇིབས་པ། །དེ་ལྟར་  
འདི་ནི་དུག་འདྲ་སྟེ། །རྨོངས་པ་རྣམས་ནི་བདེ་ལ་སྤྱོད། །བུང་བས་དུག་ནི་འཐུངས་པ་དག་གལ་ཏེ་ཁ་ཅིག་འཚོ་འགྱུར་གྱི་འདོད་པའི་དུག་ནི་འཐུངས་པ་ཡིས། །འཚོ་བ་རྙེད་པ་དཀའ་  
བར་འགྱུར། །ཉེས་གསུམ་སྐམ་ཤིང་ལྟ་བུ་བྱུང། །བག་མེད་རླུང་ཤུགས་ལྡན་པ་འདྲ། །སྲེད་པ་མེད་འདྲ་བ་ལྷ་ཡི་ཚོགས། །སྲེག་པར་བྱེད་ཀྱང་མི་རིག་གོ་ཉེས་པ་ལས་བྱུང་ས་འདི་ནི། །  
  
  
༄༅། །བག་མེད་པ་ཡི་གསིང་མས་བསྒྲིབས། །རང་གིས་བྱས་པ་རྨོངས་པའི་ལྷ། །རྨུགས་པ་རྣམས་ནི་རྟག་ཏུ་རྒྱུ། །བག་མེད་པ་རྣམས་འདོད་པའི་རྒྱུ། །ཡུལ་དག་མི་  
བརྟན་མི་བཟད་དེ། །བརྟན་པོ་དེ་ལ་ཡིད་མི་རྟོན། །འདི་ལྟར་དེ་ནི་རྨི་ལམ་འདྲ། །རྨི་ལམ་དམྱལ་བའི་རྒྱ་ཡིན། །འདོད་པའི་རྨི་ལམ་རྒྱུ་ཡིན་ཏེ། །དེ་བས་འདོད་པ་འདི་སྤོངས་ལ། །  
རྟག་ཏུ་ལེགས་པ་སྤྱད་པ་སྤྱོད། །ཚལ་ནི་ལེགས་པ་ཤིན་ཏུ་སྤྱད་།ཉེས་པར་སྤྱད་པའི་མི་ཡིས་མིན། །འདི་ལྟར་དེ་དང་འབྲེལ་བ་ནི་།ལེགས་པའི་གནས་ཞེས་བརྗོད་པ་ཡིན། །  
འདོད་པ་ཚོལ་བའི་ལྷ་ཀུན་གྱིས། །གནས་ནི་གང་ཞིག་མ་ཐོབ་པ་།བརྟན་པོ་བག་ཡོད་པ་ལ་དཀའ། །མི་ཡིས་གནས་དེ་ཐོབ་པར་འགྱུར། །དེ་ལྟར་བརྒྱ་བྱིན་དེ་ཚལ་མྱོས་འགྲོ་འདུལ་  
དུ་འཇུག་པ་ན་ཚིགས་སུ་བཅད་པ་སྨྲས་ནས། ཡང་ཚལ་དེ་ཉིད་ག་ལ་བ་དེར་དོང་སྟེ་ཕྱིན་པ་དང་ཚལ་དེ་དགེ་བ་སྤྱད་པ་དུ་མ་དང་སློབ་པ་དང། མི་སློབ་པའི་སྐྱེ་བོ་བསོད་ནམས་སྣ་  
ཚོགས་བྱས་པས་གཙང་བ། དྲང་སྲོང་ཆེན་པོ་བཅོམ་ལྡན་འདས་འཁོར་བ་འཇིག་གི་དྲུང་དུ་གང་བྱུང་བ་ལེག་པར་བྱས་པའི་ལས་ཀྱི་མཐའ་སྤྱད་པ་དེ་རྣམས་ཀྱིས་བསྟེན་པ་ཡིན་  
ནོ༑ ༑དེ་ནས་ལྷའི་རྒྱལ་པོ་བརྒྱ་བྱིན་ལྷའི་ཚོགས་དང་ལྷན་ཅིག་ཡོངས་སུ་བསྐོར་ཏེ། ལྷའི་སིལ་སྙན་རྣམ་པ་སྣ་ཚོགས་ཀྱི་སྒྲ་རྣམས་ཀྱིས་དགའ་བཞིན་དུ་འཇུག་པར་བྱེད་དོ། །དེ་ལ་  
  
  
གྱིས་མནན་ནས། རྣམ་པར་གནས་པ་དེ་མཐོང་སྟེ། ཇི་ལྟར་རི་བོ་སྟོང་ཕྲག་དྲུག་ཅུ་རྣམས་ཀྱི་ནང་དུ་ན་རིའི་རྒྱལ་པོ་རི་  
རབ་རྣམ་པར་མཛེས་པ་དེ་ལྟར་ཆེས་ཤིན་ཏུ་མཛེས་པ་ཡིན་ནོ། །ཇི་ལྟར་ལྷའི་དབང་པོ་བརྒྱ་བྱིན་དེ་ལྷ་དེ་རྣམས་ཀྱི་ནང་ན་ཆེས་ཤིན་ཏུ་རྣམ་པར་མཛེས་པ་དེ་ལྟ་བུའི་རིམ་པ་ཀུན་གྱིས་  
ཚལ་དེ་དག་ཟིལ་གྱིས་མནན་ཅིང། སུམ་ཅུ་རྩ་གསུམ་པའི་ཚལ་དང་ཉེ་བའི་ཚལ་དེ་དག་ཐམས་ཅད་ཟིལ་གྱིས་མནན་ནས་མཛེས་པས་བཟང་བ་ཡིན་ནོ། །བརྒྱ་བྱིན་དེ་ལྷའི་ཚོགས་  
ཐམས་ཅད་ཀྱིས་ཡོངས་སུ་བསྐོར་ནས་ཛམྦུའི་གསེར་གྱི་ཚལ། གསེར་གྱི་ལན་ཀན་གྱི་དྲ་བས་ཡོངས་སུ་བསྐོར་བ་དང། གསེར་གྱི་ཤིང་ལྗོན་པ་ཐམས་ཅད་ཀྱིས་ཡོངས་སུ་བསྐོར་  
བ་ག་ལ་བ་དེར་དོང་བར་བྱེད་དོ། །དེ་ནས་བརྒྱ་བྱིན་གྱིས་ལྷ་དེ་དག་ལ་སྨྲས་པ། ཀྱེ༑ ལྷ་དག་སྡུག་པ་ཐམས་ཅད་ཟིལ་གྱིས་མནན་ནས་རྣམ་པར་གནས་པ། ལྟེང་ཀ་དང། འབབ་ཆུའི་དོང་  
དང༑ ཚལ་དང། ཆུ་བོ་དམ་མ་ཕུན་སུམ་ཚོགས་པའི་ཚལ་འདི་ལ་ལྟོས། ཀྱེ༑ ལྷ་ཡོན་ཏན་ཀུན་གྱིས་ཡོངས་སུ་བསྐོར་བ་མཐོང་ལགས་ཏེ་དྲང་སྲོང་ཆེན་པོ་དེའི་ཐུགས་དང། ཞིང་སྐུ་གསལ་  
པ་མཚུངས་པ་མེད་པ། ཐམས་ཅད་མཁྱེན་པ་ཉིད་དང་མཐུན་པ་ཐམས་ཅད་མཁྱེན་པ་ཉིད་ཀྱིས་བསྒོམས་པའི་ཤིང་ལྗོན་པའི་ཚལ་དང་ཉེ་བའི་ཚལ་འདི་དག་ལ་བདག་ཅག་ཀྱང་ངོ་མཚར་ཆེར་  
  
  
༄༅། །གྱུར་ཏོ༑ ༑གང་དུ་ལྷའི་ཚོགས་ཀྱི་ཤིན་ཏུ་ཆེས་བདེ་བ་ལྷག་པར་བདེ་བ། དཔེ་མེད་པ། རྣམ་པ་དུ་མ་དག་ཀྱང་མངོན་པར་ཟིལ་གྱིས་མནན་ཏེ། སྐྱེ་བུ་ཁ་ལོ་སྒྱུར་  
བ་དམ་པ་འདི་ཞི་བ་མཆོག་ཏུ་འྡ་སྐྱང་ད་དུང་དུ་འབྲས་བུའི་ལྷག་མ་འདི་དེ་རིང་གི་འབྲས་བུ་ལྟ་བུར་མཆིས་སོ། །དེ་ནས་ཡང་ལྷའི་རྒྱལ་པོ་བརྒྱ་བྱིན་ཚལ་ཁང་པ་བརྩེགས་པའི་ཚལ་  
ཞེས་བྱ་བ་ཚལ་ཆེན་པོ་དེ་ཉིད་ཀྱི་ཕྱོགས་གང་དུ། བཅོམ་ལྡན་འདས་དེ་བཞུགས་བཞུས་པ་དེ་ག་ལ་བ་དེར་འགྲོ་བར་བྱེད་དོ། །དེ་ནས་ཁང་པ་བརྩེགས་པ་བཞི་འབུམ་གྱིས་ཡོངས་  
སུ་བསྐོར་བ། རིན་པོ་ཆེ་སྣ་བདུན་ལ། འདི་ལྟ་སྟེ། ཨནྡ་རྙིལ་དང། རྡོ་རྗེ་དང། རྨ་རྒད་དང། སྤུག་དང། བཻ་ཌཱུརྱ་རྣམས་ལས་བྱས་པ། ཁ་ཁྱེར་ཕྱེ་བ་རྣམས་པ་སྣ་ཚོགས་ཀྱིས་ཡོངས་སུ་  
བསྐོར་བ། རྒྱལ་མཚན་དང། བ་དན་རྣམ་པ་སྣ་ཚོགས་བསྒྲང་བ་བ་དན་དམར་པོ་ཕྲ་མོ་སྣ་ཚོགས་ཀྱིས་བསྐོར་བ། ཀུན་ནས་ཚལ་དེ་རབ་ཏུ་བྲོ་རྡུང་བ་ལྟ་བུར་རྣམ་པར་མཛེས་པ་ཡིན་  
ཏེ༑ ཁང་པ་བརྩེགས་པ་དེ་རྣམས་ཀྱི་ནང་ན་ཐམས་ཅད་མཁྱེན་པའི་ཁང་བ་བརྩེགས་པ་དེ་དེ་ལྟར་མཛེས་པ་ཡིན་ནོ། །ཇི་ལྟར་ཛམྦུའི་གླིང་ན་དབྱར་གྱི་དུས་སམ། སྟོན་གྱི་དུས་སུ་ནམ་མཁའ་  
ལ་སྤྲིན་མེད་པ་ན། ཉི་མ་དང། ཟླ་བས་གཟའ་དང། སྐར་མའི་ཚོགས་ཐམས་ཅད་ཀྱི་འོད་ཟིལ་གྱིས་མནན་ནས། དབུས་ན་མཛེས་པ་དེ་ལྟར་ཁང་པ་བརྩེགས་པ་དེ་དག་ཐམས་ཅད་ཀྱི་  
  
  
བཅོམ་ལྡན་འདས་ཀྱི་ཁང་པ་བརྩེགས་པ་དེ་རྣམས་པར་མཛེས་པ་ཡིན་ནོ། །དེ་ལ་ཡང་དང། ཡང་དུ་རྣམ་པར་དེ་ལྟ་བུའི་འོད་འབྱུང་སྟེ། འདི་ལྟར་བརྒྱ་བྱིན་འབའ་  
ཞིག་མ་གཏོགས་པར་ཁང་པ་བརྩེགས་པའི་འོད་རབ་ཏུ་འབར་བ་དེ་ལ་ལྷ་གང་ཡང་ཡུན་རིང་དུ་ལྟ་བར་མི་ནུས་ཏེ། དཔེར་ན། ཛམྦུའི་གླིང་གི་མི་རྣམས་སོས་ག་རབ་ཏུ་ཚ་བའི་ཉི་མའི་  
གུང་ལ་ཉི་མ་ཡུན་རིང་དུ་བལྟ་བར་མི་ནུས་པ་ལྟར། ཁང་པ་བརྩེགས་པ་ནི་འྡིའང་དེ་ལྟ་བུ་ཡིན་ནོ། །དེ་ནས་བརྒྱ་བྱིན་ཁང་པོ་བརྩེགས་པ་དེར་སོང་སྟེ་ཕྱིན་ནས་ལྷ་རྣམས་ལ་སྨྲས་པ་  
ལྷ་དག་ཁང་པ་བརྩེགས་པའི་འོད་ལ་ལྟོས། ལྷའི་མཆོག་མཐོང་ལགས་སོ། །འདི་ལྟར་བཅོམ་ལྡན་འདས་སྐྱེས་བུ་འདུལ་བའི་འཁོར་ལོ་སྒྱུར་བ་བླ་ན་མེད་པ་དེ་ཉན་ཐོས་སོམ་ཉི་དང་  
བྲལ་བ། བདེན་པ་མཐོང་བ། གཉིས་ཀའི་ཆལ་ལས་རྣམ་པར་གྲོལ་བ་མངོན་པར་ཤེས་པ་དྲུག་དང་ལྡན་པ། རྫུ་ཕྲུལ་གྱི་རྐང་པ་བཞི་བསྒོམ་པ་འབུམ་ཕྲག་བཞི་རྣམས་དང་ཐབས་  
གཅིག་ཏུ་ལྷ་རྣམས་ལ་ཕན་པ་དང། བདེ་བའི་ཕྱིར་ཚལ་དང་གཞལ་མེད་ཁང་མྱོས་འགྲོ་འདུལ་བ་འདིར་གཤེགས་སོ། །དེ་དབྱར་ཟླ་བ་བཞིར་གནས་འདིར་བཞུགས་ནས་སུམ་ཅུ་རྩ་  
གསུམ་པའི་ལྷ་རྣམས་ལ་ཆོས་བཤད་དེ། འདི་ལྟར་འདི་ནི་གཟུས་སོ་།འདི་ནི་གཟུགས་ཀུན་འབྱུང་བའོ། །འདི་ནི་གཟུགས་འགག་པའོ། །འདི་ནི་གཟུགས་འགག་པར་འགྱུར་  
  
  
༄༅། །བའི་ལམ་མོ། །དེ་བཞིན་དུ་ཚོར་བ་དང། འདུ་ཤེས་དང་འདུ་བྱེད་རྣམས་ཀྱི་ཀུན་འབྱུང་བ། རྟག་ཏུ་ཉེས་དམིགས་འབྱུང་བ་རིམ་བཞིན་དུ་བཤད་དོ། །དེ་  
ལྟར་བཅོམ་ལྡན་འདས་དེས་རིམ་གྱིས་ལྷ་རབ་ཏུ་མྱོས་ཤིང། རབ་ཏུ་བག་མེད་པར་གནས་པ། འཆི་བའི་སྡུག་བསྔལ་ལ་མི་ལྟ་བ། རྒྱགས་པ་འབའ་ཞིག་དོན་དུ་བྱེད་པའི་ལྷ་  
རྣམས་ལ་ཕན་པ་དང། བདེ་བའི་ཕྱིར་རང་གི་མཚན་ཉིད་དང་སྤྱིའི་མཚན་ཉིད་ཀྱིས་ཆོས་ཇི་ལྟ་བ་བཞིན་བཤད་དོ། །དེ་ནས་ཡང་བཅོམ་ལྡན་འདས་དེས་རྣམ་པ་གཞན་གྱིས་ལྷ་  
བག་མེད་པར་གནས་པ་རྣམས་ལ་རྗེས་སུ་བསྟན་པ་འདི་ལྟར་ཚིགས་སུ་བཅད་དེ་བཀའ་སྩལ་པ། བག་མེད་འཁོར་བའི་རྩ་བ་སྟེ། །དེ་བཞིན་ལྷ་ཡི་གནས་ཀྱང་ཡིན། །བག་མེད་  
དུག་གིས་མྱོས་པ་གང། །དེ་དག་སྲིད་པ་ཉམ་ངར་བྱིང། །བག་མེད་རྣམས་ལས་གྲོལ་བ་གང། །དེ་ནི་སྲིད་པའི་མཚོ་ལ་བརྒལ། །བག་མེད་མུན་པའི་རྩ་བ་སྟེ། །མ་རིག་མུན་པ་  
བྱེད་པ་ཡིན། །མུན་པ་ཡིས་ནི་རྨོངས་པ་གང། །དེ་དག་ལ་ནི་མིག་མེད་དོ། །འདི་ལྟར་སྣང་བའི་གཞི་པོ་ནི། །མེ་དང་ཉི་མ་ཡིན་པར་བརྗོད། །དེ་ལྟར་རྨོངས་པ་རྣམས་ཀྱི་གཙོ། །བག་  
མེད་ཡིན་པར་ཡོངས་སུ་བརྗོད། །བག་མེད་པ་ཡི་མེས་གདུངས་པས། །དེ་ཡི་ཡིད་ནི་རྣམ་པར་གཡོ། །གང་གིས་རྨོངས་པའི་བྱིས་པ་དག་སེམས་ཅན་དམྱལ་བར་རབ་ཏུ་འགྲོ་བག་  
  
  
།བུད་མེད་དབང་གྱུར་མི་བརྟན་པ། །འབྲལ་དང་སྡུག་བསྔལ་བརྗེད་ནས་སུ། །འདུ་བ་དང་ནི་བདེ་བ་འདོད། །སྡུག་བསྔལ་ཆེ་ལ་ཉེ་བར་གནས། །འཚོ་བའི་མཐའ་  
ནི་འཆི་བ་ཡིན། །བདེ་བའི་མཐའ་ནི་མི་བརྟན་ལྟུང། །འདུ་བའི་མཐའ་ཡང་འབྲལ་བར་འགྱུར། །བདེ་མཐའ་རྟག་ཏུ་ལྟུང་བ་དང་།ལང་ཚོའི་མཐའ་ནི་རྒ་བ་སྟེ། །ལུས་ཅན་ཀུན་ནི་ལས་  
ཀྱི་མཐའ། །དགེ་དང་མི་དགེ་ལས་ཀྱིས་སུ། །ལུས་ཅན་ཐམས་ཅད་བཅིངས་གྱུར་པ། །ཕྱི་ནས་རོ་བྲོ་མེད་པར་ཤེས། །འདི་དག་འགྲོ་བ་ཐ་དད་པར། །གར་མཁན་བཞིན་དུ་གར་བྱེད་དེ། །ལས་  
ཀྱི་གར་གྱིས་བཅིངས་པ་དག་འདི་ནི་འཁོར་བར་རྟག་ཏུ་འཁྱམ་།བརྟན་པོ་དེ་ལ་ཡིད་མ་རྟོན། །ལས་འགྲོར་རྟག་ཏུ་མ་འགྲོ་ཞིག་།ཐབས་རྣམས་ཀུན་གྱིས་དུག་ལྟ་བུར། །བག་མེད་ཡོངས་  
སུ་སྤང་བར་གྱིས། །བག་མེད་པ་ལས་གྲོལ་བ་ནི། །སྲིད་གསུམ་མཚོ་ལས་བརྒལ་བ་ཡིན། །དེ་ལྟར་བཅོམ་ལྡན་འདས་འཁོར་བ་འཇིག་དེས་ལྷ་ཁྲི་ཕྲག་དགུ་བཏུལ་ཅིང། བག་མེད་  
པར་རོ་བྲོ་བ་དང་བྲལ་བ་མཐོ་རིས་ཐམས་ཅད་དུ་བསྟན་ཏེ། ལྷའི་བྱ་བ་ཆེན་པོའང་མཛད། གནས་འྡིའང་རྗེས་སུ་བཟུང་ནས། དེ་ནས་ཡང་སློབ་མ་དེ་དག་ཉིད་དང་ལྷན་ཅིག་ཏུ་ཛམྦུའི་  
གླིང་ག་ལ་བ་དེར་གཤེགས་སོ། །དེ་ནས་བརྒྱ་བྱིན་གྱིས་དེ་ལྟར་མ་ལུས་པར་དེ་ཐམས་ཅད་ལྷ་དེ་དག་ལ་བསྙད་ནས་ཁང་པ་བརྩེགས་པ་དེ་ག་ལ་བ་དེར་དོང་ངོ། །དེ་ནས་ཁང་པ་བརྩེགས་  
  
  
༄༅། །པ་རིན་པོ་ཆེ་དུ་མས་རྣམ་པར་བརྒྱན་པ། ཇི་ཙམ་དུ་རིན་པོ་ཆེའི་རྣམ་པ་ཤིན་ཏུ་ཁྱད་པར་དུ་འཕགས་པའི་རྣམ་པ་དེ་སྙེད་ཀྱིས་བརྒྱན་པ་དེར་ཞུགས་སོ། །ལྷ་དེ་[?]  
ཀྱིས་ཀྱང་སྔོན་མ་མཐོང་སྟེ། དེ་ནས་ལྷ་དེ་དག་ངོ་མཚར་དུ་གྱུར་པར་རིག་ནས། དེ་ནས་ཡང་བརྒྱ་བྱིན་དེས་ལྷ་དེ་དག་ལ་འདི་སྐད་སྨྲས་སོ། །ཁང་པ་བརྩེགས་པ་རིན་པོ་ཆེ་རྣམས་[?]  
མཛེས་པར་བྱས་ལ་སྔོན་མ་མཐོང་བ་འདི་ལ་ཁྱེད་ཅག་ལྟོས། བརྒྱ་བྱིན། མཐོང་ལགས་སོ། །རིན་པོ་ཆེའི་ཁང་པ་བརྩེགས་པ་འདི་དག་ནི། བཅོམ་ལྡན་འདས་དེ་ལ་འཐབ་བྲལ་[?]  
ལྷ་དད་པར་གྱུར་པ་རྣམས་ཀྱིས་འདིར་ཕུལ་བ་ཡིན་ལ་དེ་དག་གིས་མཐུས་འདི་ལྟ་བར་མི་ནུས་ཏེ། ལྷ་དེ་དག་གིས་མཐུ་ནི་དེ་ལྟ་བུ་ཡིན་ནོ། །དེ་དག་ཀྱང་ཇི་ལྟར་ཁྱེད་ཅག་བཞིན་ཤིན་[?]  
བག་མེད་པ་ཡིན་ནོ། །དེ་ནས་སྨད་པར་བདག་ཉིད་ཀྱིས་རིག་ཅིང་ལེགས་པར་བྱས་པའི་ལས་ཀྱང་ཉམས་པར་རིག་པར་ལྷ་དེ་དག་ཀུན་གྱིས་རྒྱགས་པ་བཅོམ་སྟེ། གུས་པས་མགོ་[?]  
སྨད༑ ཐོར་ཚུགས་རབ་ཏུ་གཡོས། མིག་དང། བཞིན་རབ་ཏུ་དགའ་བར་གྱུར་པ་ཐམས་ཅད་བཅོམ་ལྡན་འདས་ཀྱི་ཁང་པ་བརྩེགས་པ་དེ་ལ་ཕྱག་འཚལ་བར་བྱེད་དོ། །དེ་ལྟར་ཡིད་ལ་[?]  
པ་སྐྱེས་པ་རྣམས་ཀྱི་ལས་ཉམས་པར་བདག་ཉིད་ཀྱིས་རིག་ནས། སྐྱོ་བ་སྐྱེས་པ་གང་ཁ་ཅིག་གིས་ནི་བྱང་ཆུབ་ཏུ་སེམས་བསྐྱེད། ཁ་ཅིག་གིས་ནི་རང་སངས་རྒྱས་སུ། ཁ་ཅིག་གིས་  
  
  
ཁ་ཅིག་ནི་བཅོམ་ལྡན་འདས་དེ་ལ་དད་པ་ཆེར་སྐྱེས་སོ། །དེ་ནས་བརྒྱ་བྱིན་གྱི་སྔོན་ན་འདུག་པའི་ལྷ་དེ་དག་ཐམས་ཅད་བཅོམ་ལྡན་འདས་ལ་ཡིད་དད་པ་སྐྱེས་སོ་[?]  
དེ་ནས་ལྷའི་རྒྱལ་པོ་བརྒྱ་བྱིན་ཡང་རང་གཅིག་པུ་གང་དུ་བཅོམ་ལྡན་འདས་དེ་བཞུགས་ཤིང་གནས་ལ་ཆོས་ཀྱང་བསྟན་པའི་གཞལ་མེད་ཁང་དེ་ཉིད་དུ་སོང་ནས། བཅོམ་ལྡན་འདས་འཁོར་[?]  
བ་འཇིག་དེའི་གཟིམས་ཆ་རྡོ་རྗེ་ལྟ་བུ་དང། ཡོ་བྱད་ཕུན་སུམ་ཚོགས་པ་རྣམ་པ་སྣ་ཚོགས་རྨད་དུ་བྱུང་བ་གང་ཡིན་པ་དེ་དག་ལ་དཔྱོད་པར་བྱེད་དོ། །འདི་ལྟར་གཟིམས་ཆ་འདི་དག་གི་ན་[?]  
ན་བཅོམ་ལྡན་འདས་བཞུགས་བཞུགས་པ་ཡིན་ན་སྙམ་ནས་དེ་དག་ལའང་བརྒྱ་བྱིན་དེ་གུས་པས་མགོ་བཏུད་དེ་ལུས་ཐམས་ཅད་ཀྱིས་ཕྱག་འཚལ་ཞིང། བཅོམ་ལྡན་འདས་དེ་  
གུས་པ་ཆེན་པོས་གཟིམས་ཆའི་གདན་གྱི་གཞི་དེ་ལ་ཕྱག་འཚལ་བར་བྱེད་དོ། །དེས་དེ་ལ་ཕྱག་བཙལ་ཏེ་ལངས་པ་དང་རྩིག་ངོས་དག་ལ་འདི་ལྟར་ཚིགས་སུ་བཅད་པ་དེ་བྲིས་པ་མགོ་[?]  
གཡང་སར་ལྷུང་བའི་གང་ཟག་ནི། །གལ་ཏེ་འཚོ་བར་འགྱུར་ཡང་སྲིད། །བག་མེད་པར་ནི་ལྟུང་བ་དག་ནམ་ཡང་བདེ་སྐལ་མི་འཐོབ་བོ། །གལ་ཏེ་ལས་རྣམས་ཐམས་ཅད་ལ། །ར་[?]  
ཤིན་ཏུ་བག་མེད་པ། །དེ་ནི་ཉིན་དང་མཚན་དག་ཏུ། །ནམ་ཡང་དགེ་བར་མི་འགྱུར་རོ། །འཇིག་རྟེན་ཅུང་ཟད་བདེ་གང་དང། །འཇིག་རྟེན་འདས་པའི་འདོད་པ་གང། །དེ་དག་བག་མེད་[?]  
  
  
༄༅། །ཡིས་འཇིག་དེ་བས་དེ་ནི་ཡོངས་སུ་སྤོངས། །བག་ཡོད་བདུད་རྩིའི་གཞི་ཡིན་ལ། །བག་མེད་འཆི་བའི་གཞི་ཡིན་ཏེ། །བག་ཡོད་པས་ནི་མི་འཆི་ཞིང། །བག་མེད་  
པས་ནི་རྟག་ཏུ་འཆི། །བག་ཡོད་པས་ནི་ལྷ་རྣམས་ཀྱི། །གཙོ་བོ་མཆོག་དང་ལྡན་པར་གྱུར། །བག་མེད་འཁོར་བའི་གཞི་ཡིན་ལ། །བག་ཡོད་འཁོར་བའི་ཕ་རོལ་འགྲོ། །དེ་ལྟ་བས་ན་བག་  
མེད་སྤོངས། །ཐམས་ཅད་དུ་ནི་བདེ་ལྡན་འགྱུར། །གང་ཞིག་རྟག་ཏུ་བདེ་འདོད་ཅིང། །སྡུག་བསྔལ་ལས་ནི་འཇིགས་པ་གང། །བག་མེད་མི་ལ་དུག་དང་འདྲ། །དེ་ཡིས་བག་མེད་རྣམ་པར་  
སྤོངས། །སྐྱེ་བོ་བྱ་བ་ངན་བྱས་པ། །བག་མེད་ཉིད་ལ་མངོན་དགའ་སྟེ། །བག་མེད་དུག་གིས་རྨོངས་པ་རྣམས། །གཡང་སར་རབ་ཏུ་ལྟུང་བར་འགྱུར། །བག་ཡོད་གཞན་དུ་ལེགས་པར་  
འགྱུར། །བག་མེད་པ་ལྟ་ག་ལ་ཞིག་བག་ཡོད་པ་ཡིས་བདེ་འགྱུར་ལ་།བག་མེད་པས་ནི་སྡུག་བསྔལ་ཏེ། །བདེ་དང་སྡུག་བསྔལ་གཞི་འདི་དག་ཐམས་ཅད་བསྡུས་ཏེ་བཤད་པ་ཡིན།།  
ཡོན་ཏན་སྐྱོན་དག་རྣམ་ཤེས་གང། །དེ་ནི་གང་བཟང་ལེན་པར་བྱེད་།དེ་ནས་བརྒྱ་བྱིན་གྱིས་ཚེགས་སུ་བཅད་པ་དེ་དག་སྨྲས་ནས། དེ་ནས་ཡང་གུས་པ་ཆེན་པོ་སྐྱེས་པའི་ཡིད་རབ་ཏུ་  
གསལ་བས་བཅོམ་ལྡན་འདས་དེ་ཉིད་ལ་ཕྱག་འཚལ་ལོ། །དེ་ནས་ཡུན་རིང་དུ་བག་ཡོད་པ་བསྔགས་ཤིང་བག་མེད་པ་སྨད་ནས་ཡང་ལྷ་དེ་དག་ག་ལ་བ་དེ་ཉིད་དུ་སོང་ངོ། །དེ་ནས་  
  
  
དེ་དག་གུས་པས་རིངས་ཐབས་སུ་བརྒྱ་བྱིན་ག་ལ་བ་དེར་དོང་ངོ། །དེ་ནས་བརྒྱ་བྱིན་གྱིས་ཀྱང་དེ་དག་གི་ནང་དུ་ཚིགས་སུ་བཅད་པ་དེ་དག་སྨྲས་ཏེ། འདི་ལྟར་  
ཚིགས་སུ་བཅད་པ་འདི་དག་ནི་བདག་ཅག་ལ་ཕན་པ་དང། བདེ་བའི་ཕྱིར། བཅོམ་ལྡན་འདས་དོན་མཛད་པར་བཞེད་པ་དེས་བྲིས་པ་ཡིན་ནོ་།དེ་དག་ཐོས་ནས་ཡིད་རབ་ཏུ་དང་བའི་ལྷ་དེ་དག་ཀུན་  
ཀྱང་བཅོམ་ལྡན་འདས་ལ་ཕྱག་འཚལ་ཞིང་འདི་སྐད་ཀྱང་སྨྲ་སྟེ། འདི་ལྟར་བཅོམ་ལྡན་འདས་དེ་ངེས་པར་སྐྱེ་བོའི་མིག་ཡིན་ཏེ་དེས་བདག་ཅག་གི་དོན་དུ་ཚིགས་སུ་བཅད་པ་འདི་དག་  
གསུངས་པ་ལྟ་ཞེས་སྨྲས་ནས། དེ་དག་དེ་ན་ཡུན་རིང་ཞིག་ཏུ་ཤིན་ཏུ་བག་ཡོད་པར་གྱུར་ཏོ། །དེ་ནས་གཞན་ཡང་ལྷ་དག་གིས་སིལ་སྙན་དང། རོལ་མོའི་སྒྲ་དབྱངས་རྣམ་པ་ཤིན་ཏུ་མང་  
པོ་དག་བླངས་པ་དང། དེ་ནས་ལྷ་དེ་དག་གིས་འདི་ལྟར་འདི་དག་ནི་ཞིབ་ཏུ་སྤྱོད་པའི་ལྷ་དག་སྐྱེད་མོས་ཚལ་དུ་དགའ་སྤྱོད་བྱེད་དུ་འདོང་སྟེ། གནས་འདིར་དོང་ཞིང་སིལ་སྙན་དང། རོལ་  
མོའི་སྒྲ་དབྱངས་སྣ་ཚོགས་ཉེ་བར་ལེན་ལ། ལྷ་མོའི་ཚོགས་རྣམ་པ་དུ་མ་གླུ་དབྱངས་ལེན་ཞིང་འདིར་འོང་ངོ་སྙམ་དུ་དེ་དག་རིག་ནས། གང་ལྷ་དེ་དག་སྐྱེད་མོས་ཚལ་དུ་དགའ་སྤྱོད་བྱེད་  
དུ་འདོང་བར་བདག་ཅག་ཀྱང་དེ་དག་གི་དྲུང་ཉིད་དུ་ངེས་པར་འདོང་བར་བྱའོ་སྙམ་མོ། །དེ་ནས་དེ་ལྟར་རིག་ནས་བག་མེད་པའི་ངོ་བོ་ཉིད་ཀྱིས་ཕྲོགས་པ་རྣམས། དེ་ནས་ཡང་སིལ་སྙན་གྱི་  
  
  
༄༅། །སྒྲ་དང། གླུ་དབྱངས་དང། རོལ་མོའི་སྒྲ་སྣ་ཚོགས་ཕྱུང་ནས། ཞིབ་ཏུ་སྤྱོད་པའི་ལྷ་དེ་དག་ག་ལ་བ་དེར་ཕན་ཚུན་ཤིན་ཏུ་མཐོང་བར་འདོད་པ་རྣམས་དོང་སྟེ། ཡིད་རྟག་  
པར་རབ་ཏུ་དགའ་བའི་ཚལ་དང། ཉེ་བའི་ཚལ་རིན་པོ་ཆེ་སྣ་ཚོགས་དང་ལྡན་པ། གསེར་གྱི་ལྕུག་མ་འཕྱང་བས་ཁེབས་པ་རྣམས་སུ་ཇི་སྲིད་དུ་འདོད་པ་སྡུག་པ་ཡིད་དུ་འོང་བ་བྱས་ཤིང་  
བསགས་པའི་ལས་དེ་ཟད་པར་མ་གྱུར་པ་དེ་སྲིད་དུ་ཕན་ཚུན་དགའ་བར་བྱེད། རྩེ་བར་བྱེད། དགའ་མགུར་སྤྱོད་པར་བྱེད་དོ། །དེ་ཟད་ནས་རབ་ཏུ་ལྷུང་སྟེ་ལས་ཉེ་བར་འགྲོ་བ་ཇི་ལྟ་བ་བཞིན་  
འཁོར་བར་སེམས་ཅན་དམྱལ་བ་དང། ཡི་དྭགས་དང། དུད་འགྲོ་རྣམས་ཀྱི་ནང་དུ་སྐྱེ་བར་འགྱུར་རོ། །ངན་སོང་གི་སྒོ་བཅད་པ་གང་ཡིན་པ་དེ་དག་གལ་ཏེ་མི་རྣམས་དང་སྐལ་པ་མཉམ་  
བར་མིའི་ནང་དུ་སྐྱེས་ན། ལས་དེ་དང་རྒྱུ་མཐུན་པར་ཡུལ་ཤིན་ཏུ་རྒྱས་པ། འབབ་ཆུ་དང། ཆུ་བོ་དང། ལྟེང་ཀ་རབ་ཏུ་མང་བ་ཕུན་སུམ་ཚོགས་པ། རྟག་ཏུ་ལེགས་པར་བྱས་པའི་ལས་  
ཀྱི་མཐའ་རྣམས་སུ་ཤིན་ཏུ་རྒྱས་པར་འགྱུར་ཏེ། མཆོག་ཏུ་རྒྱ་ཆེ་བའི་རྒྱལ་པོའམ། བློན་པོ་ཆེན་པོ་སྐྱེ་བོ་ཀུན་དགའ་བ། བློ་གྲོས་རྒྱ་ཆེ་ཞིང་སྦྱིན་པ་དང། ཚུལ་ཁྲིམས་ལ་མངོན་པར་དགའ་  
ལ་རྟག་ཏུ་དགེ་བ་བྱེད་པར་མངོན་པར་འགྱུར་བ་མཐོང་ངོ། །དེ་ནས་ཡང་དགེ་སློང་ལས་ཀྱི་འབྲས་བུ་རྣམ་པར་སྨིན་པ་ཤེས་པ་དེ་སུམ་ཅུ་རྩ་གསུམ་པའི་ལྷ་རྣམས་ཀྱི་ས་ལ་རྟོག་པར་  
  
  
དེས་ཐོས་པ་ལས་བྱུང་བའི་ཤེས་པས་ལྷ་རྣམས་ཀྱི་གནས་གཟི་བརྗིད་འབྱོར་བ་ཞེས་བྱ་བ། ཇི་ལྟར་འདུག་པ་མཐོང་ངོ་།དེར་སེམས་ཅན་དག་ལས་གང་གིས་སྐྱེ་བར་འགྱུར་སྙམ་  
ནས༑ དེས་ཐོས་པ་ལས་བྱུང་བའི་ཤེས་པས་བརྟགས་ན། འདི་ལྟར་སྐྱེས་བུ་དམ་པ་དགེ་བ་དང་ལྡན་པ། སྐྱེས་བུ་དམ་པ་རྟག་ཏུ་བག་ཡོད་པ་དང་ལྡན་པར་གྱུར་པ། སེམས་ཅན་རྣམས་ལ་  
ཕན་པར་འདོད་པ། ལས་ཀྱི་འབྲས་བུ་ལ་དད་པ། སྐྱེས་བུ་དམ་པ་འདུ་བ་གང་གིས་སྲོག་གཅོད་པ་དང། མ་བྱིན་པར་ལེན་པ་སྤངས་པས་འགྱུར་ཏེ། འདི་ལྟ་སྟེ། ཤིང་ཤ་པ་སྐྱེ་བའི་ནང་  
ངམ༑ ཨ་མྲ་སྐྱེ་བའི་ནང་ངམ། ནཱ་ཎི་ཀེ་ར་སྐྱེ་བའི་ནང་ན་སྒོ་ང་ཡོད་པ་དག་བྱའམ། སྤྲུལ་དག་གིས་བཟུང་ན། དེ་དག་གཞན་ལ་ཕན་པར་ཞུགས་པ་སྙིང་རྗེས་བརླན་པའི་ཡིད་ཀྱིས་  
ཐར་པར་བྱེད་པ་ཡིན་ཏེ། དེ་ལྟར་སྲོག་ཆགས་དག་ཐར་པར་བྱེད་པ་ཡིན་ནོ། །མ་བྱིན་པར་ལེན་པ་སྤངས་པ་ཇི་ལྟ་བུ་ཡིན་ཞེ་ན། འདི་ལ་ཤིང་པ་ལ་ཤའི་ཚལ་དུ་པ་ལ་ཤའི་ལོ་མའང་  
ལེན་པར་མི་བྱེད་ལ། གཞན་གྱིས་བླངས་པར་ཤེས་ནས་ཀྱང་ཟློག་པར་བྱེད། ལམ་དུ་ཞུགས་པ་ན་འབྲ་གོས་ལ་ལྷུང་བའང་ལེན་པར་མི་བྱེད་ལ། གཞན་གྱིས་བླངས་པར་ཤེས་  
ནས་ཀྱང་ཟློག་པར་བྱེད་པ་ཡིན་ཏེ། དེ་ལྟར་མ་བྱིན་པར་ལེན་པ་སྤངས་པ་ཡིན་ནོ། །དགེ་བ་སྤྱོད་པ་ཇི་ལྟ་བུ་ཡིན་ཞེ་ན། འདི་ལ་སྤྱིན་པ་ལ་མངོན་པར་དགའ་སྟེ། ལོ་ཉེས་བྱུང་བའི་ཚེ་  
  
  
༄༅། །དགེ་སྦྱོང་དག་ལ་ལོ་ལྔ་པའི་གཞལ་བ་ཕྱེད་སྦྱིན་ནམ། སྡོམ་པ་བླངས་པའི་ནད་པ་དག་ལ་ཟས་སྦྱིན་པར་བྱེད་ཅིང་གཞན་དག་ཀྱང་དེ་ཉིད་ལ་རབ་ཏུ་འཇོག་པར་  
བྱེད༑ དགའ་བར་བྱེད། རབ་ཏུ་དགའ་བར་བྱེད། ལས་ཀྱི་འབྲས་བུ་སྟོན་པར་བྱེད། སངས་རྒྱས་དང། ཆོས་དང། དགེ་འདུན་རྟག་པར་རྗེས་སུ་དྲན་པར་བྱེད། ཕ་མའམ། དགེ་བསྙེན་སྡོམ་  
པ་བླངས་པ་ཕལ་པ་ལའང་ན་བའི་གསོས་སྨན་གྱི་རྐྱེན་གྱི་ཡོ་བྱད་སྦྱིན་པར་བྱེད། གཞན་དག་ཀྱང་དེ་ཉིད་ལ་དེ་ལྟར་རབ་ཏུ་འཇོག་པར་བྱེད། ལས་ཀྱི་འབྲས་བུའང་སྟོན་པར་བྱེད། ཡང་  
དང༑ ཡང་དུ་གཞན་ལ་ངན་པར་རབ་ཏུ་ཞུགས་ཤིང། སྡིག་པའི་གྲོགས་པོ་དང་སྤྱོད་པར་མི་བྱེད། ཐད་ཀར་ཟུར་ཙམ་ཡང་མི་གནས་དེ་དང་ལྷན་ཅིག་སྨྲ་བར་མི་བྱེད། དེ་ལ་  
ཚིག་ཙམ་ཡང་མི་སྨྲ། ལུས་དང། ངག་གི་ལས་ཀྱི་མཐའ་རྟག་ཏུ་ལེགས་པར་བསྡམས་པ། བདག་ལ་ཕན་པ་དང། གཞན་ལ་ཕན་པར་ཞུགས་བ་དེ་ལུས་དང་བྲལ་ནས་བདེ་འགྲོ་མཐོ་  
རིས་ཀྱི་འཇིག་རྟེན་སུམ་ཅུ་རྩ་གསུམ་པའི་ལྷ་གཟི་བརྗིད་འབར་བའི་ལྷ་རྣམས་ཀྱི་ནང་དུ་སྐྱེ་བར་འགྱུར་རོ། །དེར་སྐྱེས་ནས་ཀྱང་ལེགས་པར་བྱས་པའི་ལས་ཀྱི་མཐའ་སྤྱད་པ་དེ། རང་  
གི་འོད་ཟླ་བའི་འོད་དང་མཚུངས་པ་ཡིན་ནོ། །ས་གཞི་དེའང་ཉམས་དགའ་བ་འདི་ལྟ་བུ་ཡིན་ཏེ། འདི་ལྟ་སྟེ། ཚལ་དང། ཉེ་བའི་ཚལ་རིན་པོ་ཆེ་སྣ་བདུན་གྱིས་ཤིན་ཏུ་གང་བ་ཡིན་  
  
  
པདྨ་སྡོང་བུ་བཻ་ཌཱུརྱ་རྣམས་ཀྱིས་ཡོངས་སུ་བསྐོར་བ་ཡིན། པདྨ་གསེར་གྱི་འདབ་མ་རྣམས་ཀྱིས་ཀྱང་ཆུ་བོ་དེ་དག་ཁེབས་པ་ཡིན་ལ། ཆུ་  
རབ་ཏུ་གསལ་བ་གསེར་གྱི་རྡོ་སྣ་ཚོགས་པ་རྣམས་ཀྱིས་སྒྲ་མཐོ་དམན་དུ་འབྱིན་པ། གར་བྱེད་པ་ལྟ་བུར་འབབ་པ། བྱ་སྣ་ཚོགས་སྒྲ་འདྲེས་པར་འབྱིན་པ། རབ་ཏུ་དགའ་བ་མང་བ་དང། ལྷ་དང་  
ལྷ་མོའི་ཚོགས་རབ་ཏུ་དགའ་བས་གང་ཞིག་གསེར་གྱི་རི་བོའི་རྩེ་ལ་རྒྱུ་བ། གཞན་དག་བཻ་ཌཱུརྱའི་རི་ལ་རྒྱུ་བ། བྱ་ངང་པ་དང་ཀ་རནྜ་པ་དང། ངུར་པའི་ཚོགས་མྱོས་པ་སྒྲ་སྣ་ཚོགས་འབྱིན་  
པ༑ པདྨའི་ཚལ་གྱི་གསབ་གསེབ་ན་ལྷ་དང། ལྷ་མོའི་ཚོགས་རབ་ཏུ་དགའ་ཞིང་དགོད་པ། འགྲམ་གཉིས་ཀ་ལྷའི་ཚོགས་རྣམས་ཀྱིས་ཀུན་དུ་གང་བ་ཡིན་ཏེ། ཆུ་བོ་དེ་དག་ཐམས་ཅད་ཀྱི་རླབས་  
རབ་ཏུ་འབྱུང་བའི་སྒྲ་ཡིད་དུ་འོང་བ་འབྱུང་བ་ཡིན་ནོ། །གཞན་ཡང་པདྨའི་རྫིང་དག་ཡོད་དེ། པདྨའི་གསབ་གསེབ་དེ་དག་ནའང་རིན་པོ་ཆེ་སྣ་ཚོགས་ཀྱི་བུང་བ་འོད་གསལ་ཞིང་མཛེས་པ་  
སྣ་ཚོགས་ཀྱིས་བརྒྱན་པ་ཡིན་ནོ། །ལྷ་དག་དེ་དག་ལའང་རྟོག་པར་བྱེད་དེ། ལྷའི་ཚོགས་ཀྱིས་ཡོངས་སུ་བསྐོར་བ། ལུས་རིན་པོ་ཆེ་སྣ་ཚོགས་ཀྱིས་རྣམ་པར་བརྒྱན་པ། འོད་ཀྱི་ཕྲེང་བ་  
རྒྱ་ཆེ་བ་དག་ཆུ་བོ་དེ་དག་ན་རྩེ་བར་བྱེད་ཅིང། དུས་ཡུན་རིང་དུ་དགའ་བ་ངེས་པར་མཐར་བྱེད་ཅེས་བྱ་བའི་ཚལ་དེར་འདོང་བར་བྱེད་དེ། རྩེ་བའི་ཕྱིར་ཉེ་བར་འདོང་ངོ། །སིལ་སྙན་དང། རོལ་  
  
  
༄༅། །མོའི་སྒྲ་སྣ་ཚོགས་འབྱིན་པ་རྗེས་སུ་འབྲང་ཞིང་ཕན་ཚུན་གྲོགས་སུ་གྱུར་པ། རྒྱགས་པ་འབའ་ཞིག་དོན་དུ་བྱེད་པ་དེ་དག་ཚལ་དེར་དོང་ནས། པདྨའི་ཚལ་པི་  
ཝང་གིས་རྩེ་བ་ཞེས་བྱ་བ་ཀུན་ནས་དཔག་ཚད་ལྔ་བརྒྱར་མཚུངས་པར་ག་ལ་བ་དེར་དགའ་བར་གནས་པ་དག་འཇུག་པར་བྱེད་དོ་།པདྨ་དེ་དག་ཀྱང་མདོག་དང། རོ་དང། དྲི་མཆོག་  
དང་ལྡན་ཞིང་མཐོ་རིས་དང་མཐུན་པའི་ཆང་གིས་ཤིན་ཏུ་གང་པ་ཡིན་ནོ། །དེ་ནས་ལྷ་ཤིན་ཏུ་བདེ་བ་དེ་དག་ཆང་ཞིམ་པོ་དེ་དག་ལ་འཐུང་ཞིང་གླུ་ལེན་ཏེ། །དེ་ནས་བག་མེད་པར་  
གནས་པ་དེ་དག་བྱ་བགེགས་མི་བྱེད་པར་འགྲོ་བ་ཞེས་བྱ་བས་མཐོང་སྟེ། དེ་དག་གིས་ལྷ་བག་མེད་པར་གནས་པ་དེ་དག་ལ་མངོན་པར་བརྟགས་ནས། འདི་ལྟར་ཚིགས་སུ་བཅད་དེ་  
སྨྲས་པ། ཁྲེལ་མེད་ངོ་ཚ་མེད་པ་དང། །ལེ་ལོའི་སྡིག་པའི་གྲོགས་པོ་རྣམས། །འདི་དག་མཐོ་རིས་ས་བོན་མིན། །མཁས་པས་དེ་དག་བསྲུང་བར་གྱིས། །ཁྲེལ་མེད་ངོ་ཚ་མེད་པ་དང།།  
རྟག་ཏུ་སྡིག་པ་རྗེས་སུ་སྤྱོད། །མི་ནི་གཡང་ས་ལས་ལྟུང་སྟེ་།དེ་ནས་ཕྱི་ནས་རིག་པར་འགྱུར། །མ་དད་པ་དང་རྨུགས་པ་དང་གཉིད། །དེ་བཞིན་གར་ཡང་འཇིགས་མི་བྱེད། །འཆབ་  
དང་འཚིག་དང་རྨོངས་པ་ནི། །དེ་དག་མཐོ་རིས་རྒྱུར་མི་འགྱུར་།ཆང་འཐུང་རྫུན་ཚིག་རབ་ཏུ་སྨྲ། །གནོད་སེམས་དེ་བཞིན་ལྷག་པར་བརྐམ། །ལས་འབྲས་ལ་ནི་དད་མེད་པ། །ཀུན་དུ་  
  
  
།ཡིད་ཀྱི་སྐྱོན་དང་གནོད་སེམས་དང། །སྡང་བའི་ལས་རྣམས་བསྲུང་བར་གྱིས། །མི་ཀུན་སྡང་བའི་ལས་ཀྱིས་སུ། །སེམས་ཅན་དམྱལ་བ་ཉེ་བར་རྟོག་བརྟན་པ་  
མེད་པ་སྡིག་སྤྱོད་ཅིང། །རྟག་ཏུ་འདོད་པའི་དབང་དུ་སོང། །ལེ་ལོ་འཁོར་མོར་རྫུན་སྨྲ་བ། །དེ་ནི་དགེ་བའི་འོས་མིན་ནོ། །གང་གི་ཚུལ་ཁྲིམས་འཆིང་བུ་དང། །སྤྲིན་གྱི་ཁེབས་ལྟར་སྨད་པ་དག་  
དེ་ནི་སྨད་པའི་ཚུལ་ཁྲིམས་ཀྱིས། །མི་ནི་སྨད་པར་སྐྱེ་བར་འགྱུར་།གང་དག་སྡིག་ལ་བློ་གནས་པ། །དེ་དག་མུན་པ་མཐའ་མེད་ལ། །གང་དག་སངས་རྒྱས་བློ་གནས་པ། །དེ་དག་མུན་པ་བསལ་  
བ་ཡིན། །དེ་བཞིན་དུ་ཆོས་དང། དགེ་འདུན་ལའང་བརྗོད་པར་བྱའོ་།བག་མེད་རྨོངས་པའི་ལྷ་རྣམས་ནི། །ཡང་དང་ཡང་དུ་ཆང་གིས་རྨོངས། །བག་མེད་གཉིད་ཀྱིས་རྨོངས་པ་དེ། །མི་རྣམས་  
སེམས་ཅན་དམྱལ་བར་རྒྱུ། །ཇི་ལྟར་སྐྱེས་ན་ངེས་པར་ནི། །འཆི་བ་ཡོད་པ་དེ་ལྟ་བུར། །སྐྱེ་བོ་སྐྱེ་བ་ཡོད་པ་ཡི། །སྟེང་ན་འཇིག་པ་ཡོད་པར་འགྱུར། །བག་མེད་རྒྱ་ལྟ་བུ་ཡིས་བཟུང། །  
རྒྱ་མཚོ་ལྟ་བུའི་ཡུལ་དུ་ཀླུ་བས། །སྲེད་པའི་ལྕགས་སྒྲོག་དག་ཏུ་བཅུག་ལྷ་རྣམས་དུ་མར་རྩེ་བར་བྱེད། །སྐྱེས་མ་ཐག་ཏུ་ལྷ་དག་གི་སྐད་ཅིག་དེ་ལ་བ་དེ་ཟད་འགྱུར། །བག་མེད་པ་ཡིས་  
བསྒྲིབས་པའི་སེམས། །དབང་མེད་པ་དག་ཤེས་མི་འགྱུར། །བག་མེད་པ་ཡི་འཁྲུལ་བ་འདི། །རྟག་ཏུ་ཡུལ་ལ་འདོད་པར་བྱེད། །འདོད་པའི་བདེ་བས་ཚིམ་མེད་པ། །ལྷ་རྣམས་དག་  
  
  
༄༅། །ནི་སྡུག་བསྔལ་ལོ། །གང་ཞིག་སྲེད་པའི་དབང་སོང་བ་།ལྷ་དེ་སྐད་ཅིག་ཐང་ཅིག་དང། །ནམ་ཡང་ཡུད་ཙམ་དག་ཏུ་ཡང་།ཉེ་བར་སྤྱོད་པར་མི་འགྱུར་རོ། །གང་  
དུ་ལྷ་དག་དབང་མེད་ཅིང། །འདོད་པའི་དབང་སོང་རྩེ་བྱེད་པ་།ས་འདི་སྲེད་པས་ཉོན་མོངས་ཏེ། །རྣམ་པར་རྟོག་པ་བརྒྱ་ཡིས་བསྒྲིབས། །ཇི་ལྟར་དམྱལ་བར་རྒྱུ་མ་རྣམས། །དེ་ཡི་མེ་ཡིས་སྲེག་  
པར་བྱེད། །དེ་ལྟར་འདོད་པ་ལས་བྱུང་མེས། །ལྷ་རྣམས་དག་ནི་སྲེག་པར་བྱེད། །བཀྲེས་དང་སྐོམ་ལས་བྱུང་བའི་མེས། །དེ་ལྟར་ཡི་དྭགས་རྣམས་ཀྱང་སྲེག་གསོད་པའི་མེ་ཡི་དུད་འགྲོ་  
རྣམས། །མི་རྣམས་ཀུན་ཏུ་ཚོལ་བས་སོ། །དེ་ལྟར་ཀུན་ནས་བྱུང་བའི་མེས། །སེམས་ཅན་འཇིག་རྟེན་མ་ལུས་པར། །ཀུན་ནས་ཡོངས་སུ་བསྐོར་ནས་སུ། །སྲེག་པར་བྱེད་ཀྱང་མི་  
རིག་གོ་དེ་ལྟར་བྱ་དེ་དག་གིས་ལྷ་དེ་རྣམས་ལ་མངོན་པར་བརྟགས་ནས། ཡང་དང། ཡང་དུ་རབ་ཏུ་གོ་བར་བྱེད་དོ། །དེ་ནས་དེ་ན་ལྷ་གང་དག་སྔོན་ལས་དགེ་བ་བྱས་ཤིང་སྤྱད་པ་དེ་དག་  
གལ་ཏེའང་བྱ་དེ་དག་གི་སྒྲ་རྣར་ཐོས་ནས་འཐུང་བར་མི་བྱེད་དེ། ཡུད་ཙམ་ཞིག་བག་ཡོད་པ་དང་ལྡན་ནས། དེ་ནས་ཡང་ཡུལ་སྒྲ་དང། རེག་པ་དང། གཟུགས་དང། རོ་དང། དྲི་  
སྡུག་པ་དཔེ་མེད་པ་རྣམས་ཀྱི་དབང་དུ་སོང་སྟེ། དེའི་ངོ་བོ་ཉིད་ཀྱི་དབང་དུ་སོང་བའི་ཡིད་དག་དེ་ནས་ཡང་སིལ་སྙན་ཡན་ལག་ལྔ་དང་ལྡན་པས་ཚལ་དང། ཉེ་བའི་ཚལ་རྣམས་སུ་ལྷ་  
  
  
གང་མྱོང་བར་འདོང་བ་དེ་དང་དེ་ཤིན་ཏུ་མྱོང་ངོ། །ལྷ་དང་ལྷ་མོ་འབུམ་སྙེད་ཀྱིས་ཡོངས་སུ་བསྐོར་ཅིང། །རང་གིས་བྱས་པ་ལ་སྤྱོད་པ་ཁ་ཅིག་ནི་བཻ་ཌཱུརྱ་དང། ཨནྡ་རྙིལ་དང། སྤུག་  
ལས་བྱས་པའི་རི་རབ་ཀྱི་རིའི་རྩེ་མོ་དང། ཚལ་དང། ཉེ་བའི་ཚལ་གྱི་ས་དང། འབབ་ཆུ་དང། ལྟེང་ཀ་པདྨས་རྣམ་པར་བརྒྱན་པ། རིའི་རྩེ་མོ་བྱ་སྡུག་གུ་སྣ་ཚོགས་ཀྱིས་རྣམ་པར་བརྒྱན་པ་བཻ་ཌཱུརྱའི་  
འདབ་མ་དང། གསེར་གྱི་ཟེ་བ་དང། ཤེལ་གྱི་སྡོང་པོ་ལྟ་བུའི་པདྨའི་རྫིང་དག་ཏུ་བུང་བའི་ཚོགས་ཀྱིས་ཤིན་ཏུ་གང་བའི་ཡུལ་དཔེ་མེད་པ་ཆུ་བོའི་ཀླུང་ལྟ་བུ་རྣམ་པ་སྣ་ཚོགས་ཀྱི་དབང་དུ་  
སོང་བ་ན། ཡང་དང། ཡང་དུ་རྩེ་བར་བྱེད་ཀྱང་ངེས་པར་མྱོང་བར་འགྱུར་བའི་སྡུག་བསྔལ་གང་ཡིན་པ་དེ་དག་མི་རིག་སྟེ། དེ་ལྟར་ཇི་སྲིད་དུ་བྱས་ཤིང་བསགས་པའི་ལས་དེ་ཟད་པར་མ་གྱུར་  
བ་དེ་སྲིད་དུ་ཕན་ཚུན་གྲོགས་སུ་གྱུར་པ་དག་དགའ་བར་བྱེད། རྩེ་བར་བྱེད་དོ། །དེ་ཟད་ནས་ལྟུང་བར་འགྱུར་ཏེ། ཇི་ལྟར་ཉི་མ་ནུབ་ན་ཉིན་མོ་ཟད་པ་དེ་ལྟར་ལྷ་རྣམས་ལེགས་པར་བྱས་པ་  
ཟད་ན་མཐོ་རིས་ཀྱི་མཐའ་ནས་ལྟུང་བར་འགྱུར་རོ། །ལྷུང་ནས་ཀྱང་ལས་ཉེ་བར་འགྲོ་བ་ཇི་ལྟ་བ་བཞིན་སེམས་ཅན་དམྱལ་བ་དང་ཡི་དྭགས་དང། དུད་འགྲོ་རྣམས་ཀྱི་ནང་དུ་སྐྱེ་བར་འགྱུར་  
རོ༑ ༑གལ་ཏེ་མི་རྣམས་དང་སྐལ་བ་མཉམ་པར་མིའི་ནང་དུ་སྐྱེས་ན་ལས་དེ་དང་རྒྱུ་མཐུན་པར་དེ་ཤིན་ཏུ་བདེ་བར་འགྱུར་ཏེ། ནོར་མང་བ་དང། མཆོག་ཏུ་རྒྱ་ཆེ་བ་ལ་དགའ་བ་དང། དམ་པའི་  
  
  
༄༅། །ཆོས་ལ་དགའ་བ་དང། རྟག་ཏུ་ཤེས་པ་ལ་དགའ་བ་དང་དགེ་སྦྱོང་དང། བྲམ་ཟེ་ལ་དགའ་བ་དང། ཚེ་རིང་པོར་ཡང་འགྱུར་བ་མཐོང་ངོ། །དེ་ནས་ཡང་དགེ་སློང་ལས་  
ཀྱི་འབྲས་བུ་རྣམ་པར་སྨིན་པ་ཤེས་པ་དེ་སུམ་ཅུ་རྩ་གསུམ་པའི་ལྷ་རྣམས་ཀྱི་གནས་ལ་རྟོག་པར་བྱེད་དེ། དེས་ཐོས་པ་ལས་བྱུང་བའི་ཤེས་པས་སུམ་ཅུ་རྩ་གསུམ་པའི་ལྷ་རྣམས་ཀྱི་གནས་  
ཟླ་བའི་གནས་ལྟར་རྒྱུ་བ་ཞེས་བྱ་བ་ཇི་ལྟར་འདུག་པ་མཐོང་ངོ། །དེར་སེམས་ཅན་དག་ལས་གང་གི་སྐྱེ་བར་འགྱུར་སྙམ་ནས། དེས་ཐོས་པ་ལས་བྱུང་བའི་ཤེས་པས་བརྟགས་པ་ན་དགེ་  
བའི་ལས་ཀྱི་མཐའ་དཔྱོད་པ། སེམས་དྲི་མ་དང་བྲལ་བ། སེམས་ཤིན་ཏུ་བསྒོམས་པ། ཡིད་ཤིན་ཏུ་བསྒོམས་པ་གང་གིས་སངས་རྒྱས་ཀྱི་སྐུ་གཟུགས་བྱ་བ་སྐྱོན་མེད་པར་བྱས་པ་  
དང༑ དེ་བཞིན་དུ་བཅོམ་ལྡན་འདས་ཀྱི་སྐུ་གཟུགས་གསེར་རམ། དངུལ་ལམ། ཟངས་སམ། ལྕགས་ལས་བྱས་པ་ལ་ཡིད་དང་བས། བིར་རམ། རབ་ཏུ་གསལ་བར་བྱེད་པས་སྡུག་པར་བྱེད་  
ཅིང་སྐུ་གཟུགས་དྲི་མ་དང་བྲལ་བ་མཆོག་ཏུ་སྡུག་པ་དེ་དག་མཐོང་ནས་སྦྱིན་བདག་དེ་ཤིན་ཏུ་སྙིང་དགའ་ལ་སེམས་ཀྱིས་ཀྱང་ཡང་དང། ཡང་དུ་བྱེད་ན། དེ་སེམས་ཀྱི་ཞིང་ཡོན་ཏན་བཟང་པོ་  
དང༑ སེམས་ཀྱི་རྒྱུ་སེམས་བསྒོམས་པས་དགེ་བ་སྤྱོད་པ་བདེ་བ་དང་ལྡན་པར་འགྱུར། གཞན་ཡང། སྲོག་གཅོད་པ་དང། མ་བྱིན་པར་ལེན་པ་སྤོང་བ་ཡིན་ཏེ། སྲོག་ཆགས་རྣམས་ལ་ཡིད་  
  
  
གཞན་བྱེད་ནའང་རྗེས་སུ་ཡི་རང་བར་མི་བྱེད། ཕྱིར་ཟློག་པར་བྱེད། དགེ་བའི་ལམ་ལ་རབ་ཏུ་འཇོག་པར་བྱེད་པ་བདག་དང། གཞན་ལ་ཕན་པ་  
བྱེད་པའི་སྐྱེས་བུ་དམ་པ་དེ་ནི་བདེ་བ་མྱོང་བར་འགྱུར་རོ། །སྲོག་གཅོད་པ་སྤངས་པ་རྣམ་པ་དུ་ཡོད་ཅེ་ན། འདི་ལ་ཤིན་ཏུ་གུས་པར་བསམས་ནས་ཡིད་ཀྱིས་ཀྱང་གསོད་པར་མི་བྱེད་ཅིང། གསོད་པར་  
བྱེད་དུ་མི་འཇུག་ལེགས་པར་བྱས་པའི་ལས་བྱེད་པ་དེ་དྲོད་གཤེར་ལས་སྐྱེས་པའི་སེམས་ཅན་མ་ལ་གཞིའི་འོག་ཏུ་སྐྱེས་ནས་ཟ་བར་བྱེད་པ་དེ་དག་ཀྱང་བཟུང་ནས་གསོད་པར་མི་བྱེད་ལ། སྲིན་བུ་  
ཕྲེའུ་དང། གྲོག་སྦུར་ཡང་གསོད་པར་མི་བྱེད་པ་ཡིན་ཏེ། རྣམ་པ་དེ་དག་ནི་སྲོག་གཅོད་པ་སྤངས་པ་ཡིན་ནོ། །མ་བྱིན་པར་ལེན་པ་སྤངས་པ་ཇི་ལྟ་བུ་ཡིན་ཞེ་ན། ཡང་སྐྱེས་བུ་དམ་པ་དགེ་བ་ལེགས་  
པར་བྱས་པའི་ལས་ལ་ཚིམ་པ་མེད་པས་ཐམས་ཅད་དུ་མ་བྱིན་པར་མི་ལེན་ཏེ། དེ་ལྟ་བས་ན་མ་བྱིན་པར་ལེན་པ་སྤངས་པ་ཡིན་ནོ། །རྣམ་པ་ཇི་ལྟ་བུ་ཡིན། རྣམ་པ་དུ་ཡོད་ཅེ་ན། འདི་ལ་གྲང་  
པས་ཉེན་པའམ། དྲོ་བས་ཉེན་ཀྱང་གཞན་གྱིས་ཡོངས་སུ་བཟུང་བའི་ཤིང་སྐམ་མམ། བོང་བའམ། གདུགས་ཀྱི་གྲིབ་མ་ཙམ་གྱིས་ཀྱང་འཚོ་བའི་མི་རྣམས་ཀྱི་གྲིབ་མ་འཕྲོག་པར་མི་བྱེད་  
མགྲོན་པོ་དག་ཤིང་ལྗོན་པའི་གྲིབ་མ་དག་ལ་ངལ་སོ་ཞིང་འདུག་པ་དབང་གིས་བསྐྲད་ནས། གྲིབ་མ་དེ་དག་ལ་བསིལ་བར་འདུག་ཅིང་དེ་དག་ཀྱང་གདུང་བས་གདུངས་ལ་ཤིན་ཏུ་སྡུག་བསྔལ་  
  
  
༄༅། །བར་གྱུར་པ་རྣམ་པ་དེ་ལྟ་བུའི་མ་བྱིན་པར་ལེན་པའང་ཡོངས་སུ་སྤོང་ཞིང་མི་བྱེད་ལ། གྲིབ་མ་མམ་བྱིན་པར་ལེན་པ་གཞན་བྱེད་པ་ཡང་ཕྱིར་ཟློག་པར་བྱེད་པ་  
ཡིན་ཏེ། མ་བྱིན་པར་ལེན་པ་ཤིན་ཏུ་ཆུང་ངུའང་སྤོང་ཞིང་སྲོག་གཅོད་པ་སྤོང་བ་ནི་ལུས་དང་བྲལ་ནས་ཤི་བའི་འོག་ཏུ་བདེ་འགྲོ་མཐོ་རིས་ཀྱི་འཇིག་རྟེན་སུམ་ཅུ་རྩ་གསུམ་པའི་ལྷ་རྣམས་  
ཀྱི་ནང་ཟླ་བའི་གནས་ལྟར་རྒྱུ་བའི་ལྷ་རྣམས་སུ་སྐྱེ་བར་འགྱུར་རོ། །དེར་སྐྱེས་ནས་ཀྱང་ལེགས་པར་བྱས་པའི་ལས་ཀྱི་མཐའ་སྤྱད་པ། རྒྱུ་རྐྱན་དང་མཐུན་པར་སྤྱད་པ་དེ་འབྲས་བུ་དེ་དང་མཐུན་  
པར་འབྱུང་སྟེ། འདི་ལྟ་སྟེ། ཟླ་བ་ཉ་བ་བཅུའི་འོད་ཀྱི་རྣམ་པ་ཇི་སྙེད་ཡོད་པའི་རྣམ་པ་དེ་སྙེད་ཀྱི་འོད་ལྷའི་ལུས་དེ་ཐམས་ཅད་ལས་ཤིན་ཏུ་དྲི་མ་མེད་པ་འབྱུང་ངོ། །ལྷ་དེའི་འོད་གང་ཡིན་པའི་  
འོད་དེས་མཐོ་རིས་ཀྱི་ཕྱོགས་དང་བཅས་པ་བརྒྱ་འགྱུར་དུ་གསལ་བ་དང་ལྡན་པར་འགྱུར་རོ། །འོད་དེའང་ཚ་བ་དང། བསིལ་བ་མེད་དེ་ལྷ་ཐམས་ཅད་ཀྱི་མིག་ཏུ་སྡུག་པ་ཡིན་ནོ། །ལྷ་དེ་  
དག་ཀྱང་གནས་གཞན་དུ་སྐྱེས་པའི་ལྷ་དེ་དག་གི་འོད་པས་ཁྱད་པར་དུ་འཕགས་པ་ཡིན་ཏེ། དེའི་ལས་དགེ་བའི་མཐུས་ཀུན་ནས་དཔག་ཚད་བཅུར་རིན་པོ་ཆེ་དང། རིན་པོ་ཆེའི་འོད་ཐམས་  
ཅད་ཀྱང་ཟིལ་གྱིས་མནན་ནས་ལྷ་དེའི་འོད་མངོན་པར་གསལ་ལོ། །དེ་ནས་ལྷ་དེ་ལྷའི་ཚོགས་དུ་མས་ཡོངས་སུ་བསྐོར་ཅིང། སིལ་སྙན་དང། རོལ་མོའི་སྒྲ་སྣ་ཚོགས་འབྱིན་ལ། གླུ་དབྱངས་  
  
  
བ་ག་ལ་བ་དེར་འདོང་བར་བྱེད་དོ། །ཚལ་དེ་ན་གང་སུམ་ཅུ་རྩ་གསུམ་པ་ཐམས་ཅད་པས་ཁྱད་པར་དུ་འཕགས་པ་ཤིན་ཏུ་དགའ་བ་  
ལྔ་འབྱུང་སྟེ། འདི་ལྟ་སྟེ། ཤིང་ལྗོན་པ་རྣམས་ཀྱི་གཟི་བརྗིད་དང། འབྲས་བུ་དང། བྱ་བློ་གྲོས་རྒྱ་ཆེ་བ་དང། པདྨའི་རྫིང་གི་ཆུ་དང། འབབ་ཆུ་རབ་ཏུ་མང་བ་དང། ནམ་མཁའ་ལ་རླུང་དྲི་དང་  
ལྡན་པ་དྲིལ་བུ་གཡེར་ཀའི་སྒྲ་ལྟ་བུ་དུ་མ་ལྡང་བའོ། །དེ་ནས་ལྷ་དེ་ལྷའི་ཚོགས་ཀྱིས་ཡོངས་སུ་བསྐོར་ནས་དགའ་བ་ལྔའི་ཚལ་དེ་ག་ལ་བ་དེར་འདོད་པར་བྱེད། སིལ་སྙན་དང། རོལ་མོའི་སྒྲ་དང་  
གླུ་སྒྲ་རྣམ་པ་སྣ་ཚོགས་ཀྱིས་དགའ་བ་དང། ལྷ་མོ་གཟུགས་བཟང་མོ་དང་ལྡན་ཞིང་ཆ་བྱད་དང། རྒྱན་སྣ་ཚོགས་ཐོགས་པ། རྗེས་སུ་འབྲང་བ་དང། ལྷའི་ཚོགས་རྣམ་པ་སྣ་ཚོགས་ཀྱིས་ཡོངས་སུ་  
བསྐོར་ཅིང། སིལ་སྙན་དང། རོལ་མོའི་སྒྲ་ཡན་ལག་ལྔ་དང་ལྡན་པ་ཉེ་བར་ལེན་པ་ན་བདེ་བ་ཤིན་ཏུ་རྒྱ་ཆེ་བདག་མྱོང་ངོ་།ཤིང་གི་ཡོན་ཏན་ཤིན་ཏུ་རྒྱ་ཆེ་བ་མངོན་དུ་གྱུར་པ་གང་ཡིན་པའི་ལས་  
བྱས་པ་དེས་དྲི་ཐམས་ཅད་ཟིལ་གྱིས་མནན་ནས་དཔག་ཚད་ལྔར་འབྱུང་ངོ། །འདི་ལྟར་མཐོ་རིས་པས་ཀྱང་བཟང་བའི་མཐོ་རིས་ཀྱི་ཤིང་ལྗོན་པ་ཁ་ཅིག་གི་འོད་ནི་ཉི་མ་བས་ལྷག་པར་གསལ་  
ཏེ༑ འོད་ཤིན་ཏུ་བཟང་པོ་མི་ཚ་མི་གྲང་ངོ། །འབྲས་བུའང་དྲི་དང། རོ་དང། རེག་པ་དང་ལྡན་ཏེ། དྲི་དེ་དག་གིས་དྲི་ཐམས་ཅད་ཟིལ་གྱིས་མནན་ནས་དཔག་ཚད་ལྔར་འབྱུང་ངོ། །འབྲས་བུ་གཟའ་  
  
  
༄༅། །དང༑ སྐར་མའི་ཚོགས་ལྟ་བུ་དེ་དག་ལས་ཆང་ཞིམ་པོ་མྱོས་པའི་སྐྱོན་དང་བྲལ་བ་རྣམ་པ་སྣ་ཚོགས་དག་རྟག་ཏུ་འབྱུང་ལ། ཆང་གི་མདོག་དྲི་དང། རོ་སྣ་ཚོགས་སུ་འགྱུར་  
ཏེ༑ དེ་དག་གི་དྲི་དཔག་ཚད་ལྔར་འབྱུང་ངོ། །རོའང་རྣམ་པ་ཇི་སྙེད་དུ་འདོད་པའི་རྣམ་པ་དེ་སྙེད་དུ་ཆང་དེའི་རོ་འགྲུབ་པར་འགྱུར་ཏེ། ཡོན་ཏན་དེ་སྙེད་དང་ལྡན་པ་ཡིན་ནོ། །བྱའང་བག་མེད་  
པ་ཡང་དག་པར་ཁོང་དུ་ཆུད་པར་བྱ་བ་ཞེས་བྱ་སྟེ། དེ་དག་གིས་ནི་ལྷ་ཤིན་ཏུ་བག་མེད་པ་རྣམས་ལ་འདི་ལྟར་ཡང་དང། ཡང་དུ་ཚིགས་སུ་བཅད་དེ་སྨྲས་པ། སྐྱེས་བུ་མཆོག་དང་ཆོས་འདུལ་  
བ༑ ༑རྟབ་རྟབ་བོར་ནི་བྱེད་པ་དེ། །ལེགས་པར་བྱས་པའི་ལས་ཟད་ཅིང། །ཚེ་ཡང་སྐད་ཅིག་བྱེད་པའི་རྒྱུ། །དར་ལ་བབ་པ་ཤིན་ཏུ་འཇོམས། །སྲོག་ཀྱང་ཐམས་ཅད་བྲལ་བར་བྱེད། །ཕུན་  
སུམ་ཚོགས་པ་ཐམས་ཅད་འཇིག་བག་མེད་ཡིད་ལ་མ་བྱེད་ཅིག་མཐོ་རིས་རྟག་ཏུ་མི་འཐོབ་ལ། །དལ་བ་རྟག་ཏུ་མི་ལྡན་པས། །ཇི་སྲིད་དེ་ནི་མི་ལྟུང་བར། །དེ་སྲིད་དགེ་ལ་བརྩོན་པར་  
གྱིས༑ ༑ཆོས་ནི་ཤིན་ཏུ་བསྡམས་པ་དང། །སེམས་ཀྱང་བསྲུང་བ་བྱས་པས་ནི། །གང་ན་སྐྱོན་དག་མེད་པ་ཡིས། །སྔོན་མ་མཐོང་བའི་གནས་འཐོབ་འགྱུར། །གང་དག་རྟག་ཏུ་ཡིད་གཡེངས་  
ཤིང༑ ༑ཆོས་ལའང་གཞོལ་བར་མི་བྱེད་པ། །དེ་དག་གི་ནི་བདེ་བ་ནི། །དོན་མེད་འགྱུར་ཏེ་མི་ལྡོག་གོ་ཚུལ་ཁྲིམས་གཞིས་ནི་ལུས་ཅན་གྱིས། །མཐོ་རིས་རྣམས་སུ་དེ་འདི་ཐོབ། །  
  
  
།དེ་ནི་ཕྱི་ནས་ཡོངས་སུ་གདུང། །དེ་བས་ཚུལ་ལྡན་རྟག་པར་ནི། །ཚུལ་ཁྲིམས་ཉིད་ལ་བསྟེན་པར་བྱ། །ཚུལ་ཁྲིམས་མེད་པ་རྨོངས་པའི་མི། །མཐོ་རིས་སུ་ནི་འགྲོ་  
མི་འགྱུར། །ལྷ་ཡི་འདོད་པ་ལྔ་ལྡན་པ། །བདེ་བ་སྤྱོད་པ་གང་ཡིན་འདི། །དེ་ནི་ཚུལ་ཁྲིམས་དག་པ་ཡི། །འབྲས་བུ་ཆེན་པོ་ཐོབ་པ་ཡིན་།བག་མེད་དུག་གིས་ཤིན་ཏུ་རྨོངས། །འདོད་པ་སྤྱོད་པའི་ལྷ་  
གང་དག་འཚོ་བའི་མཐའ་ནི་འཇིག་པ་དང། །གཡོ་བ་ཐམས་ཅད་མི་རིག་གོ་བག་མེད་པ་ཡིས་རྣམ་རྨོངས་པ། །ལྷ་རྣམས་དག་ནི་སྟོང་ཕྲག་དང། །འབུམ་ཕྲག་དག་ནི་དུ་མ་རྣམས། །འདོད་པའི་  
མེ་ཡིས་རྣམ་པར་བསྲེགས། །བག་མེད་རྣམ་པར་རྨོངས་པ་ཡིས། །མི་རྣམས་ཐམས་ཅད་དབང་དུ་བྱེད། །དེ་ནི་ཕྱི་ནས་ཉོན་མོངས་འཐོབ་།འབྲས་བུ་གང་ཡིན་དེ་རིག་གོ་ཡུལ་རྣམས་ལ་ནི་རྟག་  
བར་སེམས། །གཡོ་བ་ཆེན་པོ་རྒྱུག་བྱེད་པ། །ཉོན་མོངས་རྨོངས་པ་སྐྱེད་པ་གང། །འབྱུང་བར་འགྱུར་བ་དེ་མཐོང་ངོ། །ཡུལ་རྣམས་ལ་ནི་ཆགས་པའི་སེམས། །ཉོན་མོངས་ཁོང་དུ་མི་ཆུད་དེ། །ཉོན་མོངས་  
ཀློང་དུ་སྐྱེས་པ་དག་དེ་ནི་ཕྱི་ནས་ཡོངས་སུ་གདུང། །ཀུན་ཏུ་སྦྱོར་བ་གྲ་རྒྱས་བཅས། །ཡུལ་ལ་རྣམ་རྟོག་འབྱུང་བ་ནི། །འཁོར་འདྲ་སེམས་ནི་རྒྱལ་པོ་བཞིན། །དེ་དག་ལྷན་ཅིག་སྤྱོད་པར་  
འགྱུར། །གང་དག་དུ་ནི་ཡིད་འཇུག་པ། །མི་ཤེས་པ་རྣམས་དེར་འཇུག་སྟེ། །མཐུ་ཡིས་ཕན་ཚུན་མྱོས་པ་དག་སྲིད་པ་གསུམ་ན་འཁྱམ་པར་འགྱུར། །བརྟན་པོ་གང་དག་དེ་ཉིད་རིག་མི་བརྟན་  
  
  
༄༅། །སྡུག་བསྔལ་སྟོང་ལ་སོགས། །འགྲོ་བའི་གནས་པ་མཐོང་འགྱུར་ཏེ། །དེ་དག་ལ་ནི་སྡུག་བསྔལ་མེད། །རྟག་ཏུ་འདོད་པ་ཚོལ་བྱེད་པ། །བུད་མེད་རག་ལས་རྨོངས་  
པ་གང། །དེ་དག་ལྷ་ཡིས་འཇིག་རྟེན་དུ། །ཐ་མ་དག་ནི་མཐོང་བར་འགྱུར། །རི་འདི་ལྗོན་ཤིང་ཚལ་དུ་བཅས། །རིན་ཆེན་སྣ་ཚོགས་རྣམ་པར་བརྒྱན། །ལྕུག་མ་ཚང་ཚིང་དག་གིས་ཁེབས། །པདྨའི་  
རྫིང་གིས་རྣམ་པར་བརྒྱན། །འབབ་ཆུ་རྣམ་པ་སྣ་ཚོགས་དང་།འཁྲི་ཤིང་རྣམས་ཀྱིས་མཛེས་པར་བྱས། །སྐྱེ་བོའི་ལས་ཀྱི་མངོན་སུམ་འདི། །བརྟོལ་ནས་མཁའ་ལ་བྱུང་གྱུར་པ། །རི་རབ་བསྐལ་  
བའི་མེས་བསྲེགས་ཏེ། །ཐམས་ཅད་དུ་ནི་མི་འབྱུང་ན། །བག་མེད་རྒྱགས་པས་རྨོངས་པ་ཡི། །སྐྱེ་བ་དང་ནི་འཇིག་འགྱུར་བ། །དབུ་བ་ཆུ་བུར་ལྟ་བུ་ཡི། །དེ་ནི་ལྷ་གང་སྨོས་ཅི་དགོས། །དེ་ནས་དེ་  
ན་ལྷ་སྔོན་དགེ་བའི་ལས་ཀྱི་མཐའ་སྤྱད་པ་ལ་གོམས་པ་གང་ཡིན་པ་དེ་དག་བྱའི་སྒྲ་དེ་ཐོས་ནས། འདི་ལྟར་བྱ་འདི་དག་རྣམ་པར་སྒྲ་འབྱིན་པ་དེ་བཞིན་ཡིན་ནོ་སྙམ་ནས། དེ་ནས་ཡུད་ཙམ་ཞིག་  
ཁོང་དུ་ཆུད་དོ། །ཁོང་དུ་ཆུད་ནས་དེ་ནས་ཡང་ཡུལ་ལ་རྣམ་པར་རྨོངས་པ། ཡུལ་རྣམས་ཀྱི་དབང་དུ་བྱས་པ་ཉིད་སྒྲ་དང། རེག་པ་དང། རོ་དང། གཟུགས་དང། དྲི་སྡུག་པ་རྣམ་པ་སྣ་ཚོགས་  
དག་གི་དབང་དུ་བྱས་པ་དག་ཇི་ལྟར་ཚེ་རབས་གཞན་དུ་བྱ་བ་དང་མི་བྱ་བ་དག་བྱས་པ་ལྟར་བྱ་ཡི། སྒྲ་དེ་དག་ཅུང་ཟད་ཀྱང་ཡིད་ལ་མི་འཇོག་གོ་དེ་ལྟར་སེམས་འདི་ད་ལྟར་བྱུང་བའི་ཡུལ་ལ་  
  
  
ཤིན་ཏུ་མི་དྲན་ནོ། །ད་ལྟར་བྱུང་བའི་ཡུལ་ལ་མངོན་པར་འདོད་པས་རྨོངས་པ། སེམས་ཅན་དམྱལ་བ་དང། ཡི་དྭགས་དང། དུད་  
འགྲོ་རྣམས་སམ། གལ་ཏེའང་ལྷ་དང། མི་རྣམས་ཀྱི་ནང་ན་འཁྱམ་མོ། །དེ་ལྟར་ཐོག་མ་མེད་པའི་དུས་ནས་ཉོན་མོངས་པ་རྩུབ་མོ་བྱས་པ་མི་དྲན་ལ་སྡུག་བསྔལ་རྗེས་སུ་མྱོང་སྟེ། སེམས་ཅན་དམྱལ་  
བ་དང། ཡི་དྭགས་དང། དུད་འགྲོ་རྣམས་ཀྱི་ནང་དུ་སྡུག་བསྔལ་མི་བཟད་པ་ཤིན་ཏུ་ཚབ་འབྱུང་ངོ། །ཐོག་མ་མེད་པའི་དུས་ནས་བཅོས་དཀའ་ཞིང་གདུལ་དཀའ་བ་དེ་དག་ཡིད་ཤིན་ཏུ་རྒྱ་ཆེ་བ་མ་གཏོགས་  
བར་གདུལ་བར་མི་ནུས་སོ། །དེ་ནས་དགེ་སློང་དེ་དཔྱོད་པར་བྱེད་དེ་བྱ་རྣམས་ལས་གང་གིས་བག་མེད་པར་གནས་པའི་ལྷ་རྣམས་ལ་ཡང་དག་པར་གྱུར་པ། སྙིང་པོ་མེད་པ་མ་ཡིན་པའི་ཆོས་ཁོང་དུ་  
ཆུད་པར་བྱེད་སྙམ་ནས། དེས་ཐོས་པ་ལས་བྱུང་བའི་ཤེས་པའམ་ལྷའི་མིག་གིས་བརྟགས་ན། མིའི་འཇིག་རྟེན་ན་གྱད་དམ། སིལ་དཀྲོལ་བའམ། གར་མཁན་རབ་ཏུ་མྱོས་པར་གནས་པ་གང་ཡིན་པ་  
དེ་དག་གོས་ངུར་སྨིག་བགོས་ཏེ་གར་བྱེད་དམ། དེ་ནས་སངས་རྒྱས་ཀྱི་ཡོན་ཏན་གླུ་དབྱངས་སུ་ལེན་ལ། དེ་ལས་ནོར་རྫས་ཀྱི་རྣམ་པའམ་གོས་སམ། འབྲས་བུ་བྷ་ལ་ལཱ་ཏ་ཀ་ཐོབ་པ་དེ་དག་དགེ་སློང་  
དང༑ བྲམ་ཟེ་དག་ལ་སྦྱིན་པར་མི་བྱེད་ཀྱི། གཞན་དུ་ན་ཤིན་ཏུ་མགུ་ནས་སྤྱོད་པར་བྱེད་པ་དེ་དག་གོ་ངུར་སྨྲིག་བགོས་པ་ཙམ་ཉིད་ཀྱིས་དེ་ལུས་དང་བྲལ་ནས་ཤི་བའི་འོག་ཏུ་དེའི་ལས་ཀྱི་མཐུས་ལྷ་རྣམས་  
  
  
༄༅། །ཀྱི་བྱ་ཤིན་ཏུ་བདེ་བར་འགྱུར་བ་མཐོང་ངོ། །དེ་ནས་ཡང་ལྷ་ཕན་ཚུན་གྲོགས་སུ་གྱུར་བ་རྒྱགས་པ་འབའ་ཞིག་དོན་དུ་བྱེད་པ་དག་བཻ་ཌཱུརྱའི་ཤིང་ལྗོན་པ་གསེར་གྱི་  
འདབ་མ་དང། ཤེལ་གྱི་ལྕུག་མ་དཀྲིགས་པའི་ལོ་མ་དང། གཞན་ཡང། ལྕུག་མ་དང། ཤིང་གིས་ཁེབས་པ་དང། བྱུ་རུ་མཛེས་པ་སྣ་ཚོགས་དང། བུང་བ་འབུམ་སྙེད་ཀྱིས་ཡོངས་སུ་  
བསྐོར་བ་དང། གསེར་དང། མུ་ཏིག་གི་ལྡུམ་བུ་སྔོན་པོ་ཉམས་དགའ་བ་རྣམས་ན་བྲོ་རྡུང་གླུ་ལེན་ཏོ། །གཞན་ཡང། རིའི་རྒྱལ་པོ་རི་རབ་ཀྱི་རྩེ་མོ་རིན་པོ་ཆེ་སྣ་བདུན་གྱིས་རྣམ་པར་བརྒྱན་པ་  
འབར་བའི་ཕྲེང་བ་འཁྲུགས་པ་ལྟ་བུ་དང། གཞན་ཡང། གསེར་དང། དངུལ་དང། ཤེལ་དང། བཻ་ཌཱུརྱའི་པདྨའི་རྫིང་རྣམས་སུ་རྩེ་བར་བྱེད་དོ། །ཡང་ཕྱོགས་གཞན་ན་གཞལ་མེད་ཁང་བ་གམ་གྱི་  
ཕྲེང་བ་གསལ་ཞིང་མཛེས་པ་རྣམས་ན་རྩེ་བར་བྱེད། ཡོངས་སུ་སྤྱོད་པར་བྱེད་དེ། ལྷ་མོ་དང་ལྷན་ཅིག་འཐབ་མོ་དང། ཕྲག་དོག་གི་རྣམ་པ་འཇིགས་པས་སྐྱོ་བ་མེད་པ་ཕན་ཚུན་གནོད་པ་མེད་  
པ༑ གུས་པ་སྐྱེས་ཤིང་དེ་ལ་ཡིད་དང་བར་གྱུར་པ་རྣམས་བདེ་བ་ཤིན་ཏུ་དཔེ་མེད་མྱོང་བར་བྱེད་དོ། །དེ་ནས་ཡང་ལྷ་དེ་རྣམས་དཔག་བསམ་གྱི་ཤིང་གི་ཕྱོགས་སུ་བྲོ་རྡུང་ཞིང་འཇུག་པར་བྱེད་  
ལ༑ དེར་ཞུགས་ནས་ཀྱང་རྟོག་པ་དང་བཅས་པའི་བློ་ཡིད་ལ་འདོད་པ་གང་ཡིན་པ་དེ་དག་ཐམས་ཅད་མཐོ་རིས་དང་མཐུན་པར་འཐོབ་སྟེ་དེ་དག་དཔག་བསམ་གྱི་ཤིང་ཞེས་བྱ་བའི་མིང་  
  
  
།དེར་ཡང་དེ་དག་ཡུན་རིང་དུ་ཡུལ་གྱི་བདེ་བ་འདོད་པ་སྡུག་བ་ཡིད་དུ་འོང་བ་ཉེ་བར་སྤྱད་ནས། གསེར་ལས་བྱས་པའི་རི་རབ་མཐོ་བ་དེ་ག་ལ་བ་དེར་འདོང་བར་བྱེད་དེ། འབབ་ཆུ་སྣ་ཚོགས་  
ཀྱིས་བརྒྱན་པར་དེ་དག་འཛེག་པར་བྱེད་དོ། །ལྷའི་ཚོགས་ཀྱིས་ཡོངས་སུ་བསྐོར་ཅིང། གླུ་དབྱངས་དང། སིལ་སྙན་དང། རོལ་མོའི་སྒྲ་འབྱིན་པས་རྣ་གུང་གཡེར་བ་དེ་ལ་ཡིད་ཞུགས་པ་ཡུལ་གྱི་བདེ་  
བ་ལྷའི་རྣ་བར་སྒྲ་སྙན་པ་ཐོས་སོ།། །།འཕགས་པ་དམ་པའི་ཆོས་དྲན་པ་ཉེ་བར་གཞག་པ། བམ་པོ་སུམ་ཅུ་བརྒྱད་པ། ལྷ་རྣམས་ཀྱི་མིག་གི་ཡུལ་དུ་བྱས་པའང་བདེ་བ་དཔེ་མེད་པ་ཤིན་  
ཏུ་རྒྱ་ཆེ་བ་མྱོང་སྟེ། འདི་ལྟ་སྟེ། ལྷའི་གཟུགས་དང། ཆ་བྱད་དང། རྒྱན་སྣ་ཚོགས་དང། རང་གི་ལས་ཀྱིས་སྤྲུལ་པའི་གཟུགས་དང། ཆ་བྱད་དང། རྒྱན་གོང་ནས་གོང་དུ་རྣམ་པ་སྣ་ཚོགས་དག་  
མཐོང་ངོ། །རི་རབ་ལའང་ཚལ་དང། ནགས་ཚལ་དང། ལྟེང་ཀ་དང། པདྨའི་གཟུགས་རྣམ་པ་དུ་མ་དང། དེ་བཞིན་དུ་མེ་ཏོག་གི་ཚལ་དང། ཉེ་བའི་ཚལ་རྣམ་པ་སྣ་ཚོགས་དམིགས་པ་དུ་  
མ་ཡོད་པའི་དྲི་ཞིམ་པོ་མངོན་པར་འབྱུང་བ་དག་ལ་ལྷ་རྣམས་སྣོམ་པར་བྱེད་དེ། ཤིན་ཏུ་ཡིད་དུ་འཐད་ཅིང་ཡུལ་གྱི་རེག་པ་ལ་རྣམ་པར་ཆགས་པར་འགྱུར་རོ། །ལྷ་རྣམས་གང་རེག་པར་  
འདོད་པ་དེ་ཉིད་ཀ་ཙ་ལིན་དི་ཀ་ལྟ་བུར་འཇམ་པ་ཡིན་ཏེ། རྡུལ་དང་བྲལ་བ། དྲི་མ་དང་བྲལ་བ། ཐགས་སུ་མ་བཏགས་པ། ཚོན་དུ་མ་གསལ་བ། དྲི་མངོན་པར་ཞིམ་པ། མཐོང་ན་ཤིན་  
  
  
༄༅། །ཏུ་ཡིད་འཕྲོག་པ་ཡིན་ཏེ། དེ་ལྟར་རེག་པའི་ཡུལ་གྱིས་ལྷ་རྒྱགས་པ་རྣམས་མྱོས་ཤིང་གནས་སོ། །གཞན་ཡང། ཡིད་ལ་སེམས་པ་གང་ཡིན་པ་དེ་དེ་ཉིད་ཡོན་ཏན་  
དུ་མ་དང་ལྡན་པ། ཐུན་མོང་མ་ཡིན་པ། གཞན་གྱི་མཐུས་ཉམས་པ་མ་ཡིན་པ། གདུག་པ་མ་ཡིན་པ་དག་འགྲུབ་པར་འགྱུར་རོ། །དེ་ལྟར་བདེ་བའི་མྱོས་པ་རྣམ་པ་དུ་མ་ལ་གནས་པ་  
རང་གི་འོད་དང་ལྡན་ཞིང་ལྷ་མོའི་ཚོགས་དུ་མས་ཡོངས་སུ་བསྐོར་བའི་ལྷ་དེ་དག་གནས་དེ་རྣམས་སུ་སྐྱེ་བར་འགྱུར་ཏེ། ཇི་སྲིད་དུ་འདོད་པ་སྡུག་པ་ཡིད་དུ་འོང་བ་བྱས་ཤིང་བསགས་པའི་  
ལས་དེ་ཟད་པར་མ་གྱུར་པ་དེ་སྲིད་དུ་རྩེ་བར་བྱེད། དགའ་མགུར་སྤྱོད་པར་བྱེད། བདེ་བ་མྱོང་བར་བྱེད་དོ། །དེ་ཕྱིས་ལྷའི་འཇིག་རྟེན་ཤིན་ཏུ་ཡིད་དུ་འོང་བ་དེ་ནས་འཆི་བར་འགྱུར་ཏེ། ཤི་ནས་  
ཀྱང་ལས་ཉེ་བར་འགྲོ་བ་ཇི་ལྟ་བ་བཞིན་སེམས་ཅན་དམྱལ་བ་དང་ཡི་དྭགས་དང། དུད་འགྲོ་རྣམས་ཀྱི་ནང་དུ་སྐྱེ་བར་འགྱུར་རོ། །གལ་ཏེ་མི་རྣམས་དང་སྐལ་བ་མཉམ་པར་མིའི་ནང་དུ་སྐྱེས་  
ན༑ ལས་དེ་དང་རྒྱུ་མཐུན་པར་དེ་སྐྱེས་ཕན་ཆད་ནས་རྟག་ཏུ་བདེ་བར་འགྱུར་ཞིང། བོང་སྐྱེད་ཆེ་བ་དང། གང་ན་ཆོས་དང་མཐུན་པ་དང། ཡང་དག་པའི་ལྟ་བ་དང་ལྡན་པའི་ཡུལ་བཟང་  
པོར་རྒྱལ་པོའམ། བློན་པོ་ཆེན་པོར་སྐྱེ་བར་འགྱུར་ཏེ། སྐྱེས་བུ་དམ་པའི་སྡིག་པའི་གྲོགས་པོ་དང་ཕྲད་པར་མི་འགྱུར་བ་མཐོང་ངོ་།དེ་ནས་ཡང་དགེ་སློང་ལས་ཀྱི་འབྲས་བུ་རྣམ་པར་  
  
  
རྟོག་པར་བྱེད་དེ། དེས་ཐོས་པ་ལས་བྱུང་བའི་ཤེས་པས་སུམ་ཅུ་རྩ་གསུམ་པའི་ལྷ་རྣམས་ཀྱི་གནས་ཤིང་སཱ་ལ་ཟུང་ཞེས་བྱ་བ་ཇི་  
ལྟར་འདུག་པ་མཐོང་ངོ། །དེར་སེམས་ཅན་དག་ལས་གང་གིས་སྐྱེ་བར་འགྱུར་སྙམ་ནས། དེས་ཐོས་པ་ལས་བྱུང་བའི་ཤེས་པས་བརྟགས་ན་ཡང་དག་པའི་ལྟ་བ་ལ་ཞུགས་པ་ཚུལ་  
ཁྲིམས་དང་ལྡན་པར་གྱུར་ཅིང། སེམས་ཅན་རྣམས་ལ་ཕན་པར་འདོད་པས་རྟག་ཏུ་ཚུལ་ཁྲིམས་དང་ལྡན་པར་གྱུར་ལ། ཡང་དག་པའི་ལུས་དང། ངག་ལ་ཞུགས་པར་གྱུར་པ་གང་གིས་  
འདི་ལྟར་འབྲོག་གི་སེམས་ཅན་སྐོམ་པ་རྣམས་སྲོག་ཆད་པར་མི་བྱའོ་སྙམ་ནས། དེའང་དེ་ལྟར་སེམས་པ་ཡོངས་སུ་བསྒོམས་པས་སེམས་སྒོམ་པར་བྱེད་དེ། རི་འོར་དང། འབྲོག་དག་  
ཏུ་ཡུར་ཆུ་དང། འབབ་ཆུ་དང། ལྟེང་ཀ་དང། རྫིང་བུ་དག་བྱས་པར་ཆུ་ཆེན་པོ་དག་ལས་འབེབས་པར་བྱེད། སྲོག་ཆགས་རྣམས་ཀྱི་ལམ་ནོར་པ་དང། ལམ་ནོར་ནས་འབྲོག་དགོན་པ་དག་ཏུ་  
ཞུགས་ཏེ། འཇིགས་ནས་བཞིན་མོག་མོག་པོར་གྱུར་པ་ལམ་གོལ་བ་དགོན་པ་ཆེན་པོར་ཞུགས་པ་དེ་དག་ལ་ལམ་སྟོན་པར་བྱེད་ཅིང། ཉོན་མོངས་པ་ཆེན་པོ་དེ་ལས་སྒྲོལ་བར་བྱེད་ཀྱང་དེ་དག་  
གིས་འཚོ་བར་མི་བྱེད་ལ་སེམས་ཅན་ལ་ཕན་པར་ཞུགས་པ་ཁོ་ན་ཡིན་ཏེ། དེ་དག་ནི་སྦྱིན་པ་སྦྱིན་ཞིང་སྲོག་སྐྱོབ་པའང་ཡིན་ནོ་།ཡང་སྲོག་གཅོད་པ་དང། མ་བྱིན་པར་ལེན་པ་སྤངས་པ་ཇི་ལྟ་བུ་  
  
  
༄༅། །ཡིན་ཞེ་ན། འདི་ལ་དེ་དག་ཉིད་དམ། གཞན་ཞིག་བསམ་པ་དེ་དང་མཐུན་པར་ཞུགས་པ་དགེ་བའི་ལས་ཀྱི་མཐའ་སྤྱད་པ་དག་།དེ་ལྟར་སྲོག་ཆགས་གསད་པའི་  
རྒྱུ་ཡོད་ཀྱང་གསོད་པར་མི་བྱེད་པ་ཡིན་ཏེ། འདི་ལྟ་སྟེ། ཁྱིམ་ན་སྲོག་ཆགས་དྲོད་གཤེར་ལས་སྐྱེས་པའམ། མངལ་ནས་སྐྱེས་པ་ཕྲ་མོའམ། སྦོམ་པོར་འབྱུང་བ་དག་ཁྱིམ་དེའི་རྫས་འཇིག་  
པར་བྱེད་པའམ། དེ་བཞིན་དུ་ཉལ་བའི་སྟེང་དུ་ལྷུང་ནས་གཉིད་འདྲོགས་པར་བྱེད་ཀྱང་སེམས་ཅན་རྣམས་ལ་ཕན་པར་འདོད་པ་དེ་གསོད་པར་མི་བྱེད། སྦལ་པ་དང། སྡིག་པའང་གསོད་  
པར་མི་བྱེད། སྲོག་ཡོངས་སུ་ཆད་ལ་ཐུག་ཀྱང་དེ་དག་ལ་གསོད་པར་མི་བྱེད་ཅིང་གདུག་པ་ལའང་བཟོད་པར་བྱེད་དོ། །དེ་ལྟར་དེ་དག་བསད་པའི་རྒྱུ་ཡོད་ཀྱང་སྲོག་ཆགས་རྣམས་ལ་  
འཚེ་བར་མི་བྱེད་ཅིང་སྲུང་བར་བྱེད་པ་ཡིན་ཏེ། དེ་དག་ནི་སྲོག་གཅོད་པ་སྤངས་པ་ཡིན་ནོ། །མ་བྱིན་པར་ལེན་པ་སྤངས་པ་ཇི་ལྟ་བུ་ཡིན། རྣམ་པ་ནི་དུ་ཡོད་ཅེ་ན། དེ་ལྟར་ལེགས་པར་བྱས་  
པའི་ལས་ཀྱི་མཐའ་སྤྱད་པ་དེའི་འབྲོག་དགོན་པར་ཞུགས་པའི་དཔོན་པོར་གྱུར་ཀྱང། ཚོང་པ་རྣམས་ཀྱིས་ཚོང་པའི་ཕྱིར་ཆུ་དང་ལན་ཚྭ་ནག་པོར་བསྲེས་པ་གང་ཡིན་པ་དེ་དག་ཀྱང་  
སྲུང་བར་བྱེད་ལ། སྐོམ་པས་གདུངས་ཏེ་སྲོག་ཆད་ལ་ཐུག་ཀྱང་ཆུ་དེ་དག་ཚོང་པས་མ་བླུད་ཀྱི་བར་དུ་འཐུང་བར་མི་བྱེད་ལ། གང་གི་ཚེ་ཚོང་པས་བླུད་པ་དེའི་ཚེ་ཆུ་དེ་ལ་འཐུང་བར་  
  
  
དེ་ལྟར་དབང་ཡོད་པར་གྱུར་ཀྱང་རིན་མ་བྱིན་པར་མི་ལེན་ཏེ། འྡིའང་མ་བྱིན་པར་ལེན་པ་སྤངས་པ་ཡིན་ནོ། །ལས་ཀྱི་འབྲས་བུ་ཤིན་ཏུ་ཕྲ་མོ་  
མཐོང་བ། རྟག་པར་སངས་རྒྱས་དང། ཆོས་ཀྱི་རྗེས་སུ་ཞུགས་པ་དེའི་ཡོན་ཏན་དྲན་པ་ལྷུར་བྱེད་ལ། སེམས་པས་སེམས་བསྒོམས་པ་ནི་སྡིག་པའི་གྲོགས་པོ་དང་ཡུད་ཙམ་ཡང་མི་སྟེན་  
ཀུན་ཏུ་སྨྲ་བའི་ཚིག་ཙམ་ཡང་མི་སྨྲ། དེ་དང་ལམ་དུའང་འགྲོགས་པར་མི་བྱེད། གང་དགེ་བའི་ཆོས་ཐམས་ཅད་ཀྱི་བར་ཆད་བྱེད་པའི་གཙོ་བོ་ནི་འདི་ཡིན་ཏེ། འདི་ལྟ་སྟེ། སྡིག་པའི་གྲོགས་པོ་དང་  
འདུ་བ་ཞེས་བྱ་བ་ཡིན་ལ། དེ་དང་སྨྲ་བའམ། དེ་དང་ལྷན་ཅིག་འོང་ཞིང་འགྲོ་བའམ། དེའི་གྲིབ་མ་དང་ཕྲད་པར་ཡང་མི་བྱེད་དོ། །དེ་ཅིའི་ཕྱིར་ཞེ་ན། འདོད་ཆགས་དང། ཞེ་སྡང་དང། གཏི་མུག་  
རྣམས་ཀྱི་གཞིར་གྱུར་པ་ནི་སྡིག་པའི་གྲོགས་པོ་དུག་གི་ཤིང་ལྗོན་པ་ལྟ་བུ་ཡོངས་སུ་སྤང་བར་བྱ་བ་ཡིན་ཏེ། དེ་ལྟར་སྐྱེས་བུ་དམ་པ་ཀུན་ནས་གསེར་བཙོམ་ལྟ་བུར་གྱུར་པ་དེ་ལུས་དང་  
བྲལ་ནས་བདེ་འགྲོ་མཐོ་རིས་ཀྱི་འཇིག་རྟེན་སུམ་ཅུ་རྩ་གསུམ་པའི་ལྷ་རྣམས་ཀྱི་ནང་ཤིང་སཱ་ལ་ཟུང་གི་གནས་སུ་སྐྱེ་བར་འགྱུར་རོ། །དེར་སྐྱེས་ནས་ཀྱང་ལེགས་པར་བྱས་པའི་ལས་ཀྱི་  
མཐའ་སྤྱད་པ་དེ། ལེགས་པར་བྱས་པ། ཁ་ན་མ་ཐོ་བ་མེད་པ་སྐྱེ་བོ་དགེ་བ་ཀུན་གྱིས་མཆོད་པ། དེའི་ལེགས་པ་བྱས་པའི་ལས་ངེས་པར་མྱོང་བར་འགྱུར་བ། ལྷའི་ནང་དུ་སྐྱེ་བར་  
  
  
༄༅། །འགྱུར་བའི་འབྲས་བུ་ལ་ཉེ་བར་སྤྱོད་པར་འགྱུར་ཏེ། འདི་ལྟ་སྟེ། ལྷ་དེ་རང་གི་འོད་འབྱུང་བར་འགྱུར་ལ་དེའི་འོད་ཇི་ལྟར་མིའི་གྲངས་ཀྱི་ཚུལ་གྱིས་ཉིན་གཅིག་  
བཞིན་བ་གྲངས་པ་དང། ཞག་དང། ཟླ་བར་འཕེལ་བར་འགྱུར་བ་དེ་ལྟར་རྒྱུ་གང་གིས་འོད་དེ་ལྷ་རྣམས་ཀྱི་ཉིན་མོ་དང། མཚན་མོ་མེད་པར་རང་གི་འོད་ཀྱིས་གསལ་བར་འགྱུར་ཏེ། དེ་  
ལྟར་ལྷའི་འོད་དེ་འཕེལ་བ་ཡིན་ནོ། །འདི་ལྟར་ལྷ་གཞན་དག་ཀྱང་འདི་ནི་བདག་ཅག་གི་གནས་གཞན་དུ་སྐྱེས་པའི་ལྷ་ཐམས་ཅད་པས་འོད་ལྷག་པར་བཟང་ངོ་སྙམ་ནས། ལྷ་མོ་  
དག་གི་མདུན་དུ་ཤིན་ཏུ་ངོ་ཚ་བ་སྐྱེའོ། །དེ་ནས་ལྷ་རྣམས་བརྒྱ་བྱིན་གྱི་དྲུང་དུ་སོང་ནས་དྲིས་པ། ཀྱེ༑ བརྒྱ་བྱིན། འདི་ལྟར་ལྷ་གསར་དུ་སྐྱེས་པ་ཞིག་མཆིས་ཏེ། དེའི་འོད་ཀྱིས་བདག་  
ཅག་ཐམས་ཅད་ཟིལ་གྱིས་མནན་ནས་མཆིས་སོ། །དེ་ནས་བརྒྱ་བྱིན་གྱིས་དེའི་ཚེ་འདི་ལྟར་ཚིགས་སུ་བཅད་དེ་སྨྲས་པ། གསེར་གྱི་རི་བོ་རི་རབ་འདི། །འོད་ཀྱི་ཕྲེང་བ་གང་ཡིན་པ། །  
འོད་དེ་ཚུལ་ཁྲིམས་ལས་བྱུང་འདིའི། །བཅུ་དྲུག་ཆར་ཡང་མི་ཕོད་དོ། །ཚུལ་ཁྲིམས་རྟག་ཏུ་འབར་བ་ན། །གསེར་ནི་བཙོམ་ལྟ་བུ་སྟེ་།རང་གི་ལས་ཀྱིས་ཡང་དག་ལྡན། །སུམ་ཅུ་རྩ་  
གསུམ་བརྒྱན་པར་འགྱུར། །དམན་དང་འབྲིང་དང་ཁྱད་པར་འཕགས་།ཚུལ་ཁྲིམས་རྣམ་པ་གསུམ་རྣམས་ཀྱི། །འབྲས་བུ་དེ་བཞིན་རྣམ་གསུམ་སྟེ། །དམན་དང་འབྲིང་དང་མཆོག་ཏུ་  
  
  
།བག་མེད་སྤངས་པའི་ཚུལ་ཁྲིམས་ནི། །བག་ཡོད་པ་ཡིས་འཕེལ་བ་ཡིན། །དེ་ནི་རྟག་ཏུ་བདེ་སྦྱིན་མཐོང། །འདི་ནི་ཆོས་ཉིད་རྣམ་པར་གནས། །ལུས་ཅན་ཚུལ་ཁྲིམས་ལས་བྱུང་བའི། །  
དྲི་མེད་འོད་ནི་གང་ཡིན་པ། །དེ་ན་ཉི་མ་སྟོང་སྙེད་དག་འདུས་པའི་འོད་ཀྱིས་ཐུབ་མི་འགྱུར། །ཚུལ་ཁྲིམས་རྣམ་བདུན་དགའ་བ་དག་།མི་མཆོག་དམ་པ་གང་སྲུང་བ། །སངས་རྒྱས་ཀྱིས་ནི་བཤད་  
པ་གང། །དེ་ནི་ལས་ཀྱི་འབྲས་བུ་སྤྱོད། །ལུས་ཅན་ལེགས་པར་བྱས་པ་ཡི། །ལས་རྣམས་འདིར་ནི་ཆུད་མི་ཟ། །དེ་བཞིན་ལས་རྣམས་མ་བྱས་པའི། །འོང་བར་མ་མཐོང་འཇིག་པའང་མེད། །བྱིས་  
པ་རྒྱུ་ལ་མ་ཆགས་ལ། །རྣམ་པར་སྨིན་ལ་ཆགས་པར་བྱེད། །བྱེ་མ་རྣམས་ལ་མར་མེ་ལྟར། །རྒྱུ་མེད་ན་ནི་འབྲས་བུ་མེད། །སེར་སྣ་མེད་ཅིང་དགེ་བ་ཡི། །སྐྱེས་བུ་དགེ་བ་སྤྱོད་པ་ཡིན། །སྡིག་  
པའི་བདག་ཉིད་རྨོངས་པ་གང། །དེ་ནི་རྟག་ཏུ་ཁྲོ་ལ་སྤྱོད། །དེ་ལྟར་ལྷ་དེ་དག་ལ་བརྒྱ་བྱིན་དེས་ལེགས་པར་བྱས་པའི་ལས་ཀྱི་འབྲས་བུ་ཁོང་དུ་ཆུད་པར་བསྙད་དོ། །དེ་ནས་ལྷ་རྣམས་བརྒྱ་བྱིན་གྱི་ཚིག་  
དེ་སྤྱི་བོས་བླངས་ནས་ཡང་ཤིང་སཱ་ལ་ཟུང་གི་གནས་ག་ལ་བ་དེ་ཉིད་དུ་འདོང་བར་བྱེད་དོ། །དོང་ནས་དེ་ལྷ་དང། ལྷ་མོའི་ཚོགས་དང་ལྷན་ཅིག་དགའ་བར་བྱེད། དགའ་མགུར་སྤྱོད་པར་བྱེད་ཅིང་  
སིལ་སྙན་སྣ་ཚོགས་ཀྱི་སྒྲ་འབྱིན་པ་རྗེས་སུ་འབྲང་བཞིན་དུ་ཤིང་སཱ་ལ་དེ་གཉིས་ཀྱི་གནས་ག་ལ་བ་དེ་ཉིད་དུ་འདོང་བར་བྱེད་དོ། །ཤིང་སཱ་ལ་དེ་གཉིས་ཀྱང་སུམ་ཅུ་རྩ་གསུམ་དུ་གཏོགས་པའི་  
  
  
༄༅། །ཚལ་དང། ཉེ་བའི་ཚལ་ཐམས་ཅད་པས་ཚད་དང། མདོག་དང། མེ་ཏོག་དང། འོད་དག་གིས་ལྷག་པ་ཡིན་ནོ། །ཤིང་སཱ་ལ་དེ་གཉིས་ཀྱང་དྲིལ་བུ་གཡེར་ཁ་སྒྲ་  
འབྱུང་བའི་དྲ་བ་འཕྱང་བ་དང། ལོ་མ་ལས་ཀྱང་ཇི་ལྟར་སིལ་སྙན་ཡན་ལག་ལྔ་དང་ལྡན་པའི་སྒྲ་འབྱུང་བ་དེ་ལྟར་དེ་གཉིས་ལ་སྒྲ་འབྱུང་ངོ། །དེ་དག་ལོ་མའི་སྒྲ་དེ་ཐོས་ནས་ཡང་དགའ་  
བར་གནས་པར་བྱ་བའི་ཕྱིར་ཤིང་སཱ་ལ་དེ་གཉིས་ག་ལ་བ་དེ་ཉིད་དུ་འདོང་བར་བྱེད་དོ། །དེ་ནས་ཉེ་བར་འདོང་ནས་ལྷ་དེ་དག་ཤིང་སཱ་ལ་དེ་གཉིས་ལ་འཛེག་པར་བྱེད་དོ། །ཤིང་སཱ་ལ་དེ་  
གཉིས་ཀྱི་སྟེང་ནའང་པདྨའི་རྫིང་ཆུ་རབ་ཏུ་དགའ་བ་ཞེས་བྱ་བ་ཡོད་དེ། བྱ་ངང་པ་དང། ཀ་རནྡ་པ་དང། ངུར་པ་སྒྲ་སྙན་པ་འབྱིན་ཅིང་རྟག་ཏུ་ཆུ་ཡན་ལག་བརྒྱད་དང་ལྡན་པས་ཤིན་ཏུ་  
གང་བ་ཡིན་ནོ། །དེ་ལ་འཛེགས་ནས་ལྷ་རྣམས་ཀྱིས་འདི་ལྟར་ཤིང་སཱ་ལ་འདི་གཉིས་མ་གཏོགས་པར་ཤིང་ལྗོན་པ་གང་གི་སྟེང་ན་ཡང། པདྨའི་རྫིང་མེད་པ་ཤིན་ཏུ་ངོ་མཚར་ཆེ་བ་  
འདི་མཐོང་སྟེ། ཀྱེ་མ། ཤིང་སཱ་ལ་འདི་གཉིས་ནི་ཤིང་ཡོངས་འདུ་ས་བརྟོལ་མ་གཏོགས་པར་ཤིང་ལྗོན་པ་ཐམས་ཅད་ཀྱི་ནང་ན་ཀུན་གྱི་གཙོ་བོ་ཡིན་ཞིང་ཐམས་ཅད་དུ་དགའ་བ་  
ཡིན་ནོ་སྙམ་མོ། །དེ་ནས་དེ་དག་རིག་ནས་དེ་གཉིས་ཀྱི་སྟེང་ན་ལྷ་དེ་དག་ལྷ་མོའི་ཚོགས་དང་ལྷན་ཅིག་བདེ་བ་ཉེ་བར་སྦྱར་བ་དང་ཡུལ་གྱི་བདེ་བ་སྣ་ཚོགས་ཀྱིས་དགའ་བར་བྱེད། རྩེ་བར་བྱེད་  
  
  
།དེ་དག་དེར་ཡུན་རིང་དུ་བདེ་བ་དག་མྱོང་ནས་རྟག་ཏུ་རྩེ་བ་ཞེས་བྱ་བ་ག་ལ་བ་དེར་མགོ་ལ་པདྨའི་ཕྲེང་བ་ཐོགས་པ། ཐགས་སུ་མ་བཏགས་པའི་གོས་ཁ་དོག་རྣམ་པ་  
སྣ་ཚོགས་བགོས་པ། ཁ་དོག་སྣ་ཚོགས་ལས་ལུས་ཀྱི་འོད་འབྱུང་བ་རྣམས་འདོང་བར་བྱེད་དོ། །ལྷ་དེ་རྣམས་ཀྱི་ལུས་ལས་འོད་འབྱུང་བ་གང་ཡིན་པ་དེ་ཅུང་ཟད་ཅིག་དཔེར་བྱ་ན། ཇི་ལྟར་མིའི་འཇིག་  
རྟེན་ན་དབྱར་གྱི་དུས་སུ་འཇའ་ཁ་དོག་ཅན། ཁ་དོག་སྡུག་གུ་གསུམ་དང་ལྡན་པ་འབྱུང་བ་དེ་ལྟར་ལྷ་དེ་རྣམས་ཀྱི་པདྨ་དེ་དག་ལས་འོད་སྔོན་པོ་དང། སེར་པོ་དང། དམར་པོ་འབྱུང་ངོ། །དེ་ནས་ལྷ་  
དེ་དག་དགའ་བར་གནས་པར་བྱ་བའི་ཕྱིར་སྐྱེད་མོས་ཚལ་དུ་དགའ་སྤྱོད་བྱེད་དུ་འདོང་སྟེ། འདོད་པའི་ཡོན་ཏན་ལྔ་དང་ལྡན་ཞིང་ཡུལ་གྱི་བདེ་བ་ལ་ཉེ་བར་སྤྱོད་པ་ནི་རི་བོའི་ཆུ་བོའི་ཤུགས་ལྟར་  
ཐམས་ཅད་དུ་ཡུལ་གྱི་བདེ་བ་རྗེས་སུ་མྱོང་ངོ། །དེ་ནས་ལྷའི་རྒྱལ་པོ་བརྒྱ་བྱིན་ཤིང་སཱ་ལ་ཟུང་གི་ལྷ་རྣམས་ཀྱི་ས་ག་ལ་བ་དེར་ཆོས་བཟང་ན་གནས་པའི་ལྷའི་ཚོགས་ཀུན་དང་ལྷན་ཅིག་སྐྱེད་མོས་  
ཚལ་དུ་དགའ་སྤྱོད་བྱ་བའི་ཕྱིར་འདོང་བར་བྱེད་དེ། སིལ་སྙན་དང། རོལ་མོའི་སྒྲ་སྣ་ཚོགས་འབྱིན་ཅིང། ལྷ་མོའི་ཚོགས་རྣམ་པ་སྣ་ཚོགས་དག་མདུན་ན་གླུ་དབྱངས་ལེན་བཞིན་དུ་འདོང་བར་  
བྱེད་དོ། །དེ་ནས་བརྒྱ་བྱིན་གང་ནས་འོང་བ་དེར་ཤིང་སཱ་ལ་ཟུང་གི་ལྷ་རྣམས་འོང་བར་བྱེད་དོ། །འོངས་ནས་དེ་དག་ཀྱང་སིལ་སྙན་དང། རོལ་མོའི་སྒྲ་སྣ་ཚོགས་འབྱིན་ཅིང་ལྷ་མོའི་ཚོགས་  
  
  
༄༅། །ཀྱིས་བསྐོར་བ་རྣམས་ཐལ་མོ་སྤྱི་བོར་སྦྱར་ཏེ། བརྒྱ་བྱིན་ལ་མཆོད་ནས་ལྷ་མོ་དང། ལྷ་དེ་དག་ཀུན་ཀྱང་ཕན་ཚུན་འདྲེས་ཤིང་ཆོས་བཟང་ན་གནས་པ་དང། ཤིང་སཱ་  
ལ་ཟུང་གི་ས་ན་གནས་པ་དེ་དག་ཕན་ཚུན་གྲོགས་སུ་གྱུར་པ། ཤིན་ཏུ་སྙིང་དུ་སྡུག་པར་གྱུར་པ། ཕན་ཚུན་ཡིད་ལ་གནོད་པ་མེད་པ་ཕན་ཚུན་མཐུན་པར་གྱུར་བ་རྣམས་སིལ་སྙན་  
ཡན་ལག་ལྔ་དང་ལྡན་པ། ཆགས་སུ་རུང་བ། སྙན་པ་མཐུན་པ་མཐུན་པ་ཉིད་དང་རྗེས་སུ་ལྡན་པ། སྐྱེ་བོ་ཐམས་ཅད་ཀྱི་སྙིང་འཛིན་པར་གྱུར་པས་བྲོ་རྡུང་ལ་རྒོད་བཞིན་དུ་ཤིང་སཱ་ལ་  
ཟུང་དེ་གཉིས་ག་ལ་བ་དེར་འདོང་བར་བྱེད་དོ། །དོང་ནས་ཀྱང་ལྷ་དེ་རྣམས་ཀུན་གྱི་སྔོན་དུ་འགྲོ་བ་བརྒྱ་བྱིན་ཡོངས་སུ་བསྐོར་ནས་བྲོ་རྡུང་བར་བྱེད། རྒོད་པར་བྱེད། ཆང་ཞིམ་པོ་དག་ཀྱང་འཐུང་  
བར་བྱེད་དོ། །དེ་ནས་ལྷའི་རྒྱལ་པོ་བརྒྱ་བྱིན་གྱིས་ལྷ་དེ་དག་ལ་འདི་སྐད་སྨྲས་སོ། །ལྷ་དག། ཤིང་ཡོངས་འདུ་ས་བརྟོལ་མ་གཏོགས་པར་སུམ་ཅུ་རྩ་གསུམ་པའི་ཚལ་དང། ཉེ་བའི་ཚལ་ཤིང་  
ལྗོན་པ་ཐམས་ཅད་ཀྱི་ནང་ན་ཀུན་ཏུ་གཙོ་བོར་གྱུར་པ་ཤིང་སཱ་ལ་ཟུང་འདི་གཉིས་ལ་ལྟོས། ལྷའི་རྒྱལ་པོ། མཐོང་ལགས་སོ། །དེ་ནས་བརྒྱ་བྱིན་གྱིས་དེ་དག་ལ་འདི་སྐད་སྨྲས་སོ། །ཀྱེ། ལྷ་  
ཁྱེད་ཅག་གིས་ཤིང་སཱ་ལ་ཟུང་འདིའི་མཐུ་མ་ཤེས་ཀྱི་ལྷ་ཁྱེད་རྣམས་ཀྱིས་གཟུགས་འབའ་ཞིག་ཤེས་པར་ཟད་དེ། ཤིང་སཱ་ལ་འདི་གཉིས་ཀྱི་མཐུ་ལྟོས་ཤིག། དེ་ནས་ལྷའི་རྒྱལ་པོ་བརྒྱ་  
  
  
རྡོ་རྗེའི་ཕྱོགས་གཅིག་གིས་ཤིང་སཱ་ལ་ཟུང་ཡ་གཅིག་ལ་བསྣུན་པ་དང། དེ་ནས་སྡོང་པོ་ལས་སྒོ་བྱེ་སྟེ། ཤིང་སཱ་ལ་དེའི་ནང་ན་སྟེགས་དང། འབབ་ཆུ་དང་ལྟེང་  
ཀ་དང། ཚལ་དང། ཉེ་བའི་ཚལ་ཉམས་དགའ་བ་སྣ་ཚོགས་དང་འབབ་ཆུ་ཡང་ཤིན་ཏུ་བསིལ་ཞིང་པདྨའི་ཚལ་གྱིས་ཁེབས་པ་སྟེགས་དང། རི་རྩེ་དག་གིས་བརྒྱན་པ། ཁ་ཅིག་ནི་ནོར་བུ་  
ལས་བྱས། ཁ་ཅིག་ནི་དངུལ་ལས་བྱས། ཁ་ཅིག་ནི་ཤེལ་ལས་བྱས་ཁ་ཅིག་ནི་བཻ་ཌཱུརྱ་ལས་བྱས་པ་ཡིན་ཏེ། འབབ་ཆུ་དང། ཆུ་བོ་དང། རི་བོ་ཉམས་དགའ་བ་སྣ་ཚོགས་པ་དག་མཐོང་  
ངོ༑ ༑དེ་ནས་གཞན་ཡང། ལྷ་དེ་རྣམས་ཤིང་སཱ་ལ་ཟུང་དེ་ཡ་གཅིག་གི་ནང་དུ་ཞུགས་པ་དང། པདྨའི་རྫིང་རིན་པོ་ཆེ་སྣ་བདུན་གྱི་པདྨ་རྣམས་ཀྱིས་བརྒྱན་པ། བུང་བ་འབུམ་སྙེད་ཀྱིས་ཡོངས་  
སུ་བསྐོར་བ་དག་མཐོང་ངོ། །གསེར་དང། དངུལ་དང། བཻ་ཌཱུརྱ་དང། ཨནྡ་རྙིལ་གྱི་ཤིང་ལྗོན་པ་འོད་གསལ་བའི་ཚལ་བྱའི་ཚོགས་ཀྱིས་ཡོངས་སུ་བསྐོར་བ་དག་ཀྱང་མཐོང་ངོ། །བྱ་དེ་དག་ཀྱང་  
འདབ་གཤོག་གི་མཐའ་རིན་པོ་ཆེ་སྣ་བདུན་ལས་བྱས་ཤིང་རྒྱས་པ་ཡིན་ཏེ། ཇི་ལྟར་སྒྲ་འབྱིན་པ་ཐོས་ནས་ལྷ་དག་ཀྱང་སྔོན་མ་བྱུང་བ་ངོ་མཚར་ཆེ་བ་མཐོང་ནས་ཤིན་ཏུ་དགའ་བ་མྱོང་ཞིང་  
གཞན་ལའང་ངོ་མཚར་བསྐྱེད་པ་དེ་ལྟ་བུའི་སྒྲ་སྙན་པ་རྣམ་པ་དུ་མ་འབྱིན་ཏོ། །དེ་ནས་ལྷའི་རྒྱལ་པོ་བརྒྱ་བྱིན་ཡང་ལྷའི་ཚོགས་དང་ལྷན་ཅིག་ཡོངས་སུ་བསྐོར་ཏེ། ཚལ་དང། ཉེ་བའི་ཆེལ་  
  
  
༄༅། །ལེགས་པར་མཐོང་བར་འདོད་པ་ཤིང་སཱ་ལ་ཟུང་ཡ་གཅིག་གི་ནང་ན་གཞལ་མེད་ཁང་དཀྲིགས་པ་ག་ལ་བ་དེར་དོང་ངོ། །དེར་ཡང་ལྷ་རྣམས་ཀྱིས་ཁང་བཟང་  
རྣམ་པ་སྣ་ཚོགས་དཀྲིགས་པ་དག་ན་ཀ་བ་ཉམས་དགའ་བ་རྣམ་པ་སྣ་ཚོགས་ཀྱིས་བརྒྱན་པ། ཀ་བ་དང། ར་བ་རིན་པོ་ཆེ་སྣ་བདུན་གྱིས་རྣམ་པར་བརྒྱན་པ་ལ། འདི་ལྟ་སྟེ། ཨནྡ་རྙིལ་  
དང༑ བཻ་ཌཱུརྱ་དང། གསེར་དང། དངུལ་དང། སྤུག་དང། ཤེལ་དང། མུ་ཏིག་རྣམས་ཀྱིས་ཀ་བ་རྣམ་པ་དུ་མར་ཕྱེ་ཞིང་སྣ་ཚོགས་སུ་བརྒྱན་པ། སྟན་ཁྲ་པོ་རྣམ་པ་སྣ་  
ཚོགས་ལེགས་པར་བཏིང་བ། རིན་པོ་ཆེའི་གོས་སྣ་ཚོགས་ཀྱིས་མཛེས་པར་བྱས་པ། འདུག་ཁྲི་དེ་དག་ཀྱང་སྡུག་པར་བྱས་ཤིང་རྐང་པ་རྣམ་པ་སྣ་ཚོགས་ཀྱིས་མཛེས་པར་བྱས་པའི་འདུག་  
ཁྲིའི་རྐང་པ་དེ་ལ་ཉེ་བར་བརྒྱན་པ། འདི་ལྟ་སྟེ། རྡོ་རྗེ་དང། ཨནྡ་རྙིལ་དང། ཤེལ་དང། གསེར་དང། དངུལ་གྱིས་རྣམ་པར་བརྒྱན་པ་དག་མ་ཐོང་ངོ། །དེ་ནས་གཞན་ཡང། བརྒྱ་བྱིན་  
སྔོན་དུ་འགྲོ་བའི་ལྷ་ཤིང་སཱ་ལ་ཟུང་གི་ནང་དུ་ཞུགས་པ་རྣམས་རིའི་རྩེ་མོ་ཀུན་ནས་མཐོང་ན་ཡིད་དུ་འོང་བ། བྱ་སྣ་ཚོགས་འབུམ་སྙེད་ཀྱིས་ཡོངས་སུ་བསྐོར་ཅིང་སྐད་འབྱིན་པ་དག་  
མཐོང་ངོ། །དེ་ནས་ལྷ་རྣམས་ལ་བརྒྱ་བྱིན་གྱིས་འདི་སྐད་སྨྲས་སོ། །ཤིང་སཱ་ལ་ཟུང་གི་ནང་ན་ཉམས་དགའ་བ་འདི་ལ་ཁྱེད་ཅག་ལྟོས། ལྷའི་རྒྱལ་པོས་དེ་སྐད་སྨྲས་པ་དང། ལྷ་རྣམས་  
  
  
།བརྒྱ་བྱིན། ཇི་ལྟ་བ་བཞིན་མཐོང་ལགས་སོ། །དེ་ནས་ལྷའི་འཁོར་དེ་ན་འདི་ལྟར་ལྷ་བག་མེད་པས་ཡིད་ཤིན་ཏུ་ལྷག་པར་དབང་དུ་བྱས་པ་གང་ཡིན་པ་དེ་  
དག་མཐོང་བ་དང། དེ་དག་བཀར་ནས་ལས་ཀྱི་འབྲས་བུ་ཤིན་ཏུ་བསྟན་པའི་ཕྱིར་ལས་ཀྱི་མེ་ལོང་གི་ཁང་བ་ཞེས་བྱ་བ་དེར་འཇུག་པར་བྱེད་དོ། །དེ་ནས་ལས་ཀྱི་མེ་ལོང་གི་ཁང་པ་དེར་  
ཞུགས་ནས་བརྒྱ་བྱིན་དེས་བཻ་ཌཱུརྱའི་རྩིག་ངོས་ཤིན་ཏུ་དྲི་མ་མེད་པ། མེ་ལོང་གཡའ་མེད་པ་ལྟར་ཀུན་ནས་གསལ་བ་དེ་དག་སྟོན་པར་བྱེད་དོ། །དེ་ནས་གཞན་ཡང། བརྒྱ་བྱིན་དེས་ལྷ་  
རྣམས་ལ་སྟོན་པར་བྱེད་དེ། ལྷ་དག། ལས་ཀྱི་འབྲས་བུ་ལ་ཉེ་བར་སྤྱོད་པ་རྩིག་ངོས་མེ་ལོང་ལྟ་བུ་ལ་བྲིས་པ་སྣ་ཚོགས་སྣང་བ་འདི་ཡིན་ཏེ། གང་དང། གང་གིས་ལས་གང་བྱས་པ་དང་  
རྣམ་པ་གང་དང། གུས་པ་གང་གིས། གང་གི་ཚེ་ཞིང་གང་ལ་དངོས་པོ་གང་བྱིན་པ། ཇི་ལྟར་བྱིན་པ་དང། དད་པ་གང་གིས་སྦྱིན་པ་དང། དུས་གང་གིས་ཚེ་བྱིན་པ་དེ་ལྟར་ཡོངས་སུ་བསྔོས་  
བ་དང། གང་གི་ཚེ་ཡོངས་སུ་བསྔོས་པ་དང། འབྲས་བུ་གང་དུ་སྐྱེ་བར་ཡོངས་སུ་བསྔོས་པ་དང། རྣམ་པ་གང་གིས་ཡོངས་སུ་བསྔོ་བའི་སྦྱིན་པའི་འབྲས་བུ་སྣང་བ་དེ་དག་ལ་ཁྱེད་ཅག་ལྟོས་  
དེ་ནས་གཞན་ཡང། བརྒྱ་བྱིན་དེས་ལྷ་དེ་དག་ལ་རབ་ཏུ་སྟོན་པར་བྱེད་དེ། འདི་ལྟར་ཚུལ་ཁྲིམས་ཤིན་ཏུ་བསྒོམས་པ། འགྲོ་བ་ཐམས་ཅད་ཕ་མ་ལྟ་བུར་གྱུར་པ། སླུ་བ་མེད་པ། རྣམ་པར་སྨིན་  
  
  
༄༅། །པ་མཆོག་ཏུ་ཉམས་དགའ་བ། མཚོ་ལྟར་རྙོག་པ་མེད་པ་མཐོ་རིས་སུ་འགྲོ་བའི་ས་བོན་གང་གིས། གང་གི་ཚེ་ཇི་ལྟར་གང་ཞིག་གང་རྣམས་ལ་རྣམ་པ་གང་གིས་  
ཚུལ་ཁྲིམས་རྣམ་པ་བདུན་སྲུང་བ་དེ། དེའི་ཚེ་རྣམ་པ་དེས་གནས་སྐབས་དེར་སྐྱེས་པ་དེའི་ཚུལ་ཁྲིམས་ཀྱི་འབྲས་བུ་དེ་ལྷ་དང། མི་རྣམས་ཀྱི་ནང་དུ་སྨིན་པ་ལ་ཁྱེད་ཅག་ལྟོས། དེ་ནས་གཞན་  
ཡང། བརྒྱ་བྱིན་དེས་ལྷ་དེ་དག་ཉིད་ལ་དེར་ལས་ཀྱི་མེ་ལོང་ཉིད་རབ་ཏུ་སྟོན་པར་བྱེད་དེ། འདི་ལྟར་འདི་དག་ཀུན་ནི་ལས་ཀྱི་འབྲས་བུའི་ཚོགས་ཡིན་ཏེ། ཡེ་ཤེས་ཀྱི་སྒྲོན་མའི་སྐྱེས་བུ་གང་  
གིས་གང་གི་ཚེ་འདི་ལྟར་ཡེ་ཤེས་ལ་གོམས་ཤིང། ཡང་དག་པའི་ལྟ་བར་གྱུར་པ་ཡེ་ཤེས་དེའི་ཐ་མ་དང། འབྲིང་དང། མཆོག་ཟག་པ་དང་བཅས་པ་དང། ཟག་པ་མེད་པའི་འབྲས་བུ་  
ལ་ཁྱེད་ཅག་ལྟོས། དེ་ནས་གཞན་ཡང། བརྒྱ་བྱིན་དེས་ལྷ་དེ་དག་ཉིད་ལ་སྦྱིན་པ་དང། ཚུལ་ཁྲིམས་དང། ཡེ་ཤེས་རྣམ་པ་དགུའི་གནས་སྐབས་རབ་ཏུ་སྟོན་པར་བྱེད་དེ། སྦྱིན་པ་ཐ་མ་  
དང། འབྲིང་དང། མཆོག་གིས་མཐོ་རིས་རྣམས་སུ་འབྲས་བུ་རྣམ་པར་སྨིན་པ་འབྱུང་བར་འགྱུར་རོ། །དེ་ལ་སེམས་བསྒོམས་ཤིང། ཞིང་ཡོན་ཏན་དང་ལྡན་ལ་སླུ་བ་མེད་པའི་  
མཚན་ཉིད་དང་ལྡན་ཡང་དངོས་པོ་ཕུན་སུམ་ཚོགས་པ་མ་ཡིན་ན་འབྲས་བུ་དེ་ཉིད་ཆུང་ལ། འབྲས་བུ་ཡི་དྭགས་མཐུ་བོ་ཆེར་འགྱུར་ཏེ། དུད་འགྲོ་ཞིག་ནའང་འབྲས་བུ་བདེ་བ་འཐོབ་  
  
  
།ལྷ་དག་ལས་ཀྱི་མེ་ལོང་འདི་ཉིད་ཀྱི་ནང་ན་འབྲས་བུ་གཟུགས་བརྙན་སྣང་བ་སྦྱིན་པ་འབྲིང་འདི་ལ་ལྟོས་ལས་ཀྱི་འབྲས་བུ་སྣ་ཚོགས་བྲིས་པའི་རྩིག་ངོས་ལ་སྦྱིན་པའི་འབྲས་  
བུ་འབྲིང་ནི། སེམས་མ་བསྒོམས་ཤིང་དངོས་པོ་ཡོན་ཏན་དང་ཡང་མི་ལྡན་ལ། ཞིང་ཡོན་ཏན་དང་ལྡན་པ་ཁོ་ན་ལ་སྦྱིན་པའི་འབྲས་བུ་ནི། ནུབ་ཀྱི་བ་ལང་སྤྱོད་དམ། ཤར་གྱི་ལུས་འཕགས་  
གླིང་གི་མི་རྣམས་ཀྱི་ནང་ངམ། དུད་འགྲོ་འམ། གནོད་སྦྱིན་ནམ་ལྷ་མ་ཡིན་རྣམས་ཀྱི་ནང་དུ་འབྲས་བུ་འཐོབ་པར་འགྱུར་ཏེ། འབྲས་བུ་འབྲིང་པོ་ཐོབ་པ་དེའང་དེ་ལྟར་མེ་ལོང་ལྟ་བུར་ལྷ་དེ་  
དག་ཉིད་ཀྱི་མངོན་སུམ་དུ་སྣང་ངོ། །དེ་ནས་གཞན་ཡང། བརྒྱ་བྱིན་གྱིས་ལས་ཀྱི་མེ་ལོང་དེ་ཉིད་ཀྱི་ནང་ན་གཟུགས་བརྙན་གྱི་ངོ་བོར་གྱུར་པ། འདི་ལྟར་སྦྱིན་པའི་འབྲས་བུ་རྣམ་པ་གསུམ་  
པོ་འདིས་ཀྱང་རབ་ཏུ་སྟོན་པར་བྱེད་དོ། །གཞན་ཡང། ལྷ་ཁྱེད་ཅག་ཐ་མ་དང། འབྲིང་དང། མཆོག་ལ་ལྟོས་ཤིག་དེ་ལ་ཐ་མ་ནི་རྣམ་པ་གཞན་གྱིས་མི་འགྱུར་ཏེ། འདི་ལྟར་སེམས་མ་  
བསྒོམས་ལ་ཞིང་ཕུན་སུམ་ཚོགས་པ་ཡིན་ནོ། །དེ་ལ་སེམས་མ་བསྒོམས་པ་ཇི་ལྟ་བུ་ཡིན་ཞེ་ན། སྦྱིན་བདག་གང་སྲོག་ཆགས་ལ་ཤིན་ཏུ་ཕན་པ་བྱས་ཤིང། ཞིང་དང། དངོས་པོ་རྙེད་ཀྱང་  
སེམས་དད་པ་མ་ཡིན་ཏེ། ལུས་ཀྱིས་མངོན་པར་ལྡང་བ་དང། ཕྱག་འཚལ་བ་ལ་སོགས་པ་གུས་པར་མི་བྱེད་པ་འདི་ནི་ཞིང་ཡོན་ཏན་དང་ལྡན་ཞིང། དངོས་པོ་ཡོན་ཏན་དང་ལྡན་པ་ཡིན་  
  
  
༄༅། །ཡང་སེམས་ཡོན་ཏན་དང་ལྡན་པ་མ་ཡིན་ཏེ། སྦྱིན་པ་སླུ་བ་མེད་པ་བྱས་པས། རི་བྲགས་སམ། ཀླ་ཀློ་རྣམས་ཀྱི་རྒྱལ་པོའམ་བློན་པོ་ཆེན་པོར་འགྱུར་བ་ལས་  
ཀྱི་མེ་ལོང་གི་ས་གཞི་ཉིད་ལ་ཁྱེད་ཅག་ལྟོས་ཤིག་ཅེས་དེ་ལྟར་བརྒྱ་བྱིན་དེ་ལྷ་རྣམས་ལ་རབ་ཏུ་སྟོན་པར་བྱེད་དོ། །གཞན་ཡང་སྦྱིན་པའི་མཆོག་འདི་ནི་སེམས་དང་ལྡན་པ་དང་  
ཞིང་ཡོན་ཏན་ཕུན་སུམ་ཚོགས་པ་དང། དངོས་པོ་ཡོན་ཏན་ཕུན་སུམ་ཚོགས་པ་དང། སེམས་བསྒོམས་པ་ཡོན་ཏན་ཕུན་སུམ་ཚོགས་པ་ཡིན་ནོ་།དེ་ལ་ཞིང་ངམ་པ་ནི། སངས་  
རྒྱས་ལ་སོགས་པའོ། །དངོས་པོ་ནི། བཟའ་བ་ལ་སོགས་པའོ། །སེམས་བསྒོམས་པ་ནི། སེམས་དང་བ་དང་གུས་པ་ཡིན་ཏེ་སྦྱིན་པ་འབྲས་བུ་ཆེན་པོ་འདི་ནི་ལྷ་དང། མི་རྣམས་ཀྱི་ནང་  
དུ་སྐྱེ་བར་འགྱུར་རོ། །དེ་ལ་ལྷ་རྣམས་ཀྱི་ནང་དུ་ནི་ལྷ་ཆེན་པོར་འགྱུར་ལ། མི་རྣམས་ཀྱི་ནང་དུ་ནི་གླིང་བཞི་པ་འཁོར་ལོས་བསྒྱུར་བའི་རྒྱལ་པོ་རྫུ་འཕྲུལ་ཆེ་བ། རིན་པོ་ཆེ་སྣ་བདུན་དང་  
ལྡན་པ། ཉེ་བའི་རིན་པོ་ཆེ་སྣ་བདུན་དང་ལྡན་པ། ཆོས་དང་ལྡན་ཞིང་ཆོས་ཀྱི་རྗེས་སུ་ལྟ་བ། ཕུན་སུམ་ཚོགས་པ་ཐམས་ཅད་སྤྱད་ནས་དེ་ལ་རྟེན་ཏེ་ཚུལ་ཁྲིམས་སྤྱོད་ཅིང་ཡེ་ཤེས་  
ཀྱང་ཤེས་པར་བྱེད་དོ། །དེ་མྱ་ངན་ལས་འདས་པའི་གྲོང་ཁྱེར་དུ་འཇུག་པར་བྱེད་དེ། སྦྱིན་པ་འདི་ནི་བླ་ན་མེད་ཅིང་སྦྱིན་པ་འདི་ཉིད་བླ་ན་མེད་པ་ཡིན་ནོ། །གཞན་ཡང། སྦྱིན་པའི་འབྲས་བུ་  
  
  
སྣང་བ་འདི་བརྒྱ་བྱིན་དེས་ལྷ་དེ་དག་ཉིད་ལ་རབ་ཏུ་སྟོན་པར་བྱེད་དེ། འདི་ལྟར་རྣམ་པ་གཞན་རྣམ་པ་གསུམ་གྱིས་སྦྱིན་པའི་འབྲས་བུ་གཟུགས་  
བརྙན་སྣང་བ་འདི་ལ་ལྟོས། དེ་ནས་ཡང་བརྒྱ་བྱིན་དེས་ལྷ་དག་ལ་རབ་ཏུ་སྟོན་པར་བྱེད་དེ། འདི་ལྟར་ཟང་ཟིང་སྦྱིན་པ་དང། མི་འཇིགས་པ་སྦྱིན་པ་དང། ཆོས་སྦྱིན་པའོ། །དེ་ལ་ཟང་ཟིང་སྦྱིན་པས་  
ནི་སྔ་མ་བཞིན་ལོངས་སྤྱོད་ཆེན་པོར་འགྱུར། མི་འཇིགས་པ་བྱིན་པས་ནི་ཡུལ་བཟང་པོའི་རྒྱལ་པོར་འགྱུར་ཏེ། མཚོན་ཆ་དང། ལོ་ཉེས་པ་དང། དཀོན་པ་དང་བྲལ་བ། དུས་མ་ཡིན་པར་འཆི་བའི་འཇིགས་  
པ་དང་བྲལ་བ། འགྲན་ཟླའི་འཇིགས་པ་དང་བྲལ་བ། ནད་ཀྱི་འཇིགས་པ་དང་བྲལ་བ། མེའི་འཇིགས་པ་དང་བྲལ་བ། ཆུའི་འཇིགས་པ་དང་བྲལ་བ། འཆི་བའི་འཇིགས་པ་དང་བྲལ་བར་རྒྱལ་པོའམ་  
བློན་པོ་ཆེན་པོ་ཡུན་རིང་དུ་གནས་པར་བྱེད་དོ། །འདི་ནི་མི་འཇིགས་པ་བྱིན་པའི་འབྲས་བུ་ལས་ཀྱི་མེ་ལོང་གི་ནང་དུ་སྦྱིན་པ་འབྲིང་པོ་འདི་ཇི་ལྟ་བ་བཞིན་སྣང་ངོ། །གཞན་ཡང། སྦྱིན་པ་རྣམས་ཀྱི་ནང་ན་  
སྦྱིན་པ་མཆོག་ལས་ཀྱི་མེ་ལོང་གི་རྩིག་ངོས་ལ་སྣང་བ། སྦྱིན་པ་འདི་དག་གི་ནང་ན་དམ་པ་ནི། འདི་ལྟ་སྟེ། འཁོར་བ་ཏྠམྶ་ཅད་ལས་ངེས་པར་འབྱུང་བའི་ས་བོན་ཆོས་སྦྱིན་པ་ཡིན་ཏེ། སྦྱིན་པ་  
མཆོག་འདི་སྦྱིན་པའི་འབྲས་བུ་ནི་བྱང་ཆུབ་གསུམ་སྨིན་པར་འགྱུར་རོ། །གཞན་ཡང། ཆོས་སྦྱིན་པ་དེ་ཉིད་ཀྱི་འབྲས་བུ་སྣང་སྟེ་ཉེ་བར་འཚོ་བའི་རྒྱུ་དང། གྲགས་པའི་རྒྱུ་དང། འགྲན་ཟླ་གཞན་ཟིལ་  
  
  
༄༅། །གྱིས་གནོན་པའི་རྒྱུ་དང། གཞན་ལ་ཕན་གདགས་པའི་རྒྱུ་ཁོ་ན་ཡིན་ནོ། །དེ་ལ་ཉེ་བར་འཚོ་བའི་རྒྱུ་ནི་གང་གཞན་ལ་ཕན་གདགས་པར་ཞུགས་པས་མ་ཡིན་གྱི་  
ཉེ་བར་འཚོ་བར་བྱ་བའི་དོན་དུ་ཆོས་སྟོན་པར་བྱེད་པ་འདི་ནི་ཐ་མ་ཡིན་ཏེ། འདི་ལྟར་གཞན་ལ་ཕན་གདགས་པར་སེམས་བསྒོམས་པའི་སྙིང་གིས་འཆབ་པར་མི་བྱེད་པ་ཡིན་ལ་ནོར་རྫས་  
ཁོ་ནའི་ཕྱིར་འཆད་པ་ཡིན་ནོ། །ཇི་ལྟར་གཞན་དག་ལ་འཆད་པ་དེ་ལྟར་སྒྲུབ་པ་མི་བྱེད་པ་འདི་ནི་སྦྱིན་པ་ཐ་མ་ཡིན་ནོ། །དེ་ལྟ་བས་ན་ནོར་རྫས་ཐོབ་པ་གང་ཡིན་པ་དེ་དག་ཆང་གིས་ཟད་  
པར་བྱེད་དམ། བུད་མེད་དང་ལྷན་ཅིག་ཟད་པར་བྱེད་པ་ཚུལ་ཁྲིམས་རྣམ་པར་སྤངས་པ་འདི་ནི་གར་མཁན་ལྟ་བུའི་ཆོས་ཉིད་ཁོ་ནར་ཞུགས་པ་ཡིན་ཏེ། ཆོས་ཀྱི་སྦྱིན་པ་འདི་ནི་འབྲས་  
བུ་ཆུང་བ་ཡིན་ནོ། །དེའི་རྣམ་པར་སྨིན་པ་གར་སྐྱེ་ཞེ་ན། དེ་ལས་ཀྱི་མེ་ལོང་ལ་མཐོང་སྟེ། ལྷ་རྣམས་ཀྱི་ནང་དུ་བྱ་མཁས་པའི་རང་བཞིན་ཅན་དུ་འགྱུར་ལ། དེ་བཞིན་དུ་ཚིགས་སུ་  
བཅད་པ་སྟོན་པར་འགྱུར་ཏེ། འདི་ནི་ཆོས་སྦྱིན་པ་ཐ་མ་ཡིན་ནོ་།ཆོས་ཀྱི་སྦྱིན་པ་འཕྲིང་ཇི་ལྟ་བུ་ཡིན་ཞེ་ན། གྲགས་པ་འདོད་པའི་ཕྱིར་ཆོས་འཆད་པའམ། ཆོས་སྨྲ་བ་གཞན་ཟིལ་  
གྱིས་གནོན་པའི་ཕྱིར་ཞེ་སྡང་གི་ཚུལ་གྱིས་འཆད་པ་དེའི་ཆོས་ཀྱི་སྦྱིན་པ་ནི་འབྲས་བུ་ཆུང་བ་ཡིན་ལ། དེའི་འབྲས་བུ་རྣམ་པར་སྨིན་པས་ནི་ལྷའམ། མི་འབྲིང་པོ་རྣམས་ཀྱི་ནང་དུ་  
  
  
དེ་ལྟར་བརྒྱ་བྱིན་དེས་ལས་ཀྱི་མེ་ལོང་གི་གནས་དག་ཏུ་ལྷ་རྣམས་ལ་སྟོན་པར་བྱེད། མཐོང་བར་བྱེད་དོ་།གཞན་ཡང། ཆོས་སྦྱིན་པ་མཆོག་ནི་སེམས་བསྒོམས་པ་སྐྱོན་མེད་  
པ་བློ་གདུལ་བར་བྱ་བའི་ཕྱིར་སྟོན་པ་ཡིན་ལ། འཚོ་བར་མི་བྱེད་ལོག་པར་ལྟ་བ་གཞན་དག་ཀྱང་ཆོས་འདུལ་བ་ལ་རབ་ཏུ་འཇོག་པར་བྱེད་ལ་འཚོ་བར་མི་བྱེད་པ་ཡིན་ཏེ། དེ་ལྟར་བདག་དང་  
གཞན་ལ་ཕན་པར་ཞུགས་པ་མཐར་མྱ་ངན་ལས་འདས་པའི་ཆོས་སྦྱིན་པ་མཆོག་ཡིན་ནོ། །ཡང་བརྒྱ་བྱིན་དེས་ཆོས་ཀྱི་སྦྱིན་པ་དེ་ཉིད་ཀྱི་འབྲས་བུ་རྣམ་པ་གཞན་གྱིས་ལྷ་རྣམས་ལ་སྟོན་  
པར་བྱེད། ཡང་དག་པར་འཆད་པར་བྱེད་དེ། ཤེས་རབ་ཀྱིས་མ་གྲོལ་བ་ནི་ཐ་མ་ཡིན་ནོ། །ཚུལ་ཁྲིམས་ལ་ཞུགས་པ་ནི་འབྲིང་ཡིན་ནོ་།ཤེས་རབ་ཀྱིས་རྣམ་པར་གྲོལ་བ་ནི་མཆོག་  
ཡིན་ནོ། །དེ་ལ་ཤེས་རབ་ཐ་མ་ནི་དེ་སྦྱིན་པའི་གཏམ་དང་ཡང་དག་པར་ལྡན་པ་ཤིན་ཏུ་ཁོང་དུ་ཆུད་པར་ཆོས་སྟོན་པ་མ་ཡིན་ལ་སྦྱིན་པའི་འབྲས་བུ་འབའ་ཞིག་སྟོན་པ་ཡིན་ཏེ། དེ་རྒྱུ་  
དེ་དང། གཞི་དེ་ལ་བརྟེན་ནས་སྦྱིན་པ་ལ་གནས་ཤིང་ཚུལ་ཁྲིམས་དང། ཤེས་རབ་ལའང་གནས་སོ། །དེ་དད་པ་འབའ་ཞིག་གི་རྗེས་སུ་འབྲང་བ་ཡིན་ལ། དགྲ་བཅོམ་པ་ཟག་པ་ཟད་པ་  
གཉིས་ཀའི་ཆ་ལས་རྣམ་པར་གྲོལ་བ་འདི་ཆོས་སྦྱིན་པ་ཐ་མ་ཡིན་ཏེ། འདི་ལྟར་སྦྱིན་པའི་གཏམ་དང་ལྡན་པ་འདི་ནི་ཆོས་སྦྱིན་པ་ཡིན་ནོ། །ཆོས་སྦྱིན་པ་འབྲིང་ནི་ཚུལ་ཁྲིམས་ཀྱི་གཏམ་  
  
  
༄༅། །དང་རབ་ཏུ་ལྡན་ཞིང་སེམས་ཡོངས་སུ་བསྒོམས་པས་སྟོན་པ་ཤེས་རབ་འབྲིང་ཡིན་ལ། དེའི་ལས་ཀྱི་འབྲས་བུ་རྣམ་པར་སྨིན་པ་ནི་ལས་ཀྱི་མེ་ལོང་གི་རྩིག་ངོས་ཀྱི་ནང་  
ན་སྣང་སྟེ། འདི་ལྟར་ཤེས་རབ་ཀྱི་རྗེས་སུ་འབྲང་བ་དགྲ་བཅོམ་པའམ། ཤིན་ཏུ་མྱུར་བར་ཟག་པ་ཟད་པར་བྱེད་ན་རང་སངས་རྒྱས་སུ་འགྱུར་ཏེ། ཆོས་སྦྱིན་པ་འབྲིང་དེའི་རྒྱུས་ལས་ཀྱི་  
རྣམ་པར་སྨིན་པ་ལས་ཀྱི་མེ་ལོང་གི་ནང་ན་སྣང་ངོ། །གཞན་ཡང། ཆོས་སྦྱིན་པ་མཆོག་ནི། འདི་ལྟ་སྟེ། སེམས་ཤིན་ཏུ་ཡོངས་སུ་བསྒོམས་པ། འདོད་པ་མེད་པར་ཤེས་པ་སྦྱིན་ཞིང་  
ཡོན་ཏན་འབའ་ཞིག་མངོན་པར་རྗོད་པར་བྱེད། གཞན་ལ་ཕན་གདགས་པར་ཞུགས་པ་ཆོས་སྟོན་པ་ཡིན་ཏེ། འདི་ལྟ་སྟེ། འདོད་པའི་ཉེས་དམིགས་ཀྱི་རོ་མྱང་བ་ལས་ངེས་པར་  
འབྱུང་བའམ། གཞན་ལོག་པའི་ལྟ་བ་ལ་ཞུགས་པའང་ཆོས་འདུལ་བ་ལ་རབ་ཏུ་འཇོག་པར་བྱེད་ཅིང། ཆོས་འདུལ་བ་སྐྱོན་མེད་པའང་སྟོན་པར་བྱེད་པ་ཡིན་ཏེ། འདི་ནི་ཆོས་  
སྦྱིན་པ་མཆོག་ཡིན་ནོ། །དེའི་འབྲས་བུ་ནི་བྱང་ཆུབ་ཏུ་འགྱུར་ཏེ་ཡང་དག་པར་རྫོགས་པའི་སངས་རྒྱས། རིག་པ་དང། ཞབས་སུ་ལྡན་པ། བླ་ན་མེད་པ། སྐྱེས་བུ་འདུལ་བའི་ཁ་ལོ་  
སྒྱུར་བ། ལྷ་དང། མི་རྣམས་ཀྱི་སྟོན་པ། ཆོས་འདུལ་བ་བླ་ན་མེད་པ་ཐོག་མ་དང། བར་དང། ཐ་མར་དགེ་བ། དེ་ནི་ཆོས་སྦྱིན་པ་མཆོག་ཡིན་ནོ། །དེ་ལྟར་བརྒྱ་བྱིན་དེས་ལས་ཀྱི་མི་  
  
  
སྟོན་པར་བྱེད་དེ། དེ་ལྟར་ཐམས་ཅད་སྟོན་པར་བྱེད་དོ། །འདི་ལྟར་ལྷ་གཞན་གང་ཡིན་པ་དག་ལ་མངོན་པར་བརྟགས་ན། ལྷ་དེ་དག་ཀུན་  
ནས་ཤིན་ཏུ་ངོ་ཚ་བར་གྱུར་པ་དང། དེ་དག་ལ་དེ་ལྟར་མ་བྱེད་ཅིག་འདི་ལྟར་སྲིད་པ་དང། སྲིད་པར་རྒྱུ་དང་མཐུན་པར་འབྲས་བུ་མངོན་པར་འགྲུབ་བོ་ཞེས་བསྟན་ཏེ། དེ་ལྟར་ཟླ་བ་བས་ལྷག་པའི་  
ལུས་གང་ཡིན་པ་དེ་དག་མཐོང་ནས། བདག་གི་དྲུང་དུ་ལྷགས་པ་དེ་དག་ཉིད་ལ་བསྟན་པའི་ཕྱིར། ལས་བྱས་པ་འདི་ལས་ཐ་མ་དང་འབྲིང་དང། མཆོག་དང་གསུམ་པོ་འདི་དག་ལྷ་རྣམས་ལ་  
བསྟན་པ་ཡིན་ཏེ། ལྷ་དག་ངོ་ཚེ་བར་བྱས་པ་དེས་ཆོག་ཆོག། དེ་ནས་ལྷ་དེ་རྣམས་ཀྱིས་མ་མཐོང་བ་ངོ་མཚར་ཆེ་བ་དེ་ལ་མངོན་པར་བརྟགས་ནས་འཁོར་བ་ལ་ཤིན་ཏུ་ཡིད་སྐྱོ་བ་རྣམས་ཀྱིས་  
འདི་ལྟར་ཚིགས་སུ་བཅད་དེ་སྨྲས་པ། འདོད་པ་དོན་མེད་རྒྱགས་པས་མྱོས། །ལྷ་རྣམས་རང་བཞིན་སྟོབས་ཆུང་བ། །འདོད་པ་རྣམས་ཀྱིས་འཁྱམ་ཞིང་རྩེ། །འཇིགས་པ་ཆེན་པོ་མི་མཐོང་  
ངོ༑ ༑འདོད་པ་མི་ཕན་བྱེད་རྣམས་ལ། །ལྷ་གང་ཡིད་ནི་རྟོན་བྱེད་པ། །ལེགས་བྱས་ཟད་ནས་བླུན་པོ་དག། ཕྱི་ནས་སོ་སོར་རིག་པར་འགྱུར། །ལྷ་རྣམས་ལ་ནི་བྱེ་བྲག་ཏུ། །ཕུན་སུམ་ལྡན་  
པ་མོད་ལ་འཇིག། ཇི་ལྟ་ཇི་ལྟར་བདེ་དང་དགའ། །དེ་འཇིག་དེ་ལྟར་ཉོན་མོངས་སོ། །གང་ཚེ་ལྷ་ཡི་འཇིག་རྟེན་ནས། །སེམས་ཅན་དམྱལ་བར་ལྷ་ལྷུང་བ། །ལུས་དང་ཡིད་ཀྱི་སྡུག་བསྔལ་  
  
  
༄༅། །གྱིས། །ཐམས་ཅད་དུ་ནི་གནོད་པར་འགྱུར། །དེ་ཡི་སྡུག་བསྔལ་ཤིན་ཏུ་ཚ། །དེ་ནི་ཚད་གཟུང་མི་ནུས་སོ། །སྡུག་བསྔལ་རྣམས་ཀྱི་ནང་ན་མཆོག། འབྲལ་བ་  
སྡུག་བསྔལ་ཡོངས་སུ་རྗོད། །དེ་ཡང་ལྷ་ཡི་ཚོགས་ནང་ན། །གཙོ་བོར་རྟག་ཏུ་ཡང་དག་འཇུག། སེམས་ཀྱིས་ཡོངས་སུ་བསླུས་པ་ཡི། །ལྷ་རྣམས་ཀྱིས་ཀྱང་མི་མཐོང་ངོ། །འདོད་པས་  
ཤིན་ཏུ་བསླུས་པ་རྣམས། །དེ་ལྟར་བཟང་བ་སྐད་ཅིག་སྟེ། །བརྒྱ་དང་འབུམ་དང་དེ་བཞིན་དུ། །བྱ་བ་ཐེར་འབུམ་ཕྲག་བརྒྱ་ཡི་།འདོད་པ་ཐོབ་ཀྱང་འཇིག་འགྱུར་པ། །དེ་ལ་མི་དག་  
ཡིད་མ་རྟོན། །ལེགས་པར་བྱས་པའི་ལས་ཀྱི་རྒྱུས། །དེ་ཡི་འབྲས་བུ་རྟག་ཏུ་བདེ། །ཤིང་ཉམས་འབྲས་བུ་མེད་པ་ལྟར། །རྒྱུ་ཟད་ནས་ནི་འབྲས་བུ་མེད། །བག་མེད་དེ་ཉིད་  
མཐོང་རྣམས་ཀྱིས། །སྲོག་ཟད་བྱེད་པ་དུག་ལྟར་མཐོང། །རྟག་ཏུ་མེ་ལྟར་སྲེག་བྱེད་ཅིང། །མཚོན་ཆ་ལྟར་ནི་གཅོད་པར་བྱེད། །སྔོན་ནི་མཛའ་བཤེས་ལྟ་བུར་མཐོང། །ཕྱི་  
ནས་དགྲ་ལྟ་བུ་མཐོང་ངོ། །ལུས་ཅན་ཀུན་ལ་བག་མེད་པ། །མཆིལ་པ་ལྟ་བུར་རབ་ཏུ་འཇུག། ལྷ་དང་ལྷ་མིན་མི་དག་དང། །ཀླུ་རྣམས་ལ་ཡང་ཁྱད་པར་དུ། །དོན་རྣམས་  
ཐམས་ཅད་མེད་བྱེད་པ། །དེ་ཡིས་བག་མེད་རྒྱུ་མཐོང་ངོ། །བརྒྱ་བྱིན་བདག་ཅག་བསོད་ནམས་ཀྱིས། །ལེགས་པར་བགྱིས་པ་དག་ཀྱང་བསྲུངས། །ཁྱོད་ཀྱིས་སྲིད་པའི་བཙོན་  
  
  
།འདི་དག་ཐམས་ཅད་བསྟན་པ་ལས། །དེ་ལྟར་བརྒྱ་བྱིན་ལྷ་དེ་ལ། །སྨྲས་ནས་དེ་ལས་འདི་སྐད་སྨྲས། །བརྒྱ་བྱིན་ཁྱོད་ལ་ངོ་མཚར་རྨད། །ཆེན་པོ་འདི་ནི་སུ་ཡིས་བསྟན། །དེ་ལ་  
བརྒྱ་བྱིན་དེས་སྨྲས་པ། །གང་གིས་བསྟན་འདི་ང་ལས་ཉོན། །བདག་སྐྱེས་པ་ན་སྔོན་གྱི་ལྷ་ཕྲེང་བཟང་ཞེས་བྱ་བ་ཞིག་ཡོད་དེ་དེ་དང་བདག་ཤིན་ཏུ་བཤེས་པར་གྱུར་ཏོ། །དེས་བརྒྱུད་པ་  
ལས་ཐོས་ལ་འགའ་ཞིག་གི་ཕྱིར་ཡང་འདི་ལྟར་བཅོམ་ལྡན་འདས་འོད་སྲུང་ཞེས་བྱ་བ་ཞིག་གདུལ་བའི་དབང་གིས་མཐོ་རིས་འདིར་གཤེགས་ཞེས་ཐོས་སོ། །དེས་ཀྱང་ལྷ་ཤིན་ཏུ་  
བག་མེད་པར་གནས་པ་རྣམས་རྟག་ཏུ་གཟིགས་ནས། དེ་དག་ལ་ཕན་པར་མཛད་པའི་ཕྱིར་ཤིང་སཱ་ལ་ཟུང་འདི་བསྐྲུན་ཏོ། །ལས་ཀྱི་མེ་ལོང་སྤྲུལ་པའི་ནང་དེའང་བདག་ཅག་རབ་ཏུ་བག་  
མེད་པར་གྱུར་པ་དང། ཁྱོད་བག་མེད་པར་མ་གནས་ཤིག་ཅེས་ལྷ་དེས་ཤིན་ཏུ་བསྟན་ཏེ། འདི་ལྟར་འདུས་བྱས་ཐམས་ཅད་ནི་ལོག་པར་ལྟུང་བ་ཡིན་ལ། གང་གི་ཚེ་ཁྱོད་དམ། ལྷ་  
བག་མེད་པར་གནས་པ་གཞན་དག་ཕན་ཚུན་གཟུགས་ཐ་མ་དང། འབྲིང་དང། མཆོག་ལ་ངོ་ཚ་དང་བཅས་པར་གྱུར་པ་དེའི་ཚེ། ཁྱོད་ཀྱིས་ལྷ་དད་པ་ཅན་བག་ཡོད་པ་ལ་གནས་པ་མ་  
ཡིན་པ་གང་ཡིན་པ་དེ་དག་ནང་དུ་བཅུག་སྟེ། འདི་དག་བསྟན་ཅིང་དེ་རྣམས་ལ་རྨད་དུ་བྱུང་བ་འདི་ཡང་དག་པར་བསྟན་པར་བྱའོ། །འདི་ལྟར་བཅོམ་ལྡན་འདས་དེས་ཀྱང་ལྷ་རྣམས་ལ་  
  
  
༄༅། །ཕན་པར་མཛད་པའི་ཕྱིར་འདི་བསྟན་ཅིང། ལྷ་དག་ཀྱང་བཏུལ་ལ་ལས་ཀྱི་མེ་ལོང་གིས་རྒྱགས་པ་དང་ཕྲལ་ནས་དགེ་བའི་ལམ་ལ་རབ་ཏུ་བཀོད་དེ། དེ་ནས་  
ཡང་སླར་ཛམྦུའི་གླིང་དུ་གཤེགས་སོ་ཞེས་བསྟན་ཏོ། །ལྷ་དེ་ལས་བདག་གིས་དེ་སྐད་ཐོས་ཏེ་ཐོས་ནས་ཀྱང་གཅིག་ཏུ་འགའ་ལ་ལྷ་དེ་དག་ངོ་ཚ་བ་དང་བཅས་ཏེ་ལྷགས་སོ། །དེ་དག་  
གི་ངོ་ཚ་བ་བསལ་བའི་ཕྱིར་དང། བག་མེད་པ་དང། དྲེགས་པ་བསལ་བའི་ཕྱིར་ལས་ཀྱི་མེ་ལོང་གི་རྩིག་ངོས་ལ་བྲིས་པ་ཐ་མ་དང། འབྲིང་དང། མཆོག་འདི་ཁྱེད་ཅག་ལ་རབ་ཏུ་བསྟན་  
པ་ཡིན་ནོ། །གཞན་ཡང་ཤིང་སཱ་ལ་ཟུང་གཉིས་པ་འདི་ཉིད་དུ་འཇུག་པར་བྱའོ། །དེ་ཡང་དེ་བཞིན་དུ་བཅོམ་ལྡན་འདས་འོད་སྲུང་དེ་ཉིད་ཀྱིས་ལྷ་རྣམས་ལ་ཕན་པར་མཛད་པའི་  
ཕྱིར་ལས་ཀྱི་དྲ་བ་སྐྱེ་བ་དང། འཆི་བ་ལྟ་བུར་སྤྲུལ་པ་མཛད་པ་དེའང་བདག་གིས་ཁྱེད་ཅག་ལ་རབ་ཏུ་བསྟན་པར་བྱའོ། །དེ་ནས་དེ་སྐད་སྨྲས་ནས། ཡང་བརྒྱ་བྱིན་གྱིས་ལྷ་དེ་དག་  
ལ༑ འདི་སྐད་དུ། བཅོམ་ལྡན་འདས་འོད་སྲུང་དེ་ལ་སྤྱི་བོས་ཕྱག་འཚལ་ལོ་ཞེས་སྨྲས་ནས། དེ་ནས་ཡང་དེ་ལྟར་སྒོ་དེ་ཉིད་ནས་ཕྱིར་བྱུང་བ་དང། སྒོའང་དེ་བཞིན་དུ་བཅད་དོ། །དེ་  
ནས་ལྷ་ཡིད་རབ་ཏུ་དགའ་བ། ཕྱི་རོལ་གྱི་སྐྱེད་མོས་ཚལ་ན་དགའ་སྤྱོད་བྱེད་པར་ཞུགས་པ། སིལ་སྙན་གྱི་སྒྲ་རྣམ་པ་སྣ་ཚོགས་འབྱིན་པ་རབ་ཏུ་མྱོས་པ་བྲོ་རྡུང་ཞིང་དགོད་པ་གང་  
  
  
བོས་སོ་སོར་ཕྱག་བཙལ་ནས། ཡང་ཡིད་ཤིན་ཏུ་ཆགས་པ་དག་བྲོ་རྡུང་བར་བྱེད། རྒོད་པར་བྱེད། ཕན་ཚུན་པདྨ་དག་བླངས་  
ནས་རྡེག་པར་བྱེད་དོ། །དེ་ནས་བརྒྱ་བྱིན་དང་ལྷན་ཅིག་ཤིང་སཱ་ལ་ཟུང་དེར་ཞུགས་པའི་ལྷ་གང་ཡིན་པ་དེ་དག་གིས་ལྷ་དེ་རྣམས་ལ་རྨད་དུ་བྱུང་བ་དེ་དག་སྟོན་པར་བྱེད་ཀྱང། བག་མེད་  
པའི་དབང་དུ་གྱུར་པ་དེ་དག་ཉན་པར་ཡང་མི་བྱེད་ལ་རྨད་དུ་བྱུང་བ་དེ་ལ་གང་ཡང་དད་པ་མི་སྐྱེད་དོ། །དེ་ནས་བརྒྱ་བྱིན་ཡང་ལྷ་དེ་རྣམས་ཀྱི་སེམས་བསྲུང་བའི་ཕྱིར་སྤྱོད་པ་དེ་དག་  
ཉིད་དང་ལྷན་ཅིག་པདྨའི་ཚལ་དེ་རྣམས་ན་དགའ་བར་བྱེད་ཅིང་སིལ་སྙན་དང། རོལ་མོའི་སྒྲ་སྣ་ཚོགས་འབྱིན་པ། ཕན་ཚུན་གྲོགས་སུ་གྱུར་པ། རྒྱགས་པ་འབའ་ཞིག་དོན་དུ་བྱེད་  
པ༑ ལྷའི་ཕྲེང་བ་དང། རྒྱན་དང་ལྡན་པ། ཤིན་ཏུ་བདེ་བ་དང་ལྡན་པ། འདོད་པའི་ཡིད་ལ་རབ་ཏུ་མྱོས་པ། རང་གི་ལེགས་པར་བྱས་པ་ལ་ཆགས་པ་རྣམས་ཚལ་དང། ཉེ་བའི་ཚལ་  
དག་ན་ཡོངས་སུ་སྤྱོད་པར་བྱེད། དགའ་བར་བྱེད། མཆོག་ཏུ་དགའ་བར་བྱེད་དོ། །དེ་རྣམས་ཀྱི་ནང་ན་ལས་བྱས་པའི་མེ་ལོང་གི་གནས་རྨད་དུ་བྱུང་བ་མཐོང་བའི་ལྷ་གང་ཡིན་པ་དེ་  
དག་བྱ་བ་བྱས་པ་བཞིན་དུ་རྒྱགས་པའི་སྤྱོད་ལམ་ལ་གནས་པ་དང་བྲལ་ཞིང་སེམས་སྙིང་རྗེ་ཅན་དུ་གྱུར་ནས་ལྷ་དེ་དག་ལ་མངོན་པར་རྟོག་པ་ན། ཀྱེ་མ། ལྷ་རབ་ཏུ་མྱོས་པ་གནས་པ་  
  
  
༄༅། །འདི་དག་གིས་ནི་འདི་ལྟར་ངེས་པར་ལྟུང་བར་འགྱུར་ཞིང་ལྷུང་ནས་ཀྱང། སེམས་ཅན་དམྱལ་བ་དང། ཡི་དྭགས་དང། དུད་འགྲོ་རྣམས་ཀྱི་ནང་དུ་སྐྱེ་བར་འགྱུར་  
ལ༑ འཁོར་བའི་མཐར་གཏུགས་པའི་བར་དུ་ལས་ལ་རྟོན་པ་ལས་ཀྱི་རང་བཞིན་ཅན་དག་ཇི་ལྟར་ལས་དགེ་བའམ། སྡིག་པ་བྱེད་པ་དེ་དེ་བཞིན་དུ་ལས་ཀྱི་སྐལ་བར་འགྱུར་བ་དག་མི་  
ཤེས་སོ་སྙམ་ནས། དེ་ལྟར་ལྷ་དེ་རྣམས་ལྷ་དེ་དག་ལ་སྙིང་རྗེ་བར་བྱེད་དོ། །དེ་ནས་ཆོས་བཟང་ན་གནས་པའི་ལྷ་ཕྱི་མ་དེ་དག་ཀྱང་བརྒྱ་བྱིན་ལ་འདི་ལྟར་ལྷའི་རྒྱལ་པོ་ཁྱོད་ཀྱི་བཀའ་  
དྲིན་ལ་བདག་ཅག་འདོད་པའི་ཡོན་ཏན་ལྔ་འབྱོར་ཅིང་ལྡན་པར་གྱུར་པ་རྣམས་ཀྱིས་ལྷའི་ཚལ་དང། ཉེ་བའི་ཚལ་དག་ན་དགའ་བར་བགྱིད། དགའ་མགུར་སྤྱོད་པར་བགྱིད་ན་  
ལྷའི་རྒྱལ་པོ། བདག་ཅག་ལ་དགོངས་པར་མི་མཛད་དམ་ཞེས་སྨྲས་སོ། །དེ་ནས་བརྒྱ་བྱིན་གྱིས་འདི་ལྟར་ཚིགས་སུ་བཅད་དེ་འདི་སྐད་སྨྲས་པ། ལྷ་དག་བདག་ནི་བྱེད་པ་མང། །  
བག་མེད་པ་ལ་གནས་པ་མེད། །གང་ཟག་བག་མེད་དབང་གྱུར་པ། །དེ་ཉིད་རབ་ཏུ་མི་མཐོང་ངོ། །རྟག་ཏུ་བག་མེད་དབང་གྱུར་གང། །དེ་ནི་དགེ་བའི་འོས་མིན་ཏེ། །དགེ་བ་སྤངས་  
བའི་གང་ཟག་ནི། །སེམས་ཅན་དུ་དམྱལ་བར་ཉེ་བར་འདྲེན། །དགའ་ཞིང་ཡིད་དུ་འོང་བ་ཀུན། །རབ་ཏུ་འབྲལ་བར་འགྱུར་སྲིད་ཀྱང་།འཚོ་བའི་མཐའ་ནི་འཆི་བ་དག། ལྷ་ཡིས་ཤིན་  
  
  
།འཆི་བའི་ཚེ་ན་འབྱུང་བ་གང། །དབང་པོ་སེམས་ནི་བློང་བ་དག། ངེས་པར་འབྱུང་བར་འགྱུར་བ་གང། །སྡུག་བསྔལ་མི་བཟད་དེ་ཤེས་ཀྱི། །སྲིད་གསུམ་འདུས་བྱས་  
ཐམས་ཅད་ནི། །མགལ་མེའི་འཁོར་ལོ་ལྟ་བུ་དང། །དྲི་ཟའི་གྲོང་ཁྱེར་ལྟ་བུ་དང། །དབུ་བ་ཆུ་བུར་ལྟ་བུ་སྟེ། །རྨོངས་པ་དབུ་བའི་ཕུང་པོ་ལ། །མལ་སྟན་འདིང་བར་བྱེད་པ་གང། །རྨོངས་པ་  
འདུས་བྱས་བྱེད་པ་དེ། །མི་བརྟེན་བདག་ཉིད་མངོན་པར་ཆགས། །ལས་ཀྱིས་ཡོངས་སུ་སྦྲེལ་བ་ནི། །འཆི་བའི་ཚེ་ན་ལྷ་དང་མི། །དེ་བཞིན་གནོད་སྦྱིན་ལྷ་མ་ཡིན། །ཀླུ་དང་མཁའ་ལྡིང་  
སྐྱོབ་མི་བྱེད། །འཆི་བའི་རྒྱལ་པོ་མི་བཟད་པ། །ཇི་སྲིད་མ་འོངས་པར་དུ་ནི། །དེ་སྲིད་ལེགས་པར་བྱས་སྤྱོད་པ། །ཕྱི་ནས་གདུང་བར་མ་བྱེད་ཅིག། སྲིད་པས་དེ་དག་ཡང་དྲངས་པ། །ཡུལ་  
རྣམས་ལ་ནི་རྒྱུག་པར་བྱེད། །ཁྱེད་ལ་དུ་མར་བསྒོ་བ་ཡིན། །བག་མེད་རྣམས་ལ་མ་ཆགས་ཤིག། ཡུལ་གྱིས་དམ་དུ་བཅིངས་པ་ནི། །སེམས་ཅན་དམྱལ་བ་ཀུན་གྱི་རྒྱུ། །དེ་བས་  
གཏན་དུ་སྤངས་ནས་སུ། །ངེས་པར་ལེགས་པར་ཡིད་ལ་བྱོས། །དེ་ལྟར་བརྒྱ་བྱིན་དེས་ལྷ་དེ་རྣམས་ལ་རྗེས་སུ་བསྟན་པ་དང། འདི་ལྟར་བདེ་བ་དེའི་དབང་དུ་གྱུར་པ་རྣམས་ཅུང་ཟད་ཀྱང་  
སེམས་ལ་མི་འཇོག་གོ། ལས་ཀྱི་མེ་ལོང་མངོན་སུམ་དུ་མཐོང་བའི་ལྷ་གང་ཡིན་པ་དེ་དག་ནི་མ་གཏོགས་ཏེ། དེ་རྣམས་ནི་ཤིན་ཏུ་ཡིད་ཆེད་ནས་བརྒྱ་བྱིན་ལ་འདི་སྐད་སྨྲས་སོ། །ལྷའི་  
  
  
༄༅། །དབང་པོ། འདི་ལྟར་ཤིང་སཱ་ལ་ཟུང་གཉིས་པར་གཤེགས་དང། དེ་ནས་ཡང་བཅོམ་ལྡན་འདས་འོད་སྲུང་དེས་ལྷ་བག་མེད་པས་རྨོངས་པ་རྣམས་ལ་ཕན་པར་བགྱི་  
བའི་སླད་དུ། ལས་ཀྱི་དྲ་བ་སྐྱེ་བ་དང། འཆི་བར་མཐུན་པའི་སྤྲུལ་པ་གང་ལགས་པ་དེ་དག་ལྷའི་རྒྱལ་པོས་བདག་ཅག་ལ་རབ་ཏུ་བསྟན་དུ་གསོལ། དེ་ནས་བརྒྱ་བྱིན་གྱིས་ལྷ་ཤིན་ཏུ་  
བག་མེད་པས་གནས་པ་དག་རིག་ནས་ཚལ་དང། ཉེ་བའི་ཚལ་རྣམས་སུ་རྩེར་དོང་ངོ། །དེ་ནས་ཡང་ལྷ་རྣམ་པར་གཡེངས་པ་དེ་རྣམས་དང། ཤིན་ཏུ་ཡི་ཆད་པ་དག་དང་ཡང་ལྷན་  
ཅིག་ཤིང་སཱ་ལ་ཟུང་གཉིས་པ་ག་ལ་བ་དེར་དོང་སྟེ་ཕྱིན་ནས་དེ་བཞིན་དུ་དེས་སྡོང་པོ་དེ་ཉིད་ཀྱི་སྒོ་འབྱེད་པར་བྱེད་དོ་།འབྱེད་པ་དང། དེ་བཞིན་དུ་སྒོ་བྱེ་སྟེ། བརྒྱ་བྱིན་དེ་ལྷ་དེ་རྣམས་  
དང་ལྷན་ཅིག་དེ་ཉིད་དུ་ཞུགས་པ་དང་ལྷ་རྣམས་ཀྱིས་ཚལ་དང་ཉེ་བའི་ཚལ་ཉམས་དགའ་བ། སྔོན་ཆད་གར་ཡང་མ་མཐོང་བའི་དགའ་བ་གང་ཡིན་པ་དེ་དག་དང་འདོད་པ་ཐམས་  
ཅད་འབྱོར་བ། བྱ་རྣམ་པ་སྣ་ཚོགས་ཀུན་ནས་ལོང་ལོང་པོར་འཁོད་པ། པདྨའི་ཚལ་གྱིས་བརྒྱན་པ། གསེར་བཙོ་མའི་ཤིང་ལྗོན་པས་ཀུན་ནས་འཁྲིགས་པ་ཐམས་ཅད་དུ་མཐོང་ན་  
དགའ་ཞིང་ཡིད་དུ་འོང་བ། འཇིག་རྟེན་གྱི་བདེ་བའི་མཆོག་བལྟ་ན་སྡུག་པ། རླུང་བསྟེན་ན་བདེ་བ། རིའི་ཟོམ་ཡང་རིན་པོ་ཆེའི་རྡོ་སྣ་བདུན་གྱིས་རྣམ་པར་བརྒྱན་པ། བྱ་རྣམ་པ་སྣ་  
  
  
།དཔག་བསམ་གྱི་ཤིང་ཉི་མ་ལྟར་གཟི་ཆེ་བས་ཀུན་ནས་གསལ་བ་ཡིན་ཏེ། ཉི་མ་ལྟ་བུ་དེ་རྣམས་ཀྱིས་ཤིང་སཱ་ལའི་ནང་དེ་དག་ཐམས་ཅད་རྣམ་པར་  
གསལ་བ། བཟའ་བ་དང། བཏུང་བའི་ཆུ་བོའང་དྲི་དང། རོ་དང་མདོག་སྣ་ཚོགས་སུ་འབབ་པ་རྣམས་མཐུ་རབ་ཏུ་ཆེ་བར་འབབ་པ། དེའི་ནང་ན་དྲི་ཤིན་ཏུ་མི་བཟད་པར་ཞིམ་པོ་ཡོད་དེ་  
ཡོན་ཏན་སྣ་ཚོགས་ཕུན་སུམ་ཚོགས་པ་དེ་རྣམས་སྣས་རིམ་གྱིས་ཤིན་ཏུ་མྱོང་བར་བྱེད་དོ། །དེ་ལྟར་དབང་པོ་ལྔ་རྣམས་ཀྱི་ཡུལ་ལྔ་སེམས་དང་ལྡན་པ་ལྟར་སྡུག་པར་སྟོན་པ། ཉི་མ་  
ནུབ་པ་ལྟར་མི་རྟག་སྟེ། ཕྲལ་འཕྲལ་ལ་བྱུང་བའི་སྟོབས་ཀྱིས་དབང་དུ་གྱུར་པའི་ལྷ་གང་ཡིན་པ་དེ་རྣམས་ཀྱིས་དབང་པོའང་ཤིན་ཏུ་བདེ་བ་ཉིད་ཡིན་ན། གང་ལས་བར་མས་ཉེ་  
བར་འགྲོ་བ་རྣམས་ལྟ་སྨོས་ཀྱང་ཅི་དགོས། དེ་ནས་ལྷའི་རྒྱལ་པོ་བརྒྱ་བྱིན་ཚལ་དང། ཉེ་བའི་ཚལ་ཤིན་ཏུ་ཉམས་དགའ་བ་གང་ཡིན་པ་དེ་དག་ཐམས་ཅད་དེ་རྣམས་ལ་ཡང་དག་  
པར་བསྟན་ཏེ། དེ་དག་གི་ཁྱད་པར་ནི་ཕྱིར་རོལ་ན་གནས་པ་རྣམས་ཀྱི་ཚལ་དང། ཉེ་བའི་ཚལ་ཉམས་དགའ་བ་གང་ཡིན་པ་དེ་དག་དེའི་བཅུ་དྲུག་གི་ཆར་ཡང་མི་ཕོད་དོ། །དེ་ནས་  
ལྷའི་དབང་པོས་ཐམས་ཅད་མ་ལུས་པར་བསྟན་ནས་རྡོ་ཤིན་ཏུ་གསལ་བ་ལས་ས་གཞི་བྱས་པ། ལྷག་པར་ཉམས་དགའ་བ་བསྟན་པར་བྱ་བའི་ཕྱིར་ག་ལ་བ་དེར་འདོང་བར་བྱེད་  
  
  
༄༅། །དོ༑ ༑བཻ་ཌཱུརྱའི་ཁང་བཟང་ཀ་བ་སྟོང་ཡོད་ལ་པདྨ་རཱ་གའི་ལན་ཀན་བྲེས་པ། ས་གཞི་གསེར་ལས་བྱས་པ། ཆུར་དཔག་ཚད་ལྔ་ཡོད་པ། ཞེང་དུ་དཔག་ཚད་  
གསུམ་ཡོད་པ། བཅོམ་ལྡན་འདས་འོད་སྲུང་དེའི་རྫུ་འཕྲུལ་གྱིས་མཛད་པ་ཡིན་ནོ། །དེ་ནས་བརྒྱ་བྱིན་ཁང་བཟང་རིན་པོ་ཆེ་སྣ་བདུན་གྱི་ཐེམ་སྐས་ཀྱིས་བརྒྱན་པ་དེ་ལ་ལྷ་དེ་རྣམས་  
དང་ལྷན་ཅིག་དེར་འཛེགས་པ་དང། ཁང་བཟང་དེ་ལ་བཅོམ་ལྡན་འདས་དེ་ཉིད་ཀྱི་གཟུགས་བརྙན་སྤྲུལ་པ་གང་ཡིན་པ་དེ་ལ། འདི་ནི་བཅོམ་ལྡན་འདས་ཉིད་ཆོས་སྟོན་པ་ཡིན་  
ནོ་སྙམ་དུ་སེམས་སོ། །དེ་ནས་བརྒྱ་བྱིན་གྱིས་བཅོམ་ལྡན་འདས་ཀྱི་གཟུགས་བརྙན་དེ་ལ་མགོ་བོས་ཕྱག་བཙལ་ཏེ། ལྷའི་ཚོགས་རྣམས་དང་ལྷན་ཅིག་ཤིན་ཏུ་གུས་པར་གྱུར་  
པའི་ཡིད་ཀྱིས་ཕྱག་བཙལ་ནས། འདི་ལྟར་ཚིགས་སུ་བཅད་དེ་སྨྲས་པ། རབ་ཏུ་གྲོལ་བ་སྐྱོབ་མཛད་ཅིང། །ཞི་བ་དང་ནི་ཐར་པའི་སྒོ། །འབྱེད་པར་མཛད་པ་འཇིག་རྟེན་མགོན། །  
དེ་ཡི་གཟུགས་བརྙན་འདི་བཞུགས་སོ། །མི་གང་ཞི་བའི་ཡིད་ཀྱིས་སུ་།འདི་ལ་རྟག་ཏུ་ཕྱག་བཙལ་ན། །དེ་ནི་སྲིད་པའི་འཇིག་ལས་མཐར་།མྱ་ངན་འདས་པའང་རྟོགས་པར་  
འགྱུར། །མྱ་ངན་འདས་གྲོང་སྟོན་མཛད་པ། །ཆོས་འདི་གསུང་བ་གང་ཡིན་པ། །དེ་ནི་ཞི་བ་མཆོག་ཏུ་དགའ། །དེ་ནི་མཐའ་ལས་བྱུང་ཞེས་བྱ། །སྐྱེས་བུ་བརྟན་པོ་རྩལ་པོ་ཆེས། །དེ་  
  
  
།གཏན་དུ་བདེ་བ་འབྱུང་བ་གང་།རྟག་པའི་གནས་ནི་འཐོབ་པར་འགྱུར། །སྐྱེས་བུ་དེ་ཉིད་སེམས་པ་པོ་།སྒྲོལ་བྱེད་འདི་ལ་བརྟེན་ནས་སུ། །སྲིད་གསུམ་རྒྱ་མཚོ་ཆུ་  
བོའི་ཀློང། །མི་བཟད་འཇིགས་ལས་སྒྲོལ་བར་བྱེད། །འདི་ནི་འཇིག་རྟེན་བཅས་པའི་མིག། ཀུན་ནས་འབྲལ་བའི་མིག་རྣམས་ཡིན། །ཤིང་ལས་བྱུང་བ་མེ་མིན་གྱི། །འདི་ནི་མེ་ཡི་ནང་ན་  
མཆོག། འདོད་ཆགས་ལ་སོགས་དྲི་མ་ཡིས། །མི་རྣམས་སེམས་ལ་སྡིག་བཅས་པ། །ཁྱུ་མཆོག་དེའི་བཀའ་ཡེ་ཤེས་ཆུས། །དག་པ་ཉིད་ཏུ་འཁྲུ་བར་མཛད། །མུ་སྟེགས་ཤེས་པའི་  
ང་རྒྱལ་ཅན། །ཀུན་གྱིས་གནས་གང་མ་མཐོང་བ། །གནས་དེ་ཁྱོད་ཀྱི་དྲི་མ་མེད། །གསུང་རྣམས་ཀྱིས་ནི་མི་ལ་བསྟན། །སྐྱེ་བོ་ཤིན་ཏུ་བག་མེད་པ། །འདི་དག་མགོན་པོ་ཁྱེད་ཀྱིས་བསྒྲལ་[?]།  
མགོན་པོ་བརྒལ་ནས་ཕ་རོལ་གཤེགས། །སྐྱེ་བོ་གཞན་ཡང་སྒྲོལ་བར་མཛད། །སྐྱེ་བོ་ཀུན་ལ་སྨན་སླད་དུ། །ཁྱོད་ཉིད་གཅིག་པུར་ཞུགས་པར་བས། །ཕན་མེད་རྣམས་ལ་ཕན་མཛད་  
ཕྱིར༑ ༑ཁྱོད་ཉིད་ཁོ་ན་མི་མཆོག་ལགས། །དེ་ལྟར་བརྒྱ་བྱིན་དེས་གཟུགས་བརྙན་དེ་ལ་བསྟོད་ཅིང། གུས་པར་ཕྱག་བཙལ། ལྷ་ཐམས་ཅད་དང་བཅས་པས་ཀྱང་བཅོམ་ལྡན་འདས་  
ཀྱིས་གཟུགས་བརྙན་སྤྲུལ་པ་དེ་ལ་མངོན་པར་ཕྱག་བཙལ། ན་བཟའ་ཆོས་གོས་བྱིན་གྱིས་བརླབས་པ་ཐགས་སུ་མ་བཏགས་པ་གང་ཡིན་པ་དེ་ལའང་ལྷ་རྣམས་མགོ་བོས་ཕྱག་  
  
  
༄༅། །བཙལ་ཏེ། གཟུགས་བརྙན་དེ་མཐོང་ནས་ཡང་རྒྱགས་པ་ཉིད་ཡོངས་སུ་ཉམས་པར་གྱུར་ཏོ། །དེའི་རྫུ་འཕྲུལ་གྱིས་མཛད་པའི་གཟུགས་བརྙན་གྱི་རྣམ་པ་ཇི་ལྟ་བུར་  
བཞུགས་པ་དེ་ལྟ་བུར་བརྒྱ་བྱིན་གྱིས་འབུམ་གྱི་ཆར་ཡང་མི་ཕོད་ན། ལྷ་གཞན་གྱིས་ལྟ་སྨོས་ཀྱང་ཅི་དགོས། དེ་ནས་བརྒྱ་བྱིན་གྱིས་རྫུ་འཕྲུལ་མཛད་པའི་གཟུགས་བརྙན་དེ་མཐོང་  
ནས༑ ༑དེ་ནས་ཡང་ལྷ་དེ་རྣམས་ལ་ཕན་པར་བྱ་བ་དང། ལྷ་བག་མེད་པས་མྱོས་པ་རྣམས་བག་མེད་པ་དང་དབྲལ་བར་བྱ་བའི་ཕྱིར་ལས་ཀྱི་དྲ་བ་སྐྱེ་བ་དང། འཆི་བའི་ངོ་བོ་རྫུ་འཕྲུལ་  
བྱས་པ་དེ་བསྟན་ཏོ། །དེ་ནས་ལྷ་དེ་རྣམས་ཀྱིས་བརྒྱ་བྱིན་ལ་སྨྲས་པ། ལྷའི་དབང་པོ། འདི་ལྟར་བཅོམ་ལྡན་འདས་དེས་ཤིང་སཱ་ལ་ཟུང་འདིའི་ནང་དུ་ལས་ཀྱི་དྲ་བ་སྐྱེ་བ་དང། འཆི་བའི་  
ངོ་བོ་འདི་སྤྲུལ་པ་མཛད་ལ། སླད་རོལ་དུ་ཅིའི་སླད་དུ་མ་མཛད་འདི་ལྟར་ངའང་དེ་ལ་ངོ་མཚར་ཆེར་སྐྱེས་ཏེ། དེ་ནས་ལྷ་དེས་ང་རྒྱགས་པ་དང་དབྲལ་བར་བྱ་བའི་ཕྱིར་འདི་བསྟན་ཏོ།།  
དེ་ཉིད་ལ་ངས་དྲིས་པ་དང་དེས་སྨྲས་པ། འདི་ལྟར་འདི་རྟག་ཏུ་མཐོང་བ་དང། སྐྱེ་བོ་ཐམས་ཅད་ངོ་མཚར་ཆེར་སྐྱེས་ཏེ། དེ་ངོ་མཚར་ཆེ་བར་རིག་ནས་འཇིགས་པར་བྱ་བ་དང། དད་  
པར་བྱ་བ་དང། དད་པར་བྱ་བའི་ཕྱིར་རྒྱུ་འདིས་ན་བཅོམ་ལྡན་འདས་དེས་ཕྱི་རོལ་དུ་སྤྲུལ་པ་མ་མཛད་དོ། །ཕྱི་རོལ་དུ་སྤྲུལ་པ་མཛད་ན་ནི་སྐྱེ་བོ་ཀུན་གྱིས་ཡང་དང། ཡང་དུ་མཐོང་  
  
  
ཕན་མ་ཐོགས་ལ་གཟུགས་བརྙན་དེ་ཞིག་པར་ཡང་འགྱུར་ཏེ། རྒྱུ་འདིས་ན་ཤིང་སཱ་ལ་ཟུང་གི་ནང་དུ་སྤྲུལ་པ་འདི་མཛད་ཅིང། ཤིང་སཱ་ལ་ཟུང་གི་ནང་དུ་ངོ་མཚར་ཆེ་བའི་སྤྲུལ་པ་  
གཉིས་མཛད་དོ། །གང་སྐྱེ་བོ་ཀུན་གྱིས་བལྟ་བར་མི་བྱ་བའི་རྒྱུ་འདིས་ན་བཅོམ་ལྡན་འདས་དེས་ཤིང་ལྗོན་པའི་ནང་དུ་སྐྱེ་བ་དང་འཆི་བའི་ངོ་བོ་ལས་ཀྱི་དྲ་བའི་སྤྲུལ་པ་འདི་མཛད་དོ། །དེ་ནས་  
བརྒྱ་བྱིན་ལས་ལྷ་རྣམས་ཀྱིས་དེ་སྐད་ཐོས་ནས་ངོ་མཚར་ཆེའོ་སྙམ་པ་དང་བྲལ་ནས། དེ་ནས་ཡང་སྐྱེ་བ་དང། འཆི་བའི་ངོ་བོ་ལས་ཀྱི་དྲ་བ་དེ་ཁང་བཟང་དཔག་ཚད་ལྔ་པའི་རྩིག་ངོས་དག་  
ལ་བྲིས་པ་དེ་དག་རབ་ཏུ་བསྟན་པར་བརྩམས་སོ། །དེ་ལ་རེ་ཞིག་དང་པོར་སྲོག་གཅོད་པ་རྣམས་ཀྱི་གནས་ཀྱང་སྔར་བསྟན་པ་བཞིན་གནོད་པའང་སྔར་བསྟན་པ་བཞིན་དུ་སྦྱར་ཏེ་  
སེམས་ཅན་དམྱལ་བ་ཡང་སོས་འཁོར་བཅུ་དྲུག་པ་སྤྲུལ་ཏོ། །དེ་ནས་ཐར་ནས་གལ་ཏེ་ཡི་དྭགས་རྣམས་ཀྱི་ནང་དུ་སྐྱེས་ན། ཤིན་ཏུ་ཕྲག་དོག་ཅན་དང། ཤིན་ཏུ་ཁྲོ་བར་འགྱུར་ལ་  
དེ་གཞན་གྱིས་མཚོན་ཆ་རྣམ་པ་དུ་མ་དག་གིས་གསོད་པར་བྱེད་དོ་།དེ་ནས་ལས་ཀྱི་དྲ་བས་འབྲེལ་བ་དུད་འགྲོ་རྣམས་ཀྱི་ནང་དུ་སྐྱེས་ན། དེ་ཤ་ཟ་བའི་སྐྱེ་གནས་སུ་སྐྱེ་བར་འགྱུར་  
ལ༑ དེ་ཤའི་དོན་དུ་མཚོན་ཆ་དག་གིས་བསད་ནས་ཟ་བར་བྱེད་དོ་།དེ་བཞིན་དུ་ཤ་རྗེན་ཟ་བ་སེང་གེ་དང། སྟག་དག་གི་སྐྱེ་གནས་སུ་སྐྱེ་བར་འགྱུར་ལ་ཤིན་ཏུ་མི་སྡུག་པ་དེ་  
  
  
༄༅། །མཚོན་ཆས་གསོད་པར་འགྱུར་རོ། །དེ་ནས་ཤི་ནས་གལ་ཏེ་མི་རྣམས་ཀྱི་ནང་དུ་སྐྱེས་ན། དེ་ཤིན་ཏུ་འཐབ་མོ་བྱེད་པ་འཁྲུག་པ་ལ་དགའ་ལ་སེམས་བདེ་བར་མི་  
གནས་པ་ཁོ་ན་ཡིན་ཏེ། དེ་མཚོན་གྱིས་བསད་ནས་ཚེ་ཐུང་བར་འགྱུར་རོ། །གལ་ཏེ་ལན་གྲངས་གཞན་ལ་མྱོང་བར་འགྱུར་བའི་ལས་འགའ་ཞིག་གིས་ལྷ་རྣམས་ཀྱི་ནང་དུ་སྐྱེས་ན། དེ་བོང་  
སྐྱེད་དང། མདོག་དང། དབྱིབས་རྣམས་ཉམས་པར་འགྱུར་ལ་ཚེ་ཐུང་བར་འགྱུར་ཏེ། ལྷ་དང། ལྷ་མ་ཡིན་གྱི་ཡུལ་དུ་གསོད་པར་འགྱུར་བ་དེ་དག་གི་རྣམ་པ་རྩིག་ངོས་དག་ལ་སྣང་ངོ། །དེ་  
ནས་སྲོག་གཅོད་པ་དང། མ་བྱིན་པར་ལེན་པའི་རྒྱུ་ལས་བྱུང་བའི་སེམས་ཅན་དམྱལ་བ་ཆེན་པོ་གཞན་ཐིག་ནག་འཁོར་བཅུ་དྲུག་པ་སྔར་བསྟན་པ་བཞིན་མཐོང་ངོ། །དེ་ནས་ཤི་ནས་  
གལ་ཏེ་ཡི་དྭགས་རྣམས་ཀྱི་ནང་དུ་སྐྱེས་ན། དེ་སྔ་མ་བཞིན་དུ་མཚོན་གྱིས་གསོད་པར་འགྱུར་རོ། །གལ་ཏེ་རེས་འགའ་ཡང་མི་གསོད་པའམ། གཞན་ཞིག་གམ། དེ་དང་མཐུན་པ་  
ཞིག་སྲོག་འཚོ་བའི་དོན་དུ་རྙེད་ན། དེ་ཡི་དྭགས་གཞན་གྱིས་ཡན་ལག་དང། ཉིང་ལག་ཐམས་ཅད་ཕྱེ་མར་བརླགས་ནས་འཕྲོག་པར་བྱེད་དོ། །དེ་རྒྱུ་དེས་ཤི་ནས་གལ་ཏེ་དུད་འགྲོ་  
རྣམས་ཀྱི་ནང་དུ་སྐྱེས་ན་དེ་བྱ་ཁུག་རྟའམ། འབྲོག་དགོན་པ་ཆུ་དང་བྲལ་བ་རྣམས་སུ་སྐྱེ་བར་འགྱུར་རོ། །བཀྲེས་པ་དང། སྐོམ་པས་གདུངས་པའི་ལུས་དེ་ནས་ཀྱང་ཤི་ནས་གལ་ཏེ་མི་  
  
  
དབུལ་པོ་དེ་ཡུལ་མཚོན་གྱིས་འཁྲུག་པའམ། ལོ་ཉེས་བྱུང་བར་སྐྱེ་བར་འགྱུར་ཏེ། མཚོན་གྱིས་འཆི་བའམ། ལྟོགས་ཏེ་འཆི་བར་འགྱུར་རོ། །གང་གི་ཚེ་རེས་འགའ་ཡང་  
བཟའ་བ་ཞིག་རྙེད་ན་དེ་གཞན་གྱིས་འཕྲོག་པར་བྱེད་ལ་ཟོས་ནའང་འཇུ་བར་མི་འགྱུར་རོ། །དེ་ནས་ཤི་ནས་ཀྱང་གལ་ཏེ་ལྷ་རྣམས་ཀྱི་ནང་དུ་སྐྱེས་ན། དེའི་ལུས་དང། བོང་སྐྱེད་དང། མདོག་དང་  
དབྱིབས་དེ་དག་དམན་པར་འགྱུར་རོ། །བདུད་རྩིའང་སྐྱོན་དང་བཅས་པར་ལས་ཀྱིས་འབྱུང་སྟེ། དེ་ལྷ་གཞན་རྣམས་ཀྱི་དྲུང་དུ་ཤིན་ཏུ་ངོ་ཚ་བས་སྐྱེངས་པར་འགྱུར་རོ། །སིལ་སྙན་ཡན་ལག་  
ལྔ་དང་ལྡན་པའང་མི་སྙན་པར་འགྱུར་ལ་ཚེ་ཐུང་བར་ཡང་འགྱུར་ཏེ། དེ་ལྟར་ལྷ་རྣམས་ཀྱིས་ལས་ཀྱིས་བྱས་པའི་སྤྲུལ་པ་དེ་མཐོང་ངོ། །དེ་ནས་ཡང་བརྒྱ་བྱིན་དང་ལྷ་རྣམས་ཀྱིས། སེམས་  
ཅན་དམྱལ་བ་བསྡུས་གཞོམ་དེར་ལས་ཀྱི་རྣམ་པ་སྲོག་གཅོད་པ་དང་མ་བྱིན་པར་ལེན་པ་དང། འདོད་པས་ལོག་པར་གཡེམ་པ་སྤྱད་པས་སྐྱེ་བར་འགྱུར་བ་འཁོར་བཅུ་དྲུག་པ་སྔར་  
བསྟན་པ་བཞིན་མཐོང་ངོ། །དེ་ནས་ཐར་ནས་གལ་ཏེ་ཡི་དྭགས་རྣམས་ཀྱི་ནང་དུ་སྐྱེས་ན། དེ་ཚེ་རིང་བར་འགྱུར་ཞིང་རེས་འགའ་སྲོག་གཟུངས་ཀྱི་ཟས་རྙེད་པ་གང་ཡིན་པ་དེ་དག་ཀྱང་  
གཞན་གྱིས་ཕྲོགས་ལ། ཡི་དྭགས་སྐྱུགས་པ་ཟ་བ་རྣམས་ཀྱི་ནང་དུ་སྐྱེ་བར་འགྱུར་རོ། །དེའི་ཆུང་མ་གང་ཡིན་པ་དེ་དེའི་མངོན་སུམ་དུ་ཡི་དྭགས་གཞན་དག་གིས་འཕྲོག་པར་བྱེད་ལ་  
  
  
༄༅། །དེ་མཚོན་ཆ་བླངས་ནས་མཚོན་གྱིས་བཏབ་སྟེ་གསོད་པར་བྱེད་དོ། །དེ་ནས་ཐར་ནས་ཀྱང་གལ་ཏེ་དུད་འགྲོ་རྣམས་ཀྱི་ནང་དུ་སྐྱེས་ན་དེ་མ་ཧེ་དང། རྟ་དང། བ་ལང་  
དང། སྐྱུགས་བ་ཟ་བ་ལ་སོགས་པའི་ནང་དུ་སྐྱེ་ཞིང་ཚེ་རིང་བར་འགྱུར། བདོག་པ་གཞན་གང་ཡིན་པ་དེ་དག་ཀྱང་མཐུ་ཆུང་ངུར་གྱུར་པས་གཞན་དག་གིས་འཕྲོག་པར་བྱེད་དོ། །  
དེ་ནས་ཐར་ནས་ཀྱང་གལ་ཏེ་མི་རྣམས་དང་སྐལ་པ་མཉམ་པར་མིའི་ནང་དུ་སྐྱེས་ན། དེ་ཚེ་ཐུང་ཞིང་དབུལ་བ་དང། དེའི་ཆུང་མའང་གཞན་གྱིས་འཕྲོག་པར་འགྱུར་རོ། །དེའི་ལས་  
ཀྱི་རྩིག་ངོས་དག་ལ་གཟུགས་བརྙན་བྲིས་པ་འདི་ལྟ་བུའང་སྣང་སྟེ། འདི་ལྟ་སྟེ། སེམས་ཅན་དམྱལ་བ་ཆེན་པོ་ངུ་འབོད་འཁོར་དང་བཅས་པའི་ལས་ཀྱི་འབྲས་བུ་སྔར་བསྟན་པ་  
བཞིན་སྣང་ངོ། །དེ་ནས་ཐར་ནས་ཀྱང་གལ་ཏེ་ཡི་དྭགས་རྣམས་ཀྱི་ནང་དུ་སྐྱེས་ན། དེ་རྟག་ཏུ་ཚེ་རིང་བ་ཉིད་དུ་འགྱུར་ཞིང་ལས་དེ་སྨིན་པར་འགྱུར་བ་ཇི་ལྟ་བ་བཞིན་དམ་པ་ཆད་པའི་  
སའམ༑ ཁབ་མགྲིན་རྣམས་ཀྱི་ནང་དུ་སྐྱེ་བར་འགྱུར་རོ། །དེ་རང་བཞིན་གྱིས་བཀྲེས་པས་ཉམ་ཐག་ཅིང་རང་གི་ཆུང་མ་གང་ཡིན་པ་དེ་གཞན་དག་གིས་འཕྲོག་པར་བྱེད་དོ། །  
དེ་གལ་ཏེའང་རྒྱགས་པའི་ཚུལ་དང། རྒྱགས་པའི་རྒྱུས་དུག་ཟ་བར་བྱེད་ལ། དེ་དུག་གི་མེ་མི་བཟད་པས་སྲེག་པར་བྱེད་དོ། །དེ་ལས་ཐར་ནས་ཀྱང་གལ་ཏེ་དུད་འགྲོ་རྣམས་ཀྱི་  
  
  
དེ་ཕན་ཚུན་ཟ་བའི་སྡུག་བསྔལ་གྱིས་མངོན་པར་ཉམས་པར་འགྱུར། དེ་ནས་ཐར་ནས་ཀྱང་གལ་ཏེ་ལྷ་རྣམས་ཀྱི་ནང་དུ་སྐྱེས་ན། དེ་ལས་དེ་དང་རྒྱུ་མཐུན་པར་བོང་སྐྱེད་དང། མདོག་  
དང། དབྱིབས་དམན་ཞིང་ཚེ་ཐུང་པ་དང། ལྷ་དང། ལྷ་མ་ཡིན་གྱི་གཡུལ་འགྱེད་པར་འཆི་བ་དང། དེའི་ལུས་ལ་རིན་པོ་ཆེ་བཏགས་པའང་འོད་མི་གསལ་བ་དང། དེའི་ལྷ་མོའང་གུས་  
པར་མི་ཉན་ཞིང་གཞན་དུ་འགྲོ་བ་དང། དེའི་བདུད་རྩིའང་རོ་ཆུང་བ་དང། བློ་ཞན་པ་དང། སེམས་གཡེངས་པ་དང། དེ་ལ་ལྷ་གཞན་རྣམས་ཀྱིས་གནོད་པར་བྱེད་དོ། །དེ་ནས་ཡང་  
བརྒྱ་བྱིན་དེ་དང། ལྷ་དེ་རྣམས་དང་ལྷན་ཅིག་ལས་ཀྱི་རྩིག་ངོས་དེ་དག་ཉིད་ལ་རྟོག་པར་བྱེད་དེ། འདི་ལྟར་སེམས་ཅན་དམྱལ་བ་ངུ་འབོད་འཁོར་དང་བཅས་པའི་ལས་ཀྱི་འབྲས་བུ་སྔར་བསྟན་  
པ་བཞིན་མཐོང་ངོ། །དེ་ནས་ཐར་ནས་ཀྱང་གལ་ཏེ་ཡི་དྭགས་རྣམས་ཀྱི་ནང་དུ་སྐྱེས་ན་སྔ་མ་བཞིན་དུ་འགྱུར་ལ། ཁྱད་པར་དུ་འབྱུང་བ་ནི། དེ་གང་དང། གང་དུ་འགྲོ་བ་དེ་དང། དེར་ལྕེ་བཅད་  
ཅིང་བཅད་ཅིང་སྐྱེ་བར་འགྱུར་རོ། །དེ་ནས་ཐར་ནས་ཀྱང་གལ་ཏེ་དུད་འགྲོ་རྣམས་ཀྱི་ནང་དུ་སྐྱེས་ན། དེ་བྱ་གོང་མ་སྲེག་དང་སྲེག་པ་དང། ཀ་ར་ཀ་བྷ་རྣམས་ཀྱི་ནང་དུ་སྐྱེ་བར་འགྱུར་ལ་  
བརྫུན་དུ་སྨྲ་བ་དེ་དང་རྒྱུ་མཐུན་པར་རང་གི་སྐད་ཕྱུང་པ་ཉིད་ཀྱིས་གསོད་པར་བྱེད་དོ། །དེ་ནས་ཐར་ནས་ཀྱང་གལ་ཏེ་མི་རྣམས་ཀྱི་ནང་དུ་སྐྱེས་ན། དེའི་ལས་ཀྱི་འབྲས་བུ་སྔ་མ་དང་མཐུན་  
  
  
༄༅། །པར་ཚིགས་གཟུང་བར་འོས་པར་མི་འགྱུར་རོ། །དེ་ནས་ཐར་ནས་ཀྱང་གལ་ཏེ་ལེགས་པར་བྱས་པའི་ལས་ཀྱིས་ལྷ་རྣམས་ཀྱི་ནང་དུ་སྐྱེས་ན། དེ་བརྫུན་དུ་སྨྲས་པའི་  
ལས་དེ་དང་རྒྱུ་མཐུན་པར་སྒྲ་མི་སྙན་པའམ། གླུ་བླང་བར་མི་ནུས་པའམ། སྐད་གག་གག་པོའམ། ལྷ་ཀུན་གྱི་ནང་ན་ཚིགས་བཟུང་བར་མི་འོས་པ་དང། ཇི་ལྟར་ལྷ་གཞན་དག་སྨྲ་བ་  
དེ་ལྟར་མངོན་པར་བརྗོད་པ་ལེགས་པར་སྦྱར་བ་ཤིན་ཏུ་ཡིད་དུ་འོང་བར་སྨྲ་མི་ནུས་པར་འགྱུར་རོ། །དེ་ནས་ཡང་བརྒྱ་བྱིན་དེ་སེམས་ཅན་དམྱལ་བ་ཚ་བའི་ལས་ཀྱི་འབྲས་བུ་ལ་སྔར་  
བསྟན་པ་བཞིན་རྟོག་པར་བྱེད་དོ། །དེ་ལས་ཐར་ནས་གལ་ཏེ་ཡི་དྭགས་རྣམས་ཀྱི་ནང་དུ་སྐྱེས་ན་ལྗན་ལྗིན་སྤྱོད་པ་རྣམས་ཀྱི་ནང་དུ་སྐྱེ་བར་འགྱུར་ཏེ། དེ་སྔ་མ་བཞིན་དུ་ལྔ་འགྱུར་  
གྱིས་སྡུག་བསྔལ་བར་འགྱུར་རོ། །གལ་ཏེ་དུད་འགྲོ་རྣམས་ཀྱི་ནང་དུ་སྐྱེས་ན་དེ་རྒྱ་མཚོའི་ཆུ་སྲིན་དུ་འགྱུར་རོ། །གལ་ཏེ་མི་རྣམས་ཀྱི་ནང་དུ་སྐྱེས་ན་བཞིན་མི་སྡུག་པར་འགྱུར་རོ། །དེ་  
ནས་ཡང་ཐར་ནས་གལ་ཏེ་ལྷ་རྣམས་ཀྱི་ནང་དུ་སྐྱེས་ན་དེ་སྔ་མ་བཞིན་སྨད་པར་འགྱུར་རོ། །རབ་ཏུ་ཚ་བ་དང། མནར་མེད་པའི་ལས་ཀྱི་རྣམ་པར་སྨིན་པ་དག་ནི་ལྷ་རྣམས་མཐོང་བ་  
ཙམ་ཉིད་ཀྱིས་ཤི་བར་གྱུར་ན་མི་རུང་ངོ་སྙམ་ནས། སེམས་ཅན་དམྱལ་བ་ཆེན་པོ་དེ་གཉིས་ཀྱི་འཇིགས་པ་དག་སྦྲུལ་པ་མ་མཛད་དེ་ལྷ་ཡུལ་རྣམས་སུ་སེམས་ཅན་དམྱལ་བ་དེ་  
  
  
། །།འཕགས་པ་དམ་པའི་ཆོས་དྲན་པ་ཉེ་བར་གཞག་པ། བམ་པོ་སུམ་ཅུ་རྩ་དགུ་པ། དེ་ནས་བརྒྱ་བྱིན་གྱིས་ལྷ་དེ་རྣམས་མངོན་པར་མཐོང་  
ནས་འདི་ལྟར་ཚིགས་སུ་བཅད་དེ་སྨྲས་པ། ཇི་ལྟར་ཕྱག་དར་རྣམས་ལ་རླུང། །བབ་ན་ཡང་དག་འཐོར་བྱེད་ཅིང། །དབང་མེད་མཁའ་ལ་འཁྱམས་པ་ལྟར། །ལས་འགྲོ་སྐྱེ་དགུ་དེ་བཞིན་ནོ། །  
དབྱེ་བ་དང་ནི་འབྲལ་བ་དང། །བདེ་དང་དེ་བཞིན་སྡུག་བསྔལ་དག། ལས་ལ་རག་ལས་དེ་མེད་པར། །དེ་བས་ཅུང་ཟད་འཇུག་མི་འགྱུར་།ཐུབ་པ་དེ་ཉིད་གཟིགས་པ་ཡིས། །ལས་ཀྱི་ཕྱོགས་  
འདི་སྤྲུལ་པ་མཛད། །སེམས་ཀྱི་ས་བོན་ལས་རྣམས་ནི། །འདི་ལྟར་ཀུན་ནས་མཐའ་མེད་དོ། །ལས་རྣམས་ཀྱང་ནི་སྣ་ཚོགས་ལ། །དེ་ཡིས་འགྲོ་འདི་སྣ་ཚོགས་བྱས། །དེ་བཞིན་གཤེགས་  
པ་མ་གཏོགས་པར། །སེམས་དང་ལྡན་པས་ཤེས་པར་དཀའ། །གཅིག་དང་བརྒྱ་དང་སྟོང་དང་ནི། །ཁྲི་ཕྲག་དང་ནི་འབུམ་རྣམས་ཀྱི་།སྣ་ཚོགས་སུ་ནི་སྐྱེད་བྱེད་པ། །ལས་ཀྱི་དྲ་བ་འདི་  
ཆེའོ། །ཇི་ལྟར་སྐུད་པས་བཏགས་པ་ཡི། །བྱ་དག་ཐག་རིང་གནས་པ་ཡང། །ཀུན་ཏུ་དྲངས་ནས་འཆིང་བྱེད་ལྟར། །ལས་སྐུད་འདི་ཡང་དེ་དང་འདྲ། །དེ་ལྟར་བརྒྱ་བྱིན་དེས་ལྷ་དེ་རྣམས་  
ལ་སེམས་ཅན་རྣམས་ཀྱི་ཚེ་འདི་ལ་མྱོང་བར་འགྱུར་བ་དང། མྱེང་བར་འགྱུར་བར་མ་ངེས་པ་དང། སྐྱེས་ནས་མྱོང་བར་འགྱུར་བ་དང་ལན་གྲངས་གཞན་ལ་མྱོང་བར་འགྱུར་བའི་  
  
  
༄༅། །ངོ་མཚར་ཆེ་བ་རྣམ་པ་དུ་མ་དེ་དག་བསྟན་ཅིང། དེ་ནས་ཡང་དགེ་བ་དང། མི་དགེ་བ་དང། ལུང་དུ་མ་བསྟན་པ་རྣམ་པ་མཐའ་ཡས་པ་དང། ལས་ཀྱི་དྲ་བ་མཐའ་  
ཡས་པ་བསྟན་ནས། བཅོམ་ལྡན་འདས་ཀྱི་གཟུགས་བརྙན་སངས་རྒྱས་ཀྱི་མཛད་པ་དེ་དག་ལ། ལྷ་དེ་རྣམས་དང་ལྷན་ཅིག་མགོ་བོས་ཕྱག་བཙལ་ནས། དེ་ནས་ཡང་འཁོར་བ་ལ་ཡིད་  
སྐྱོ་བའི་ལྷ་དེ་རྣམས་དང་ལྷན་ཅིག་ཤིང་སཱ་ལ་ཟུང་དེ་ནས་བྱུང་ངོ། །དེ་ནས་སྒོ་དེ་བརྒྱ་བྱིན་དེས་ཇི་ལྟར་སྔར་བཅད་པ་དེ་ལྟར་བཅད་དོ། །དེ་ནས་བརྒྱ་བྱིན་ཕྱིར་བྱུང་ནས་ལྷ་དེ་རྣམས་ལ་  
རྟོག་པར་བྱེད་དེ། བག་མེད་པར་གནས་པ་རྣམས་ཕན་ཚུན་རྩེ་ཞིང་དགའ་མགུར་སྤྱོད་པ་མཐོང་བ་དང། ལྷའི་རྒྱལ་པོ་དེ་སྙིང་རྗེ་སྐྱེས་ནས་འདི་ལྟར་ཚིགས་སུ་བཅད་དེ་སྨྲས་པ་  
བག་མེད་པ་ཡིས་ཡོངས་བསླུས་པ། །དེ་ཡི་བློ་ལ་འཁྲིག་པ་དང། །ཟས་ལ་རྟག་ཏུ་དགའ་བ་རྣམས། །ལྷ་ཡི་ལུས་མདོག་དུད་འགྲོར་ཟད། །གང་ཚེ་ལེགས་པར་སྤྱད་པའི་ལས། །  
ལྷ་ཡི་གནས་ནས་ཟད་འགྱུར་ན། །དེ་ཚེ་ཕྱིར་ཡང་ཁྱོད་ཉིད་ཀོ་།བག་མེད་པ་ལ་སྤྱོད་པར་འགྱུར། །བག་མེད་དགྲ་ཡིས་ཟིན་པ་དང་།ལས་ཀྱི་རླུང་གིས་བདས་པ་རྣམས། །འགྲོ་བ་  
དེ་དང་དེ་དག་ཏུ། །ལྷ་རྣམས་ཤིང་བཞིན་ལྟུང་བར་འགྱུར། །ལྷ་ཡི་གནས་ནས་ལན་བྲྒྱའམ། །ཁྲི་ཕྲག་ཉིད་དུ་སྐྱེ་འཆི་ཡང་།སྐྱོ་བ་སྐྱེད་པར་མི་བྱེད་པ། །སྙིང་ལ་མྱ་ངན་  
  
  
།དེ་ལྟར་བརྒྱ་བྱིན་དེ་ལྷ་དག་གི་དྲུང་དུ་འགྲོ་བར་བྱེད་ལ། དེ་དག་ཀྱང་ལྷའི་རྒྱལ་པོ་དེ་ཉིད་མཐོང་ནས་ཡིད་རབ་ཏུ་དགའ་ཞིང་གུས་པ་དང་བཅས་པས་རིངས་པར་དོང་ངོ་།དེ་ནས་བརྒྱ་  
བྱིན་ལྷ་དེ་དག་ཉིད་དང་ལྷན་ཅིག་སེམས་གཟུང་བར་བྱ་བའི་དོན་དུ་སིལ་སྙན་ཡན་ལག་ལྔ་དང་ལྡན་པ་ཚལ་དང། ཉེ་བའི་ཚལ་ཉམས་དགའ་བ་རྣམས་སུ་བྲོ་གར་བྱེད། དགའ་མགུར་  
སྤྱོད་པར་བྱེད་དོ། །ཤིང་སཱ་ལ་ཟུང་གི་ཕྱི་རོལ་དག་ན་གནས་པའི་ལྷ་གང་ཡིན་པ་དེ་དག་ཀྱང་འབབ་ཆུ་དང། ཚལ་དང། ཉེ་བའི་ཚལ་དང་ལྡན་པ་དེ་རྣམས་ན་དགའ་བར་བྱེད་དོ། །  
བརྒྱ་བྱིན་ཡང་ཆོས་བཟང་ན་འཁོད་པའི་ལྷ་ཐམས་ཅད་དང་ལྷན་ཅིག་ཆོས་བཟང་དེ་ཉིད་དེ་དོང་ངོ། །ཤིང་སཱ་ལ་ཟུང་གི་ནང་ན་འཁོད་པའི་ལྷ་དེ་དག་ཀྱང་ཇི་སྲིད་དུ་འདོད་པ་སྡུག་པ་  
ཡིད་དུ་འོང་བའི་ལས་བྱས་ཤིང་བསགས་པ་དེ་ཟད་ཅིང་མཐར་ཐུག་པར་མ་གྱུར་པ་དེ་སྲིད་དུ་དགའ་བར་བྱེད་དོ། །དེ་ནས་ཕྱིས་ལྷའི་འཇིག་རྟེན་དེ་ནས་འཆི་བར་འགྱུར་ཏེ། ཤི་ནས་  
ཀྱང་ལས་ཉེ་བར་འགྲོ་བ་ཇི་ལྟ་བ་བཞིན་སེམས་ཅན་དམྱལ་བ་དང་ཡི་དྭགས་དང། དུད་འགྲོའི་ནང་དུ་སྐྱེ་བར་འགྱུར་རོ། །གལ་ཏེ་མི་དང་སོ་སོ་ཡང་དག་པར་མྱོང་བར་འགྱུར་བའི་  
ལས་ཀྱིས་མིའི་ནང་དུ་སྐྱེས་ནས། དེ་ལས་དེ་དང་རྒྱུ་མཐུན་པར་རྟག་ཏུ་བདེ་བ་དང་ལྡན་ཞིང་ཚལ་གྱི་བདག་པོ་ཚལ་གྱིས་འཚོ་བ་དང། ཚལ་གྱི་ནང་ན་འཚོ་བའམ། རི་མ་ལ་ཡ་  
  
  
༄༅། །ན་གནས་ཤིང་རྟག་ཏུ་བདེ་བ་དང་ལྡན་པར་འགྱུར་བ་མཐོང་ངོ། །དེ་ནས་ཡང་དགེ་སློང་ལས་ཀྱི་འབྲས་བུ་རྣམ་པར་སྨིན་པ་ཤེས་པ་དེ་སུམ་ཅུ་རྩ་གསུམ་པའི་ལྷ་  
རྣམས་ཀྱི་གནས་ལ་རྟོག་པར་བྱེད་དེ། དེས་ཐོས་པ་ལས་བྱུང་བའི་ཤེས་པས་སུམ་ཅུ་རྩ་གསུམ་པའི་ལྷ་རྣམས་ཀྱི་གནས་མིག་ཕྱེ་ཞིང་འགྲོ་བ་དང། བཙུམས་ནས་འགྲོ་བ་ཞེས་བྱ་བ་  
ཇི་ལྟར་འདུག་པ་མཐོང་ངོ། །དེར་སེམས་ཅན་དག་ལས་གང་གིས་སྐྱེ་བར་འགྱུར་སྙམ་ནས། དེས་ཐོས་པ་ལས་བྱུང་བའི་ཤེས་པས་བརྟགས་ན། ལེགས་པར་བྱས་པའི་ལས་ཀྱི་མཐའ་  
སྤྱད་པ། དྲང་པོའི་རང་བཞིན་ཅན། གཡོ་སྒྱུ་མེད་པ། གཞན་ལ་མི་གནོད་པ། ལས་དང། འབྲས་བུ་ལ་དད་པ་ཡང་དག་པའི་ལྟ་བ་དང། ཡང་དག་པའི་ལས་ཀྱི་མཐའ་དང་ལྡན་པ་  
གང་ཞིག་ནོར་རྫས་མང་པོ་དང་ལྡན་པར་གྱུར་ནས་སྦྱིན་པ་བྱིན་ཞིང། རྒྱ་མཚོར་འཇུག་པའི་ཚོང་པའི་ཆེད་དུ་ཆོས་ཀྱི་སྟེགས་གྲུ་ཕྱིན་ལ་ཚོང་པ་དེའང་དེར་ཞུགས་ཏེ། ཤིན་  
ཏུ་འབྱོར་བ་དང་ལྡན་པས་སྦྱིན་པ་བྱིན། བསོད་ནམས་དག་བྱེད་ལ་དེའང་དེ་ལས་འཚོ་བར་མི་བྱེད་ན། དེ་ལྟར་སྦྱིན་པ་བྱིན་ཞིང་བསོད་ནམས་བྱེད་པ་ཡིན་ནོ། །མ་བྱིན་པར་  
ལེན་པ་སྤངས་པ་ཇི་ལྟ་བུ་ཡིན་ཞེ་ན། རེས་འགའ་སྡེ་གཞན་གྱིས་འཇིགས་སམ། རྒྱལ་པོས་འཇིགས་ནས་གྲོང་མེད་པར་གྱུར་པར་ལམ་དུ་ཞུགས་པ་གང་ཡིན་པ་དེ་འཇུག་པར་བྱེད་  
  
  
ཞུགས་ནས་ཀྱང་ལས་ཀྱི་འབྲས་བུས་འཇིགས་པ། དད་པ་དང་ལྡན་པ། རྒྱལ་པོའི་ཆད་པས་འཇིགས་པ་མ་ཡིན་པས། དེ་ནས་ཅུང་ཟད་ཕུབ་མ་ཙམ་ཡང་ལེན་པར་མི་བྱེད་ན་དེ་མ་བྱིན་པར་ལེན་  
པ་སྤངས་པ་ཡིན་ནོ། །སྲོག་གཅོད་པ་སྤངས་པ་ཇི་ལྟ་བུ་ཞེ་ན་འདི་ལ་སྲོག་ཆགས་རྐང་བརྒྱ་བ་ཁ་གཉིས་ཡོད་པ་རྒྱས་བཟུང་བདག་གསོད་པར་མི་བྱེད་ལ། ཡིད་ལའང་སྡིག་པ་སེམས་པར་མི་བྱེད་  
པ་དང། སེང་གེ་དང། སྟག་རྒྱུ་བའི་ས་དག་ཏུ་དེ་དག་གསད་པར་བྱ་བའི་ཕྱིར། རྔོན་པ་དེ་རྣམས་ཀྱིས་རྙི་བཙུགས་ན་རྔོན་པ་དེ་རྣམས་ལ་ནོར་རྫས་བྱིན་ནས། རྙི་དེ་དག་ལས་ཐར་པར་བྱས་ལ་དེ་  
ལ་རུང་བར་མི་བརྗོད་ཀྱི། ཡིད་ལ་གཅུགས་པར་བྱེད་ཅིང་གཞན་དག་ཀྱང་དགེ་བ་དེ་ཉིད་ལ་སྦྱོར་བར་བྱེད། རབ་ཏུ་འཇོག་པར་བྱེད་ཡང་དང། ཡང་དུ་ལེགས་པར་བྱས་པ་གཞན་དང། གཞན་  
དག་ཤིན་ཏུ་ལེགས་པར་སྤྱད་པར་བྱེད་ན། དེ་ལྟར་སྲོག་གཅོད་པ་དང། མ་བྱིན་པར་ལེན་པ་སྤངས་པའི་སྐྱེས་བུ་དེ་ནི་དགེ་བའི་ལས་རྣམས་ལ་དམིགས་ཤིང། དེའི་ལས་ཀྱི་མཐའ་ཡང་  
འགྲུབ་པ་དང། དེའི་བསམ་པ་ཐམས་ཅད་ཀྱང་ལྷ་རྣམས་སྒྲུབ་པ་དང། དེའི་བཞིན་གྱི་མདོག་ཀྱང་གསལ་བ་དང། དེ་ལ་ལྷ་རྣམས་ཀྱིས་ཀྱང་མཆོད་པར་འགྱུར་ཏེ། དེ་དག་ནི་དེའི་ལས་ཀྱི་  
འབྲས་བུ་ཚེ་འདི་ལ་འབྱུང་བ་ཡིན་ནོ། །ཕྱིས་ལུས་དང་བྲལ་ནས་ཤི་བའི་འོག་ཏུ་བདེ་འགྲོ་མཐོ་རིས་ཀྱི་འཇིག་རྟེན་སུམ་ཅུ་རྩ་གསུམ་གྱི་ལྷ་རྣམས་ཀྱི་ནང་དུ་སྐྱེ་བར་འགྱུར་ཏེ། ལེགས་པར་བྱས་  
  
  
༄༅། །པའི་ལས་ཀྱི་མཐའ་སྤྱད་པ་སུམ་ཅུ་རྩ་གསུམ་པའི་ལྷ་མིག་ཕྱེ་བ་དང་བཙུམས་ཏེ་འགྲོ་བའི་གནས་སུ་སྐྱེ་བར་འགྱུར་རོ་།དེར་སྐྱེས་ནས་ཀྱང་ལེགས་པར་བྱས་པའི་ལས་ཀྱིས་  
མཐའ་ཤིན་ཏུ་བརྒྱན་པ་དེའི་ཉམས་དགའ་བའི་གནས་གང་ཡིན་པ་དེ་ནི། མི་ཐམས་ཅད་ཀྱི་བསམ་པས་བསམ་པར་ཡང་མི་ནུས་ཏེ། དེར་སྐྱེ་བར་འགྱུར་རོ། །ལྷ་དེ་རང་གི་འོད་དང། བདེ་བ་མཆོག་  
དང་ལྡན་ལ། ཤ་དང། རུས་པ་དང། ཆུ་སེར་དང་བྲལ་བ། འགྲན་ཟླ་འཇིགས་པ་གཞན་དང་བྲལ་བ། ཀུན་ཏུ་འཚོལ་བའི་འཇིགས་པ་དག་བྲལ་བ། སེར་སྣ་དང་བྲལ་བ། མི་མཛའ་བ་དང་ཕྲད་པ་  
དང་བྲལ་བ། འཆི་བའི་དུས་དེ་མ་གཏོགས་པར་དུས་དེ་ལ་ནད་ཀྱི་འཇིགས་པ་དང་བྲལ་བ། གནོད་པའི་འཇིག་པ་དག་བྲལ་བ། ནད་དང་འཆི་བའི་འཇིགས་པ་དང་བྲལ་བ། རྒ་བའི་འཇིགས་  
པ་དང་བྲལ་བ། རབ་ཏུ་བག་མེད་པ་དུས་དེ་སྲིད་དུ་ཤིན་ཏུ་ཉམས་དགའ་བ་ཐམས་ཅད་མཐོང་སྟེ། མཐོ་རིས་ཀྱི་བདེ་བ་ལ་འཆུམས་པས་འདོད་པའི་ཡོན་ཏན་ལྔ་གཅིག་ཏུ་ཡིད་དུ་འོང་བ་  
ཡུལ་གྱི་བདེ་བ་རྣམ་པ་དུ་མ་རྣམས་ཀྱིས་གཞལ་མེད་ཁང་གསེར་དང། བཻཌཱུརྱ་དང། ནོར་བུའི་ལན་ཀན་བྲེས་པའི་གཞལ་མེད་ཁང་དཀྲིགས་པ། གཞན་དག་ན་ཤིང་ལྗོན་པ་དང། ཉེ་བའི་  
ཚལ་རྣམ་པ་སྣ་ཚོགས་ཡོད་པ། རིན་པོ་ཆེ་སྣ་བདུན་གྱི་པདྨའི་རྫིང་རྣམས་ཀྱི་ནང་ན་བྱ་ངང་པ་དང། དུར་པ་དང། ཀ་རཎྜ་པས་བརྒྱན་ཅིང་རྨ་བྱ་མྱོས་པ་སྒྲ་འབྱིན་པ་རིའི་སྨན་ལྗོངས་རྣམས་  
  
  
རི་རབ་ཀྱི་རིའི་རྩེ་མོ་རྣམས་ནའང་རིན་པོ་ཆེ་སྣ་བདུན་གྱི་འབྱུང་ཁུངས་ཀྱིས་བརྒྱན་པ། ལྟེང་ཀ་རྣམས་ཀྱི་ནང་ན་གསེར་དང། དངུལ་དང། མུ་ཏིག་གི་བྱེ་མ་བདལ་བ་  
དང། རི་རབ་ཀྱི་སྨན་ལྗོངས་རྣམས་ཀྱི་ནང་ནའང་རིན་པོ་ཆེ་སྣ་ཚོགས་ཀྱི་ཤིང་ལྗོན་པ་རྣམས་ཀྱིས་བརྒྱན་པ། ཤིང་ལྗོན་པ་རྣམས་ཀྱང་ཉི་མ་ལྟར་གསལ་བ། རི་ཁྲོད་ཚང་ཚིང་དག་ནའང་  
གསེར་དང། བཻ་ཌཱུརྱའི་ལྕུག་མའི་ཚོགས་འཕྱང་ཞིང། མེ་ཏོག་གི་ལྕུག་མ་འཕྱང་བས་བརྒྱན་པ། བྱུང་བའི་བུམ་གྱིས་བརྒྱན་པ། རི་རབ་ཀྱི་ཕུག་པ་ནམས་ཀྱང་རིན་པོ་ཆེ་བཟང་པོས་བརྒྱན་  
པ། རྡོ་ལེབ་དང། སའི་ཕྱོགས་ཆ་མཐོ་དམའ་རན་པ། རིའི་ཟོམ་རྣམས་ཀྱང་རིན་པོ་ཆེ་སྣ་ཚོགས་ཀྱིས་བརྒྱན་ཅིང་རྡོ་ལེབ་ཀྱིས་བརྒྱན་པ། མེ་ཏོག་དྲི་ཞིམ་པོ་རྒྱ་ཆེར་དབྱངས་པ་དང་ལྡན་པ་  
རང་གི་བསམ་པས་བརྒྱན་པ་བས་ཀྱང་ཆེས་ལྷག་ཅིང། ཉམས་དགའ་བའི་ས་ཕྱོགས་སྙིང་དགའ་བ་རྣམས་དང། གཞན་ཡང། གད་ཀ་དང། དགོན་པ་དག་ན་ཤིང་ལྗོན་པ་རབ་ཏུ་འབར་བ་  
ལྟ་བུས་བརྒྱན་པ། དཔག་བསམ་གྱི་ཤིང་ལྗོན་པ་འབུམ་གྱིས་མཛེས་པར་བྱས་པ། རང་གིས་བྱས་པའི་ལས་ཀྱི་མཐའ་ལ་སྤྱོད་པ། ལྷ་དང། ལྷ་མོ་འབུམ་སྙེད་ཀྱིས་ཡོངས་སུ་བསྐོར་བ་  
རོལ་མོ་དང། སིལ་སྙན་གྱི་སྒྲས་རྣ་བ་ཚིམ་པར་བྱེད་ཅིང། པི་ཝང་གི་སྒྲ་ཡོངས་སུ་འབྱིན་པར་བྱེད་པ་དེ་རྣམས་ན་རྩེ་བར་བྱེད་དོ། །དེས་གང་དང། གང་མཐོང་བ་དེ་དང། དེ་ཉིད་ཡིད་དུ་འོང་  
  
  
༄༅། །ལ༑ གང་མཉམ་པ་དེ་ཉིད་སྙན་ཅིང་འཛེབས་ལ་ཡིད་དུ་འོང་བ། གང་བསྣམས་པ་དེ་ཉིད་དྲི་ཤིན་ཏུ་ཞིམ་ཞིང་ཡོན་ཏན་དུ་མ་དང་ལྡན་པ། གང་མྱངས་པའི་རོ་དེ་ཉིད་  
ཡོན་ཏན་དུ་མ་དང་ལྡན་པ། གང་རེག་པ་དེ་ཉིད་བདེ་ཞིང་འཇམ་ལ་འདོད་ཅིང་ཡིད་དུ་འོང་བ། གང་ཡིད་ལ་བསམས་པ་དེ་ཉིད་མྱུར་དུ་ཐོབ་ཅིང་འགྱུར་བ་མེད་ལ་ཡོན་ཏན་ཐམས་ཅད་དང་  
ལྡན་པ། ཐུན་མོང་མ་ཡིན་པ་གཞན་གྱིས་འཕྲོག་པར་མི་ནུས་པ་ཡིན་ནོ། །དེ་ནས་ལྷ་འབུམ་སྙེད་ཀྱིས་ཡོངས་སུ་བསྐོར་བ་དེ། ལྷའི་ཚོགས་གཞན་རྣམས་ཀྱི་ནང་ན་ཡོངས་སུ་སྤྱོད་པ་  
ན༑ རེས་དགའ་དེ་དུས་སྟོན་གྱི་ཚིགས་ཞེས་བྱ་བ་འདོད་པ་ཀུན་ལས་བྱུང་བའི་ཤིང་ལྗོན་པ་རྣམས་ཀྱིས་བརྒྱན་པ། འབབ་ཆུའི་ཚོགས་བརྒྱ་སྙེད་ཀྱིས་གང་བ། པདྨའི་རྫིང་དུ་མས་  
རྣམ་པར་བརྒྱན་པ། ལྷ་འབུམ་སྙེད་དུ་མས་བསྟེན་བསྟེན་པ། བཻ་ཌཱུརྱའི་ལྕུག་མ་འཕྱང་བས་བསྐོར་བ། གཞལ་མེད་ཁང་གི་རྩེ་མོ་ལ་བྱ་སྐད་འབྱིན་པ་འབུམ་སྙེད་ཀྱིས་བསྐོར་  
ཅིང་ཉམས་དགའ་བར་བྱེད་པའི་རི་དེ་ལ་འཛེག་པར་བྱེད་དོ། །དེ་ནས་ལེགས་པར་བྱས་པའི་ལས་ཀྱི་མཐའ་སྤྱད་པ་དེ་ཉམས་དགའ་བའི་རིའི་ཟོམ་དེ་ན་བདེ་བ་མྱོང་བར་བྱེད་དེ་  
ལེགས་པར་བྱས་པའི་ལས་ཀྱི་རིན་གྱིས་ཉོས་པ་རྣམས་ནི་འདོད་རྒྱལ་ལས་མ་བྱུང། གཞན་གྱིས་མ་བྱས། གཞན་ནས་མ་འོངས། ཉམས་པ་མ་ཡིན། དབང་ཕྱུག་ལ་སོགས་པ་  
  
  
དེ་ན། བདག་ཉིད་དང་མཚུངས་པའི་འོད་དང་ལྡན་པའི་ལྷ་དང་ལྷ་མོའི་ཚོགས་རྣམ་པ་དུ་མ་འབུམ་སྙེད་ཀྱིས་ཀུན་ཏུ་གང་ཞིང་སིལ་  
སྙན་ཡན་ལག་ལྔ་དང་ལྡན་པས་དགའ་བར་བྱེད་པ་གང་ཡིན་པ་དེ་དག་དགའ་བར་བྱེད་ཅིང། དགའ་མགུར་སྤྱོད་པར་བྱེད་ལ་ལྷ་དེ་དག་ཀྱང་དེ་བཞིན་དུ་རང་གི་འོད་དང། དེ་བཞིན་གཟུགས་  
དང། དབང་ཕྱུག་གི་མཐུ་དང་ལྡན་ཞིང། དེ་དག་ཀྱང་དེ་བཞིན་དུ་མིག་མི་འཛུམ་པར་ལྟ་བ། དེ་དག་ཀྱང་དེ་བཞིན་དུ་པདྨའི་ཕྲེང་བ་ཐོགས་པ། དེ་དག་ཀྱང་དེ་བཞིན་དུ་ཐགས་སུ་མ་བཏགས་  
པའི་གོས་གྱོན་པ་ཡིན་ཏེ། དེ་ལྟར་ལྷ་མཐུ་བོ་ཆེ་དེ་ཐམས་ཅད་མཐོང་ངོ། །དེ་ནས་ལྷའི་བུ་དེ་རིའི་ཟོམ་དེ་ལ་འཛེགས་ནས་ས་ཕྱོགས་དག་ལ་རྟོག་པར་བྱེད་དེ། ལེགས་པར་བྱས་པའི་ལས་  
ཀྱི་མཐའ་སྤྱད་པའི་ལྷ་དེའི་གནས་སུ་གྱུར་པ་གནས་གཉིས་ན་གནས་པ། ཆུ་བོ་དང། རི་རབ་འོད་ཀྱི་ཕྲེང་བ་འབར་བ། རྣམ་པ་སྣ་ཚོགས་ཀྱིས་ཡང་དག་པར་གང་བའི་ས་ཕྱོགས་རྣམས་  
མངོན་པར་མཐོང་ནས་སྔ་མ་བཞིན་སྙིང་ཤིན་ཏུ་དགའ་སྟེ་ལྷའི་བདེ་བ་མཆོག་མྱོང་ངོ། །ལྷ་དེ་རྣམས་ཀྱི་མཐུ་ནི་འདི་ལྟ་བུ་ཡིན་ཏེ། གང་གི་ཚེ་ལྷ་དང། ལྷ་མ་ཡིན་གཡུལ་འགྱེད་པར་  
འགྱུར་བ་ན། དེ་མིག་ཕྱེ་བ་ཙམ་གྱིས་བརྒྱལ་བར་འགྱུར་ལ། གང་གི་ཚེ་ལྷ་མ་ཡིན་མིག་ཚུམས་ཀྱིས་བྱས་པ་དེའི་ཚེ། སུམ་ཅུ་རྩ་གསུམ་གྱི་བར་དུ་འགྲོ་སྟེ། དེ་ལྟར་མགྱོགས་པ་ཡིན་  
  
  
༄༅། །ནོ༑ ༑རྒྱུ་དང་མཚུངས་པར་འབྲས་བུ་འབྱུང་སྟེ། ཇི་ལྟར་རྒྱ་མཚོ་ལས་སྒྲོལ་བར་བྱེད་པའི་གྲུ་མྱུར་དུ་སྦྱིན་པར་བྱ་བ་དེ་དག་བྱིན་པ་དེས། སེམས་ཅན་དག་སྒྲོལ་བར་  
བྱེད་པ་དེ་ལྟར་དེ་དག་གི་མགྱོགས་པར་འགྱུར་བ་དེ་ནི་མིག་ཕྱེ་བ་ཙམ་གྱིས་འགྲོ་ལ། བཙུམས་པ་ཙམ་གྱིས་སླར་ལྡོག་སྟེ། སྔོན་བྱས་པའི་རྒྱུ་དེས་ན་མྱུར་བར་འགྲོ་བ་ཡིན་ནོ། །དེ་ནས་  
ཡུན་རིང་མོ་ཞིག་ཏུ་ལྷའི་བདེ་བ་དེ་མྱོང་བར་བྱེད་དོ། །དེ་ནས་གལ་ཏེ་ལེགས་པར་བྱས་པའི་ལས་ཟད་ནས་ལྷའི་བུ་འཆི་བར་འགྱུར་ལ་དེ་འཆི་བའི་ལྟས་ལྔ་པོ་འབྲུ་མར་ཟད་ན་མར་  
མེའི་སྣང་བ་ཟད་པ་འདི་ལྟ་བུ་དག་འབྱུང་བར་འགྱུར་ཏེ། དེ་དང་པོ་རྔུལ་འབྱུང་བར་འགྱུར་བ་དང། དབང་པོ་ཐམས་ཅད་ཉམས་པ་དང། འདོད་པའི་ཡོན་ཏན་ལྔ་ཐམས་ཅད་དུ་རོ་མི་  
བྲོ་བ་མྱོང་སྟེ། ལྷ་གཞན་དག་གིས་མཐོང་ནས་ངོ་ཚ་བ་དང་རང་གི་ལྷ་མོ་ལྷ་གཞན་གྱི་དྲུང་དུ་འགྲོ་བ་དང། དེ་ཡང་མཐོང་ནས་ཕྲག་དོག་དང། སེར་སྣས་བསྐྱེད་པ་འབྲལ་བའི་སྡུག་བསྔལ་  
སྣ་ཚོགས་གང་རབ་ཏུ་ཚ་བའི་མེ་ལྟ་བུ་འབྱུང་ངོ། །གལ་ཏེ་གཞན་དུ་མ་བྱིན་པར་ལེན་པ་ཞིག་བླངས་ན། དེ་ལན་གྲངས་གཞན་ལ་མྱོང་བར་འགྱུར་བའི་ལས་ཀྱིས་དུས་དེའི་ཚེ་སྣོན་དུ་  
འགྱུར་ཏེ། དེའི་རྒྱན་དེ་དག་ཐམས་ཅད་ལྷ་མོ་དེ་དག་གིས་འཕྲོག་པར་བྱེད་ལ། ཕྲོགས་ནས་ཀྱང་ལྷའི་བུ་གཞན་ལ་འདོགས་པར་བྱེད་དོ། །གལ་ཏེ་རྫུན་སྨྲས་པ་ཞིག་ཡིན་ན། དེ་  
  
  
ལྷ་མོ་དེ་དག་གཞན་དུ་ཉན་པར་བྱེད་དེ། ཚིག་བརླང་པོས་དེ་ལ་མངོན་པར་སྤྱོ་བར་བྱེད་དོ། །གལ་ཏེ་སྐྱེ་བ་གཞན་དག་ཏུ་སྡོམ་པ་བླངས་  
པ་རྣམས་ལ། བཏུང་བ་ཆང་བླུད་དམ། བདག་ཉིད་ཀྱི་བསླབ་པ་བཤིག་གམ། ཆང་འཐུངས་ན། དེ་ལན་གྲངས་གཞན་ལ་མྱོང་བར་འགྱུར་བའི་ལས་ཀྱིས་དུས་དེའི་ཚེ་སྣོན་དུ་འགྱུར་ཏེ། དེ་  
འཆི་བའི་དུས་དེ་ན་སེམས་འཁྲུག་པའམ། དྲན་པ་ཉམས་པའམ། དེ་བཞིན་དུ་ཉིས་འགྱུར་དུ་ཀུན་ཏུ་གདུང་བར་བྱེད་ལ། དེ་སེམས་ཅན་དམྱལ་བར་འགྲོ་བར་འགྱུར་རོ། །གལ་ཏེ་སྲོག་  
གཅོད་པ་ཞིག་ཡིན་ན། དེ་ཚེ་ཐུང་ངུར་གྱུར་ནས་མྱུར་དུ་འཆི་བར་འགྱུར་རོ། །འདོད་པས་ལོག་པར་གཡེམ་པས་ནི་ཆུང་མ་གཞན་གྱི་དྲུང་དུ་འགྲོ་བར་འགྱུར་ཏེ། དེ་ལྟར་སྡོམ་པ་ལྔ་བྲལ་བ་  
ལན་གྲངས་གཞན་ལ་མྱོང་བར་འགྱུར་བའི་ལས་ཀྱི་ཞགས་པས་བཅིངས་པ། འཆི་ལྟས་ལྔས་རྣམ་པར་དཀྲུགས་པ། བག་མེད་པར་གནས་པ། དེ་འཆི་བདག་གི་རྒྱལ་པོས་འདྲེན་པར་  
བྱེད་དོ༑ ༑དེ་ལྟར་གནས་སྐབས་ཐམས་ཅད་དུ་ཚུལ་ཁྲིམས་ཀྱི་མཐའ་ལེགས་པར་མ་སྤྱད་དེ། མཐོ་རིས་ཀྱི་རྒྱུར་སྤྱོད་པ་གང་ཡིན་པ་དེ་ནི་སྲེད་པ་ཡིན་ནོ། །དེ་ནས་ལས་ཀྱི་ཞགས་པས་  
བཅིངས་པ་དེ་སེམས་ཅན་དམྱལ་བ་དང། ཡི་དྭགས་དང། དུད་འགྲོའི་ནང་དུ་སྐྱེ་བར་འགྱུར་རོ། །ལེགས་པའི་མཐའ་མ་ཡིན་པ། མཐོ་རིས་ཀྱི་བདེ་བ་དེ་དག་ཉིད་དགེ་སློང་དེས་མཐོང་  
  
  
༄༅། །སྟེ༑ འདུས་བྱས་ཀྱི་ཆོས་ཐམས་ཅད་ཀྱི་ནང་ན་ཕྱོགས་གཅིག་ཏུ་གྱུར་པ་ཉམས་དགའ་བ་རྣམས་ཀྱི་ནང་ན། ཉམས་པར་བྱེད་ཅིང་ཉེས་པ་ཁོ་ནར་གྱུར་པ། ངེས་པར་  
གཞན་དུ་གྱུར་ཅིང་གནས་པ་མ་ཡིན་ལ། གློག་ལྟར་འབྲས་བུ་མི་བརྟན་པ་འདོད་པ་ཐམས་ཅད་ཀྱི་ནང་ན། ཉེས་པ་དང་བཅས་པའི་གཡོ་བ་ཉིད་རྟོགས་ནས། འདི་ལྟར་ཚིགས་སུ་  
བཅད་དེ་སྨྲས་པ། རྨོངས་པ་བག་མེད་ལྷ་ཡུལ་དུ། །མི་བཟད་མེ་ཡིས་ཡོངས་སུ་བསྐོར། །བཏུང་བ་རྙོག་ཅན་འཐུངས་ནས་སུ། །སེམས་ཅན་དམྱལ་བར་ལྟུང་བར་བྱེད། །དང་པོར་འདོད་  
ཆགས་ཉིད་ཀྱིས་བསྒྱུར། །ཞེ་སྡང་གིས་ཀྱང་ཟིལ་གྱིས་ནོན། །གཏི་མུག་ཉིད་ཀྱིས་རྨོངས་བྱས་པ། །དེ་ཡིས་བྱ་བ་སྟོངས་པར་བྱས་།སིལ་སྙན་ཡན་ལག་ལྔ་དག་གིས། །ཀུན་ནས་  
རབ་ཏུ་བསླུས་པ་རྣམས། །གང་དག་ངེས་པར་འབྱུང་འགྱུར་བ། །འཆི་བའི་སྡུག་བསྔལ་མི་རིག་གོ་ཁྱོད་ཀྱིས་གང་ལ་འདོད་ཆགས་སྤྱད་།ལྷ་མོ་འདི་དག་མི་བརྟན་ཏེ། །དེ་དག་  
གིས་ནི་ཁྱོད་སྤངས་ནས། །དེ་ནས་གཞན་དུ་འགྲོ་བར་བྱེད། །སྐྱེས་པ་དར་ན་བསྟེན་བྱེད་ལ། །རྒུད་པར་གྱུར་ན་སྤོང་བྱེད་པ། །བུད་མེད་ལྷན་ཅིག་སྤྱད་པ་ཡི། །འདི་དག་གི་ནི་རང་  
བཞིན་མཐོང། །འདོད་ཆགས་རྨོངས་པའི་སྐྱེས་པ་འདི། །རི་དྭགས་བཞིན་དུ་རྨོངས་པར་བྱེད། །ཕྱི་ནས་རྒུད་པར་གྱུར་པ་དང། །ཡ་ངའི་སེམས་ཀྱིས་གཏོང་བར་བྱེད། །དེ་ནི་ཉོན་  
  
  
།ཉེ་བར་གནས་ཚེ་བུད་མེད་ནི། །ཕན་དང་བཀུར་སྟི་དགའ་བ་དང། །རྒྱུན་རིངས་བཤེས་པའང་དྲན་མི་བྱེད་།ཇི་ལྟར་མེ་ཏོག་རྙིངས་གྱུར་ན། །བུང་བས་བཏང་སྟེ་གཞན་དུ་འགྲོ་  
དེ་ལྟར་ཉོན་མོངས་གྱུར་པའི་ཚེ། །བུད་མེད་རྣམས་ཀྱིས་བཏང་ནས་འགྲོ། །དུག་དང་སྦྲང་རྩིར་འདྲེས་པ་ལྟར། །བུད་མེད་ཐམས་ཅད་མ་བརྟགས་ན། །དགའ་བ་རྣམས་ཀྱི་རྒྱུར་འགྱུར་ཞིང། །སྙིང་  
དུ་སྡུག་ཀྱང་བརྟན་པ་མེད། །མི་དག་འདོད་པ་རྣམས་ཀྱིས་རྨོངས་།ཚིག་རྣམས་ཀྱིས་ཀྱང་ཁྱད་པར་དུ། །སྐྱེས་བུ་བརྟན་པོ་ཁོང་བརྟན་པ། །ཡིད་ལ་དེ་དང་གཅུགས་མ་བྱེད། །འདི་རྣམས་ཀྱིས་  
ནི་མི་དག་རྨོངས། །ཁྱད་པར་དུ་ནི་འདོད་པས་བསྒྱུར། །ཕ་རོལ་ཏུ་ནི་འགྲོ་བ་གང། །བདག་ལ་ཕན་པར་མི་བྱེད་དོ། །ལྷ་དང་མི་དང་ལྷ་མ་ཡིན། །གནོད་སྦྱིན་ཤ་ཟ་ལྟོ་འཕྱེ་སྲིན། །མིག་འཕྲུལ་  
ལྟ་བུའི་བུད་མེད་ཀྱིས། །ཁྱད་པར་དུ་ནི་སླུ་བར་བྱེད། །འདོད་ལས་སྐྱེས་པའི་བདེ་བ་གང། །ཕལ་པ་ཡུལ་ལས་བྱུང་གྱུར་པ། །འཆི་བའི་དུས་ལ་བབ་པ་ན། །ཐ་ཆད་ལྷ་རྣམས་ཉམས་པར་  
བྱེད༑ ༑འཆི་བའི་ཞགས་པས་དམ་བཅིངས་པ། །ཁྱོད་ནི་དུས་སུ་ཁྱེར་འགྱུར་གྱི། །ས་གཞི་འདི་དག་ཐམས་ཅད་དང། །ཚལ་དང་ཉེ་ཚལ་བརྒྱན་མི་ཁྱེར། །ཀུན་ནས་ལྷ་ཡི་འཇིག་རྟེན་ནས།།  
འཆི་བདག་གིས་ནི་དྲངས་པ་ན། །བུད་མེད་ཅི་བྱེད་གཉེན་རྣམས་ཅི་།བདེ་བ་དག་གིས་ཞི་ཅིག་འགྱུར། །དེ་ལྟར་དགེ་སློང་དེ་ལྷ་དེའི་འཆི་བ་མངོན་པར་མཐོང་ནས་སྙིང་རྗེ་བར་བྱེད་ཅིང་  
  
  
༄༅། །ཡུལ་རྣམས་ལའང་སྨོད་པར་བྱེད་དོ། །རང་གིས་བྱས་པ་སྤྱད་པའི་ལྷའི་བུ་དེའང། ལས་ཀྱི་ཞགས་པས་གང་དུ་འདྲེན་པ་དེར་ཁྲིད་པར་བྱེད་དེ། ལྷ་བག་མེད་པ་ལ་  
གནས་པ་འདོད་པ་ལྔ་ལ་རྣམ་པར་ཆགས་པ་དེ་དག་ཀྱང་དེ་ནས་ཡང་དགའ་བར་བྱེད། དགའ་མགུར་སྤྱོད་པར་བྱེད་དེ། ཡུལ་གཉིས་ཀྱིས་ཀུན་ཏུ་དྲངས་པ་ན། ཇི་སྲིད་དུ་འདོད་པ་སྡུག་  
པ་ཡིད་དུ་འོང་བ་ངེས་པར་མྱོང་བར་འགྱུར་བའི་བདེ་བ་དེ་ཟད་པར་མ་གྱུར་བ་དེ་སྲིད་དུ་ཚལ་དང། ནགས་ཚལ་ཐམས་ཅད་ན་དགའ་བར་བྱེད། དགའ་མགུར་སྤྱོད་པར་བྱེད་དོ། །དེ་ཕྱིས་  
ངེས་པར་བསྒོམས་པའི་དུས་བྱེད་པ་ཆོས་དང་ཡང་དག་པར་ལྡན་པས་ལས་ཉེ་བར་འགྲོ་བ་ཇི་ལྟ་བ་བཞིན། སེམས་ཅན་དམྱལ་བ་དང། ཡི་དྭགས་དང། དུད་འགྲོའི་ནང་དུ་སྐྱེ་བར་  
འགྱུར་རོ། །གལ་ཏེ་མི་རྣམས་དང་སྐལ་པ་མཉམ་པར་མིའི་ནང་དུ་སྐྱེས་ན། དེ་ལས་དེ་དང་རྒྱུ་མཐུན་པར་རྟག་ཏུ་བདེ་བ་དང་ལྡན་ཞིང་ནོར་བཟང་པོ་དང་ལྡན་པ་དང། ལམ་དུ་འགྲོ་བ་  
ན་རྐང་གིས་མི་འགྲོ་སྟེ། རྟ་དང། གླང་པོ་ཆེ་དང། དྲེའུ་ཡི་བཞོན་པ་ལ་ཞོན་པ་དང། རྒྱལ་པོའམ། བློན་པོ་ཆེན་པོར་འགྱུར་བ་མཐོང་ངོ། །དེ་ནས་ཡང་དགེ་སློང་ལས་ཀྱི་འབྲས་བུ་རྣམ་  
པར་སྨིན་པ་ཤེས་པ་དེ། སུམ་ཅུ་རྩ་གསུམ་པའི་ལྷ་རྣམས་ཀྱི་གནས་ལ་རྟོག་པར་བྱེད་དེ། དེས་ཐོས་པ་ལས་བྱུང་བའི་ཤེས་པས་བརྟགས་ན། སུམ་ཅུ་རྩ་གསུམ་པའི་ལྷ་རྣམས་ཀྱི་  
  
  
ལུས་ཀྱི་མདོག་བཟང་ཞིང་ཆེ་བ་ཞེས་བྱ་བ་ཇི་ལྟར་འདུག་པ་མཐོང་ངོ། །དེར་སེམས་ཅན་དག་ལས་གང་གིས་སྐྱེ་བར་འགྱུར་སྙམ་ནས། དེས་ཐོས་པ་ལས་བྱུང་བའི་ཤེས་པས་བརྟགས་  
ན༑ སྐྱེས་བུ་དམ་པ་སེམས་ཚུལ་ཁྲིམས་དང་ལྡན་པ་གང་གིས་ཚུལ་ཁྲིམས་རྣམ་པ་བདུན་དང་མཐུན་པའམ། གཞན་ནམ། ཕྱོགས་འགའ་ལེགས་པར་བསྲུངས་ན། དེ་རྒྱུ་དང་མཐུན་པར་  
འབྲས་བུ་མྱོང་བར་འགྱུར་ལ། སེམས་ཀྱིས་བསྒོམས་པ་ཁོ་ནའམ། ལྟ་བ་དང་ལྡན་པ་དེ་སྲོག་གཅོད་པ་དང། མ་བྱིན་པར་ལེན་པ་དག་ནི་ཤིན་ཏུ་བསྲུངས། སྡོམ་པ་སྐྱོན་མེད་པ་ནི་བླངས་  
གཅིག་ཏུ་སྐྱེས་བུ་དམ་པ་འདོད་ཅིང་བདེ་བའི་ངེས་པའི་རྒྱུར་གྱུར་བ། འཇིག་རྟེན་འདིའི་སྡོམ་པ་ལེགས་པ་ཞེས་བྱ་བ་རྣམ་པ་དེ་ལྟ་བུའི་ལས་ལེགས་པར་བྱས་པ། འཕགས་པ་མ་ཡིན་  
པའི་སྐྱེས་བུ་དམ་པ། མ་བྱིན་པར་ལེན་པ་ཉིད་སྤོང་བ་ནི། འདི་ལ་མ་བྱིན་པར་ལེན་པ་ཆུང་ངུའང་ལེན་པར་མི་བྱེད་དེ། འདི་ལྟ་སྟེ་རྒྱ་མཚོ་དང་ཉེ་བ་ནའམ། འབབ་ཆུ་དང་ཉེ་བར་གནས་པ་  
ན༑ གཞན་གྱིས་ཕྱོགས་གང་ཡིན་པ་དག་ལ་གཞན་གྱི་རྒྱ་མཚོའི་རླབས་ཀྱིས་བདས་ཏེ་འོངས་པ། དུང་ངམ། བྷ་ལ་ལཱ་ཏ་ཀའམ། ཤ་བྷ་རི་ཀའམ། དེ་དང་མཐུན་པ་དེ་དག་ཀྱང་ལེན་པར་  
མི་བྱེད༑ གཞན་གྱི་ནོར་རྫས་ཀྱི་རྣམ་པ་གཞན་དག་ཀྱང་ལེན་པར་མི་བྱེད་ལ་ནོར་རྫས་ཀྱི་རྣམ་པ་རྩའང་ལས་ཀྱི་འབྲས་བུ་ལ་འཇིགས་ལ། རྒྱལ་པོའི་ཆད་པས་འཇིགས་པ་མ་ཡིན་པ། རྐུ་  
  
  
༄༅། །པའི་སེམས་ཀྱིས་མ་བྱིན་པར་ལེན་པར་མི་བྱེད་པ་ཡིན་ཏེ་རྣམ་པ་དེ་ལྟ་བུ་ནི་མ་བྱིན་པར་ལེན་པ་སྤངས་པ་ཡིན་ནོ། །སྲོག་གཅོད་པ་སྤངས་པའི་རྣམ་པ་ཇི་ལྟ་བུ་ཡིན་  
ཞེ་ན༑ འདི་ནི་ལེགས་པར་བྱས་པའི་ལས་ཀྱི་མཐའ་སྤྱད་པ། འཇིག་རྟེན་ཕ་རོལ་ལ་འཇིགས་པར་སེམས་པ། ལས་ཀྱི་འབྲས་བུ་ལ་སེམས་དད་པ་དྲང་པོ་དྲང་པོའི་རང་བཞིན་ཅན་  
གཞན་ལ་མི་གནོད་པ། སྡིག་པའི་གྲོགས་པོ་སྤངས་པ། བདེ་བ་ཚོལ་བ་དེ་ལྕུག་མའི་ནང་དུ་འགྲོ་བའམ། ཆུ་རྒལ་བ་ན་གྲིབ་གནོན་གྱི་གདོན་གྱིས་ཟིན་ཏམ། སྲོག་ཆགས་ཏན་ཏུས་  
ཟིན་ཏེ་ཤི་ལ་ཐུག་ཀྱང་གྲིབ་གནོན་གྱི་གདོན་དེ་གསད་འདོད་པའི་ཕྱིར་དུག་གིས་འཐོར་བར་མི་བྱེད་དེ། འདི་ལ་གང་གི་ཚེ་གྲིབ་མ་ལ་དུག་གཏོར་ན། དེའི་ཚེ་རང་གི་གྲིབ་གནོན་  
དེའི་གྲིབ་མ་དེ་ལ་བབ་པས་འཆི་བར་འགྱུར་ཏེ། དེ་ཕྱིར་གནོད་པ་བྱ་བ་ཤེས་ཀྱང་གྲིབ་གནོན་གྱི་གདོན་དེ་གསོད་པར་མི་བྱེད་དོ་།སྲོག་ཆགས་ཏན་ཏུ་ལ་སླར་གནོད་པར་བྱ་  
བ་ཤེས་ཀྱང་གསོད་པར་མི་བྱེད་དེ། དེ་ལ་ཆུ་མེད་པར་བྱས་ན་འཆི་བར་འགྱུར་བའམ། མེ་ལོང་བསྟན་པའམ། མེ་ལོང་རྟག་ཏུ་བསྟན་པས་འཆི་བར་འགྱུར་ཏེ། དེ་ཕྱིར་གནོད་  
པར་བྱ་བའི་རྒྱུ་ཤེས་ཀྱང་གསོད་པར་མི་བྱེད་ལ། རང་གི་སྲོག་ཆད་ལ་ཐུག་ཀྱང་ཉེས་པར་བྱ་བ་མི་བྱེད་དེ། དེ་ལྟར་ལེགས་པར་བྱ་བའི་ལས་ཀྱི་མཐའ་བྱེད་པ་དེ། ལུས་དང་  
  
  
གསུམ་པའི་ལྷ་རྣམས་ཀྱི་གནས་ལུས་དང། མདོག་བཟང་ཞིང་ཆེ་བའི་ནང་དུ་སྐྱེ་བར་འགྱུར་རོ། །དེར་སྐྱེས་ནས་ཀྱང་ལེགས་པར་བྱས་པའི་  
ལས་ཀྱི་མཐའ་སྤྱད་པ་དེ། རང་གི་འོད་དང་ནི་ལྡན། སིལ་སྙན་ཡན་ལག་ལྔ་དང་ལྡན་པའི་སྒྲ་ནི་འབྱིན། ཡིད་ཤིན་ཏུ་བདེ་བ་དང་ནི་ལྡན། འདོད་པ་ཐམས་ཅད་ནི་འབྱོར། དེ་ལྷ་མོ་སྟོང་  
གིས་བསྐོར་ཏེ་རི་རབ་ཀྱི་ས་གཞི་ལ་ནི་རྒྱུ། ས་ཕྱོགས་ཛམྦུ་ནཱ་དའི་གསེར་གྱིས་བརྒྱན་པའི་འཇིག་རྟེན་གྱི་ཁམས་ཉམས་དགའ་བ་དང། རིའི་ཟོམ་གྱི་བར་བར་དག་ན་དགའ་ཞིང་བདེ་བ་ནི་  
མྱོང་བར་བྱེད་དོ། །འདོད་པའི་ལོངས་སྤྱོད་ཐམས་ཅད་དང་ལྡན་པ་དཔག་བསམ་གྱི་ཤིང་ལ་བསམས་པས་འདོད་པ་ཐམས་ཅད་འགྲུབ་པ་དེ་ཡུན་རིང་དུ་བདེ་བ་མྱོང་བར་བྱེད་དོ། །  
འཁོར་དང་བཅས་པ་ཡོངས་སུ་སྤྱོད་པ་དེ། ཕྱི་རོལ་གྱི་གྲིབ་མ་ཞེས་བྱ་བའི་ཚལ་དེར་འདོང་བར་བྱེད་དེ། ཛམྦུ་ནཱ་དའི་གསེར་གྱི་ཤིང་ལྗོན་པས་བརྒྱན་པ། དེ་བཞིན་དུ་དངུལ་གྱི་ཤིང་  
ལྗོན་པ་ལ་གསེར་གྱི་འདབ་མ་དང། བཻ་ཌཱུརྱའི་འབྲས་བུས་མཛེས་པ་ཡིན་ནོ། །ཕྱི་རོལ་གྱི་གྲིབ་མའི་ཚལ་དེའི་ཕྱོགས་གཞན་དུའང། དེ་རེས་འགའ་ཡོངས་སུ་རྒྱུ་བ་ན་ལུས་རིན་  
པོ་ཆེ་སྣ་བདུན་གྱིས་བརྒྱན་ཞིང། ཐིག་ལེ་སྣ་ཚོགས་ཀྱིས་སྤྲས་པ། རྟོག་པ་སྣ་ཚོགས་ཅན་ཏེ། རྨ་བྱའི་ཚོགས་དེ་དག་མཐོང་ནས་ལེགས་པར་བལྟ་ཞིང་རྩེ་བའི་ཕྱིར་དེར་འགྲོ་བར་  
  
  
༄༅། །བྱེད་དོ། །དེ་དེ་དག་གི་ནང་དུ་ཕྱིན་ནས་རྨ་བྱ་མཐོང་ན་ཡིད་འཕྲོག་པར་བྱེད་པ་དེ་རྣམས་ཀྱི་ནང་ན་དགའ་བར་བྱེད་དོ་།རྨ་བྱ་དེ་དག་གིས་དེ་མཐོང་ནས་སིལ་སྙན་ཐམས་  
ཅད་པས་ཆེས་ལྷག་པའི་སྒྲ་ཉམས་དགའ་བ་ཆགས་སུ་རུང་བ་རྣམ་པ་སྣ་ཚོགས་དུ་མ་འབྱིན་ཏོ། །རྨ་བྱ་དེའི་སྒྲ་རྣམ་པ་དེ་ལྟ་བུ་འབྱིན་པ་དེའི་ཁྱད་པར་ནི་ལྷའི་རོལ་མོའི་སྒྲ་དག་བཅུ་དྲུག་  
གི་ཆར་ཡང་མི་ཕོད་དེ། རྨ་བྱ་དེའི་སྒྲའི་དྲུང་ན་ལྷ་མོ་དེའི་གླུ་དབྱངས་དག་བོང་སྐད་འབྱིན་པ་དང་མཚུངས་སོ། །དེ་ནས་ལྷ་དེ་འདི་སྙམ་དུ་སེམས་ཏེ། བདག་ཀྱང་མཐུ་འདི་ལྟ་བུར་གྱུར་  
པས་ད་ནི་རྨ་བྱ་དེ་དག་ལ་ཞོན་ཏེ། གནས་ནས་གནས་དང། ཚང་ཚིང་ནས་ཚང་ཚིང་དང། རི་རབ་ཀྱི་རིའི་རྩེ་མོ་ནས་རི་རབ་ཀྱི་རིའི་རྩེ་མོར་ལྷ་མོའི་ཚོགས་ཀྱིས་བསྐོར་བ་དང་ལྷན་ཅིག་  
ཡོངས་སུ་རྒྱུ་ཞིང་དེ་ལྟར་རྨ་བྱའི་སྟེང་དུ་ཞོན་ནས། རེ་ཞིག་འཇིག་རྟེན་གྱི་དགའ་བ་འདི་དག་ཐམས་ཅད་ལ་བལྟ་བར་བྱའོ་སྙམ་མོ། ལས་བྱ་བ་ལེགས་པར་བྱས་པ་དེ་བསམས་མ་  
ཐག་ཏུ་བོང་སྐྱེད་དང། མདོག་དང། སྟོབས་དང། བརྩོན་འགྲུས་ཕུན་སུམ་ཚོགས་པ། ལུས་རིན་པོ་ཆེ་ཐམས་ཅད་ཀྱིས་བརྒྱན་པའི་རྨ་བྱ་བཞོན་དུ་རུང་བར་རྐེད་པ་སྟོད་པ་དེ་དག་ཉེ་བར་  
ལྷགས་སོ། །དེས་དེ་དག་མཐོང་ནས་དེ་ལ་ཞོན་པ་དང། རྨ་བྱ་དེའང་དེས་ཞོན་པར་རིག་ནས་ནམ་མཁའི་དཀྱིལ་ན་རྒྱུ་བར་བྱེད་དོ་།དེ་ལྟར་ལྷ་དེ་དག་ཀུན་གྱིས་ཀྱང་སོ་སོར་ཞོན་ནས་  
  
  
པདྨའི་ཚལ་ནས་པདྨའི་ཚལ་དང། ཚལ་ནས་ཚལ་ཏེ། རི་རབ་ཀྱིས་ཕྱོགས་དེ་དག་ཐམས་ཅད་དུ་དེ་སྐྱེ་བོ་དང་ལྷན་ཅིག་མཐོང་ན་དགའ་བ་རྣམས་ལ་  
ལྟ་བར་བྱེད་དོ། །དེ་ནས་དེ་ལྟར་དེ་ཡོངས་སུ་རྒྱུ་བ་ན་རེས་འགའ་འཇིག་རྟེན་སྐྱོང་བ་དག་ཛམྦུའི་གླིང་གི་བྱ་བ། ཆོས་དང། ཆོས་མ་ཡིན་པ་དག་སྤྲན་པའི་ཕྱིར། རྒྱལ་ཆེན་བཞི་པའམ། སུམ་རྩ་  
གསུམ་དུ་གཅིག་ནས་གཅིག་ཏུ་སྦྲོན་པར་བྱེད་དོ། །དེ་ནས་ལྷ་དེ་དང་འཇིག་རྟེན་སྐྱོང་བ་དེ་དག་ནམ་མཁའ་ལ་གློ་བུར་དུ་འོངས་ཏེ་ཕྲད་པ་དང། ལྷ་དེས་དེ་དག་ལ་སྨྲས་པ། ཁྱོད་གང་ནས་འོངས་  
དེ་དག་གིས་ལྷ་དེ་ལ་འདི་སྐད་སྨྲས་སོ། །བདག་ཅག་ནི་ཆོས་དང་ཆོས་མ་ཡིན་པ་སྦྲན་པའི་ཕྱིར། ཛམྦུའི་གླིང་ལེགས་པར་བྱས་པའི་ལས་ཀྱི་གཞི་ཤིན་ཏུ་ཉམས་དགའ་བ། ཆུ་བོ་དང་  
འབབ་ཆུ་དང། ལྟེང་ཀ་དང། ཉེ་བའི་ཚལ་དང། ཀུན་དགའ་ར་བ་མང་པོ་ཕུན་སུམ་ཚོགས་པ་ནས་མཆིས་སོ། །དེ་ནས་ལྷའི་བུ་དེས་འཇིག་རྟེན་སྐྱོང་བ་དེ་དག་ལས་ཐོས་ནས་ངོ་མཚར་  
སྐྱེས་ཏེ། མཐུ་ཆེན་པོ་དང་ལྡན་པ། རྨ་བྱ་མཐུ་ཆེན་པོ་ལ་འང་ཞོན་པ། འགྲོ་བ་ཐམས་ཅད་དུ་སྟོབས་ཐོགས་པ་མེད་པའི་ལྷ། ངོ་མཚར་སྐྱེས་པ་དེ་ཛམྦུའི་གླིང་ག་ལ་བ་དེར་འབབ་པར་བྱེད་  
དེ༑ ཉི་མ་གཉིས་པ་ལྟར་གསལ་ཞིང་ལྷའི་ཕྲེང་བ་དང། གོས་གྱོན་པ་དེ་ཛམྦུའི་གླིང་གི་ཚལ་དང། ཉེ་བའི་ཚལ་དང། ཆུ་བོ་དང། ལྟེང་ཀ་དང། པདྨའི་ཚལ་དང། ཤིང་ལྗོན་པ་དང་གྲོང་  
  
  
༄༅། །དང། གྲོང་ཁྱེར་དང། ཚོང་འདུས་དང་ལྡན་པ་འདི་ཐམས་ཅད་ལ་དེ་ལྟད་མོ་ལྟ་བར་བྱེད་དོ། །དེ་ནས་བྲམ་ཟེ་དག་གིས་དེ་རྣམས་མཐོང་ནས་རྟོག་པར་བྱེད་དེ། འདི་ལྟར་བྱ་  
ཁྱུང་ལ་ཞོན་པ་འདི་ནི་གཏོགས་འདོད་ཡིན་ནོ། །གཞན་དག་ཀྱང་རྟོག་པར་བྱེད་དེ། འདི་ལྟར་རྨ་བྱ་ལ་ཞོན་པ་འདི་ནི་གཞོན་ནུ་ཡིན་ཏེ་འཇིག་རྟེན་དང། བྲམ་ཟེ་དག་སྲུང་བར་བྱེད་དོ། །  
གཞན་མུ་སྟེགས་པ་དག་ཀྱང་རྟོག་པར་བྱེད་དེ། འདི་ལྟར་ཁྱུ་མཆོག་ལ་ཞོན་པ་འདི་ནི་དབང་ཕྱུག་ཆེན་པོ་ལྷ་དང་བཅས་པ་ཡིན་ཏེ་འཇིག་རྟེན་སྐྱོང་བར་བྱེད། སྲུང་བར་བྱེད། འཛིན་  
པར་བྱེད། སྐྱེད་པར་བྱེད་ཅིང། འཇིག་པར་ཡང་བྱེད་དོ། །དེ་ནས་ཡང་འཇིག་རྟེན་རྣམས་སྐྱེད་པ་དང། གནས་པ་དང། འབྱིན་པར་བྱེད་པ་ཡིན་ནོ་ཞེས་རྟོག་སྟེ། དེ་ལྟར་ལྷ་དེ་རྣམས་  
ལ་བྲམ་ཟེ་དག་རྣམ་པ་དུ་མར་ཡོངས་སུ་རྟོག་པར་བྱེད་ལ། བསྟོད་ར་དག་བྱེད། བསྟན་བཅོས་དག་བྱེད། དེ་ཁོ་ན་ཉིད་མ་ཡིན་པ་ལ་དེ་ཁོ་ན་ཉིད་ལྟར་ལྟ། ཚིག་འཁྱལ་བ་སྨྲ་བ་  
ཡིད་ཤིན་ཏུ་རྣམ་པར་རྨོངས་པ་དེ་དག་གཞན་དག་ལའང་ལོག་པ་ཉིད་ཀྱིས་སྦྱོར་བར་བྱེད་དོ། །ལྷའི་བུ་དེ་རྣམས་ཀྱིས་ལྟད་མོ་བལྟས་ནས། དེ་ནས་ཡང་རང་གི་གནས་དེ་ཉིད་དུ་སླར་  
འདོད་ངོ། །དེ་ལྟར་ལྟ་བར་གྱུར་པའི་བྱིས་པ་རྣམས་དེ་ཁོ་ན་ཉིད་མ་ཡིན་པ་དེ་ཁོ་ན་ལྟར་ལྟའོ། །ལྷ་དེ་རྣམས་ལ་ལྟ་བ་དེའང་འཇིག་པའི་དུས་སུ་འབྱུང་བའམ། རེས་འགའ་ཆ་  
  
  
གསུམ་ལྡན་གྱི་དུས་ན་འབྱུང་སྟེ། ལྷ་དེ་རྣམས་ལ་ལྟ་བ་ནི་ལྟ་བ་ངན་པ་དང་མཚུངས་སོ། །དེ་ལྟར་བདག་ཉིད་རབ་ཏུ་རྟོག་པར་བྱེད་ལ། བདག་ཉིད་ཀྱིས་རབ་ཏུ་བརྟགས་  
ན་གཞན་དག་ལའང་སྒྲོགས་པར་བྱེད་དེ། འདི་དག་ནི་བྲམ་ཟེ་རྣམས་ཀྱི་ལྟ་བར་གྱུར་པ་ཡིན་ནོ། །དེ་ནས་ལྷ་དེ་རྣམས་སླར་འོངས་ནས་ལྷ་གཞན་དེ་དག་ལ། ཀྱེ་མ་གྲོགས་པོ་དག་འདི་ལྟར་  
བདག་ཅག་སའི་སྟེང་དུ་བབས་ཏེ། ས་ཕྱོགས་ཤིན་ཏུ་རྣམ་པར་ཕྱེ་བ་ཉམས་དགའ་བ་དེ་དག་བདག་ཅག་གིས་མཐོང་ངོ་ཞེས་སྨྲས་སོ་།དེ་སྐད་ཐོས་ནས་ལྷ་གཞན་དག་ཀྱང་བཞོན་པ་  
སྣ་ཚོགས་ལ་ཞོན་ཏེ། རྒྱན་དང། ཆ་བྱད་སྣ་ཚོགས་བཏགས་ནས་ཛམྦུའི་གླིང་གལ་བ་དེར་འབབ་པར་བྱེད་དེ། ཁ་ཅིག་ནི་གླང་པོ་ཆེ་ལ་ཞོན། ཁ་ཅིག་ནི་མ་ཧེ་ལ་ཞོན། ཁ་ཅིག་ནི་རྨ་བྱ་ལ་  
ཞོན༑ ཁ་ཅིག་ནི་བཞོན་པ་མེད་པར་ནམ་མཁའ་ལ་འདུག་སྟེ། དེ་རྣམས་ཀྱིས་ས་ཕྱོགས་ཉམས་དགའ་བ་ཐམས་ཅད་ལ་ལྟ་བར་བྱེད་དོ། །དེ་དག་བལྟས་ནས་ས་ཕྱོགས་ཉམས་དགའ་  
པ་ལྟེང་ཀ་དང། ཉེ་བའི་ཚལ་དང། ནེའུ་གསིང་ག་ལ་ཡོད་པ་དེར་འབབ་པར་བྱེད་དོ། །ཚལ་གྱི་ཕྱོགས་དེ་དག་གི་ནང་ན་བྲམ་ཟེ་ཁ་ཅིག་དཀའ་ཐུབ་དྲག་པོ་སྤྱོད་པ་ཡོད་དེ། དེ་ལྟར་  
ཐོས་པ་ངན་པ་དང་མཚུངས་ཤིང་ཐོས་པ་ངན་པ་དང་འབྲེལ་བ་དག་གང་གི་ཆེ་ཕན་ཚུན་གྲོགས་དང་བཅས་པ་དེ་དག་ས་ཕྱོགས་དེ་ལ་ལྟ་བ་དེའི་ཚེ། ཚལ་གྱི་ནང་ན་སྤྱོད་པའི་བྲམ་ཟེ་  
  
  
༄༅། །དེ་དག་གིས་ལྷ་དེ་རྣམས་མངོན་སུམ་དུ་མཐོང་ནས་གཞན་དག་ལ་སྒྲོགས་པར་བྱེད་དོ། །གང་ས་ཕྱོགས་འདིར་སྐྱེས་པ་དེ་ནི་རང་དགར་ཀུན་ཏུ་བརྟགས་པ་ཞེས་བྱ་  
བ་ཡིན་ལ། སྔོན་ཐོས་པ་དང་འབྲེལ་པས་རྗོད་པར་བྱེད་དེ། འདི་ལྟར་འདི་ནི་བྲམ་ཟེའོ། །འདི་ནི་གཏོགས་འདོད་དོ། །འདི་ནི་དབང་ཕྱུག་ཆེན་པོའོ། །འདི་ནི་གཞོན་ནུའི་ཞེས་དེ་ལྟར་  
སོ་སོར་རྟོག་པར་བྱེད་དོ། །ས་ཕྱོགས་འདི་ནི་ལྷ་ཆེན་པོའི་གནས་ཡིན་ནོ། །འདི་ནི་གཏོགས་འདོད་ཀྱིའོ། །འདི་ནི་གཞོན་ནུའིོ། །འདི་ནི་ཚངས་པའི་ཡིན་ནོ་ཞེས་དེ་ལྟར་རབ་ཏུ་  
བརྟགས་ནས། གཏན་ཚིགས་དང། ཉེ་བར་སྦྱོར་བ་དང། མཇུག་བསྡུ་བ་ལྟ་བ་ངན་པ་དང་འབྲེལ་པའི་བསྟན་བཅོས་དག་ཀྱང་བྱེད་དོ། །དེ་ཉིད་ལ་དེ་དག་གིས་གཞན་དང། གཞན་  
དག་ཀྱང་འཇོག་པར་བྱེད་དོ། །དེ་ལྟར་དེ་བདག་ཉིད་ཀྱིས་ལྟ་བ་ངན་པ་མངོན་པར་བརྟགས་ནས་གཞན་དག་ལའང་སྒྲོགས་པར་བྱེད་ལ་དེ་དག་ཀྱང་གཞན་ལ་སྒྲོགས། དེ་དག་  
ཀྱང་ཡང་གཞན་ལ་སྒྲོགས་པར་བྱེད་དེ། དེ་ལྟར་རིམ་པ་དེ་དག་གིས་ལྟ་བར་གྱུར་པ་ཡིན་ནོ། །གང་གི་ཚེ་ལྷ་དེ་རྣམས་མཐོ་རིས་ཀྱི་དགའ་བ་དང་མཐུན་པར་མཚོ་དང་ཉེ་བར་  
འཁོད་དམ། དེ་བཞིན་དུ་མཚོའི་ནང་དུ་ཞུགས་པ་དེ་ལ་ཚལ་གྱི་ནང་ན་སྤྱོད་པར་རང་དགར་གོམས་པ་དེ་དག་གཞན་ལ་སྒྲོགས་པར་བྱེད་དེ། འདི་ལྟར་མཚོ་འདི་ནི་ཚངས་  
  
  
།འདི་ནི་སྐལ་ལྡན་སྲེད་མེད་ཀྱི་བུའི་ཡིན་ནོ་།འདི་ནི་དབང་ཕྱུག་ཆེན་པོའི་ཡིན་ནོ། །འདི་ནི་གཞོན་ནུའི་ཡིན་ནོ་ཞེས་དེ་ལྟར་ལྟ་བ་ངན་པའི་དབང་དུ་གྱུར་པའི་སེམས་ཀྱིས་  
གཏན་ཚིགས་དང། དཔེ་དང། ཉེ་བར་སྦྱོར་བ་དང། མཇུག་བསྡུ་བ་དང་ལྡན་པའི་བསྟན་བཅོས་དག་བྱེད་ལ། དེ་ལྟར་གཞན་དག་ལ་བསྟན་བཅོས་རབ་ཏུ་གྲགས་པར་འགྱུར་ཏེ། དེ་ལྟར་  
གཞན་དང། གཞན་དུ་ལྟ་བར་གྱུར་པ་ཡིན་ནོ། །དེ་ནས་ཡང་རྣམ་པ་གཞན་གྱིས་རབ་ཏུ་རྟོག་པར་བྱེད་དེ། དེ་ཁོ་ན་ཉིད་ཁོང་དུ་ཆུད་པར་ནི་མི་འགྱུར་རོ། །ཚལ་གྱི་ནང་ན་སྤྱོད་པ་དེ་དག་  
གིས་ལྷ་དེ་རྣམས་གསལ་བར་མི་མཐོང་སྟེ། བྱད་གཟུགས་མ་ནོར་བར་ཤེས་པར་མི་འགྱུར་རོ། །དེ་ནས་ཀྱང་ལྷ་དེ་རྣམས་མེ་ལྟར་གཟི་བརྗིད་འབར་ཞིང་ཡུལ་ནས་ཡུལ་དུ་འདོང་བར་  
བྱེད༑ ཚལ་ནས་ཚལ་དུ་འདོང་བར་བྱེད་པ་དང། ཚལ་གྱི་ནང་ན་སྤྱོད་པའི་བྲམ་ཟེ་གང་ཡིན་པ་དེ་དག་གཞན་དུ་རྟོག་པར་བྱེད་དེ་འདི་ལྟར་བདག་ཉིད་མེའི་ནང་དུ་མངོན་པར་བཅུག་  
པ་དེ་དག་ནི་རྒྱུ་དེ་དང། རྐྱེན་དེས་ལུས་དང་བྲལ་ནས་བདེ་འགྲོ་མཐོ་རིས་ཀྱི་འཇིག་རྟེན་ལྷ་རྣམས་ཀྱི་ནང་དུ་སྐྱེ་བར་འགྱུར་རོ་ཞེས་དེ་ལྟར་གཞན་དུ་བརྟགས་ནས་ལྟ་བའི་རྣམ་པ་སྐྱེད་  
བར་བྱེད་ལ། གཏན་ཚིགས་དང། དཔེ་དང། ཉེ་བར་སྦྱོར་བ་དང་མཇུག་བསྡུ་བ་ངན་པ་དང་འབྲེལ་པའི་བསྟན་བཅོས་དག་ཀྱང་བྱེད་དོ། །དེ་ནས་གཞན་དག་གིས་བསྟན་བཅོས་དེ་དག་ཐོས་  
  
  
༄༅། །ནས་བདག་ཉིད་མེའི་ནང་དུ་འཇུག་པར་བྱེད་དེ། དེ་ལྟར་ཡང་དག་པ་མ་ཡིན་པའི་ལྟ་བར་གྱུར་ཏོ། །དེ་རྣམས་ནི་ལས་ཀྱི་འབྲས་བུ་སྤོང་བར་བྱེད་པ་ཡིན་ཏེ། དེ་  
སྤངས་པས་ངན་འགྲོ་ལོག་པར་ལྟུང་བ་སེམས་ཅན་དམྱལ་བར་སྐྱེ་བར་འགྱུར་རོ། །དེ་ནས་གཞན་ཡང་ཡང་དག་པ་མ་ཡིན་པའི་ལྟ་བའི་རྣམ་པ་སྒྲུབ་པ་ནི་ཚལ་གྱི་ནང་ན་སྤྱོད་པའི་བྲམ་  
ཟེ་དག་གིས་ལྷ་དེ་རྣམས་རྒྱང་རིང་པོ་ཞིག་ན་ལྟ་བ་མི་གསལ་བར་མཐོང་སྟེ། འདི་ལྟར་རིའི་རྩེ་མོ་མེ་ཏོག་དང། ལྟེང་ཀ་ཕུན་སུམ་ཚོགས་པ་གང་ཡིན་པ་དེ་དག་ལ་ལྷ་འཛེགས་ནས་  
གཟི་བརྗིད་འབར་ཞིང་ནམ་མཁའ་ལ་འགྲོ་བ་དང། དེ་ནས་ཚལ་གྱི་ནང་ན་སྤྱོད་པའི་བྲམ་ཟེ་དག་གིས་མཐོང་ནས་རང་དགར་རྟོག་བར་བྱེད་དེ། འདི་ལྟར་མིར་གྱུར་པ་འདི་རྣམས་  
ཀྱིས་རི་ལས་གཡང་དུ་ལྟུང་བར་བྱས་ན་རྒྱུ་དེ་དང། རྐྱེན་དེས་བདེ་འགྲོ་མཐོ་རིས་ཀྱི་འཇིག་རྟེན་ལྷ་རྣམས་ཀྱི་ནང་དུ་སྐྱེ་བར་འགྱུར་བས། བདག་ཅག་ཀྱང་རི་རྩེ་ནས་ཐར་བར་བྱའོ་ཞེས་  
དེ་ལྟར་གཞན་དག་ལའང་སྟོན་པར་བྱེད་ལ། བསྟན་བཅོས་ངན་པ་དག་ཀྱང་བྱེད་ཅིང་ལས་ཀྱི་འབྲས་བུ་ལའང་སྐུར་པ་འདེབས་སོ། །ལས་ཀྱི་འབྲས་བུ་ལ་སྐུར་པ་འདེབས་པ་བདག་  
དང། གཞན་ལོག་པར་ལྟ་བ་རྣམས་ནི་ལུས་དང་བྲལ་ནས་ངན་འགྲོ་ལོག་པར་ལྟུང་བ། སེམས་ཅན་དམྱལ་བའི་ནང་དུ་སྐྱེ་བར་འགྱུར་ཏེ་དེ་ལྟར་ཡང་ལྟ་བའི་རྣམ་པ་གཞན་ཡིན་  
  
  
༑དེ་ནས་ཡང་ཚལ་གྱི་ནང་ན་སྤྱོད་པའི་བྲམ་ཟེ་དེ་དག་གིས། ལྷ་དེ་རྣམས་གཞན་དུ་མཐོང་ནས་རང་དགར་གཞན་དུ་རྟོག་པར་བྱེད་དེ། འདི་ལྟ་སྟེ། ལྷ་རྣམས་ཧ་ཅང་ཡང་མི་ཉེ། ཧ་ཅང་  
ཡང་མི་རིང་བ་ཞིག་ན་འཁོད་པ་དེ་རྣམས་ཀྱི་ཆ་བྱད་གཟུགས་ཅུང་ཟད་ཅིག་ཤེས་པ་དང། དེ་བཞིན་དུ་མཐོང་ནས་གཟུགས་དེ་རྣམས་གཞན་ཉིད་དུ་རྟོག་པར་བྱེད་དེ། འདི་ལྟར་ལྷ་རྣམས་  
ཀྱི་ཞལ་ནི་མེ་ཡིན་པས། དེ་ལྟར་རྣམ་པ་གཞན་གྱིས་མེའི་ནང་དུ་སྦྱིན་སྲེག་བྱེད་པ་གང་ཡིན་པ་དེ་ནི་ལུས་དང་བྲལ་ནས་དེ་བདེ་འགྲོ་མཐོ་རིས་ཀྱི་འཇིག་རྟེན་ལྷ་རྣམས་ཀྱི་ནང་དུ་སྐྱེ་བར་  
འགྱུར་རོ་ཞེས་དེ་ལྟར་དེ་ཁོ་ན་ཉིད་མ་མཐོང་བ་རྣམས་ནི། གཏན་ཚིགས་དང། དཔེ་ངན་པ་དང་སྦྱར་བའི་བསྟན་བཅོས་དག་ཀྱང་བྱེད་དོ། །དེ་ལྟར་གཏན་ཚིགས་དང། དཔེ་ངན་པ་དང་སྦྱར་བའི་  
ལྟ་བའི་རྣམ་ཕ་གཞན་ཡང་བྱེད་ལ། ཕ་རོལ་དག་ཀྱང་དེ་ཉིད་ལ་འཛིན་དུ་འཇུག་པར་བྱེད་དེ། བདག་ལ་ཕན་པ་དང། གཞན་ལ་ཕན་པར་ཞུགས་པ་མ་ཡིན་པ་དེ་ལུས་དང་བྲལ་ནས། ངན་  
འགྲོ་ལོག་པར་ལྟུང་བ། སེམས་ཅན་དམྱལ་བའི་ནང་དུ་སྐྱེ་བར་འགྱུར་རོ། །དེ་ནས་ཡང་ཚལ་གྱི་ནང་ན་སྤྱོད་པའི་བྲམ་ཟེ་གཞན་དག་གིས་ལྷ་དེ་རྣམས་མཐོང་ནས་གཟུགས་སམ། སྤྱོད་  
པ་ནི་ཤེས་ལ། དེ་དག་གིས་དེ་རྣམས་ཟས་ཟ་བ་མ་མཐོང། སྦྱིན་པ་བྱེད་པ་མ་མཐོང་བ་དང་འདི་སྙམ་དུ་སེམས་ཏེ། འདི་ལྟར་ལྷ་འདི་རྣམས་ཟས་མི་ཟ། སྐོམ་མི་འཐུང་བ་ལས་ན། གོར་  
  
  
༄༅། །མ་ཆག་པར་བདག་ཅག་གིས་ཀྱང་ཟས་མ་ཟོས་ཀྱང་དེ་ལུས་དང་བྲལ་ནས་བདེ་འགྲོ་མཐོ་རིས་ཀྱི་འཇིག་རྟེན་ལྷ་རྣམས་ཀྱི་ནང་དུ་སྐྱེ་བར་འགྱུར་རོ་སྙམ་ནས་དེ་དག་ལས་  
ཀྱི་འབྲས་བུ་ལ་སྐུར་བ་འདེབས་ཤིང། འདི་ལྟར་ཟས་མ་ཟོས་པའམ་ཟས་ཞི་མ་པོ་མ་ཟོས་པས་མཐོ་རིས་འཐོབ་པར་འགྱུར་རོ་ཞེས་བསྟན་བཅོས་ངན་པ་དག་ཀྱང་བྱེད་ལ། དེ་གཞན་  
དག་ཀྱང་གཏན་ཚིགས་དང། དཔེ་ངན་པ་སྟོན་པའི་ཚིག་རྣམས་ཀྱིས་དེ་ཉིད་འཛིན་དུ་འཇུག་པར་བྱེད་དེ། དེ་ལྟར་བདག་དང། གཞན་ལོག་པར་ལྟ་བ། ལས་ཀྱི་འབྲས་བུ་ལ་སྐུར་བ་  
འདེབས་པ་ནི་ལུས་དང་བྲལ་ནས་ངན་འགྲོ་ལོག་པར་ལྟུང་བ། སེམས་ཅན་དམྱལ་བའི་ནང་དུ་སྐྱེ་བར་འགྱུར་རོ། །དེ་ལྟར་དེ་ཁོ་ན་ཉིད་མ་མཐོང་བ་ནི་ངན་འགྲོ་ཐམས་ཅད་ཀྱི་སྒོར་  
གྱུར་བ་ཡིན་ནོ། །ལྷ་དེ་རྣམས་ཀྱི་སྐད་ཅིག་ཙམ་མམ། ཐང་ཅིག་ཙམ་མམ། དེ་ཙམ་གང་ཡིན་པ་དེ་ལ་མི་རྣམས་ཀྱི་ལོར་བགྲངས་ན་ཡུན་རིང་སྟེ། དེ་ལ་བྲམ་ཟེ་དེ་དག་འདི་ལྟར་  
ལྷ་འདི་དག་ནི་རྟག་པ། བརྟན་པ། ཐེར་ཟུག་པ། མི་འགྱུར་བའི་ཆོས་ཅན་ཡིན་ལ། དེ་དག་འཇིག་རྟེན་སྐྱེད་པར་ཡང་བྱེད་ལ་འཇིག་པར་བྱེད་པ་ཡིན་ནོ་ཞེས་དེ་ལྟར་བསྟན་  
བཅོས་བྱེད་ཅིང་གཞན་དག་ཀྱང་དེ་ཉིད་ལ་འཛིན་དུ་འཇུག་པར་བྱེད་པ། རྒྱུ་དང། འབྲས་བུ་ལ་སྐུར་བ་འདེབས་པ་དེ་ནི་ལུས་དང་བྲལ་ནས་ངན་འགྲོ་ལོག་པར་ལྟུང་བ་སེམས་ཅན་  
  
  
།དེ་ལྟར་སེམས་ཀྱི་དགྲས་ཡོངས་སུ་བསླུས་པའི་སེམས་ཅན་རྣམས་རྣམ་པ་དུ་མར་དེ་ཁོ་ན་ཉིད་ལ་མི་ལྟ་བ། དེ་ཁོ་ན་ཉིད་མ་མཐོང་བ་ནི་ལྟ་བར་གྱུར་  
བའི་བསྟན་བཅོས་དག་བྱེད་དོ། །དེ་ནས་དེ་ལྟར་དེ་ཁོ་ན་ཉིད་མ་ཡིན་པས་སེམས་ཡོངས་སུ་བསླུས་པའི་སེམས་ཅན་རྣམས། དགེ་སློང་དེས་མངོན་པར་མཐོང་ནས་ཚིགས་སུ་བཅད་དེ་སྨྲས་པ་  
སེམས་ཀྱི་སྦྲུལ་ནི་མི་བཟད་དང། །སྲེད་པའི་དུག་དང་རྣམ་འདྲེས་པ། །མགོ་ལྔ་པ་ཡིས་ཟིན་པ་དག། དོན་མེད་ཅི་ཞིག་ཡོངས་སུ་གདུང་།སྲེད་པའི་ཆུ་བོ་ཆེན་པོ་འདི། །མུ་ལྔ་ལས་ནི་ཀུན་  
ཏུ་བྱུང། །དེ་ཡི་ཚུ་རོལ་འགྲམ་དག་ན། །དོགས་དང་བཅས་ལ་ཕ་རོལ་ཞི། །མ་མཐོང་བར་ནི་ཤི་ཡང་སླ། །ལྟ་བ་ངན་པ་ག་ལ་རུང་།ལྟ་བ་ངན་པས་རྨོངས་པ་ཡི། །མི་རྣམས་སེམས་ཅན་  
དམྱལ་བར་འགྲོ། །ལོག་པར་སྨྲ་བས་བསླུས་པ་ཡི། །མི་རྣམས་ལོག་པར་ལྟ་དང་ལྡན། །རྒྱུ་མ་ཡིན་ལ་རྒྱུ་ལྟར་ལྟ། །མི་བཟད་སེམས་ཅན་དམྱལ་བར་འགྲོ། །རྒྱུ་འབྲས་དག་ལ་རྨོངས་  
གྱུར་ཅིང། །དེ་ཉིད་ལྟ་ལ་རྣམ་རྨོངས་པ། །སེམས་ཅན་སྡུག་བསྔལ་སྐལ་བ་ཅན། །སྲིད་པའི་བཙོན་རར་ཤིན་ཏུ་ཆགས། །ལས་དང་འབྲས་བུ་རྣམ་སྨིན་དང། །དེ་བཞིན་སྐྱེ་དང་འཆི་  
བ་དང། །འགྲོ་བ་དེ་ཉིད་མཐོང་བ་ནི། །མི་དེ་ཕ་རོལ་འགྲོ་བ་ཡིན། །བྱིས་པ་འདོད་པ་ཚོལ་བྱེད་པ། །ཕྱི་ཕྱིར་འདོད་པ་རྣམས་ཀྱིས་རྨོངས། །ཕྱེ་མ་ལེབ་ལྟར་རྨོངས་པ་དེ། །སེམས་ཅན་  
  
  
༄༅། །དམྱལ་བའི་མེ་ཡིས་སྲེག། དཀའ་ཐུབ་ངན་པ་མི་སྤྱོད་ཅིང། །ཚུལ་ཁྲིམས་སྤྱོད་ལ་བརྟེན་ནས་སུ། །ཡང་དག་ལྟ་བ་ལྷུར་ལེན་རྣམས། །མི་ཡུལ་ལས་ནི་ལྷ་ཡུལ་  
འགྲོ༑ ཁྱེད་ཅག་དཀའ་ཐུབ་ངན་པས་གདུངས། །ལོག་པར་ལྟ་བ་ལྷུར་ལེན་རྣམས། །ཤེས་པས་ལྷག་པའི་ང་རྒྱལ་རྨོངས། །སྐྱེ་བོ་གཞན་ཡང་རྨོངས་པར་བྱེད། །གཏི་མུག་མུན་  
རུམ་ཐིབས་པོ་ཡི། །ཆུ་བོ་ཆེན་པོར་འཇུག་བྱེད་པ། །སྐྱེ་བོ་འདི་དག་རྒྱུར་གྱུར་ཏེ། །འཇིག་རྟེན་རང་བཞིན་སྡུག་བསྔལ་ལོ། །ལུས་ཀྱི་དཀའ་ཐུབ་མི་བཟད་ཅེས། །མཁས་བ་རྣམས་ནི་  
དེ་སྐད་གསུང། །སེམས་ཀྱི་དཀའ་ཐུབ་ཉིད་ཀྱིས་ནི། །ཉོན་མོངས་རི་ཀུན་སྲེག་བར་བྱེད། །ཡང་དག་ཡེ་ཤེས་སྔོན་འདྲེན་པ། །ཉོན་མོངས་ཟད་ལས་རྣམ་ཐར་འདི། །སྐྱེས་བུ་དེ་ཉིད་  
མཐོང་བའོ། །དགོན་དང་བྲལ་བས་ཐོབ་པར་འགྱུར། །བློ་གྲོས་གཞན་དང་གཞན་རྣམས་ཀྱིས། །འཇིག་རྟེན་འདི་ཀུན་རྣམ་པར་བསླུས། །གང་ལ་ལོག་པར་སྨྲ་བ་དག། མཆོག་ཏུ་  
ཞི་བར་འགྲོ་མི་འགྱུར། །འཇིག་རྟེན་པ་ལ་ལོག་པའི་ཚིག། ཤིན་ཏུ་མང་པོར་རབ་ཏུ་གྲགས། །འཇིག་རྟེན་འདས་པའི་བསྐལ་པ་བརྒྱར། །ནམ་ཡང་གྲགས་པར་མི་འགྱུར་  
རོ༑ ༑དེ་བས་འཇིག་རྟེན་འདས་ཚིག་གཟུང། །འཇིག་རྟེན་པ་ལྟ་ག་ལ་ཞིག། འཇིག་རྟེན་པ་ཡི་ཚིག་དག་ནི། །དུག་འདྲའི་འཁོར་བར་འཆིང་བར་མཐོང། །སྲེད་ལ་མི་དགའ་  
  
  
།ངེས་པར་བསོད་ནམས་བྱེད་པ་པོ། །འཇིག་རྟེན་འདས་ཚིག་དགེ་བ་ཞེས། །མཁས་པ་རྣམས་ནི་ཡང་དག་གསུང། །ལྟ་བ་དང་ནི་གཏན་ཚིགས་ངན་པས་བསྒྱུར། །གསོབ་དང་  
གསོག་དང་སྡིག་དང་འདྲེས་པ་ཡི། །ཚིག་གིས་ཀུན་ནས་བསླུས་པའི་མི་རྣམས་ནི། །མུན་ནག་ཆེན་པོའི་ངན་སོང་རྣམས་སུ་ལྟུང། །དེ་ལྟར་དགེ་སློང་དེས་དེ་ཁོ་ན་ཉིད་མ་མཐོང་བར་འགྱུར་  
བའི་སེམས་ཅན་རྣམས་ལ། དེ་ཁོ་ན་ཉིད་བསྟན་པར་བྱ་བའི་ཕྱིར་ཚིགས་སུ་བཅད་དེ་སྨྲས་པ། སེམས་ཅན་འདི་ཀུན་དེ་ཉིད་ཁོང་མ་ཆུད། །དོན་མེད་དཔེ་དང་གཏེན་ཚིགས་ངན་པ་ཡིས།།  
གཞན་ཡང་རྨོངས་པར་བྱེད་ལ་བདག་ཉིད་ཀྱང། །དམྱལ་བར་ལྟུང་བྱེད་གཞན་ཡང་བྱེད་དུ་འཇུག། ལྷ་དེ་རྣམས་ཀྱིས་མིའི་འཇིག་རྟེན་འདི་ཐམས་ཅད་རིག་ནས། བཞོན་པ་དེ་རྣམས་  
དང་ལྷན་ཅིག་ཏུ་སུམ་ཅུ་རྩ་གསུམ་པ་རྣམས་ཀྱི་རང་གི་གནས་ག་ལ་བ་དེར་དོང་སྟེ། ལྷ་གཞན་རྣམས་ལའང་སྔ་མ་བཞིན་དུ་བསྙད་དོ། །སིལ་སྙན་རྣམ་པ་སྣ་ཚོགས་སྒྲ་འབྱིན་པའི་  
ཚལ་དང། ཉེ་བའི་ཚལ་ལྷའི་ཡོན་ཏན་ཕུན་སུམ་ཚོགས་པ་རིན་པོ་ཆེ་ཐམས་ཅད་འབར་བའི་འོད་ཀྱིས་བརྒྱན་པ་རྣམས་ན། ཇི་སྲིད་དུ་འདོད་པ་སྡུག་པ་ཡིད་དུ་འོང་བ་བྱས་ཤིང་  
བསགས་པ། བདེ་བ་ངེས་པར་འགྲུབ་པའི་ལས་དེ་ཟད་པར་མ་གྱུར་པ་དེ་སྲིད་དུ་དགའ་བར་བྱེད། དགའ་མགུར་སྤྱོད་པར་བྱེད་དོ། །དེ་ཟད་ནས་ལྷའི་རིས་དེ་ནས་འཆི་བར་གྱུར་ཏེ་  
  
  
༄༅། །ཤི་ནས་ཀྱང་ལས་ཉེ་བར་འགྲོ་བ་ཇི་ལྟ་བ་བཞིན་སེམས་ཅན་དམྱལ་བ་དང། ཡི་དྭགས་དང། དུད་འགྲོའི་ནང་དུ་སྐྱེ་བར་འགྱུར་རོ། །གལ་ཏེ་མི་རྣམས་དང་སྐལ་  
པ་མཉམ་པར་མིའི་ནང་དུ་སྐྱེས་ན། དེ་ལས་དེ་དང་རྒྱུ་མཐུན་པར་རྟག་ཏུ་བདེ་བ་དང་ལྡན་ཞིང་ཤིན་ཏུ་ནད་མེད་པ་དང་ལྡན་པ་དང། གནོད་པ་ཐམས་ཅད་དང་བྲལ་བ་དང། ཡུལ་  
དང། ལྗོངས་ཤིན་ཏུ་ལོ་ལེགས་པར་ནམས་སུ་སྐྱེ་ལ། དེར་སྐྱེས་ནས་ཀྱང་བྱད་གཟུགས་བཟང་པོར་འགྱུར་ཏེ། ཤིན་ཏུ་བྱད་གཟུགས་བཟང་པོ་དང་ལྡན་པ་དང། སྐྱེ་བོ་ཐམས་ཅད་  
ཡང་དག་པར་དགའ་བ་དང། དབང་པོ་ཚངས་པ་དང། ནོར་རྫས་དམ་པ་དང་ལྡན་ཏེ། རྒྱལ་པོའམ། བློན་པོ་ཆེན་པོར་འགྱུར་བ་མཐོང་ངོ། །དེ་ནས་ཡང་དགེ་སློང་ལས་ཀྱི་འབྲས་བུ་རྣམ་པར་  
སྨིན་པ་ཤེས་པ་དེ། སུམ་ཅུ་རྩ་གསུམ་པའི་ལྷ་རྣམས་ཀྱི་གནས་ལ་རྟོག་པར་བྱེད་དེ། དེས་ཐོས་པ་ལས་བྱུང་བའི་ཤེས་པས་སུམ་ཅུ་རྩ་གསུམ་པའི་ལྷ་རྣམས་ཀྱི་གནས་ཀྱི་ནོར་  
བུ་འཕྱང་བ་ཞེས་བྱ་བ་ཇི་ལྟར་འདུག་པ་མཐོང་ངོ། །དེར་སེམས་ཅན་དག་ལས་གང་གིས་སྐྱེ་བར་འགྱུར་སྙམ་ནས། དེས་ཐོས་པ་ལས་བྱུང་བའི་ཤེས་པས་བརྟགས་ན། བློ་རྒྱ་ཆེ་  
ཞིང་ཚུལ་ཁྲིམས་དང་ལྡན་པར་གྱུར་ལ། ལེགས་པར་བྱས་པའི་ལས་ཀྱི་མཐའ་སྤྱད་པ། རྟག་ཏུ་ལས་དང། འབྲས་བུའི་དེ་ཁོ་ན་ཉིད་ལ་ལྟ་བ་སེམས་དམ་པ་དང་ལྡན་པ། ཡང་  
  
  
ཡང་དུ་ལས་དང། འབྲས་བུ་ལ་དད་པར་གྱུར་བ་གང་གིས། དགེ་བའི་ལས་བྱས་ལ་མི་དགེ་བ་སྤངས་པ། དྲང་པོ་དྲང་པོའི་རང་བཞིན་ཅན། སྡིག་པའི་གྲོགས་པོ་དག་མི་བསྟེན་ཅིང། དེ་དག་  
དང་ལྷན་ཅིག་དགའ་བར་ཡང་མི་བྱེད་ལ། ལམ་དུ་འགྲོགས་པ་ན་ཚིགས་ཀྱང་སྨྲ་བར་མི་བྱེད་ལ། མིག་ཟུར་གྱིས་ཀྱང་ལྟ་བར་མི་བྱེད་དེ་དེ་ལྟར་ཀུན་ནས་དགེ་བའི་ལས་ཀྱི་མཐའ་སྤྱོད་པ་  
གསེར་སྦྱངས་པ་དང་མཚུངས་པ་དེ་ལེགས་པར་བྱ་བ་བྱས་པ་དེ་ཚེ་འདི་ལ་གཞན་ཡང་དགའ་བར་འགྱུར་རོ། །ལེགས་པར་བྱ་བ་བྱས་པ་ཇི་ལྟ་བུ་ཞིག། རྣམ་པ་ནི་དུ་ཞེ་ན། འདི་ནི་མདོ་  
སྡེ་དང། འདུལ་བ་དང། ཆོས་མངོན་པ་ཁ་ཏོན་སློབ་པ་ལ་ཞུགས་པའི་དགེ་སློང་ཉིན་མཚན་དུ་བརྩོན་པ་གང་དག་མར་མེ་མེད་པའི་གཞིས། སངས་རྒྱས་ཀྱི་གསུང་རབ་སློབ་མ་ནུས་པ་དེ་མར་  
མེ་མེད་ནས་ཁ་ཏོན་སློབ་པ་བཏང་སྟེ་འདུག་པ་ལ། སངས་རྒྱས་ཀྱི་གསུང་རབ་ལ་གུས་ཤིང། དགེ་སློང་དེ་རྣམས་ལའང་སེམས་དད་པས་བསྒོམས་པའི་སྙིང་དང་ལྡན་པ། ཆོས་དང་  
དགེ་འདུན་ལ་གུས་པ། དཀོན་མཆོག་གསུམ་ལ་དད་པ་སྐྱེས་པ་དེ་དགེ་འདུན་ཞིང་ཆེན་པོ་དེ་ལ་མར་མེ་དག་འབུལ་བར་བྱེད་ལ། གཞན་ཡང་དགེ་བ་ཉིས་འགྱུར་དུ་བྱེད་དུ་  
འཇུག་པ་དང། དེ་ལྟར་དགེ་སློང་དེ་རྣམས་བརྩོན་འགྲུས་བྱ་བའི་དོན་དུ་ཡུལ་ལས་ཚ་བར་ཞུགས་པ་རྣམས་ལ་བསིལ་ཡབ་སྦྱིན་པར་བྱེད་དོ། །དེས་དགེ་སློང་རྣམས་དགེ་བའི་ཕྱོགས་  
  
  
༄༅། །བྱེད་དེ༑ ཚ་བ་བསལ་བ་དང། མར་མེ་བྱིན་པས། དེ་དག་མུན་པའི་མི་བདེ་བ་དང་བྲལ་ཞིག་ཚ་བའི་གནོད་པ་དང་བྲལ་ཏེ་ཀུན་ནས་ཤིན་ཏུ་བདེ་བ་དང་ལྡན་ལ་  
ངལ་སོར་ཡོད་པ་ཚངས་པར་སྤྱོད་པ་དེ། ཐམས་ཅད་མཁྱེན་པའི་བཀའ་བདེ་བར་སློབ་པར་བྱེད། སེམས་པར་བྱེད་ལ་ཐམས་ཅད་མཁྱེན་པའི་བཀའ་འདྲི་བ་དང། ལན་གླ་ན་པ་ལ་  
ཕན་ཚུན་ཁ་ཏོན་སློབ་པར་བྱེད་དེ། མར་མེའི་ཡོན་ཏན་དེ་དང་བསིལ་ཡབ་ཀྱི་རླུང་བསིལ་བ་དེས་དགེ་སློང་རྣམས་མུན་པའི་མི་བདེ་བ་དང་བྲལ་ཞིང་ཚ་བའི་གནོད་པ་དང་བྲལ་ཏེ་  
སྦྱིན་བདག་དེའི་མཐུས་བདེ་བ་ལག་ཏུ་ཁ་ཏོན་སློབ་པར་བྱེད། ཡང་དག་པར་སེམས་པར་བྱེད། ཡིད་ཤིན་ཏུ་བརྩོན་པར་གྱུར་ན། དེ་ལྟར་བདག་དང། གཞན་ལ་ཕན་པར་ཞུགས་པའི་  
སྐྱེས་བུ་དགེ་བ་དང། ཚུལ་ཁྲིམས་དང་ལྡན་པར་གྱུར་བ་དེ། ལུས་དང་བྲལ་ནས་ཤི་བའི་འོག་ཏུ་བདེ་འགྲོ་མཐོ་རིས་ཀྱི་འཇིག་རྟེན་ནོར་བུ་འཕྱང་བའི་ལྷ་རྣམས་ཀྱི་ནང་དུ་སྐྱེ་བར་  
འགྱུར་རོ། །དེར་སྐྱེས་ནས་ཀྱང་ལེགས་པར་བྱས་པའི་ལས་ཀྱི་མཐའ་མངོན་སུམ་དུ་གྱུར་པ་དེ་ཤིན་ཏུ་བདེ་བའི་རྒྱུ་ལེགས་པར་བྱས་པའི་ལས་ཀྱི་འབྲས་བུའི་སྐལ་པ་ལ་ནི་སྤྱོད།།  
ཇི་ལྟར་ཉི་མ་རང་ལས་འོད་འབྱུང་བ་དེ་བས་བཅུ་འགྱུར་གྱིས་ལྷག་པའི་འོད་ཀྱི་ཕྲེང་བ་ནི་འབྱུང། ལྷའི་ཚོགས་ཐམས་ཅད་ཀྱིས་ཤིན་ཏུ་བཀུར་པ་ན་ལྷ་མོ་དུ་མ་འབུམ་སྙེད་རིམ་  
  
  
ལྷ་མོ་གུས་པ་སྐྱེས་པ་དེ་རྣམས་ཇི་ལྟར་སྔ་ནས་བཤེས་པ་ལྟར་ཡིད་གཅུགས་པར་གྱུར་ཅིང། བཞིན་འཛུམ་ལ་རྒྱན་ཐམས་ཅད་ཀྱིས་ཀླུབས་པས་གང་བ་རྣམས་ནི་  
བྱད་གཟུགས་དང། ཆ་བྱད་དང། རྒྱན་ལྷག་པར་བཟང་བ་དང་གཟུགས་བཟང་བ་དང། དབྱིབས་ལེགས་པ་དང། ལུས་ལེགས་པ་ཡིན་ལ་ཕུན་ཚུན་འཐབ་མོ་དང། ཕྲག་དོག་དང། འཇིགས་  
པའི་ངོ་བོ་ནི་མེད། གཅིག་ལ་གཅིག་ཡིད་གཅུགས་པ་ནི་སྐྱེས། གནོད་པ་མེད་པའི་སྙིང་དང་ལྡན་པ་རྣམས་ཕན་ཚུན་འབྲལ་བར་དགའ་བ་སྐད་ཅིག་ཙམ་ཡང་མེད་དེ། དེ་སྐད་ཅིག་  
ཀྱང་ཉམས་པ་མེད་དོ། །ཡོན་ཏན་དེ་ལྟ་བུ་དང་ལྡན་པ་ཀུན་ཡིད་རབ་ཏུ་དགའ་བར་གྱུར་ནས་ཐམས་ཅད་ཀྱིས་ཀྱང་པདྨ་དག་བླངས་ཏེ་ལྷ་དེའི་དྲུང་དུ་འདོང་བར་བྱེད་དོ། །ཁ་ཅིག་གིས་ནི་  
གསེར་གྱི་པདྨ་བླངས། ཁ་ཅིག་གིས་ནི་དངུལ་གྱི་པདྨ། ཁ་ཅིག་གིས་ནི་བཻ་ཌཱུརྱའི་པདྨ། ཁ་ཅིག་གིས་ནི་ཤེལ་གྱི་པདྨ། ཁ་ཅིག་གིས་ནི་རིན་པོ་ཆེ་དང་འདྲེས་པ་དག་བླངས་ཏེ། འདི་  
ལྟར་གང་གི་ལག་ན་དངུལ་གྱི་པདྨ་ཡོད་པ་དེའི་པདྨའི་སྡོང་བུ་ནི་གསེར། ཟེ་བ་ནི་པདྨ་རཱ་གའི་མདོག་ཡིན་ནོ། །གང་གི་པདྨ་བཻ་ཌཱུརྱའི་པདྨ་ཡིན་ན་དེའི་སྡོང་བུ་ནི་གསེར་ཡིན་ནོ། །གང་  
གི་པདྨ་གསེར་ཡིན་ན་དེའི་མེ་ཏོག་ཨནྡ་རྙིལ་ཡིན་ནོ། །གང་གི་པདྨ་སྤུག་ཡིན་ན་དེའི་སྡོང་བུ་ཨནྡ་རྙིལ་ཡིན་ནོ། །གང་གི་ལག་ན་པདྨ་དམར་པོ་ཐོགས་ན་དེའི་ཟེ་བ་ནི་རྡོ་རྗེའི་མདོག་ལྟ་བུ་  
  
  
༄༅། །ཡིན་ཏེ། དེ་ལྟར་ལྷ་མོ་དེ་རྣམས་ལྷ་དེའི་དྲུང་དུ་འདོང་བར་བྱེད་དོ། །དོང་ནས་ཀྱང་ཡིད་གཅུགས་པ་དེ་ལ་ཀུན་ནས་པདྨ་ཆར་ལྟར་འབེབས་ཏེ། ཇི་ལྟར་དབྱར་གྱི་  
དུས་རྣམས་སུ་སྤྲིན་གྱི་རྒྱལ་པོ་དག་ལས་ཆར་ཀྱི་རྒྱུན་མངོན་པར་འབབ་པ་དེ་ལྟར་ལྷ་དེ་ལ་ལྷ་མོ་དེ་རྣམས་ཀྱིས་པདྨའི་ཆར་འབེབས་པར་བྱེད་དོ། །ལྷ་དེ་སྐྱེས་མ་ཐག་ཉིད་དུ་དང་པོར་ལྷ་  
མོ་དེ་རྣམས་མཐོང་ནས། ལྷ་རྣམས་ཀྱི་ངོ་བོ་ཉིད་ཀྱི་སྙིང་གཡོ་བར་བྱེད་ན་ཡིད་ཤིན་ཏུ་དགའ་བར་གྱུར་པ་ལྟ་སྨོས་ཀྱང་ཅི་དགོས་དེ་སྐྱེས་མ་ཐག་ཏུ་དང་པོར་དེ་རྣམས་མཐོང་ནས་འདོད་  
ཆགས་ཀྱིས་འཕངས་པའི་ཡིད་དང། ངོ་མཚར་དུ་གྱུར་པའི་སྙིང་རབ་ཏུ་དགའ་བ་དང། ཡན་ལག་དང། ཉིང་ལག་ཐམས་ཅད་ཀྱང་དགའ་བར་གྱུར་ནས། མོད་ཉིད་ལ་སྟན་དེ་ནས་ལྷ་  
མོ་དེ་རྣམས་ག་ལ་བ་དེ་རྒྱུག་པར་བྱེད་དོ། །འདོད་ཆགས་སྐྱེས་པ་དེ་དག་ཕན་ཚུན་འདྲེས་པར་གྱུར་ནས། དེ་ནས་ཡང་ལྷ་མོ་དེ་རྣམས་དང་ལྷ་དེ་ཡང་དང། ཡང་དུ་དགའ་བ་ཉིད་  
ལྷག་པར་བསྐྱེད་པར་བྱ་བའི་ཕྱིར། ཤིན་ཏུ་བྲོ་གར་བྱེད། རྒོད་པར་བྱེད། གླུ་ལེན་པར་བྱེད་དོ། །དེ་ནས་ལྷ་དེ་ལྷ་མོ་དེ་རྣམས་ཀྱིས་ཡོངས་སུ་བསྐོར་ནས། ཚལ་དང། ཉེ་བའི་  
ཚལ་རིན་པོ་ཆེ་སྣ་ཚོགས་འབར་བ། འདོད་པའི་ཡོན་ཏན་ཐམས་ཅད་དང་ལྡན་པ། ཤིང་ལྗོན་པ་རྣམས་དང། ཤིང་ལྗོན་པའི་དྲུང་རྣམས་དང་ལྡན་པ། བྱ་སྣ་ཚོགས་འདྲེས་ཤིང་