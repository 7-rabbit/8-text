  
།ཁྱི་དང་རྔ་མོ་བོང་བུ་ལའང། །ར་སྐྱེར་འགྱུར་བ་ཐེ་ཚོམ་མེད། །གལ་ཏེ་གཟུགས་དང་རྣམ་ཤེས་དང། །མིག་ནི་མ་སྐྱེས་སྐྱེ་འགྱུར་ན། །ཅོད་པན་རེ་ལྡེ་རས་ལ་  
སོགས། །འཇིམ་པ་བསྒོངས་ལས་འབྱུང་བར་འགྱུར། །རས་ལ་རེ་ལྡེ་ཡོད་པ་མིན། །རྩི་ཀྱང་ལ་ཡང་རས་མེད་དོ། །གཅིག་པོ་ལས་ནི་གཅིག་འབྱུང་ན། །རྐྱེན་རྣམས་ཀྱིས་ཀྱང་ཅིར་མི་  
འབྱུང། །འཚོལ་དེ་དང་ལུས་དེ་དང། །གང་ཡང་མ་བྱུང་སྐྱེ་བ་ནི། །དེ་དག་ཐམས་ཅད་གཞན་སྨྲ་བ། །ངས་ཀྱང་དེ་དག་ཤིན་ཏུ་བཤད། །སྔ་མའི་ཕྱོགས་ནི་བརྗོད་བྱ་སྟེ། །དེ་དག་བློ་ནི་  
བཟློག་པར་བྱ། །དེ་དག་བློ་ནི་བཟློག་བྱས་ནས། །བདག་གི་ཕྱོགས་ནི་ངས་བཤད་དོ། །ང་ཡི་སློབ་མ་རྨོངས་པའི་སྡེ། །ཡོད་མེད་ཕྱོགས་ལ་གནས་འོང་ཞེས། །དེ་ཕྱིར་མུ་སྟེགས་སྨྲ་བ་  
དག་ངས་ནི་བརྗོད་པར་བྱས་པ་ཡིན། །ཡན་ལག་སེར་སྐྱ་བློ་ངན་པའང། །འགྲོ་བ་གཙོ་ལས་སྐྱེས་པ་དང། །ཡོན་ཏན་རྣམ་པར་འགྱུར་བ་ཡང། །སློབ་མ་རྣམས་ལ་རབ་ཏུ་སྟོན། །  
རྐྱེན་གྱིས་བྱུང་དང་མ་བྱུང་མིན། །རྐྱེན་རྣམས་ཡོད་པ་མ་ཡིན་ཏེ། །རྐྱེན་རྣམས་དངོས་པོ་མེད་པའི་ཕྱིར། །མ་བྱུང་བ་ནི་མི་འབྱུང་ངོ། །ཡོད་དང་མེད་པའི་ཕྱོགས་བྲལ་ཞིང། །རྒྱུ་དང་རྐྱེན་  
རྣམས་སྤངས་པ་དང། །སྐྱེ་དང་འཇིག་པ་མེད་པ་དང། །རང་གི་ཕྱོགས་ཏེ་མཚན་གཞི་སྤངས། །སྒྱུ་མ་རྨི་ལམ་འདྲ་བ་ཡི། །འཇིག་རྟེན་རྒྱུ་དང་རྐྱེན་སྤངས་པ། །རྟག་ཏུ་རྒྱུ་མེད་པར་མཐོང་  
  
  
༄༅། །ན༑ ༑རྣམ་པར་རྟོག་པ་མི་འཇུག་གོ་དྲི་ཟའི་གྲོང་ཁྱེར་སྨིག་རྒྱུ་འདྲ། །རྟག་པར་སྐྲ་ཤད་འཛིངས་པ་བཞིན། །ཡོད་དང་མེད་པའི་ཕྱོགས་བྲལ་ཞིང། །རྒྱུ་  
དང་རྐྱེན་གྱིས་སྤངས་པ་ཡི། །སྲིད་པ་རྒྱུ་མེད་པར་མཐོང་ན་།སེམས་ཀྱི་རྒྱུ་ནི་རྣམ་པར་འདག་གང་གི་དངོས་པོ་མེད་པ་དང་།སེམས་ཙམ་པ་ཡང་མེད་འགྱུར་ན། །དངོས་པོ་མེད་པར་  
ཇི་ལྟར་སེམས། །སེམས་ཙམ་དུ་ཡང་མི་རུང་ངོ། །དངོས་པོ་ལ་ནི་དམིགས་བྱས་ཤིང། །མི་རྣམས་སེམས་ཀྱང་སྐྱེ་བར་འགྱུར། །སྒྱུ་མེད་པར་ནི་ཇི་ལྟར་སེམས། །སེམས་ཙམ་དུ་  
ནི་མི་རུང་ངོ། །འཕགས་པའི་དངོས་པོའི་ཚུལ་ལ་ནི། །དེ་བཞིན་ཉིད་དང་སེམས་ཙམ་ཡོད། །ཡོད་པའང་མིན་པ་དེ་དག་ནི། །ང་ཡི་ཚུལ་ལ་མི་མཁས་པའོ། །གཟུང་དང་འཛིན་  
པའི་དངོས་བོར་ནི། །གལ་ཏེ་སེམས་ནི་འཇུག་འགྱུར་ན། །དེ་ནི་འཇིག་རྟེན་པ་ཡི་སེམས། །སེམས་ཙམ་དུ་ཡང་མི་རུང་ངོ། །ལུས་དང་ལོངས་སྤྱོད་གནས་འདྲ་དང། །གལ་ཏེ་  
རྨི་ལམ་འདྲ་སྐྱེ་ན། །སེམས་ནི་རྣམ་པ་གཉིས་སུ་འགྱུར། །སེམས་ལ་གཉིས་ཀྱི་མཚན་ཉིད་མེད། །ཇི་ལྟར་རལ་གྲི་རང་སོ་དང། །ཇི་ལྟར་མཛུབ་མོ་རང་རྩེ་ལ། །མི་གཅོད་རེག་  
པར་མི་འགྱུར་བ། །དེ་བཞིན་སེམས་ཀྱིས་རང་བལྟ་ལའོ། །གཞན་དག་མེད་ཅིང་དབང་ཡང་མེད། །བརྟགས་པ་ཡི་ནི་དངོས་པོ་མེད། །ཆོས་ལྔ་རྣམས་དང་སེམས་གཉིས་ཀྱང་  
  
  
།སྐྱེ་བར་བྱ་དང་སྐྱེ་བྱེད་དང། །དངོས་པོའི་མཚན་ཉིད་རྣམ་གཉིས་ཏེ། །སྐྱེ་བར་བྱེད་ལས་དགོངས་བྱས་ནས། །རང་བཞིན་མེད་པར་ངས་བཤད་དོ། །རྣམ་  
པ་སྣ་ཚོགས་དོན་དབྱིབས་སུ། །གལ་ཏེ་རྣམ་པར་རྟོག་སྐྱེ་ན། །རི་བོང་རྭ་དང་ནམ་མཁའ་ཡང། །དོན་དུ་སྣང་བ་འབྱུང་བར་འགྱུར་།གལ་ཏེ་མ་བརྟགས་དོན་ཡོད་ན། །སེམས་ཀྱང་  
དོན་དུ་སྣང་བར་འགྱུར། །སེམས་དང་ཐ་དད་བརྟགས་པ་ཡི། །དོན་ནི་ཤིན་ཏུ་མི་དམིགས་སོ། །ཐོག་མ་མེད་ལྡན་འཁོར་པ་ན། །དོན་ནི་གང་ནའང་མེད་པ་སྟེ། །སེམས་ནི་རྒྱས་པར་  
མ་གྱུར་ན། །ཇི་ལྟར་དོན་དུ་སྣང་བར་འཇུག་གལ་ཏེ་མེད་པས་རྒྱས་འགྱུར་ན། །རི་བོང་རྭ་ཡང་དེར་འགྱུར་རོ། །དངོས་པོ་མེད་པས་རྒྱས་གྱུར་པའི། །རྣམ་པར་རྟོག་པ་མི་འབྱུང་  
ངོ༑ ༑ཇི་ལྟར་ད་ལྟར་མེད་པ་བཞིན། །སྔོན་ཀྱང་དེ་ནི་ཡོད་པ་མིན། །དོན་མེད་པར་ནི་དོན་འབྲེལ་སེམས། །ཇི་ལྟ་བུར་ན་འཇུག་པར་འགྱུར། །དེ་བཞིན་ཉིད་དང་སྟོང་ཉིད་མཐའ།།  
མྱ་ངན་འདས་དང་ཆོས་ཀྱི་དབྱིངས། །ཆོས་རྣམས་སྐྱེ་བ་མེད་པ་ནི། །དོན་དམ་གྱི་ནི་རང་བཞིན་ནོ། །རྒྱུ་དང་རྐྱེན་ལ་རྟོག་པ་ཡིས། །སྲིད་པ་རྒྱུ་མེད་མ་བྱུང་བར། །རབ་ཏུ་ཤེས་པར་  
མ་གྱུར་པས། །བྱིས་པ་ཡོད་དང་མེད་པར་ལྷུང། །སྣང་བ་མེད་པར་སེམས་མངོན་ཏེ། །བྱེ་བྲག་ཐོག་མ་མེད་རྒྱུས་འབྱུང། །ཐོག་མ་མེད་ནས་དོན་མེད་ན། །བྱེ་བྲག་ཅི་ཡིས་སྐྱེ་བར་  
  
  
༄༅། །འགྱུར༑ ༑གལ་ཏེ་མེད་པས་རྒྱས་འགྱུར་ན། །དབུལ་པོ་དག་ཀྱང་ནོར་ལྡན་འགྱུར། །དོན་མེད་ཇི་ལྟར་སེམས་སྐྱེ་བ། །ཐུབ་པས་བདག་ལ་བཤད་  
དུ་གསོལ། །འདི་དག་ཐམས་ཅད་རྒྱུ་མེད་དེ། །སེམས་ཀྱང་མེད་ཅིང་སྤྱོད་ཡུལ་མེད། །སེམས་ཀྱང་རྒྱས་པར་མི་འགྱུར་ཏེ། །སྲིད་པ་གསུམ་ནི་བྱེད་སྤངས་པའོ། །སྐྱེ་བ་རྣམ་  
བར་བཟློག་པའི་ཕྱིར། །མི་སྐྱེ་བ་ནི་རབ་ཏུ་བསྒྲུབ། །རྒྱུ་མེད་སྨྲ་བར་བཤད་པ་ནི། །བྱིས་པ་རྣམས་ཀྱིས་མི་རིག་གོ་འདི་དག་ཐམས་ཅད་མ་སྐྱེས་པ། །དངོས་པོ་མེད་པའང་  
མ་ཡིན་ཏེ། །རྨི་ལམ་སྒྱུ་འདྲ་དྲི་ཟའི་གྲོང། །རྒྱུ་མེད་པ་ཡི་དངོས་པོ་ཡོད། །མ་སྐྱེས་རང་བཞིན་མེད་པ་དང། །ཅི་ཕྱིར་སྟོང་པའང་བདག་ལ་གསུངས། །འདུས་པ་དག་ནི་མ་གཏོགས་  
པར༑ ༑ནམ་ཞིག་དངོས་པོ་མི་སྣང་བ། །དེ་ཚེ་མ་སྐྱེས་སྟོང་པ་སྟེ། །རང་བཞིན་མེད་པར་ངས་བཤད་དོ། །རྨི་ལམ་སྐྲ་ཤད་སྒྱུ་མ་དང། །དྲི་ཟའི་གྲོང་ཁྱེར་སྨིག་སྒྱུ་རྣམས། །རྒྱུ་  
མེད་པར་ཡང་སྣང་གྱུར་པ། །འཇིག་རྟེན་སྣ་ཚོགས་དེ་བཞིན་ནོ། །དེ་བཞིན་འདུས་པ་རེ་རེར་ཡང། །སྣང་བ་མེད་པས་ཡོད་མ་ཡིན། །འདུས་པ་མུ་སྟེགས་ལྟ་བ་ལྟར། །འཇིག་  
པས་རྣམ་པར་འགྱུར་བ་མིན། །རྒྱུ་མེད་སྨྲ་བས་བརྩད་བྱ་སྟེ། །མ་སྐྱེས་པ་ཡང་རབ་ཏུ་བསྒྲུབ། །སྐྱེ་བ་མེད་པ་རབ་བསྒྲུབས་ན། །ང་ཡི་ཚུལ་ནི་མི་འཇིག་གོ་རྒྱུ་མེད་སྨྲ་བ་བསྟན་  
  
  
༑ཇི་ལྟར་ཅི་ལས་ཅི་དག་གིས། །གང་དུ་རྒྱུ་མེད་སྐྱེར་འགྱུར་ཞེས། །མུ་སྟེགས་ཅན་རྣམས་འཇིགས་པ་སྐྱེ། །རྒྱུ་ལས་མ་ཡིན་རྒྱུ་མེད་པར། །ནམ་ཞིག་འདུས་བྱས་མཐོང་བ་ན། །  
དེ་ཡི་སྐྱེ་འཇིག་སྨྲ་བ་ཡི། །ལྟ་བ་རྣམ་པར་ལྡོག་པར་འགྱུར་།དངོས་པོ་མེད་པ་སྐྱེ་མེད་དམ། །དེ་སྟེ་རྐྱེན་ལ་བརྟགས་པའམ་།འོན་ཏེ་དངོས་པོའི་མིང་ལགས་སམ། །དོན་མེད་པ་  
ཡང་བདག་ལ་གསུངས། །དངོས་མེད་མི་སྐྱེ་མ་ཡིན་ཏེ། །རྐྱེན་ལ་བརྟགས་པའང་མ་ཡིན་ནོ། །དངོས་པོའི་མིང་ཡང་དེ་མིན་ཏེ། །དོན་མེད་པའང་མིང་མ་ཡིན། །ཉན་ཐོས་དང་ནི་རང་  
རྒྱལ་དང། །ས་བདུན་དུ་ནི་ཕྱིན་རྣམས་དང། །མུ་སྟེགས་སྤྱོད་ཡུལ་མ་ཡིན་པ། །དེ་ནི་མི་སྐྱེ་མཚན་ཉིད་དོ། །རྒྱུ་དང་རྐྱེན་རྣམས་བཟློག་པ་དང། །བྱེད་པ་དག་ནི་དགག་པ་དང། །  
སེམས་ཙམ་དུ་ནི་རྣམ་གཞག་པ། །སྐྱེ་བ་མེད་པར་ངས་བཤད་དོ་།དངོས་པོ་རྒྱུ་ལས་འབྱུང་མེད་པ། །རྟོག་དང་རྟག་པ་སྤངས་པ་སྟེ། །ཡོད་མེད་ཕྱོགས་ལས་གྲོལ་བ་ནི། །སྐྱེ་བ་མེད་  
པར་ངས་བཤད་དོ། །སེམས་ནི་སྣང་དང་རྣམ་བྲལ་བ། །རང་བཞིན་གཉིས་ཀྱང་སྤངས་པ་སྟེ། །གནས་རྣམས་རབ་ཏུ་གྱུར་པ་ནི། །སྐྱེ་བ་མེད་པར་ངས་བཤད་དོ། །ཕྱི་རོལ་དངོས་པོ་  
དངོས་མེད་མིན། །སེམས་ཀྱང་ཡོངས་སུ་གཟུང་བ་མེད། །ལྟ་བ་ཐམས་ཅད་རབ་སྤངས་པ། །དེ་ནི་སྐྱེ་མེད་མཚན་ཉིད་དོ། །དེ་བཞིན་སྟོང་པ་རང་བཞིན་མེད། །དེ་ལ་སོགས་པའི་ཚིག་  
  
  
༄༅། །ཀུན་བརྟག་ནམ་ཡང་སྟོང་ལས་སྟོང་མ་ཡིན། །སྐྱེ་བ་མེད་པའི་སྟོང་པའོ། །རྐྱེན་གྱི་རྣམ་པ་འདུས་པ་ལས། །རབ་ཏུ་འཇུག་ཅིང་ལྡོག་པར་འགྱུར། །  
འདུས་པ་ལས་ནི་ལོགས་ཤིག་ན། །སྐྱེས་པ་མེད་ཅིང་འགགས་པའང་མེད་།གཅིག་པ་དང་ནི་ཐ་དད་དུ། །ཇི་ལྟར་མུ་སྟེགས་ཅན་རྟོག་བཞིན་།དངོས་པོ་ཐ་དད་མ་ཡིན་དང། །  
འདུས་ལས་གུད་ན་གང་ནའང་མེད། །ཡོད་མེད་དངོས་པོ་མི་སྐྱེ་སྟེ་།མེད་མིན་ཡོད་མིན་གང་ནའང་མེད། །དེ་ཕྱིར་གཞན་དུ་འདུས་པ་ནི་།རབ་ཏུ་འཇུག་ཅིང་ལྡོག་པར་འགྱུར།།  
འདི་ནི་བརྡ་ཙམ་ཉིད་ཡིན་ཏེ། །ཕན་ཚུན་ལྟོས་པ་འབྲེལ་བ་ཡིན་།རྐྱེན་རྣམས་འབྲེལ་ལས་ལོགས་ཤིག་ན། །བསྐྱེད་པར་བྱ་བའི་དོན་མེད་དོ། །བསྐྱེད་པ་མེད་པས་སྐྱེ་བ་  
མེད༑ ༑མུ་སྟེགས་ཅན་གྱི་སྐྱོན་གྱིས་སྤངས། །འབྲེལ་པ་ཙམ་དུ་ངས་བཤད་དེ། །བྱིས་པ་རྣམས་ཀྱིས་མི་རིག་གོ་གང་ན་འབྲེལ་ལས་ལོགས་ཤིག་ན། །དངོས་པོ་བསྐྱེད་པ་ཡོད་  
ཅེས་པ། །འབྲེལ་པ་རྣམ་པར་འཇིག་པ་སྟེ། །རྒྱུ་མེད་སྨྲ་བར་ཤེས་པར་བྱ། །གང་ན་འབྲེལ་ལས་ལོགས་ཤིག་ན། །དངོས་པོ་སུ་ལ་ཡོད་ན་ནི། །མར་མེ་བཞིན་དུ་རྫས་རིགས་རྣམས།།  
འབྲེལ་པ་སྣང་བའི་བྱེད་པར་འགྱུར། །འབྲེལ་པ་དག་ལས་ལོགས་ཤིག་ཏུ། །ཆོས་གང་མི་མཁས་རྟོག་པ་ནི། །མ་སྐྱེས་ངོ་བོ་ཉིད་མེད་དེ་།རང་བཞིན་ནམ་མཁའ་ལྟ་བུའོ། །  
  
  
།སྐྱེ་བ་མེད་པ་གཞན་ཡིན་ཏེ། །གང་དེའི་སྐྱེ་བ་མེད་པ་ནི། །དེ་ནི་མི་སྐྱེ་བཟོད་པ་ཡིན་།ནམ་ཞིག་འཇིག་རྟེན་འདི་དག་ཀུན། །འདི་ནི་འབྲེལ་བ་  
ཙམ་མོ་ཞེས། །འབྲེལ་པ་ཉིད་དུ་མཐོང་བ་ན། །དེ་ན་སེམས་ཀྱང་མཉམ་པར་འཇོག་མི་ཤེས་སྲེད་པ་ལས་ལ་སོགས། །འབྲེལ་པ་དག་གི་ནང་གི་ཡིན། །འཁོར་ལོ་འཇིམ་ཤིང་སྲུབ་  
ལ་སོགས། །ས་བོན་འབྱུང་སོགས་ཕྱི་རོལ་ལོ། །འདི་ནི་འབྲེལ་པ་ཙམ་ཡིན་ཏེ། །གང་གི་དངོས་པོ་རྐྱེན་གཞན་ལས། །གང་ཡང་སྐྱེ་བར་འདོད་པ་ནི། །འཐད་དང་ལུང་ལ་དེ་མི་གནས།།  
གལ་ཏེ་བསྐྱེད་བྱའི་དངོས་མེད་ན། །བློ་ཡང་གང་གི་རྐྱེན་ལས་བྱུང། །འདི་དག་ཕན་ཚུན་རྐྱེན་གྱུར་པས། །དེ་ཕྱིར་དེ་དག་རྐྱེན་དུ་ཤེས། །དྲོད་གཤེར་སྲ་དང་གཡོ་བ་ཡི། །ཆོས་རྣམས་  
བྱིས་པས་རྣམ་བརྟགས་ཏེ། །འདི་ནི་འདུས་པ་ཆོས་མ་ཡིན། །དེ་ཕྱིར་ངོ་བོ་ཉིད་མེད་དོ། །ནད་པའི་དབང་དུ་སྨན་པ་དང། །བྱ་བ་ཐ་དད་སྟོན་མོད་ཀྱི། །དེ་ལ་གཙུག་ལག་ཐ་དད་མེད།།  
ནད་ཀྱིས་ཕྱེ་བས་ཐ་དད་དོ། །དེ་བཞིན་ངས་ཀྱང་སེམས་ཅན་རྒྱུད། །ཉོན་མོངས་ཉེས་པའི་སྐྱོན་ཆགས་པ། །དབང་པོ་དག་གི་སྟོབས་ཤེས་ནས། །བྱིས་པ་དག་ལ་ཚུལ་བཤད་དོ། །ཉོན་  
མོངས་དབང་པོ་ཐ་དད་པས། །ང་ཡི་བསྟན་པ་དབྱེར་མི་ཕྱེད། །ཡན་ལག་བརྒྱད་ལྡན་ཞི་བ་ཡི། །ལམ་ནི་ཐེག་པ་གཅིག་ཡིན་ནོ། །རྫ་དང་སྣམ་བུ་ཅོད་པན་རྭ། །རི་བོང་རྭ་ནི་མེད་པའི་  
  
  
༄༅། །རྒྱུ༑ ༑གང་རྒྱུ་ཚོགས་ལས་བྱུང་བ་དེ། །ཁྱོད་ཀྱིས་མེད་པར་ཤེས་མི་བྱ། །ཡོད་པའི་རྒྱུས་ནི་མེད་པ་སྟེ། །མེད་པ་མེད་པར་མི་རུང་ངོ། །ཡོད་པ་མེད་པའི་  
ཟླ་ལས་བྱུང། །ཕན་ཚུན་ཟླ་ཡི་རྒྱུ་ཡིན་ནོ། །ཅི་ཞིག་ལ་ནི་གནས་བཅས་ཤིང། །ཅི་ཞིག་སྣང་བར་སུས་བསམས་པ། །གང་ལ་རྟེན་པ་ཅི་ཞིག་ནི། །རྒྱུ་མེད་པ་སྟེ་རྒྱུ་མེད་མིན། །  
གལ་ཏེ་གཞན་ལ་དེ་རྟེན་ཅིང། །དེ་ཡང་གཞན་ལ་སྣང་གྱུར་ན་།ཐུག་པ་མེད་པར་རབ་འགྱུར་ཏེ། །ཅི་ཞིག་ཅི་ཡང་མེད་པར་འགྱུར་།ཇི་ལྟར་ལོ་མ་ཤིང་སོགས་ལ། །རྟེན་ཅིང་  
སྒྱུ་མ་སྣང་བ་ལྟར། །དེ་བཞིན་དངོས་ལ་བརྟེན་བྱས་ཤིང། །མི་རྣམས་ལ་ནི་སྣ་ཚོགས་སྣང། །སྒྱུ་མའི་དྲ་བ་ལོ་མ་མིན། །གྱོ་མོ་མ་ཡིན་ཤིང་མ་ཡིན། །བྱིས་པ་རྣམས་ཀྱིས་སྒྱུ་  
པར་མཐོང། །སྒྱུ་མ་བྱེད་པས་གནས་མཐོང་ངོ། །དེ་བཞིན་དངོས་ལ་བརྟེན་བཅས་ཏེ། །ཅི་ཞིག་བྱེ་བྲག་ཏུ་འགྱུར་ན། །སྣང་བའི་ཚེ་ན་གཉིས་མེད་པར། །ཅི་ཞིག་ཏུ་ནི་ཇི་ལྟར་  
བརྟག་རྣམ་པར་རྟོག་ལ་རྣམ་བརྟགས་མེད། །རྣམ་པར་རྟོག་པའང་མེད་པ་སྟེ། །རྣམ་པར་རྟོག་ལ་མེད་པས་ན། །མྱ་ངན་འདས་མེད་འཁོར་བ་མེད། །རྣམ་པར་རྟོག་པ་མེད་  
པས་ན། །རྣམ་པར་རྟོག་པ་མི་འཇུག་གོ་མ་ཞུགས་ན་ནི་ཇི་ལྟར་སེམས། །སེམས་ཙམ་དུ་ནི་མི་རུང་ངོ། །བསམ་པ་དུ་མ་ཐ་དད་ཕྱིར་།བསྟན་པ་ལ་ནི་སྙིང་པོ་མེད། །སྙིང་པོ་  
  
  
།འཇིག་རྟེན་རྣམ་པ་སྣ་ཚོགས་མེད་།ཇི་ལྟར་བྱིས་པས་བརྟགས་པ་ཡི། །ཕྱི་རོལ་གྱི་ནི་སྣང་བ་མེད་།སེམས་ནི་གཟུགས་བརྙན་བཞིན་དུ་སྣང། །བག་ཆགས་ཀྱིས་  
ནི་མགོ་ཡུང་བསླང། །ཡོད་མེད་མ་བྱུང་མེད་པས་ན། །དངོས་པོ་ཐམས་ཅད་མ་སྐྱེས་ཏེ། །འདི་དག་ཐམས་ཅད་སེམས་ཙམ་མོ། །རྟོག་པ་རྣམས་ཀྱིས་རྣམ་པར་སྤངས། །བྱིས་པ་རྐྱེན་གྱིས་  
དངོས་པོར་འཆད། །མཁས་པ་དག་ནི་མ་ཡིན་ནོ། །རང་བཞིན་སེམས་དང་བྲལ་བ་སྟེ། །སེམས་ནི་འཕགས་པར་ཉེར་འགྲོ་ཞི། །གྲངས་ཅན་གཅེར་བུ་ཁྱད་པར་ཅན། །དེ་བཞིན་  
བྲམ་ཟེ་ཕྱུགས་བདག་རྣམས། །ཡོད་དང་མེད་པའི་ལྟ་བར་ལྷུང་།རྣམ་པར་དབེན་པའི་དོན་གྱིས་སྤངས། །རང་བཞིན་མེད་དང་མ་སྐྱེས་དང། །སྟོང་པ་སྒྱུ་མ་དྲི་མེད་རྣམས། །སངས་  
རྒྱས་རྣམས་དང་ཁྱོད་ཀྱིས་ཀྱང། །སུ་ཡི་ཕྱིར་ནི་དེ་དག་བཤད་།རྣལ་འབྱོར་ཅན་ནི་སེམས་གཙང་ལ། །ལྟ་བ་རྟོག་གེ་རྣམ་སྤངས་པའི། །སངས་རྒྱས་རྣམས་ཀྱིས་རྣལ་འབྱོར་བཤད། །  
ངས་ཀྱང་རབ་ཏུ་བཤད་པ་ཡིན། །གལ་ཏེ་འདི་ཀུན་སེམས་ཡིན་ན་།འཇིག་རྟེན་ཅི་ལ་རབ་ཏུ་གནས། །ཅི་ཕྱིར་མི་རྣམས་འོང་འགྲོ་བར་།ས་ལ་རབ་ཏུ་སྣང་བར་འགྱུར། །ཇི་ལྟར་  
བྱ་རྣམས་ནམ་མཁའ་ལ། །རྟོག་པས་ཀུན་ཏུ་བསྐྱོད་པས་ན། །གནས་མེད་རྟེན་པ་མེད་བཞིན་དུ། །ས་ཡི་སྟེང་བཞིན་དེ་དག་སྤྱོད། །དེ་བཞིན་ལུས་ཅན་ཐམས་ཅད་ཀྱང། །རྣམ་པར་  
  
  
༄༅། །རྟོག་པས་བསྐྱོད་པས་ན། །དེ་དག་བདག་གི་སེམས་ལ་རྒྱུ་།ནམ་མཁའ་ལ་ནི་བྱ་བཞིན་ནོ། །ལུས་དང་ལོངས་སྤྱོད་གནས་སྣང་བའི། །སེམས་ནི་རབ་ཏུ་འཇུག་  
བཤད་པ། །སྣང་དང་འཇུག་པ་ཇི་ལྟར་ཅིས། །སེམས་ཙམ་པོ་ནི་བདག་ལ་གསུངས། །ལུས་དང་ལོངས་སྤྱོད་གནས་རྣམས་དང། །སྣང་དང་འཇུག་པ་བག་ཆགས་དང། །སྣང་དང་  
འཇུག་པར་རྣམ་རྟོག་པས། །མི་བརྩོན་རྣམས་ལ་སྐྱེ་བར་འགྱུར་།དངོས་པོ་རྣམ་པར་བརྟགས་པ་ཡུལ། །སེམས་ནི་ཡུལ་ལས་བྱུང་བ་སྟེ་།སྣང་བའི་སེམས་ནི་ཡོངས་ཤེས་པས། །  
རྣམ་པར་རྟོག་པ་མི་འཇུག་གོ་བརྟགས་པའི་རིང་ནི་མིང་བྲལ་དང་།བློ་དང་རིག་བྱ་སྤངས་པར་ནི། །འདུས་བྱས་ནམ་ཞིག་མཐོང་གྱུར་པ། །དེ་ཡི་ཚེ་ན་གྲོལ་བར་འགྱུར། །མིང་  
ལ་མིང་ནི་རྣམ་སྒོམ་པར། །ཤེས་པར་བྱ་བ་དེ་ཙམ་སྟེ། །གང་དག་གཞན་དུ་ཤེས་བྱེད་པ། །དེ་དག་མི་ཤེས་ཤེས་བྱེད་མིན། །ཆོས་ལྔ་རྣམས་དང་རང་བཞིན་དང། །རྣམ་པར་ཤེས་  
པ་བརྒྱད་རྣམས་དང། །བདག་མེད་གཉིས་ཀྱི་ནང་དུ་ནི། །ཐེག་པ་ཆེན་པོ་ཐམས་ཅད་འདུས། །གང་གི་ཚེ་ན་འགྲོ་བ་དག་བློ་དང་རིག་བྱས་དབེན་མཐོང་བ། །དེ་ཚེ་མིང་ལ་མིང་  
རྟོག་པ། །མངོན་པར་འཇུག་པར་མི་འགྱུར་རོ། །སེམས་མཐོང་ཕྱིར་ནི་བྱ་བ་དང། །ཡི་གེ་རྟོག་པ་ཕྱིར་རྟོག་གོ་རང་གི་སེམས་ནི་མ་མཐོང་ཕྱིར། །རྣམ་པར་རྟོག་པ་རབ་ཏུ་  
  
  
གཟུགས་མེད་པ་ཡི་ཕུང་པོ་བཞིན། །དེ་དག་ལས་ནི་བགྲང་བ་མེད། །འབྱུང་བ་ཐ་དད་མཚན་གྱིས་གཟུགས། །ཇི་ལྟར་གཟུགས་རྣམས་མང་པོར་འགྱུར། །མཚན་ཉིད་ཡོངས་  
སུ་བཏང་བའི་ཕྱིར། །འབྱུང་ལས་གྱུར་མིན་འབྱུང་བ་མིན། །འོན་ཏེ་མཚན་ཉིད་གཞན་གཟུགས་ན། །ཕུང་པོ་རྣམས་ཀྱིས་ཅིར་མི་སྐྱེ་།ཕུང་པོ་སྐྱེ་མཆེད་རྣམ་གྲོལ་བ། །གང་ཚེ་མཚན་  
ཉིད་མེད་མཐོང་ཞིང། །ཆོས་ལ་བདག་མེད་མཐོང་བའི་ཕྱིར། །དེ་ཚེ་སེམས་ནི་ལྡོག་པར་འགྱུར། །ཡུལ་དང་དབང་པོ་ཐ་དད་ཕྱིར་།རྣམ་པར་ཤེས་པ་བརྒྱད་དུ་སྐྱེ། །མཚན་ཉིད་ཀྱིས་  
ནི་གསུམ་ཡིན་ཏེ། །སྣང་བ་མེད་ལ་ལྡོག་པར་འགྱུར། །ཀུན་གཞི་ཡིད་ཀྱི་བདག་ཡིན་ཏེ། །ཤེས་པ་ཉིད་ནི་བདག་གི་ཡིན། །གཉིས་སུ་འཛིན་པས་རབ་ཏུ་འཇུག་ཡོངས་སུ་རྟོག་ན་  
ལྡོག་པར་འགྱུར། །གཅིག་དང་ཐ་དད་རྣམ་གྲོལ་ཞིང། །རྒྱུ་བ་མེད་པར་ནམ་མཐོང་བ། །དེ་ཚེ་བདག་དང་བདག་གིར་ཡང། །གཉིས་སུ་རྟོག་པར་མི་འགྱུར་རོ། །མ་ཞུགས་པར་ནི་  
རྒྱས་མི་འགྱུར། །རྣམ་པར་ཤེས་པའི་རྒྱུ་ཡང་མིན། །རྒྱུ་དང་འབྲས་བུ་སྤངས་པ་ཡི། །འགགས་པ་འཇུག་པར་མི་འགྱུར་རོ། །ཅི་ཡི་ཕྱིར་ན་འཇིག་རྟེན་རྣམས། །རྣམ་རྟོག་སེམས་  
ཙམ་བདག་ལ་གསུངས། །རྒྱུ་དང་རྣམ་པར་གྲོལ་བ་ཡི། །མཚན་དང་མཚན་གཞི་རྣམ་སྤངས་པ། །རང་གི་སེམས་ནི་སྣ་ཚོགས་སྣང་།མཐོང་བ་ལྟ་བུར་རྣམ་པར་བརྟགས། །  
  
  
༄༅། །སེམས་ཀྱི་སྣང་བ་ཤེས་པ་དང། །སེམས་ཀྱི་དོན་གཞན་གཟུང་བའི་ཕྱིར། །བློ་ཡིས་གང་ཚེ་མ་མཐོང་ན། །མེད་པའི་ལྟ་བར་འགྱུར་བ་ནི། །སེམས་  
སུ་འཛིན་པར་གྱུར་པའི་ཕྱིར། །ཇི་ལྟར་དེ་ཡི་ཡོད་མི་འབྱུང། །རྣམ་རྟོག་དངོས་མིན་དངོས་མེད་མིན། །དེ་ཕྱིར་ཡོད་པ་མི་སྐྱེ་སྟེ། །སེམས་སྣང་ཡོངས་སུ་ཤེས་པའི་ཕྱིར། །རྣམ་  
རྟོག་འཇུག་པར་མི་འགྱུར་རོ། །རྣམ་པར་རྟོག་པ་མི་འཇུག་པ། །རབ་ཏུ་གྱུར་པ་གནས་མེད་པའོ། །བཞི་ཡི་ཕྱོགས་རྣམས་ཕྱིར་བཟློག་ཅིང་།གལ་ཏེ་དངོས་པོ་རྒྱུ་ཅན་ན། །  
མིང་གི་བྱེ་བྲག་གཞན་དེ་བྱས། །དེ་ནི་བསྒྲུབ་པ་མ་ཡིན་ནོ། །རྒྱུ་དང་རྐྱེན་རྣམས་འདུས་པ་དང། །རྒྱུ་ནི་བཀག་པར་གྱུར་པའི་ཕྱིར་།དེ་དག་དོན་གྱིས་དཔོག་པར་འགྱུར། །ཡང་  
ན་རྒྱུ་ལས་བྱུང་བར་འགྱུར། །གལ་ཏེ་རྐྱེན་རྣམས་མི་རྟག་ན་།རྟག་པའི་ཉེས་པ་བཟློག་པར་འགྱུར། །བྱིས་པ་རྣམས་ནི་མི་རྟག་ཕྱིར། །འབྱུང་བ་མེད་ཅིང་འཇིག་པ་མེད། །  
གང་ཡང་འཇིག་པར་འགྱུར་བཞིན་དུ། །རྒྱུར་གྱུར་པ་ནི་མི་སྣང་ངོ། །མི་མཐོང་བ་ནི་ཇི་ལྟར་ཅིས། །མི་རྟག་པ་ལས་སྲིད་མི་འབྱུང། །བསྡུ་བ་དག་གིས་སེམས་ཅན་གདུལ། །ཚུལ་  
ཁྲིམས་ཀྱིས་ནི་དབང་དུ་བྱ། །ཤེས་རབ་དག་གིས་ལྟ་བ་གཞིག་རྣམ་པར་ཐར་པས་ཤིན་ཏུ་སྤེལ། །འདི་ཀུན་འཇིག་རྟེན་རྒྱང་པན་ཏེ། །མུ་སྟེགས་ཅན་གྱིས་གང་བཤད་རྫུན། །  
  
  
།རང་གི་གྲུབ་པའི་མཐའ་ཡང་མེད། །ང་འདྲ་གཅིག་པུ་རང་གྲུབ་མཐའ། །རྒྱུ་དང་འབྲས་བུ་རྣམ་པར་སྤངས། །འཇིག་རྟེན་རྒྱང་པན་རྣམ་བྲལ་བ། །སློབ་  
མའི་སྡེ་ལ་བཤད་པར་བྱ། །སེམས་ཙམ་སྟེ་ནི་སྣང་བ་མེད། །རྟག་དང་ཆད་པ་སྤངས་པ་ཡི། །གཟུང་དང་འཛིན་པའི་དངོས་པོ་རུ་།སེམས་ནི་རྟག་པ་གཉིས་སུ་སྣང། །ཇི་སྲིད་  
སེམས་ནི་འཇུག་པའི་བར། །དེ་སྲིད་འཇིག་རྟེན་རྒྱང་པན་ཡིན། །འཇིག་རྟེན་རང་གི་སེམས་མཐོང་ན། །རྣམ་པར་རྟོག་པ་མི་འཇུག་གོ་འདུ་བ་འབྲས་བུ་དོན་གྲུབ་པ། །ཟད་པ་  
འབྲས་བུ་མ་མཐོང་བ། །འདུ་དང་ཟད་པ་ཡོངས་ཤེས་ན། །རྣམ་པར་རྟོག་པ་མི་འཇུག་གོ་རྟག་དང་མི་རྟག་བྱས་པ་དང། །མ་བྱས་པ་དང་གཞན་མིན་གཞན། །དེ་ལ་སོགས་པ་  
ཐམས་ཅད་ནི། །འཇིག་རྟེན་རྒྱང་པན་ཚུན་ཡིན་ནོ། །ལྷ་དང་ལྷ་མ་ཡིན་དང་མི། །བྱོལ་སོང་ཡི་དྭགས་གཤིན་རྗེའི་གནས། །གང་དུ་ལུས་ཅན་སྐྱེ་བ་ཡི། །འགྲོ་བ་རྣམ་པ་དྲུག་ཏུ་  
བཤད། །རབ་འབྲིང་ཐ་མའི་ལས་རྣམས་ཀྱིས། །དེ་དག་ཏུ་ནི་སྐྱེ་བར་འགྱུར། །དགེ་བ་ཐམས་ཅད་བསྲུངས་ན་ནི། །ཁྱད་པར་དུ་ཡང་ཐར་པར་འགྱུར། །ཁྱོད་ཀྱིས་དགེ་སློང་སྡེ་  
རྣམས་ལ། །སྐད་ཅིག་སྐད་ཅིག་དག་ལ་ཡང། །སྐྱེ་དང་སྐྱེ་དང་འཆི་བཤད་པ། །དགོངས་པ་བདག་ལ་བཤད་དུ་གསོལ། །ཇི་ལྟར་གཟུགས་ལས་གཟུགས་གཞན་བཞིན། །སེམས་  
  
  
༄༅། །ཀྱང་འདུས་ནས་འཇིག་པར་འགྱུར། །དེའི་ཕྱིར་སློབ་མ་རྣམས་ལ་ནི། །སྐད་ཅིག་གཅིག་ནས་གཅིག་སྐྱེ་བཤད། །གཟུགས་དང་གཟུགས་ལ་རྣམ་རྟོག་  
པ༑ ༑འབྱུང་དང་འཇིག་པ་དེ་བཞིན་ནོ། །རྣམ་པར་རྟོག་པ་སྐྱེ་བ་ཡིན། །རྣམ་པར་རྟོག་པ་གཞན་མེད་དོ། །སྐད་ཅིག་སྐད་ཅིག་གང་ངས་བཤད། །འདི་ནི་རྐྱེན་དུ་བཤད་པ་ཡིན་  
གཟུགས་སུ་འཛིན་པ་རྣམ་སྤངས་པ། །སྐྱེ་བ་མེད་ཅིང་འཇིག་པ་མེད་།རྐྱེན་དང་རྐྱེན་ལས་སྐྱེས་པ་རྣམས། །མ་རིག་དེ་བཞིན་ཉིད་ལ་སོགས། །ཆོས་གཉིས་ཀྱིས་ནི་འཇུག་པར་  
འགྱུར༑ །མི་གཉིས་དེ་བཞིན་ཡིད་གཉིས་སོ། །རྐྱེན་དང་རྐྱེན་ལས་སྐྱེས་པ་ཡི། །ཆོས་རྣམས་གལ་ཏེ་ཁྱད་མེད་ན། །རྟག་ལ་སོགས་པ་འབྲས་བུར་འགྱུར། །རྐྱེན་རྣམས་ཀྱང་ནི་  
རྒྱུར་འགྱུར་རོ། །རྒྱུ་དང་འབྲས་བུ་གཟུང་བའི་ཕྱིར། །ཁྱོད་དང་སངས་རྒྱས་རྣམས་ཀྱི་གསུང། །མུ་སྟེགས་ཅན་དང་ཁྱད་མེད་འགྱུར་།དེ་ཕྱིར་ཐུབ་ཆེན་འཕགས་མ་ཡིན། །  
འདོམ་གང་ཙམ་གྱི་ལུས་ལ་ནི། །འཇིག་རྟེན་ཀུན་འབྱུང་འཇིག་རྟེན་དང། །འགོག་པར་འགྲོ་བའི་ལམ་གྱི་རྣམས། །རྒྱལ་སྲས་རྣམས་ལ་རབ་ཏུ་བཤད། །རང་བཞིན་གསུམ་ལ་  
འཛིན་པ་ཡིས། །སོ་སོའི་སྐྱེ་བོའི་གཟུང་འཛིན་ལྟར། །འཇིག་རྟེན་འདས་དང་འཇིག་རྟེན་པའི། །ཆོས་རྣམས་རྣམ་པར་རྟོག་པར་བྱེད། །དེ་ཕྱིར་སྔོན་ལ་བལྟ་བྱ་སྟེ། །རང་བཞིན་  
  
  
།ལྟ་བ་རྣམས་ནི་བཟློག་པའི་ཕྱིར་།རང་བཞིན་རྣམ་པར་མི་བརྟག་གོ་ཉམས་པའི་ཉེས་ཕྱིར་སྡོམ་པ་མེད། །སེམས་ཀྱང་འཇུག་པར་མི་འགྱུར་རོ། །གཉིས་  
སུ་འཛིན་ཕྱིར་འཇུག་པར་འགྱུར། །དེ་བཞིན་ཉིད་ནི་གཉིས་མེད་ཡིན་།མི་ཤེས་པ་དང་སྲེད་པ་ལས། །རྣམ་ཤེས་ལ་སོགས་ཚུལ་མ་སྐྱེས་།མཐར་ཐུག་མེད་དང་བྱས་པ་དང་  
སྲིད་པ་བྱས་ལས་མི་སྐྱེའོ། །དངོས་པོ་རྣམས་ཀྱི་འཇིག་པ་ནི། །མི་མཁས་རྣམས་ཀྱིས་རྣམ་བཞིར་བཤད། །རྣམ་པར་རྟོག་པ་གཉིས་འཇུག་ཕྱིར། །དངོས་པོ་ཡོད་དང་དངོས་མེད་  
མེད༑ ༑མཐའ་བཞི་དག་ལས་གྲོལ་བ་ཡི། །ལྟ་བ་གཉིས་པོ་རྣམ་སྤངས་པ། །མཐོང་ནས་རྣམ་རྟོག་གཉིས་འཇུག་ནི། །མངོན་པར་འཇུག་པར་མི་འགྱུར་རོ། །མ་སྐྱེས་པ་ཡི་དངོས་པོ་  
རྣམས། །བློ་ནི་རྣམ་པར་ལྡང་བའི་ཕྱིར། །སྐྱེས་པའི་དངོས་པོ་དག་ལ་ཡང། །དེ་དང་འདྲ་ཕྱིར་མི་བརྟག་གོ་ཇི་ལྟར་བདག་དང་གཞན་རྣམས་ནི། །རྟག་ཏུ་ཡོད་མེད་མ་འདྲེས་  
པར༑ ༑ལྟ་བ་རྣམ་གཉིས་བཟློག་པ་ཡི། །རིགས་པ་མགོན་པོ་བདག་ལ་གསུངས། །མུ་སྟེགས་སྨྲ་དང་མ་འདྲེས་ཤིང། །རང་རྒྱལ་ཉན་ཐོས་རྣམས་སྤངས་པ། །རྒྱལ་སྲས་རྣམས་ནི་མི་  
འཇིག་ཕྱིར། །རྒྱལ་བས་མངོན་རྟོགས་སྤྱོད་པ་དག་རྣམ་ཐར་རྒྱུ་དང་རྒྱུ་མེད་ཀྱང། །སྐྱེ་བ་མེད་པར་མཚན་ཉིད་གཅིག་རྣམ་གྲངས་གཞན་གྱིས་དེ་དག་སླུ། །མཁས་པ་རྣམས་ཀྱིས་  
  
  
༄༅། །རྟག་ཏུ་སྤང། །སྤྲིན་དང་སྤྲིན་གྱི་ཕུང་པོ་འཇའ་འདྲ་བ། །སྨིག་རྒྱུ་སྐྲ་ཤད་འཛིངས་པ་སྒྱུ་མ་འགྲོ། །དངོས་པོ་ཐམས་ཅད་རང་གི་རྟོག་བྱུང་བ། །མུ་  
སྟེགས་འགྲོ་བ་རང་གི་རྒྱུ་ཡིས་རྟོག་སྐྱེ་བ་མེད་དང་དེ་བཞིན་ཏེ། །ཡང་དག་མཐའ་དང་སྟོང་པ་ཉིད། །དེ་དག་གཟུགས་ཀྱི་མིང་ཡིན་ཏེ། །དངོས་པོ་མེད་པར་མི་རྟོག་གོ་  
ལག་དང་བྱེད་པ་འཇིག་རྟེན་ནོ། །དབང་པོ་བརྒྱ་བྱིན་གྲོང་འཇིག་ལྟར། །དེ་བཞིན་དངོས་པོ་ཐམས་ཅད་ཀྱི། །རང་བཞིན་བརྟག་པར་མི་བྱའོ། །གཟུགས་ལས་སྟོང་པ་  
གཞན་མ་ཡིན། །མི་སྐྱེ་བ་ཡང་དེ་བཞིན་ཏེ། །གཞན་མ་ཡིན་ཕྱིར་མི་བརྟག་གོ་ལྟ་བའི་ཉེས་པར་རབ་ཏུ་འགྱུར། །དངོས་པོའི་མཚན་ཉིད་གཟུང་བའི་ཕྱིར། །ཀུན་རྟོག་  
རྣམ་པར་རྟོག་པའོ། །ཡོངས་སུ་རྟོག་པ་བཟུང་བས་ན། །རིང་ཐུང་ཟླུམ་ལ་སོགས་པའོ། །སེམས་ནི་ཀུན་ཏུ་རྟོག་པ་ཡིན། །ཡིད་ནི་ཡོངས་སུ་རྟོག་པ་སྟེ། །ཡིད་ཀྱི་རྣམ་ཤེས་  
རྣམ་རྟོག་ནི། །མཚན་དང་མཚན་གྱི་གཞི་སྤངས་པ། །གང་ཡང་མུ་སྟེགས་མི་སྐྱེ་དང། །གང་ཡང་ང་ཡི་ཚུལ་བལྟ་བས། །རྟོག་པ་དེ་ནི་ཁྱད་པར་མེད། །ལྟ་བའི་ཉེས་པར་རབ་ཏུ་  
འགྱུར། །དགོངས་དང་སྐྱེ་བ་མེད་པ་དང། །སྐྱེ་བ་མེད་པའི་དོན་ཉིད་དེ། །རིགས་པ་ཤེས་པ་སུས་ཤེས་པ། །དེ་དག་ང་ཡི་ཚུལ་ཤེས་སོ། །དགོས་པ་ལྟ་བ་དགོངས་པ་དང།།  
  
  
།དོན་གཉིས་ཡོངས་སུ་ཤེས་པ་ནི་།སྐྱེ་བ་མེད་པར་ངས་བཤད་དོ། །དངོས་པོ་མ་སྐྱེ་རྣམས་མཆིས་སམ། །འོན་ཏམ་ལེགས་པས་གྲུབ་ཆེན་གསུངས། །  
རྒྱུ་མེད་སྨྲ་དང་མི་མཉམ་དང། །མེད་དང་ཆོས་རྣམས་འདྲེས་པར་འགྱུར། །རྒྱུ་མེད་སྨྲ་དང་མི་སྐྱེ་དང། །མི་མཉམ་མུ་སྟེགས་ལྟ་བ་སྟེ། །ཡོད་དང་མེད་ལས་རྣམ་གྲོལ་བས། །  
སེམས་ཙམ་དུ་ནི་ངས་བཤད་དོ། །ལྟ་བའི་རྒྱུ་ལས་བྱུང་བ་ཡི་།སྐྱེ་དང་མི་སྐྱེ་སྤང་བར་བྱོས། །རྒྱུ་མེད་སྨྲ་བས་མི་སྐྱེ་དང། །སྐྱེ་བའི་རྒྱུ་ཡི་གནས་སུ་འགྱུར། །ལྷུན་གྱིས་གྲུབ་ལ་  
བྱ་བ་མེད། །གལ་ཏེ་བྱ་ཡོད་ལྟ་འདྲེས་འགྱུར། །ཐབས་དང་སྨོན་ལམ་ལ་སོགས་པས། །ལྟ་བ་ཉིད་ནི་བདག་ལ་གསུངས། །ཆོས་རྣམས་ཐམས་ཅད་མེད་པའི་ཕྱིར། །ཇི་ལྟ་བུ་ན་  
དཀྱིལ་འཁོར་སྐྱེ། །གཟུང་དང་འཛིན་དང་བྲལ་བའི་ཕྱིར། །འཇུག་པ་མེད་ཅིང་ལྡོག་པ་མེད། །དངོས་པོ་ལས་ནི་དངོས་གཞན་མཐོང་།སེམས་ཀྱང་དེ་ལས་བྱུང་བ་སྟེ། །ཆོས་  
རྣམས་ཀྱི་ནི་སྐྱེ་མེད་པ། །དེ་ནི་ཇི་ལྟར་བདག་ལ་གསུངས། །གལ་ཏེ་སེམས་ཙམ་ཡི་ཤེས་ན། །དེ་ཡི་ཕྱིར་ནི་དེ་བཤད་དོ། །ཐུབ་ཆེན་བཤད་པ་ཐམས་ཅད་ལ། །སྔ་མ་དང་ནི་  
ཕྱི་མར་འགལ། །མུ་སྟེགས་ལྟ་བས་རྣམ་གྲོལ་བ། །མི་མཉམ་རྒྱུ་མེད་སྤངས་པ་ཡི། །འཇུག་པ་དང་ནི་ལྡོག་པ་རྣམས། །སྨྲ་བའི་མཆོག་གིས་བདག་ལ་གསུངས། །ཡོད་དང་མེད་  
  
  
༄༅། །ལས་རྣམ་གྲོལ་ཞིང། །རྒྱུ་དང་འབྲས་བུ་མི་འཇིག་པའི་།ས་ཡི་རིམ་པའི་མཚམས་སྦྱོར་བ། །པདྨོའི་སྤྱན་གྱིས་བདག་ལ་གསུངས། །འཇིག་  
རྟེན་མཐའ་གཉིས་ལྷུང་བ་ནི། །ལྟ་བས་རྣམ་པར་དཀྲུགས་གྱུར་པས་།སྐྱེ་དང་མི་སྐྱེ་ལ་སོགས་ཕྱིར། །ཞི་བ་ཡི་ནི་རྒྱུ་མི་རྟོགས་།ང་ལ་དཀྱིལ་འཁོར་གང་ཡང་མེད། །ང་ནི་  
ཆོས་ཉིད་མི་འཆད་དེ། །གཉིས་ཡོད་ན་ནི་ཉེས་པར་འགྱུར། །གཉིས་ནི་སངས་རྒྱས་རྣམས་ཀྱིས་སྦྱངས། །སྟོང་པ་སྐད་ཅིག་དངོས་པོ་རྣམས། །རང་བཞིན་མེད་ཅིང་སྐྱེ་མེད་  
པ༑ ༑ལྟ་ངན་སྨྲ་བས་གཡོགས་པ་རྟོག་དེ་བཞིན་གཤེགས་པ་རྣམས་ཀྱིས་མིན། །ཇི་ལྟར་རྣམ་པ་གང་དག་གིས། །ཡུལ་ལ་མངོན་སུམ་འགྱུར་བ་དང། །རྣམ་པར་རྟོག་  
པ་རབ་འཇུག་དང། །ལྡོག་པ་བདག་ལ་བཤད་དུ་གསོལ། །ཁ་དོག་རྒྱས་དང་ལྡན་པའི་ཕྱིར། །སྤྲོས་པ་རྣམས་ཀྱིས་བསྡུས་པའི་གཟུགས་།མཐོང་ནས་ཕྱི་རོལ་དག་ཏུ་  
ཡང། །རྣམ་པར་རྟོག་པ་རབ་ཏུ་འཇུག་དེ་ཉིད་ཡོངས་སུ་ཤེས་པ་དང། །ཡང་དག་ཇི་བཞིན་དོན་མཐོང་ཕྱིར། །འཕགས་པའི་རིགས་དང་མཐུན་པ་ཡི། །སེམས་ནི་  
མངོན་པར་མི་འཇུག་གོ་འབྱུང་བ་རྣམས་ནི་མ་གཏོགས་པར། །དངོས་པོ་སྐྱེ་བ་མེད་པ་སྟེ། །རྟག་པར་འབྱུང་བ་འདྲ་བའི་སེམས། །མ་སྐྱེས་པར་ནི་རྣམ་པར་བསྒོམ། །རྣམ་  
  
  
རྣམ་པར་རྟོག་མེད་མཁས་པའོ་།རྣམ་པར་རྟོག་ལ་བརྟགས་གྱུར་ན། །གཉིས་མིན་མྱ་ངན་འདས་མ་ཡིན། །མི་སྐྱེ་བར་ནི་དམ་བཅས་པའི། །ཚུལ་ནི་སྒྱུ་མ་བཞིན་  
དུ་སྣང། །སྒྱུ་མ་རྒྱུ་མེད་བྱུང་བ་སྟེ། །གྲུབ་མཐའ་འདས་ཤིང་ཉམས་པར་འགྱུར། །ཐོག་མ་མེད་ནས་བསྒོམས་པ་ཡི། །སེམས་ནི་གཟུགས་བརྙན་བཞིན་དུ་སྣང། །དོན་ལྟ་བུ་སྟེ་དོན་  
མེད་མིན། །ཡང་དག་ཇི་བཞིན་རྣམ་པར་བསྒོམ། །མེ་ལོང་ལ་ནི་ཇི་ལྟར་གཟུགས། །གཅིག་དང་ཐ་དད་ཉིད་སྤངས་པ། །སྣང་སྟེ་དེ་ནི་མེད་པའང་མིན། །སྐྱེ་བའི་མཚན་ཉིད་དེ་བཞིན་  
ནོ༑ ༑དྲི་ཟ་སྒྱུ་མ་ལ་སོགས་དག་རྒྱུ་དང་རྐྱེན་ལ་ལྟོས་པ་ལྟར་།དེ་བཞིན་དངོས་པོ་ཐམས་ཅད་ཀྱི། །འབྱུང་བ་ཡིན་ཏེ་མི་འབྱུང་མེད། །བདག་དང་ཆོས་སུ་བརྟགས་པ་ཡིས། །རྣམ་  
པར་རྟོག་པ་སྐྱེས་བུ་ལྟར། །འཇུག་པ་རྣམ་པ་གཉིས་ཀྱིས་འཇུག་བྱིས་པ་རྣམས་ཀྱིས་མི་རྟོགས་སོ། །མ་ཚང་བ་དང་རྐྱེན་གྱི་དབང། །དེ་བཞིན་ཉན་ཐོས་དགྲ་བཅོམ་པ། །བདག་  
མཐུ་རག་ལས་རྒྱལ་བ་མང། །རེག་ལུས་ཉན་ཐོས་ལྔ་པོར་བཤད་།དུས་གཞན་དུ་ནི་ཞིག་པ་དང། །དོན་དམ་དུ་དང་ཕན་ཚུན་དང་།མི་རྟག་པ་ནི་རྣམ་པ་བཞི། །བྱིས་པ་མི་མཁས་  
རྟོག་པར་བྱེད། །ཡོན་ཏན་རྡུལ་ཕྲན་རང་བཞིན་རྒྱུས། །བྱིས་པ་མཐའ་གཉིས་ལྷུང་བ་དག་ཡོད་དང་མེད་པའི་ཕྱོགས་འཛིན་ཕྱིར་།ཐར་བ་ཡི་ནི་ཐབས་མི་ཤེས། །ཇི་ལྟར་བྱིས་པ་སོར་  
  
  
༄༅། །མོའི་རྩེར། །ཟླ་བར་འཛིན་ཏེ་གཞན་དུ་མིན། །ཇི་ལྟར་ཡི་གེར་ཆགས་པའི་རྣམས། །ང་ཡི་དེ་བཞིན་ཉིད་མི་རྟོགས། །འབྱུང་བ་མཚན་ཉིད་མི་མཐུན་པ།།  
གཟུགས་ཀྱི་དངོས་པོ་བསྐྱེད་པ་སྟེ། །དེ་ནི་འབྱུང་བ་གནས་པ་ཡིན་།འབྱུང་འགྱུར་འབྱུང་བས་མ་བྱས་སོ། །མེ་ནི་གཟུགས་ལ་སྲེག་པར་བྱེད། །སྤྲུལ་པའི་རང་བཞིན་ཆུ་ཡི་ཁམས།།  
རླུང་ནི་གཟུགས་ལ་འདོར་བྱེད་པ། །འབྱུང་བས་ཇི་ལྟར་སྐྱེ་བར་འགྱུར། །རྣམ་པར་ཤེས་དང་གཟུགས་ཕུང་པོ། །དེ་ནི་གཉིས་ཏེ་ལྔ་མ་ཡིན། །ཕུང་པོའི་རྣམ་གྲངས་ཐ་དད་པ། །  
ངས་ནི་རྣམ་པ་བརྒྱར་ཡང་བཤད། །སེམས་དང་སེམས་བྱུང་བྱེ་བྲག་ནི། །འཇུག་པ་རབ་ཏུ་འཇུག་པ་ཡིན། །གཟུགས་ཀྱི་རྣམ་པར་འདྲེས་པ་སྟེ། །འབྱུང་ལས་གྱུར་མིན་སེམས་  
གཟུགས་སོ། །སྔོ་ལ་སོགས་པ་ཟླ་ཡིས་དཀར། །དཀར་ལ་སོགས་པའི་ཟླ་ཡིས་སྔོ། །རྒྱུ་དང་འབྲས་བུ་བསྐྱེད་པ་དང། །ཡོད་དང་མེད་དང་སྟོང་པ་ཉིད། །གྲུབ་བྱེད་གྲུབ་དང་  
བསྒྲུབ་བྱ་དང། །གྲང་དྲོ་མཚན་དང་མཚན་གཞི་དང། །དེ་ལ་སོགས་པ་ཐམས་ཅད་ནི། །རྟོག་གེ་ཅན་གྱིས་མ་བསྒྲུབས་སོ། །སེམས་དང་ཡིད་དང་རྣམ་ཤེས་དྲུག་དེ་དག་  
བདག་དང་ལྡན་པ་སྟེ། །གཅིག་དང་ཐ་དད་བྲལ་བ་ཡི། །ཀུན་གཞི་དེ་ནི་རབ་ཏུ་འཇུག་གྲངས་ཅན་གཅེར་བུ་ཁྱད་པར་ཅན། །དབང་ཕྱུག་སྨྲས་པའི་རྟོག་གེ་པ། །ཡོད་དང་མེད་  
  
  
།དབེན་པའི་དོན་གྱིས་རྣམ་པར་སྤངས་།དབྱིབས་དང་བྱད་ཀྱི་བྱེ་བྲག་དག་འབྱུང་ལས་སྐྱེས་ཏེ་འབྱུང་བ་མིན། །མུ་སྟེགས་ཅན་ནི་འབྱུང་འགྱུར་དང། །འབྱུང་བ་  
རྣམས་ཀྱང་སྐྱེ་བར་སྨྲ། །དེ་ལས་གང་གཞན་མུ་སྟེགས་ཅན། །རྒྱུ་ལས་མ་སྐྱེས་རྟོག་པར་བྱེད། །ཡོད་མེད་ཕྱོགས་ལས་རྟེན་པའི་རྣམས་།རྨོངས་པས་ཁོང་དུ་མི་ཆུད་དོ། །སེམས་དང་  
ལྷན་ཅིག་ལྡན་པ་སྟེ། །ཡིད་ལ་སོགས་དང་བྲལ་བ་ཡིན། །རྣམ་དག་མཚན་ཉིད་སེམས་ཅན་ནི། །ཡེ་ཤེས་དང་ནི་ལྷན་ཅིག་གནས། །གཟུགས་དང་ལས་ནི་གང་ཡོད་དང། །ཕུང་པོ་ཡུལ་གྱི་  
རྒྱུས་བྱུང་དང། །སེམས་ཅན་རྣམས་ཀྱང་ཉེར་ལེན་མེད། །གཟུགས་མེད་པ་ན་མི་གནས་སོ། །སེམས་ཅན་མེད་པར་གྱུར་པའི་ཕྱིར། །སེམས་ཅན་སྨྲ་ལ་བདག་མེད་གྱུར། །རྣམ་པར་ཤེས་པའང་མི་འབྱུང་ཕྱིར།།  
བདག་མེད་སྨྲ་བ་ཆད་པར་གྱུར། །དེ་ཡི་གནས་པ་བཞི་པོ་རྣམས་།གཟུགས་མེད་པར་ནི་ཇི་ལྟར་ཡོད། །ཕྱི་ནང་དངོས་པོ་མེད་པའི་ཕྱིར། །རྣམ་པར་ཤེས་པ་མི་འཇུག་གོ་སྲིད་  
པ་བར་མའི་ཕུང་པོ་རྣམས། །རྟོག་གེ་ཅན་རྣམས་འདོད་པ་ལྟར། །དེ་བཞིན་གཟུགས་མེད་པར་སྐྱེས་པའི། །སྲིད་པའི་གཟུགས་ནི་མེད་དམ་ཅི་།སེམས་ཅན་རྣམ་ཤེས་མེད་  
ན་ནི༑ ༑ནན་ཏན་མ་བྱས་ཐར་པར་འགྱུར། །མུ་སྟེགས་སྨྲ་བ་ཐེ་ཚོམ་མེད། །རྟོག་གེ་ཅན་གྱིས་མི་ཤེས་སོ། །དེ་ན་གཟུགས་ཀྱང་ཡོད་པ་སྟེ། །གཟུགས་མེད་པ་ལ་ལྟ་བ་མེད། །དེ་  
  
  
༄༅། །མེད་པས་ན་གྲུབ་མཐའ་མེད། །ཐེག་པ་མེད་ཅིང་འགྲོ་བ་མེད། །དབང་པོ་རྣམས་དང་ལྡན་པ་ཡི། །བག་ཆགས་ལས་བྱུང་རྣམ་ཤེས་པ། །རྣམ་པ་  
བརྒྱད་ལས་ཕྱོགས་གཅིག་ནི། །སྐད་ཅིག་དུས་སུ་མི་འཛིན་ཏོ། །ཇི་ལྟར་གཟུགས་ནི་མི་འཇུག་ལྟར། །དབང་པོ་རྣམས་དང་དབང་མི་འཇུག་དེ་ཕྱིར་བཅོམ་ལྡན་འདས་  
ཀྱིས་ཀྱང། །དབང་པོ་ལ་སོགས་སྐད་ཅིག་བཤད། །གཟུགས་ནི་རྟོག་པར་མ་གྱུར་པར། །རྣམ་པར་ཤེས་པར་ཇི་ལྟར་འཇུག་རྣམ་པར་ཤེས་པར་མ་ཞུགས་  
ན༑ ༑ཇི་ལྟར་འཁོར་བ་སྐྱེས་པར་འགྱུར། །སྐྱེས་མ་ཐག་ཏུ་འཇུག་པར་ནི། །རྣམ་པར་འདྲེན་པ་མི་འཆད་དོ། །དངོས་པོ་རྣམས་ཀྱི་རྣམ་རྟོག་པ། །འགྲོ་བར་བར་ཆད་  
མེད་པར་གཡོ། །དབང་པོ་རྣམས་དང་དབང་པོའི་དོན། །མཁས་ལ་མ་ཡིན་གླུན་པོ་ལ། །བྱིས་པ་རྣམས་ནི་མིང་གིས་འཛིན། །འཕགས་པ་མིང་གིས་དོན་ལ་  
མཁས། །དྲུག་པོ་ལ་ནི་ཉེར་ལེན་མེད། །ཉེར་ལེན་བཅས་པ་མི་ཟིན་ཏོ་།ཡོད་པའི་ཉེས་དང་རྣམ་བྲལ་བ། །བྱེ་བྲག་མི་འབྱེད་འཕགས་པ་སྨྲ། །ཤེས་པ་སྤངས་  
པའི་རྟོག་གེ་པ། །རྟག་དང་ཆད་པས་འཇིགས་པ་དག་འདུས་བྱས་འདུས་མ་བྱས་ལ་བདག་བྱིས་པ་བྱེ་བྲག་མི་བྱེད་དོ། །གཅིག་པ་ལ་ཡང་སྦྱིན་པ་ཡོད། །ཐ་དད་པ་  
  
  
།སེམས་དང་ལྷན་ཅིག་གཅིག་པ་སྟེ། །ཡིད་ལ་སོགས་དང་ཐ་དད་དོ། །སེམས་དང་སེམས་ལས་བྱུང་བསྒྲགས་པའི་།སྦྱིན་པ་གང་ཚེ་ཉེར་ལེན་ལས། །དབྱེ་ན་  
དེ་ལ་ཇི་ལྟར་ན། །གཅིག་པར་ཁོང་དུ་ཆུད་པར་བྱ། །ཉེར་ལེན་བཅས་པའི་དམིགས་པ་ནི། །ལས་དང་ཚེ་དང་བྱེད་སོགས་པས། །འདྲ་དང་མི་འདྲ་ཚུལ་རྣམས་ཀྱིས། །མེད་  
བཞིན་དུ་ནི་སྒྲུབ་པར་བྱེད། །ཇི་ལྟར་བསྲེག་བྱ་སྲེག་བྱེད་ལ། །མེ་ནི་ཅིག་ཅར་སྲེག་པ་བཞིན། །དེ་བཞིན་ཉེར་ལེན་བཅས་པའི་བདག་ཅི་ཕྱིར་རྟོག་གེ་ཅན་མི་སྟོན། །རྟག་ཏུ་  
སྐྱེས་དང་མ་སྐྱེས་ཀྱང། །སེམས་ནི་ཤིན་ཏུ་འོད་གསལ་ན། །བདག་བསྒྲུབས་པ་ཡི་དཔེ་དག་ཏུ། །ཅི་ཕྱིར་རྟོག་གེ་ཅན་མི་བྱེད། །རྟོག་གེ་ཅན་ནི་ཚུལ་སྤངས་པ། །རྣམ་ཤེས་ཐིབས་  
པོར་རྨོངས་པ་དག་བདག་ཏུ་སྨྲ་བར་བྱེད་འདོད་པས། །ཕན་ཚུན་དག་ཏུ་རབ་ཏུ་རྒྱུག་སོ་སོ་རང་རིག་རྟོགས་བྱ་བ། །བདག་ནི་རྣམ་དག་མཚན་ཉིད་དོ། །དེ་བཞིན་གཤེགས་པའི་  
སྙིང་པོ་དེ། །རྟོག་གེ་ཅན་གྱི་སྤྱོད་ཡུལ་མིན། །ཉེར་ལེན་ཉེ་བར་ལེན་བྱེད་ཀྱི། །བྱེ་བྲག་དང་ནི་ཕུང་པོ་ཡི། །མཚན་ཉིད་གལ་ཏེ་ཤེས་གྱུར་ན། །ཚུལ་གྱི་ཡེ་ཤེས་སྐྱེ་བར་འགྱུར། །མུ་  
སྟེགས་ཅན་གྱིས་བརྗོད་པ་ནི། །ཀུན་གཞི་སྙིང་པོ་ལྟ་བུ་བསམ་།བདག་དང་ལྷན་ཅིག་ལྡན་པའི་ཆོས། །རབ་ཏུ་བརྗོད་པ་མ་བྱས་སོ་།དེ་དག་རབ་ཏུ་ཕྱེ་བས་ན། །རྣམ་པར་ཐར་དང་  
  
  
༄༅། །བ་དེ་ན་མཐོང་ན། །སྒོམ་དང་མཐོང་བས་སྤང་བ་ཡི་།ཉོན་མོངས་རྣམས་ཀྱང་སྦྱང་བ་ཡི། །སེམས་ནི་རང་བཞིན་འོད་གསལ་ཏེ། །དེ་བཞིན་གཤེགས་  
པའི་སྙིང་པོ་དག་སེམས་ཅན་རྣམས་ཀྱི་ཉེར་ལེན་ནི། །མཐའ་དང་མཐའ་མེད་སྤངས་པའོ། །བྱི་དོར་བྱས་པས་གསེར་མདོག་དང། །ས་ལེ་སྦྲམ་དང་ཁར་དག་ཇི་ལྟར་  
མཐོང་བ་དེ་བཞིན་དུ། །ཕུང་པོ་རྣམས་ལ་སེམས་ཅན་ནོ། །གང་ཟག་མེད་ཅིང་ཕུང་པོ་མེད། །སངས་རྒྱས་ཡེ་ཤེས་ཟག་མེད་པ། །རྟག་ཏུ་ཞི་བའི་རྣམས་བསྒོམས་ཏེ། །དེ་ལ་  
བདག་ནི་སྐྱབས་སུ་མཆི། །སེམས་ཀྱི་རང་བཞིན་འོད་གསལ་བ། །ཡིད་ལ་སོགས་པའི་ཉོན་མོངས་དང། །བདག་དང་ལྷན་ཅིག་ལྡན་པར་ནི། །སྨྲ་བའི་མཆོག་གིས་རབ་ཏུ་  
བསྟན། །སེམས་ནི་རང་བཞིན་འོད་གསལ་བ། །དེ་ལས་གཞན་པ་ཐོག་མ་མེད། །དེ་དག་གིས་ནི་བསགས་པའི་ལས། །དེས་ནི་དེ་གཉིས་ཉོན་མོངས་འགྱུར། །ཐོག་མ་མེད་  
པའི་གློ་བུར་གྱི། །ཉོན་མོངས་རྣམས་དང་ལྡན་པས་ན། །རང་བཞིན་འོད་གསལ་བདག་ཉོན་མོངས། །རས་དང་འདྲ་བར་དག་པར་འགྱུར། །ཇི་ལྟར་གོས་སམ་གསེར་ཡང་རུང། །  
དྲི་མ་མེད་ཕྱིར་ཉེས་སྤངས་བཞིན། །གནས་ཤིང་འཇིག་པར་མི་འགྱུར་ཏེ། །ཉེས་མེད་བདག་ཉིད་དེ་བཞིན་ནོ། །རྔའམ་དུང་ངམ་པི་ཝང་ལ། །སྒྲ་སྙན་ཕུན་སུམ་ཚོགས་པ་  
  
  
མི་མཁས་ལ་ལ་ཚོལ་བར་བྱེད། །དེ་བཞིན་གང་ཟག་ཕུང་པོ་ལའོ། །ས་ལ་གཏེར་དང་ནོར་བུ་དང། །དེ་བཞིན་དུ་ནི་ཆུ་རྣམས་ཀྱང། །ཡོད་བཞིན་དུ་ཡང་མི་སྣང་བ། །དེ་བཞིན་  
གང་ཟག་ཕུང་པོ་ལའོ། །སེམས་དང་སེམས་ལས་བྱུང་ཚོགས་དང་།བདག་གི་ཡོན་ཏན་ཕུང་པོ་ལྡན། །མི་མཁས་པས་ནི་མི་ཤེས་ཏེ། །དེ་བཞིན་གང་ཟག་ཕུང་པོ་ལའོ། །ཇི་ལྟར་སྤྲུམ་  
པར་གྱུར་བའི་བུ། །ཡོད་བཞིན་དུ་ཡང་མི་སྣང་བ། །དེ་བཞིན་བདག་ཉིད་ཕུང་པོ་ལ། །རིག་པ་མི་ཤེས་པས་མི་མཐོང། །ཇི་ལྟར་སྨན་གྱི་གསོད་པ་དང། །ཇི་ལྟར་མེ་ནི་ཤིང་རྣམས་  
ལ༑ ༑རིགས་པ་མི་ཤེས་པས་མི་མཐོང། །དེ་བཞིན་གང་ཟག་ཕུང་པོ་ལའོ། །དངོས་པོ་རྣམས་ལ་མི་རྟག་དང། །སྟོང་པ་ཉིད་ཀྱང་ཡོད་བཞིན་དུ། །མི་མཁས་རྣམས་ཀྱིས་མི་མཐོང་  
བ༑ ༑དེ་བཞིན་གང་ཟག་ཕུང་པོ་ལའོ། །ས་དང་དབང་དང་མངོན་ཤེས་དང། །བླ་མ་ཡི་ནི་དབང་བསྐུར་དང། །ཏིང་ངེ་འཛིན་གྱི་ཁྱད་པར་རྣམས། །བདག་མེད་ན་ནི་མེད་པ་ཡིན། །  
གང་ཚེ་འཇིག་བྱེད་སོང་ནས་ནི། །གལ་ཏེ་ཡོད་ན་སྟོན་ཅེས་ཟེར་།རང་གི་རྣམ་རྟོག་སྟོན་ཅིག་ཅེས། །དེ་ལ་མཁས་པས་བསྒོ་བར་བྱ་།སངས་རྒྱས་ཆོས་ལ་གནོད་བྱེད་པ། །ཡོད་མེད་  
ཕྱོགས་ལ་ལྟ་བ་ཡི། །བདག་མེད་སྨྲ་དང་སྨྲ་མི་བྱ། །དགེ་སློང་ལས་ལ་སྤང་བར་བྱ། །བདག་མེད་ནགས་ཚལ་སྲེག་བྱེད་ཅིང། །མུ་སྟེགས་ཉེས་ལས་རྣམ་གྲོལ་བ། །དུས་མཐའི་  
  
  
༄༅། །མེ་ནི་འབར་བ་བཞིན། །བདག་ཏུ་སྨྲ་འདི་རབ་ཏུ་འབར་།ཁཎྜ་སྦྲང་རྩི་ཁ་ར་དང། །མར་དང་ཏིལ་ལ་སོགས་པ་དང་།དེ་དག་རང་གི་རོ་ཡོད་ཀྱང།།  
མ་མྱངས་བར་དུ་རྟོགས་མི་འགྱུར། །ཕུང་པོ་མཐོང་བ་རྣམས་ལ་བདག་རྣམ་པ་ལྔར་ནི་གཟུང་བྱས་ཀྱང། །མི་མཁས་རྣམས་ཀྱིས་མི་མཐོང་སྟེ། །མཁས་པས་  
མཐོང་ནས་རྣམ་པར་གྲོལ། །རིག་སྔགས་ལ་སོགས་དཔེ་རྣམས་ཀྱིས་།སེམས་ནི་རྟོགས་པར་མི་ནུས་ཏེ། །གང་ལ་གང་ཕྱིར་གང་དོན་དུ་།འདུས་པ་རྣམས་ནི་མི་རྟོགས་  
སོ༑ ༑ཆོས་རྣམས་མཚན་ཉིད་མི་འདྲ་སྟེ། །སེམས་གཅིག་པོ་ནི་མི་བཟུང་ངོ། །རྒྱུ་མེད་པ་དང་མི་འཇུག་པར། །རྟོག་གེ་པ་ལ་ཉེས་པར་འགྱུར། །སེམས་ཀྱི་རྗེས་ལྟ་རྣལ་  
འབྱོར་པ། །སེམས་རྣམས་ཀྱིས་ནི་སེམས་མི་མཐོང། །མཐོང་བྱེད་སྣང་ལས་བྱུང་བ་ན། །སྣང་བ་ཅི་ཡི་རྒྱུ་ལས་འབྱུང། །ང་ནི་ཀཱཏྱཱ་ཡ་ནའི་རིགས། །གཙང་མའི་གནས་ནས་  
བྱུང་བ་སྟེ། །མྱ་ངན་འདས་པའི་གྲོང་འགྲོ་བའི། །ཆོས་ནི་སེམས་ཅན་རྣམས་ལ་སྟོན། །འདི་ནི་སྔོན་གྱི་ལམ་ཡིན་ཏེ། །ང་དང་དེ་བཞིན་གཤེགས་རྣམས་ཀྱིས། །སྟོང་ཕྲག་  
གསུམ་གྱི་མདོ་རྣམས་ཀྱིས། །མྱ་ངན་འདས་པ་ཤིན་ཏུ་བཤད། །འདོད་པའི་ཁམས་དང་གཟུགས་མེད་དུ། །སངས་རྒྱས་རྣམ་པར་འཚང་མི་རྒྱ། །གཟུགས་ཀྱི་  
  
  
།འདོད་ཆགས་བྲལ་ཁྱོད་འཚང་རྒྱའོ་།འཆི་བའི་རྒྱུ་ནི་ཡུལ་མ་ཡིན། །རྒྱུ་ནི་ཡུལ་ལ་འཆིང་བ་སྟེ། །ཡེ་ཤེས་ཀྱིས་ནི་ཉོན་མོངས་བསད། །འདི་ནི་  
བརྟུལ་ཞུགས་རལ་གྲིའི་སོ། །བདག་མེད་སྒྱུ་མ་ལ་སོགས་པའི། །ཆོས་རྣམས་ཇི་ལྟར་ཡོད་མེད་འགྱུར། །བྱིས་པ་རྣམས་ལ་ཡང་དག་སྣང་།བདག་མེད་ཉིད་ནི་ཇི་ལྟར་མེད།།  
བྱས་པ་དང་ནི་མ་བྱས་ཕྱིར། །རྒྱུ་ནི་འཇུག་པར་བྱེད་པ་མེད་།འདི་དག་ཐམས་ཅད་མ་སྐྱེས་ཏེ། །བྱིས་པ་རྣམས་ཀྱིས་མི་ཤེས་སོ་།རྒྱུ་ཡི་རྣམས་ནི་མ་སྐྱེས་ཏེ། །རྐྱེན་རྣམས་དེ་དག་  
བྱས་པའོ། །དེ་གཉིས་བསྐྱེད་པ་མ་ཡིན་ན། །རྒྱུ་རྣམས་ཀྱིས་ནི་ཇི་ལྟར་བརྟག་སྔ་ཕྱི་དང་ནི་ཅིག་ཅར་ཡང། །རྟོག་གེ་རྣམས་ཀྱང་རྒྱུར་སྟོན་ཏོ། །སྣང་དང་སློབ་མ་རྫས་སོགས་  
ཀྱིས༑ ༑དངོས་པོ་རྣམས་ཀྱི་སྐྱེ་བ་འཆད། །མངོན་པར་འདུ་བྱེད་མཚན་རྣམས་ཀྱིས། །སངས་རྒྱས་མཚན་ལྡན་མ་ཡིན་ཏེ། །དེ་དག་འཁོར་ལོས་བསྒྱུར་ཡོན་ཏན། །དེས་ནི་  
སངས་རྒྱས་མི་བརྗོད་དོ། །སངས་རྒྱས་མཚན་ནི་ཡེ་ཤེས་ཏེ། །ལྟ་བའི་ཉེས་པས་རྣམ་སྤངས་པ། །སོ་སོ་རང་རིག་ལྟ་བས་རྟོགས་།ཉེས་པ་ཐམས་ཅད་རྣམ་འཇོམས་  
པའོ༑ ༑འོ་ན་ལྐུག་ལོང་བ་ཞར་བ་དང། །རྒན་པ་དག་ནི་ཤར་གཉེར་དང། །བྱིས་པ་རྣམས་ལ་བྱེ་བྲག་ཏུ། །ཚངས་པར་སྤྱོད་པ་མེད་པའོ། །བསྒྲིབས་དང་གསལ་དང་ལྷ་  
  
  
༄༅། །ཡི་ནི༑ ༑མཚན་རྣམས་ཀྱིས་ནི་འཁོར་ལོས་བསྒྱུར། །གསལ་བ་ལ་ལ་རབ་ཏུ་འབྱུང། །གཉིས་པོ་གཞན་ནི་བག་མེད་པའོ། །རྒྱས་དང་གཟེག་ཟན་  
ཁྱུ་མཆོག་དང། །སེར་སྐྱ་ཤཱཀྱའི་གཙོ་བོ་རྣམས། །ང་ནི་མྱ་ངན་འདས་འོག་ཏུ། །དེ་ལ་སོགས་པ་འབྱུང་བར་འགྱུར། །མྱ་ངན་ང་འདས་ལོ་བརྒྱ་ན། །རྒྱས་དང་ཁུར་འཕེལ་  
དེ་བཞིན་དུ། །པཎ་ཌ་བ་དང་ཀོ་འུར་བ། །དགའ་བོའི་འོག་ཏུ་མོའུ་རི་འབྱུང། །མོའུ་རྱ་དགའ་བོ་སྐྱབས་འོག་ཏུ། །ཀླ་ཀློ་རྒྱལ་པོའི་ཐ་ཤལ་རྣམས། །ཀླ་ཀློའི་རྗེས་ལ་མཚོན་  
གྱིས་འཁྲུག་མཚོན་གྱི་རྗེས་ལ་རྩོད་དུས་སོ། །རྩོད་པའི་དུས་ཀྱི་ཐ་མ་ལ། །འཇིག་རྟེན་དམ་ཆོས་མི་སྒོམ་མོ། །དེ་ལ་སོགས་པ་འདས་པ་དག་འགྲོ་བ་འཁོར་ལོ་བཞིན་དུ་  
འཁོར། །མེ་དང་ཉི་མར་ཕྲད་པའི་ཕྱིར། །འདོད་པའི་ཁམས་ནི་བསྲེགས་ནས་ཀྱང། །གང་ལ་འཇིག་རྟེན་གནས་གྱུར་པར། །ཕྱི་ནས་ལྷ་རྫས་གནས་སུ་འགྱུར། །རིགས་  
བཞི་མི་མགོན་དབང་པོ་དང། །དྲང་སྲོང་རྣམས་དང་ཆོས་ཀྱང་སྟེ། །རིག་བྱེད་ཆོས་སྦྱིན་མཆོད་སྦྱིན་དང། །ཆོས་ཀྱི་རྣམས་ནི་འབྱུང་བར་འགྱུར། །གཏམ་དང་སྲུང་ལ་  
སོགས་པ་དང། །རྐྱང་པ་རྟོགས་བྱེད་འགྲེལ་པ་དང། །འདི་སྐད་བདག་གིས་ཐོས་སོགས་པས། །འཇིག་རྟེན་ཤིན་ཏུ་རྨོངས་པར་འགྱུར། །ཤིན་ཏུ་བཅོས་ཤིང་བཅག་བྱས་  
  
  
༑སྟེང་ནས་ཁ་དོག་སྦྱར་བར་བྱ། །སྔོ་དང་ལྕི་བ་འདམ་སོགས་པས། །སྣམ་བུ་ཤིན་ཏུ་བྲི་བར་བྱ། །ལུས་ནི་གོས་རྣམས་ཀྱིས་བཀྲ་བ། །མུ་སྟེགས་མཚན་མ་སྤངས་པ་ཡི། །  
རྣལ་འབྱོར་ཅན་གྱིས་བསྟན་པ་བཤད། །དེ་ནི་སངས་རྒྱས་རྒྱལ་མཚན་ནོ། །ཚགས་ཀྱིས་བཙགས་པའི་ཆུ་ཡང་བཏུང། །རྐེད་པའི་སྲད་བུ་བཅིང་བར་བྱ། །དུས་སུ་འོས་  
པར་གྱུར་པ་དང། །དམའ་བ་སྤངས་པའི་སློང་མོ་ཟས། །མཐོ་རིས་ནས་ནི་ལྷ་རྫས་འབྱུང། །གཉིས་པོ་གཞན་ནི་མི་ལས་འབྱུང། །རིན་ཆེན་མཚན་རྣམས་ཕུན་སུམ་ཚོགས།།  
ལྷར་སྐྱེས་བ་ཡི་འགྲོ་བའི་དབང། །མཐོ་རིས་ཕན་བྱེད་ཆོས་སྟོན་པ། །གླིང་བཞི་རྣམས་ལ་རབ་ཏུ་སྤྱོད། །ཤིན་ཏུ་ཡུན་རིང་གླིང་སྤྱད་ནས། །སྲེད་པས་རྣམ་པར་འཇིག་པར་  
འགྱུར། །བྱིས་པའི་དུས་དང་སྐྱབས་བྱུང་དུས། །གཉིས་པོ་གཞན་དང་རྩོད་པ་སྟེ། །ང་དང་གཞན་ནི་བྱས་དུས་ལ། །ཤཱཀྱ་སེང་གེ་རྩོད་པའི་དུས། །དུས་གྲུབ་པ་དང་ཤཱཀྱའི་  
སྲས༑ ༑འཇུག་སེལ་རྒྱས་དང་དབང་ཕྱུག་དང། །དེ་ལ་སོགས་པའི་མུ་སྟེགས་ཅན། །མྱ་ངན་འདས་འབྱུང་བར་འགྱུར། །འདི་སྐད་བདག་གིས་ཐོས་ལ་སོགས། །  
ཤཱཀྱ་སེང་གེའི་བཤད་པ་ཡིན། །སྒྲུབ་དང་སྔོན་ཆད་བྱུང་བ་དག་དེ་དག་རྒྱས་པའི་ཡིན་པར་འགྱུར། །འཇུག་སེལ་དང་ནི་དབང་ཕྱུག་ཀྱང། །འབྱིན་པར་བྱེད་པ་འཆད་པར་འགྱུར།།  
  
  
༄༅། །མྱ་ངན་ང་འདས་ཕྱིན་ཆད་ནི། །དེ་ལྟ་བུ་ལ་སོགས་པར་འབྱུང། །ང་ཡི་མ་ནི་ནོར་ལྡན་ཏེ། །ཕ་ནི་བྲམ་ཟེ་སྐྱེ་དགུའི་བདག་ང་ནི་ཀཱཏྱཱ་ཡ་ནའི་རིགས།།  
མིང་ནི་རྡུལ་མེད་རྒྱལ་བའོ། །ཡབ་དང་མེས་དང་ང་བདག་ཀྱང་།ཡུལ་ནི་ཙམ་པར་སྐྱེས་པ་སྟེ། །མཚན་ནི་ཟླ་བ་སྐྱབས་ཞེས་བྱ་།ཟླ་བའི་རིགས་ལས་དེ་སྐྱེས་སོ། །ཐར་པར་  
ཞུགས་ཤིང་བརྟུལ་ཞུགས་སྤྱད། །ཚུལ་ཡང་རྣམ་པ་སྟོང་བཤད་ནས། །བློ་གྲོས་ཆེན་པོ་དབང་བསྐུར་ཏེ། །ལུང་བསྟན་བྱས་ནས་མྱ་ངན་འདའ། །ཆོས་ལ་བློ་ནི་སྦྱིན་པར་  
བྱ༑ ༑ཆོས་ཀྱིས་མེ་ཁལ་ལ་ལ་སྦྱིན། །མེ་ཁལ་སློབ་མ་ཞན་པས་ན། །བསྐལ་པའི་མཐར་ནི་འཇིག་པར་འགྱུར། །འོད་སྲུང་དང་ནི་ལོག་དད་སེལ། །འདྲེན་པ་གསེར་ཐུབ་  
རྣམས་དག་དང། །རྡུལ་མེད་ང་དང་གཞན་དག་དང། །དེ་དག་ཐམས་ཅད་བྱས་དུས་རྒྱལ། །དེ་ཡི་འོག་ཏུ་བྱས་དུས་ལ། །འདྲེན་པ་བློ་གྲོས་ཞེས་བྱ་བ། །ཤེས་བྱ་ལྔ་རྣམས་སྟོན་  
པའོ༑ ༑དཔའ་བོ་ཆེན་པོ་འབྱུང་བར་འགྱུར། །གཉིས་གཞན་ལ་མིན་སྐྱོབ་བྱུང་མིན། །རྩོད་དུས་ཕྱི་མའི་ཚེ་ལ་ཡང། །འཇིག་རྟེན་མགོན་པོ་འབྱུང་མི་འགྱུར། །བྱས་དུས་ལ་  
ནི་རྫོགས་འཚང་རྒྱ། །མི་ཕྲོག་པ་དང་ངོ་ཤེས་བྱ། །མ་དྲས་ཁ་ཚར་བཅས་པ་སྟེ། །རྨ་བྱའི་མདོངས་སུ་འདྲ་བ་ཡིས། །སྟེང་ཡོངས་རི་མོ་བྲི་བར་བྱ། །མདོངས་དང་མདོངས་ཀྱི་  
  
  
།སོར་གཉིས་སོར་གསུམ་ཚད་དུ་བྱ། །དེ་ལས་གཞན་དུ་བྲིས་ན་ནི། །བྱིས་པ་རྣམས་ཀྱང་ཆགས་པར་འགྱུར། །རྟག་པར་འདོད་ཆགས་མེ་ཞི་བྱ། །ཡེ་ཤེས་ཆུས་ནི་ཁྲུས་  
ཀྱང་བྱ། །རྣལ་འབྱོར་གྱིས་ནི་ནན་ཏན་དུ། །དུས་མཚམས་གསུམ་དང་སྡོམ་གསུམ་བྱས། །མདའ་དང་རྡོ་དང་ཤིང་ལ་སོགས། །འཕེན་ལ་སོགས་པས་བསྐྱོད་པ་དང། །གཅིག་  
འཕངས་ན་ནི་གཅིག་ལྷུང་འགྱུར། །དགེ་དང་མི་དགེ་དེ་བཞིན་ནོ་།གཅིག་པུ་མང་པོ་མ་ཡིན་ཏེ། །མི་འདྲའི་མཚན་ཕྱིར་གང་ནའང་མེད། །ལེན་པ་ཀུན་ནི་རླུང་དང་འདྲ། །སྦྱིན་པ་བྱེད་  
པ་ཞིང་བཞིན་ནོ། །གལ་ཏེ་གཅིག་པོ་མང་འགྱུར་ན། །ཐམས་ཅད་མ་བྱས་པར་འགྱུར་རོ། །བྱས་ན་རྣམ་པར་འཇིག་པར་འགྱུར། །འདི་ནི་རྟོག་གེ་ཅན་གྱི་ཚུལ། །དེ་ནི་མར་མེ་ས་  
བོན་འདྲ། །འདྲ་ཕྱིར་མང་དུ་ག་ལ་འགྱུར། །དེ་ལྟ་བུར་ན་མང་དུ་འགྱུར། །དེ་ནི་རྟོག་གེ་པ་ཡི་ཚུལ། །ཏིལ་ལས་བལ་སྲན་སྐྱེ་མི་འགྱུར། །འབྲས་ནི་ནས་ཀྱི་རྒྱུ་ལས་མིན། །གྲོ་དང་  
འབྲུ་ཡི་རྣམ་པ་དག་གཅིག་ནི་ཇི་ལྟར་མང་པོར་འགྱུར། །སྒྲ་བྱེད་པ་ནི་པ་ཎི་ནི། །རྐང་པའི་མིག་དང་ཆེ་དབང་དང། །ཚངས་པ་དང་ནི་གར་ག་དང། །འཇིག་རྟེན་རྒྱང་པ་ན་བྱེད་པ་  
འབྱུང༑ ༑ཀཱཏྱཱ་ཡ་ན་མདོ་བྱེད་པ། །མཆོད་སྦྱིན་བལ་ཀ་དེ་བཞིན་ཏེ། །བཧུ་དཧུ་ཀ་དང་སྐར་མཁན་དག་རྩོད་པའི་དུས་ན་འབྱུང་བར་འགྱུར། །བསོད་ནམས་བྱས་པའི་འཇིག་རྟེན་  
  
  
༄༅། །གྱི༑ ༑སྐྱེ་དགུའི་དཔལ་གྱི་སྟོབས་ཅན་འབྱུང། །ཆོས་ཀུན་ལ་ནི་སྲུང་བྱེད་པ། །རྒྱལ་པོ་སྟོབས་ཅན་ས་གཏོང་བའོ། །གྲོག་མའི་མཁར་དང་སྲན་ཆུང་  
མིག་གྱ་གྱུ་ཅན་དང་རྟ་འཛིན་བུ། །ཁྱུ་མཆོག་དཔལ་ཆེན་རྣམས་དག་ཀྱང། །མ་འོངས་དུས་ན་འབྱུང་བར་འགྱུར། །དོན་གྲུབ་པ་དང་ཤཱཀྱའི་བུ། །ཡང་དག་མཐའ་དང་ཕུང་པོ་  
ལྔ༑ ༑ཚིག་སྟོབས་ཅན་དང་ཡིད་གཞུངས་པ། །ཕྱི་མའི་དུས་ན་འབྱུང་བར་འགྱུར། །ནགས་ཀྱི་གནས་ན་འདུག་པའི་ཚེ། །དབྱུ་གུ་ཤིང་དང་པགས་པ་དང། །རྐེད་ཆིངས་དང་  
ནི་རིལ་པ་རྣམས། །ང་ལ་ཚངས་པ་སྦྱིན་པར་བྱེད། །རྣལ་འབྱོར་ལྡན་པ་ཆེན་པོ་སྟེ། །ཐུབ་པ་རྡུལ་མེད་ཅེས་བྱ་བའི། །ཐར་པ་ཆད་པའི་སྟོན་པར་འགྱུར། །འདི་ནི་ཐུབ་  
པའི་རྒྱལ་མཚན་ཞེས། །ཚངས་པ་ཚངས་པ་བརྒྱ་རྣམས་དང་།ལྷ་རྣམས་མང་པོར་བཅས་པ་ཡི། །ང་ལ་མཁའ་ལས་འཕགས་པོར་ནས་།དབང་ལྡན་དེ་ཉིད་མི་སྣང་  
འགྱུར། །དབང་པོ་ལྷ་དང་བཅས་པ་དང། །འཕགས་སྐྱེས་པོ་ལ་སོགས་པ་ཡི། །སྣ་ཚོགས་གོས་དང་སློང་སྣོད་ཀུན། །ནགས་ཀྱི་གནས་སུ་ང་ལ་འདུལ། །མི་སྐྱེ་སྨྲ་བའི་  
རྒྱུར་འདོད་པ། །སྐྱེས་སམ་སྐྱེས་པར་འགྱུར་ཡང་རུང། །མ་སྐྱེས་པ་ནི་སྒྲུབ་པར་འགྱུར། །ཚིག་ཙམ་དུ་ནི་བརྗོད་པ་ཡིན། །སེམས་དེ་འབྱུང་བར་བྱེད་པ་ཡི། །རྒྱུ་ནི་མ་རིག་  
  
  
།ཇི་སྲིད་གཟུགས་དག་མི་ཤེས་པ། །དེ་སྲིད་པར་དུ་དེ་གནས་ཅི། །ཞིག་པར་གྱུར་མ་ཐག་ཏུ་ནི། །སེམས་ནི་གཞན་རྣམས་རབ་འབྱུང་སྟེ། །གཟུགས་ན་དུས་སུ་མི་གནས་  
ན༑ ༑ཅི་ལ་དམིགས་ཏེ་འབྱུང་བར་འགྱུར། །གང་ལས་གང་དུ་འཇུག་པ་ཡི། །སེམས་ནི་ལོག་པའི་རྒྱུ་ལས་བྱུང། །དེ་ནི་རབ་ཏུ་མ་གྲུབ་ན་།ཇི་ལྟར་སྐད་ཅིག་འཇིག་པར་རིག་  
རྣལ་འབྱོར་ཅན་གྱི་སྙོམས་འཇུག་དང། །གསེར་དང་རྒྱལ་བའི་རིང་སྲེལ་དང། །འོད་སྣང་གནས་ཀྱི་གཞལ་མེད་ཁང། །འཇིག་རྟེན་རྒྱུ་ཡིས་འཇིག་པར་མེད། །གནས་པ་རྣམས་  
དང་ཐོབ་པའི་ཆོས། །སངས་རྒྱས་ཡེ་ཤེས་ཕུན་སུམ་ཚོགས། །དགེ་སློང་ཉིད་དང་ཤེས་ཐོབ་རྣམས། །སྐད་ཅིག་མར་ནི་ཇི་ལྟར་མཐོང་།སྒྱུ་མ་དྲི་ཟའི་གྲོང་སོགས་ཀྱི། །གཟུགས་  
རྣམས་ཇི་ལྟར་སྐད་ཅིག་པ། །འབྱུང་བ་རྣམས་ནི་འབྱུང་འགྱུར་མིན་།འགྲོ་བར་འབྱུང་བཅང་མི་བྱེད། །སེམས་ནི་མ་རིག་རྒྱུ་ལས་བྱུང་།ཐོག་མ་མེད་ནས་བསགས་པ་ཡིན། །  
སྐྱེ་དང་འཇིག་དང་ཀུན་འབྲེལ་བར། །རྟོག་གེ་བ་དག་རབ་ཏུ་རྟོག་།གྲངས་ཅན་སྨྲ་བ་རྣམ་གཉིས་ཏེ། །གཙོ་བོ་ལས་ནི་འགྱུར་བ་དག་།གཙོ་བོ་ཡོད་ན་འབྲས་བུ་ཡོད། །འབྲས་བུ་  
བདག་ཉིད་རབ་ཏུ་སྒྲུབ། །གཙོ་བོ་དང་ནི་དངོས་འཇུག་པར། །ཡོན་ཏན་བྱེ་བྲག་རབ་ཏུ་བསྒྲགས། །རྒྱུ་དང་འབྲས་བུ་སྣ་ཚོགས་པ། །འགྱུར་བ་ལ་ནི་མེད་པ་ཡིན། །ཇི་ལྟར་དངུལ་  
  
  
༄༅། །ཆུ་དག་པ་ལ། །དྲི་མ་རྣམས་ཀྱིས་མི་ཆགས་པ། །དེ་བཞིན་ལུས་ཅན་ཐམས་ཅད་ཀྱི། །ཀུན་གཞི་གནས་ཀྱང་དག་པའོ་།ཤིང་ཀུན་དྲི་དང་སྒོག་པ་  
དང༑ ༑སྦྲུམ་མའི་བུར་ནི་མཐོང་བ་དང། །ལན་ཚྭ་ལ་སོགས་རོ་ཡོད་དང། །ཅི་ཕྱིར་ས་བོན་བཞིན་མི་འགྱུར། །དེ་ཉིད་དང་ནི་ཐ་དད་དང། །དེ་བཞིན་གཉིས་ཀ་གཉིས་མ་ཡིན། །  
ཡོད་པ་ཡི་ནི་རྒྱུ་མེད་དེ། །འདུས་བྱས་ལ་མེད་མེད་པ་མིན། །བདག་ནི་རྟ་དང་འདྲ་བར་ཡོད། །ཕུང་པོ་བ་ལང་ངོ་བོ་སྤངས། །འདུས་བྱས་འདུས་མ་བྱས་པ་ལ། །སྨྲར་མེད་  
བརྗོད་མེད་རང་བཞིན་ནོ། །ལུང་དང་རིགས་པས་ངན་པར་མཐོང་།རྟོག་གེའི་ལྟ་བས་དྲི་མར་བྱས། །ཕྱེ་བ་མེད་པར་བདག་ཏུ་སྨྲ་།རྒྱུ་མེད་མ་ཡིན་གཞན་ན་མེད། །དེ་དག་  
གི་ནི་ཉེས་བསགས་པ། །ཕུང་པོ་བདག་ཏུ་མི་བསྒོམ་སྟེ། །གཅིག་པ་དང་ནི་དེ་ལས་གཞན། །རྟོག་གེ་ཅན་གྱིས་མི་ཤེས་སོ། །མེ་ལོང་ཆུ་དང་མིག་རྣམས་ལ། །ཇི་ལྟར་གཟུགས་  
བརྙན་སྣང་འགྱུར་བ། །གཅིག་དད་ཐ་དད་བྲལ་བ་བཞིན། །དེ་བཞིན་གང་ཟག་ཕུང་པོ་ལའོ། །བསྒོམ་དང་རྣམ་བསྒོམ་བསམ་གཏན་པ། །ལམ་དང་བདེན་དང་མཐོང་བ་སྟེ། །  
དེ་རྣམས་གསུམ་ནི་རྣམ་བསྒོམས་ན། །ལྟ་བ་ངན་ལས་གྲོལ་བར་འགྱུར་།ཇི་ལྟར་མཐོང་ན་ཞིག་པའི་གློག་ཁྱིམ་གྱི་བུ་གའི་འཁོར་ལོ་ལྟར། །དེ་བཞིན་ཆོས་ཀུན་འགྱུར་  
  
  
༑བྱིས་པ་བཞིན་དུ་མ་རྟོག་ཅིག་དངོས་པོ་མེད་པས་མྱ་ངན་འདས། །བྱིས་པའི་སེམས་ནི་རྨོངས་པར་བྱེད། །ཇི་ལྟར་འདུག་བཞིན་མཐོང་བ་དང། །འཕགས་པས་མཐོང་བ་ཡིན་  
པའི་ཕྱིར། །སྐྱེ་བ་དང་ནི་འཇིག་བྲལ་ཞིང། །དངོས་པོ་ཡོད་དང་མེད་སྤངས་པ། །མཚན་ཉིད་མཚན་གཞི་བྲལ་བ་ཡི། །འགྱུར་བ་རྣམ་པར་བསྒོམ་པར་བྱ། །མུ་སྟེགས་ཅན་གྱི་སྨྲ་  
དང་བྲལ། །མིང་དང་དབྱིབས་ནི་སྤངས་གྱུར་པ། །ནང་གི་ལྟ་བའི་གནས་རྣམས་ཀྱི། །འགྱུར་བ་རྣམ་པར་བསྒོམ་པར་གྱིས། །རེག་པ་དང་ནི་གཟིར་བ་ཡིས། །ལྷ་དང་སེམས་ཅན་  
དམྱལ་བའི་ལུས། །བར་མ་དོ་ཡི་སྲིད་མེད་དེ། །རྣམ་པར་ཤེས་པས་བསྐྱེད་པ་ཡིན། །མངལ་སྒོའི་དྲོད་གཤེར་ལ་སོགས་པའི། །སྲིད་པ་བར་མར་འབྱུང་བ་དག་སེམས་ཅན་མང་  
པོ་སྣ་ཚོགས་བཞིན། །འགྲོ་དང་འགྲོ་བར་རྣམ་པར་བསྒོམས། །ལུང་དང་རིགས་པར་བྲལ་གྱུར་པ། །ཉོན་མོངས་ཕྱོགས་དང་ཟད་འཐོབ་བྱེད། །མུ་སྟེགས་ལྟ་བའི་སྨྲ་བ་ལ། །བློ་  
གྲོས་ཅན་གྱིས་མི་སྤྱད་དོ། །ཐོག་མར་ཉེ་བར་ལེན་པ་ལས། །བདག་ནི་ཕྱེ་བས་བྱེ་བྲག་དབྱེ། །མ་ཕྱེ་བྱེ་བྲག་འབྱེད་པ་ནི། །མོ་གཤམ་བུ་ལ་བྱེ་བྲག་འབྱེད། །འཕྲུལ་གྱིས་མཐོང་  
བ་སེམས་ཅན་རྣམས། །ཤའི་དང་ཤེས་རབ་རྣམ་པར་སྤངས། །ལུས་ཅན་ཀུན་གྱི་གཟུགས་ཡོད་པ། །འདུ་བྱེད་ཕུང་པོར་སྤངས་གྱུར་པའོ། །ཁ་དོག་བཟང་དང་ངན་གྱུར་ཅིང། །  
  
  
༄༅། །གྲོལ་དང་མ་གྲོལ་ཁྱད་གྱུར་པ། །ལྷ་རྫས་འདུ་བྱེད་གཏོགས་པ་ཡི། །འདུ་བྱེད་གནས་པ་རབ་ཏུ་མཐོང། །འགྲོ་བའི་མཚམས་སུ་གཟུགས་ལྡན་རྣམས། །  
རྟོག་གེ་ཅན་གྱི་སྤྱོད་ཡུལ་མིན། །མི་ཡི་ཡུལ་ལས་ང་འདས་ཏེ། །ངན་པའི་རྟོག་གེ་ཅན་གཞན་མིན། །བདག་མེད་ཡིད་ལ་སེམས་འབྱུང་ན། །ཅི་ལས་དེ་ནི་འབྱུང་བར་འགྱུར། །  
འབབ་ཆུ་མེ་མར་ས་བོན་བཞིན། །དེ་ཕྱིར་དེ་ཡི་འབྱུང་མི་བཤད་།རྣམ་པར་ཤེས་པ་མ་སྐྱེས་ལ། །མི་ཤེས་ལ་སོགས་མེད་པ་སྟེ། །དེ་མེད་པར་ནི་རྣམ་ཤེས་པ། །རྒྱུད་ཀྱི་  
སྐྱེ་བར་ཇི་ལྟར་འགྱུར། །དུས་གསུམ་དང་ནི་དུས་མེད་དང། །བརྗོད་པ་མེད་དང་རྣམ་པ་ལྔ། །དེ་ནི་སངས་རྒྱས་ཞེས་བྱ་བར། །རྟོག་གེ་ཅན་རྣམས་རབ་ཏུ་བརྗོད། །ཤེས་པ་འདུ་  
བྱེད་རྒྱུས་འབྱུང་བ། །འདུ་བྱེད་རྣམས་ཀྱིས་མི་བརྗོད་དེ། །འདུ་བྱེད་བསྒྲུབས་པའི་ཤེས་པ་ནི། །འདུ་བྱེད་དུ་ནི་གཏོགས་པ་འཛིན། །འདི་ཡོད་པས་ནི་འདི་འབྱུང་སྟེ། །རྐྱེན་  
རྣམས་ལ་ནི་རྒྱུ་མེད་པ། །གསལ་བར་བྱེད་པར་རབ་ཏུ་སྟོན། །དེ་མེད་པས་ན་བྱེད་པ་མེད། །རླུང་ནི་མེ་དང་སྤྲིན་དག་ལ། །སྐྱོད་པ་ཡིན་ཏེ་འབྱིན་པ་མིན། །བསྐྱོད་ནས་དེས་  
ནི་ཞིར་འགྱུར་ན། །ཇི་ལྟར་སེམས་ཅན་རབ་ཏུ་བསྒྲུབས། །འདུས་བྱས་འདུས་མ་བྱས་པ་ནི། །ཉེར་ལེན་རྣམ་པར་སྤངས་པར་བརྗོད། །མེ་ནི་དེ་ལ་བསྒྲུབས་པར་ཡང། །ཇི་ལྟར་  
  
  
།ཕན་ཚུན་སྟོབས་དང་མཐུ་ཡི་ཕྱིར་།མི་རྣམས་ཀྱི་ནི་མེ་འབྱུང་ན། །གང་ཕྱིར་མི་བཞིན་བརྟག་བྱ་བའི། །སེམས་ཅན་གང་གིས་རབ་ཏུ་ཕྱུང། །ཕུང་པོ་སྐྱེ་  
མཆེད་ཚོགས་རྣམས་ཀྱི། །རྒྱུ་ནི་ཡིད་ལ་སོགས་པ་སྟེ། །བདག་མེད་རྟག་ཏུ་མགྲོན་མང་བཞིན། །སེམས་དང་བཅས་ཏེ་རབ་ཏུ་འཇུག་འདི་གཉིས་རྟག་ཏུ་འོད་གསལ་བ། །རྒྱུ་དང་  
འབྲས་བུ་སྤངས་པའོ། །དེ་དག་སྒྲུབ་པ་མེ་མ་ཡིན། །རྟོག་གེ་ཅན་གྱིས་མི་ཤེས་སོ། །སེམས་དང་སེམས་ཅན་མྱ་ངན་འདས། །རང་བཞིན་གྱིས་ནི་འོད་གསལ་ཏེ། །ཡིད་ལ་སོགས་  
པའི་ཉེས་པ་ཡིས། །ཉོན་མོངས་མཁའ་བཞིན་ཐ་དད་མིན། །གླང་པོའི་མལ་སོགས་བཞིན་སྡུན་ཡོད། །མུ་སྟེགས་ལྟ་བས་དྲི་མར་བྱས་།ཡིད་ཀྱི་རྣམ་པར་ཤེས་པས་གཡོགས། །མ་  
ལ་སོགས་པས་རྣམ་པར་སྦྱངས། །དེ་ཡིས་ཡང་དག་ཇི་བཞིན་མཐོང་།མཐོང་ནས་ཉོན་མོངས་རྣམས་ཀྱང་བཤིག་ཐིབས་པོའི་དཔེ་རྣམས་རབ་སྤངས་ཏེ། །དེ་དག་འཕགས་  
པའི་སྤྱོད་ཡུལ་དོང། །ཤེས་དང་ཤེས་བྱའི་བྱེ་བྲག་གིས། །དེ་གཉིས་གཞན་དུ་མི་བརྟག་པ། །བློ་ངན་རྣམས་ཀྱིས་མི་རྟོགས་ཏེ་།བརྗོད་དུ་མེད་པར་སྨྲ་བར་བྱེད། །ཇི་ལྟར་ཙནྡན་  
བྱས་པའི་རྔ། །བྱིས་པ་དག་ནི་གཞན་དུ་བྱེད། །དེ་བཞིན་ཙནྡན་ཨ་གར་འདྲའི། །ཤེས་པ་རྟོག་གེ་ངན་པས་སོ། །ལངས་ནས་ཁ་བས་ཕྱིས་མི་ལེན། །ལྷུང་བཟེད་གནས་དང་ཕྱིར་  
  
  
༄༅། །བ་ཅན། །གདོང་འགྱུར་ལ་སོགས་ཉེས་པ་རྣམས། །དག་པས་ཟས་ལ་སྤྱད་པར་བྱ། །སུ་ཞིག་ཚུལ་འདི་རིགས་པས་དཔོག་བྱེད་པ་།དད་ལྡན་  
རྣལ་འབྱོར་བརྩོན་ཞིང་མི་རྟོག་པ། །མི་གནས་དོན་ལ་རྟེན་པར་གྱུར་པ་དེ། །ཆོས་ཀྱི་རྣམ་པར་གསེར་བཞིན་སྤྱད་པར་བྱ། །བླུན་པས་སྲིད་དང་མི་སྲིད་རྐྱེན་རྟོག་པ། །དེ་ནི་ལྟ་ངན་  
དྲ་བ་དྲི་མར་བཅས། །འདོད་ཆགས་ཞེ་སྡང་གཏི་མུག་བཅས་པ་ལྡོག་།ཆགས་མེད་སངས་རྒྱས་ཕྱག་གིས་དབང་བསྐུར་འགྱུར། །མུ་སྟེགས་རྒྱུ་ཡི་ཕྱོགས་ཀྱིས་བསླད། །  
གཞན་ཡང་རྐྱེན་གྱིས་རྣམ་པར་རྨོངས། །གཞན་དག་རྒྱུ་མེད་དེ་འབྱུང་བས། །དོན་མེད་པ་ནི་ཆད་པའོ། །ཡིད་དང་རྣམ་པར་ཤེས་པ་དང། །རྣམ་པར་སྨིན་པ་གྱུར་པ་སྟེ། །ཡིད་  
ནི་ཀུན་གཞི་ལས་བྱུང་བ། །རྣམ་པར་ཤེས་པ་ཡིད་ལས་བྱུང། །ཀུན་གཞི་ལས་ནི་སེམས་ཀུན་ཀྱང། །དབའ་རླབས་བཞིན་དུ་འབྱུང་བར་འགྱུར། །ཐམས་ཅད་བག་ཆགས་  
རྒྱུ་ལས་བྱུང། །རྐྱེན་བཞིན་དུ་ནི་འབྱུང་བའོ། །སྐད་ཅིག་ཐ་དད་འབྲེལ་བས་སྦྲེལ། །རང་གི་སེམས་ནི་དོན་ལ་འཛིན། །དབྱིབས་ཀྱི་མཚན་ཉིད་རྣམ་པར་དག་ཡིད་དང་མིག་  
ལ་སོགས་ལས་བྱུང། །ཐོག་མ་མེད་ནས་རྣམ་པར་འབྲེལ། །དོན་སྣང་བག་ཆགས་རྣམས་ལས་བྱུང། །ཇི་ལྟར་སྣང་བ་སེམས་སྣང་སྟེ། །མུ་སྟེགས་ལྟ་བ་བཟློག་པ་ཡི། །དེ་ཡི་  
  
  
།དེ་ལ་དམིགས་ནས་འཇུག་པར་འགྱུར། །དེ་ལས་ལྟ་བ་ཤེས་པ་དག་འཁོར་བར་རབ་ཏུ་འཇུག་པར་འགྱུར། །དངོས་པོ་རྨི་ལམ་སྒྱུ་མ་འདྲ། །དྲི་ཟའི་གྲོང་  
ཁྱེར་རྣམས་བཞིན་ཏེ། །སྨིག་རྒྱུ་བ་དང་ཆུ་ཟླ་ལྟར། །རང་གི་རྣམ་རྟོག་རྣམ་པར་བསྒོམས། །འཇུག་པའི་རྣམ་པས་དེ་བཞིན་ཉིད་།ཡང་དག་ཡེ་ཤེས་དེ་ཡི་གནས། །སྒྱུ་མ་དཔའ་  
བར་འགྲོ་ལ་སོགས། །ཏིང་ངེ་འཛིན་ནི་གཞན་རྣམས་དང། །མངོན་པར་ཤེས་དང་དབང་རྣམས་དང། །ཡེ་ཤེས་སྒྱུ་མ་ལྟ་བུ་དང། །དེ་བཞིན་གཤེགས་པས་དབང་བསྐུར་བ། །  
ས་ལ་ཞུགས་ནས་ཐོབ་པར་འགྱུར། །གང་ཚེ་འགྲོ་བ་རྣམ་རྟོག་མཐོང། །དེ་ཚེ་སེམས་ནི་ལྡོག་པར་འགྱུར། །ས་ནི་རབ་ཏུ་དགའ་བ་དང། །སངས་རྒྱས་ས་དང་ས་རྣམས་འཐོབ། །  
གནས་ནི་རབ་ཏུ་གྱུར་པའི་ཕྱིར། །ཇི་ལྟར་སྣ་ཚོགས་ནོར་བུ་བཞིན་།སེམས་ཅན་རྣམས་ཀྱི་དོན་བྱེད་དེ། །ཆུ་ལ་གཟུགས་བརྙན་ཇི་བཞིན་ནོ། །ཡོད་དང་མེད་པའི་ཕྱོགས་རྣམས་  
དང༑ ༑གཉིས་དང་གཉིས་མེད་པ་དང་བྲལ། །ཉན་ཐོས་རང་རྒྱལ་འདས་གྱུར་ན། །ས་བདུན་པར་ནི་འགྱུར་བ་ཡིན། །སོ་སོ་རང་ཆོས་མཐོང་བས་ནི། །ཡང་དག་པ་ཡིས་  
སྦྱངས་ཏེ། །ཕྱི་རོལ་མུ་སྟེགས་རྣམས་སྤངས་པའི། །ཐེག་པ་ཆེན་པོ་བཤད་པར་བྱ། །རྣམ་པར་རྟོག་པར་རབ་གྱུར་ན། །ཤི་འཕོས་འཇིག་པ་རྣམས་སྤངས་པ། །རི་བོང་སྤུ་ཡི་  
  
  
༄༅། །ནོར་བུ་བཞིན། །གྲོལ་བ་རྣམས་ལ་ཚུལ་ཡང་བཤད། །ཇི་ལྟར་ཚིག་ལ་ཚིག་གནས་པ། །གལ་ཏེ་རིགས་ལ་རིགས་དེ་བཞིན། །དེ་ཕྱིར་རིགས་པའི་  
རིགས་པ་ཡིན། །དེ་ལས་གཞན་དུ་མ་རྟོག་ཅིག་མིག་དང་ལས་དང་སྲེད་པ་དང། །མ་རིག་དེ་བཞིན་ཚུལ་བཞིན་མིན། །མིག་དང་གཟུགས་དང་ཡིད་རྣམས་དང། །རྙོག་པའི་  
ཡིད་ཀྱང་དེ་བཞིན་ནོ། །འཕགས་པ་ལངྐར་གཤེགས་པ་ཞེས་བྱ་བ་ཐེག་པ་ཆེན་པོའི་མདོ་ཇི་སྙེད་པ་རྫོགས་སོ།། །།བཅོམ་ལྡན་འདས་ཀྱི་རིང་ལུགས་པ། འགོས་  
ཆོས་གྲུབ་ཀྱིས་རྒྱའི་དཔེ་ལས་བསྒྱུར་ཏེ་གཏན་ལ་ཕབ་པའོ།།  
  
