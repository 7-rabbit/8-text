  
༄༅། །ཅད་སྒྱུ་མ་དང། རྨི་ལམ་ལྟ་བུ་བསྟན་པར་བྱ་སྟེ་སྣང་བ་དང། མི་སྣང་བའི་མཚན་ཉིད་ཀྱི་ཕྱིར་ལྟ་བ་དང་བློ་སླུ་བར་བྱེད་པའི་ཕྱིར་ཆོས་ཐམས་  
ཅད་སྒྱུ་མ་དང། རྨི་ལམ་ལྟ་བུའི་ངོ་བོ་ཉིད་དུ་བསྟན་པར་བྱའོ། །གཞན་དུ་ན་བྱིས་པ་སོ་སོའི་སྐྱེ་བོ་རྣམས་སྐྲག་པའི་གནས་སྤངས་བར་བྱ་བའི་ཕྱིར་དང། བློ་གྲོས་ཆེན་པོ། བྱིས་པ་  
སོ་སོའི་སྐྱེ་བོ་རྣམས་ཡོད་པ་དང། མེད་པའི་ལྟ་བར་ལྷུང་བ་དེ་དག་སྐྲག་པར་མི་འགྱུར་ཞིང་ཐེག་པ་ཆེན་པོ་ལས་རིང་དུ་མི་འགྱུར་བར་བྱ་བའི་ཕྱིར་རོ། །དེ་ནས་བཅོམ་ལྡན་འདས་  
ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །རང་བཞིན་མེད་པས་བརྗོད་དུ་མེད། །དངོས་པོ་མེད་ཅིང་མཚམས་སྦྱོར་མེད། །འདི་དག་  
རོ་བཞིན་གྱིས་པ་ཡི། །ལོག་པའི་བློ་ཡིས་རྣམ་པར་བརྟགས། །ཆོས་རྣམས་ཐམས་ཅད་མ་སྐྱེས་པ། །དེ་ནི་མུ་སྟེགས་གཞུང་མ་ཡིན་།མཐར་ནི་སྐྱེ་བ་གང་ཡང་མེད། །དངོས་  
པོ་རྐྱེན་གྱིས་བསྒྲུབས་པའོ། །ཆོས་རྣམས་ཐམས་ཅད་མ་སྐྱེས་པས་།བློ་ལྡན་མཚན་མར་འཛིན་མི་བྱེད། །དམ་བཅས་རྒྱུ་ལས་སྐྱེས་པའི་ཕྱིར། །མཁས་པ་དག་གིས་  
ཡོངས་སུ་སྤོང། །ཇི་ལྟར་རབ་རིབ་མིག་ཅན་གྱིས། །སྐྲ་ཤད་མཚན་ཉིད་ལོག་པར་མཐོང། །དེ་བཞིན་དངོས་པོར་མངོན་ཞེན་པའང། །བྱིས་པས་ལོག་པར་རྣམ་པར་བརྟགས།།  
  
  
།དངོས་པོའི་རང་བཞིན་ཡོད་མ་ཡིན། །དངོས་པོའི་རང་བཞིན་ཉེར་བཏགས་པས། །རྟོག་པ་ཅན་རྣམས་རྟོག་པར་བྱེད། །མཚན་དངོས་  
ཆོག་ནི་རྣམ་བཞག་པས། །ཡིད་འཁྲུག་རབ་ཏུ་གཡོས་པར་འགྱུར་།རྒྱལ་སྲས་རྣམ་རྟོག་དེ་དག་ལས། །ཤིན་ཏུ་འདས་ཤིང་ཡོངས་སུ་སྤངས། །ཆུ་མ་ཡིན་ལ་ཆུར་འཛིན་  
པ༑ ༑དེ་ནི་སྐོམ་གྱི་སྲེད་ལས་སྐྱེས། །བྱིས་པ་དེ་བཞིན་ནོར་བར་འགྱུར། །འཕགས་པས་མཐོང་བ་དེ་ལྟ་མིན། །འཕགས་པའི་མཐོང་བ་ཡོངས་དག་སྟེ། །རྣམ་ཐར་ཏིང་ངེ་འཛིན་  
ལས་སྐྱེས། །སྐྱེ་དང་འཇིག་པ་རབ་སྤངས་ཏེ། །སྣང་བ་མེད་ལ་རབ་ཏུ་སྤྱོད། །སྣང་བ་མེད་ལ་རྣལ་འབྱོར་པས། །དངོས་དང་དངོས་མེད་པ་ཡང་མེད། །དངོས་དང་དངོས་མེད་  
མཉམ་པ་ན། །དེ་ལ་འཕགས་པའི་འབྲས་བུ་སྐྱེ། །ཇི་ལྟར་དངོས་པོ་དངོས་མེད་དང། །མཉམ་པ་ཉིད་དུ་ཇི་ལྟར་འགྱུར། །སེམས་ཀྱིས་དེ་ནི་མ་ཤེས་པས། །ཕྱི་དང་ནང་ནི་རབ་  
ཏུ་གཡོས། །ནམ་ཞིག་དེ་ནི་འཇིག་བྱེད་ན། །སེམས་ཀྱིས་མཉམ་པ་ཉིད་ཀྱང་མཐོང། །དེ་ནས་བློ་གྲོས་ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་  
ལྡན་འདས། བཅོམ་ལྡན་འདས་ཀྱིས་ཇི་སྐད་དུ་ནམ་དམིགས་པར་བྱ་བའི་དངོས་པོ་ཤེས་པས་མི་དམིགས་པ་དེ་ན་བཏགས་པ་ཙམ་དུ་རྣམ་པར་བཞག་པ་ཡིན་ཏེ། རྣམ་  
  
  
༄༅། །པར་བཞག་པའི་གཟུང་བ་མེད་པས་འཛིན་པའང་མེད་པ་ཡིན་ནོ། །འཛིན་པ་མེད་པའི་ཕྱིར་ཤེས་པའང་མི་འཇུག་སྟེ། བཏགས་པའི་མིང་ཙམ་  
མོ་ཞེས་གསུངས་ན། བཅོམ་ལྡན་འདས། ཅི་དངོས་པོ་རྣམས་ཀྱི་རང་དང་སྤྱིའི་མཚན་ཉིད་ཐ་དད་པ་དང་ཐ་དད་པ་མ་ལགས་པར་ཁོང་དུ་མ་ཆུད་པའི་སླད་དུ་ཤེས་པས་མི་དམིགས་  
ལགས་སམ། འོན་ཏེ་རང་དང་སྤྱིའི་མཚན་ཉིད་སྣ་ཚོགས་ཀྱིས་དངོས་པོའི་ངོ་བོ་ཉིད་ཟིལ་དུ་གླག་པའི་སླད་དུ་ཤེས་པས་མི་དམིགས་ལགས་སམ། དེ་སྟེ་རི་བྲག་དང། རྩིག་པ་དང་  
ས་དང། ཆུ་དང། མེ་དང། རླུང་གིས་བར་དུ་ཆོད་པའི་སླད་དུ་ཤེས་པས་མི་དམིགས་ལགས་སམ། ཧ་ཅང་ཐག་རིང་བ་དང། ཉེ་བ་ཉིད་དུ་ཤེས་པས་མི་དམིགས་ལགས་སམ་  
འོན་ཏེ་རྒན་པོ་དང། བྱིས་པ་དང། ལོང་བ་རྣམས་དབང་པོ་དང་མི་ལྡན་པའི་སླད་དུ་ཤེས་པས་མི་དམིགས་ལགས། བཅོམ་ལྡན་འདས། གལ་ཏེ་རང་དང་སྤྱིའི་མཚན་ཉིད་ཐ་དད་  
པ་དང། ཐ་དད་པ་མ་ལགས་པ་ཁོང་དུ་ཆུད་པའི་སླད་དུ་ཤེས་པས་མི་དམིགས་པ་ཞིག་ལགས་ན་ནི་དེ་ཤེས་པས་ཞེས་མི་བརྗོད་ཀྱི། མི་ཤེས་པ་ཞེས་བགྱི་སྟེ། དོན་མཆིས་ཀྱང་  
མི་དམིགས་པའི་སླད་དུའོ། །དེ་སྟེ་རང་དང་སྤྱིའི་མཚན་ཉིད་སྣ་ཚོགས་ཀྱིས་དངོས་པོའི་ངོ་བོ་ཉིད་ཟིལ་དུ་རླག་པའི་སླད་དུ་ཤེས་པས་མི་དམིགས་པ་ཞིག་ལགས་ན་ནི་དེའང་མི་ཤེས་པ་  
  
  
ཤེས་པ་མ་ལགས་སོ། །བཅོམ་ལྡན་འདས། ཤེས་བྱ་མཆིས་པའི་སླད་དུ་ཤེས་པ་འབྱུང་གི་དངོས་པོ་མ་མཆིས་པ་ལས་ནི་མ་ལགས་ཏེ། ཤེས་བྱ་དང་ལྡན་པའི་སླད་དུ་ཤེས་པ་  
ཞེས་བགྱིའོ། །དེ་སྟེ་རི་བྲག་དང། རྩིག་པ་དང། ས་དང། ཆུ་དང། མེ་དང། རླུང་གིས་ཆོད་པ་རྣམས་དང། རྒྱང་རིང་པོ་དང་ཉེ་བ་དང། རྒན་པོ་དང། བྱིས་པ་དང། ལོང་པར་གྱུར་པས་  
དབང་པོ་རྣམས་མ་ཚང་བར་གྱུར་པའི་སླད་དུ་ཤེས་པས་མི་དམིགས་པ་ལགས་ན་ནི། དེའང་ཤེས་པ་ཞེས་མི་བགྱི་བས་མི་ཤེས་པ་ལགས་ཏེ། དངོས་པོ་མཆིས་ཀྱང་མི་དམིགས་  
པའི་སླད་དུའོ། །བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། དེ་ནི་དེ་ལྟར་མི་ཤེས་པ་མ་ཡིན་ཏེ། ཤེས་པ་ཡིན་པས་མི་ཤེས་པ་མ་ཡིན་ནོ། །ངས་དེ་ལ་ལྡེམ་པོར་དགོངས་  
ཏེ། ནམ་དམིགས་པའི་དངོས་པོ་ཤེས་པས་མི་དམིགས་པ་དེ་ན་བཏགས་པ་ཙམ་དུ་རྣམ་པར་བཞག་པ་ཡིན་ནོ་ཞེས་མ་བཤད་དེ། རང་གི་སེམས་སྣང་བ་ཙམ་དུ་ཁོང་དུ་མ་ཆུད་པས་  
ཡོད་པ་དང་མེད་པ་ལས་ཕྱི་རོལ་གྱི་དངོས་པོ་དང་དངོས་པོ་མེད་པ་སྲིད་པར་ཤེས་པས་དངོས་པོ་མི་དམིགས་པའི་ཕྱིར་ཤེས་པ་ཤེས་བྱ་ལ་མི་འཇུག་གོ་རྣམ་པར་ཐར་པ་གསུམ་གྱི་  
རྗེས་སུ་ཤེས་པའང་མི་དམིགས་ཏེ། རྟོག་པ་ཅན་ཐོག་མ་མེད་པའི་དུས་ནས་དངོས་པོ་དང་དངོས་པོ་མེད་པར་སྤྲོས་པའི་བག་ཆགས་ཀྱིས་བསྒོས་པའི་བློ་ཅན་རྣམས་ཀྱིས་དེ་ལྟར་  
  
  
༄༅། །ཤེས་པ་མ་ཡིན་ནོ། །ཤེས་པ་དེས་དེ་དག་མ་ཤེས་པའི་ཕྱིར་ཕྱི་རོལ་གྱི་དངོས་པོ་རྣམས་ཀྱི་མཚན་ཉིད་ཀྱི་རང་བཞིན་ལ་དངོས་པོ་མེད་དོ་ཞེས་རྣམ་པར་  
རྟོག་པ་མི་སྤོང་གི་རང་གི་སེམས་སྣང་བ་ཙམ་རྣམ་པར་འཇོག་པས་བདག་དང་བདག་གི་མཚན་ཉིད་དུ་འཛིན་པ་ལ་མངོན་པར་ཞེན་ཏེ་རང་གི་སེམས་སྣང་བ་ཙམ་དུ་མ་ཆུད་  
པས་ཤེས་པ་དང་ཤེས་བྱ་ལ་སོ་སོར་རྣམ་པར་རྟོག་སྟེ། རྣམ་པར་རྟོག་པའི་ཕྱིར་ཕྱི་རོལ་གྱི་དངོས་པོ་དངོས་པོ་མེད་པར་སོ་སོར་རྣམ་པར་བརྟགས་ཀྱང་མི་དམིགས་པས་ཆད་  
པར་ལྟ་བར་རབ་ཏུ་རྟེན་ཏོ། །དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ་།དམིགས་བྱ་དག་ནི་ཡོད་བཞིན་དུ། །  
ཤེས་པ་སོ་སོར་མི་རྟོག་པ། །དེ་ནི་ཤེས་མིན་མི་ཤེས་པར། །རྟོག་གེ་པ་ཡིས་བཤད་པ་ཡིན། །ཐ་དད་མིན་པའི་མཚན་ཉིད་དང། །ཆོད་པ་དང་ནི་ཉེ་རིང་དག། ཅི་སྟེ་ཤེས་པས་  
མི་རྟོག་ན། །དེ་ནི་ལོག་པའི་ཤེས་པ་ཡིན། །རྒན་པོ་བྱིས་པ་ལྡོངས་གྱུར་དག་ཤེས་བྱ་ཡང་དག་ཡོད་བཞིན་དུ། །ཤེས་པ་རྣམས་ནི་མི་སྐྱེ་བ། །དེ་ཡང་ལོག་པའི་ཤེས་ལ་  
ཡིན། །གཞན་ཡང། བློ་གྲོས་ཆེན་པོ། བྱིས་པ་སོ་སོའི་སྐྱེ་བོ་རྣམས་ཐོག་མ་མེད་པའི་དུས་ཀྱི་ཡང་དག་པ་མ་ཡིན་པའི་གནས་ངན་ལེན་གྱི་ལོག་པའི་རྣམ་པར་རྟོག་པས་  
  
  
ཡོངས་སུ་བསྒྱུར་བའི་ཚེ་རང་གི་གྲུབ་པའི་མཐའི་ཚུལ་དང། བཤད་པའི་ཚུལ་ལ་མི་མཁས་པས་རང་གི་སེམས་སྣང་བ་ལ་ཕྱི་རོལ་གྱི་དངོས་པོའི་མཚན་ཉིད་  
དུ་མངོན་པར་ཞེན་པའི་ཕྱིར་ཐབས་ཀྱིས་བརྗོད་པ་ལ་མངོན་པར་ཞེན་ཅིང། རང་གི་གྲུབ་པའི་མཐའི་མཐའ་བཞི་རྣམ་པར་དག་པའི་ཚུལ་གྱི་མཚན་ཉིད་རྣམ་པར་འབྱེད་པ་ལ་  
མི་མཁས་སོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་བ། ཇི་ལྟར་བཅོམ་ལྡན་འདས་ཀྱིས་བཀའ་སྩལ་པ་བཞིན་ནོ། །བཅོམ་ལྡན་འདས་ཅི་ནས་ཀྱང་བདག་དང་བྱང་  
ཆུབ་སེམས་དཔའ་སེམས་དཔའ་ཆེན་པོ་གཞན་རྣམས་ཚུལ་རྣམ་པ་གཉིས་ལ་མཁས་པས་མ་འོངས་པའི་དུས་ན་སོ་སོའི་སྐྱེ་བོ་དང། ཉན་ཐོས་དང། རང་སངས་རྒྱས་ཀྱི་ཐེག་  
པ་རྣམས་ཀྱིས་གླགས་རྙེད་པར་མི་འགྱུར་བའི་བཤད་པའི་ཚུལ་དང་གྲུབ་པའི་ཚུལ་བདག་ལ་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་  
པོ། ལེགས་སོ། །ལེགས་སོ། །དེའི་ཕྱིར་ལེགས་པར་ཉོན་ལ་ཡིད་ལ་གཟུང་ཞིག་དང་ངས་ཁྱོད་ལ་བཤད་དོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་བ། དེ་བཞིན་  
དུ་འཚལ་ལོ་ཞེས་བཀའ་མཉན་པ་དང། བཅོམ་ལྡན་འདས་ཀྱིས་བློ་གྲོས་ཆེན་པོ་ལ་འདི་སྐད་ཅེས་བཀའ་སྩལ་ཏོ། །དུས་གསུམ་གྱི་དེ་བཞིན་གཤེགས་པ་རྣམས་ཀྱི་ཆོས་  
  
  
༄༅། །ཀྱི་ཚུལ་རྣམ་ལ་གཉིས་ཡོད་དེ། འདི་ལྟ་སྟེ། བསྟན་པའི་ཚུལ་དང། རང་གི་གྲུབ་པའི་མཐའི་ཚུལ་ལོ། །དེ་ལ་བསྟན་པའི་ཚུལ་ནི་འདི་ལྟ་སྟེ་  
སེམས་ཅན་རྣམས་ཀྱི་སེམས་ཀྱི་མོས་པ་ཇི་ལྟ་བ་བཞིན་དུ་ཚོགས་སྣ་ཚོགས་ཀྱི་མདོ་སྡེ་བཤད་པ་སྟེ། དེ་ནི་བསྟན་པའི་ཚུལ་ཞེས་བྱའོ་།དེ་ལ་རང་གི་གྲུབ་པའི་མཐའི་ཚུལ་  
ནི་འདི་ལྟ་སྟེ། རྣལ་འབྱོར་པ་རྣམས་རང་གི་སེམས་སྣང་བའི་རྣམ་པར་རྟོག་པ་སྣ་ཚོགས་ཡོངས་སུ་སྤངས་ནས། འདི་ལྟ་སྟེ། གཅིག་པ་དང། ཐ་དད་པ་དང། གཉིས་ཀ་  
དང། གཉིས་ཀ་མ་ཡིན་པའི་ཕྱོགས་སུ་མ་ལྷུང་བ། སེམས་དང། ཡིད་དང། ཡིད་ཀྱི་རྣམ་པར་ཤེས་པ་ཐམས་ཅད་ལས་ཤིན་ཏུ་འདས་པ། སོ་སོ་རང་གིས་རིག་པ་འཕགས་  
པའི་སྤྱོད་ཡུལ། རྒྱུ་དང། རིགས་པ་དང། ལྟ་བའི་མཚན་ཉིད་དང་བྲལ་བ། མུ་སྟེགས་ཅན་དང། ཉན་ཐོས་དང། རང་སངས་རྒྱས་ཀྱི་ཐེག་པ་མཐའ་གཉིས་སུ་ལྷུང་བ་  
ཐམས་ཅད་ཀྱིས་མི་ཤེས་པ་དེ་ནི་ངས་རང་གི་གྲུབ་པའི་མཐའི་ཚུལ་གྱི་ཆོས་སོ་ཞེས་བཤད་དོ། །བློ་གྲོས་ཆེན་པོ། དེ་ནི་རང་གི་གྲུབ་པའི་མཐའི་ཚུལ་དང། བསྟན་པའི་  
ཚུལ་གྱི་མཚན་ཉིད་ཅེས་བྱ་སྟེ། དེ་ལ་ཁྱོད་དང་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་དག་གིས་བསྒྲུབ་ཅིང་བསླབ་པར་བྱའོ་།དེ་ནས་བཅོམ་ལྡན་འདས་ཀྱིས་  
  
  
གསུངས་སོ། །ང་ཡི་ཚུལ་ནི་རྣམ་གཉིས་ཏེ། །གྲུབ་པའི་མཐའ་དང་བསྟན་པའོ། །བྱིས་པ་རྣམས་ལ་བརྗོད་པ་བཤད། །རྣལ་  
འབྱོར་པ་ལ་གྲུབ་མཐའོ། །དེ་ནས་བྱང་ཆུབ་སེམས་དཔའ་བློ་གྲོས་ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་ལྟར་བཅོམ་ལྡན་  
འདས་ཀྱིས་དུས་གཅིག་གི་ཚེ་འདི་སྐད་དུ་འཇིག་རྟེན་རྒྱང་པན་པའི་སྨྲ་བ་དང། སྤོབས་པ་ཅན་སྣ་ཚོགས་ལ་བསླབ་ཅིང་བསྙེན་པར་མི་བྱའོ། །དེ་ལ་སློབ་ཅིང་བསྙེན་ནས་ཟང་ཟིང་  
སྡུད་དེ། ཆོས་སྡུད་པ་མ་ཡིན་ནོ། །ཞེས་གསུངས་ན། བཅོམ་ལྡན་འདས་ཅིའི་སླད་དུ་དེ་སྐད་ཅེས་བཀའ་སྩལ། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ་  
འཇིག་རྟེན་རྒྱང་པན་པ་རྣམས་ནི་སྣ་ཚོགས་པའི་ཚིག་གི་ཚོགས་དང། རྒྱུ་དང་རྐྱེན་དང། དཔེ་རྣམས་སྡུད་ཅིང་འགོད་པ་དག་གིས་བྱིས་པ་སོ་སོའི་སྐྱེ་བོ་རྣམས་སླུ་ཞིང་  
རྣམ་པར་རྨོངས་པར་བྱེད་པས་ཡང་དག་པ་དེ་ཁོ་ནའི་རང་གི་ཚུལ་ལ་འཇུག་པར་མི་བྱེད་ལ་ཆོས་ཐམས་ཅད་ཁོང་དུ་མི་ཆུད་དེ། ཕྱིན་ཅི་ལོག་ཏུ་རྣམ་པར་རྟོག་པས་མཐའ་  
གཉིས་སུ་ལྷུང་བ་དང། བྱིས་པ་དག་ཤིན་ཏུ་རྨོངས་པར་བྱེད་ཅིང་བདག་ཉིད་ཀྱིས་ཡང་རྣམ་པར་འཇིག་པས་འགྲོ་བ་རྣམས་སུ་མཚམས་སྦྱོར་གྱི། རྣམ་པར་གྲོལ་ནི་  
  
  
༄༅། །མི་འཐོབ་སྟེ། རང་གི་སེམས་སྣང་བ་ཅམ་དུ་ཁོང་དུ་མ་ཆུད་ཅིང་ཕྱི་རོལ་གྱི་དངོས་པོའི་རང་བཞིན་མ་སྤངས་པ་དང་རྣམ་པར་རྟོག་པ་ལ་མངོན་  
པར་ཞེན་པས་སོ། །དེ་ལྟ་བས་ན་འཇིག་རྟེན་རྒྱང་བན་པ་སྤོབས་པ་སྣ་ཚོགས་ཅན་ནི་སྐྱེ་བ་དང། རྒ་བ་དང། ན་བ་དང། འཆི་བ་དང། མྱ་ངན་དང། སྨྲེ་སྔགས་འདོན་  
པ་དང། སྡུག་བསྔལ་བ་དང། འཁྲུག་པ་ལས་ཡོངས་སུ་མི་འགྲོལ་ཏེ་ཡོངས་སུ་སླུ་ཞིང་ཤིན་ཏུ་རྨོངས་པར་བྱེད་པ་ཡིན་ནོ། །བློ་གྲོས་ཆེན་པོ། བརྒྱ་བྱིན་ལྷའི་དབང་  
པོ་བསྟན་བཅོས་མང་པོ་ལ་མཁས་པས་བདག་ཉིད་ཀྱིས་སྒྲའི་བསྟན་བཅོས་བྱས་པ་ལས་འཇིག་རྟེན་རྒྱང་པན་པ་དེའི་སློབ་མ་ཀླུའི་གཟུགས་དང་ཆ་བྱད་འཛིན་པ་ཞིག་  
བརྒྱ་བྱིན་ལྷའི་དབང་པོའི་གནས་སུ་སོང་ནས། འདི་སྐད་དུ་དམ་བཅས་སོ། །བདག་ཁྱོད་དང་ཆོས་སྨྲ་བར་བྱ་སྟེ། གལ་ཏེ་ཁྱོད་ཀྱིས་བདག་མ་ཐུབ་པར་གྱུར་ན་ནི་ཁྱོད་ཀྱི་  
རྩིབས་སྟོང་དང་ལྡན་པའི་འཁོར་ལོ་གཞིག་པར་བྱའོ། །བདག་ཕམ་པར་གྱུར་ན་ནི་མགོ་རེ་རེ་ནས་བཅད་དེ་ཕམ་པའི་ཉེས་པ་ཁས་བླང་ངོ་ཞེས་དམ་བཅས་ནས་ཆོས་སྨྲས་  
པ་ལས་བརྒྱ་བྱིན་ལྷའི་དབང་པོ་ཕམ་པར་བྱས་ཏེ། འཁོར་ལོ་རྩིབས་སྟོང་དང་ལྡན་པ་བཤིག་ནས་སླར་མིའི་འཇིག་རྟེན་འདིར་འོངས་སོ། །དེ་ལྟར། བློ་གྲོས་ཆེན་པོ། འཇིག་  
  
  
ལྟར་ཐ་ན་བྱོལ་སོང་དུ་གྱུར་པས་ཀྱང་ཚིག་གི་ཚོགས་རྣམ་པ་སྣ་ཚོགས་ཀྱིས་ལྷ་དང་ལྷ་མ་ཡིན་རྣམས་ཤིན་ཏུ་རྨོངས་པར་  
བྱེད་ཅིང། སྐྱེ་བ་དང། འཇིག་པའི་ལྟ་བ་ལ་རབ་ཏུ་འགོད་པར་བྱེད་ན། མི་རྣམས་ལྟ་སྨོས་ཀྱང་ཅི་དགོས། དེ་ལྟ་བས་ན། བློ་གྲོས་ཆེན་པོ། འཇིག་རྟེན་རྒྱང་པན་པ་རྣམས་ཡོངས་  
སུ་སྤང་བར་བྱ་སྟེ། སྡུག་བསྔལ་སྐྱེ་བའི་རྒྱུ་འཐོབ་པར་བྱེད་པས་བསླབ་ཅིང་བསྙེན་པར་མི་བྱའོ། །བློ་གྲོས་ཆེན་པོ། འཇིག་རྟེན་རྒྱང་པན་པ་རྣམས་ནི་ལུས་དང་བློས་ཡུལ་  
དམིགས་པ་ཙམ་དུ་སྟོན་ཏོ། །བློ་གྲོས་ཆེན་པོ། འཇིག་རྟེན་རྒྱང་པན་པ་དེ་དག་སྟོང་ཕྲག་བརྒྱ་ཡོད་དེ། ཕྱི་མའི་དུས་ལྔ་བརྒྱ་ཐ་མ་ལ་བསྟན་པ་བསྡུས་པ་རྣམས་འཇིག་པར་  
བྱེད་ཅིང་རྟོག་གེ་ངན་པའི་རྒྱུ་དང། ལྟ་བ་རྣམས་རྒྱས་པར་འགྱུར་བ་ན་སློབ་མ་ངན་པ་རྣམས་ཡོངས་སུ་འཛིན་པར་བྱེད་དོ་།འདི་ལྟར། བློ་གྲོས་ཆེན་པོ། འཇིག་རྟེན་རྒྱང་པན་  
པ་བསྡུས་པ་འཇིག་པར་བྱེད་པ་རྣམས་ནི་ཚིག་གི་ཚོགས་དང། རྒྱུ་དང། དཔེ་སྣ་ཚོགས་བཀོད་པས་མུ་སྟེགས་ཀྱི་དངོས་པོ་བརྗོད་ཅིང་རང་གི་རྐྱེན་ལ་མངོན་པར་ཞེན་པས་རབ་  
གི་ཚུལ་ཡོད་པ་མ་ཡིན་ནོ། །བློ་གྲོས་ཆེན་པོ། མུ་སྟེགས་ཅན་དེ་དག་ལ་རང་གི་ཚུལ་གྱི་བསྟན་བཅོས་མེད་པས་གཞན་དག་ལ་འཇིག་རྟེན་རྒྱང་པན་པ་རྣམས་དངོས་པོའི་  
  
  
༄༅། །སྒོ་བརྒྱ་སྟོང་དུ་མ་ཚད་མེད་པ་རྣམས་རྒྱ་ཆེར་སྟོན་པར་བྱེད་དེ། རང་གི་ཚུལ་ཡོད་པ་མ་ཡིན་པ་དང། བླུན་ཞིང་གཏི་མུག་པ་འཇིག་རྟེན་རྒྱང་པན་  
པ་ཡིན་པར་རང་གིས་མི་ཤེས་སོ། །དེ་ལ་བློ་གྲོས་ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གལ་ཏེ་མུ་སྟེགས་ཅན་འཇིག་རྟེན་རྒྱང་  
པན་པ་རྣམས་ཚིག་གི་ཚོགས་དང། རྒྱུ་དང། དཔེ་སྣ་ཚོགས་སུ་འབྲེལ་བས་རང་གི་ཚུལ་མ་མཆིས་ཏེ། རང་གི་དངོས་པོ་ལ་མངོན་པར་ཞེན་པ་ལགས་ན་ནི། བཅོམ་ལྡན་  
འདས་ཀྱང་འཇིག་རྟེན་རྒྱང་པན་པ་ཉིད་སྟོན་ཏེ། འདི་ལྟར་ཕྱོགས་ཐ་དད་པ་སྣ་ཚོགས་ནས་འདུས་པའི་འཁོར་ལྷ་དང། མི་དང། ལྷ་མ་ཡིན་རྣམས་ལ་ཚིག་གི་ཚོགས་རྣམ་པ་  
སྣ་ཚོགས་ཚད་མ་མཆིས་པ་རྣམས་ཀྱིས་རྒྱ་ཆེར་གསུང་བས། དེའང་རང་གི་ཚུལ་མ་མཆིས་པ་མ་ལགས་སམ། མུ་སྟེགས་ཅན་གྱི་ཤེས་པ་དང། ཐ་སྙད་བརྗོད་པའི་  
གྲངས་སུ་མཆི་བ་མ་ལགས་སམ། བཅོམ་ལྡན་འདས་ཀྱིས་བཀའ་སྩལ་པ་བློ་གྲོས་ཆེན་པོ། ང་ནི་འཇིག་རྟེན་རྒྱང་པ་ན་མི་འཆད་དེ། འོང་བ་དང་འགྲོ་བ་མེད་པས་འོང་བ་  
མེད་པ་དང། འགྲོ་བ་མེད་པ་འབའ་ཞིག་ཏུ་སྟོན་ཏེ། བློ་གྲོས་ཆེན་པོ། འོང་བ་ཞེས་བྱ་བ་ནི་འགྲོ་བ་རྣམས་འདུས་པ་ལས་སྐྱེ་བའོ་།འགྲོ་བ་ཞེས་བྱ་བ་ནི་རྣམ་པར་འཇིག་པ་སྟེ། འགྲོ་  
  
  
འོང་བ་མེད་པ་ནི་མི་སྐྱེ་མི་འཇིག་པ་ཡིན་ནོ། །བློ་གྲོས་ཆེན་པོ། ངས་བཤད་པའི་ཆོས་རྣམས་ནི་འཇིག་རྟེན་རྒྱང་པན་བར་ལྷུང་བ་དང། རྣམ་པར་རྟོག་པའི་གྲངས་སུ་  
གཏོགས་པ་མ་ཡིན་ཏེ། དེ་ཅིའི་ཕྱིར་ཞེ་ན། འདི་ལྟ་སྟེ། ཕྱི་རོལ་གྱི་དངོས་པོ་དང། དངོས་པོ་མེད་པ་ལ་མངོན་པར་མ་ཞེན་ཅིང་རང་གི་སེམས་སྣང་བ་ཙམ་ལ་གནས་པས་མཐའ་  
གཉིས་ཀྱི་རྣམ་པར་རྟོག་པས་མི་གཡོས་ལ་མཚན་མའི་སྤྱོད་ཡུལ་དངོས་པོ་མེད་པ་དང། རང་གི་སེམས་སྣང་བ་ཙམ་དུ་ཁོང་དུ་ཆུད་པས་རང་གི་སེམས་སྣང་བའི་རྣམ་པར་རྟོག་པ་  
མི་སྐྱེ་སྟེ། རྣམ་པར་རྟོག་པ་མི་སྐྱེ་བ་ནི་སྟོང་པ་དང། མཚན་མ་མེད་པ་དང། མངོན་པར་འདུ་བྱ་བ་མེད་པའི་རྣམ་པར་ཐར་པ་གསུམ་ལ་ཞུགས་པས་རྣམ་པར་གྲོལ་བ་ཞེས་བྱའོ། །  
བློ་གྲོས་ཆེན་པོ། ངས་མངོན་པར་དྲན་པ་དུས་གཅིག་གི་ཚེས་ཕྱོགས་ཤིག་ན་འདུག་པ་ན་བྲམ་ཟེའི་འཇིག་རྟེན་རྒྱང་པན་པ་ཞིག་ང་ག་ལ་བ་དེར་འོངས་ནས་རབ་ཏུ་དབེན་པ་མ་འདི་  
བར་ང་ལ་འདི་སྐད་ཅེས་ཟེར་རོ། །ཀྱེ་གཽ་ཏ་མ། ཐམས་ཅད་བྱས་པ་ཡིན་ནམ། ངས་དེའི་ཚེ་འདི་སྐད་དུ། ཀྱེ་བྲམ་ཟེ་ཐམས་ཅད་བྱས་པ་ཞེས་ཟེར་བ་འདི་ནི་འཇིག་རྟེན་རྒྱང་པན་  
པ་དང་པོའོ། །དེས་ཡང་དྲིས་པ། ཐམས་ཅད་མ་བྱས་པ་ཡིན་ནམ་ངས་ཡང་འདི་སྐད་དུ་ཐམས་ཅད་བྱས་པ་མ་ཡིན་པ་འདི་ནི་འཇིག་རྟེན་རྒྱང་པན་པ་གཉིས་པ་ཡིན་ནོ་ཞེས་  
  
  
༄༅། །སྨྲས་སོ། །དེས་ཡང་དྲིས་པ། ཐམས་ཅད་རྟག་པའམ་ཐམས་ཅད་མི་རྟག་པའམ། ཐམས་ཅད་སྐྱེ་བའམ། ཐམས་ཅད་མི་སྐྱེ་བའམ། ངས་  
དེའི་ཚེ་འདི་སྐད་དུ་དེ་དག་ནི་འཇིག་རྟེན་རྒྱང་པན་པ་དྲུག་པའོ་ཞེས་སྨྲས་སོ། །བློ་གྲོས་ཆེན་པོ། དེས་ཡང་འདི་སྐད་དུ་ཐམས་ཅད་གཅིག་པའམ། ཐམས་ཅད་ཐ་དད་པའམ་  
ཐམས་ཅད་གཉིས་ཀའམ། ཐམས་ཅད་གཉིས་ཀ་མ་ཡིན་པའམ། ཐམས་ཅད་རྒྱུ་སྣ་ཚོགས་ལས་སྐྱེ་བ་སྣང་བར་གྱུར་པའམ་ཞེས་དྲིས་པ་དང། ངས་དེའི་ཚེ་འདི་སྐད་དུ་དེ་  
དག་ནི་འཇིག་རྟེན་རྒྱང་པན་པ་བཅུ་གཅིག་པའོ་ཞེས་སྨྲས་སོ། །བློ་གྲོས་ཆེན་པོ། དེས་ཡང་འདི་སྐད་དུ། ཀྱེ་ཐམས་ཅད་ལུང་དུ་མ་བསྟན་པ་ཞིག་ཡིན་ནམ། ཐམས་ཅད་ལུང་དུ་  
བསྟན་པ་ཞིག་ཡིན་ནམ། བདག་ཡོད་པ་ཞིག་གམ། བདག་མེད་པ་ཞིག་གམ། འཇིག་རྟེན་འདི་མེད་པ་ཞིག་གམ། འཇིག་རྟེན་ཕ་རོལ་ཡོད་པ་ཞིག་གམ། འཇིག་རྟེན་ཕ་  
རོལ་མེད་པ་ཞིག་གམ། རྣམ་པར་གྲོལ་བ་ཡོད་པ་ཞིག་གམ། རྣམ་པར་གྲོལ་བ་མེད་པ་ཞིག་གམ། ཐམས་ཅད་སྐད་ཅིག་པའམ། ཐམས་ཅད་སྐད་ཅིག་པ་མ་ཡིན་པའམ་  
ནམ་མྑའམ། སོ་སོར་བརྟགས་པ་མ་ཡིན་པའི་འགོག་པའམ། མྱ་ངན་ལས་འདས་པའམ། ཀྱེ་གཽ་ཏ་མ། བྱས་པའམ། མ་བྱས་པའམ། བར་མ་དེའི་སྲིད་པ་ཡོད་པ་ཞིག་  
  
  
བར་མ་དོའི་སྲིད་པ་མེད་པ་ཞིག་གམ་དྲིས་པ་དང། བློ་གྲོས་ཆེན་པོ། ངས་དེའི་ཚེ་འདི་སྐད་ཅེས། ཀྱེ་བྲམ་ཟེ། དེ་སྐད་དུ་སྨྲ་བ་དེ་དག་ཐམས་ཅད་ནི་འཇིག་རྟེན་རྒྱང་པན་པ་ཡིན་  
པས་ངས་བསྟན་པ་མ་ཡིན་གྱི། ཁྱོད་ཀྱི་འཇིག་རྟེན་རྒྱང་པན་པ་ཡིན་ནོ་ཞེས་སྨྲས་སོ། །བྲམ་ཟེ། ང་ནི་ཐོག་མ་མེད་པའི་དུས་ནས་ཡང་དག་པ་མ་ཡིན་པ་རྣམ་པར་རྟོག་པའི་བག་  
ཆགས་སྣ་ཚོགས་ཀྱི་གནས་ངན་ལེན་རྣམས་སྲིད་པ་གསུམ་གྱི་རྒྱུ་ཡིན་པ་དང། རང་གི་སེམས་སྣང་བ་ཙམ་དུ་ཁོང་དུ་མ་ཆུད་པས་རྣམ་པར་རྟོག་པ་བྱུང་ནས་ཕྱི་རོལ་གྱི་དངོས་  
པོ་ལ་དམིགས་པར་བྱེད་པ་འབའ་ཞིག་སྟོན་གྱི། ཇི་ལྟར་མུ་སྟེགས་ཅན་དག་བདག་དང། དབང་པོ་རྣམས་དང། དོན་གསུམ་འདུས་པ་ལས་ཤེས་པ་སྐྱེ་བ་ལྟ་བུར་ང་ནི་དེ་ལྟ་བུ་  
མ་ཡིན་ནོ། །བྲམ་ཟེ། ང་ནི་རྒྱུར་སྨྲ་བའང་མ་ཡིན། རྒྱུ་མེད་པར་སྨྲ་བའང་མ་ཡིན་གྱི། རྣམ་པར་རྟོག་པ་གཟུང་བ་དང། འཛིན་པའི་དངོས་པོ་ཙམ་ལ་རྟེན་ཅིང་འབྲེལ་བར་འབྱུང་  
བ་ཞེས་ཉེ་བར་འདོགས་ཏེ། ཁྱོད་དང་གང་དག་བདག་ཏུ་འཛིན་པར་ལྷུང་བའི་རྒྱུན་ཆད་དག་གིས་ཤེས་པར་བྱ་བ་མ་ཡིན་ནོ། །བློ་གྲོས་ཆེན་པོ། མྱ་ངན་ལས་འདས་པ་དང། ནམ་  
མཁའ་དང། འགོག་པ་དག་རྣམ་པ་གསུམ་དུ་ཡོད་པ་མ་ཡིན་གྱི། གྲངས་ཙམ་དུ་གསུམ་ཡོད་པར་ཟད་དོ། །གཞན་ཡང། བློ་གྲོས་ཆེན་པོ། དེའི་ཚེ་བྲམ་ཟེ་འཇིག་རྟེན་རྒྱང་པན་  
  
  
༄༅། །པ་ང་ལ་འདི་སྐད་ཅེས་ཟེར་རོ། །ཀྱེ་མི་ཤེས་པ་དང་སྲེད་པ་དང། ལས་ཀྱི་རྒྱུའི་ཕྱིར་སྲིད་པ་གསུམ་ཡོད་པར་གྱུར་པའམ། འོན་ཀྱང་རྒྱུ་མེད་པ་  
ལས་ཡིན། ངས་དེའི་ཚེ་འདི་སྐད་ཅེས་འདི་གཉིས་ཀའང་འཇིག་རྟེན་རྒྱང་པན་པའོ་ཞེས་སྨྲས་སོ། །དེས་ཡང་འདི་སྐད་དུ། ཀྱེ་དངོས་པོ་ཐམས་ཅད་རང་དང་སྤྱིའི་མཚན་ཉིད་  
དུ་གཏོགས་པ་ཞིག་ཡིན་ནམ་ཞེས་དྲིས་པ་དང། ང་ཡང་འདི་སྐད་དུ་འྡིའང་འཇིག་རྟེན་རྒྱང་པན་པ་ཉིད་ཡིན་ཏེ། བྲམ་ཟེ། ཇི་ཙམ་དུ་ཡིད་རྣམ་པར་གཡོས་པ་དང། ཕྱི་རོལ་  
གྱི་དོན་ལ་མངོན་པར་ཞེན་ཅིང་རྣམ་པར་རྟོག་པ་དེ་དག་ཐམས་ཅད་ཀྱང་འཇིག་རྟེན་རྒྱང་པན་པའོ་ཞེས་སྨྲས་སོ། །གཞན་ཡང། བློ་གྲོས་ཆེན་པོ། དེའི་ཚེ་བྲམ་ཟེ་འཇིག་རྟེན་རྒྱང་པན་  
པས་ང་ལ་ཡང་དྲིས་པ། ཀྱེ་འཇིག་རྟེན་རྒྱང་པན་པ་མ་ཡིན་པ་འགའ་ལྟ་ཡོད་དམ། བདག་ནི་མུ་སྟེགས་ཅན་ཐམས་ཅད་ཀྱི་གཙོ་བོ་ཡིན་ཏེ། ཚིག་གི་ཚོགས་དང། རྒྱུ་དང། དཔེ་  
སྣ་ཚོགས་ཀྱི་བཀོད་པ་དག་སྟོན་པའོ། །ངས་ཡང་འདི་སྐད་དུ། ཀྱེ་བྲམ་ཟེ། ཡོད་དེ། ཁྱོད་ལ་ཡོད་པ་ནི་མ་ཡིན་ནོ། །གྲུབ་པའི་མཐའ་མེད་པའང་མ་ཡིན། སྟོན་པའང་མ་ཡིན་  
སྣ་ཚོགས་ཀྱི་ཚིག་གི་ཚོགས་མི་སྟོན་པའང་མ་ཡིན། རྒྱུ་དང་དཔེ་མི་འགོད་པའང་མ་ཡིན་ནོ་ཞེས་སྨྲས་སོ། །བྲམ་ཞེས་སྨྲས་པ། འཇིག་རྟེན་རྒྱང་པན་མ་ཡིན་པ་དང། གྲུབ་  
  
  
མི་སྟོན་པའང་མ་ཡིན་པ་དེ་ལྟ་བུ་ཡིན། ངས་དེའི་ཚེ་འདི་སྐད་དུ། བྲམ་ཟེ། འཇིག་རྟེན་རྒྱང་པན་མ་ཡིན་པ་ཡོད་དེ། མུ་སྟེགས་ཅན་  
ཁྱེད་རྣམས་ཀྱིས་ཤེས་པར་མི་ནུས་ཏེ། འདི་ལྟར་ཕ་རོལ་གྱི་དངོས་པོ་ལ་ཡང་དག་པ་མ་ཡིན་པ་རྣམ་པར་རྟོག་པའི་སྤྲོས་པས་མངོན་པར་ཞེན་པའི་ཕྱིར་རོ། །འདི་ལྟ་སྟེ་  
རྣམ་པར་རྟོག་པ་མི་སྐྱེ་ཞིང་ཡོད་པ་དང་མེད་པ་རང་གི་སེམས་སྣང་བ་ཙམ་དུ་ཁོང་དུ་ཆུད་པར་རྣམ་པར་རྟོག་པ་མི་སྐྱེ་བ་དང། ཕྱི་རོལ་གྱི་ཡུལ་ལ་འཛིན་པ་མེད་ཅིང་རྣམ་  
པར་རྟོག་པ་རབ་ཏུ་ཞི་བ་དེ་ནི་འཇིག་རྟེན་རྒྱང་པ་ནམ་ཡིན་པ་ཞེས་བྱ་སྟེ། འདི་ནི་ངའི་ཆོས་ཡིན་པས་ཁྱོད་ལ་ཡོད་པ་མ་ཡིན་ནོ། །ཀྱེ་བྲམ་ཟེ། མདོར་བསྡུས་ཏེ་བསྟན་ན་རྣམ་  
པར་ཤེས་པ་དེ་འོང་བ་དང། འགྲོ་བ་དང། ཤི་འཕོ་བ་དང། སྐྱེ་བ་དང། བདེ་བ་དང། སྡུག་བསྔལ་བ་དང། བྱ་བ་དང། ལྟ་བ་དང། རེག་པ་དང། མཚན་ཉིད་སྣ་ཚོགས་ལ་  
མངོན་པར་ཞེན་པ་དང། འདུས་ཏེ་མཚམས་སྦྱོར་བ་དང། སྲེད་པ་དང། རྒྱུ་ལ་མངོན་པར་ཞེན་པ་སྟེ། ཀྱེ་བྲམ་ཟེ། འདི་ལྟ་བུ་ལ་སོགས་པ་དེ་དག་ཐམས་ཅད་ནི་ཁྱོད་ལ་སོགས་  
པའི་འཇིག་རྟེན་རྒྱང་པན་ཡིན་ཏེ། ང་ལ་ཡོད་པ་ནི་མ་ཡིན་ནོ་།བློ་གྲོས་ཆེན་པོ། བྲམ་ཟེ་འཇིག་རྟེན་རྒྱང་པན་པས་དྲིས་པ་ལ་ངས་དེ་སྐད་དུ་ལན་བཏབ་པ་དང། དེ་ཅང་མི་  
  
  
༄༅། །སྨྲ་བར་གྱུར་ཏེ། ལན་མེད་པས་སླར་སོང་ངོ། །དེ་རང་གི་ཚུལ་གྱི་གནས་ལ་སེམས་ཤིང་འདི་སྐད་དུ་དགེ་སྦྱོང་ཤཱཀྱའི་བུ་ནི་ཚུལ་ལས་ཤིན་ཏུ་འདས་པས་  
ན་སྐྱེ་བ་མེད་པ་དང། མཚན་མ་མེད་པ་དང། རྒྱུ་མེད་པ་དང་རང་གི་རྣམ་པར་རྟོག་པ་སྣང་བའི་མཚན་ཉིད་ཁོང་དུ་ཆུད་པས་རྣམ་པར་རྟོག་པ་མི་སྐྱེ་བར་སྨྲའོ་སྙམ་མོ། །བློ་གྲོས་  
ཆེན་པོ། འདི་ནི་ཁྱོད་ཀྱིས་སྔར་ང་ལ་ཅིའི་སླད་དུ་འཇིག་རྟེན་རྒྱང་པན་པ་སྤོབས་པ་སྣ་ཚོགས་ཅན་ལ་སློབ་ཅིང་བསྟེན་ལ་ཟང་ཟིང་སྡུད་དེ། ཆོས་སྡུད་པ་མ་ཡིན་ནོ་ཞེས་བཀའ་  
སྩལ་ཅེས་དྲིས་པའི་འོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་པ། བཅོམ་ལྡན་འདས། ཟང་ཟིང་སྡུད་པ་དང། ཆོས་ཞེས་བགྱི་བའི་ཚིག་གི་དོན་ཇི་ལྟ་བུ་ལགས། བཅོམ་  
ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ་ཁྱོད་ཀྱི་མ་འོངས་པའི་སེམས་ཅན་རྣམས་ཀྱི་ཕྱིར་ཚིག་གི་དོན་འདི་ལྟ་བུ་སེམས་ཤིང་འདྲི་བ་ལེགས་སོ། །ལེགས་སོ། །དེའི་ཕྱིར་  
ཤིན་ཏུ་ལེགས་པར་ཉོན་ལ་ཡིད་ལ་གཟུང་ཞིག་དང་ངས་ཁྱོད་ལ་བཤད་དོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་པ། དེ་བཞིན་དུ་འཚལ་ལོ་ཞེས་བཀའ་མཉན་  
པ་དང། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། འདི་ལྟ་སྟེ། ཟང་ཟིང་ཞེས་བྱ་བ་ནི་ལེན་པ་དང། གཏོང་བ་དང། རེག་པ་དང། མྱང་བ་དང། ཕྱི་རོལ་གྱི་  
  
  
མཐའ་གཉིས་ཀྱི་ལྟ་བར་ལྟུང་བ་དང། ཡང་སྡུག་བསྔལ་གྱི་ཕུང་པོ་བསྐྱེད་པ་དང། སྐྱེ་བ་དང། རྒ་བ་དང། ན་བ་དང། འཆི་བ་དང། མྱ་ངན་  
དང། སྨྲེ་སྔགས་འདོན་པ་དང། འཁྲུག་པ་རྣམས་ཏེ། དེ་ལྟ་བུའི་སྒྱུ་མ་རྣམས་ནི་སྲེད་པ་ལས་བྱུང་བས། དེའི་ཕྱིར་འཇིག་རྟེན་རྒྱང་པན་སློབ་ཅིང་སྟེན་པ་རྣམས་དང། འཇིག་  
རྟེན་རྒྱང་པན་པ་རྣམས་ནི་ང་དང་སངས་རྒྱས་གཞན་དག་གིས་ཀྱང་ཟང་ཟིང་ཞེས་བརྗོད་དེ། འདི་ནི་ཟང་ཟིང་སྡུད་ཅིང་ཆོས་སྡུད་པ་མ་ཡིན་པ་ཞེས་བྱའོ། །བློ་གྲོས་ཆེན་པོ་  
ཆོས་སྡུད་པ་གང་ཞེ་ན། འདི་ལྟ་སྟེ། རང་གི་སེམས་སྣང་བ་ཙམ་དུ་ལེགས་པར་རྟོགས་ཤིང་ཁོང་དུ་ཆུད་པ་དང། གང་ཟག་དང་ཆོས་བདག་མེད་པའི་མཚན་ཉིད་ཐོབ་པས་  
རྣམ་པར་རྟོག་པ་མི་སྐྱེ་བ་དང། ས་རྣམས་ལ་གོང་ནས་གོང་དུ་ཤིན་ཏུ་མཁས་པས་སེམས་དང། ཡིད་དང། ཡིད་ཀྱི་རྣམ་པར་ཤེས་པ་ལྡོག་པ་དང། སངས་རྒྱས་ཐམས་  
ཅད་ཀྱི་ཡེ་ཤེས་དང། དབང་བསྐུར་བ་ཕུན་སུམ་ཚོགས་པ་དང་མཐར་ཐུག་པ་མེད་པའི་གནས་བཅུ་ཡོངས་སུ་གཟུང་བ་དང། ཆོས་ཐམས་ཅད་ལ་རྩོལ་བ་མེད་པར་དབང་བྱེད་པ་  
ནི་ཆོས་ཞེས་བྱ་སྟེ། དེ་ནི་འདི་ལྟ་སྟེ། ལྟ་བ་ཐམས་ཅད་དང་སྤྲོས་པ་ཐམས་ཅད་དང། རྣམ་པར་རྟོག་པ་ཐམས་ཅད་དང། དངོས་པོ་ཐམས་ཅད་དང། མཐའ་གཉིས་ཐམས་  
  
  
༄༅། །ཅད་དུ་མི་ལྟུང་ངོ། །བློ་གྲོས་ཆེན་པོ། མུ་སྟེགས་ཅན་བྱིས་པ་རྣམས་ནི་ཕལ་ཆེར་རྟག་པ་དང། ཆད་པའི་མཐའ་གཉིས་སུ་ལྟུང་གི་མཁས་པ་རྣམས་  
ནི་མ་ཡིན་ནོ། །དེ་ལ་རྒྱུ་མེད་པར་སྨྲ་བ་ཡོངས་སུ་བཟུང་བས་ནི་རྟག་པར་ལྟ་བ་འབྱུང་ངོ། །ཕྱི་རོལ་གྱི་རྒྱུ་འཇིག་ཅིང་རྒྱུ་དང་རྐྱེན་དངོས་པོ་མེད་པར་མཐོང་བ་ལས་ནི་ཆད་པར་  
ལྟ་བ་འབྱུང་སྟེ། བློ་གྲོས་ཆེན་པོ། དེ་ནི་སྐྱེ་བ་དང། གནས་པ་དང། འཇིག་པ་མི་མཐོང་བའི་ཕྱིར་ཆོས་ཞེས་བྱའོ། །བློ་གྲོས་ཆེན་པོ། དེ་ནི་ཟང་ཟིང་དང་ཆོས་ཞེས་བྱ་སྟེ་  
དེ་ལ་ཁྱོད་དང་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་དག་གིས་བསླབ་པར་བྱའོ། །དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་  
སུ་བཅད་པ་འདི་དག་གསུངས་སོ། །འཇིག་རྟེན་རྒྱང་པན་ཐམས་ཅད་ནི་།མུ་སྟེགས་ཅན་གྱིས་བཤད་དེ་རྫུན། །རྣམ་རྟོག་བྱེད་དང་བྱ་བར་མཐོང། །དེ་ལ་རང་གི་གྲུབ་  
མཐའ་མེད། །ང་ཡི་གྲུབ་མཐའ་འདི་འབའ་ཞིག་བྱེད་དང་བྱ་བ་ཡོངས་སུ་སྤངས། །འཇིག་རྟེན་རྒྱང་པན་རྣམ་བྲལ་བ། །སློབ་མ་རྣམས་ལ་རབ་ཏུ་བཤད། །སེམས་ཙམ་  
དེ་ནི་མི་དམིགས་པས། །སེམས་གཉིས་སོ་སོར་རྟོག་མི་བྱེད། །གཟུང་དང་འཛིན་པ་དངོས་མེད་དེ། །རྟག་ཆད་གཉིས་ཀ་ཡོངས་སུ་སྤངས། །ཇི་སྲིད་སེམས་ནི་འཇུག་པའི་  
  
  
།དེ་སྲིད་འཇིག་རྟེན་རྒྱང་པན་ཡིན། །རྣམ་པར་རྟོག་པ་མི་འཇུག་ན། །དེས་ནི་རང་གི་སེམས་མཐོང་ངོ། །འོང་ཚེ་དངོས་པོ་སྐྱེ་ཞེས་བྱ། །འགྲོ་ཚེ་དངོས་པོ་ཡོང་མི་སྣང་  
འགྲོ་འོང་ལེགས་པར་གསལ་རྟོགས་ན། །རྣམ་པར་རྟོག་པ་ཡང་མི་སྐྱེ་།རྟག་པ་དང་ནི་མི་རྟག་པ། །བྱས་པ་དང་ནི་མ་བྱས་པ། །འཇིག་རྟེན་འདི་དང་འཇིག་རྟེན་གཞན།།  
ཐམས་ཅད་འཇིག་རྟེན་རྒྱང་པན་ཚུལ། །དེ་ནས་ཡང་བློ་གྲོས་ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། མྱ་ངན་ལས་འདས་པ་ཞེས་  
བགྱི་བ། ཆོས་ཇི་ལྟ་བུ་ཞིག་ལ་མྱ་ངན་ལས་འདས་པ་ཞེས་བགྱི་ན། མུ་སྟེགས་ཅན་རྣམས་སོ་སོ་ནས་རྣམ་པར་རྟོག་པ་སྐྱེད་པར་བགྱིད། བཅོམ་ལྡན་འདས་ཀྱིས་བཀའ་  
སྩལ་པ། བློ་གྲོས་ཆེན་པོ། དེའི་ཕྱིར་ཤིན་ཏུ་ལེགས་པར་ཉོན་ལ་ཡིད་ལ་གཟུང་ཞིག་དང། ངས་ཁྱོད་ལ་ཇི་ལྟར་མུ་སྟེགས་ཅན་རྣམས་མྱ་ངན་ལས་འདས་པར་རྣམ་  
པར་རྟོག་པ་དང། དེ་དག་གི་རྣམ་པར་རྟོག་པ་མྱ་ངན་ལས་འདས་པའི་རྗེས་སུ་མཐུན་པར་འགྱུར་བ་མ་ཡིན་པ་བཤད་པར་བྱའོ། །བློ་གྲོས་ཆེན་པོས་བཅོམ་ལྡན་འདས་ལ་  
གསོལ་པ། དེ་བཞིན་དུ་འཚལ་ལོ་ཞེས་བཀའ་མཉན་པ་དང། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །བློ་གྲོས་ཆེན་པོ། མུ་སྟེགས་ཅན་ཁ་ཅིག་ནི་  
  
  
༄༅། །ཕུང་པོ་དང། ཁམས་དང། སྐྱེ་མཆེད་རྣམས་འགགས་པ་དང། ཡུལ་འདོད་ཆགས་དང་བྲལ་བ་དང། ཆོས་རྣམས་མི་རྟག་པར་མཐོང་བ་  
དང། སེམས་དང་སེམས་ལས་བྱུང་བའི་ཆོས་ཀྱི་ཕྱོགས་མི་སྐྱེ་བ་དང། འདས་པ་དང། མ་འོངས་པ་དང། དེ་ལྟར་གྱི་ཡུལ་མི་དྲན་པ་དང། ཉེ་བར་ལེན་པ་ཕུང་པོ་ཟད་  
པ་མར་མེ་བཞིན་འགགས་པ་དང། ས་བོན་ལྟར་ཞིག་པས་རྣམ་པར་རྟོག་པ་མི་སྐྱེའོ་ཞེས་དེ་དག་གིས་འདི་དག་ལ་མྱ་ངན་ལས་འདས་པར་འདུ་ཤེས་ཏེ། བློ་གྲོས་ཆེན་པོ་  
འཇིག་པར་ལྟ་བ་ལ་མྱ་ངན་ལས་འདས་པ་ཞེས་བྱ་བ་ནི་མ་ཡིན་ནོ་།ཁ་ཅིག་ནི་ཕྱོགས་ནས་ཕྱོགས་སུ་སོང་ན་ཐར་པ་ཞེས་བརྗོད་དོ་།ཁ་ཅིག་ནི་ཡུལ་གྱི་རྟོག་པ་འགགས་  
ཏེ༑ ཇི་ལྟར་རླུང་ཞི་བ་བཞིན་དུ་གྱུར་ན་ཐར་པ་ཞེས་བརྗོད་དོ་།ཁ་ཅིག་ནི་བློ་དང་རིག་པར་བྱ་བ་མཐོང་བ་རྣམ་པར་ཞིག་པ་ལ་ཐར་པ་ཞེས་བརྗོད་དོ། །ཁ་ཅིག་ནི་རྟག་པ་  
དང། མི་རྟག་པར་མཐོང་བ་ལ་ཐར་པའོ་ཞེས་འདུ་ཤེས་སོ། །ཁ་ཅིག་ནི་མཚན་མར་འདུ་ཤེས་པ་མང་པོ་ནི་སྡུག་བསྔལ་བསྐྱེད་པའི་རྒྱུ་འཐོབ་པར་འགྱུར་རོ་སྙམ་དུ་  
བསམས་ནས། རང་གི་སེམས་སྣང་བ་ཙམ་ལ་མི་མཁས་པས་མཚན་མ་རྣམས་ཀྱིས་འཇིགས་ཤིང་སྐྲག་སྟེ། མཚན་མ་མེད་པར་མཐོང་བ་ལ་རབ་ཏུ་མོས་ཤིང་  
  
  
།ཁ་ཅིག་ནི་ནང་དང་ཕྱིའི་ཆོས་ཐམས་ཅད་ཀྱི་རང་དང་སྤྱིའི་མཚན་ཉིད་ཁོང་དུ་ཆུད་པ་དང། འདས་པ་དང། མ་འོངས་  
པ་དང། ད་ལྟར་བྱུང་བ་ནི་དངོས་པོར་ཡོད་དེ། མི་འཇིགས་པའོ་ཞེས་མྱ་ངན་ལས་འདས་པར་ཤེས་སོ། །ཁ་ཅིག་ནི་བདག་དང་གང་ཟག་དང། སེམས་ཅན་དང་  
སྲོག་དང། ཆོས་ཐམས་ཅད་མི་འཇིག་པ་ལ་མྱ་ངན་ལས་འདས་པར་འདུ་ཤེས་སོ། །མུ་སྟེགས་ཅན་ཁ་ཅིག་ནི་ལོག་པའི་མེས་ཤེས་རབ་བསྲེག་པ་དང། རང་བཞིན་དང་  
སྐྱེས་བུ་མཐོང་ཞིང། དེ་གཉིས་ཀྱི་ཡོད་པ་ལས་སྐྱེས་བུས་འབྱིན་པ་རྣམས་ནི་རང་བཞིན་ཞེས་བྱ་སྟེ། ཇི་ལྟར་དང་པོའི་མུན་པ་བཞིན་དུ་ཡོན་ཏན་རྣམ་པར་འགྱུར་བ་དང་  
ཡོན་ཏན་གྱི་བྱེད་པ་པོ་ལ་མྱ་ངན་ལས་འདས་པར་འདུ་ཤེས་སོ། །ཁ་ཅིག་ནི་བསོད་ནམས་དང། བསོད་ནམས་མ་ཡིན་པ་ཟད་པས། ཁ་ཅིག་ནི་ཉོན་མོངས་པ་ཟད་  
ཅིང་ཤེས་པས། ཁ་ཅིག་ནི་འཁོར་བ་རྣམས་དབང་ཕྱུག་གིས་ཡང་དག་པར་བྱས་པར་མཐོང་བ་ལ་མྱ་ངན་ལས་འདས་པར་འདུ་ཤེས་སོ། །ཁ་ཅིག་འཁོར་བ་རྣམས་  
ནི་གཅིག་གིས་གཅིག་བསྐྱེད་པས་རྒྱུ་གཞན་ཅིའང་མེད་དེ། འདི་ལྟར་རྒྱུ་ལ་མངོན་པར་ཞེན་ཅིང་དེ་གཏི་མུག་པས་ཁོང་དུ་མི་ཆུད་དེ་ཁོང་དུ་མ་ཆུད་པའི་ཕྱིར་མྱ་  
  
  
༄༅། །ངན་ལས་འདས་པའོ་ཞེས་འདུ་ཤེས་སོ། །མུ་སྟེགས་ཅན་ཁ་ཅིག་ནི་ཡང་དག་པའི་བདེན་པའི་ལམ་ཐོབ་པ་ལ་མྱ་ངན་ལས་འདས་པར་འདུ་  
ཤེས་སོ། །ཁ་ཅིག་ནི་ཡོན་ཏན་ཅན་དང། ཡོན་ཏན་གྱིས་བསྐྱེད་པ་ལ་ཚོགས་པ་དང། གཅིག་པ་དང། ཐ་དད་པ་དང། གཉིས་ཀ་དང་གཉིས་ཀ་མ་ཡིན་པར་མཐོང་བ་  
བ་ལ་མྱ་ངན་ལས་འདས་པར་འདུ་ཤེས་སོ། །ཁ་ཅིག་ནི་རང་བཞིན་ལས་བྱུང་བས་རྨ་བྱའི་རྣམ་པར་བཀྲ་བ་དང། རིན་པོ་ཆེ་སྣ་ཚོགས་ཀྱི་འབྱུང་གནས་དང། ཚེར་མ་  
རྣོ་བ་ལ་སོགས་པ་ལྟ་བུར་དངོས་པོ་རྣམས་ཀྱི་རང་བཞིན་མཐོང་ནས་མྱ་ངན་ལས་འདས་པར་འདུ་ཤེས་སོ། །བློ་གྲོས་ཆེན་པོ། ཁ་ཅིག་ནི་སྲིད་པ་ཉི་ཤུ་རྩ་ལྔ་དེ་ཁོ་ན་  
ཉིད་ཡིན་པར་ཁོང་དུ་ཆུད་པས། ཁ་ཅིག་ནི་རྒྱལ་པོའི་ཡུལ་སྐྱོང་བ་དང། ཡོན་ཏན་དྲུག་གི་བསྟན་པ་འཛིན་པས་མྱ་ངན་ལས་འདས་པར་འདུ་ཤེས་སོ། །ཁ་ཅིག་ནི་  
བྱེད་པ་པོ་དུས་ཡིན་པར་མཐོང་ནས། འཇིག་རྟེན་འབྱུང་བ་ནི་དུས་ལ་རག་ལས་སོ་ཞེས་དེ་ལྟར་ཁོང་དུ་ཆུད་པ་ལས་མྱ་ངན་ལས་འདས་པར་འདུ་ཤེས་སོ། །ཁ་ཅིག་ནི་  
དངོས་པོས་སོ། །ཁ་ཅིག་ནི་དངོས་པོ་མེད་པས་སོ། །ཁ་ཅིག་ནི་དངོས་པོ་དང་དངོས་པོ་མེད་པ་ཡོངས་སུ་ཤེས་པས་སོ། །ཁ་ཅིག་ནི་དངོས་པོའི་རྟོག་པ་དང། མྱ་ངན་  
  
  
པར་འདུ་ཤེས་ཏེ། དེ་ལྟར་དེ་ལྟ་བུའི་རྣམ་པར་རྟོག་པ་སྣ་ཚོགས་མུ་སྟེགས་ཅན་དག་གིས་བསྟན་པ་ཡོད་ཀྱང་རིགས་  
པ་དང་མི་ལྡན་པས་མཁས་པ་རྣམས་ཀྱིས་སྤངས་པ་ཡིན་ནོ། །བློ་གྲོས་ཆེན་པོ། དེ་དག་ཐམས་ཅད་མཐའ་གཉིས་སུ་ལྷུང་བའི་བསམ་པས་མྱ་ངན་ལས་འདས་པར་འདུ་  
ཤེས་ཏེ། དེ་ལྟ་བུ་ལ་སོགས་པའི་རྣམ་པར་རྟོག་པས་མུ་སྟེགས་ཅན་དག་མྱ་ངན་ལས་འདས་པར་ཡོངས་སུ་རྟོགས་ཀྱང། འདི་ལ་གང་ཡང་སྐྱེ་བ་འམ། འགག་པ་མེད་དོ།།  
བློ་གྲོས་ཆེན་པོ། མུ་སྟེགས་ཅན་སོ་སོའི་མྱ་ངན་ལས་འདས་པ་དེ་དག་ནི་དེ་དག་རང་གི་བསྟན་བཅོས་དང་ཤེས་པས་སོ་སོར་བརྟགས་པས་ན་རྣམ་པར་བཞག་པ་ཅིའང་མེད་  
དེ༑ ཇི་ལྟར་དེ་དག་གི་རྣམ་པར་རྟོག་པའི་སེམས་དང། ཡིད་བཞིན་དུ་འོང་བ་དང། འགྲོ་བ་དང། རབ་ཏུ་གཡོ་བས་ཐམས་ཅད་གང་ཡང་མྱ་ངན་ལས་འདས་པ་ཐོང་བ་མེད་  
དོ༑ ༑བློ་གྲོས་ཆེན་པོ། ངས་ཇི་སྐད་དུ་བསྟན་པའི་མྱ་ངན་ལས་འདས་པ་ནི་འདི་ལྟ་སྟེ། རང་གི་སེམས་སྣང་བ་ཙམ་དུ་མཁས་ཤིང་ཁོང་དུ་ཆུད་པ་དང། ཕྱི་རོལ་གྱི་དངོས་པོའི་  
མངོན་པར་ཆགས་ཤིང་མཐའ་བཞི་ཡོངས་སུ་སྤངས་པ་དང། ཡང་དག་པ་ཇི་ལྟར་གནས་པ་བཞིན་དུ་མཐོང་བས་རང་གི་སེམས་སྣང་བར་རྣམ་པར་རྟོག་པའི་མཐའ་གཉིས་  
  
  
༄༅། །སུ་མ་ལྷུང་བ་དང། གཟུང་བ་དང། འཛིན་པ་མི་དམིགས་པས་ཚད་མ་ཐམས་ཅད་ཀྱིས་གྲུབ་པར་མི་མཐོང་བ་དང། དེ་ཁོ་ན་ཉིད་ལ་རྨོངས་  
པ་ཡིན་པས་ཡོངས་སུ་བསྡུ་བར་མི་བྱའོ་ཞེས་དེ་ཡོངས་སུ་སྤངས་ནས། བདག་གི་འཕགས་པའི་སོ་སོ་རང་གིས་རིག་པའི་ཆོས་ཐོབ་པ་དང། བདག་མེད་པ་རྣམ་གཉིས་རྟོགས་  
པ་དང། ཉོན་མོངས་པ་གཉིས་ཡོངས་སུ་སྤངས་པ་དང། སྒྲིབ་པ་གཉིས་རྣམ་པར་དག་པ་དང། འཆི་འཕོ་གཉིས་གཏན་ནས་སྤངས་པ་དང། ས་རྣམས་གོང་ནས་གོང་དུ་  
སྦྱངས་པས་དེ་བཞིན་གཤེགས་པའི་ས་ལ་འཇུག་ཅིང་གཟུགས་བརྙན་དང། སྒྱུ་མ་ལ་སོགས་པའི་ཏིང་ངེ་འཛིན་ཟབ་མོ་ཐོབ་པ་དང་སེམས་དང། ཡིད་དང། ཡིད་ཀྱི་  
རྣམ་པར་ཤེས་པ་ཡོངས་སུ་སྤངས་པ་ནི་མྱ་ངན་ལས་འདས་པ་ཞེས་བསྟན་ཏོ། །བློ་གྲོས་ཆེན་པོ། དེ་ལ་ཁྱོད་དང་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་  
དག་གིས་བསླབ་པར་བྱ་ཞིང། མུ་སྟེགས་ཅན་ཐམས་ཅད་ཀྱི་མྱ་ངན་ལས་འདས་པར་ལྟ་བ་རྣམས་མྱུར་དུ་ཡོངས་སུ་སྤང་བར་བྱའོ། །དེ་ནས་བཅོམ་ལྡན་འདས་ཀྱིས་  
དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །མུ་སྟེགས་མྱ་ངན་འདས་ལྟ་ཞིང། །སོ་སོར་རྣམ་རྟོག་གང་བྱུང་བ། །དེ་དག་སེམས་ཀྱི་  
  
  
།ཐར་པའི་ཐབས་ནི་ཡོད་མ་ཡིན། །འཆིང་དང་བཅིང་བྱ་ལ་རྨོངས་པ། །ཐབས་མཁས་ཡོངས་སུ་སྤངས་པས་ན་།མུ་སྟེགས་ཐར་པ་འདུ་ཤེས་པ། །ཐར་པ་  
ནམ་ཡང་སྐྱེ་མི་འགྱུར། །ཤེས་པ་མང་པོས་ཐ་དད་འཇུག་མུ་སྟེགས་ཅན་གྱིས་མཐོང་བའི་ཚུལ། །དེ་དག་ཐར་པ་ཡོད་མ་ཡིན། །བླུན་ཞིང་གཏི་མུག་རྣམ་རྟོག་ཕྱིར། །མུ་སྟེགས་  
བླུན་པོས་ཐམས་ཅད་ཀུན། །རྣམ་རྟོག་བྱེད་དང་བྱ་བར་མཐོང། །ཡོད་མེད་ཕྱོགས་སུ་སྨྲ་བ་རྣམས། །དེ་དག་ལ་ནི་ཐར་པ་མེད། །བྱིས་པ་རྣམ་པར་རྟོག་ལ་མོས། །ཡང་དག་  
བློ་གྲོས་ཐོས་མི་འགྱུར། །སྨྲ་བ་སྡུག་བསྔལ་གསུམ་གྱི་གནས། །ཡང་དག་སྡུག་བསྔལ་འཇིག་པའི་རྒྱུ། །ཇི་ལྟར་མེ་ལོང་གཟུགས་བརྙན་དག་།སྣང་བ་ཡོད་པ་མ་ཡིན་ལྟར། །  
རྣམ་རྟོག་སེམས་ཀྱི་མེ་ལོང་ལ། །བྱིས་པ་དག་གིས་གཉིས་མོད་མཐོང་།སེམས་དང་དམིགས་པ་མ་ཤེས་པ། །རྣམ་པར་རྟོག་པ་གཉིས་སྐྱེ་སྟེ་།སེམས་དང་ཡུལ་ནི་  
ཡོངས་ཤེས་ན། །རྣམ་པར་རྟོག་པ་སྐྱེ་མི་འགྱུར། །སེམས་ནི་སྣ་ཚོགས་འགྱུར་བ་སྟེ། །མཚན་ཉིད་མཚན་གཞི་ཡོངས་སྤངས་པས། །བྱ་བ་སྣང་ཡང་སྣང་བ་མེད། །ཇི་ལྟར་  
བྱིས་པས་རྣམ་བརྟགས་བཞིན། །སྲིད་གསུམ་རྣམ་པར་རྟོག་ཙམ་པས་།ཕྱི་རོལ་གྱི་ནི་དོན་མེད་དེ། །རྣམ་པར་རྟོག་པ་སྣ་ཚོགས་སྣང་།བྱིས་པ་དག་གིས་མི་རྟོགས་སོ། །  
  
  
༄༅། །མདོ་དང་མདོ་ལས་རྣམ་རྟོག་བཤད། །ནམ་ཡང་མིང་ལས་འདའ་མི་འགྱུར། །བརྗོད་པ་དག་ནི་མ་གཏོགས་པར། །བརྗོད་པར་བྱ་བ་ཅི་ཡང་  
མེད།། །།འཕགས་པ་ལངྐར་གཤེགས་པ་རིན་པོ་ཆེའི་མདོ་ལས། བམ་པོ་བདུན་པ། དེ་ནས་བྱང་ཆུབ་སེམས་དཔའ་བློ་གྲོས་ཆེན་པོས་བཅོམ་ལྡན་  
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ཡང་དག་པར་རྫོགས་པའི་སངས་རྒྱས་པ་ཉིད་བཤད་དུ་གསོལ། དེ་ནས་བདག་དང་བྱང་ཆུབ་སེམས་དཔའ་  
སེམས་དཔའ་ཆེན་པོ་གཞན་རྣམས་དེ་བཞིན་གཤེགས་པའི་རང་བཞིན་ལ་མཁས་ཤིང། བདག་དང་གཞན་རྣམས་ཁོང་དུ་ཆུད་པར་བགྱིད་པར་འགྱུར་རོ། །བཅོམ་  
ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ་ཁྱོད་ཇི་ལྟར་འདོད་པ་བཞིན་དུ་དྲིས་ཤིག་དང། ངས་ཇི་ལྟར་ཁྱོད་ཀྱིས་དྲིས་པ་དེ་བཞིན་དུ་བཤད་པར་བྱའོ། །བློ་གྲོས་  
ཆེན་པོས་བཅོམ་ལྡན་འདས་ལ་གསོལ་བ། བཅོམ་ལྡན་འདས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བགྱིས་པའམ། མ་  
བགྱིས་པའམ། དངོས་པོའམ། རྒྱུའམ། མཚན་ཉིད་དམ། མཚན་ཉིད་ཀྱི་གྮིའམ། བརྗོད་པའམ། བརྗོད་པར་བགྱི་བའམ། བློའམ། རིག་པར་བགྱི་བའམ། དེ་ལྟ་  
  
  
ཐ་དད་པ་མ་ལགས་པ་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་ནི་དེ་ལྟ་བུ་ལ་སོགས་པའི་ཚིག་གི་དངོས་པོའང་མ་ཡིན། རྒྱུའང་མ་ཡིན་ཏེ། དེ་ཅིའི་ཕྱིར་ཞེ་ན། གཉིས་ཀའང་ཉེས་པར་  
འགྱུར་བའི་ཕྱིར་རོ། །བློ་གྲོས་ཆེན་པོ། གལ་ཏེ་དེ་བཞིན་གཤེགས་པ་དངོས་པོ་ཡིན་མིན་བྱས་པའམ། མི་རྟག་པར་འགྱུར་ཏེ། མི་རྟག་པའི་ཕྱིར་དངོས་པོ་ཐམས་ཅད་  
ཀྱང་དེ་བཞིན་གཤེགས་པར་འགྱུར་བས་ན། དེ་ནི་ང་དང་དེ་བཞིན་གཤེགས་པ་ཐམས་ཅད་ཀྱང་མི་བཞེད་དོ། །ཅི་སྟེ་བྱས་པ་མ་ཡིན་ན་ནི་དམིགས་སུ་མེད་པའི་ཕྱིར་སྦྱོར་བ་  
རྣམས་དོན་མེད་པར་འགྱུར་ཏེ། རི་བོང་གི་རྭ་དང། མོ་གཤམ་གྱི་བུ་ལྟར་ཡོད་པ་མ་ཡིན་པའི་ཕྱིར་རོ། །བློ་གྲོས་ཆེན་པོ། གང་དངོས་པོའང་མེད། རྒྱུའང་མེད་པ་ནི་ཡོད་པའང་  
མ་ཡིན། མེད་པའང་མ་ཡིན། གང་ཡོད་པའང་མ་ཡིན། མེད་པའང་མ་ཡིན་པ་དེ་ནི་མཐའ་བཞི་ལས་འདས་པའོ། །མཐའ་བཞི་གང་ཡིན་པ་དེ་ནི་འཇིག་རྟེན་གྱི་བརྗོད་  
པའོ། །གང་མཐའ་བཞི་ལས་འདས་བ་དེ་ནི་མཐའ་བཞིར་མ་ལྷུང་བའོ། །མ་ལྷུང་བའི་ཕྱིར་མཁས་པ་རྣམས་ཀྱིས་ལེན་པར་བྱེད་དེ་དེ་བཞིན་གཤེགས་པ་ཐམས་ཅད་ཀྱིས་  
  
  
༄༅། །ཚིག་གི་དོན་ཀྱང་དེ་བཞིན་དུ་རིག་པར་བྱའོ། །བློ་གྲོས་ཆེན་པོ། བློ་དང་ལྡན་པ་རྣམས་ཀྱིས་ཇི་ལྟར་ངས་ཆོས་ཐམས་ཅད་བདག་མེད་པའོ་  
ཞེས་བཤད་པ་དེའི་དོན་ཀྱང་ཁོང་དུ་ཆུད་པར་བྱའོ། །བདག་མེད་པའི་དངོས་པོ་ནི་བདག་མེད་པ་ཉིད་དེ་ཆོས་ཐམས་ཅད་ནི་རང་གི་དངོས་པོར་ཡོད་ཀྱི་གཞན་གྱི་དངོས་  
པོར་ནི་མེད་དོ། །ཇི་ལྟར་པ་ལང་དང་རྟ་བཞིན་ཏེ། བློ་གྲོས་ཆེན་པོ། དཔེར་ན། བ་ལང་དང་རྟའི་དངོས་པོ་མ་ཡིན་པ་ལ་བ་ལང་དང་རྟའི་དངོས་པོ་དེ་ཡང་དག་པར་ཡོད་  
པའང་མ་ཡིན། མེད་པའང་མ་ཡིན། ཡང་དེ་རང་གི་མཚན་ཉིད་མེད་པ་ནི་མ་ཡིན་ནོ། །དེ་བཞིན་དུ། བློ་གྲོས་ཆེན་པོ། ཆོས་ཐམས་ཅད་རང་གི་མཚན་ཉིད་མེད་པའང་  
མ་ཡིན་ཏེ། རང་གི་མཚན་ཉིད་ཡོད་ཀྱང་བྱིས་པ་སོ་སོའི་སྐྱེ་བོ་རྣམས་ཀྱིས་བདག་མེད་པ་ཁོང་དུ་ཆུད་པར་ནུས་པ་མ་ཡིན་ཏེ། འདི་ལྟར་རྣམ་པར་རྟོག་པའི་ཕྱིར་རོ། །  
དེ་བཞིན་དུ་ཆོས་ཐམས་ཅད་སྟོང་པ་དང། སྐྱེ་བ་མེད་པ་དང་རང་བཞིན་མེད་པའང་དེ་བཞིན་དུ་རིག་པར་བྱའོ། །དེ་བཞིན་དུ་དེ་བཞིན་གཤེགས་པ་ནི་ཕུང་པོ་རྣམས་  
དང་ཐ་དད་པའང་མ་ཡིན། གཅིག་པའང་མ་ཡིན་ཏེ། གལ་ཏེ་ཕུང་པོ་རྣམས་དང་ཐ་དད་པ་མ་ཡིན་ན་ནི་མི་རྟག་པ་ཡིན་པར་འགྱུར་རོ། །ཅི་སྟེ་ཐ་དད་ན་ནི་སྦྱོར་བ་རྣམས་  
  
  
།གལ་ཏེ་གཉིས་སུ་གྱུར་ན་ནི་ཐ་དད་པར་འགྱུར་ཏེ། ཇི་ལྟར་བ་ལང་གི་རྭ་བཞིན་དུ་འདྲ་བའི་ཕྱིར་ཐ་དད་པའང་མ་ཡིན་ལ། རིང་ཐུང་བྱེ་བྲག་ཡོད་པའི་ཕྱིར་  
ཐ་དད་པའང་མ་ཡིན་ཏེ། ཆོས་ཐམས་ཅད་ཀྱང་དེ་བཞིན་ནོ། །བློ་གྲོས་ཆེན་པོ། ཇི་ལྟར་བ་ལང་གི་རྭ་གཡས་པ་ནི་རྭ་གཡོན་པ་ལས་ཐ་དད་ལ། རྭ་གཡོན་པ་ནི་རྭ་གཡས་པ་ལས་  
ཐ་དད་པས། དེའི་ཕྱིར་རྭ་གཉིས་ནི་གདོན་མི་ཟ་བར་ཐ་དད་པ་ཡིན་པར་རིག་པར་བྱ་སྟེ། དེ་བཞིན་དུ་རིང་པོ་དང། ཐུང་དུ་དང་གཟུགས་སྣ་ཚོགས་རྣམས་ཀྱང་ཕན་ཚུན་ཐ་དད་དོ། །  
བློ་གྲོས་ཆེན་པོ། དེ་བཞིན་གཤེགས་པའང་ཕུང་པོ་དང། ཁམས་དང། སྐྱེ་མཆེད་རྣམས་དང་ཐ་དད་པའང་མ་ཡིན། ཐ་མི་དད་པའང་མ་ཡིན་ནོ། །དེ་བཞིན་དུ་དེ་བཞིན་གཤེགས་  
པའང་ཐར་པ་དང་ཐ་དད་པའང་མ་ཡིན། ཐ་མི་དད་པའང་མ་ཡིན་པས། འདི་ལྟར་དེ་བཞིན་གཤེགས་པ་ནི་ཐར་པའི་མིང་གིས་བསྟན་ཏོ། །གལ་ཏེ་དེ་བཞིན་གཤེགས་པ་དང་  
ཐར་པ་ཐ་དད་ན་ནི་གཟུགས་ཀྱི་མཚན་ཉིད་ལས་མངོན་པར་འགྲུབ་པར་འགྱུར་ཏེ། གཟུགས་ཀྱི་མཚན་ཉིད་ལས་མངོན་པར་འགྲུབ་པའི་ཕྱིར་མི་རྟག་པར་འགྱུར་རོ། །ཅི་སྟེ་ཐ་  
མི་དད་ན་ནི་རྣལ་འབྱོར་པ་རྣམས་ཀྱིས་ཐོབ་པའི་མཚན་ཉིད་བྱེ་བྲག་མེད་པར་འགྱུར་ཏེ། རྣལ་འབྱོར་པ་རྣམས་ཀྱིས་བྱེ་བྲག་ཀྱང་མཐོང་བས་ན་དེའི་ཕྱིར་ཐ་དད་པའང་མ་ཡིན། ཐ་  
  
  
༄༅། །མི་དད་པའང་མ་ཡིན་ནོ། །དེ་བཞིན་དུ་ཤེས་པ་དང་ཤེས་བྱའང་ཐ་དད་པའང་མ་ཡིན། ཐ་མི་དད་པའང་མ་ཡིན་ནོ་།བློ་གྲོས་ཆེན་པོ། ཤེས་  
པ་དང། ཤེས་བྱ་ཐ་དད་པའང་མ་ཡིན། ཐ་མི་དད་པའང་མ་ཡིན་པ་ནི་རྟག་པའང་མ་ཡིན། མི་རྟག་པའང་མ་ཡིན། བྱེད་པའང་མ་ཡིན། བྱས་པའང་མ་ཡིན། འདུས་  
བྱས་ཀྱང་མ་ཡིན། འདུས་མ་བྱས་ཀྱང་མ་ཡིན། བློའང་མ་ཡིན། རིག་པར་བྱ་བའང་མ་ཡིན། མཚན་ཉིད་ཀྱང་མ་ཡིན། མཚན་ཉིད་ཀྱི་གྮིའང་མ་ཡིན། ཕུང་པོ་རྣམས་  
ཀྱང་མ་ཡིན། ཕུང་པོ་རྣམས་ཐ་དད་པའང་མ་ཡིན། བཤད་པའང་མ་ཡིན། བཤད་པར་བྱ་བའང་མ་ཡིན། གཅིག་པའང་མ་ཡིན། ཐ་དད་པའང་མ་ཡིན། གཉིས་  
ཀའང་མ་ཡིན་གཉིས་ཀ་མ་ཡིན་པའང་མ་ཡིན་པའི་ཕྱིར་ཚད་མ་ཐམས་ཅད་དང་བྲལ་བའོ། །གང་ཚད་མ་ཐམས་ཅད་དང་བྲལ་བ་དེ་ནི་ཚིག་མེད་པའོ། །གང་  
ཚིག་མེད་པ་དེ་ནི་སྐྱེས་བའོ། །གང་མ་སྐྱེས་པ་དེ་ནི་མ་འགགས་པའོ། །གང་མ་འགགས་པ་དེ་ནི་རབ་ཏུ་ཞི་བའོ། །གང་རབ་ཏུ་ཞི་བ་དེ་ནི་རང་བཞིན་གྱིས་མྱ་ངན་  
ལས་འདས་པའོ། །གང་རང་བཞིན་གྱིས་མྱ་ངན་ལས་འདས་པ་དེ་ནི་དངོས་པོ་དང་རྒྱུ་མེད་པའོ། །གང་དངོས་པོ་དང་རྒྱུ་མེད་པ་དེ་ནི་དམིགས་པ་མེད་པའོ། །གང་དམིགས་  
  
  
།གང་སྤྲོས་པ་ཐམས་ཅད་ལས་འདས་པ་དེ་ནི་དེ་བཞིན་གཤེགས་པའོ། །དེ་བཞིན་གཤེགས་པ་གང་ཡིན་པ་དེ་ནི་  
ཡང་དག་པར་རྫོགས་པའི་སངས་རྒྱས་ཉིད་དོ། །བློ་གྲོས་ཆེན་པོ་དེ་ནི་ཡང་དག་པར་རྫོགས་པའི་སངས་རྒྱས་པ་ཉིད་ཅེས་བྱ་སྟེ་བློ་གྲོས་ཆེན་པོ། ཡང་དག་པར་རྫོགས་  
པའི་སངས་རྒྱས་པ་ནི་དབང་པོ་དང། ཚད་མ་ཐམས་ཅད་དང་བྲལ་བའོ། །དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་  
དག་གསུངས་སོ། །དབང་པོ་ཚད་མ་རབ་བྲལ་ཞིང། །དངོས་པོ་མེད་ཅིང་རྒྱུ་ཡང་མེད། །བློ་དང་རིག་བྱ་ཡོངས་སྤངས་ཤིང། །མཚན་ཉིད་མཚན་ཉིད་གཞི་ཡང་སྤངས།།  
ཕུང་པོ་རྐྱེན་སོགས་སངས་རྒྱས་པ། །གཅིག་དང་ཐ་དད་མཐོང་མི་ནུས། །གལ་ཏེ་མཐོང་བ་ཡོད་མིན་ན། །ཅི་ཡི་ཕྱིར་ན་རྣམ་པར་རྟོག་།བྱས་པ་མ་ཡིན་མ་བྱས་མིན། །  
དངོས་པོ་མ་ཡིན་རྒྱུ་ཡང་མིན། །ཕུང་མིན་ཕུང་ལ་གནས་པ་མིན་།གཞན་ཡང་འདྲེས་པ་ཡོད་མ་ཡིན། །ཇི་ལྟར་དེ་ཡིས་བརྟགས་པ་ལྟར་ཨ།དངོས་པོ་རྣམས་ནི་ཡོད་  
མ་ཡིན། །མེད་པའང་མ་ཡིན་ཤེས་པར་བྱ། །དེ་ནི་ཆོས་ཀྱི་ཆོས་ཉིད་དོ། །ཡོད་པར་གྱུར་ཕྱིར་མེད་པ་ཡོད། །མེད་པར་གྱུར་གྱིར་ཡོད་པ་ཡོད། །མེད་པར་ཡང་ནི་འཛིན་  
  
  
༄༅། །མི་བྱ། །ཡོད་པར་ཡང་ནི་མི་བརྟག་གོ་བདག་དང་བདག་མེད་སླད་པས་ན། །སྒྲ་ཙམ་ལ་ནི་འཇུག་པ་དག་མཐའ་གཉིས་སུ་ནི་བྱིང་བ་སྟེ་  
བདག་དང་འཇིག་རྟེན་རླག་པར་བྱེད། །ཉེས་པ་ཀུན་ལས་རྣམ་གྲོལ་ཞིང། །ང་ཡི་ཚུལ་ནི་རབ་རྟོག་ན། །དེ་ནི་ཡང་དག་རྟོག་པ་སྟེ་།འདྲེན་པ་ཆེ་ལ་དེ་མི་སྨོད། །དེ་ནས་བྱང་  
ཆུབ་སེམས་དཔའ་བློ་གྲོས་ཆེན་པོས་བཅོམ་ལྡན་འདས་ལ་ཡང་འདི་སྐད་ཅེས་གསོལ་ཏོ། །བཅོམ་ལྡན་འདས། ཇི་ལྟར་བཅོམ་ལྡན་འདས་ཀྱིས་མདོ་སྡེ་གསུངས་པ་ལས་  
སྐྱེ་བ་མ་མཆིས་པ་དང། འགག་པ་མ་མཆིས་པ་ཞེས་སྨོས་པའང་མཛད་ལ། གཞན་ཡང་བཅོམ་ལྡན་འདས་ཀྱིས་སྐྱེ་བ་མ་མཆིས་པ་དང། འགག་པ་མ་མཆིས་པ་དེ་ནི་  
དེ་བཞིན་གཤེགས་པའི་ཚིགས་བླ་དྭགས་སོ་ཞེས་ཀྱང་གསུངས་ན། ཅི་བཅོམ་ལྡན་འདས་ཀྱིས་དངོས་པོ་མ་མཆིས་པའི་སླད་དུ་སྐྱེ་པ་མ་མཆིས་པ་དང། འགག་པ་མ་མཆིས་  
པ་ཞེས་གསུངས་སམ། འོན་ཏེ་དེ་བཞིན་གཤེགས་པའི་རྣམ་གྲངས་གཞན་ཞིག་ལགས། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ་ངས་ཆོས་ཐམས་ཅད་  
མི་སྐྱེ་བ་དང། མི་འགག་པ་ཞེས་བཤད་ཀྱང་ཡོད་པ་དང་མེད་པའི་ཕྱོགས་ནི་མི་སྣང་ངོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་པ། བཅོམ་ལྡན་འདས། གལ་  
  
  
སྨོས་པའང་དམིགས་པར་མི་འགྱུར་ཏེ། ཆོས་ཐམས་ཅད་མ་སྐྱེས་པའི་སླད་དུའོ། །ཅི་སྟེ་མིང་ལ་ཆོས་མཆིས་  
པ་ཞིག་ལགས་ན་ནི་བཅོམ་ལྡན་འདས་ཀྱིས་བཤད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། ལེགས་སོ། །ལེགས་སོ་།ཤིན་ཏུ་ལེགས་  
པར་ཉོན་ལ་ཡིད་ལ་གཟུང་ཞིག་དང། ངས་ཁྱོད་ལ་རབ་ཏུ་དབྱེ་ཞིང་བཤད་པར་བྱའོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་པ། དེ་བཞིན་དུ་འཚལ་ལོ་ཞེས་  
བཀའ་མཉན་པ་དང། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །བློ་གྲོས་ཆེན་པོ། ང་ནི་དེ་བཞིན་གཤེགས་པ་དངོས་པོ་མེད་པར་བཤད་པའང་མ་ཡིན་  
སྐྱེ་བ་མེད་པ་དང། འགག་པ་མེད་པས་ཆོས་ཐམས་ཅད་སྨོས་པའང་མ་ཡིན། རྐྱེན་ལ་ལྟོས་པའང་མ་ཡིན་པའི་ཕྱིར་སྐྱེ་བ་མེད་པ་དང། འགག་པ་མེད་ཀྱང་དོན་མེད་  
བའང་མ་ཡིན་ནོ། །བློ་གྲོས་ཆེན་པོ། ངས་ཡིད་ལས་བྱུང་བའི་ཆོས་ཀྱི་སྐུའི་དེ་བཞིན་གཤེགས་པའི་མིང་གི་ཚིག་བླ་དྭགས་སུ་མ་སྐྱེས་བ་ཞེས་བཤད་པ་དེ་ནི་མུ་སྟེགས་  
ཅན་དང། ཉན་ཐོས་དང། རང་སངས་རྒྱས་དང། ས་བདུན་ལ་རབ་ཏུ་གནས་པའི་བྱང་ཆུབ་སེམས་དཔའ་རྣམས་ཀྱི་སྤྱོད་ཡུལ་མ་ཡིན་པས་བློ་གྲོས་ཆེན་པོ། མ་སྐྱེས་  
  
  
༄༅། །པ་དེ་ནི་དེ་བཞིན་གཤེགས་པའི་རྣམ་གྲངས་ཀྱི་ཚིག་ཡིན་ནོ། །བློ་གྲོས་ཆེན་པོ། དཔེར་ན། དབང་པོ་དང། བརྒྱ་བྱིན་དང་གྲོང་ཁྱེར་འཇིག་  
དང། དེ་ལ་སོགས་པ་དངོས་པོ་རེ་རེ་ལའང་མིང་གི་རྣམ་གྲངས་མང་པོ་ཡོད་དེ། མིང་མང་བའི་ཕྱིར་དངོས་པོ་མང་པོ་ཡོད་པའང་མ་ཡིན་ལ། རང་བཞིན་མེད་པའང་མ་  
ཡིན་ནོ། །དེ་བཞིན་དུ། བློ་གྲོས་ཆེན་པོ། ངའང་མི་མཇེད་ཀྱི་འཇིག་རྟེན་གྱི་ཁམས་འདི་ན་མིང་གྲངས་མེད་པ་བརྒྱ་སྟོང་ཕྲག་གསུམ་ཡོད་པར་བྱིས་པ་རྣམས་ཀྱི་རྣ་  
ལམ་དུ་གྲགས་ཏེ། སོ་སོ་ནས་ངའི་མིང་བརྗོད་ཀྱང་དེ་དག་གིས་ངའི་དེ་བཞིན་གཤེགས་པའི་མིང་གི་རྣམ་གྲངས་མི་ཤེས་སོ། །བློ་གྲོས་ཆེན་པོ། སེམས་ཅན་ཁ་ཅིག་ནི་  
ང་ལ་དེ་བཞིན་གཤེགས་པ་ཡིན་པར་ཤེས་སོ། །ཁ་ཅིག་ནི་ཐམས་ཅད་མཁྱེན་པར་ཤེས་པའང་ཡོད་དོ། །སངས་རྒྱས་སུ་ཤེས་པའང་ཡོད་དོ། །འཇིག་རྟེན་སྐྱོབ་  
པར་ཤེས་པའང་ཡོད་དོ། །བདག་ཉིད་རིག་པར་ཤེས་པའང་ཡོད་དོ་།འདྲེན་པར་ཤེས་པའང་ཡོད་དོ། །རྣམ་པར་འདྲེན་པར་ཤེས་པའང་ཡོད་དོ། །ཡོངས་སུ་འདྲེན་  
པར་ཤེས་པའང་ཡོད་དོ། །དྲང་སྲོང་དུ་ཤེས་པའང་ཡོད་དོ་།ཚངས་པར་ཤེས་པའང་ཡོད་དོ། །ཁྱབ་འཇུག་ཏུ་ཤེས་པའང་ཡོད་དོ། །དབང་ཕྱུག་ཏུ་ཤེས་པའང་ཡོད་  
  
  
༑གཙོ་བོར་ཤེས་པའང་ཡོད་དོ། །སེར་སྐྱ་ཡིན་པར་ཤེས་པའང་ཡོད་དོ། །ཡང་དག་པའི་མཐའ་ཡིན་པར་ཤེས་པའང་ཡོད་དོ་།ཟླ་བར་ཤེས་པའང་ཡོད་དོ། །ཉི་མར་ཤེས་  
པའང་ཡོད་དོ། །བདག་པོར་ཤེས་པའང་ཡོད་དོ། །སྐྱེ་བ་མེད་པར་ཤེས་པའང་ཡོད་དོ། །འགག་པ་མེད་པར་ཤེས་པའང་ཡོད་དོ། །སྟོང་པ་ཉིད་དུ་ཤེས་པའང་ཡོད་དོ། །དེ་  
བཞིན་ཉིད་དུ་ཤེས་པའང་ཡོད་དོ། །བདེན་པ་ཉིད་དུ་ཤེས་པའང་ཡོད་དོ། །དེ་ཁོ་ན་ཉིད་དུ་ཤེས་པའང་ཡོད་དོ། །ཆོས་ཀྱི་ངོ་བོ་ཉིད་དུ་ཤེས་པའང་ཡོད་དོ། །མྱ་ངན་ལས་འདས་  
པར་ཤེས་པའང་ཡོད་དོ། །རྟག་པར་ཤེས་པའང་ཡོད་དོ། །མཉམ་པ་ཉིད་དུ་ཤེས་པའང་ཡོད་དོ། །གཉིས་སུ་མེད་པར་ཤེས་པའང་ཡོད་དོ་།མཚན་མ་མེད་པར་ཤེས་  
པའང་ཡོད་དོ། །རྣམ་པར་ཐར་པར་ཤེས་པའང་ཡོད་དོ། །ལམ་ཡིན་པར་ཤེས་པའང་ཡོད་དོ། །ཡིད་ལ་བྱུང་བར་རབ་ཏུ་ཤེས་པའང་ཡོད་དོ། །བློ་གྲོས་ཆེན་པོ། དེ་ལ་  
སོགས་པ་མིང་གྲངས་མེད་པ་བརྒྱ་སྟོང་ཕྲག་གསུམ་ལྷག་ཆད་མེད་པར་འཇིག་རྟེན་གྱི་ཁམས་འདི་དང། གཞན་ཀུན་གྱི་སང་ལ་ཆུའི་ཟླ་བ་བཞིན་དུ་འབྱུང་བའང་མེད་  
འཇུག་པའང་མེད་པར་རབ་ཏུ་ཤེས་སོ། །བྱིས་པ་སོ་སོའི་སྐྱེ་བོ་དག་གིས་ནི་རབ་ཏུ་མི་ཤེས་ཏེ། མཐའ་གཉིས་སུ་ལྷུང་བའི་ཕྱིར་རོ་།འོན་ཀྱང་ང་ལ་བཀུར་སྟི་བྱེད་  
  
  
༄༅། །མཆོད་པར་བྱེད་དེ། ཚིག་གི་དོན་གྱི་ཚུལ་ལ་མི་མཁས་པས་མིང་རྣམ་པར་འབྱེད་མི་ནུས་ཤིང་རང་གི་ཚུལ་མི་ཤེས་པས། བརྗོད་པའི་  
ཚིག་སྣ་ཚོགས་ལ་མངོན་པར་ཞེན་ནས་སྐྱེ་བ་མེད་པ་དང། འགག་པ་མེད་པ་ལ་དངོས་པོ་མེད་པར་འདུ་ཤེས་སོ། །དེ་བཞིན་གཤེགས་པའི་མིང་གི་རྣམ་གྲངས་  
ཐ་དད་པ་དབང་པོ་དང། བརྒྱ་བྱིན་དང། གྲོང་ཁྱེར་འཇིག་པ་ལྟ་བུ་མ་ཤེས་ཤིང། རང་གི་ཚུལ་མཐར་ཐུག་པ་ལ་རྨོངས་པས་ཆོས་ཐམས་ཅད་ལ་སྒྲ་ཇི་བཞིན་  
དུ་མངོན་པར་ཞེན་ཏོ། །བློ་གྲོས་ཆེན་པོ། སྐྱེས་བུ་བླུན་པོ་དེ་དག་འདི་སྐད་དུ་དོན་ནི་ཇི་བཞིན་པ་ཉིད་དེ། སྒྲ་ལས་དོན་གཞན་མ་ཡིན་ནོ། །དེ་ཅིའི་ཕྱིར་ཞེ་ན། འདི་ལྟ་སྟེ་  
དོན་མ་ལུས་པ་མེད་པའི་ཕྱིར་སྒྲ་ལས་གཞན་ཅིའང་མེད་དོ། །སྒྲ་འབའ་ཞིག་གོ་ཞེས་ཟེར་རོ། །བློ་གྲོས་ཆེན་པོ། ལོག་པས་བསྲེགས་པའི་བློ་ཅན་དེ་དག་སྒྲའི་རང་བཞིན་  
ཡོངས་སུ་མི་ཤེས་པས་སྒྲ་ལ་སྐྱེ་བ་དང། འགག་པ་ཡོད་ཅིང་དོན་ལ་སྐྱེ་བ་དང། འགག་པ་མེད་པར་མི་རིག་གོ་བློ་གྲོས་ཆེན་པོ་སྒྲ་ཐམས་ཅད་ནི་ཡི་གེར་ལྷུང་བའོ། །  
དོན་ནི་མ་ལྷུང་བ་སྟེ། དངོས་པོ་དང་དངོས་པོ་མེད་པ་སྤངས་པའི་ཕྱིར་དང། སྐྱེ་བ་ལེན་པ་མེད་ཅིང་ལུས་མེད་པའི་ཕྱིར་རོ། །བློ་གྲོས་ཆེན་པོ། དེ་བཞིན་གཤེགས་པ་ནི་ཡི་  
  
  
ཡི་གེ་རྣམས་ཀྱི་ཡོད་པ་དང། མེད་པ་མི་དམིགས་པའི་ཕྱིར་གཞན་དུ་ན་ཡི་གེར་མ་ལྷུང་བས་ཆོས་སྟོན་ཏོ། །བློ་གྲོས་ཆེན་པོ། གལ་ཏེ་ཁ་ཅིག་  
འདི་སྐད་དུ་དེ་བཞིན་གཤེགས་པ་ནི་ཡི་གེར་ལྷུང་བའི་ཆོས་མི་སྟོན་ཏོ་ཞེས་ཟེར་བ་ནི་བརྫུན་དུ་སྨྲ་བ་སྟེ། ཆོས་ཉིད་ནི་ཡི་གེ་དང་བྲལ་བའི་ཕྱིར་རོ། །དེ་ལྟ་བས་ན། བློ་གྲོས་  
ཆེན་པོ། ང་ལ་སོགས་པ་སངས་རྒྱས་དང། བྱང་ཆུབ་སེམས་དཔའ་རྣམས་ནི་ཡི་གེ་གཅིག་ཀྱང་མ་བཤད། འཆད་པར་མི་འགྱུར་རོ། །དེ་ཅིའི་ཕྱིར་ཞེ་ན། ཆོས་རྣམས་ཡི་  
གེ་དང་བྲལ་བའི་ཕྱིར་རོ། །དོན་དང་མི་ལྡན་པར་འཆད་པའང་མ་ཡིན་ཏེ། བརྗོད་པ་ནི་སེམས་ཅན་གྱི་རྣམ་པར་རྟོག་པ་ཡིན་པའི་ཕྱིར་རོ། །བློ་གྲོས་ཆེན་པོ། གལ་ཏེ་ཆོས་  
ཐམས་ཅད་མ་བཤད་ན་ནི་བསྟན་པའི་ཆོས་རྣམས་འཇིག་པར་འགྱུར་རོ་།བསྟན་པའི་ཆོས་ཞིག་ན་ནི་སངས་རྒྱས་དང། བྱང་ཆུབ་སེམས་དཔའ་དང། རང་སངས་རྒྱས་  
དང། ཉན་ཐོས་རྣམས་ཀྱང་མེད་པར་འགྱུར་རོ། །དེ་དག་མེད་ན་ནི་གང་ཞིག་སུ་ལ་ཅི་ཞིག་བཤད་དེ། དེ་ལྟ་བས་ན། བློ་གྲོས་ཆེན་པོ། བྱང་ཆུབ་སེམས་དཔའ་སེམས་  
དཔའ་ཆེན་པོས་བཤད་པ་བརྗོད་པའི་སྒྲ་ལ་མངོན་པར་ཆགས་པར་མི་བྱ་ཞིང། བསམ་པ་ཇི་ལྟ་བ་བཞིན་དུ་མདོ་སྡེའི་ཆོས་རྣམས་རྒྱ་ཆེར་བཤད་པར་བྱའོ། །འདི་ལྟར་  
  
  
༄༅། །སེམས་ཅན་རྣམས་ཀྱི་རེ་བ་དང། ཉོན་མོངས་པ་ནི་གཅིག་པ་མ་ཡིན་པའི་ཕྱིར། ང་དང་སངས་རྒྱས་གཞན་རྣམས་ཀྱིས་མོས་པ་ཐ་དད་པ་སྣ་  
ཚོགས་ཀྱི་སེམས་ཅན་རྣམས་སེམས་དང། ཡིད་དང། ཡིད་ཀྱི་རྣམ་པར་ཤེས་པ་བཟློག་པའི་ཕྱིར་ཆོས་བསྟན་པར་བྱ་བ་ཡིན་གྱི། སོ་སོ་རང་གིས་རིག་པ་འཕགས་  
པའི་ཡེ་ཤེས་ཀྱི་གནས་ཐོབ་པ་ལ་ནི་མ་ཡིན་ནོ། །བློ་གྲོས་ཆེན་པོ་ཆོས་ཐམས་ཅད་སྣང་བ་མེད་པ། རང་གི་སེམས་སྣང་བ་ཙམ་དུ་ཁོང་དུ་ཆུད་པ། རྣམ་པར་རྟོག་  
པ་གཉིས་སྤངས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་དོན་ལ་རྟོན་པར་བྱའི་ཡི་གེ་ལ་རྟོན་པར་མི་བྱའོ། །བློ་གྲོས་ཆེན་པོ། གལ་ཏེ་རིགས་  
ཀྱི་བུའམ། རིགས་ཀྱི་བུ་མོ་གང་ལ་ལ་ཡི་གེ་ལ་རྟོན་པ་དེ་དག་ནི་བདག་ཀྱང་དོན་དམ་པ་ལས་ཉམས་པར་བྱེད་ལ། གཞན་ཡང་རྟོགས་པར་བྱེད་མི་ནུས་ཏེ། ལྟ་བ་ངན་  
པའི་རྒྱུད་དུ་ལྷུང་བར་འཁོར་རྣམས་ལ་སྒྲོགས་པར་བྱེད་དེ། ཆོས་ཐམས་ཅད་དང། ས་ཐམས་ཅད་དང། མཚན་མ་ཐམས་ཅད་ལ་མི་མཁས་པས་ཚིག་གི་རྣམ་གྲངས་  
རྟོགས་པས་ཁོང་དུ་མི་ཆུད་དོ། །གལ་ཏེ་ཆོས་ཐམས་ཅད་དང། ས་ཐམས་ཅད་དང། མཚན་མ་ཐམས་ཅད་ལ་མཁས་པ་དང། ཚིག་གི་རྣམ་གྲངས་རྟོགས་པར་ཁོང་དུ་ཆུད་  
  
  
དེ་ཡང་དག་པ་མཚན་མ་མེད་པའི་བདེ་བས་བདག་ཉིད་ཚིམ་པར་བྱེད་ཅིང་སེམས་ཅན་རྣམས་ཀྱང་ཐེག་པ་ཆེན་པོ་མཉམ་པ་ཉིད་  
ལ་འགོད་པར་བྱེད་དོ། །བློ་གྲོས་ཆེན་པོ། ཐེག་པ་ཆེན་པོ་ཡོངས་སུ་བཟུང་ན། སངས་རྒྱས་དང། བྱང་ཆུབ་སེམས་དཔའ་དང། རང་སངས་རྒྱས་དང། ཉན་ཐོས་རྣམས་ཡོངས་  
སུ་གཟུང་བར་འགྱུར་རོ། །སངས་རྒྱས་དང། བྱང་ཆུབ་སེམས་དཔའ་དང། རང་སངས་རྒྱས་དང། ཉན་ཐོས་རྣམས་ཡོངས་སུ་བཟུང་བས་ནི་སེམས་ཅན་ཐམས་ཅད་ཡོངས་  
སུ་གཟུང་བར་འགྱུར་རོ། །སེམས་ཅན་ཐམས་ཅད་ཡོངས་སུ་བཟུང་བས་ནི་དམ་པའི་ཆོས་ཡོངས་སུ་གཟུང་བར་འགྱུར་རོ། །དམ་པའི་ཆོས་ཡོངས་སུ་བཟུང་བས་ནི་སངས་  
རྒྱས་ཀྱི་དུང་རྒྱུན་མི་གཅོད་པ་ཡིན་ནོ། །སངས་རྒྱས་ཀྱི་གདུང་རྒྱུན་མི་གཅོད་པ་ནི་གནས་ཁྱད་པར་ཅན་དུ་འཇུག་པའི་ཤེས་པ་འཐོབ་པར་འགྱུར་རོ། །གནས་ཁྱད་པར་  
ཅན་དུ་འཇུག་པའི་ཤེས་པ་ཐོབ་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་རྟག་པར་བརྫུས་ཏེ་སྐྱེ་ཞིང་ཐེག་པ་ཆེན་པོ་རབ་ཏུ་འཇོག་པས་དབང་བཅུའི་སྟོབས་  
ཀྱིས་གཟུགས་སྣ་ཚོགས་ཡོངས་སུ་སྟོན་པར་འགྱུར་ཏེ། སེམས་ཅན་གྱི་ཆ་བྱད་དང། མོས་པ་དང། ཉོན་མོངས་པའི་མཚན་ཉིད་རྣམས་རྟོགས་པར་ཁོང་དུ་ཆུད་པས་ཡང་  
  
  
༄༅། །དག་པ་ཇི་ལྟ་བ་བཞིན་དུ་ཆོས་སྟོན་ཏོ། །དེ་ལ་ཡང་དག་པ་ཇི་ལྟ་བ་བཞིན་དུ་སྟོན་པ་ཞེས་བྱ་བ་ནི་དེ་ཁོ་ན་ཉིད་པས་གཞན་མ་ཡིན་པ་སྟེ་  
འོང་བ་དང། འགྲོ་བ་མེད་པའི་མཚན་ཉིད་དང། སྤྲོས་པ་ཐམས་ཅད་ཉེ་བར་ཞི་བ་ནི་དེ་ཁོ་ན་ཉིད་ཅེས་བྱའོ། །བློ་གྲོས་ཆེན་པོ། རིགས་ཀྱི་བུའམ། རིགས་ཀྱི་བུ་མོ་  
རྣམས་ཀྱིས་སྒྲ་ཇི་བཞིན་དུ་གཟུང་ཞིང་མངོན་པར་ཞེན་པར་མི་བྱ་སྟེ། དེ་ཁོ་ན་ཉིད་ནི་མིང་དང། ཡི་གེ་དང་བྲལ་བའི་ཕྱིར་རོ་།བློ་གྲོས་ཆེན་པོ། ཇི་ལྟར་བླུན་པོ་ཁ་  
ཅིག་ལ་སོར་མོའི་རྩེ་མོས་དངོས་པོ་བསྟན་ན་བླུན་པོ་དེ་སོར་མོའི་རྩེ་མོ་ལ་ལྟ་བས་ཡང་དག་པའི་དོན་མི་འཐོབ་བོ། །དེ་བཞིན་དུ་བྱིས་པ་སོ་སོའི་སྐྱེ་བོ་རྣམས་  
ཀྱང་སྒྲ་ཇི་བཞིན་གྱི་སོར་མོའི་རྩེ་མོ་འཛིན་ཅིང་མངོན་པར་ཞེན་ཏེ། འཆི་བ་ལ་ཐུག་གི་བར་དུ་ཡོངས་སུ་མི་གཏོང་བས་སྒྲ་ཇི་བཞིན་གྱི་སོར་མོའི་རྩེ་མོ་སྤངས་པ་དོན་དམ་པའི་  
དེ་ཁོ་ན་ཉིད་འཐོབ་པར་མི་ནུས་སོ། །བློ་གྲོས་ཆེན་པོ། དཔེར་ན་བྱིས་པ་ཆུང་དུ་རྣམས་ནི་ཟས་གཡོས་སུ་བྱས་པ་རྣམས་བཟའ་བའི་རིགས་ཀྱི། གཡོས་སུ་མ་བྱས་པ་རྣམས་ནི་  
བཟའ་བའི་མི་རིགས་པ་ལས། གལ་ཏེ་གཡོས་སུ་མ་བྱས་པ་ཟོས་ན་སྨད་ནད་སློང་བར་འགྱུར་ཏེ། ཁ་ཟས་རིམ་གྱིས་གཡོས་སུ་བྱ་བ་མི་ཤེས་པའི་ཕྱིར་རོ། །བློ་གྲོས་ཆེན་པོ་  
  
  
འགག་པ་མེད་པའང་ཐབས་ཀྱིས་མངོན་པར་མ་བསྒྲུབས་ན་མཛེས་པར་མི་འགྱུར་རོ། །དེ་ལྟ་བས་ན། བློ་གྲོས་ཆེན་པོ། ཐབས་ཀྱིས་མངོན་པར་  
བསྒྲུབ་པ་ལ་བརྩོན་པར་བྱ་ཞིང་སོར་མོའི་རྩེ་མོ་ལ་ལྟ་བ་ལྟར་སྒྲའི་རྗེས་སུ་འབྲང་བར་མི་བྱའོ། །དེའི་ཕྱིར། བློ་གྲོས་ཆེན་པོ། དེ་ཁོ་ནའི་དོན་ལ་ཐབས་ཀྱིས་མངོན་པར་བརྩོན་  
པར་བྱའོ། །དེ་ལ་དེ་ཁོ་ནའི་དོན་ནི་རབ་ཏུ་དཔེན་པ་སྟེ། མྱ་ངན་ལས་འདས་པའི་རྒྱུའི། །སྒྲ་ནི་རྣམ་པར་རྟོག་པ་དང་རྗེས་སུ་མཐུན་པའོ། །རྣམ་པར་རྟོག་པ་ནི་འཁོར་བ་སྡུད་  
པའོ། །བློ་གྲོས་ཆེན་པོ། དེ་ལ་དེ་ཁོ་ན་ཉིད་ཀྱི་དོན་ནི་མང་དུ་ཐོས་པ་ལས་ཐོབ་པར་འགྱུར་རོ། །བློ་གྲོས་ཆེན་པོ། མང་དུ་ཐོས་པ་ནི་འདི་ལྟ་སྟེ། དོན་ལ་མཁས་པ་ཡིན་གྱི་སྒྲ་ལ་  
མཁས་པ་ནི་མ་ཡིན་ནོ། །དོན་ལ་མཁས་པ་ནི་མུ་སྟེགས་ཅན་གྱི་སྨྲ་བ་ཐམས་ཅད་ཀྱི་རྗེས་སུ་མི་འབྲང་བས་བདག་ཉིད་ཀྱང་རྗེས་སུ་འབྲང་བར་མི་བྱེད་ལ་གཞན་དག་ཀྱང་  
རྗེས་སུ་འབྲང་བར་བྱེད་དུ་མི་འཇུག་སྟེ། འདི་ནི་ཡོན་ཏན་ཆེན་པོ་མང་དུ་ཐོས་པ་དང་ལྡན་པ་ཞེས་བྱའོ། །དེ་བས་ན་དོན་འདོད་པ་རྣམས་ཀྱིས་མང་དུ་ཐོས་པ་ལ་བསྟེན་པར་  
བྱ་སྟེ། འདི་ལྟ་སྟེ། དོན་ལ་མཁས་པའོ། །འདི་ལས་བཟློག་པ་སྒྲ་ལ་མངོན་པར་ཞེན་པ་དེ་དག་ནི་ཡོངས་སུ་སྤང་བར་བྱའོ། །དེ་ནས་ཡང་བྱང་ཆུབ་སེམས་དཔའ་བློ་  
  
  
༄༅། །གྲོས་ཆེན་པོ་སངས་རྒྱས་ཀྱི་བྱིན་གྱི་རླབས་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་སྐྱེ་བ་མ་མཆིས་པ་  
དང། འགག་པ་མ་མཆིས་པ་ཞེས་རབ་ཏུ་ཕྱེ་བ་དེ་ནི་ངོ་མཚར་དུ་གྱུར་པ་ཅིའང་མ་མཆིས་སོ། །དེ་ཅིའི་སླད་དུ་ཞེ་ན། མུ་སྟེགས་ཅན་རྣམས་ཀྱིས་རྒྱུའང་མ་སྐྱེས་མ་འགགས་  
པའོ། །བཅོམ་ལྡན་འདས་ཀྱིས་ཀྱང་ནམ་མཁའ་དང། སོ་སོར་བརྟགས་པ་མ་འགགས་པའི་འགོག་པ་དང། མྱ་ངན་ལས་འདས་པའི་དབྱིངས་ནི་མ་སྐྱེས་བ་དང། མ་  
འགགས་པའོ་ཞེས་གསུངས། བཅོམ་ལྡན་འདས། མུ་སྟེགས་ཅན་རྣམས་ཀྱང་རྒྱུ་ལས་འཇིག་རྟེན་རྣམས་སྐྱེའོ་ཞེས་མཆི་ལ། བཅོམ་ལྡན་འདས་ཀྱིས་ཀྱང་མ་རིག་པ་  
དང། སྲེད་པ་དང། ལས་དང། རྣམ་པར་རྟོག་པ་རྣམས་ཀྱིས་རྐྱེན་བྱས་ནས་འཇིག་རྟེན་རྣམས་སྐྱེ་བར་བཀའ་སྩལ་ཏེ། རྒྱུ་དེ་དང་རྐྱེན་འདི་མིང་ལ་བྱེ་བྲག་མཆིས་པར་  
བས་སོ། །ཕྱི་རོལ་གྱི་དངོས་པོའི་རྒྱུ་དང་རྐྱེན་རྣམས་ཀྱང་དེ་བཞིན་ཏེ། དེ་ལྟ་བས་ན་བཅོམ་ལྡན་འདས་ཀྱིས་ཡང་མུ་སྟེགས་ཅན་གྱི་སྨྲ་བའང་བྱེ་བྲག་མ་མཆིས་པར་  
འགྱུར་རོ། །མུ་སྟེགས་ཅན་ཡང་འདི་སྐད་དུ་རྡུལ་ཕྲ་མོ་དང། གཙོ་བོ་དང། དབང་ཕྱུག་དང། སྐྱེ་དགུའི་བདག་པོ་ལ་སོགས་པ་རྫས་དགུ་དང་བཅས་པ་མ་སྐྱེས་མ་འགགས་  
  
  
བཅོམ་ལྡན་འདས་ཀྱིས་ཀྱང་དངོས་པོ་ཐམས་ཅད་མ་སྐྱེས་པ་དང། མ་འགགས་པས་ཡོད་པ་དང། མེད་པ་མི་དམིགས་སོ་ཞེས་བཀའ་སྩལ། མུ་སྟེགས་ཅན་  
རྣམས་ཀྱང་འབྱུང་བ་ཆེན་པོ་བཞི་མི་འཇིག་པས་རང་གི་མཚན་ཉིད་མི་སྐྱེ་མི་འགག་གོ་འབྱུང་བ་ཆེན་པོ་བཞི་པོ་རྣམས་ནི་རྟག་པར་འབྱུང་བ་ཆེན་པོ་ཉིད་དེ། འགྲོ་བ་ཀུན་ལ་  
ཁྱབ་པར་འཇུག་ཀྱང་རང་བཞིན་མི་འདོར་རོ་ཞེས་མཆིས་པས་ན་བཅོམ་ལྡན་འདས་ཀྱིས་བཀའ་སྩལ་པའང་དེ་བཞིན་ཏེ། དེའི་སླད་དུ་བདག་འདི་སྐད་དུ་ངོ་མཚར་ཆེ་བ་མ་  
ལགས་སོ་ཞེས་མཆིའོ། །བཅོམ་ལྡན་འདས། ངོ་མཚར་ཆེ་ཞིང་མུ་སྟེགས་ཅན་རྣམས་ལས་ཁྱད་པར་དུ་གྱུར་བའི་བྱེ་བྲག་བཤད་དུ་གསོལ། ཅི་སྟེ་བྱེ་བྲག་མ་མཆིས་ན་  
ནི་མུ་སྟེགས་ཅན་རྣམས་ཀྱང་སངས་རྒྱས་ལགས་པར་འགྱུར་ཏེ། འདི་ལྟར་སྐྱེ་བ་མ་མཆིས་པ་དང། འགག་པ་མ་མཆིས་པའི་སླད་དུའོ་།བཅོམ་ལྡན་འདས་ཀྱིས་ནི་  
འཇིག་རྟེན་ཀྱི་ཁམས་གཅིག་ཏུ་སངས་རྒྱས་མང་པོ་འབྱུང་བ་ནི་གནས་མེད་དོ་ཞེས་ཀྱང་གསུངས་ལ། འདི་ལྟར་ཇི་སྐད་བཀའ་སྩལ་བ་དང་སྦྱར་ན་ནི་འཇིག་རྟེན་གྱི་ཁམས་  
གཅིག་ཏུ་སངས་རྒྱས་མང་པོ་འབྱུག་བར་འགྱུར་ཏེ། བྱེ་བྲག་མ་མཆིས་པའི་སླད་དུའོ། །བཅོམ་ལྡན་འདས་ཀྱིས་བློ་གྲོས་ཆེན་པོ་ལ་བཀའ་སྩལ་པ། ངས་བཤད་པའི་སྐྱེ་  
  
  
༄༅། །བ་མེད་པ་དང། འགག་པ་མེད་པ་ནི་མུ་སྟེགས་ཅན་རྣམས་ཀྱི་སྐྱེ་བ་མེད་པ་དང། འགག་པ་མེད་པ་དང་མཚུངས་པ་མ་ཡིན་ཏེ། དེ་ཅིའི་ཕྱིར་  
ཞེ་ན། མུ་སྟེགས་ཅན་དེ་དག་ནི་དངོས་པོའི་རང་བཞིན་ཡོད་པས་མ་སྐྱེས་པ་དང། མི་འགྱུར་བའི་མཚན་ཉིད་མི་འཐོབ་ཀྱི་ང་ནི་དེ་ལྟར་ཡོད་པ་དང། མེད་པའི་ཕྱོགས་སུ་  
ལྷུང་བ་མ་ཡིན་ནོ། །བློ་གྲོས་ཆེན་པོ། ང་ནི་ཡོད་པ་དང་མེད་པའི་ཕྱོགས་དང་བྲལ་བ། སྐྱེ་བ་དང་འཇིག་པ་དང་བྲལ་བ་དངོས་པོའང་མ་ཡིན། དངོས་པོ་མེད་པའང་མ་  
ཡིན་ཏེ། སྒྱུ་མ་དང། རྨི་ལམ་གྱི་གཟུགས་སྣ་ཚོགས་ལྟ་བུར་སྣང་བའི་ཕྱིར་དངོས་པོ་མེད་པའང་མ་ཡིན་ནོ། །ཇི་ལྟར་ན་དངོས་པོ་མེད་པ་ཡིན་ཞེ་ན། འདི་ལྟ་སྟེ། གཟུགས་  
ཀྱི་རང་བཞིན་གྱི་མཚན་ཉིད་མེད་ཅིང་གཟུང་བ་རྣམས་སྣང་བ་དང་མི་སྣང་བའི་ཕྱིར་དང། འཛིན་པས་ཡོངས་སུ་མ་བཟུང་བའི་ཕྱིར་དེས་ན་དངོས་པོ་ཐམས་ཅད་ནི་  
དངོས་པོའང་མ་ཡིན། དངོས་པོ་མེད་པའང་མ་ཡིན་ནོ། །འདི་ལྟར་རང་གི་སེམས་སྣང་བ་ཙམ་དུ་ཁོང་དུ་ཆུད་པས་རྣམ་པར་རྟོག་པ་མི་སྐྱེ་ཞིང་ཤིན་ཏུ་བདེ་བས་འཇིག་  
རྟེན་གྱི་བྱ་བ་རྣམས་རབ་ཏུ་ཞི་བ་ཡིན་ན། བྱིས་པ་སོ་སོའི་སྐྱེ་བོ་མི་མཁས་པ་རྣམས་བྱ་བ་ཡོད་པར་རྣམ་པར་རྟོག་གི་འཕགས་པ་རྣམས་ནི་མ་ཡིན་ནོ། །ཡང་དག་པ་  
  
  
སྒྱུ་མ་དང། སྤྲུལ་པའི་སྐྱེས་བུ་ལྟ་བུའོ། །བློ་གྲོས་ཆེན་པོ་དཔེར་ན། དྲི་ཟའི་གྲོང་ཁྱེར་གྱི་ནང་དུ་སྒྱུ་མ་དང། སྤྲུལ་  
པའི་སྐྱེས་བུའི་འདྲེན་པ་མང་པོ་སྣ་ཚོགས་འབྱུང་ཞིང་འཇུག་པ་ལ། བྱིས་པ་མི་མཁས་པའི་རྣམ་པར་རྟོག་པས་བདེན་པར་འདི་དག་འབྱུང་ངོ། །འཇུག་གོ་ཞེས་སྨྲའང་  
ཡང་དག་པར་འབྱུང་ཞེས་བྱ་བའམ། འཇུག་པ་ཞེས་བྱ་བ་མེད་དེ་དེ་ནི་རྣམ་པར་རྟོག་པ་ཙམ་དུ་ཟད་པའི་ཕྱིར་རོ། །དེ་བཞིན་དུ་བློ་གྲོས་ཆེན་པོ། བྱིས་པ་སོ་སོའི་སྐྱེ་བོ་  
མི་མཁས་པ་རྣམས་སྐྱེ་བ་མེད་པ་དང། འགག་པ་མེད་པའི་ནོར་པ་སྐྱེད་པར་བྱེད་དེ། དེ་དག་ལ་ནི་འདུས་བྱས་སམ། འདུས་མ་བྱས་གང་ཡང་མེད་དོ། །སྒྱུ་མའི་སྐྱེས་  
བུ་ལྟར་སྐྱེའང་ཡང་དག་པར་དེ་ལ་སྐྱེ་བའམ་འགག་པ་ཅིའང་མེད་དེ། དངོས་པོ་དང་དངོས་པོ་མེད་པ་གང་ཡང་ཡོད་པ་མ་ཡིན་པའི་ཕྱིར་རོ། །ཆོས་ཐམས་ཅད་ཀྱང་དེ་བཞིན་  
ཏེ༑ སྐྱེ་བ་དང་འགག་པ་སྤངས་པ་ཡིན་ན། བྱིས་པ་སོ་སོའི་སྐྱེ་བོ་མི་མཁས་པ་རྣམས་ནི་ཡང་དག་པ་མ་ཡིན་པར་ལྷུང་བས་སྐྱེ་བ་དང་འགག་པའི་རྣམ་པར་རྟོག་པ་  
འབྱུང་གི་འཕགས་པ་རྣམས་ནི་མ་ཡིན་ནོ། །དེ་ལ་ཡང་དག་པ་མ་ཡིན་པ་ཞེས་བྱ་བ་ནི་དངོས་པོའི་རང་བཞིན་བརྟགས་པ་དེ་བཞིན་དུའང་མ་ཡིན། གཞན་དུའང་མ་ཡིན་  
  
  
༄༅། །ནོ༑ ༑གལ་ཏེ་གཞན་དུ་བརྟགས་ན་ནི་དངོས་པོ་ཐམས་ཅད་ཀྱི་རང་བཞིན་ལ་མངོན་པར་ཞེན་པ་ཉིད་དུ་འབྱུང་བས་རབ་ཏུ་དབེན་པ་མི་མཐོང་ངོ།།  
རབ་ཏུ་དབེན་པ་མི་མཐོང་ན་རྣམ་པར་རྟོག་པ་དང་བྲལ་བར་མི་འགྱུར་རོ། །དེའི་ཕྱིར། བློ་གྲོས་ཆེན་པོ། མཚན་མ་མེད་པས་ནི་མཆོག་མཐོང་གི་མཚན་མས་ནི་མ་  
ཡིན་ཏེ། མཚན་མར་མཐོང་བ་ནི་སྐྱེ་བ་ལེན་པའི་རྒྱུ་ཡིན་པའི་ཕྱིར་མཆོག་མ་ཡིན་ནོ། །བློ་གྲོས་ཆེན་པོ། མཚན་མ་མེད་པ་ནི་རྣམ་པར་རྟོག་པ་མི་སྐྱེ་སྟེ། མི་འབྱུང་  
མི་འགག་པས་ངས་མྱ་ངན་ལས་འདས་པ་ཞེས་བཤད་དེ། བློ་གྲོས་ཆེན་པོ། དེ་ལ་མྱ་ངན་ལས་འདས་པ་ནི་ཡང་དག་པའི་དོན་ཇི་ལྟ་བ་བཞིན་དུ་མཐོང་བས་སྔར་  
རྣམ་པར་རྟོག་པའི་སེམས་དང་སེམས་ལས་བྱུང་བའི་ཆོས་རྣམས་སྤངས་པ། དེ་བཞིན་གཤེགས་པའི་སོ་སོ་རང་གིས་རིག་པ་འཕགས་པའི་ཡེ་ཤེས་ཐོབ་པ་དེ་ནི་  
ངས་མྱ་ངན་ལས་འདས་པ་ཡིན་ནོ་ཞེས་བསྟན་ཏོ། །དེ་ནས་བཅོམ་ལྡན་འདས་ཀྱི་ས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །སྐྱེ་  
བར་སྨྲ་བ་དེ་བཟློག་ཕྱིར། །མི་སྐྱེ་དོན་ནི་རྣམ་པར་བཞག་ང་ཡིས་དེ་ལྟར་བཤད་པའི་ཆོས། །བྱིས་པ་རྣམས་ཀྱིས་རིག་མི་ནུས་།ཆོས་རྣམས་ཐམས་ཅད་མི་སྐྱེ་  
  
  
དངོས་པོ་མེད་ཅིང་སྐྱེ་བ་མེད། །རྨི་ལམ་སྒྱུ་མ་དྲི་ཟའི་གྲོང། །དངོས་པོ་ཡོད་ཀྱང་རྒྱུ་ནི་མེད། །མ་སྐྱེས་རང་བཞིན་མེད་པ་དང། །ཅི་ཕྱིར་སྟོང་པའང་བཤད་པར་བྱ། །འདུས་  
པ་དག་ནི་ཡོངས་སྤངས་ཤིང། །བློ་གྲོས་རིག་ན་དངོས་མི་སྣང་།དེ་ཕྱིར་སྟོང་ཉིད་མ་སྐྱེས་པ། །རང་བཞིན་མེད་པར་ངས་བཤད་དོ། །འདི་ལྟར་རེ་རེ་འདུས་པས་ན། །དངོས་  
པོ་སྣང་ཡང་ཡོད་མ་ཡིན། །རྣམ་པར་གཞིགས་ན་འདུས་པ་མེད། །མུ་སྟེགས་ལྟ་བ་ལྟར་ཡང་མིན། །རྨི་ལམ་སྒྱུ་མ་སྐྲ་ཤད་དང་།སྨིག་རྒྱུ་དྲི་ཟའི་གྲོང་ཁྱེར་ལྟར། །འཇིག་  
རྟེན་དངོས་པོ་སྣ་ཚོགས་ཀུན། །རྒྱུ་མེད་མཚན་ཉིད་རབ་ཏུ་སྣང་།རྒྱུ་ཡོད་སྨྲ་བ་གདུལ་བའི་ཕྱིར། །མ་སྐྱེས་དོན་ནི་རབ་ཏུ་བསྒྲགས། །སྐྱེ་མེད་རབ་ཏུ་བསྒྲགས་པས་  
ན༑ ༑ཆོས་ཀྱི་ཚུལ་ནི་རྒྱུན་མི་འཆད། །རྒྱུ་མེད་རབ་ཏུ་སྨྲ་བ་ནི། །འཇིགས་པའི་མུ་སྟེགས་ཅན་རྣམས་ཏེ། །ཇི་ལྟར་ཅི་ཡི་ཕྱིར་ན་ནི། །དེ་ཡང་ཅི་ཕྱིར་སྐྱེ་བར་འགྱུར། །གང་  
དག་ཏུ་ནི་འདུས་གྱུར་ན། །རྒྱུ་མེད་པར་ནི་སྨྲ་བར་བྱེད། །འདུས་བྱས་ཆོས་རྣམས་རབ་བཏགས་ན། །རྒྱུ་མེད་རྒྱུ་ཡོད་མ་ཡིན་ཏེ། །སྐྱེ་དང་འཇིག་པར་སྨྲ་བ་ཡི། །ལྟ་བ་དག་ནི་  
དེ་ནས་ལྡོག་དེ་ནས་བྱང་ཆུབ་སེམས་དཔའ་བློ་གྲོས་ཆེན་པོས་ཚིགས་སུ་བཅད་དེ་ཞུ་བ་ཞུས་པ། ཅི་ཡི་སླད་དུ་སྐྱེ་མ་མཆིས། །འོན་ཏེ་དངོས་པོ་མ་མཆིས་སམ། །དེ་སྟེ་རྐྱེན་  
  
  
༄༅། །ལ་བཏགས་པའམ། །ཆོས་མཆིས་མི་སྐྱེ་ཞེས་བྒྱིའམ། །མིང་ནི་དོན་མ་མཆིས་མི་རིགས། །རྣམ་པར་དབྱེ་ཞིང་བཤད་དུ་གསོལ། །དེ་ནས་བཅོམ་  
ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། དངོས་མེད་མི་སྐྱེ་མ་ཡིན་ཏེ། །རྐྱེན་ལ་བཏགས་པའང་མ་ཡིན་ནོ། །དངོས་པོ་ཡོད་པས་མིང་ཡོད་མིན། །མིང་ལ་དོན་  
མེད་པ་ཡང་མིན། །མུ་སྟེགས་ཅན་ནི་ཐམས་ཅད་དང། །ཉན་ཐོས་དང་ནི་རང་རྒྱལ་དང། །ས་བདུན་སྤྱོད་ཡུལ་མ་ཡིན་པ། །དེ་ནི་མི་སྐྱེ་མཚན་ཉིད་དོ། །རྒྱུ་དང་རྐྱེན་རྣམས་ཡོངས་  
སྤངས་ཤིང། །བྱ་བ་ཐམས་ཅད་ཡོངས་བྲལ་ཏེ། །ཤིན་ཏུ་ཕྲ་བའི་སེམས་ཅན་གནས། །མཚན་ཉིད་མཚན་གཞི་ཉིད་སྤངས་ནས། །དེ་ལུས་རབ་ཏུ་གྱུར་པ་ནི། །སྐྱེ་བ་མེད་  
པར་ངས་བཤད་དོ། །ཕྱི་རོལ་དངོས་པོ་དངོས་མེད་མིན། །སེམས་ཅན་ཡོངས་སུ་གཟུང་བ་མེད། །ལྟ་བ་ཐམས་ཅད་རབ་སྤངས་པ། །སྐྱེ་བ་མེད་པར་ངས་བཤད་དོ། །འདི་ལྟར་  
རང་བཞིན་མེད་པ་དང། །སྟོང་པ་ལ་སོགས་དབྱེ་བར་བྱ། །སྟོང་ཕྱིར་སྟོང་ཞེས་བཤད་པ་མིན། །སྐྱེ་བ་མེད་ཕྱིར་སྟོང་ཞེས་བཤད། །རྒྱུ་རྐྱེན་གྲངས་ནི་འདུས་པ་ལས། །སྐྱེ་དང་  
འཇིག་པ་ཡོད་པར་གྱུར། །རྒྱུ་རྐྱེན་གྲངས་ལས་ལོགས་ཤིག་ན། །སྐྱེ་བ་དང་ནི་འཇིག་པ་མེད། །རྒྱུ་རྐྱེན་གྲངས་ལས་ལོགས་ཤིག་ན་།དངོས་པོ་ཐ་དད་ཡོད་མ་ཡིན། །  
  
  
།མུ་སྟེགས་རྣམ་པར་རྟོག་པ་ཡིན། །ཡོད་མེད་དངོས་པོ་མི་སྐྱེ་སྟེ། །ཡོད་པ་མ་ཡིན་མེད་པའང་མིན། །གྲངས་འགྱུར་བ་ནི་མ་གཏོགས་པར། །གང་  
ཡང་དམིགས་པར་མི་འགྱུར་རོ། །ཀུན་རྫོབ་ཙམ་དུ་གྲངས་ཡོད་པས་།ཕན་ཚུན་དུ་ནི་འབྲེལ་པར་བྱེད། །རྒྱུ་རྐྱེན་འབྲེལ་ལས་ལོགས་ཤིག་ན། །སྐྱེ་བའི་དོན་ནི་མི་རིགས་སོ།།  
སྐྱེ་བ་མེད་པས་དངོས་མི་འགྱུར། །མུ་སྟེགས་ཅན་གྱི་སྐྱོན་རྣམས་སྤངས། །རྐྱེན་གྱི་འབྲེལ་པ་ཙམ་བཤད་དེ། །བྱིས་པ་རྣམས་ཀྱིས་མི་རིག་གོ་རྐྱེན་གྱི་འབྲེལ་ལས་ལོགས་  
ཤིག་ན། །དངོས་པོ་སྐྱེ་བ་ཡོད་ཅེས་པ། །དེ་ནི་རྒྱུ་མེད་སྨྲ་བ་སྟེ། །འབྲེལ་པའི་དོན་ནི་འཇིག་པར་བྱེད། །མར་མེའི་གཟུགས་རྣམས་སྣང་བྱེད་ལྟར། །འབྲེལ་པ་སྣང་བའང་དེ་  
བཞིན་ན། །དེ་ནི་འབྲེལ་ལས་ལོགས་ཤིག་ན། །དངོས་པོ་རྣམས་ནི་ཡོད་པའི་རིགས། །དངོས་པོ་མེད་པ་སྐྱེ་མེད་པས། །ནམ་མཁའི་རང་བཞིན་ལྟ་བུའོ། །འབྲེལ་པ་དག་ལས་  
ལོག་གྱུར་ན། །བློ་ཡིས་རྟོག་པར་བྱ་བ་མེད། །གཞན་ཡང་སྐྱེ་བ་མེད་ཡོད་དེ། །འཕགས་པས་ཐོབ་པའི་ཆོས་ཉིད་དོ། །གང་དེའི་སྐྱེ་བ་མི་འབྱུང་བ། །དེ་ནི་མི་སྐྱེ་བཟོད་པ་ཡིན། །ནམ་  
ཞིག་འཇིག་རྟེན་འདི་དག་ཀུན། །འབྲེལ་པ་ཙམ་དུ་རབ་རྟོག་ན། །ཐམས་ཅད་འབྲེལ་པ་ཡོངས་སྤངས་ནས། །དེ་ནས་ཏིང་འཛིན་འཐོབ་པར་འགྱུར། །མི་ཤེས་སྲེད་པ་ལས་ལ་སོགས་  
  
  
༄༅། །དེ་ནི་ནང་གི་འབྲེལ་པ་ཡིན། །མི་ཤེས་འཇིམ་གོང་འཁོར་ལོ་དང། །ས་བོན་ལ་སོགས་ཕྱི་རོལ་ཡིན། །གལ་ཏེ་དངོས་པོ་གཞན་ཡོད་དེ། །རྒྱུ་དང་  
རྐྱེན་ལས་སྐྱེ་ཞེ་ན། །དེ་ནི་འབྲེལ་པའི་དོན་མིན་པས། །དེ་ཡང་འགྲུབ་པར་མི་འགྱུར་རོ། །གལ་ཏེ་སྐྱེ་བ་རང་བཞིན་མེད། །དེ་ནི་སུ་ཡི་འབྲེལ་པར་འགྱུར། །ཕན་ཚུན་  
དུ་ནི་བསྐྱེད་པའི་ཕྱིར། །རྒྱུ་རྐྱེན་དོན་དུ་ཤེས་པར་བྱ། །སྲ་གཤེར་དྲོད་དང་གཡོ་བའི་ཆོས། །བྱིས་པས་རྣམ་པར་བརྟགས་པ་སྟེ་།གྲངས་ལས་མ་གཏོགས་ཆོས་གཞན་  
མེད། །དེའི་ཕྱིར་དངོས་པོ་མེད་པར་བཤད། །སྨན་པས་ནད་རྣམས་གསོ་བ་དག་བསྟན་བཅོས་ཐ་དད་མེད་ཀྱང་ནི། །ནད་ནི་ཐ་དད་བྱེ་བྲག་གིས། །གཉེན་པོ་སྣ་ཚོགས་  
བཤད་པ་ལྟར། །ང་ཡང་སེམས་ཅན་དེ་དག་གི་ཉོན་མོངས་ནད་རྣམས་གཞིག་པའི་ཕྱིར། །དབང་པོ་དག་ནི་རབ་ཤེས་ནས། །དེ་ལ་སྒྲོལ་བའི་སྒོ་བཤད་དོ། །ཉོན་མོངས་  
དབང་པོ་ཐ་དད་པས། །ཆོས་ནི་སྣ་ཚོགས་ཡོད་མ་ཡིན། །ཐེག་གཅིག་འབའ་ཞིག་ཆོས་སྟོན་པ། །དེ་ནི་ཐེག་པ་ཆེན་པོ་ཡིན། །དེ་ནས་བྱང་ཆུབ་སེམས་དཔའ་བློ་གྲོས་  
ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་མུ་སྟེགས་ཅན་ཐམས་ཅད་ཀྱང་མི་རྟག་པ་ཉིད་དོ་ཞེས་རྣམ་པར་རྟོག་པར་བགྱིད་  
  
  
འདུ་བྱེད་ཐམས་ཅད་མི་རྟག་པས་།སྐྱེ་ཞིང་འཇིག་པའི་ཆོས་ཅན་ནོ། །ཞེས་བཀའ་སྩལ་ན། འདིའི་དོན་ཇི་ལྟ་བུ་ལོག་པའམ། ཡང་དག་  
པ་ཞིག་ལགས། །མི་རྟག་པ་ཉིད་ལ་ནི་རྣམ་པ་དུ་མཆིས། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། མུ་སྟེགས་ཅན་རྣམས་ལ་ནི་མི་རྟག་པ་རྣམ་པ་བདུན་  
ཡོད་ཀྱི། ངའི་བསྟན་པ་ལ་ནི་མ་ཡིན་ནོ། །རྣམ་པ་བདུན་གང་ཞེ་ན། དེ་དག་ཁ་ཅིག་འདི་སྐད་དུ་མངོན་པར་འདུས་བྱས་ནས། ཡོངས་སུ་སྤངས་པ་ནི་མི་རྟག་པ་ཉིད་དོ་ཞེས་  
ཟེར་རོ། །ཁ་ཅིག་ནི་དབྱིབས་རྣམ་པར་འཇིག་པ་ནི་མི་རྟག་པ་ཉིད་དོ་ཞེས་ཟེར་རོ། །ཁ་ཅིག་ནི་གཟུགས་ཉིད་མི་རྟག་པ་ཉིད་དོ་ཞེས་ཟེར་རོ། །ཁ་ཅིག་ནི་གཟུགས་རྣམ་པར་འགྱུར་  
བའི་གནས་སྐབས་ནི་མི་རྟག་པ་ཉིད་ཅེས་བྱ་སྟེ། བར་ཆད་མེད་པར་རང་གི་ངང་གིས་འབྲེལ་ཞིང་འཇིག་པས། ཇི་ལྟར་འོ་མ་ལས་ཞོར་འགྱུར་བ་ལ་སོགས་པའི་བྱེ་བྲག་ཐ་  
དད་པ་མཐོང་བར་མི་ནུས་པ་དེ་བཞིན་དུ་དངོས་པོ་ཐམས་ཅད་ལའང་རྣམ་པར་འཇིག་པའི་མི་རྟག་པ་ཉིད་དུ་འཇུག་གོ་ཞེས་ཟེར་རོ། །ཁ་ཅིག་ནི་དངོས་པོ་མི་རྟག་པ་ཉིད་དོ་  
ཞེས་ཟེར་རོ། །ཁ་ཅིག་ནི་དངོས་པོའི་དངོས་པོ་མེད་པ་མི་རྟག་པ་ཉིད་དོ་ཞེས་ཟེར་རོ། །ཁ་ཅིག་ནི་ཆོས་ཐམས་ཅད་མི་སྐྱེ་བས་མི་རྟག་པ་ཉིད་དེ། ཆོས་ཐམས་ཅད་ཀྱི་ནང་དུ་  
  
  
༄༅། །འཇུག་པའོ་ཞེས་ཟེར་རོ། །དེ་ལ། བློ་གྲོས་ཆེན་པོ། དངོས་པོ་མེད་པ་མི་རྟག་པ་ཉིད་ཅེས་བྱ་བ་ནི་འདི་ལྟ་སྟེ། འབྱུང་བ་ཆེན་པོ་བཞི་དང། འབྱུང་བ་  
ལས་གྱུར་པའི་རང་གི་མཚན་ཉིད་འཇིག་ཅིང་འབྱུང་བ་ཆེན་པོ་བཞིའི་རང་བཞིན་ནི་མི་དམིགས་པ་དང་མི་སྐྱེ་བའོ། །དེ་ལ་མི་སྐྱེ་བའི་མི་རྟག་པ་ཞེས་བྱ་བ་དེ་ནི་རྟག་པ་དང་  
མི་རྟག་པ་ཡིན་པས་ཆོས་ཐམས་ཅད་ཡོད་པ་དང་མེད་པ་མི་སྐྱེ་བ་དང། རྡུལ་ཕྲ་མོའི་བར་དུ་རབ་ཏུ་བཤིག་སྟེ། མི་མཐོང་བ་འདི་ནི་མི་སྐྱེ་བའི་དོན་ཡིན་གྱི། སྐྱེ་བ་ནི་མ་  
ཡིན་པས་འདི་ནི་མི་སྐྱེ་བའི་མི་རྟག་པ་ཉིད་ཀྱི་མཚན་ཉིད་ཡིན་ཏེ། འདི་ཁོང་དུ་མ་ཆུད་པ་ནི་མུ་སྟེགས་ཅན་རྣམས་ཀྱི་སྐྱེ་བ་མི་རྟག་པའི་དོན་དུ་ལྷུང་བར་འགྱུར་རོ། །བློ་གྲོས་  
ཆེན་པོ། དངོས་པོ་མི་རྟག་པ་ནི་རང་གིས་བློས་རྣམ་པར་བརྟགས་པ་སྟེ། རྟག་པ་དང། མི་རྟག་པའི་དངོས་པོ་ནི་མ་ཡིན་ནོ། །དེ་ཅིའི་ཕྱིར་ཞེ་ན། འདི་ལྟ་སྟེ། མི་རྟག་པ་ནི་  
རང་གི་ངོ་བོ་ཉིད་ཀྱིས་མི་འཇིག་གོ་བློ་གྲོས་ཆེན་པོ། འདི་ནི་དངོས་པོ་ཐམས་ཅད་ཀྱི་དངོས་པོ་མེད་པའི་ཕྱིར་མི་རྟག་པའི་བྱ་བའོ། །མི་རྟག་པ་མ་གཏོགས་པར་གཞན་གང་  
ཡང་ཆོས་ཐམས་ཅད་ཀྱི་དངོས་པོ་དངོས་པོ་མེད་པར་བྱེད་པ་མི་དམིགས་ཏེ། ཇི་ལྟར་དབྱུག་པ་དང། གྱོ་མོ་དང། རྡོ་བས་དངོས་པོ་དག་བཅོམ་པར་བྱེད་པ་བཞིན་ནོ། །མངོན་  
  
  
དངོས་པོའི་བྱ་བ་ཡིན་གྱི། བྱེད་པ་དང་བྱ་བ་བྱེ་བྲག་ཡོད་པ་ནི་མ་ཡིན་ཏེ། འདི་ནི་མི་རྟག་པ་ཉིད་དོ། །འདི་ནི་བྱ་བའོ་  
ཞེས་བྱ་བའི་བྱེ་བྲག་མེད་པའི་ཕྱིར་རོ། །བྱེད་པ་དང་བྱ་བ་ཐ་མི་དད་ན་ནི་དངོས་པོ་ཐམས་ཅད་རྟག་ཅིང་རྒྱུའི་ངོ་བོ་ཉིད་མེད་པར་འགྱུར་རོ། །བློ་གྲོས་ཆེན་པོ། དངོས་པོ་ཐམས་  
ཅད་ཀྱི་ངོ་བོ་ཉིད་མེད་པ་ནི་རྒྱུ་ཡོད་དེ། བྱིས་པ་སོ་སོའི་སྐྱེ་བོ་རྣམས་ཀྱིས་ཤེས་པར་བྱ་བ་མ་ཡིན་ནོ། །སྒྱུ་མ་ཡིན་ན་མི་འདྲ་བའི་དངོས་པོ་སྐྱེད་པར་འགྱུར་རོ། །ཅི་སྟེ་སྐྱེད་ན་ནི་  
དངོས་པོ་ཐམས་ཅད་མི་རྟག་པར་ཡང་འགྱུར་ཞིང། དངོས་པོ་མི་འདྲ་བའང་ཡིན་པས་བྱེད་པ་དང་བྱ་བའང་བྱེ་བྲག་མེད་པར་ཡང་འགྱུར་ལ། ཐམས་ཅད་ཀྱིས་བྱེ་བྲག་ཡོད་  
པར་ཡང་མཐོང་བར་འགྱུར་རོ། །གལ་ཏེ་ངོ་བོ་ཉིད་མི་རྟག་པ་ཉིད་ཡིན་ན་ནི་བྱ་བའི་རྒྱུའི་ངོ་བོ་ཉིད་ཀྱི་མཚན་ཉིད་དུ་ལྷུང་བར་གྱུར་ན་ནི་དངོས་པོ་ཐམས་ཅད་ཡོངས་སུ་རྫོགས་  
པར་མི་འགྱུར་རོ། །དངོས་པོ་ཐམས་ཅད་བྱེད་པའི་རྒྱུའི་མཚན་ཉིད་དུ་ལྷུང་ན་ནི་མི་རྟག་པ་བདག་ཉིད་མི་རྟག་པར་འགྱུར་རོ། །མི་རྟག་པ་ཉིད་མི་རྟག་པའི་ཕྱིར་དངོས་པོ་ཐམས་  
ཅད་མི་རྟག་པར་མི་འགྱུར་ཏེ། རྟག་པ་ཉིད་དུ་འགྱུར་རོ། །གལ་ཏེ་མི་རྟག་པ་དངོས་པོ་ཐམས་ཅད་ཀྱི་ནང་དུ་སོང་བ་ཡིན་ན་ནི་དུས་གསུམ་དུ་ལྷུང་བར་འགྱུར་ཏེ། གང་འདས་པའི་  
  
  
༄༅། །གཟུགས་དེ་ནི་ཞིག་པ་དང་ལྡན་པའོ། །གང་མ་འོངས་པ་ནི་མ་སྐྱེས་པ་སྟེ། གཟུགས་མ་སྐྱེས་པའི་ཕྱིར་རོ། །ད་ལྟར་གྱི་གཟུགས་ནི་འཇིག་  
པའི་མཚན་ཉིད་དང་ལྡན་པའོ། །དེ་ལ་གཟུགས་ནི་འབྱུང་བ་ཆེན་པོ་རྣམས་བསགས་པའི་བྱེ་བྲག་གོ་འབྱུང་བ་ཆེན་པོ་དག་དང། འབྱུང་བ་ལས་གྱུར་པའི་གཟུགས་རྣམས་  
ཀྱི་རང་བཞིན་ནི་མི་འཇིག་སྟེ། ཐ་དད་པ་དང། ཐ་དད་པ་མ་ཡིན་པ་སྤངས་པའི་ཕྱིར་རོ་ཞེས་མུ་སྟེགས་ཅན་ཐམས་ཅད་འབྱུང་བ་ཆེན་པོ་རྣམས་མི་འཇིག་པར་རྟོག་གོ་བློ་གྲོས་  
ཆེན་པོ། སྲིད་པ་གསུམ་པོ་ཐམས་ཅད་འབྱུང་བ་དང་འབྱུང་བ་ལས་གྱུར་པའི་གཟུགས་གནས་པ་རྣམས་ནི་སྐྱེ་བ་དང་འཇིག་པ་ཡོད་པར་ཤེས་ན། འབྱུང་བ་ཆེན་པོ་  
དང་འབྱུང་བ་ལས་གྱུར་པའི་གཟུགས་ལས་ལོགས་ཤིག་ན། མུ་སྟེགས་ཅན་རྣམས་ཀྱིས་གང་ལ་བསམས་ནས་མི་རྟག་པ་ཞེས་རྟོག་སྟེ། འབྱུང་བ་ཆེན་པོ་བཞི་མི་སྐྱེ་བ་  
དང། རང་བཞིན་གྱི་མཚན་ཉིད་མི་འཇིག་པའི་ཕྱིར་རོ། །དེ་ལ་དང་པོ་རྩོམ་པ་ཡོངས་སུ་སྤངས་པའི་མི་རྟག་པ་ཉིད་ཅེས་བྱ་བ་ནི་འབྱུང་བ་ཆེན་པོ་བྮིའང་མ་ཡིན་པ་  
དང། གཞན་ཡང་ཐ་དད་པའི་འབྱུང་བ་ཆེན་པོ་བཞི་དང། སོ་སོ་ཐ་དད་པའི་མཚན་ཉིད་དང། རང་གི་མཚན་ཉིད་ཀྱི་ཕྱིར་རོ་།བྱེ་བྲག་མི་དམིགས་པ་དང། དེའི་བྱེ་བྲག་  
  
  
དེ་ལ་སོགས་པས་ཡང་མི་རྩོམ་པ་དང། སྦྱོར་བ་རྣམ་པ་གཉིས་པ་མི་རྩོམ་པ་ནི་མི་རྟག་པ་ཉིད་ཤེས་པར་བྱའོ་།དེ་ལ་དབྱིབས་རྣམ་པར་འཇིག་པའི་མི་རྟག་པ་ཞེས་  
བྱ་བ་ནི་འདི་ལྟ་སྟེ། འབྱུང་བ་ཆེན་པོ་བཞི་དང། རྒྱུར་བྱས་པའི་གཟུགས་རྣམས་ཀྱི་མི་འཇིག་པ་ནི་མཐར་ཕྱིན་པའི་བར་དུ་མི་འཇིག་གོ་ཞེས་ཟེར་ལ། བློ་གྲོས་ཆེན་པོ་  
མཐར་ཕྱིན་པ་ནི་རྡུལ་ཕྲ་མོའི་བར་དུ་རབ་ཏུ་ཕྱེ་སྟེ། འཇིག་པ་ལས་སོ་སོར་བརྟགས་ན་འབྱུང་བ་ཆེན་པོ་བཞི་དང། རྒྱུར་བྱས་པའི་གཟུགས་རྣམས་ཐ་དད་པར་མཐོང་  
བའི་དབྱིབས་དང་རིང་ཐུང་མི་དམིགས་ཏེ། འབྱུང་བ་ཆེན་པོ་བཞི་ནི་མ་ཡིན་པས་འབྱུང་བ་ཆེན་པོ་བཞི་མི་འཇིག་གི་དབྱིབས་རྣམ་པར་འཇིག་པ་ལྟ་བས་གྲངས་  
ཅན་གྱི་སྨྲ་བར་ལྟུང་བ་ཡིན་ནོ། །དེ་ལ་གཟུགས་ཉིད་མི་རྟག་པ་ཉིད་ཅེས་བྱ་བ་ནི་འདི་ལྟ་སྟེ། གཟུགས་ཉིད་མི་རྟག་པ་ཉིད་ཡིན་པས་དབྱིབས་དེ་དག་མི་རྟག་པ་ཉིད་དེ་  
འབྱུང་བ་ཆེན་པོ་རྣམས་ནི་མ་ཡིན་ནོ། །གལ་ཏེ་འབྱུང་བ་བཞི་པོ་རྣམས་མི་རྟག་པ་ཉིད་ཡིན་ན་ནི་འཇིག་རྟེན་གྱི་གྲངས་སུ་བརྗོད་པ་མ་ཡིན་ནོ། །འཇིག་རྟེན་གྱི་བརྗོད་  
པའི་དངོས་པོ་མེད་ན་ནི་འཇིག་རྟེན་རྒྱང་པན་པའི་ལྟ་བར་ལྟུང་བར་འགྱུར་ཏེ། དངོས་པོ་ཐམས་ཅད་བརྗོད་པའི་ཚིག་ཙམ་དུ་མཐོང་ཞིང་རང་གི་མཚན་ཉིད་སྐྱེ་བར་མི་  
  
  
༄༅། །མཐོང་བའི་ཕྱིར་རོ། །དེ་ལ་རྣམ་པར་འགྱུར་བའི་མི་རྟག་པ་ཞེས་བྱ་བ་ནི་འདི་ལྟར་གཟུགས་དངོས་པོ་གཞན་དུ་འགྱུར་བར་སྣང་བ་སྟེ། འབྱུང་  
བ་ཆེན་པོ་རྣམས་ནི་མ་ཡིན་ནོ། །ཇི་ལྟར་གསེར་ལས་རྒྱན་དུ་བྱས་པ་རྣམས་འགྱུར་བར་སྣང་ཡང་གསེར་གྱི་རང་བཞིན་འཇིག་པ་མ་ཡིན་གྱི། རྒྱན་གྱི་དབྱིབས་ལ་  
འཇིག་པ་ཡོད་པ་དེ་བཞིན་དུ་དངོས་པོ་གཞན་རྣམ་པར་འགྱུར་བ་ལ་སོགས་པའང་དེ་བཞིན་ནོ་ཞེས་དེ་ལ་སོགས་པའི་རྣམ་པས་མུ་སྟེགས་ཅན་རྣམས་མི་རྟག་པའི་  
ལྟ་བར་རྣམ་པར་རྟོག་གོ་འདི་ལྟར་མེས་འབྱུང་བ་ཆེན་པོ་རྣམས་བསྲེགས་པའི་ཚེ་རང་གི་མཚན་ཉིད་ལ་ནི་མི་སྲེག་གོ་ཅི་སྟེ་སོ་སོ་ནས་རང་གི་མཚན་ཉིད་གཅིག་  
གིས་གཅིག་འཇིག་པར་བྱེད་ན་ནི་འབྱུང་བ་དག་རྒྱུར་བྱས་པའི་གཟུགས་རྣམས་འཆད་པར་འགྱུར་བའི་རིགས་སོ། །བློ་གྲོས་ཆེན་པོ། ངའི་ཆོས་ནི་བྱུང་བ་ཉིད་ན་རྟག་  
པའང་མ་ཡིན། མི་རྟག་པའང་མ་ཡིན་ནོ། །དེ་ཅིའི་ཕྱིར་ཞེ་ན་འདི་ལྟ་སྟེ། ཕྱི་རོལ་གྱི་དངོས་པོ་མ་ངེས་པའི་ཕྱིར་སྲིད་པ་གསུམ་སེམས་ཙམ་དུ་བསྟན་གྱི། མཚན་  
ཉིད་སྣ་ཚོགས་དང། སྐྱེ་བ་དང། འཇིག་པ་ཡོད་པར་ནི་མ་བསྟན་ཏོ། །འབྱུང་བ་ཆེན་པོ་འདུས་པའི་བྱེ་བྲག་དང། འབྱུང་བ་དང་འབྱུང་བ་ལས་གྱུར་པའི་ཕྱིར་རྣམ་  
  
  
པར་འགྱུར་བ་དང། རྣམ་པར་རྟོག་པ་གཉིས་ཡོངས་སུ་ཤེས་པ་དང་ཕྱི་རོལ་གྱི་དངོས་པོ་དང་དངོས་པོ་མེད་པར་ལྟ་བ་  
གཉིས་དང་བྲལ་བ་དང། རང་གི་སེམས་སྣང་བ་ཙམ་དུ་ཁོང་དུ་ཆུད་ཅིང་རྣམ་པར་རྟོག་པའི་བསམས་པའི་མངོན་པར་འདུ་བྱེད་པ་ལས་སྐྱེའི། མངོན་པར་འདུས་མ་བྱས་པ་ནི་མ་  
ཡིན་ནོ་ཞེས་སེམས་དངོས་པོ་དང་དངོས་པོ་མེད་པའི་རྣམ་པར་རྟོག་པ་དང་བྲལ་བས་ན་འཇིག་རྟེན་པ་དང། འཇིག་རྟེན་ལས་འདས་པ་དང་འཇིག་རྟེན་ལས་འདས་པ་མཆོག་གི་  
ཆོས་ཐམས་ཅད་ནི་རྟག་པའང་མ་ཡིན། མི་རྟག་པ་ཉིད་ཀྱང་མ་ཡིན་ནོ། །རང་གི་སེམས་སྣང་བ་ཙམ་དུ་ཁོང་དུ་མ་ཆུད་པས་མཐའ་གཉིས་ཀྱི་ལྟ་བ་ངན་པའི་རྒྱུན་དུ་ལྷུང་བར་འགྱུར་  
ཏེ༑ མུ་སྟེགས་ཅན་ཐམས་ཅད་ཀྱིས་རང་གི་རྣམ་པར་རྟོག་པ་ཁོང་དུ་མི་ཆུད་དོ། །སོ་སོའི་སྐྱེ་བོ་དེ་དག་ལ་གཞི་ཅིའང་མེད་པས་འདི་ལྟར་འཇིག་རྟེན་པ་དང་འཇིག་རྟེན་ལས་འདས་  
པ་དང། འཇིག་རྟེན་ལས་འདས་པ་མཆོག་གི་ཆོས་ཚིག་གི་རྣམ་པར་རྟོག་པ་ལས་སྐྱེ་བར་བྱིས་པ་སོ་སོའི་སྐྱེ་བོ་རྣམས་ཀྱིས་ཁོང་དུ་ཆུད་པ་མ་ཡིན་ནོ། །དེ་ནས་བཅོམ་ལྡན་  
འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །དང་པོ་བརྩམས་ནས་རབ་སྤངས་ཤིང། །དབྱིབས་དང་རྣམ་པ་གཞན་འགྱུར་དང། །  
  
  
༄༅། །དངོས་པོ་གཟུགས་ནི་མི་རྟག་པ། །མུ་སྟེགས་བླུན་པོས་རྟོག་པར་བྱེད། །དངོས་པོ་རྣམས་ལ་འཇིག་པ་མེད། །འབྱུང་བ་འབྱུང་བའི་རང་བཞིན་གནས། །  
མུ་སྟེགས་མི་རྟག་འདུ་ཤེས་པ། །ལྟ་བ་སྣ་ཚོགས་བྱིང་བར་འགྱུར་།མུ་སྟེགས་ཅན་ནི་དེ་དག་ལ། །སྐྱེ་དང་འཇིག་པ་གང་ཡང་མེད་།འབྱུང་བ་འབྱུང་བའི་རང་བཞིན་རྟག་  
ཇི་སྐད་མི་རྟག་ཉིད་དུ་རྟོག་ཐམས་ཅད་སེམས་ཙམ་སྣང་བ་སྟེ་།རྣམ་པ་གཉིས་སུ་སེམས་ཀྱང་འཇུག་གཟུང་བ་དང་ནི་འཛིན་པའོ་།བདག་དང་བདག་གི་ཡོད་མ་ཡིན། །  
ཚངས་པ་སྡོང་པོ་རྩ་བ་ཡིན། །ཡལ་ག་ལོ་མ་ཀུན་ཏུ་ཁྱབ། །འདི་སྐད་དུ་ནི་ངས་བཤད་དེ། །དེ་དག་གི་ནི་སེམས་ཙམ་ཡིན། །དེ་ནས་ཡང་བྱང་ཆུབ་སེམས་དཔའ་བློ་གྲོས་  
ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་དང། ཉན་ཐོས་དང། རང་སངས་རྒྱས་ཐམས་ཅད་ཀྱིས་འགོག་པའི་  
སྙོམས་པར་འཇུག་པའི་གོ་རིམས་ཀྱི་མཚམས་སྦྱོར་བའི་མཚན་ཉིད་བཤད་དུ་གསོལ། གལ་ཏེ་འགོག་པའི་སྙོམས་པར་འཇུག་པའི་གོ་རིམས་ཀྱི་མཚམས་སྦྱོར་བའི་  
མཚན་ཉིད་ལ་མཁས་པར་གྱུར་ན། བདག་དང་བྱང་ཆུབ་སེམས་དཔའ་གཞན་རྣམས་ཀྱང་འགོག་པའི་སྙོམས་པར་འཇུག་པའི་བདེ་བའི་སྒོ་སྤོང་བར་མི་འགྱུར་ཞིང་  
  
  
རང་སངས་རྒྱས་དང། མུ་སྟེགས་ཅན་གྱི་རྨོངས་པར་ལྟུང་བར་མི་འགྱུར་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། ཤིན་ཏུ་ལེགས་  
བར་ཉོན་ལ་ཡིད་ལ་ཟུང་ཤིག་དང། ངས་ཁྱོད་ལ་བཤད་པར་བྱའོ་།བློ་གྲོས་ཆེན་པོས་བཅོམ་ལྡན་འདས་ལ། བཅོམ་ལྡན་འདས། བཤད་དུ་གསོལ་ཞེས་གསོལ་པ་  
དང། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། ས་དྲུག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དང། ཉན་ཐོས་དང། རང་སངས་རྒྱས་རྣམས་  
ཀྱིས་སྙོམས་པར་འཇུག་པས་སྐྱེད་པར་བྱེད་ལ། ས་བདུན་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སེམས་ཀྱི་སྐད་ཅིག་རེ་རེ་ལ་སྙོམས་པར་འཇུག་སྟེ་  
དངོས་པོ་ཐམས་ཅད་ཀྱིས་རང་བཞིན་གྱི་མཚན་ཉིད་ཡོངས་སུ་སྤངས་པས་སྙོམས་པར་འཇུག་གི་ཉན་ཐོས་དང། རང་སངས་རྒྱས་རྣམས་ནི་མ་ཡིན་ཏེ། ཉན་ཐོས་དང་  
རང་སངས་རྒྱས་རྣམས་ནི་མངོན་པར་འདུ་བྱེད་པའི་བློ་ཅན་གཟུང་བ་དང། འཛིན་པའི་མཚན་ཉིད་དུ་ལྷུང་བས་འགོག་པའི་སྙོམས་པར་འཇུག་གོ་དེ་བས་ན་ས་བདུན་པ་  
ནི་ཡིད་ལ་བྱེད་པས་སྙོམས་པར་འཇུག་པ་མ་ཡིན་ཏེ། ཆོས་ཐམས་ཅད་བྱེ་བྲག་མེད་པའི་མཚན་ཉིད་ཐོབ་པས་རིམ་གྱིས་མཚན་ཉིད་ཀྱི་དངོས་པོ་སྣ་ཚོགས་ཐོབ་པ་ནི་མ་  
  
  
༄༅། །ཡིན་ནོ། །དགེ་བ་དང་མི་དགེ་བའི་ཆོས་ཐམས་ཅད་ཀྱི་རང་གི་མཚན་ཉིད་ཁོང་དུ་ཆུད་དེ། སྙོམས་པར་འཇུག་པས་དེའི་ཕྱིར་ས་བདུན་པ་ལ་  
དགེ་བའི་སེམས་ཀྱིས་སྙོམས་པར་འཇུག་པ་མེད་དོ། །བློ་གྲོས་ཆེན་པོ་ས་བརྒྱད་པའི་བྱང་ཆུབ་སེམས་དཔའ་དང། ཉན་ཐོས་དང། རང་སངས་རྒྱས་རྣམས་ཀྱི་  
སེམས་དང། ཡིད་དང། ཡིད་ཀྱི་རྣམ་པར་ཤེས་པའི་རྣམ་པར་རྟོག་པ་དང། འདུ་ཤེས་ལྡོག་པར་འགྱུར་རོ། །ས་དང་པོ་ནས་ས་བདུན་པའི་བར་གྱི་བྱང་ཆུབ་སེམས་  
དཔའ་དེ་དག་ཁམས་གསུམ་པ་འདི་ནི་སེམས་དང། ཡིད་དང། ཡིད་ཀྱི་རྣམ་པར་ཤེས་པ་ཙམ་མོ་ཞེས་སོ་སོར་རབ་ཏུ་རྟོག་སྟེ། བདག་དང་བདག་གི་དང་བྲལ་བ། རང་གི་  
རྣམ་པར་རྟོག་པའི་སྤྱོད་པ་ཅན། ཕྱི་རོལ་གྱི་དངོས་པོ་སྣ་ཚོགས་ཀྱི་མཚན་ཉིད་དུ་ལྷུང་བ། བྱིས་པ་སོ་སོའི་སྐྱེ་བོ་རྣམས་ཀྱི་རང་གི་མཚན་ཉིད་གཟུང་བ་དང། འཛིན་པའི་  
དངོས་པོ་རྣམ་པ་གཉིས་སུ་གྱུར་པས་མི་ཤེས་པའི་རྗེས་སུ་སོང་བ་ཐོག་མ་མེད་པའི་དུས་ནས་རྣམ་པར་སྤྲོས་པའི་གནས་ངན་ལེན་གྱི་བག་ཆགས་ཀྱིས་ཡོངས་སུ་བསྒོས་  
པ་[?]ལས་ཁོང་དུ་མི་ཆུད་དོ། །བློ་གྲོས་ཆེན་པོ། ས་བརྒྱད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དང། ཉན་ཐོས་དང། རང་སངས་རྒྱས་རྣམས་ཀྱིས་མྱ་  
  
  
ངེ་འཛིན་བློས་ཡོངས་སུ་བཟུང་བས། དེའི་ཕྱིར་ཏིང་ངེ་འཛིན་གྱི་སྒོའི་བདེ་བས་ཡོངས་སུ་མྱ་ངན་ལས་མི་  
འདའོ། །གལ་ཏེ་ཡོངས་སུ་མ་བཟུང་དུ་ཟིན་ན་ནི་དེ་བཞིན་གཤེགས་པའི་ས་ཡོངས་སུ་རྫོགས་པར་མི་འགྱུར་ཞིང་སེམས་ཅན་གྱི་བྱ་བ་ཐམས་ཅད་ཡོངས་སུ་སྤོང་བར་  
འགྱུར་ལ། དེ་བཞིན་གཤེགས་པའི་རིགས་ཀྱི་གདུང་ཡང་ཆད་པར་འགྱུར་བས་ན། སངས་རྒྱས་བཅོམ་ལྡན་འདས་རྣམས་དེ་བཞིན་གཤེགས་པའི་བསམ་གྱིས་མི་  
ཁྱབ་པའི་ཡོན་ཏན་དཔག་ཏུ་མེད་པ་སྟོན་ཏོ། །ཉན་ཐོས་དང། རང་སངས་རྒྱས་རྣམས་ཏིང་ངེ་འཛིན་གྱི་སྒོའི་བདེ་བས་ཕྲོགས་པར་གྱུར་པའི་ཕྱིར་མྱ་ངན་ལས་འདས་པར་  
འདུ་ཤེས་སོ། །བློ་གྲོས་ཆེན་པོ། ངས་ས་བདུན་པའི་སེམས་དང། ཡིད་དང། ཡིད་ཀྱི་རྣམ་པར་ཤེས་པའི་མཚན་ཉིད་ལ་མཁས་ཤིང་གོམས་པར་བྱ་བ་དང། བདག་དང་  
བདག་གིར་འཛིན་པ་དང། གང་ཟག་དང། ཆོས་བདག་མེད་པ་བསྡུ་བ་དང། སྐྱེ་བ་དང། འཇིག་པ་དང། རང་དང་སྤྱིའི་མཚན་ཉིད་ལ་མཁས་ཤིང་གོམས་པར་བྱ་བ་  
དང། སོ་སོ་ཡང་དག་པར་རིག་པ་བཞི་རྣམ་པར་གདོན་མི་ཟ་བའི་སྟོབས་ལ་མཁས་པ་དང། ཏིང་ངེ་འཛིན་གྱི་སྒོ་དང། སའི་གོ་རིམས་ཀྱི་མཚམས་སྦྱར་བ་དང། བྱང་  
  
  
༄༅། །ཆུབ་ཀྱི་ཕྱོགས་ཀྱི་ཆོས་རྣམ་པར་དབྱེ་བར་བྱའོ་།བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་རང་དང་སྤྱིའི་མཚན་ཉིད་མི་ཤེས་ཤིང་  
ས་བདུན་ལ་མི་མཁས་པ་དང། མུ་སྟེགས་ཅན་གྱི་ལོག་པའི་ལམ་དུ་ལྷུང་བར་མི་བྱ་བའི་ཕྱིར་སའི་གོ་རིམས་ཀྱིས་རྣམ་པར་བཞག་པ་ཡིན་ཏེ། བློ་གྲོས་ཆེན་པོ། འདི་ལ་  
ཡང་དག་པར་གང་ཡང་སྐྱེ་བའམ། འཇིག་པ་ཞེས་བྱ་བ་མེད་དོ་།གཞན་དུ་ན་འདི་ལྟ་སྟེ། སའི་གོ་རིམས་ཀྱི་མཚམས་སྦྱར་བ་དང་ཁམས་གསུམ་སྣ་ཚོགས་ཀྱི་སྤྱོད་  
པ་འདི་ནི་སེམས་སྣང་བ་ཙམ་སྟེ། བྱིས་པ་སོ་སོའི་སྐྱེ་བོ་རྣམས་ཀྱིས་ཁོང་དུ་མི་ཆུད་དོ། །བྱིས་པ་སོ་སོའི་སྐྱེ་བོ་རྣམས་ཀྱིས་ཁོང་དུ་མི་ཆུད་པས་འདི་ལྟ་སྟེ། ང་དང་སངས་  
རྒྱས་དེ་དག་གིས་སའི་གོ་རིམས་ཀྱི་མཚམས་སྦྱར་བ་དང། ཁམས་གསུམ་གྱི་སྤྱོད་པ་སྣ་ཚོགས་བསྟན་ཏོ། །གཞན་ཡང། བློ་གྲོས་ཆེན་པོ། ཉན་ཐོས་དང། རང་  
སངས་རྒྱས་རྣམས་ནི་བྱང་ཆུབ་སེམས་དཔའི་ས་བརྒྱད་ལ་འགོག་པའི་སྙོམས་པར་འཇུག་པའི་བདེ་བའི་མྱོས་པས་མྱོས་ཏེ། རང་གི་སེམས་སྣང་བ་ཙམ་ལ་མི་  
མཁས་པས་རང་དང་སྤྱིའི་མཚན་ཉིད་དུ་ལྷུང་བ། བག་ཆགས་ཀྱིས་བསྒྲིབས་པ། གང་ཟག་དང་ཆོས་བདག་མེད་པར་ལྷུང་བ་ཆོས་སུ་འཛིན་པར་ལྟ་བ། རྣམ་པར་རྟོག་  
  
  
རབ་ཏུ་དབེན་པ་ལ་མོས་པའི་བློ་ནི་མ་ཡིན་ནོ། །བློ་གྲོས་ཆེན་པོ། བྱང་ཆུབ་སེམས་དཔའ་ནི་སྒོའི་བདེ་བ་མཐོང་ཡང་སྔོན་  
གྱི་སྨོན་ལམ་དང། སྙིང་བརྩེ་བ་དང། སྙིང་རྗེ་ཆེན་པོ་དང་ལྡན་ཞིང་མཐར་ཐུག་པའི་གནས་བཅུ་རྣམ་པར་དབྱེ་བ་ཤེས་པས་རྣམ་པར་རྟོག་པས་མྱ་ངན་ལས་འདས་པར་འདུ་  
ཤེས་པར་མི་འགྱུར་ཏེ། དེ་ལྟར་མྱ་ངན་ལས་འདས་པའི་རྣམ་པར་རྟོག་པ་མི་སྐྱེ་བའི་ཕྱིར། གཟུང་བ་དང། འཛིན་པའི་རྣམ་པར་རྟོག་པ་ཡོངས་སུ་སྤོང་ཞིང་ཆོས་ཐམས་ཅད་  
རང་གི་སེམས་སྣང་བ་ཙམ་དུ་ཁོང་དུ་ཆུད་པས་རྣམ་པར་རྟོག་པ་མི་སྐྱེ་སྟེ། སེམས་དང། ཡིད་དང། ཡིད་ཀྱི་རྣམ་པར་ཤེས་པ་དང་ཕྱི་རོལ་གྱི་དངོས་པོའི་རང་གི་ངོ་བོའི་མཚན་  
ཉིད་ལ་མངོན་པར་ཞེན་པའི་རྣམ་པར་རྟོག་པར་ཡང་མི་ལྟུང་ལ་སངས་རྒྱས་ཀྱི་ཆོས་ཀྱི་རྒྱུ་མི་སྐྱེད་པའང་མ་ཡིན་ཏེ། ཡེ་ཤེས་ཀྱི་རྗེས་སུ་སྐྱེ་བས་དེ་བཞིན་གཤེགས་པའི་  
རང་གིས་རིག་པའི་ས་འཐོབ་པར་འགྱུར་ཏེ། ཇི་ལྟར་སྐྱེས་བུའི་རྨི་ལམ་ན་ཆུ་བོ་རྒལ་བར་རྩོམ་པ་ཕ་རོལ་ཏུ་མ་ཕྱིན་པར་སད་ལ་སང་[?]ནས་འདི་སྙམ་དུ་ཅི་འདི་ཡང་དག་  
པའམ། འོན་ཏེ་ཡང་དག་པ་མ་ཡིན་པ་ཞེས་རྟོག་པར་བྱེད་པ་དེ་ནི་ཡང་དག་པའང་མ་ཡིན། ལོག་པའང་མ་ཡིན་གྱི། གཞན་དུ་ན་ཐོག་མ་མེད་པའི་མཐོང་བ་དང། ཐོས་པ་  
  
  
༄༅། །དང། བྱེ་བྲག་ཕྱེད་པ་དང། རྣམ་པར་རིག་པ་རྒྱུའི་འདུ་ཤེས་སྣ་ཚོགས་ཀྱི་བག་ཆགས་དང། དབྱིབས་དང། གནས་སྣ་ཚོགས་དང། ཡོད་  
པ་དང། མེད་པའི་མཚན་ཉིད་དུ་ལྷུང་བ་དང། སེམས་དང། ཡིད་དང། ཡིད་ཀྱི་རྣམ་པར་ཤེས་པའི་རྨི་ལམ་ལས་སྣང་ངོ། །བློ་གྲོས་ཆེན་པོ། དེ་བཞིན་དུ་བྱང་ཆུབ་  
སེམས་དཔའ་སེམས་དཔའ་ཆེན་པོ་རྣམས་ཀྱང་བྱང་ཆུབ་སེམས་དཔའི་ས་བརྒྱད་པ་ལ་རྣམ་པར་རྟོག་པའི་མཚན་ཉིད་སྐྱེ་བར་མཐོང་བ་དང། ས་དང་པོ་ནས་བརྩལ་  
བས་ས་བདུན་དུ་འཕོ་བ་དང། ཆོས་ཐམས་ཅད་སྒྱུ་མ་ལ་སོགས་པ་དང་མཚུངས་པར་མཐོང་བའི་སྦྱོར་བས་གཟུང་བ་དང། འཛིན་པའི་སེམས་རྣམ་པར་རྟོག་པའི་སྤྱོད་  
པ་ལས་འདས་ཏེ། སངས་རྒྱས་ཀྱི་ཆོས་ཀྱི་སྦྱོར་བ་བྱས་ནས་ད་དུང་མ་ཐོབ་པ་ནི་ཐོབ་པར་བྱེད་དོ། །བློ་གྲོས་ཆེན་པོ། འདི་ནི་བྱང་ཆུབ་སེམས་དཔའ་རྣམས་ཀྱི་མྱ་ངན་  
ལས་འདས་པའི་སྦྱོར་བ་རྣམ་པར་མི་འཇིག་པ་ཡིན་ཏེ། སེམས་དང། ཡིད་དང། ཡིད་ཀྱི་རྣམ་པར་ཤེས་པ་ཡོངས་སུ་སྤངས་ནས་མི་སྐྱེ་བའི་ཆོས་ལ་བཟོད་པ་འཐོབ་  
པར་འགྱུར་བའོ། །བློ་གྲོས་ཆེན་པོ། དོན་དམ་པ་ལ་ནི་གོ་རིམས་དང་མཚམས་སྦྱར་བ་མེད་དེ། སྣང་བ་མེད་པ་རྣམ་པར་རྟོག་པ་ལས་དབེན་པའི་ཆོས་བསྟན་པའོ། །དེ་  
  
  
ཚིགས་སུ་བཅད་པ་འདི་དག་གསུངས་སོ། །སེམས་ཙམ་དང་ནི་སྣང་མེད་དང། །གནས་འདི་དང་ནི་སངས་  
རྒྱས་ས། །འདས་དང་མ་འོངས་ད་ལྟར་གྱི། །དུས་གསུམ་སངས་རྒྱས་རྣམས་ཀྱིས་བཤད། །སེམས་ཙམ་ས་ནི་བདུན་པ་ཡིན། །སྣང་བ་མེད་ནི་ས་བརྒྱད་པ། །ས་གཉིས་  
དག་ནི་གནས་ཞེས་བྱ། །སངས་རྒྱས་ས་ནི་མཆོག་ཡིན་ནོ། །རང་རིག་ཡེ་ཤེས་རྣམ་པར་དག་དེ་ནི་ང་ཡི་ས་ཡིན་ནོ། །དབང་ཕྱུག་དང་ནི་མཆོག་གི་གནས། །རྣམ་པར་  
བརྟག་ཅིང་རབ་བཀོད་པ། །གསལ་བྱེད་འབར་བའི་མེ་ལྟ་བུར། །འོད་ཟེར་ཀུན་ཏུ་ཁྱབ་པར་སྣང། །འོད་ཟེར་འབར་བས་མིག་མི་ཉམས། །སྲིད་གསུམ་ཀུན་ཏུ་འདུལ་བར་  
བྱེད། །སྤྲུལ་པས་སྲིད་གསུམ་གནས་པར་སྟོན། །ཁ་ཅིག་སྔ་ནས་སྤྲུལ་པ་སྟེ། །དེར་ནི་ཐེག་པ་རྣམས་སྟོན་པ། །ཐམས་ཅད་དེ་བཞིན་གཤེགས་ཀྱི་ས། །ས་བཅུ་དེ་ནི་དང་པོ་  
ཡིན། །དང་པོ་པ་ནི་བརྒྱད་པ་ཡིན། །དགུ་པ་ཡང་ནི་བདུན་པ་སྟེ་།བདུན་པ་དེ་ཡང་བརྒྱད་པ་ཡིན། །གཉིས་པ་དེ་ནི་གསུམ་པ་ཡིན་།བཞི་པ་ཡང་ནི་ལྔ་པ་ཡིན། །གསུམ་  
པ་ཡང་ནི་དྲུག་ཡིན་ཏེ། །སྣང་བ་མེད་ལ་རིམ་ཅི་ཡོད།། །།འཕགས་པ་ལངྐར་གཤེགས་པ་རིན་པོ་ཆེའི་མདོ་ལས། བམ་པོ་བརྒྱད་པ་སྟེ་ཐ་མ། དེ་ནས་  
  
  
༄༅། །བྱང་ཆུབ་སེམས་དཔའ་བློ་གྲོས་ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། དེ་བཞིན་གཤེགས་པ་དགྲ་བཅོམ་པ་  
ཡང་དག་པར་རྫོགས་པའི་སངས་རྒྱས་ནི་རྟག་པ་ཞིག་གམ། འོན་ཏེ་མི་རྟག་པ་ཞིག་ལགས། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་རྟག་པའང་མ་ཡིན། མི་རྟག་པའང་མ་ཡིན་ཏེ། འདི་ལྟར་གཉིས་ཀའང་ཉེས་པ་ཡོད་པའི་ཕྱིར་རོ། །གལ་ཏེ་རྟག་  
པར་གྱུར་ན་ནི་བྱེད་པའི་བདག་པོ་ཡོད་པའི་ཉེས་པར་འགྱུར་རོ། །མུ་སྟེགས་ཅན་དག་རྟག་པ་ནི་བྱེད་པ་པོས་བྱས་པ་མ་ཡིན་པའོ་ཞེས་ཟེར་ཏེ། དེ་བས་ན་དེ་བཞིན་གཤེགས་  
པ་ནི་རྟག་ཀྱང་རྟག་པ་མ་ཡིན་ཏེ། བྱས་པ་མ་ཡིན་པ་རྟག་པའི་ཉེས་པར་འགྱུར་བའི་ཕྱིར་རོ། །ཅི་སྟེ་དེ་བཞིན་གཤེགས་པ་མི་རྟག་པ་ཡིན་ན་ནི་བྱས་པ་ཡོད་པའི་མི་རྟག་པའི་  
ཉེས་པར་འགྱུར་ཏེ། ཕུང་པོའི་མཚན་ཉིད་དང། མཚན་ཉིད་གྱི་གཞིའི་དངོས་པོ་མེད་པས་ཕུང་པོ་ཞིག་པ་ལྟར་ཆད་པར་འགྱུར་བའི་རིགས་ན། དེ་བཞིན་གཤེགས་པ་ནི་ཆད་པར་  
མི་འགྱུར་རོ། །བློ་གྲོས་ཆེན་པོ། བྱས་པ་ཐམས་ཅད་མི་རྟག་ན་ནི་བུམ་པ་དང་སྣམ་བུ་ལ་སོགས་པ་བཞིན་དུ་ཐམས་ཅད་ཀྱང་མི་རྟག་པའི་ཉེས་པར་འགྱུར་བས། ཐམས་ཅད་  
  
  
སྦྱོར་བ་རྣམས་དོན་མེད་པར་འགྱུར་ཏེ། འདི་ལྟར་བྱས་པའི་ཕྱིར་རོ། །བྱས་པ་ཐམས་ཅད་ཀྱང་དེ་བཞིན་གཤེགས་པ་ཡིན་པར་འགྱུར་ཏེ། བྱེ་བྲག་གི་  
རྒྱུའི་དངོས་པོ་མེད་པའི་ཕྱིར་རོ། །དེ་ལྟ་བས་ན་དེ་བཞིན་གཤེགས་པ་ནི་རྟག་པའང་མ་ཡིན། མི་རྟག་པའང་མ་ཡིན་ནོ། །གཞན་ཡང་བློ་གྲོས་ཆེན་པོ། དེ་བཞིན་གཤེགས་པ་ནི་ནམ་  
མཁའ་ལྟར་རྟག་པ་མ་ཡིན་ཏེ། །ནམ་མཁའ་ལྟར་རྟག་པ་ཡིན་ན་ནི་སོ་སོ་རང་གིས་རིག་པ་འཕགས་པའི་ཡེ་ཤེས་ཀྱི་ཚོགས་རྣམས་དོན་མེད་པའི་ཉེས་པར་འགྱུར་རོ། །བློ་གྲོས་ཆེན་  
པོ༑ དཔེར་ན། ནམ་མཁའ་ནི་རྟག་པའང་མ་ཡིན། མི་རྟག་པའང་མ་ཡིན་ཞིང། རྟག་པ་དང། མི་རྟག་པ་དང། གཅིག་པ་དང། ཐ་དད་པ་དང། གཉིས་ཀ་དང། གཉིས་ཀ་མ་ཡིན་  
པ་དང། རྟག་པ་དང། མི་རྟག་པའི་ཉེས་པ་སྤངས་པའི་ཕྱིར་བརྗོད་པར་བྱ་བ་མ་ཡིན་ནོ། །དེའི་ཕྱིར་དེ་བཞིན་གཤེགས་པ་ནི་རྟག་པ་མ་ཡིན་ནོ། །གཞན་ཡང་བློ་གྲོས་ཆེན་པོ། གལ་ཏེ་  
དེ་བཞིན་གཤེགས་པ་སྐྱེ་བ་མེད་པའི་རྟག་པ་ཡིན་ན་ནི་རི་བོང་དང་རྟ་ལ་སོགས་པའི་རྭ་དང་མཚུངས་ཤིང་སྐྱེ་བ་མེད་པའི་རྟག་པར་འགྱུར་བའི་ཕྱིར། བསྒྲུབས་པ་རྣམས་དོན་མེད་  
པར་འགྱུར་ཏེ། སྐྱེ་བ་མེད་པའི་རྟག་པའི་ཉེས་པར་འགྱུར་བས་ན་དེ་བཞིན་གཤེགས་པ་ནི་རྟག་པ་མ་ཡིན་ནོ། །གཞན་ཡང། བློ་གྲོས་ཆེན་པོ། དངོས་པོ་གཞན་གྱིས་དེ་བཞིན་  
  
  
༄༅། །གཤེགས་པ་རྟག་པ་ཡིན་པར་ཤེས་པར་འགྱུར་བའང་ཡོད་དོ་།དེ་ཅིའི་ཕྱིར་ཞེ་ན། འདི་ལྟ་སྟེ། བར་ཆད་མེད་པས་མངོན་པར་རྟོགས་པའི་ཡེ་ཤེས་  
རྟག་པའི་ཕྱིར་དེ་བཞིན་གཤེགས་པ་རྟག་པའོ། །བློ་གྲོས་ཆེན་པོ་དེ་བཞིན་གཤེགས་པ་འཇིག་རྟེན་དུ་བྱུང་ཡང་རུང། འཇིག་རྟེན་དུ་མ་བྱུང་ཡང་རུང། ཆོས་ཉིད་ནི་ངེས་པར་  
གནས་པ་ཉིད་དེ། ཉན་ཐོས་དང། རང་སངས་རྒྱས་དང། དེ་བཞིན་གཤེགས་པ་རྣམས་ཀྱི་བར་ཆད་མེད་པའི་གནས་པ་ནི་ནམ་མཁའ་ལ་མི་གནས་ཏེ། བྱིས་པ་སོ་སོའི་སྐྱེ་བོ་  
རྣམས་ཀྱིས་ཁོང་དུ་ཆུད་པར་བྱ་བའང་མ་ཡིན་ནོ། །བློ་གྲོས་ཆེན་པོ། དེ་བཞིན་གཤེགས་པ་རྣམས་ཀྱི་ཐུགས་སུ་ཆུད་པའི་ཡེ་ཤེས་ནི་ཤེས་རབ་ཀྱིས་ཡོངས་སུ་བསྒོས་པ་ཡིན་  
གྱི༑ བློ་གྲོས་ཆེན་པོ། དེ་བཞིན་གཤེགས་པ་ནི་སེམས་དང། ཡིད་དང་ཡིད་ཀྱི་རྣམ་པར་ཤེས་པ་དང། ཕུང་པོ་དང། ཁམས་དང། སྐྱེ་མཆེད་དེ་དག་གིས་ཡོངས་སུ་བསྒོས་  
པ་མ་ཡིན་ནོ། །བློ་གྲོས་ཆེན་པོ། སྲིད་པ་གསུམ་པོ་ཐམས་ཅད་ནི་ཡང་དག་པ་མ་ཡིན་པ་རྣམ་པར་རྟོག་པ་ལས་བྱུང་བ་ཡིན་གྱི། དེ་བཞིན་གཤེགས་པ་རྣམས་ནི་ཡང་དག་པ་  
མ་ཡིན་པ་རྣམ་པར་རྟོག་པ་ལས་བྱུང་བ་མ་ཡིན་ནོ། །བློ་གྲོས་ཆེན་པོ། ཆོས་གཉིས་ཡོད་པར་གྱུར་པའི་ཕྱིར་རྟག་པ་དང་མི་རྟག་པ་ཡོད་པར་འགྱུར་གྱི། གཉིས་སུ་མེད་པ་ལ་ནི་མ་  
  
  
།གཉིས་སུ་མེད་པ་ནི་རབ་ཏུ་དབེན་པའོ། །ཆོས་ཐམས་ཅད་ནི་གཉིས་སུ་མེད་པ་དང། མ་སྐྱེས་པའི་མཚན་ཉིད་ཡིན་པའི་ཕྱིར། དེ་བས་ན་དེ་བཞིན་གཤེགས་པ་དགྲ་  
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་རྟག་པའང་མ་ཡིན། མི་རྟག་པའང་མ་ཡིན་ནོ། །བློ་གྲོས་ཆེན་པོ། ཇི་ཙམ་དུ་ཚིག་གི་རྣམ་པར་རྟོག་པ་འཇུག་པ་དེ་ཙམ་  
དུ་རྟག་པ་དང་མི་རྟག་པའི་ཉེས་པར་འགྱུར་གྱི། རྣམ་པར་རྟོག་པའི་བློ་ཟད་པར་འགྱུར་ན་ནི་བྱིས་པ་སོ་སོའི་སྐྱེ་བོ་རྣམས་ཀྱིས་རྟག་པ་དང་མི་རྟག་པར་ལྟ་བ་རབ་ཏུ་མ་ཞི་བ་ཡོངས་  
སུ་སྤོང་བར་འགྱུར་བས་བློ་དང་ལྡན་པ་རྣམས་ཀྱིས་རྟག་པ་དང་མི་རྟག་པ་དང། རྟག་པ་དང། མི་རྟག་པའང་མ་ཡིན་པའི་ཡོངས་སུ་བསྒོས་པ་རྣམས་ཤིན་ཏུ་སྤང་བར་བྱའོ། །  
དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །ཚོགས་རྣམས་དོན་མེད་གྱུར་ན་ནི། །རྟག་དང་མི་རྟག་ཉེས་པ་སྐྱེ། །རྣམ་  
པར་རྟོག་པའི་བློ་མེད་ན། །རྟག་དང་མི་རྟག་རབ་ཏུ་སྤོང། །དམ་ནི་རབ་ཏུ་འཆའ་བ་ལས། །གུད་ན་འདྲེས་པའི་དོན་ཡོད་གྱུར། །རང་སེམས་ཙམ་དུ་མཉམ་རྟོག་ན། །ཚིག་གི་བརྗོད་པ་དམིགས་  
སུ་མེད། །དེ་ནས་བྱང་ཆུབ་སེམས་དཔའ་བློ་གྲོས་ཆེན་པོས་ཡང་བཅོམ་ལྡན་འདས་ལ་གསོལ་པ། བཅོམ་ལྡན་འདས་ཀྱིས་ཡང་བདག་ལ་ཕུང་པོ་དང། ཁམས་དང། སྐྱེ་  
  
  
༄༅། །མཆེད་རྣམས་ཀྱི་སྐྱེ་བ་དང་འཇིག་པ་བཤད་དུ་གསོལ། དེ་དག་ལ་ནི་བདག་མ་མཆིས་ན་སུ་ཞིག་སྐྱེ་ཞིང་སུ་ཞིག་ལྡོག་པར་འགྱུར་ཏེ། བྱིས་པ་སོ་སོའི་སྐྱེ་  
བོ་རྣམས་ནི་སྐྱེ་བ་དང་འཇིག་པ་ལ་གནས་པས་སྡུག་བསྔལ་ཟད་པར་འགྱུར་བ་ཁོང་དུ་མི་ཆུད་ཅིང་མྱ་ངན་ལས་འདས་པ་རབ་ཏུ་མི་རྟོག་ལགས་སོ། །བཅོམ་ལྡན་འདས་ཀྱིས་  
བཀའ་སྩལ་པ། ལེགས་སོ། །དེའི་ཕྱིར་ལེགས་པར་ཉོན་ཅིག་དང་ཁྱོད་ལ་བཤད་པར་བྱའོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་པ་དེ་བཞིན་དུ་འཚལ་  
ལོ་ཞེས་བཀའ་མཉན་པ་དང། བཅོམ་ལྡན་འདས་ཀྱིས་བློ་གྲོས་ཆེན་པོ་ལ་འདི་སྐད་ཅེས་བཀའ་སྩལ་ཏོ། །དེ་བཞིན་གཤེགས་པའི་སྙིང་པོ་དགེ་བ་དང། མི་དགེ་བའི་རྒྱུར་  
གྱུར་པ་ནི་འགྲོ་བའི་སྐྱེ་བ་ཐམས་ཅད་དུ་ཁྱབ་པར་བྱེད་པས་གར་མཁན་བཞིན་དུ་འགྲོ་བ་རྣམས་རྣམ་པར་འགྱུར་བ་སྟོན་པར་བྱེད་པ་བདག་དང་བདག་གི་སྤངས་པ་དེ་ཁོང་  
དུ་མ་ཆུད་པའི་ཕྱིར་གསུམ་འདུས་པའི་རྐྱེན་གྱི་སྦྱོར་བ་ལས་སྐྱེ་བ་དང། མུ་སྟེགས་ཅན་རྣམས་ཀྱིས་ཁོང་དུ་མ་ཆུད་པས་བྱེད་པ་པོར་མངོན་པར་ཞེན་ཏོ། །ཐོག་མ་མེད་  
པའི་དུས་ནས་རྣམ་པར་སྤྲོས་པའི་གནས་ངན་ལེན་གྱི་བག་ཆགས་ཀྱིས་ཡོངས་སུ་བསྒོས་པ་ནི་ཀུན་གཞི་རྣམ་པར་ཤེས་པ་ཞེས་བྱ་སྟེ། མ་རིག་པ་གནས་པའི་ས་རྣམ་པར་  
  
  
རྒྱ་མཚོའི་རླབས་བཞིན་དུ་ལུས་རྟག་ཏུ་སྐྱེད་ཅིང་རྒྱུན་མི་འཆད་པ། རྟག་པ་དང་མི་རྟག་པའི་ཉེས་པ་དང་བྲལ་བ། བདག་ཏུ་སྨྲ་བ་ཡོངས་སུ་  
སྤངས་པ། རང་བཞིན་གྱིས་དྲི་མ་མེད་པ། མཐར་ཡོངས་སུ་དག་པའོ། །དེ་མ་ཡིན་པའི་རྣམ་པར་ཤེས་པ་རྣམས་སྐྱེ་བ་དང། འཇིག་པ་ཡོད་པ་སྟེ། ཡིད་དང་ཡིད་ཀྱི་རྣམ་  
པར་ཤེས་པ་ལ་སོགས་པ་སྐད་ཅིག་བདུན་དང་བཅས་པ་ཡང་དག་པ་མ་ཡིན་པ་ཡོངས་སུ་རྟོག་པའི་རྒྱུས་ཡུལ་རྣམས་ཀྱི་དབྱིབས་དང་གནས་སྣ་ཚོགས་ལེན་པ། མིང་དང་རྒྱུ་  
མཚན་ལ་མངོན་པར་ཞེན་པ། རང་གི་སེམས་སྣང་བའི་གཟུགས་ཀྱི་མཚན་ཉིད་ཁོང་དུ་མ་ཆུད་པ། སྡུག་བསྔལ་དང་བདེ་བ་མ་རྟོགས་པས་རྣམ་པར་གྲོལ་བའི་གནས་སུ་ཕྱིན་པར་  
མི་འགྱུར་བ་མིང་དང་རྒྱུ་མཚན་གྱི་ཀུན་ནས་དཀྲིས་པའི་འདོད་ཆགས་སྐྱེ་ལ་འདོད་ཆགས་སྐྱེས་ནས་རྒྱུ་དང་དམིགས་པར་བྱེད་དེ་ཚོར་བའི་དབང་པོ་དེ་དག་འགག་གས་[?]ན་རིམ་གྱིས་  
མི་སྐྱེའོ་ཞེས་གཞན་དུ་རང་གི་སེམས་ཀྱི་རྣམ་པར་རྟོག་པས་སྡུག་བསྔལ་དང། བདེ་བ་མ་ཤེས་པས་ཚོར་བ་དང། འདུ་ཤེས་འགོག་པའི་སྙོམས་པར་འཇུག་པ་ལ་སྙོམས་པར་  
ཞུགས་ནས་བསམ་གཏན་བཞི་པ་ཐོབ་པ། ཡང་དག་པའི་བདེན་པ་དང་རྣམ་པར་གྲོལ་བ་ལ་མཁས་པའི་རྣལ་འབྱོར་པ་རྣམས་རྣམ་པར་གྲོལ་བའི་འདུ་ཤེས་སུ་བྱེད་དེ། རབ་  
  
  
༄༅། །ཏུ་མ་སྤངས་ཤིང་ཡོངས་སུ་མ་གྱུར་པ་ནི་དེ་བཞིན་གཤེགས་པའི་སྙིང་པོ་ཀུན་གཞི་རྣམ་པར་ཤེས་པ་ཞེས་བྱའོ། །རྣམ་པར་ཤེས་པ་བདུན་ནི་  
འཁོར་བར་འཇུག་ཅིང་འགག་པ་མེད་དེ། དེ་ཅིའི་ཕྱིར་ཞེ་ན། དེའི་རྒྱུ་དང་དམིགས་པ་ལས་རྣམ་པར་ཤེས་པ་རྣམས་རབ་ཏུ་སྐྱེ་བའི་ཕྱིར་རོ། །ཉན་ཐོས་དང། རང་སངས་  
རྒྱས་ཀྱི་རྣལ་འབྱོར་པ་རྣམས་ཀྱི་སྤྱོད་ཡུལ་མ་ཡིན་པ། བདག་མེད་པ་མ་རྟོགས་པས་རང་དང་སྤྱིའི་མཚན་ཉིད་ཀྱིས་བསྡུས་པའི་ཕུང་པོ་དང། ཁམས་དང། སྐྱེ་མཆེད་  
རྣམས་སྐྱེད་པ། དེ་བཞིན་གཤེགས་པའི་སྙིང་པོ་མཐོང་བར་གྱུར་པ་ན། ཆོས་ལྔ་དང། རང་བཞིན་དང། གང་ཟག་དང། ཆོས་བདག་མེད་པ་རྣམས་ལྡོག་པར་གྱུར་  
ཏེ༑ སའི་རིམ་པའི་མཚམས་སྦྱོར་བ་ཁྱད་པར་དུ་གྱུར་པས་གཞན་མུ་སྟེགས་ཅན་གྱི་ལྟ་བ་རྣམས་ཀྱིས་བསྐྱོད་པར་མི་ནུས་པ་ནི་བྱང་ཆུབ་སེམས་དཔའི་ས་མི་གཡོ་  
བ་ལ་རབ་ཏུ་གནས་པ་ཞེས་བྱའོ། །ཏིང་ངེ་འཛིན་གྱི་བདེ་བའི་སྒོའི་ལམ་བཅུ་རབ་ཏུ་འཐོབ་པར་འགྱུར་ཏེ། ཏིང་ངེ་འཛིན་བློས་ཡོངས་སུ་བཟུང་བས་སངས་རྒྱས་ཀྱི་ཆོས་  
བསམ་གྱིས་མི་ཁྱབ་པ་ལ་སོ་སོར་རབ་ཏུ་རྟོག་པ་དང། རང་གི་སྨོན་ལམ་གྱིས་ཏིང་ངེ་འཛིན་གྱི་སྒོའི་བདེ་བ་མི་ལེན་ཅིང་ཡང་དག་པའི་མཐའ་ལ་མི་གནས་པར་འཕགས་  
  
  
ཉན་ཐོས་དང་རང་སངས་རྒྱས་དང། མུ་སྟེགས་ཅན་ཐམས་ཅད་དང་ཐུན་མོང་མ་ཡིན་པའི་རྣལ་འབྱོར་གྱི་ལམ་འཕགས་པའི་  
རིགས་ཀྱི་ལམ་བཅུ་དང། སྐུ་དང། ཡེ་ཤེས་དང། ཡིད་ལས་སྐྱེས་པ་དང། ཏིང་ངེ་འཛིན་མངོན་པར་འདུ་བྱེད་པ་མེད་པ་རབ་ཏུ་འཐོབ་པར་འགྱུར་རོ། །དེ་ལྟ་བས་ན། བློ་གྲོས་  
ཆེན་པོ། བྱང་ཆུབ་སེམས་དཔའ་སེམས་དཔའ་ཆེན་པོ་ཁྱད་པར་འདོད་པ་རྣམས་ཀྱིས་དེ་བཞིན་གཤེགས་པའི་སྙིང་པོ་ཀུན་གཞི་རྣམ་པར་ཤེས་པ་ཞེས་བྱ་བ་ཡོངས་སུ་  
སྦྱང་བ་བྱའོ། །བློ་གྲོས་ཆེན་པོ། གལ་ཏེ་ཀུན་གཞི་རྣམ་པར་ཤེས་པ་མེད་པ་ལ་དེ་བཞིན་གཤེགས་པའི་སྙིང་པོ་ཞེས་བྱ་བ་ནི་སྐྱེ་བ་དང། འཇིག་པའང་མེད་པར་འགྱུར་ཏེ། བློ་  
གྲོས་ཆེན་པོ། འོན་ཀྱང་བྱིས་པ་དང་འཕགས་པ་རྣམས་ལ་སྐྱེ་བ་དང་འཇིག་པ་ཡོད་པས་རྣལ་འབྱོར་པ་རྣམས་འཕགས་པའི་སོ་སོ་རང་གིས་རིག་པ་ལ་འཇུག་ཅིང་མཐོང་  
བའི་ཆོས་ལ་བདེ་བར་གནས་པའི་སྦྱོར་བ་མི་གཏོང་ངོ། །བློ་གྲོས་ཆེན་པོ། དེ་བཞིན་གཤེགས་པའི་སྙིང་པོ་ཀུན་གཞི་རྣམ་པར་ཤེས་པ་འདི་ནི་རང་བཞིན་གྱིས་ཡོངས་སུ་  
དག་པ་ཡིན་མོད་ཀྱི། ཉན་ཐོས་དང། རང་སངས་རྒྱས་རྟོག་པའི་ལྟ་བ་ཅན་ཐམས་ཅད་གློ་བུར་གྱི་ཉོན་མོངས་པས་བསྒྲིབས་པའི་ཕྱིར་ཡོངས་སུ་མ་དག་པ་མཐོང་གི་དེ་བཞིན་  
  
  
༄༅། །གཤེགས་པ་རྣམས་ནི་མ་ཡིན་ནོ། །བློ་གྲོས་ཆེན་པོ། དེ་བཞིན་གཤེགས་པ་ནི་མངོན་སུམ་གྱི་སྤྱོད་ཡུལ་ཅན་ཡིན་པས། དཔེར་ན་ལག་མཐིལ་གྱི་སྐྱུ་རུ་རའི་  
འབྲས་བུ་བཞིན་དུ་གཟིགས་སོ། །བློ་གྲོས་ཆེན་པོ། ངས་དོན་འདི་རྫུ་འཕྲུལ་གྱི་མཐུའི་རྣམ་པར་བཞག་པས་བཙུན་མོ་ཕྲེང་ལྡན་མ་དང། གཞན་ཡང་ཤེས་རབ་རྣོ་ཞིང་ཡོངས་  
སུ་རྫོགས་པའི་བྱང་ཆུབ་སེམས་དཔའ་རྣམས་ཀྱི་ཆེད་དུ་དེ་བཞིན་གཤེགས་པའི་སྙིང་པོ་ཀུན་གཞི་རྣམ་པར་ཤེས་པ་ཞེས་བྱ་བ་རྣམ་པར་ཤེས་པ་བདུན་དང་ལྷན་ཅིག་སྐྱེ་བར་  
བསྟན་ཅིང་བཤད་དེ། ཉན་ཐོས་རྣམས་གང་ཟག་ལ་བདག་མེད་པར་མཐོང་བ་ལ་མངོན་པར་ཞེན་པའི་ཕྱིར་བཙུན་མོ་ཕྲེང་ལྡན་མ་སངས་རྒྱས་ཀྱི་བྱིན་གྱི་རླབས་ཀྱི་མཐུས་དེ་བཞིན་  
གཤེགས་པའི་སྤྱོད་ཡུལ་བཤད་དེ། ཉན་ཐོས་དང། རང་སངས་རྒྱས་དང། མུ་སྟེགས་ཅན་རྣམས་ཀྱི་སྤྱོད་ཡུལ་ནི་མ་ཡིན་ནོ། །བློ་གྲོས་ཆེན་པོ། དེ་བཞིན་གཤེགས་པའི་  
སྙིང་པོ་ཀུན་གཞི་རྣམ་པར་ཤེས་པ་ནི་དེ་བཞིན་གཤེགས་པ་ཉག་གཅིག་དང། གཞན་ཡང་ཤེས་རབ་རྣོ་ཞིང་དོན་ལ་རྟོན་པའི་བྱང་ཆུབ་སེམས་དཔའ་ཤེས་རབ་ཅན་རྣམས་ཀྱི་  
སྤྱོད་ཡུལ་ཡིན་ཏེ། དེ་ལྟ་བས་ན་བློ་གྲོས་ཆེན་པོ་ཁྱོད་དང་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་དག་གིས་དེ་བཞིན་གཤེགས་པའི་སྙིང་པོ་ཀུན་གཞི་རྣམ་  
  
  
ཐོས་པ་དང། ཤེས་པ་ཙམ་གྱིས་ཆོག་པའི་འདུ་ཤེས་སུ་མི་བྱའོ་།དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་  
བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །ཟབ་མོ་དེ་བཞིན་གཤེགས་པ་ཡི། །སྙིང་པོ་རྣམ་ཤེས་བདུན་དག་དང། ལྷན་ཅིག་འཛིན་གཉིས་རབ་ཏུ་འཇུག་མཁས་  
པ་དག་ནི་ཡོངས་སུ་སྤོང། །མེ་ལོང་གཟུགས་བཞིན་སེམས་སྣང་སྟེ་།ཐོག་མ་མེད་ནས་བག་ཆགས་བསྒོས། །ཡང་དག་ཇི་བཞིན་རབ་རྟོགས་ན། །དངོས་པོ་རྣམས་ནི་དངོས་པོ་  
མེད། །ཇི་ལྟར་བྱིས་པ་སོར་མོའི་རྩེར། །འཛིན་ཅིང་ཟླ་བ་མི་ལྟ་བ། །དེ་བཞིན་ཡི་གེར་ཞེན་པ་རྣམས། །ང་ཡི་ཡང་དག་མཐོང་མི་འགྱུར། །སེམས་ནི་གར་མཁན་བཞིན་དུ་གནས། །  
ཡིད་ནི་རམ་བུ་ཐེག་པ་འདྲ། །རྣམ་ཤེས་ལྔ་ནི་གྲོགས་ལྟ་བུ་།རྣམ་རྟོག་གར་རྣམས་རབ་ཏུ་ལྟ། །དེ་ནས་བྱང་ཆུབ་སེམས་དཔའ་བློ་གྲོས་ཆེན་པོས་བཅོམ་ལྡན་འདས་ལ་འདི་  
སྐད་ཅེས་གསོལ་ཏོ། །བཅོམ་ལྡན་འདས་ཀྱིས་ཆོས་ལྔ་དང། རང་བཞིན་དང། རྣམ་པར་ཤེས་པ་དང། བདག་མ་མཆིས་པ་གཉིས་ཡོངས་སུ་རྟོགས་པར་འགྱུར་བ་རྣམ་  
པར་དབྱེ་བའི་མཚན་ཉིད་བཤད་དུ་གསོལ། དེས་བདག་དང་བྱང་ཆུབ་སེམས་དཔའ་གཞན་རྣམས་ཀྱང་ས་ཐམས་ཅད་ཀྱི་གོ་རིམས་ཀྱི་མཚམས་སྦྱོར་ཞིང་ཆོས་འདི་དག་  
  
  
༄༅། །རྣམ་པར་དབྱེ་བ་དང། སངས་རྒྱས་ཀྱི་ཆོས་ཐམས་ཅད་ཀྱི་རྗེས་སུ་འཇུག་པར་འགྱུར་ཏེ། སངས་རྒྱས་ཀྱི་ཆོས་ཐམས་ཅད་ཀྱི་རྗེས་སུ་ཞུགས་པ་  
ནི་དེ་བཞིན་གཤེགས་པའི་རང་གིས་རིག་པའི་སའི་བར་དུ་འཇུག་པར་འགྱུར་རོ། །བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ་ལེགས་པར་ཉོན་ལ་ཡིད་ལ་  
ཟུངས་ཤིག་བློ་གྲོས་ཆེན་པོས་བཅོམ་ལྡན་འདས་ལ་གསོལ་པ། དེ་བཞིན་དུ་འཚལ་ལོ་ཞེས་བཀའ་མཉན་པ་དང། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་  
ཆེན་པོ། ཆོས་ལྔ་དང། རང་བཞིན་དང། རྣམ་པར་ཤེས་པ་དང་བདག་མེད་པ་གཉིས་རྣམ་པར་དབྱེ་བ་དང། རབ་ཏུ་འཇུག་པའི་མཚན་ཉིད་ནི་འདི་ལྟ་སྟེ། མིང་དང་  
རྒྱུ་མཚན་དང། རྣམ་པར་རྟོག་པ་དང། ཡང་དག་པའི་ཡེ་ཤེས་དང། དེ་བཞིན་ཉིད་དེ། རྣལ་འབྱོར་པ་རྣམས་ཀྱིས་བསྒོམས་ན། དེ་བཞིན་གཤེགས་པའི་རང་གིས་རིག་པ་  
འཕགས་པའི་ཚུལ་ལ་རབ་ཏུ་འཇུག་ཅིང་རྟག་པ་དང། ཆད་པ་དང་ཡོད་པ་དང། མེད་པ་ལ་སོགས་པའི་ལྟ་བ་སྤངས་ནས་མཐོང་བའི་ཆོས་ལ་བདེ་བའི་སྙོམས་པར་འཇུག་པ་  
ལ་གནས་པ་མངོན་སུམ་དུ་འགྱུར་རོ། །བློ་གྲོས་ཆེན་པོ། ཆོས་ལྔ་དང། རང་བཞིན་དང། རྣམ་པར་ཤེས་པ་དང། བདག་མེད་པ་གཉིས་དང། རང་གི་སེམས་སྣང་བ་དང། ཕྱི་  
  
  
སྐྱེ་བོ་རྣམ་པར་རྟོག་པར་བྱེད་ཀྱི། འཕགས་པ་རྣམས་ནི་མ་ཡིན་ནོ་།བློ་གྲོས་ཆེན་པོས་བཅོམ་ལྡན་འདས་ལ་གསོལ་  
པ། བཅོམ་ལྡན་འདས། ཇི་ལྟར་ན་བྱིས་པ་སོ་སོའི་སྐྱེ་བོ་རྣམས་རྣམ་པར་རྟོག་པ་སྐྱེ་ལ་འཕགས་པ་རྣམས་ཀྱིས་མ་ལགས། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་  
ཆེན་པོ། བྱིས་པ་སོ་སོའི་སྐྱེ་བོ་རྣམས་ཀུན་རྫོབ་ཀྱི་བརྡའི་མིང་དང་རྒྱུ་མཚན་ལ་མངོན་པར་ཞེན་པས་སེམས་ཀྱི་རྗེས་སུ་འབྲང་ངོ། །རྗེས་སུ་འབྲངས་ནས་མཚན་མའི་ཁ་དོག་  
སྣ་ཚོགས་འདོད་པས་བདག་དང་བདག་གིར་ལྟ་བར་ལྷུང་བའི་བསམ་པ་ཅན་རྣམས་གཟུགས་བཟང་པོ་ལ་མངོན་པར་ཞེན་པར་བྱེད་དེ། མངོན་པར་ཞེན་ནས་མི་ཤེས་པས་  
བསྒྲིབས་པའི་ཕྱིར་མངོན་པར་ཆགས་པ་སྐྱེད་དོ། །མངོན་པར་ཆགས་པར་གྱུར་ནས་ནི་འདོད་ཆགས་དང། ཞེ་སྡང་དང། གཏི་མུག་ལས་བྱུང་བའི་ལས་བསགས་སོ། །མངོན་  
པར་བསགས་ནས་ནི་རྣམ་པར་རྟོག་པས་རང་ལ་འཆིང་བར་བྱེད་དེ། ཇི་ལྟར་དར་གྱི་སྲིན་བུ་སྐོན་པ་བྱེད་པ་བཞིན་དུ་འཁོར་བའི་རྒྱ་མཚོར་འགྲོ་བ་རྣམས་ཀྱི་སྐོན་པར་ལྷུང་བ་ནི་ཟོ་  
ཆུན་གྱི་འཁྲུལ་འཁོར་བཞིན་ཏེ། འདི་ལྟར་གཏི་མུག་པའི་ཕྱིར་སྒྱུ་མ་དང། སྨིག་རྒྱུ་དང། ཆུའི་ཟླ་བ་དང་མཚུངས་པར་རང་བཞིན་གྱིས་བདག་དང་བདག་གི་དང་བྲལ་བར་མ་  
  
  
༄༅། །ཤེས་ནས་ཡང་དག་པ་མ་ཡིན་པའི་རྣམ་པར་རྟོག་པ་ཐམས་ཅད་སྐྱེད་པར་བྱེད་དོ། །མཚན་ཉིད་དང། མཚན་ཉིད་ཀྱི་གཞི་དང། སྐྱེ་བ་དང་  
འཇིག་པ་དང་བྲལ་བ་རང་གི་སེམས་ཀྱི་རྣམ་པར་རྟོག་པ་ལས་སྐྱེས་པ། དབང་ཕྱུག་དང། དུས་དང། རྡུལ་ཕྲ་མོ་དང། གཙོ་བོ་ལས་བྱུང་བ་མ་ཡིན་པར་མ་ཤེས་ནས་  
བྱིས་པ་སོ་སོའི་སྐྱེ་བོ་རྣམས་མིང་དང། རྒྱུ་མཚན་གྱི་རྗེས་སུ་འབྲང་ངོ། །དེ་ལ། བློ་གྲོས་ཆེན་པོ་རྒྱུ་མཚན། དེའང་མིག་གི་རྣམ་པར་ཤེས་པས་སྣང་བར་བྱ་བ་ནི་གཟུགས་ཞེས་  
བྱའོ། །དེ་བཞིན་དུ་རྣ་བ་དང། སྣ་དང། ལྕེ་དང། ལུས་དང་ཡིད་ཀྱི་རྣམ་པར་ཤེས་པས་སྣང་བར་བྱ་བ་ནི་སྒྲ་དང། དྲི་དང། རོ་དང། རེག་བྱ་དང། ཆོས་ཞེས་བྱ་སྟེ། འདི་  
ནི་རྒྱུ་མཚན་ཞེས་བྱའོ། །བློ་གྲོས་ཆེན་པོ། རྣམ་པར་རྟོག་པ་དེ་ནི་གང་གིས་མིང་མང་པོར་བཏགས་ནས་མཚན་མ་རྣམས་གསལ་བར་བྱེད་པ་སྟེ། འདི་ནི་དེ་བཞིན་གྱི་གཞན་  
དུ་མ་ཡིན་ནོ་ཞེས་གླང་པོ་ཆེ་དང། རྟ་དང། ཤིང་རྟ་དང་རྐང་ཐང་དང། སྐྱེས་པ་དང། བུད་མེད་ལ་སོགས་པའི་མིང་གང་ཡིན་པ་དེ་ནི་རྣམ་པར་རྟོག་པ་ཞེས་བྱའོ། །བློ་གྲོས་  
ཆེན་པོ། ཡང་དག་པའི་ཡེ་ཤེས་གང་གིས་མིང་དང། རྒྱུ་མཚན་དེ་དག་མི་དམིགས་ཤིང་ཕན་ཚུན་འགྲོ་བའི་མགྲོན་པོ་དང་མཚུངས་ཏེ་རྣམ་པར་ཤེས་པ་རྣམས་མི་སྐྱེ་  
  
  
ཆད་པ་མེད་པས་མུ་སྟེགས་ཅན་དང། ཉན་ཐོས་དང། རང་སངས་རྒྱས་ཐམས་ཅད་ཀྱི་སར་མི་ལྟུང་བའོ་།གཞན་ཡང། བློ་གྲོས་ཆེན་པོ། བྱང་ཆུབ་  
སེམས་དཔའ་སེམས་དཔའ་ཆེན་པོ་རྣམས་ནི་ཡང་དག་པའི་ཡེ་ཤེས་དེས་མིང་དང། རྒྱུ་མཚན་རྣམ་པར་འཇོག་པར་ཡང་མི་བྱེད་ལ། མིང་དང་རྒྱུ་མཚན་རྣམ་པར་མི་  
གཞོག་པའང་མ་ཡིན་པས་ལྟ་བ་གཉིས་སུ་སྒྲོ་འདོགས་པ་དང། སྐུར་པ་འདེབས་པ་ཡོངས་སུ་སྤོང་བར་བྱེད་དོ། མིང་དང་རྒྱུ་མཚན་མི་སྐྱེ་བ་ནི་དེ་བཞིན་ཉིད་ཅེས་བྱའོ། །  
བློ་གྲོས་ཆེན་པོ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་བཞིན་ཉིད་ལ་གནས་པ་ནི་སྣང་བ་མེད་པའི་སྤྱོད་ཡུལ་ཐོབ་པའི་ཕྱིར་བྱང་ཆུབ་སེམས་དཔའི་ས་རབ་ཏུ་  
དགའ་བ་འཐོབ་སྟེ། བྱང་ཆུབ་སེམས་དཔའི་ས་རབ་ཏུ་དགའ་བ་ཐོབ་ནས་མུ་སྟེགས་ཅན་དང། ངན་སོང་གི་འགྲོ་བ་ཐམས་ཅད་ལས་ཤིན་ཏུ་འདས་ཤིང་འཇིག་རྟེན་ལས་  
འདས་པའི་ཚུལ་ལ་ཡང་དག་པར་གནས་པ། ཆོས་ཀྱི་མཚན་ཉིད་ལ་འདྲིས་པ། སྒྱུ་མ་ལྟ་བུ་ལ་སོགས་པའི་ཆོས་ཐམས་ཅད་རྣམ་པར་འབྱེད་པ་རང་གིས་རིག་པའི་ཆོས་ཀྱི་ཚུལ་གྱི་  
མཚན་ཉིད་རྟོག་གེ་པའི་ལྟ་བ་ཡ་མཚན་གྱི་མཚན་ཉིད་དང་བྲལ་བས་རིམ་གྱིས་ཆོས་ཀྱི་སྤྲིན་གྱི་བར་དུ་འཐོབ་པར་འགྱུར་ཏེ། བར་དེའང་ཏིང་ངེ་འཛིན་དང། སྟོབས་དང། དབང་དང་  
  
  
༄༅། །མངོན་པར་ཤེས་པ་རྒྱས་ཤིང་དེ་བཞིན་གཤེགས་པའི་སའི་བར་དུ་འཐོབ་པར་འགྱུར་རོ། །དེ་ཐོབ་ནས་ཆུའི་ཟླ་བ་བཞིན་དུ་སྤྲུལ་པ་རྣམ་པ་སྣ་ཚོགས་  
ཀུན་ཏུ་སྟོན་ཅིང་སེམས་ཅན་ཡོངས་སུ་སྨིན་པར་བྱེད་པ་ནི་མཐར་ཐུག་པའི་གནས་བཅུ་ཡོངས་སུ་རྫོགས་ནས་མོས་པ་སྣ་ཚོགས་པའི་སེམས་ཅན་རྣམས་ལ་རབ་ཏུ་འབྱེད་  
ཅིང་ཆོས་སྟོན་ཀྱང་ཆོས་ཀྱི་སྐུ་ནི་ཡིད་ཀྱི་མངོན་པར་འདུ་བྱེད་པ་དང་བྲལ་བའོ། །འདི་ནི་བྱང་ཆུབ་སེམས་དཔའ་རྣམས་དེ་བཞིན་ཉིད་ལ་ཞུགས་ནས་ཐོབ་པ་ཞེས་བྱའོ། །དེ་  
ནས་བྱང་ཆུབ་སེམས་དཔའ་བློ་གྲོས་ཆེན་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ཅི་རང་བཞིན་གསུམ་པོ་རྣམས་ཆོས་ལྔའི་ནང་དུ་  
འདུས་པ་ཞིག་ལགས་སམ། འོན་ཏེ་སོ་སོ་ནས་རང་གི་མཚན་ཉིད་དུ་གྲུབ་པ་ཞིག་ལགས། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། རང་བཞིན་གསུམ་  
དང། རྣམ་པར་ཤེས་པ་བརྒྱད་དང། བདག་མེད་པ་གཉིས་ཀྱང་ཆོས་ལྔའི་ནང་དུ་འདུས་སོ། །བློ་གྲོས་ཆེན་པོ། མིང་དང་རྒྱུ་མཚན་དེ་དག་ནི་ཀུན་ཏུ་བརྟགས་པའི་རང་བཞིན་  
ཡིན་ནོ། །བློ་གྲོས་ཆེན་པོ། རྣམ་པར་རྟོག་པ་དེ་ལ་བརྟེན་ནས་སེམས་དང་སེམས་ལས་བྱུང་བའི་ཆོས་མིང་དང་ལྷན་ཅིག་སྐྱེ་སྟེ། ཇི་ལྟར་ཉི་མ་དང་འོད་ཟེར་ལྷན་ཅིག་འབྱུང་བ་  
  
  
ཅིང། འཛིན་པར་བྱེད་པ་དེ་ནི་གཞན་གྱི་དབང་གི་རང་བཞིན་ཞེས་བྱའོ། །བློ་གྲོས་ཆེན་པོ། ཡང་དག་པའི་ཡེ་ཤེས་དང། དེ་  
བཞིན་ཉིད་ནི་མི་འཇིག་པའི་ཕྱིར་ཡོངས་སུ་གྲུབ་པའི་ངོ་བོ་ཉིད་ཅེས་བྱའོ། །གཞན་ཡང། བློ་གྲོས་ཆེན་པོ། རང་གི་སེམས་སྣང་བའི་རྣམ་པར་རྟོག་པ་ལ་རྣམ་པ་བརྒྱད་དུ་དབྱེ་  
སྟེ༑ འདི་ལྟ་སྟེ། ཀུན་གཞི་རྣམ་པར་ཤེས་པ་དང། ཡིད་དང། ཡིད་ཀྱི་རྣམ་པར་ཤེས་པ་དང། རྣམ་པར་ཤེས་པའི་ཚོགས་ལྔའོ། །དེ་ལ་རྒྱུ་མཚན་ནི་ཡང་དག་པ་མ་ཡིན་པའི་  
མཚན་ཉིད་ལ་ཀུན་ཏུ་བརྟགས་པའི་ཕྱིར་བདག་དང་བདག་གིར་འཛིན་པ་གཉིས་འགགས་ན་བདག་མེད་པ་གཉིས་སྐྱེའོ། །དེ་ལྟ་བས་ན། བློ་གྲོས་ཆེན་པོ། ཆོས་ལྔ་པོ་འདིའི་  
ནང་དུ་ཉན་ཐོས་དང། རང་སངས་རྒྱས་དང། བྱང་ཆུབ་སེམས་དཔའ་དང། དེ་བཞིན་གཤེགས་པ་རྣམས་ཀྱི་སོ་སོ་རང་གིས་རིག་པ་འཕགས་པའི་ཡེ་ཤེས་དང། ས་རྣམས་  
ཀྱི་མཚམས་སྦྱར་བ་དང། གོ་རིམས་དང། སངས་རྒྱས་ཀྱི་ཆོས་ཐམས་ཅད་ཀྱང་འདུས་སོ། །གཞན་ཡང། བློ་གྲོས་ཆེན་པོ། ཆོས་ལྔ་ནི་རྒྱུ་མཚན་དང། མིང་དང། རྣམ་པར་  
རྟོག་པ་དང། དེ་བཞིན་ཉིད་དང། ཡང་དག་པའི་ཡེ་ཤེས་སོ། །བློ་གྲོས་ཆེན་པོ། དེ་ལ་རྒྱུ་མཚན་ནི་གནས་པ་དང། དབྱིབས་ཀྱི་མཚན་ཉིད་དང། གཟུགས་ལ་སོགས་པའི་  
  
  
༄༅། །མཚན་ཉིད་དུ་སྣང་བ་ནི་རྒྱུ་མཚན་ཞེས་བྱའོ། །གང་རྒྱུ་མཚན་དེ་ཉིད་ལ་བུམ་པ་ཞེས་བྱ་བ་ལ་སོགས་པའི་མིང་ཡོད་པས་འདི་ནི་དེ་བཞིན་གྱི་གཞན་དུ་  
མ་ཡིན་ནོ་ཞེས་བྱ་བ་དེ་ནི་མིང་ཞེས་བྱ་བ་སྟེ། མིང་མང་པོ་བཏགས་ནས་རྒྱུ་མཚན་རྣམས་གསལ་བར་བྱེད་པའོ། །བུམ་པ་ལ་སོགས་པའི་སེམས་དང་སེམས་ལས་བྱུང་བའི་  
ཆོས་དེ་ནི་རྣམ་པར་རྟོག་པ་ཞེས་བྱའོ། །མིང་དེ་དང་རྒྱུ་མཚན་དེ་དག་མཐར་དམིགས་སུ་མེད་པ་དང། ཐོག་མ་དང། ཐ་མར་རིག་པར་བྱ་བ་མེད་པ་དང། ཆོས་རྣམས་  
ལ་ཕན་ཚུན་མེད་པ་དང། ཡང་དག་པ་མ་ཡིན་པའི་རྣམ་པར་རྟོག་པ་དང་བྲལ་བ་ནི་དེ་བཞིན་ཉིད་ཅེས་བྱའོ། །དེ་ཁོ་ན་ཉིད་ཡང་དག་པར་ངེས་པ་མཐར་ཐུག་པར་ཡང་རང་  
བཞིན་དམིགས་སུ་མེད་པ་དེ་ནི་དེ་བཞིན་ཉིད་ཀྱི་མཚན་ཉིད་དུ་ང་དང་དེ་བཞིན་གཤེགས་པ་རྣམས་ཀྱང་རྗེས་སུ་ཞུགས་ཤིང་སེམས་ཅན་ཐམས་ཅད་ལ་ཡང་དག་པ་ཇི་ལྟ་བ་  
བཞིན་དུ་བཤད་དོ། །བཏགས་སོ། །གསལ་བར་བྱས་སོ། །གང་དེའི་རྗེས་སུ་ཞུགས་ནས་ཡང་དག་པར་རྟོགས་ཤིང་ཆད་པ་དང་རྟག་པ་མེད་པ། རྣམ་པར་རྟོག་པ་མི་འབྱུང་བ་  
སོ་སོ་རང་གིས་རིག་པ་འཕགས་པའི་ཡེ་ཤེས་ཀྱི་ཚུལ་དང་རྗེས་སུ་མཐུན་པ། མུ་སྟེགས་ཅན་དང། ཉན་ཐོས་དང། རང་སངས་རྒྱས་ཐམས་ཅད་ཀྱིས་མི་དམིགས་པའི་  
  
  
།བློ་གྲོས་ཆེན་པོ། དེ་དག་ནི་ཆོས་ལྔ་ཞེས་བྱ་སྟེ། རང་བཞིན་རྣམ་པ་གསུམ་དང། རྣམ་པར་ཤེས་པ་བརྒྱད་དང། བདག་མེད་པ་  
གཉིས་དང། སངས་རྒྱས་ཀྱི་ཆོས་ཐམས་ཅད་ཀྱང་དེར་འདུས་ཏེ། དེ་ལྟ་བས་ན། བློ་གྲོས་ཆེན་པོ། དེ་ལ་བདག་ཉིད་ཀྱིས་ནན་ཏན་དུ་བསླབ་པར་བྱ་ཞིང་གཞན་ལའང་བསླབ་པར་  
བྱ་སྟེ། གཞན་གྱི་རྗེས་སུ་འབྲང་བར་མི་བྱའོ། །དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །ཆོས་ལྔ་དང་ནི་རང་བཞིན་  
གསུམ། །རྣམ་ཤེས་བརྒྱད་པོ་ཉིད་དག་དང། །བདག་མེད་དོན་ནི་རྣམ་གཉིས་པོར། །ཐེག་ཆེན་ཐམས་ཅད་བསྡུས་པ་ཡིན། །མིང་དང་རྒྱུ་མཚན་རྣམ་པར་རྟོག་རང་བཞིན་  
གཉིས་ཀྱི་མཚན་ཉིད་དེ། །ཡང་དག་ཡེ་ཤེས་དེ་བཞིན་ཉིད། །ཡོངས་སུ་གྲུབ་པའི་མཚན་ཉིད་དོ། །དེ་ནས་བྱང་ཆུབ་སེམས་དཔའ་བློ་གྲོས་ཆེན་པོས་ཡང་བཅོམ་ལྡན་འདས་ལ་  
འདི་སྐད་ཅེས་གསོལ་ཏོ། །ཇི་ལྟར་བཅོམ་ལྡན་འདས་ཀྱིས་གསུངས་པ་ལྟར་ན་འདས་པའི་སངས་རྒྱས་རྣམས་ནི་གངྒཱའི་ཀླུང་གི་བྱེ་མ་སྙེད་དེ། མ་འོངས་པ་དང། ད་ལྟར་གྱིའང་དེ་བཞིན་  
ནོ་ཞེས་བཀའ་སྩལ་ན། བཅོམ་ལྡན་འདས། འདི་ལ་སྒྲ་ཇི་བཞིན་དུ་དོན་གཟུང་བར་བྒྱིའམ། འོན་ཏེ་དོན་གཞན་ཞིག་མཆིས་ལགས། བཅོམ་ལྡན་འདས། ཐུགས་བརྩེ་བར་དགོངས་  
  
  
༄༅། །ཏེ་བཤད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ་བློ་གྲོས་ཆེན་པོ། སྒྲ་ཇི་བཞིན་དུ་དོན་གཟུང་བར་མི་བྱ་སྟེ། དུས་གསུམ་གྱི་དེ་  
བཞིན་གཤེགས་པ་རྣམས་ནི་ཡང་དག་པར་གངྒཱའི་ཀླུང་གི་བྱེ་མ་སྙེད་དུ་མ་ཡིན་ནོ། །དེ་ཅིའི་ཕྱིར་ཞེ་ན། འཇིག་རྟེན་པའི་བསམ་པ་ལས་འདས་པས་དཔེ་རྣམས་ཀྱིས་  
དཔེར་བྱ་བ་མ་ཡིན་ནོ། །འདི་ལྟར་བྱིས་པ་སོ་སོའི་སྐྱེ་བོ་རྟག་པ་ལ་མངོན་པར་ཞེན་པ་དང། མུ་སྟེགས་ཅན་གྱི་རྣམ་པར་བཏགས་པའི་ལྟ་བ་ངན་པ་འཕེལ་ནས་འཁོར་བ་ལ་  
ཐུག་པ་མེད་པར་འགྱུར་བ་དག་འཁོར་བར་འགྲོ་བའི་འཁོར་ལོ་ལ་ཡོངས་སུ་སྐྱོ་བར་བྱ་བ་དང། བརྩོན་འགྲུས་ཁྱད་པར་ཅན་རྩོམ་དུ་གཞུག་པའི་ཕྱིར་དེ་དག་ལ་འདི་སྐད་  
དུ་དེ་བཞིན་གཤེགས་པ་རྣམས་ནི་མཐོང་བར་སླ་བས་ཨུ་དུམྦཱ་རའི་མེ་ཏོག་ལྟ་བུ་མ་ཡིན་ནོ་ཞེས་བསྟན་ཏེ་མཐོང་བར་དཀའ་ཞེས་རྩོམ་པ་གཏོང་བར་འགྱུར་བའི་ཕྱིར་  
རོ༑ ༑རེས་འགའ་ནི་འདུལ་བའི་སྐྱེ་བོ་རྣམས་ལ་གཟིགས་ནས་འདི་སྐད་དུ་དེ་བཞིན་གཤེགས་པ་རྣམས་ནི་ཤིན་ཏུ་མཐོང་བར་དཀའ་བས་ཨུ་དུམྦཱ་རའི་མེ་ཏོག་བཞིན་  
ནོ་ཞེས་བཤད་དེ། ཨུ་དུམྦཱ་རའི་མེ་ཏོག་ནི་སུས་ཀྱང་མ་མཐོང་མི་མཐོང། མཐོང་བར་མི་འགྱུར་ན། དེ་བཞིན་གཤེགས་པ་ནི་འཇིག་རྟེན་ཐམས་ཅད་ཀྱིས་མཐོང་སྟེ་  
  
  
གཤེགས་པ་རྣམས་འབྱུང་བ་ཨུ་དུམྦཱ་རའི་མེ་ཏོག་བཞིན་ནོ། །ཞེས་བཤད་པ་ནི་མ་ཡིན་ནོ། །བློ་གྲོས་ཆེན་པོ། རང་  
གི་ཚུལ་རྣམ་པར་གཞག་པ་ནི་འཇིག་རྟེན་པའི་བསམ་པ་ལས་འདས་པས་བྱིས་པ་སོ་སོའི་སྐྱེ་བོ་དེ་དག་ཡིད་ཆེས་པར་མི་འགྱུར་ཏེ། སོ་སོ་རང་གིས་རིག་པའི་འཕགས་  
པའི་ཡེ་ཤེས་ཀྱི་སྤྱོད་ཡུལ་ལ་ནི་དཔེར་བྱ་བ་མེད་དོ། །དེ་ཁོ་ན་ཉིད་ཀྱི་དེ་བཞིན་གཤེགས་པ་ནི་སེམས་དང། ཡིད་དང། ཡིད་ཀྱི་རྣམ་པར་ཤེས་པ་ལས་འདས་པས་མཐོང་  
བར་བྱ་བའི་མཚན་མ་རྣམས་ཀྱིས་དཔེ་བྱར་མི་རུང་ངོ། །བློ་གྲོས་ཆེན་པོ། འོན་ཀྱང་ངས་དེ་བཞིན་གཤེགས་པ་རྣམས་གངྒཱའི་ཀླུང་གི་བྱེ་མ་དང་མཉམ་མོ་ཞེས་དཔེས་བསྟན་པ་  
ལ་ཉེས་པ་མེད་དེ། བློ་གྲོས་ཆེན་པོ། དཔེར་ན། གངྒཱའི་གི་བྱེ་མ་ནི་ཉ་དང། རུས་སྦལ་དང། ཤི་ཤུ་མཱ་ར་དང། སེངྒེ་དང་གླང་པོ་ཆེ་དང། རྟ་དང། མི་དང། རི་དྭགས་རྣམས་  
གྱིས་གཙེས་ཤིང་དཀྲུགས་ཀྱང་བྱེ་མ་དེ་འདི་སྙམ་དུ་འདི་དག་གིས་བདག་ལ་གཙེས་སོ་ཞེས་རྣམ་པར་རྟོག་པར་མི་བྱེད་དེ། རང་བཞིན་གྱིས་ཡོངས་སུ་དག་ཅིང་དྲི་མ་རྣམས་  
ཀྱིས་གོས་བ་མེད་པའི་ཕྱིར་རོ། །དེ་བཞིན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་སོ་སོ་རང་གིས་རིག་པ་འཕགས་པའི་ཡེ་ཤེས་ཀྱི་  
  
  
༄༅། །གངྒཱའི་ཀླུང་ཆེན་པོ་ལ་ཡོད་པའི་སྟོབས་དང། མངོན་པར་ཤེས་པ་དང། དབང་པོ་ལ་སོགས་པའི་བྱེ་མ་རྣམས་ལའང་མུ་སྟེགས་ཅན་ཐམས་  
ཅད་དང། མི་རྣམས་དང། རི་དྭགས་ལ་སོགས་པ་ཐམས་ཅད་ཀྱིས་གཙེས་ཤིང་དཀྲུགས་ཀྱང་དེ་བཞིན་གཤེགས་པ་ལ་དགོངས་པ་མི་མངའ་བས་རྣམ་པར་རྟོག་པ་མི་  
སྐྱེ་སྟེ། དེ་བཞིན་གཤེགས་པ་རབ་ཏུ་དབེན་ཞིང་དགོངས་པའི་འདུ་ཤེས་མེད་པ་དང། དེ་བཞིན་གཤེགས་པའི་སྔོན་གྱི་སྨོན་ལམ་གྱི་དབང་གིས་ཏིང་ངེ་འཛིན་གྱི་བདེ་བ་  
ལ་སེམས་ཅན་རྣམས་དགོད་པའི་ཕྱིར་རྣམ་པར་གཙེས་སོ་སྙམ་དུ་མི་དགོངས་པས་གངྒཱའི་ཀླུང་གི་བྱེ་མ་དང་མཚུངས་ཤིང་བྱེ་བྲག་མེད་དོ། །གཞན་ཡང་འདོད་ཆགས་དང་  
ཁོང་ཁྲོ་བ་དང། གཏི་མུག་ཡོངས་སུ་སྤངས་པའི་ཕྱིར་རོ། །དཔེར་ན། གངྒཱའི་ཀླུང་གི་བྱེ་མ་རྣམས་ནི་སའི་མཚན་ཉིད་ཀྱི་རང་བཞིན་ཡིན་པས་བསྐལ་པས་ཚིག་པ་ནས་ཐམས་  
ཅད་བསྲེགས་ཀྱང་སའི་འབྱུང་བ་ཆེན་པོ་ནི་རང་བཞིན་མི་འདོར་ཏེ་འདི་ལྟར་མེའི་ཁམས་དང་ལྷན་ཅིག་སྐྱེ་བའི་ཕྱིར་རོ། །གཞན་དུ་ན་བྱིས་པ་སོ་སོའི་སྐྱེ་བོ་རྣམས་  
ཚིག་པར་རྟོག་མོད་ཀྱི་ས་དེ་ནི་མི་ཚིག་སྟེ། འདི་ལྟར་མེའི་ཁམས་ཀྱི་རྒྱུའི་ཕྱིར་རོ། །དེ་བཞིན་དུ། བློ་གྲོས་ཆེན་པོ། དེ་བཞིན་གཤེགས་པའི་ཆོས་ཀྱི་སྐུའང་གངྒཱའི་ཀླུང་  
  
  
དཔེར་ན་གངྒཱའི་ཀླུང་གི་བྱེ་མ་རྣམས་ལ་ནི་ཚད་མེད་དོ། །དེ་བཞིན་གཤེགས་པ་རྣམས་ཀྱི་འོད་ཟེར་རྣམས་ཀྱང་དེ་བཞིན་དུ་ཚད་  
མེད་དེ། སེམས་ཅན་ཡོངས་སུ་སྨིན་པར་བྱ་བའི་ཕྱིར་སངས་རྒྱས་ཐམས་ཅད་ཀྱིས་འཁོར་གྱི་དཀྱིལ་འཁོར་ཐམས་ཅད་ཀུན་ཏུ་སྣང་བར་བྱེད་དོ། །བློ་གྲོས་ཆེན་པོ། དཔེར་  
ན༑ གངྒཱའི་ཀླུང་གི་བྱེ་མ་རྣམས་ལ་ནི་བྱེ་མ་ཐ་དད་པ་གཞན་བཙལ་ན་ནམ་ཡང་མི་རྙེད་དོ། །དེ་བཞིན་དུ། བློ་གྲོས་ཆེན་པོ། དེ་བཞིན་གཤེགས་པ་དགྲ་བཅོམ་པ་ཡང་དག་  
པར་རྫོགས་པའི་སངས་རྒྱས་ལའང་འཁོར་བའང་མེད། སྐྱེ་བ་དང་འགག་པ་མེད་དེ། སྲིད་པའི་རྒྱུ་དང་རྐྱེན་ཆད་པའི་ཕྱིར་རོ་།བློ་གྲོས་ཆེན་པོ། དཔེར་ན། གངྒཱའི་ཀླུང་གི་  
བྱེ་མ་རྣམས་ནི་འཕེལ་བ་དང། འགྲིབ་པ་ཤེས་པར་མི་ནུས་སོ། །དེ་བཞིན་དུ། བློ་གྲོས་ཆེན་པོ། དེ་བཞིན་གཤེགས་པའི་ཡེ་ཤེས་ཀྱང་སེམས་ཅན་ཡོངས་སུ་སྨིན་པར་བྱ་བ་མི་འཕེལ་མི་  
འགྲིབ་སྟེ། ལུས་ཀྱི་ཆོས་ཅན་མ་ཡིན་པའི་ཕྱིར་རོ། །ལུས་ཀྱི་ཆོས་ཅན་ལ་ནི་འཇིག་པ་ཡོད་ཀྱི། དེ་བཞིན་གཤེགས་པའི་ཆོས་ཀྱི་སྐུ་ནི་ལུས་ཀྱི་ཆོས་ཅན་མ་ཡིན་ནོ། །དཔེར་ན་  
གངྒཱའི་ཀླུང་གི་བྱེ་མ་རབ་ཏུ་བཙིར་ཀྱང་མར་མི་དམིགས་སོ། །དེ་བཞིན་དུ་སེམས་ཅན་གྱི་རབ་ཏུ་གནོད་པའི་སྡུག་བསྔལ་ཐམས་ཅད་ཀྱིས་དེ་བཞིན་གཤེགས་པ་ལ་གནོད་  
  
  
༄༅། །པ་བྱས་ཀྱང། ཇི་སྲིད་དུ་སེམས་ཅན་རྣམས་ཡོངས་སུ་མྱ་ངན་ལས་མ་འདས་ཀྱི་བར་དུ་ཆོས་ཀྱི་དབྱིངས་མི་འདོར་ཏེ། རང་གི་ཏིང་ངེ་འཛིན་  
དང། སྨོན་ལམ་གྱི་བདེ་བ་དང། ཐུགས་རྗེ་ཆེན་པོའི་ཕྱིར་རོ། བློ་གྲོས་ཆེན་པོ། དཔེར་ན། གངྒཱའི་ཀླུང་གི་བྱེ་མ་རྣམས་ནི་ཆུའི་རྒྱུན་གྱི་རྗེས་སུ་འབབ་སྟེ། ཆུ་མེད་པར་ནི་མ་ཡིན་  
ནོ༑ ༑དེ་བཞིན་དུ། བློ་གྲོས་ཆེན་པོ། དེ་བཞིན་གཤེགས་པ་རྣམས་ཀྱིས་བསྟན་པའི་ཆོས་ཐམས་ཅད་ཀྱང་མྱ་ངན་ལས་འདས་པའི་རྒྱུན་གྱི་རྗེས་སུ་འབབ་པས་དེའི་ཕྱིར་འདི་  
སྐད་དུ་གངྒཱའི་ཀླུང་གི་བྱེ་མ་དང་མཉམ་པ་ཞེས་བཤད་དོ་།དེ་བཞིན་གཤེགས་པ་ནི་འགྲོ་བ་རྣམས་ཀྱི་རྗེས་སུ་མི་འཇུག་སྟེ་རྗེས་སུ་འབབ་ཅིང་འགྲོ་བ་ནི་འཇིག་པའི་དོན་  
ཡིན་པའི་ཕྱིར་རོ། །བློ་གྲོས་ཆེན་པོ། འཁོར་བའི་ཐོག་མའི་མཐའ་ཤེས་པར་མི་ནུས་པའི་ཕྱིར། ཤེས་པ་མེད་ན་ཇི་ལྟར་འགྲོ་བ་ཞེས་བཤད། བློ་གྲོས་ཆེན་པོ། འགྲོ་བ་  
ཞེས་བྱ་བ་ནི་ཆད་པའི་དོན་ཡིན་ན་བྱིས་པ་སོ་སོའི་སྐྱེ་བོ་རྣམས་ཀྱིས་མི་ཤེས་སོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་པ་བཅོམ་ལྡན་འདས། གལ་ཏེ་སེམས་  
ཅན་རྣམས་འཁོར་བའི་ཐོག་མའི་མཐའ་འཚལ་བ་མ་མཆིས་ན་ཇི་ལྟར་རྣམ་པར་ཐར་པ་ཁོང་དུ་ཆུད་པར་འགྱུར། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ་  
  
  
རྣམ་པར་རྟོག་པའི་བག་ཆགས་ཀྱི་རྒྱུ་འགག་ཅིང་རང་གི་སེམས་སྣང་བ་ཙམ་དུ་མཐོང་བའི་ཚེ་ཤེས་སོ། །ཕྱི་རོལ་  
གྱི་དོན་དང། རྣམ་པར་རྟོག་པའི་ལུས་གནས་གྱུར་པ་ལ་ཐར་པ་ཞེས་བྱའི། འཇིག་པ་ནི་མ་ཡིན་ནོ། །དེ་བས་ན་མཐའ་མེད་པ་ཞེས་བྱ་བ་ནི་ཅིའང་མེད་པ་མ་ཡིན་ཏེ། དེ་དག་  
རྣམ་པར་རྟོག་པའི་ཕྱིར་མཐའ་མེད་པ་ཞེས་བྱ་བ་ལ་སོགས་པའི་མིང་གི་རྣམ་གྲངས་བྱས་པ་ཡིན་ནོ། །ཕྱི་དང་ནང་གཉིས་ཀ་རབ་ཏུ་བརྟགས་ན་རྣམ་པར་རྟོག་པ་ལས་ལོགས་  
ཤིག་ན་གཞན་ཐ་དད་པའི་སེམས་ཅན་གང་ཡང་མེད་པས་ཤེས་པ་དང། ཤེས་བྱ་དང། ཆོས་ཐམས་ཅད་ནི་རབ་ཏུ་དབེན་པ་ཡིན་ཏེ་རང་གི་སེམས་སྣང་བའི་རྣམ་པར་  
རྟོག་པ་ཡོངས་སུ་མ་ཤེས་པའི་ཕྱིར་རྣམ་པར་རྟོག་པ་སྐྱེའི། གལ་ཏེ་ཡོངས་སུ་ཤེས་པར་གྱུར་ན་ནི་ལྡོག་པར་འགྱུར་རོ། །དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་  
བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །འདྲེན་པ་རྣམས་ནི་རབ་བརྟགས་ན། །གངྒཱའི་ཀླུང་གི་བྱེ་མ་བཞིན། །འཇིག་པ་མེད་ཅིང་འགྲོ་བ་མེད། །མཐར་  
ཐུག་མིན་པའང་མ་ཡིན་ཏེ། །དེ་ནི་མཉམ་པ་ཉིད་དག་གིས། །དེ་བཞིན་གཤེགས་རྣམས་བརྟགས་པ་ཡིན། །གངྒཱའི་བྱེ་མ་ལ་སོགས་ལྟར་།ཉེས་པ་ཐམས་ཅད་རབ་  
  
  
༄༅། །སྤངས་ཏེ། །རྒྱུན་ཕྱོགས་འཇུག་ཅིང་རང་བཞིན་རྟགས་།དེ་ནི་སངས་རྒྱས་སངས་རྒྱས་ཉིད། །དེ་ནས་བྱང་ཆུབ་སེམས་དཔའ་བློ་གྲོས་ཆེན་  
པོས་ཡང་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཆོས་ཐམས་ཅད་སྐད་ཅིག་མར་འཇིག་པའི་མཚན་ཉིད་བཤད་དུ་གསོལ་།བཅོམ་  
ལྡན་འདས། ཇི་ལྟར་ན་ཆོས་ཐམས་ཅད་སྐད་ཅིག་མ་ལགས། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། དེའི་ཕྱིར་ལེགས་པར་ཉོན་ལ་ཡིད་ལ་གཟུང་  
ཞིག་དང། ཁྱོད་ལ་བཤད་པར་བྱའོ། །བློ་གྲོས་ཆེན་པོས་བཅོམ་ལྡན་འདས་ལ་གསོལ་པ། བཅོམ་ལྡན་འདས། དེ་བཞིན་དུ་འཚལ་ཞེས་བཀའ་མཉན་པ་དང། བཅོམ་ལྡན་  
འདས་ཀྱིས་བཀའ་སྩལ་པ། བློ་གྲོས་ཆེན་པོ། དེ་ལ་ཆོས་ཐམས་ཅད་ཅེས་བྱ་བ་ནི་འདི་ལྟ་སྟེ། དགེ་བ་དང། མི་དགེ་བ་དང། ལུང་དུ་བསྟན་པ་དང། ལུང་དུ་མ་བསྟན་པ་  
དང། འདུས་བྱས་དང། འདུས་མ་བྱས་པ་དང། འཇིག་རྟེན་པ་དང་འཇིག་རྟེན་ལས་འདས་པ་དང། ཁ་ན་མ་ཐོ་བ་དང་བཅས་པ་དང་ཁ་ན་མ་ཐོ་བ་མེད་པ་དང། ཟག་  
པ་དང་བཅས་པ་དང། ཟག་པ་མེད་པ་དང། ཟིན་པ་དང། མ་ཟིན་པ་རྣམས་ཡིན་ཏེ། བློ་གྲོས་ཆེན་པོ། མདོར་ན་སེམས་དང། ཡིད་དང། ཡིད་ཀྱི་རྣམ་པར་ཤེས་པ་དང་  
  
  
དང། སེམས་དང། ཡིད་དང། ཡིད་ཀྱི་རྣམ་པར་ཤེས་པའི་བག་ཆགས་རྒྱས་པར་བྱེད་པ་ཡིན་ཏེ། བྱིས་པ་སོ་སོའི་སྐྱེ་བོ་  
རྣམས་ཀྱིས་དགེ་བ་དང། མི་དགེ་བར་ཡོངས་སུ་བརྟགས་སོ། །བློ་གྲོས་ཆེན་པོ། ཏིང་ངེ་འཛིན་གྱི་བདེ་བ་དང། སྙོམས་པར་འཇུག་པས་མཐོང་བའི་ཆོས་ལ་བདེ་བར་གནས་  
པ་ནི་འཕགས་པ་རྣམས་ཀྱི་དགེ་བ་ཟག་པ་མེད་པ་ཞེས་བྱའོ། །བློ་གྲོས་ཆེན་པོ། དེ་ལ་དགེ་བ་དང་མི་དགེ་བ་ཞེས་བྱ་བ་ནི་འདི་ལྟ་སྟེ། རྣམ་པར་ཤེས་པ་བརྒྱད་རྣམས་སོ། །བརྒྱད་  
གང་ཞེ་ན། འདི་ལྟ་སྟེ། དེ་བཞིན་གཤེགས་པའི་སྙིང་པོ་ཀུན་གཞི་རྣམ་པར་ཤེས་པ་ཞེས་བསྒྲགས་པ་དང། སེམས་དང། ཡིད་དང། ཡིད་ཀྱི་རྣམ་པར་ཤེས་པ་དང་  
རྣམ་པར་ཤེས་པ་ལྔའི་ཚོགས་རྣམས་ཏེ། མུ་སྟེགས་ཅན་གྱིས་བརྗོད་པར་བྱ་བ་མ་ཡིན་ནོ། །བློ་གྲོས་ཆེན་པོ། རྣམ་པར་ཤེས་པའི་ཚོགས་ལྔ་ནི་སེམས་དང། ཡིད་དང་  
ཡིད་ཀྱི་རྣམ་པར་ཤེས་པ་དང་ལྷན་ཅིག་པ། དགེ་བ་དང། མི་དགེ་བའི་མཚན་ཉིད་ཕན་ཚུན་དུ་རྣམ་པར་འགྱུར་ཞིང་འཇིག་པ། རྒྱུད་ཀྱི་རྒྱུན་གྱིས་འཇུག་པས་རྣམ་པར་མི་  
འཇིག་པ། ལུས་བྱུང་ནས་སྐྱེ་ཞིང་འཇིག་པར་ཡང་འགྱུར་བའོ། །རང་གི་སེམས་སྣང་བ་ཙམ་དུ་མ་རྟོགས་པའི་ཕྱིར་འགགས་མ་ཐག་ཏུ་རྣམ་པར་ཤེས་པ་གཞན་འབྱུང་སྟེ་  
  
  
༄༅། །དབྱིངས་ཀྱི་བྱེ་བྲག་འཛིན་པའི་ཡིད་ཀྱི་རྣམ་པར་ཤེས་པ་རྣམ་པར་ཤེས་པའི་ཚོགས་ལྔ་དང་ལྡན་པར་འབྱུང་ཞིང་སྐད་ཅིག་གི་དུས་སུའང་མི་  
གནས་པ་དེ་ནི་སྐད་ཅིག་མ་ཞེས་བྱའོ། །བློ་གྲོས་ཆེན་པོ། དེ་ལ་སྐད་ཅིག་མ་ཞེས་བྱ་བ་ནི་ཀུན་གཞི་རྣམ་པར་ཤེས་པ་ཞེས་བསྒྲགས་པ་དེ་བཞིན་གཤེགས་པའི་སྙིང་པོ་  
ཡིད་དང་ལྷན་ཅིག་སྐྱེས་པའི་རྣམ་པར་ཤེས་པའི་བག་ཆགས་ཀྱིས་སྐད་ཅིག་པ་ཡིན་གྱི། ཟག་པ་མེད་པའི་བག་ཆགས་ཀྱིས་སྐད་ཅིག་པ་ནི་མ་ཡིན་ནོ། །བྱིས་པ་སོ་སོའི་  
སྐྱེ་བོ་རྣམས་ཀྱིས་རྟོགས་པར་མི་འགྱུར་ཏེ། འདི་ལྟར་སྐད་ཅིག་མར་སྨྲ་བ་ལ་མངོན་པར་ཞེན་པའི་ཕྱིར་ཆོས་ཐམས་ཅད་སྐད་ཅིག་པ་དང། སྐད་ཅིག་པ་མ་ཡིན་པ་འདི་མི་  
རྟོགས་སོ། །དེ་ཆད་པར་ལྟ་བའི་ཕྱིར་འདུས་མ་བྱས་པའི་ཆོས་རྣམས་ཀྱང་འཇིག་པར་བྱེད་དོ། །བློ་གྲོས་ཆེན་པོ། རྣམ་པར་ཤེས་པ་བདུན་པོ་རྣམས་ནི་འཁོར་བར་འཇུག་  
པ་མ་ཡིན་ཏེ། སྡུག་བསྔལ་དང་བདེ་བའང་མི་མྱོང་ལ། མྱ་ངན་ལས་འདའ་བའི་རྒྱུའང་མ་ཡིན་ནོ། །བློ་གྲོས་ཆེན་པོ། དེ་བཞིན་གཤེགས་པའི་སྙིང་པོ་ནི་སྡུག་བསྔལ་  
དང་བདེ་བའང་མྱོང་སྟེ། རྒྱུ་དང་ལྷན་ཅིག་ཏུ་འཇུག་ཅིང་ལྡོག་གོ་གནས་པའི་ས་གཞི་དང། མ་རིག་པའི་གནས་ཀྱིས་རབ་ཏུ་མྱོས་པས་བྱིས་པ་སོ་སོའི་སྐྱེ་བོ་དག་སྐད་ཅིག་  
  
  
རྣམ་པར་རྟོག་པས་སེམས་ཡོངས་སུ་བསྒོས་པར་གྱུར་ཏོ། །གཞན་ཡང། བློ་གྲོས་ཆེན་པོ། དཔེར་ན། གསེར་དང། རྡོ་རྗེ་དང། དེ་བཞིན་  
གཤེགས་པའི་རིང་བསྲེལ་དང། ཁྱད་པར་ཐོབ་པའི་ངོ་བོ་ཉིད་ནི་ནམ་ཡང་འཇིག་པར་མི་འགྱུར་ཏེ། བློ་གྲོས་ཆེན་པོ། གལ་ཏེ་མངོན་པར་རྟོགས་པ་ཐོབ་པ་སྐད་ཅིག་པ་  
ཡིན་ན་ནི་འཕགས་པ་རྣམས་འཕགས་པ་མ་ཡིན་པར་འགྱུར་བ་ཞིག་ན་འཕགས་པ་རྣམས་ནི་འཕགས་པ་མ་ཡིན་པར་མི་འགྱུར་རོ། །དཔེར་ན་གསེར་དང་  
རྡོ་རྗེ་ནི་བསྐལ་པ་སྲིད་དུ་མི་འབྲིན་ཅིའི་ཕྱིར་བྱིས་པ་སོ་སོའི་སྐྱེ་བོ་ངའི་ལྡེམ་པོར་དགོངས་ཏེ་བཤད་པ་ལ་མི་མཁས་པ་དག་གིས་ཕྱི་ནང་གི་ཆོས་ཐམས་ཅད་ལ་སྐད་  
ཅིག་པའི་དོན་དུ་རྟོག་བྱང་ཆུབ་སེམས་དཔའ་བློ་གྲོས་ཆེན་པོས་ཡང་བཅོམ་ལྡན་འདས་ལ་གསོལ་པ། བཅོམ་ལྡན་འདས་ཀྱིས་ཇི་སྐད་དུ་ཕ་རོལ་ཏུ་ཕྱིན་པ་དྲུག་  
ཡོངས་སུ་རྫོགས་པར་སྤྱད་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་འཚང་རྒྱ་བར་འགྱུར་རོ་ཞེས་བཀའ་སྩལ་ན། དྲུག་པོ་གང་ལགས། བཅོམ་  
ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། ཕ་རོལ་ཏུ་ཕྱིན་པའི་བྱེ་བྲག་ནི་རྣམ་པ་གསུམ་ཡོད་དེ། འདི་ལྟ་སྟེ། འཇིག་རྟེན་པ་དང། འཇིག་རྟེན་ལས་  
  
  
༄༅། །འདས་པ་དང། འཇིག་རྟེན་ལས་འདས་པའི་མཆོག་གོ་བློ་གྲོས་ཆེན་པོ། དེ་ལ་འཇིག་རྟེན་པའི་ཕ་རོལ་ཏུ་ཕྱིན་པ་ནི་བདག་དང་  
བདག་གིར་འཛིན་པ་ལ་མངོན་པར་ཞེན་ཅིང་མཐའ་གཉིས་སུ་འཛིན་པ་སྐྱེ་བའི་གནས་སྣ་ཚོགས་བླང་བ་དང། གཟུགས་དང། སྒྲ་དང་དྲི་དང། རོ་དང་  
རེག་བྱ་ལ་རབ་ཏུ་མོས་པའི་ཕྱིར་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད་དོ། །ཚུལ་ཁྲིམས་དང། བཟོད་པ་དང་བརྩོན་འགྲུས་དང། བསམ་གཏན་  
དང། ཤེས་རབ་ཀྱང་དེ་བཞིན་ཏེ་བྱིས་པ་སོ་སོའི་སྐྱེ་བོའི་མངོན་པར་ཤེས་པ་ཡོངས་སུ་འགྲུབ་པ་དང། ཚངས་པའི་འཇིག་རྟེན་དུ་སྐྱེ་བར་འགྱུར་རོ། །བློ་གྲོས་ཆེན་པོ་  
འཇིག་རྟེན་ལས་འདས་པའི་ཕ་རོལ་ཏུ་ཕྱིན་པ་ནི་ཉན་ཐོས་དང་རང་སངས་རྒྱས་རྣམས་མྱ་ངན་ལས་འདས་པའི་འཛིན་པར་ལྷུང་བའི་ཕྱིར་ཕ་རོལ་ཏུ་ཕྱིན་པ་དྲུག་  
སྤྱོད་ཅིང་རང་གི་མྱ་ངན་ལས་འདས་པའི་བདེ་བ་ལ་མོས་པའོ་།འཇིག་རྟེན་ལས་འདས་པའི་མཆོག་ཕ་རོལ་ཏུ་ཕྱིན་པ་ནི་རང་གི་སེམས་སྣང་བ་རྣམས་རྟོག་པ་ཙམ་  
དུ་རྟོགས་པ་དང། རང་གི་སེམས་གཉིས་སུ་འཛིན་པའི་ཕྱིར་རྣམ་པར་རྟོག་པ་མི་སྐྱེ་བ་དང། འགྲོ་བ་རྣམས་ལེན་པ་དང། སྐལ་བ་མཚུངས་པ་མ་ཡིན་པ་དང། རང་  
  
  
གཟུགས་ཀྱི་མཚན་ཉིད་ལ་མངོན་པར་མ་ཆགས་པས་སེམས་ཅན་ཐམས་ཅད་ལ་ཕན་པ་དང། བདེ་བའི་ཕྱིར་སྦྱིན་པའི་ཕ་རོལ་ཏུ་ཕྱིན་པ་སྐྱེད་པར་  
བྱེད་དོ། །སྦྱོར་བ་མཆོག་བསྐྱེད་ནས་དམིགས་པ་དེ་ཉིད་ལ་རྣམ་པར་རྟོག་པ་མི་འཇུག་པ་ནི་ཚུལ་ཁྲིམས་ཏེ། དེ་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའོ། །དེ་ཉིད་རྣམ་  
པར་རྟོག་པ་མི་སྐྱེ་བར་བཟོད་ཅིང་གཟུང་བ་དང། འཛིན་པ་ཡོངས་སུ་ཤེས་པ་དེ་ནི་བཟོད་པའི་ཕ་རོལ་ཏུ་ཕྱིན་པའོ། །གང་གིས་ནམ་གྱི་ཆ་སྟོད་དང། ཆ་སྨད་ལ་སྦྱོར་བ་ལ་  
བརྩོན་པར་བྱེད་ཅིང་རྣལ་འབྱོར་དང་མཐུན་པར་རྣམ་པར་རྟོག་པ་མི་འཇུག་པ་དེ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པའོ། །རྣམ་པར་རྟོག་པ་རབ་ཏུ་ལྡོག་ཅིང་ཉན་ཐོས་ཀྱི་མྱ་ངན་  
ལས་འདས་པའི་འཛིན་པར་མི་ལྟུང་བ་དེ་ནི་བསམ་གཏན་གྱི་ཕ་རོལ་ཏུ་ཕྱིན་པའོ། །དེ་ལ་རང་གི་སེམས་ཀྱི་རྣམ་པར་རྟོག་པ་དངོས་པོ་མེད་པར་ཤེས་རབ་ཀྱིས་སོ་སོར་བརྟགས་  
ནས་མཐའ་གཉིས་སུ་ལྟུང་བ་དང། སྔོན་གྱི་ལུས་གནས་རབ་ཏུ་གྱུར་པས་རྣམ་པར་མི་འཇིག་པ་དང། སོ་སོ་རང་གིས་རིག་པ་འཕགས་པའི་ཚུལ་ཐོབ་པ་དེ་ནི་ཤེས་རབ་ཀྱི་  
ཕ་རོལ་ཏུ་ཕྱིན་པའོ། །དེ་ནས་བཅོམ་ལྡན་འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་སོ། །སྟོང་པ་མི་རྟག་སྐད་ཅིག་མར། །བྱིས་  
  
  
༄༅། །པ་རྣམས་ནི་རྣམ་པར་རྟོག་འབབ་ཆུ་མར་མེ་ས་བོན་ལྟར་།སྐད་ཅིག་པ་ཡི་དོན་དུ་རྟོག་སྐད་ཅིག་ཉོན་མོངས་འཁྲུག་པ་ཞི་།རབ་ཏུ་དབེན་པ་བྱེད་  
པ་སྤངས། །ཆོས་རྣམས་སྐྱེ་བ་མེད་པ་ནི། །སྐད་ཅིག་དོན་དུ་ངས་བཤད་དེ། །དངོས་པོ་སྐྱེས་ནས་འཇིག་པར་ནི། །བྱིས་པ་རྣམས་ལ་མི་འཆད་དོ། །བར་ཆད་མེད་པར་  
རྒྱུན་ཆགས་དངོས། །རྣམ་པར་རྟོག་པས་ཡོངས་སུ་བསྒོས། །མ་རིག་པ་ནི་རྒྱུ་བྱེད་དེ། །སེམས་ནི་དེ་ལས་རབ་ཏུ་འབྱུང། །ཇི་སྲིད་གཟུགས་དག་མ་སྐྱེས་པ། །དེ་ཡི་བར་  
དུ་ཕྱོགས་ཅི་ཡོད། །ཞིག་པར་གྱུར་མ་ཐག་ཏུ་ནི། །སེམས་གཞན་དེ་ཡི་རྗེས་སུ་སྐྱེ། །གཟུགས་ནི་དུས་སུ་མི་གནས་ན། །ཅི་ལ་དམིགས་ཏེ་འབྱུང་བར་འགྱུར། །དེ་དག་  
ལས་ནི་རབ་འབྱུང་ཕྱིར། །ཡང་དག་མ་ཡིན་རྒྱུ་ལས་སྐྱེས། །ཇི་ལྟར་གྲུབ་པ་མེད་པ་དེས། །སྐད་ཅིག་འཇིག་པར་རབ་ཏུ་ཤེས། །རྣལ་འབྱོར་ཅན་གྱི་སྙོམས་འཇུག་དང།།  
རྡོ་རྗེ་སངས་རྒྱས་རིང་བསྲེལ་དང། །འོད་གསལ་གནས་ཀྱི་གཞལ་མེད་ཁང། །འཇིག་རྟེན་མི་འཇིག་དངོས་པོའོ། །ཡང་དག་ཆོས་ཐོབ་གནས་པ་དང། །དེ་བཞིན་གཤེགས་  
མཁྱེན་ཕུན་སུམ་ཚོགས། །དགེ་སློང་མཉམ་པ་ཉིད་ཐོབ་རྣམས། །སྐད་ཅིག་མ་ནི་ཇི་ལྟར་མཐོང། །དྲི་ཟ་སྒྱུ་མ་ལ་སོགས་པའི། །གཟུགས་རྣམས་སྐད་ཅིག་ཡོད་མ་  
  
  
།ཡང་དག་མ་ཡིན་གཟུགས་སོགས་ལ། །ཡང་དག་ཉིད་དུ་ལྟ་བར་བྱེད། །དེ་ནས་བྱང་ཆུབ་སེམས་དཔའ་བློ་གྲོས་ཆེན་པོས་ཡང་བཅོམ་ལྡན་འདས་ལ་འདི་སྐད་ཅེས་  
གསོལ་ཏོ། །བཅོམ་ལྡན་འདས་ཀྱིས་ཇི་སྐད་དུ་དགྲ་བཅོམ་པ་རྣམས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ་  
ཞེས་ལུང་བསྟན་པས་བྱང་ཆུབ་སེམས་དཔའ་རྣམས་དང་མཚུངས་ཤིང་བྱེ་བྲག་མ་མཆིས་པར་འགྱུར་རོ། །གལ་ཏེ་སེམས་ཅན་རྣམས་མྱ་ངན་ལས་འདའ་བའི་ཆོས་ཅན་  
ལགས་ན་སུ་ཞིག་མངོན་པར་རྫོགས་པར་བྱང་ཆུབ་པར་འགྱུར། གཞན་ཡང་ཇི་སྲིད་དུ་དེ་བཞིན་གཤེགས་པ་གང་གི་ནུབ་མོ་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་མངོན་པར་རྫོགས་པར་སངས་རྒྱས་པ་ནས་གང་གི་ནུབ་མོ་ཡོངས་སུ་མྱ་ངན་ལས་འདས་པ་དེའི་བར་དུ་ཡི་གེ་གཅིག་ཀྱང་མ་གསུངས་ལན་བཏབ་པའང་མེད་ཅེས་  
བཀའ་སྩལ། གཞན་ཡང་དེ་བཞིན་གཤེགས་པ་རྣམས་ནི་རྟག་ཏུ་མཉམ་པར་བཞག་པའི་ཕྱིར་རྟོག་པའང་མེད། དཔྱོད་པའང་མེད་དོ། །སྤྲུལ་པའི་དེ་བཞིན་གཤེགས་  
པས་སངས་རྒྱས་ཀྱི་མཛད་པ་དག་སྤྲུལ་ཏོ། །གཞན་ཡང་ཅིའི་སླད་དུ་རྣམ་པར་ཤེས་པ་རྣམས་ནི་སྐད་ཅིག་མ་གཅིག་ནས་གཅིག་ཏུ་རྣམ་པར་འཇིག་པའི་མཚན་ཉིད་དོ་  
  
  
༄༅། །ཞེས་གསུངས། གཞན་ཡང་ལག་ན་རྡོ་རྗེ་མཐུ་བོ་ཆེ་ནི་རྟག་ཏུ་འབྲང་ཞིང་སྲུང་བར་བྱེད་དོ། །ཐོག་མའི་མཐར་མི་འདོགས་སོ་ཞེས་གསུངས། གཞན་  
ཡང་བདུད་དང། བདུད་ཀྱི་ལས་དང། ཁ་ན་མ་ཐོ་བ་རྣམས་ཀྱི་རྣམ་པར་སྨིན་པ་དང། བྲམ་ཟེའི་བུ་མོ་ཙན་ཙ་དང། མཛེས་མ་ཀུན་ཏུ་རྒྱུ་དང། ལྷུང་བཟེད་སྟོང་པར་སླར་  
གཤེགས་པ་ལ་སོགས་པ་ལས་ཀྱི་སྒྲིབ་པ་དག་གདའ་ན། ཅིའི་སླད་དུ་བཅོམ་ལྡན་འདས་ཀྱིས་རྣམ་པ་ཐམས་ཅད་མཁྱེན་པའི་ཡེ་ཤེས་བརྙེས་ཀྱང་ནོངས་པ་རྣམས་མ་  
བྲལ། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། དེའི་ཕྱིར་ལེགས་པར་ཉོན་ལ་ཡིད་ལ་གཟུང་ཞིག་དང་ངས་ཁྱོད་ལ་བཤད་དོ། །བློ་གྲོས་ཆེན་པོས་  
བཅོམ་ལྡན་འདས་ལ་གསོལ་པ། བཅོམ་ལྡན་འདས། དེ་བཞིན་འཚལ་ལོ་ཞེས་བཀའ་མཉན་པ་དང། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་ཆེན་པོ། ལྷག་  
མ་མེད་པའི་མྱ་ངན་ལས་འདས་པར་བྱ་བའི་ཕྱིར་བཤད་དེ། བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་རབ་ཏུ་སྤྲོ་བར་བྱ་བའི་ཕྱིར་དང། འཇིག་རྟེན་འདི་དང་གཞན་  
དག་[?]ན་བྱང་ཆུབ་སེམས་དཔའི་སྤྱད་པ་སྤྱོད་པ་གང་དག་ཉན་ཐོས་ཀྱི་ཐེག་པས་ཡོངས་སུ་མྱ་ངན་ལས་འདའ་བར་མོས་པ་དེ་དག་ཉན་ཐོས་ཀྱི་ཐེག་པ་ལས་བཟློག་ནས་ཐེག་  
  
  
སངས་རྒྱས་ཀྱིས་ཉན་ཐོས་རྣམས་ལ་ལུང་བསྟན་པ་ཡིན་གྱི། ཆོས་ཉིད་ཀྱི་སངས་རྒྱས་ཀྱིས་ནི་མ་ཡིན་ནོ། །བློ་གྲོས་ཆེན་པོ་  
རྒྱུ་དེས་ན་ཉན་ཐོས་རྣམས་བྱང་ཆུབ་སེམས་དཔའ་དག་དང་ཐ་མི་དད་པར་ལུང་བསྟན་ཏོ། །བློ་གྲོས་ཆེན་པོ། དེ་ལ་ཐ་མི་དད་པ་ཞེས་བྱ་བ་ནི་ཉན་ཐོས་དང། རང་སངས་རྒྱས་དང། སངས་  
རྒྱས་བཅོམ་ལྡན་འདས་རྣམས་ཉོན་མོངས་པའི་སྒྲིབ་པ་སྤངས་པ་དང། རྣམ་པར་གྲོལ་བ་རོ་གཅིག་པའི་ཕྱིར་ཡིན་གྱི། ཡེ་ཤེས་ཀྱི་སྒྲིབ་པ་སྤངས་པ་ནི་མ་ཡིན་ནོ། །བློ་གྲོས་ཆེན་  
པོ༑ ཡེ་ཤེས་ཀྱི་སྒྲིབ་པ་ནི་ཆོས་བདག་མེད་པར་མཐོང་བའི་ཁྱད་པར་གྱིས་རྣམ་པར་དག་པར་འགྱུར་ལ། ཉོན་མོངས་པའི་སྒྲིབ་པ་ནི་སྔར་གང་ཟག་ལ་བདག་མེད་པར་མཐོང་བ་ལ་  
གོམས་པས་སྤོང་བར་འགྱུར་རོ། །དེ་ལ་རྣམ་པར་ཤེས་པ་བདུན་འགགས་པ་དང། ཆོས་ཀྱི་སྒྲིབ་པ་ལས་རྣམ་པར་གྲོལ་བ་དང། ཀུན་གཞི་རྣམ་པར་ཤེས་པའི་བག་ཆགས་  
འགགས་པས་ནི་མཐར་ཐུག་པའི་རྣམ་པར་དག་པར་འགྱུར་རོ། །སྔོན་གྱི་ཆོས་གནས་པ་ཉིད་ལ་དགོངས་པའི་ཕྱིར་སྔ་མ་དང་ཕྱི་མ་དངོས་པོ་མེད་དོ། །མཐར་ཐུག་པའི་སྨོན་ལམ་  
གྱི་ཕྱིར་དེ་བཞིན་གཤེགས་པ་རྟོག་པའང་མེད། དཔྱོད་པའང་མེད་པར་ཆོས་འཆད་དེ། ཡང་དག་པའི་ཡེ་ཤེས་ཀྱིས་སྤྲུལ་པའི་ཕྱིར་དང། དྲན་པ་ཉམས་པ་མེད་པའི་ཕྱིར་རྟོག་