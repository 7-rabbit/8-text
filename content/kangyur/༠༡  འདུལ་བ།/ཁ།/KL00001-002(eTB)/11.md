  
༄༅། །ཁྱིམ་གྱི་ནུ་བོ་ནོར་གྱི་ཕྱིར་དགོན་པར་རྡོས་བསྣུན་ཏེ་བསད་པ་གང་ཡིན་པ་དེའི་ལས་ཀྱི་རྣམ་པར་སྨིན་པས། ང་ལོ་མང་པོ་དང། ལོ་བརྒྱ་ཕྲག་མང་པོ་དང། ལོ་སྟོང་ཕྲག་  
མང་པོ་དང། ལོ་བརྒྱ་སྟོང་ཕྲག་མང་པོར་སེམས་ཅན་དམྱལ་བ་རྣམས་སུ་བཙོས་སོ། །ལས་དེ་ཁོ་ནའི་ལྷག་མས། དེ་བཞིན་གཤེགས་པ་ང་མངོན་པར་རྫོགས་པར་བྱང་ཆུབ་ན་ཡང་ཞབས་ཀྱི་  
མཐེ་བོ་རྡོའི་དུམ་བུས་རྨ་ཕྱུང་བར་གྱུར་ཏོ། །བཙུན་པ། བཅོམ་ལྡན་འདས་ཀྱིས་འཕྲིན་ལས་ཅི་ཞིག་མཛད་ན། འཕྲིན་ལས་དེའི་རྣམ་པར་སྨིན་པས། བཅོམ་ལྡན་འདས་ཀྱི་ཞབས་ལ་སེང་ལྡེང་གི་ཚལ་  
པ་ཟུག་པར་གྱུར་ལགས། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་དེ་བཞིན་གཤེགས་པ་ཉིད་ཀྱིས་སྔོན་གྱི་ཚེ་རབས་གཞན་རྣམས་སུ་ལས་རྣམས་བྱས་ཤིང་བསགས་པ། ཚོགས་  
རྙེད་པ་ཞེས་བྱ་བ་ནས། འབྲས་བུ་དག་ཏུ་འགྱུར་བ་ཉིད། །ཅེས་བྱ་བའི་བར་གོང་མ་བཞིན་ནོ། །དགེ་སློང་དག་སྔོན་བྱུང་བ། གནས་ཤིག་ན། དེད་དཔོན་གཉིས་ཤིག་གནས་པ་ལས། དེ་གཉིས་ཀྱིས་  
གྲུ་བོ་ཆེ་ལེགས་པར་བསྒྲུབས་ནས། ནོར་བསྒྲུབ་པའི་ཕྱིར་རྒྱ་མཚོ་ཆེན་པོར་ཞུགས་པ་དང། རྗེས་སུ་མཐུན་པའི་རླུང་གིས་རིན་པོ་ཆེའི་གླིང་དུ་ཕྱིན་ཏོ། །དེ་ན་གཅིག་ནི། བག་ཡོད་པར་རིན་པོ་ཆེ་རྣམས་  
ཀྱིས་གྲུ་བཀང་ངོ། །གཅིག་ཤོས་ཀྱིས་ནི། བག་མེད་པར་རོ། །དེ་གཉིས་ཆས་པ་ལས་ཇི་ཙམ་ན། དེའི་གྲུ་བག་མེད་པར་བཀང་བ་དེ་བྱིང་བར་གྱུར་ཏོ། །གྲུ་བྱིང་བ་དེས་སྨྲས་པ། བདག་འོ་ནིར་  
  
  
དེས་དེ་སྲང་ལ་གཅལ་ཏེ། རིན་པོ་ཆེ་ལས་བོར་ནས་གྲུ་བོ་ཆེར་བཅུག་གོ་དེ་དེར་ཞུགས་ནས་བསམ་པ། འདི་ནི། དོན་གྲུབ་པས་འགྲོ་ལ། བདག་ནི། དོན་མེད་པར་འདི་ལྟ་མི་སྲིད་ཀྱི། འདི་གྲུ་དབུག་  
པར་བྱའོ། །སྙམ་ནས། དེས་དབེན་པར་དལ་བུས་དབུག་པར་བརྩམས་པ་ལས། དེད་དཔོན་དེས་རིག་ནས་སྨྲས་པ། དེད་དཔོན་གྲུ་མ་དབུག་ཅིག་།ཐམས་ཅད་ཚུལ་མ་ཡིན་པས་སྡུག་བསྔལ་བར་གྱུར་ཏ་རེ། ཕྲག་  
དོག་ལ་མངོན་པར་ཞེན་པའི་བློ་ཅན་དེ། སླར་བཟློག་ཀྱང་མ་བཏུབ་ནས་དེ་ནས་དེས་མདུང་ཐུང་གིས་བསད་དོ། །དགེ་སློང་དག་ཇི་སྙམ་དུ་སེམས། དེའི་ཚེ་དེའི་དུས་ན། དེད་དཔོན་གང་གིས་དེད་དཔོན་གསོད་པ་དེ་  
ནི༑ ང་ཉིད་ཡིན་ཏེ། ངས་དེད་དཔོན་མདུང་ཐུང་གིས་བསད་པ་གང་ཡིན་པ་དེའི་ལས་ཀྱི་རྣམ་པར་སྨིན་པས། ང་ལོ་མང་པོ་དང། ལོ་བརྒྱ་ཕྲག་མང་པོ་དང། ལོ་སྟོང་ཕྲག་མང་པོ་དང། ལོ་བརྒྱ་སྟོང་ཕྲག་མང་པོར་སེམས་  
ཅན་དམྱལ་བ་རྣམས་སུ་བཙོས་སོ། །ལས་དེའི་ལྷག་མ་ཁོ་ནས། དེ་བཞིན་གཤེགས་པ་མངོན་པར་རྫོགས་པར་བྱང་ཆུབ་ན་ཡང་ཞབས་ལ་སེང་ལྡེང་གི་ཚལ་པ་ཟུག་པར་གྱུར་ཏོ། །བཙུན་པ། བཅོམ་ལྡན་འདས་  
ཀྱིས་འཕྲིན་ལས་ཅི་ཞིག་མཛད་ན། འཕྲིན་ལས་དེའི་རྣམ་པར་སྨིན་པས། ཡུལ་ས་ལར་ཇི་ལྟར་ལྷུང་བཟེད་པ་བཀྲུས་པས་ཞུགས་པའི་ལྷུང་བཟེད་བཀྲུས་པ་དེ་ཁོ་ན་བཞིན་དུ་ཕྱིར་གཤེགས་ཏེ་བསོད་སྙོམས་གཅིག་  
ཀྱང་མ་རྙེད་པར་གྱུར་ལགས། བཅོམ་ལྡན་འདས་ཀྱིས་བཀའ་སྩལ་པ་དགེ་སློང་དག་དེ་བཞིན་གཤེགས་པ་ཉིད་ཀྱིས་སྔོན་གྱི་ཚེ་རབས་གཞན་རྣམས་སུ་ལས་བྱས་ཤིང་བསགས་པ། ཚོགས་རྙེད་པ་ཞེས་  
  
  
༄༅། །བྱ་བ་ནས། འབྲས་བུ་དག་ཏུ་འགྱུར་བ་ཉིད། །ཅེས་བྱ་བའི་བར་གོང་མ་བཞིན་ནོ། །དགེ་སློང་དག་སྔོན་བྱུང་བ་ཝཱ་ར་ཎཱ་སིའི་གྲོང་ཁྱེར་ན། བྲམ་ཟེའི་ཁྱེའུ་ཞིག་གནས་སོ། །སངས་  
རྒྱས་རྣམས་འབྱུང་བ་མེད་པ་ན། འཇིག་རྟེན་དུ་རང་སངས་རྒྱས་དམན་པ་དང་ངན་པ་ལ་སྙིང་བརྩེ་བ་ཅན། བས་མཐའི་གནས་མལ་ལ་དགའ་བ། འཇིག་རྟེན་གྱི་ཡོན་གནས་གཅིག་པུ་དག་འབྱུང་  
བར་འགྱུར་རོ། །དེའི་ཚེ་རང་སངས་རྒྱས་ཉོན་མོངས་འཇོམས་ཞེས་བྱ་བ་འཇིག་རྟེན་དུ་བྱུང་ནས། ཝཱ་ར་ཎཱ་སིའི་གྲོང་ཁྱེར་ན་དྲང་སྲོང་སྨྲ་བ་རི་དྭགས་ཀྱི་ནགས་ན་ཉེ་བར་བརྟེན་ཅིང་གནས་སོ། །དེ་སྔ་དྲོ་  
ཤམ་ཐབས་བགོས། ཆོས་གོས་བགོས། ལྷུང་བཟེད་ཐོགས་ཏེ། ཝཱ་ར་ཎཱ་སིར་བསོད་སྙོམས་ལ་བཞུགས་སོ། །བྲམ་ཟེའི་ཁྱེའུ་ཞིག་ཀྱང་ཟས་ཀྱི་ཕྱིར་བསོད་སྙོམས་ལ་ཁྱིམ་ཞིག་ཏུ་ཞུགས་པ་  
ལས༑ དེས་ཟས་མ་ཐོབ་ནས་དེ་ཕྱིར་བྱུང་ངོ། །རང་སངས་རྒྱས་ཉོན་མོངས་མེད་ཀྱིས་ཁྱིམ་དེར་བསོད་སྙོམས་ལ་ཞུགས་སོ། །བྲམ་ཟེའི་ཁྱེའུ་དེས་དེ་ཞུགས་པ་མཐོང་ནས། དེས་བསམ་པ། རབ་ཏུ་  
བྱུང་བ་དེ་ཅི་དག་བྱེད་བལྟའོ། །སྙམ་ནས། དེ་སླར་ལོག་སྟེ། དེའི་ཕྱི་བཞིན་དུ་འབྲང་ཞིང་སྒོ་ཕག་ཏུ་བསྡད་པ་ལས། ཇི་ཙམ་ན་ཁྱིམ་བདག་གི་ཆུང་མས་རང་སངས་རྒྱས་དེ་ལུས་མཛེས་ཤིང་  
སེམས་དང་བ་མཐོང་ནས། དེ་ནས་དེ་དད་པ་སྐྱེས་ཏེ། དེའི་ལྷུང་བཟེད་གཙང་ཞིང་བསོད་པའི་བཟའ་བ་དང། བཅའ་བས་བཀང་ངོ་།དེས་དེ་ཐོགས་ཏེ་ཕྱིར་བྱུང་བ་བྲམ་ཟེའི་ཁྱེའུ་དེས་མཐོང་ནས་  
  
  
ཀྱེ་རབ་ཏུ་བྱུང་བ། རེ་ཞིག་ཁྱོད་ཀྱིས་བསོད་སྙོམས་ཅི་འདྲ་བ་ཞིག་གྲུབ་བལྟའོ། །དེ་མ་བསམ་པར་ཡེ་ཤེས་མཐོང་བ་མི་འཇུག་པས་དེས་བསྟན་ཏོ། །དེ་ནས་ཕྲག་དོག་ལ་མངོན་པར་ཞེ་ན་  
པའི་བློ་ཅན་དེས། དེའི་ལག་པར་ཐལ་མོས་བསྣུན་པ་དང། ལྷུང་བཟེད་ལྷུང་བས་ཁ་ཟས་རྣམས་ས་ལ་བོ་བ་དང། བྲམ་ཟེའི་ཁྱེའུ་དེས་རྡོག་པས་བརྫིས་སོ། །རང་སངས་རྒྱས་དེས་དེ་ལ་  
སྨྲས་པ༑ བཞིན་བཟང་ཁྱོད་ཀྱིས་ཅིའི་ཕྱིར་ཁ་ཟས་རྣམས་ཆུད་གཟན། ཅི་སྟེ་ཁྱོད་སློང་བར་གྱུར་ན། ངས་སྦྱིན་པར་འགྱུར་བ་ཞིག་དེས་རང་སངས་རྒྱས་དེ་ལ་སྨད་པ་མང་དུ་བྱས་ནས་སླར་ལོག་པ་དང་  
དྲང་སྲོང་སྨྲ་བ་རི་དྭགས་ཀྱི་ནགས་སུ་སོང་ནས་འདུག་གོ་དགེ་སློང་དག་ཇི་སྙམ་དུ་སེམས། དེའི་ཚེ་དེའི་དུས་ཀྱི་བྲམ་ཟེ་གང་ཡིན་པ་དེ་ནི། ང་ཉིད་ཡིན་ཏེ། ཕྲག་དོག་ལ་མངོན་པར་ཞེན་པའི་བློ་ཅན་རང་  
སངས་རྒྱས་ཀྱི་ཟས་བཅད་པ་བྱས་པ་གང་ཡིན་པ་དེའི་ལས་ཀྱི་རྣམ་པར་སྨིན་པས་ལོ་མང་པོ་ཞེས་བྱ་བ་ནས་སེམས་ཅན་དམྱལ་བ་རྣམས་སུ་བཙོས་སོ། །ཞེས་བྱ་བའི་བར་གོང་མ་བཞིན་ནོ། །ལས་ཀྱི་  
ལྷག་མ་དེ་ཁོ་ནས་ད་ལྟར་ང་མངོན་པར་རྫོགས་པར་བྱང་ཆུབ་ན་ཡང་ཡུལ་ས་ལར་ཟན་བཅད་པ་བྱས་སོ། །བཙུན་པ། བཅོམ་ལྡན་འདས་ཀྱིས་འཕྲིན་ལས་ཅི་ཞིག་མཛད་ན། འཕྲིན་ལས་དེའི་རྣམ་པར་  
སྨིན་པས་ཀུན་ཏུ་རྒྱུ་མོ་མཛེས་མས་ཡང་དག་པ་མ་ལགས་པས་སྐུར་བ་བཏབ་ལགས། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་དེ་བཞིན་གཤེགས་པ་ཉིད་ཀྱིས་སྔོན་གྱི་ཚེ་རབས་  
  
  
༄༅། །གཞན་རྣམས་སུ་ལས་རྣམས་བྱས་ཤིང་བསགས་པ། ཚོགས་རྙེད་པ་ཞེས་བྱ་བ་ནས། འབྲས་བུ་དག་ཏུ་འགྱུར་བ་ཉིད། །ཅེས་བྱ་བའི་བར་གོང་མ་བཞིན་ནོ། །དགེ་སློང་  
དག་སྔོན་བྱུང་བ། སྐྱེ་རྒུ་རྣམས་ཀྱི་ཚེ་ལོ་བརྒྱད་ཁྲི་ཐུབ་པ་ན། ཡང་དག་པར་རྫོགས་པའི་སངས་རྒྱས་རྣམ་པར་གཟིགས་ཞེས་བྱ་བའི་བར་དུ་སྟེ། སངས་རྒྱས་བཅོམ་ལྡན་འདས་དེའི་  
གསུང་རབ་ལ་སྤུན་གཉིས་ཤིག་རབ་ཏུ་བྱུང་བར་གྱུར་ཏེ། གནས་འཇོག་དང། བྷ་ར་དཧྭ་ཛ་ཞེས་བྱའོ། །དེ་ནས་གནས་འཇོག་གིས་བརྩོན་པ་དང། འབད་པ་དང། བརྩལ་བ་བྱས་པས་ཉོན་མོངས་  
པ་ཐམས་ཅད་སྤངས་ཏེ། དགྲ་བཅོམ་པ་ཉིད་མངོན་སུམ་དུ་བྱས་སོ་།བྷ་ར་དཧྭ་ཛས་ཀྱང་བཀླགས་ཤིང་བསྟན་པས་སྡེ་སྣོད་གསུམ་ལ་བྱང་བར་གྱུར་ཏོ། །སྡེ་སྣོད་གསུམ་གྱི་ཆོས་ཀྱི་གཏམ་  
ལ་རིག་པ་དང། གྲོལ་བའི་སྤོབས་པ་དང་ལྡན་པར་གྱུར་ཏོ། །དེས་ཇི་ཙམ་ན་ཁྱིམ་བདག་ཅིག་ལ་བསྐུལ་ནས། དེས་དེའི་ཆེད་དུ་གཙུག་ལག་ཁང་ཡོ་བྱད་ཐམས་ཅད་དང་ལྡན་པ་ཞིག་རྩིག་  
ཏུ་བཅུག་གོ་དེ་ནས་དེས་ཕུ་པོ་གནས་འཇོག་ལ་སྤྲིང་བ། ལྷན་ཅིག་འཁོད་ཀྱི། ཤོག་ཅིག་དེས་ཐོས་ནས་འོངས་སོ། །དེ་ནས་ཁྱིམ་བདག་དེས་སྤྱོད་ལམ་ཞི་བ། ལུས་མཛེས་པ། སེམས་དང་  
བ་དེ་མཐོང་ངོ། །མཐོང་ནས་མངོན་པར་དད་པར་གྱུར་ཏེ། དེ་ནས་དད་པ་སྐྱེས་ནས། ཁ་ཟས་བསོད་པས་ཚིམ་པར་བྱས་ཏེ། ཆེན་པོ་ལ་འོས་པའི་རས་ཟུང་གཅིག་བསྐོན་ཏོ། །དེ་ནས་བྷ་ར་དཧྭ་ཛ་ཕྲག་  
  
  
འདིའི་ཐམས་ཅད་ལ་སྔོན་དུ་འགྲོ་བ་ཡིན་ན། བདག་ལ་ནི། འདིས་ལན་འགའ་ཡང་རས་མ་བྱིན། འདི་ནི། འོངས་ནས་རིང་པོ་མ་ལོན་པ་ཁོ་ནར་རས་ཟུང་བསྐོན་ནོ། །སྙམ་  
ནས། དེ་ཕུ་བོ་གནས་འཇོག་ལ་ཉེས་པའི་གླགས་ཚོལ་བར་གྱུར་ཏོ་།དེས་དེ་ཚོར་ནས་བསམ་པ། འདི་ནི། ཕྲག་དོག་གི་རང་བཞིན་ཅན་ཡིན་པས། གལ་ཏེ་འདི་ལ་བདག་གིས་རས་ཟུང་འདི་  
མ་བྱིན་པར་གྱུར་ན། ལྷག་པར་ཡང་མི་དགའ་བ་མྱོང་བར་འགྱུར་རོ་།སྙམ་ནས། དེ་ནས་དེ་ལ་བྱིན་ན། འོན་ཀྱང་དེ་ཉེས་པའི་གླགས་ཚོལ་བ་ལྷུར་ལེན་ཅིང་འདུག་གོ་ཁྱིམ་བདག་དེའི་མངག་  
གཞུག་མ་བུ་མོ་ཞིག་གཙུག་ལག་ཁང་དེར་སོང་ཞིང་བྱི་དོར་གྱི་ལས་བྱེད་དོ། །བྷ་ར་དཧྭ་ཛས་དེ་ལ་སྨྲས་པ། བུ་མོ། ཁོ་བོས་རས་ཟུང་འདི་ཁྱོད་ལ་སྦྱིན་གྱི། ཁྱོད་ཀྱིས་ཁོ་བོའི་ཚིག་བཞིན་བྱོས་ཤིག་  
དེས་སྨྲས་པ། འཕགས་པ། བདག་གིས་ཅི་ཞིག་བགྱི། ཁྱོད་ཁོ་བོའི་རས་ཟུང་འདི་གྱོན་ལ་ཁྱིམ་གྱི་བྱི་དོར་གྱི་ལས་བྱོས་ཤིག་གལ་ཏེ་ཁྱིམ་བདག་གིས་ཁྱོད་ཀྱི་རས་ཟུང་འདི་ག་ལས་འོངས་  
ཞེས་འདྲི་བ་དང། འཕགས་པ་གནས་འཇོག་གིས་བདག་ལ་སྩལ་ཏོ་།ཞེས་སྨྲོས་ཤིག་གལ་ཏེ་ཅིའི་ཕྱིར་འདྲི་བ་དང། དཔོན་པོ། སྐྱེས་པ་རྣམས་ཀྱིས་བུད་མེད་རྣམས་ལ་ཅིའི་སླད་དུ་སྩོལ་བ་  
དེ་ཡང་འྡྲིའམ་ཞེས་སྨྲེས་ཤིག་དེ་ནས་དེས་ཇི་སྐད་བསྒོ་བ་བཞིན་དུ་ཐམས་ཅད་བྱས་པ་དང། དེ་ནས་ཁྱིམ་བདག་དེས་གནས་འཇོག་ལ་མ་དད་པ་བསྐྱེད་པ་དང། བདག་ཉིད་ཆེན་པོ་དེ་དག་ནི་  
  
  
༄༅། །བཀུར་སྟི་མ་ཡིན་པས་སྐྲག་པས་ཏེ་ལངས་ཏེ་སོང་ངོ་།དགེ་སློང་དག་ཇི་སྙམ་དུ་སེམས། །དེའི་ཚེ་དེའི་དུས་ཀྱི་བྷ་ར་དཧྭ་ཛ་གང་ཡིན་པ་དེ་ནི། ང་ཉིད་ཡིན་ཏེ། ངས་དེ་ན་དགྲ་  
བཅོམ་པ་ལ་ཡང་དག་པ་མ་ཡིན་པས་སྐུར་པ་བཏབ་པ་གང་ཡིན་པ་དེའི་ལས་ཀྱི་རྣམ་པར་སྨིན་པས་ལོ་མང་པོ་དང་ཞེས་བྱ་བ་ནས་སེམས་ཅན་དམྱལ་བ་རྣམས་སུ་བཙོས་སོ། །ཞེས་བྱ་བའི་  
བར་གོང་མ་བཞིན་དུའོ། །ད་ལྟར་ང་མངོན་པར་རྫོགས་པར་བྱང་ཆུབ་པ་ན་ཡང་ཀུན་ཏུ་རྒྱུ་མོ་མཛེས་མས་ཡང་དག་པ་མ་ཡིན་པས་སྐུར་པ་བཏབ་བོ། །བཙུན་པ། བཅོམ་ལྡན་འདས་ཀྱིས་འཕྲིན་  
ལས་ཅི་ཞིག་མཛད་ན། འཕྲིན་ལས་དེའི་རྣམ་པར་སྨིན་པས། བྲམ་ཟེའི་བུ་མོ་རྩྭ་མེས་ཡང་དག་པ་མ་ལགས་པས་སྐུར་བ་བཏབ་ལགས་བཅོམ་ལྡན་འདས་ཀྱིས་བཀའ་སྩལ་པ། དགེ་སློང་  
དག་དེ་བཞིན་གཤེགས་པ་ཉིད་ཀྱིས་སྔོན་གྱི་ཚེ་རབས་གཞན་རྣམས་སུ་ལས་རྣམས་བྱས་ཤིང་བསགས་པ། ཐུན་མོང་དང་ཐུན་མོང་མ་ཡིན་པ། ཚོགས་རྙེད་པ་ཞེས་བྱ་བ་ནས། འབྲས་བུ་  
དག་ཏུ་འགྱུར་བ་ཉིད། །ཅེས་བྱ་བའི་བར་གོང་མ་བཞིན་ནེ། །ཐུན་མོང་གང་ཞེ་ན། དགེ་སློང་དག་སྔོན་བྱུང་བ། ཝཱ་ར་ཎཱ་སི་ན་བྲམ་ཟེ་རིག་བྱེད་དང། རིག་བྱེད་ཀྱི་ཡན་ལག་གི་ཕ་རོལ་ཏུ་ཕྱིན་  
པ་ཞིག་བྲམ་ཟེའི་ཁྱེའུ་ལྔ་བརྒྱ་ལ་བྲམ་ཟེ་རྣམས་ཀྱི་གསང་ཚིག་སྟེན་ཏེ། དེ་ཝཱ་ར་ཎཱ་སི་ན་གནས་པའི་སྐྱེ་བོའི་ཚོགས་ཀྱིས་ལྷག་པར་བཀུར་སྟི་བྱས། བླ་མར་བྱས། རྗེད་ཅིང་མཆོད་དེ་དགྲ་  
  
  
།ཇི་ཙམ་ན་དྲང་སྲོང་མངོན་པར་ཤེས་པ་ལྔ་དང་ལྡན་པ་ཞིག་ལྗོངས་རྒྱུ་ཞིང་སོང་བ་ལས་ཝཱ་ར་ཎཱ་སིར་ཕྱིན་པ་དང། ཝཱ་ར་ཎཱ་སི་ན་གནས་པའི་སྐྱེ་བོའི་ཚོགས་ཀྱིས་ལུས་མཛེས་པ་  
ང༑ སེམས་དང་བ་མཐོང་ངོ། །མཐོང་ནས་ཀྱང་སྐྱེ་བོའི་ཚོགས་ཐམས་ཅད་མངོན་པར་དད་པར་གྱུར་ཏེ། གང་གི་སྦྱིན་པའམ། བྱ་བའམ། འཇིག་རྟེན་ཕ་རོལ་གྱི་ཆེད་ཡོད་པ་གང་ཡིན་པ་དེ། དེ་ལ་བྱེད་  
དེ༑ ༑དེ་ནས་བྲམ་ཟེ་དེའི་རྙེད་པ་དང། བཀུར་སྟི་ནུབ་པར་གྱུར་ནས་དྲང་སྲོང་དེ་ལ་ཕྲག་དོག་སྐྱེས་ནས་ཕྲག་དོག་ལ་མངོན་པར་ཞེན་པའི་བློས། བྲམ་ཟེའི་ཁྱེའུ་རྣམས་ལ་སྨྲས་པ། བྲམ་ཟེའི་ཁྱེའུ་དག་  
འདི་ནི༑ དྲང་སྲོང་མ་ཡིན་ཏེ། འོན་ཀྱང་འདི་ནི། འདོད་པ་ལ་ལོངས་སྤྱོད་པ་ཡིན་ནོ། །དེ་རྣམས་ཀྱིས་སྨྲས་པ། མཁན་པོ། །དེ་དེ་བཞིན་ཏེ། འདི་ནི། འདོད་པ་ལ་ལོངས་སྤྱོད་པ་ལགས་ཀྱི། འདི་ནི་  
དྲང་སྲོང་མ་ལགས་སོ། །དེ་ནས་དེ་རྣམས་ཀྱིས་ལམ་པོ་ཆེ་དང་ཚོང་འདུས་དང། བཞི་མདོ་དང། སུམ་མདོ་རྣམས་སུ་བྲམ་ཟེ་དང་ཁྱིམ་བདག་གི་ཁྱིམ་རྣམས་སུ་སྨྲས་པ། འདི་ནི། དྲང་སྲོང་  
མ་ཡིན་ཏེ། འོན་ཀྱང་འདོད་པ་ལ་ལོངས་སྤྱོད་པ་ཡིན་ནོ། །སྐྱེ་བོའི་ཚོགས་ཆེན་པོས་ཐོས་ནས། མ་དད་པ་བསྐྱེད་པ་དང། དེ་བཀུར་སྟི་མ་ཡིན་པས་སྐྲག་ནས་ཝཱ་ར་ཎཱ་སིར་སོང་ངོ། །དགེ་སློང་དག་  
ཇི་སྙམ་དུ་སེམས། དེའི་ཚེ་དེའི་དུས་ཀྱི་བྲམ་ཟེ་གང་ཡིན་པ་དེ་ནི། ང་ཉིད་ཡིན་ནོ། །བྲམ་ཟེའི་ཁྱེའུ་ལྔ་བརྒྱ་པོ་གང་ཡིན་པ་དེ་ནི། དགེ་སློང་ལྔ་བརྒྱ་པོ་འདི་དག་ཉིད་ཡིན་ནོ། །ངས་དྲང་སྲོང་ལ་ཡང་  
  
  
༄༅། །དག་པ་མ་ཡིན་པས་སྐུར་པ་བཏབ་པ་གང་ཡིན་པ་དེའི་ལས་ཀྱི་རྣམ་པར་སྨིན་པས་ཞེས་བྱ་བ་ནས་སེམས་ཅན་དམྱལ་བ་རྣམས་སུ་བཅོས་སོ། །ཞེས་བྱ་བའི་བར་གོང་མ་བཞིན་  
ནོ༑ ༑ལས་ཀྱི་ལྷག་མ་དེ་ཁོ་ནས་ད་ལྟར་མངོན་པར་རྫོགས་པར་བྱང་ཆུབ་ན་ཡང་དགེ་སློང་ལྔ་བརྒྱ་དང་ཐབས་ཅིག་ལ་བྲམ་ཟེའི་བུ་མོ་རྩ་མིས་ཡང་དག་པ་མ་ཡིན་པས་སྐུར་བ་བཏབ་སྟེ། དེ་ནི་  
ཐུན་མོང་ཞེས་བྱའོ།། །།སརྦ་མངྒ་ལཾ།།  
