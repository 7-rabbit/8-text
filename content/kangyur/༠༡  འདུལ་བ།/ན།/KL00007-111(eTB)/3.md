  
༄༅། །བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་བ་ལ་གཏད་དེ་གཞན་དུ་མཆིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་  
འདུན་གྱི་མལ་སྟན་བཏིང་བ་མ་བརྟུལ་ཅིང་དགེ་སློང་མཆིས་བཞིན་དུ་མ་གཏད་པར་ཉེ་འཁོར་འདས་ཀྱང་ནོངས་པར་མི་འགྱུར་བ་མཆིས་སམ་ཨུ་པ་ལི། ཡོད་དེ། དེ་ནི། འདི་ལྟར་  
དགེ་སློང་དེས་ཀྱང་མལ་སྟན་དེ་ཡལ་བར་མ་བོར་བར་སོང་བ་དང་གཙུག་ལག་ཁང་དེར་བར་ཆད་བརྒྱད་ལས་གང་ཡང་རུང་བའི་བར་ཆད་གཅིག་བྱུང་བར་གྱུར་པའོ། །མདོར་ན། སྨྱོན་  
པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །བཙུན་པ། དགེ་སློང་གིས་དགེ་འདུན་གྱི་མལ་སྟན་  
བཏིང་བ་མ་བརྟུལ་བར་དགེ་སློང་སྨྱོན་པ་ཞིག་ལ་གཏད་དེ་གཞན་དུ་མཆིས་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། །གླེན་  
པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། འགྲོ་བ་གཞན་དུ་གནས་པ་རྣམས་ལ་གཏད་དེ་གཞན་དུ་མཆིས་ན། ཅིར་འགྱུར་  
ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་ལ་གཏད་དེ་གཞན་དུ་མཆིས་ན། ཅིར་འགྱུར། ཉེས་བྱས་སོ། །དགེ་སློང་མ་དང་དགེ་ཚུལ་མ་དང། དགེ་ཚུལ་ཕ་ལ་གཏད་དེ་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་གཏད་དེ་གཞན་དུ་མཆིས་ན། ཅིར་  
འགྱུར༑ ཉེས་བྱས་སོ། །བཙུན་པ། བསླབ་པ་སྩལ་བས་དགེ་འདུན་གྱི་མལ་སྟན་བཏིང་བ་དགེ་སློང་མཆིས་བཞིན་དུ་མ་གཏད་པར་གཞན་དུ་མཆིས་ན། ཅིར་འགྱུར། ལྟུང་བའོ། །  
དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཉེས་བྱས་སོ། །མལ་སྟན་ལ་ཇི་ལྟ་བ་དེ་བཞིན་དུ་གདིང་བ་ལ་ཡང་རྒྱས་པར་བྱའོ། །ཚད་བདེ་བར་གཤེགས་པའི་སོར་  
བརྒྱད་ལས་ཆུང་ངམ་ལྷག་པ་ནི། མི་རུང་བས་ན། མ་གཏོགས་སོ་།མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་སེམས་  
འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་  
ཞུས་པ༑ བཙུན་པ། བཅོམ་ལྡན་འདས་ཀྱིས་དགེ་སློང་གང་གིས་འཚལ་བཞིན་དུ་དགེ་འདུན་གྱི་གཙུག་ལག་ཁང་ནས་དགེ་སློང་ཞིག་བསྐྲད་དམ་སྐྲོད་དུ་སྩལ་ན། ལྟུང་བར་འགྱུར་རོ། །  
ཞེས་གསུངས་ན། བཙུན་པ། དགེ་སློང་གིས་འཕྲིན་གྱིས་བསྐྲད་ན་ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་  
  
  
༄༅། །ཏུ་བརྒྱུད་པ་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་སྨྱོན་པ་ཞིག་བསྐྲད་དམ། སྐྲོད་དུ་སྩལ་ན། ཅིར་འགྱུར། ཉེས་བྱས་  
སོ༑ ༑དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང་གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་  
པར་ཞུགས་པ་དང། འགྲོ་བ་གཞན་དུ་གནས་པ་རྣམས་བསྐྲད་དམ་སྐྲོད་དུ་སྩལ་ན། ཅིར་འགྱུར། ཉེས་བྱས་སོ།། །།འདུལ་བ་གཞུང་དམ་པ་བམ་པོ་  
བདུན་པ། མདོར་ན། མཚན་དང་བཞི་པ་བདུན་པ་དང། །དེ་བཞིན་ཁྱིམ་པ་ལ་སོགས་རྣམས། །དགེ་འདུན་ཐ་མར་གྱུར་བའོ། །བཙུན་པ་དགེ་སློང་གིས་དགེ་འདུན་གྱི་  
གཙུག་ལག་ཁང་ནས་དགེ་སློང་ཞིག་བསྐྲད་དམ། སྐྲོད་དུ་སྩལ་ན་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་མས་དགེ་  
འདུན་གྱི་གཙུག་ལག་ཁང་ནས་དགེ་སློང་མ་བསྐྲད་དམ། སྐྲོད་དུ་སྩལ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བསྐྲད་དམ། སྐྲོད་དུ་སྩལ་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་  
  
  
ཉེས་བྱས་སུ་འགྱུར་རོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན་  
ཉེས་བྱས་སུ་འགྱུར་རོ། །བཙུན་པ། བསྙེན་པར་མ་རྫོགས་པ་ན་དགེ་སློང་ཞིག་བསྐྲད་པར་བཤམས་ནས་བསྙེན་པར་མ་རྫོགས་པ་ན་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་  
བཤམས་ལ་བསྙེན་པར་རྫོགས་ཀར་བསྐྲད་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཏེ་བསྐྲད་ན། ཅིར་འགྱུར། ཉེས་བྱས་སོ། །བསྙེན་པར་  
རྫོགས་ཀར་བཤམས་ལ་བསྙེན་པར་རྫོགས་ཀར་བསྐྲད་ན། ཅིར་འགྱུར་ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཏེ་བསྐྲད་ན། ཅིར་འགྱུར། ཉེས་བྱས་སོ། །  
བསྙེན་པར་རྫོགས་ནས་བཤམས་ལ་བསྙེན་པར་རྫོགས་པ་ན་བསྐྲད་ན། ཅིར་འགྱུར། ལྟུང་བའོ། །བསྙེན་པར་རྫོགས་ནས་བཤམས་ལ་བསྙེན་པར་མ་རྫོགས་པ་ན་བསྐྲད་ན། ཅིར་འགྱུར། ཉེས་  
བྱས་སོ། །བཙུན་པ། དགེ་སློང་གིས་ཁྱིམ་པ་ཞིག་བསྐྲད་དམ། སྐྲོད་དུ་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང་  
མ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། སྔར་ཉེས་པ་བྱུང་བར་  
  
  
༄༅། །བ་དང། སྔར་འཁྲུགས་པ་རྣམས་བསྐྲད་དམ། སྐྲོད་དུ་བཅུག་ན། ཐམས་ཅད་ཀྱང་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་དགེ་འདུན་གྱི་  
དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་བ་རྣམས་བསྐྲད་དམ། སྐྲོད་དུ་སྩལ་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་ཞིག་མངོན་  
སུམ་དུ་ཁྱིམ་པ་ཞིག་སྐྲོད་དུ་སྩལ་ན། ཅིར་འགྱུར། ལྟུང་བའོ་།དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དེ་  
བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། སོ་སོར་གནས་པ་དང། མི་གནས་པ་དང། སྔར་འཁྲུགས་  
པ་དང། སྔར་ཉེས་པ་བྱུང་བ་དང། ཉེ་བར་ཕྱོགས་པ་དང་བསླབ་པ་སྩལ་བ་དང། དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕས་སྐྲོད་དུ་སྩལ་ན། ཅིར་འགྱུར་  
ལྟུང་བའོ། །བཙུན་པ། དགེ་སློང་མ་ཞིག་གིས་དགེ་སློང་མ་བསྐྲད་དམ། སྐྲོད་དུ་སྩལ་ན། ཅིར་འགྱུར། ལྟུང་བའོ། །བཙུན་པ། དགེ་སློང་མས་དགེ་སློབ་མ་དང། དགེ་ཚུལ་མ་དང། དགེ་  
ཚུལ་ཕ་རྣམས་བསྐྲད་དམ། སྐྲོད་དུ་སྩལ་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་བས་དགེ་སློང་མ་ཞིག་བསྐྲད་དམ། སྐྲོད་དུ་སྩལ་ན། ཅིར་འགྱུར། ལྟུང་བའོ། །  
  
  
དགེ་ཚུལ་མ་དང། དགེ་ཚུལ་ཕ་རྣམས་ལ་ཉེས་བྱས་སོ། །མདོར་ན། སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་  
ཞུགས་འགྲོ་བ་ཐ་མ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གིས་སྔ་ན་མཆིས་པའི་དགེ་སློང་ལ་  
སླད་ཀྱིས་མཆིས་ཏེ་ཤིན་ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིད་ན། ལྟུང་བའོ། །ཞེས་གསུངས་ན། བཙུན་པ། དགེ་སློང་གིས་དགེ་སློང་སྨྱོན་པ་ཞིག་ལ་ཤིན་ཏུ་གནོད་པར་  
བགྱིད་ཅིང་མཆིས་སམ། ཉལ་བར་བགྱིད་ན། ཅིར་འགྱུར། ཉེས་བྱས་སོ་།དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང་  
གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་རྣམས་ལ་ཤིན་ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིད་ན་  
ཅིར་འགྱུར། ཉེས་བྱས་སོ། །མདོར་ན། གང་ཟག་གི་དང་དགེ་འདུན་གྱི་།དེ་བཞིན་མཚན་དང་བཞི་པ་དང། །ཁྱིམ་པ་དག་ལ་སོགས་པ་རྣམས། །མི་རུང་བ་ནི་ཐ་མར་གྱུར། །བཙུན་པ། དགེ་སློང་  
གིས་གང་ཟག་གི་གཙུག་ལག་ཁང་ན་སྔ་ན་མཆིས་པའི་དགེ་སློང་རྣམས་ལ་ཤིན་ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིས་ན། ཅིར་འགྱུར། ཉེས་བྱས་སོ། །བཙུན་པ། དགེ་  
  
  
༄༅། །སློང་གིས་དགེ་འདུན་གྱི་གཙུག་ལག་ཁང་མ་གཏོགས་པར་དེ་ལས་གཞན་པའི་གནས་ན་སྔ་ན་མཆིས་པའི་དགེ་སློང་རྣམས་ལ་ཤིན་ཏུ་གནོད་པར་བགྱིད་ཅིང་  
མཆིས་སམ། ཉལ་བར་བགྱིད་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་རྣམས་ལ་ཤིན་ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིད་པ་ན། མཚན་འཕོས་ཏེ་དགེ་སློང་  
མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་མཆིས་སམ། ཉལ་བར་བགྱིད་ན། ཅིར་འགྱུར། ཉེས་  
བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཉེས་བྱས་སོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཉེས་བྱས་སོ། །བསྙེན་པར་  
རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་ཤིན་ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིད་ན། ཅིར་འགྱུར། ལྟུང་བའོ་།བཙུན་པ། དགེ་སློང་གིས་ཁྱིམ་པ་ལ་ཤིན་  
ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིད་ན། ཅིར་འགྱུར་ཉེས་བྱས་སོ། །དེ་བཞིན་དུ་ཟ་མ་དང། མ་ནིང་དང། སྔར་ཉེས་པ་བྱུང་བ་རྣམས་ལ་ཤིན་ཏུ་གནོད་  
པར་བགྱིད་ཅིང་མཆིས་སམ། ཉལ་བར་བྱེད་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་  
  
  
ཉལ་བར་བགྱིད་ན། ཅིར་འགྱུར། ཐམས་ཅད་ལྟུང་བར་འགྱུར་རོ་།བཙུན་པ། དགེ་སློང་གིས་དགེ་འདུན་གྱི་གཙུག་ལག་  
ཁང་ན་སྔ་མ་མཆིས་པའི་དགེ་སློང་རྣམས་ལ་ཤིན་ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིད་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། མི་རུང་བའི་མལ་སྟན་  
ཡིན་ཏེ། གང་དགེ་སློང་རྣམས་ཀྱིས་སྤྱད་དུ་མི་རུང་བའོ། །བཙུན་པ། དགེ་སློང་གིས་དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཤིན་ཏུ་གནོད་པར་བགྱིད་  
ཅིང་མཆིས་སམ། ཉལ་བར་བགྱིད་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་མས་དགེ་སློང་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཤིན་ཏུ་གནོད་པར་  
བགྱིད་ཅིང་མཆིས་སམ། ཉལ་བར་བགྱིད་ན། ཅིར་འགྱུར། ཉེས་བྱས་སོ་།བཙུན་པ། བསླབ་པ་སྩལ་པས་སྔ་ན་མཆིས་པའི་དགེ་སློང་རྣམས་ལ་ཤིན་ཏུ་གནོད་པར་བགྱིད་ཅིང་  
མཆིས་སམ། ཉལ་བར་བགྱིད་ན། ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ནི། ཉེས་བྱས་སོ་།མདོར་ན། གང་ཟག་གི་དང་དགེ་འདུན་གྱི། །དེ་  
བཞིན་མཚན་དང་བཞི་བ་དང། །མི་རུང་བ་དང་དེ་བཞིན་བདུན་།ནམ་མཁའ་གཡོགས་པ་ཐ་མ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ་  
  
  
༄༅། །བཅོམ་ལྡན་འདས་ཀྱིས་ཡང་དགེ་སློང་གང་དགེ་འདུན་གྱི་གཙུག་ལག་ཁང་གི་སྟེང་དུ་ཁང་བུ་བརྩེགས་པའི་ནང་དུ་ཁྲིའམ། ཁྲིའུ་ཡང་རུང། རྐང་པ་གཟེར་བུ་མ་མཆིས་པར་  
འཚལ་བཞིན་དུ་མཆིས་སམ། ཉལ་བར་བགྱིད་ན། ལྟུང་བའོ། །ཞེས་གསུངས་ན། བཙུན་པ། དགེ་སློང་གིས་གང་ཟག་གི་གཙུག་ལག་ཁང་གི་སྟེང་དུ་ཁང་བུ་བརྩེགས་པའི་ཁྲིའམ། ཁྲིའུ་ཡང་  
རུང། གཟེར་བུ་མ་མཆིས་པ་ལ་མཆིས་སམ། ཉལ་བར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་གཙུག་ལག་ཁང་མ་གཏོགས་པར་དེ་ལས་གཞན་  
པའི་གནས་ཀྱི་སྟེང་དུ་ཁང་བུ་བརྩེགས་པའི་ནང་དུ་གཟེར་བུ་མ་མཆིས་པའི་ཁྲིའམ། ཁྲིའུ་སྟེང་དུ་མཆིས་སམ། ཉལ་བར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
སྟེང་གི་ཡང་ཐོག་གི་ཁང་བུར་ཤིན་ཏུ་གནོད་པར་བགྱིད་ཅིང་མཆིས་སམ། ཉལ་བར་བགྱིད་པ་ན། མཚན་འཕོས་ཏེ་དགེ་སློང་མར་གྱུར་ན་ཅིར་འགྱུར། ལྟུང་བའོ། །བཙུན་པ། དགེ་སློང་གིས་  
སྟེང་གི་ཡང་ཐོག་གི་ཁང་བུ་ལ་ཡང་ཐོག་ཏུ་འདུ་ཤེས་ཏེ་གཟེར་བུ་མ་མཆིས་པའི་ཁྲིའམ་ཁྲིའུ་སྟེང་དུ་ལྗིད་ཀྱིས་ཕབ་སྟེ་མཆིས་སམ། ཉལ་བར་བགྱིད་ན། ཅིར་འགྱུར། ལྟུང་བའོ། །ཡང་ཐོག་ལ་  
ཡང་ཐོག་མ་ཡིན་པར་འདུ་ཤེས་ན། ཉེས་པ་མེད་དོ། །ཡང་ཐོག་མ་ཡིན་པ་ལ་ཡང་ཐོག་ཡིན་པར་འདུ་ཤེས་ན། ཉེས་བྱས་སུ་འགྱུར་རོ་།ཡང་ཐོག་མ་ཡིན་པ་ལ་ཡང་ཐོག་མ་ཡིན་པར་འདུ་ཤེས་  
  
  
ཉེས་པ་མེད་དོ། །བཙུན་པ། དགེ་སློང་གིས་སྟེང་གི་ཡང་ཐོག་གི་ཁང་བུར་ཁྲིའམ་ཁྲིའུ་རྐང་པ་གཟེར་བུ་མ་མཆིས་པའི་སྟེང་དུ་ལྗིད་ཀྱིས་ཕབ་སྟེ་མཆིས་སམ། ཉལ་བར་བགྱིད་ཀྱང་ལྟུང་བར་མི་འགྱུར་བ་  
མཆིས་སམ། ཨུ་པ་ལི། ཡོད་དེ། མལ་སྟན་མི་རུང་བར་གྱུར་པ་གང་ལ་དགེ་སློང་རྣམས་ཀྱིས་སྤྱད་པར་མི་རུང་བའོ། །བཙུན་པ། བསྙེན་པར་མ་རྫོགས་པར་བཤམས་ལ་བསྙེན་པར་མ་རྫོགས་པར་  
མཆིས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཀར་མཆིས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་བཤམས་ལ་བསྙེན་  
པར་རྫོགས་པ་ན་ལྗིད་ཀྱིས་ཕབ་སྟེ་མཆིས་སམ། ཉལ་བར་བགྱིད་ན་ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཀར་ཤིན་ཏུ་ལྗིད་ཀྱིས་ཕབ་སྟེ་མཆིས་སམ་  
ཉལ་བར་བགྱིད་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཏེ་ལྗིད་ཀྱིས་ཕབ་སྟེ་མཆིས་སམ་ཉལ་བར་བགྱིད་ན། ཅིར་འགྱུར། ཉེས་བྱས་སོ། །བསྙེན་  
པར་རྫོགས་པ་ན་བཤམས་ལ་བསྙེན་པར་རྫོགས་ནས་ལྗིད་ཀྱིས་ཕབ་སྟེ་མཆིས་སམ། ཉལ་བར་བགྱིད་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་བཤམས་ལ་བསྙེན་པར་མ་རྫོགས་པ་ན་  
ལྗིད་ཀྱིས་ཕབ་སྟེ་མཆིས་སམ། ཉལ་བར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཁྲིའམ། ཁྲིའུ་རྐང་པ་གཟེར་བུ་མཆིས་པ་ལ་ལྗིད་ཀྱིས་ཕབ་སྟེ་མཆིས་སམ། ཉལ་བར་  
  
  
༄༅། །བགྱིད་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི་ཡོད་དེ། དེ་ནི། འདི་ལྟར་གཙུག་ལག་ཁང་གི་སྟེང་སྤང་ལེབ་ཀྱིས་གཡོགས་པ་དང་ས་གང་དུ་གྱུར་པ་ཡང་རུང་སྟེ་  
སྟེང་དུ་འདུག་གམ། ཉལ་བར་བྱེད་ན། ཉེས་པ་མེད་དོ། །བཙུན་པ་བསླབ་པ་སྩལ་པས་སྟེང་གི་ཡང་ཐོག་གི་ཁང་བུའི་ཁྲིའམ་ཁྲིའུ་རྐང་པ་གཟེར་བུ་མ་མཆིས་པ་ལ་ལྗིད་ཀྱིས་ཕབ་སྟེ་མཆིས་སམ་  
ཉལ་བར་བགྱིད་ན། ཅིར་འགྱུར། ལྟུང་བའོ། །དགེ་སློང་མས་ལྗིད་ཀྱིས་ཕབ་སྟེ་མཆིས་སམ། ཉལ་བར་བགྱིད་ན། ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་  
རྣམས་ལྗིད་ཀྱིས་ཕབ་སྟེ་མཆིས་སམ། ཉལ་བར་བགྱིད་ན། ཅིར་འགྱུར་ཉེས་བྱས་སོ། །སྲོག་ཆགས་དང་བཅས་པའི་ཆུས་རྩྭ་དང། ས་དང། བ་ལང་གི་ལྕི་བ་ལ་བཏབ་ན། ལྟུང་བའོ། །ཞེས་  
གསུངས་པ་ཡང་བསྟན་པ་བཞིན་རྒྱས་པར་བརྗོད་པར་བྱའོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག། །སྨྱོན་པ་སེམས་འཁྲུགས་ན་བ་དང། །འོན་  
པ་དང་ནི་འགྲོ་བ་རྣམས། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་གིས་གཙུག་ལག་ཁང་ཆེན་པོ་ཞིག་རྩིག་ན་འཇིམ་  
པ་དང་ཕ་གུར་སྤེལ་ཏེ་རིམ་པ་གཉིས་སམ། གསུམ་གྱི་བར་དུ་རྩིགས་ཤིག་དེ་ལས་ལྷག་པར་བརྩིགས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་གྱིས་རིམ་  
  
  
གསུམ་ལས་ལྷག་པར་བརྩིགས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་ཐམས་ཅད་ཉེས་  
བྱས་སུ་འགྱུར་རོ། །བཙུན་པ། དགེ་སློང་སྨྱོན་པས་རིམ་པ་གཉིས་སམ། གསུམ་ལས་ལྷག་པར་བརྩིགས་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་  
ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། འགྲོ་བ་གཞན་དུ་གནས་པ་རྣམས་རྩིག་ཏུ་སྩལ་ན། ཅིར་འགྱུར། ཐམས་ཅད་ཉེས་བྱས་སུ་འགྱུར་རོ། །མདོར་ན། ཆེན་  
པོ་གང་ཟག་རྡོ་བ་དང། །གཞན་གྱིས་བརྩམས་པའང་དེ་བཞིན་ཏེ་།མཚན་དང་བཞི་པ་དེ་བཞིན་དུ། །བསླབ་པ་བྱིན་དང་དགེ་སློང་མའོ། །བཙུན་པ། དགེ་སློང་གིས་གཙུག་ལག་ཁང་ཆེན་པོ་མ་  
གཏོགས་པར་དེ་ལས་གཞན་པ་དགེ་འདུན་གྱི་དངོས་པོ་ཞིག་བརྩིགས་ཏེ་རིམ་པ་གཉིས་སམ། གསུམ་ལས་ལྷག་པར་བརྩིགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གང་  
ཟག་གི་གཙུག་ལག་ཁང་ཞིག་རྩིག་པ་ལྷག་པར་བརྩིགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་གཙུག་ལག་ཁང་རྩིག་པའི་ཚེ་ན། རིམ་པ་གཉིས་སམ་  
གསུམ་ལས་ལྷག་པར་བརྩིགས་ཀྱང་ལྟུང་བར་མི་འགྱུར་བ་མཆིས་སམ་ཨུ་པ་ལི། ཡོད་དེ། དེ་ནི། འདི་ལྟར་གཙུག་ལག་ཁང་དེ་རྡོ་བ་འབའ་ཞིག་གིས་བརྩིགས་སམ། སྦྱིན་བདག་  
  
  
༄༅། །གིས་འདི་སྐད་དུ། སྦྱིན་པ་ཟིན་ན་བལྟའོ། །ཞེས་སྨྲས་ན། ཉེས་པ་མེད་དོ། །བཙུན་པ། དགེ་སློང་གིས་གཞན་གྱིས་རིམ་པ་གཉིས་སམ། གསུམ་བརྩིགས་སམ་  
གཞན་གྱིས་བརྩམས་པ་ལས་ལགས་པར་བགྱིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་འཇིམ་པ་དང་ཕ་གུར་སྤེལ་ཏེ་རིམ་པ་གཉིས་སམ། གསུམ་ལས་ལྷག་  
པར་བརྩམས་ཏེ་ལགས་པར་མ་བགྱིས་ན། ཅིར་འགྱུར། ཉེས་བྱས་སོ་།སེམས་འཁྲུགས་པར་གྱུར་པའམ། དུས་བྱས་པ་ཡང་དེ་བཞིན་ནོ་།བཙུན་པ། དགེ་སློང་གིས་འཇིམ་པ་དང་ཕ་གུར་  
སྤེལ་ཏེ་རིམ་པ་གཉིས་སམ། གསུམ་ལས་ལྷག་པར་བརྩིགས་པ་ན། མཚན་འཕོས་ཏེ་དགེ་སློང་མར་གྱུར་ནས་ལགས་པར་བགྱིས་ན། ཅིར་འགྱུར་ལྟུང་བའོ། །བཙུན་པ། དགེ་སློང་མས་  
འཇིམ་པ་དང་ཕ་གུར་སྤེལ་ཏེ་རིམ་པ་གཉིས་སམ། གསུམ་ལས་ལྷག་པར་བརྩིགས་པ་ན། མཚན་འཕོས་ཏེ་དགེ་སློང་ཕར་གྱུར་ནས་ལགས་པར་བགྱིས་ན། ཅིར་འགྱུར། ལྟུང་བའོ། །བཙུན་པ་  
དགེ་སློང་གིས་འཇིམ་པ་དང་ཕ་གུར་སྤེལ་ཏེ་རིམ་པ་གཉིས་སམ་གསུམ་ལས་ལྷག་པ་ལ་ལྷག་པར་འདུ་ཤེས་ཏེ་བརྩིགས་ན། ཅིར་འགྱུར། ལྟུང་བའོ། །ལྷག་པ་ལ་མ་ལྷག་པར་འདུ་ཤེས་ན། ཉེས་  
པ་མེད་དོ། །མ་ལྷག་པ་ལ་ལྷག་པར་འདུ་ཤེས་ན། ཉེས་བྱས་སོ། །མ་ལྷག་པ་ལ་མ་ལྷག་པར་འདུ་ཤེས་ན། ཉེས་པ་མེད་དོ། །བཙུན་པ་བསླབ་པ་སྩལ་པས་རིམ་པ་གཉིས་སམ། གསུམ་  
  
  
ཅིར་འགྱུར། ལྟུང་བའོ། །བཙུན་པ་དགེ་སློང་མས་རིམ་པ་གཉིས་སམ། གསུམ་ལས་ལྷག་པར་བརྩིགས་ན། ཅིར་འགྱུར། ལྟུང་བའོ། །དགེ་  
སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་  
སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་  
ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་དགེ་འདུན་གྱིས་མ་བསྐོས་པར་དགེ་སློང་མ་ལ་སྟོན་ན། ལྟུང་བའོ། །ཞེས་གསུངས་ན། བཙུན་པ། དགེ་སློང་གིས་  
དགེ་འདུན་གྱིས་མ་བསྐོས་པར་འཕྲིན་གྱིས་དགེ་སློང་མ་ལ་སྟོན་ན་ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་  
པ་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱིས་མ་བསྐོས་པར་དགེ་སློང་མ་སྨྱོན་མ་ཞིག་ལ་བསྟན་ན་ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་  
དང། ནད་ཀྱིས་གཟིར་བ་དང། གླེན་པ་དང། འོན་པ་དང། ལྐུགས་པ་དང། གཉིད་ལོག་པ་དང། ར་རོ་བ་དང། སྨྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་རྣམས་ལ་  
  
  
༄༅། །བསྟན་ན། ཐམས་ཅད་ཉེས་བྱས་སུ་འགྱུར་རོ། །མདོར་ན་ཚིག་དང་ལུས་དང་དབེན་པ་དང། །མཚན་དང་བཞི་པ་ལྔ་པ་དང། །བཏང་བ་དང་ནི་ཉེ་བར་སོང། །སློབ་པ་  
གཞན་དང་ལན་གཉིས་བསྐོས། །བཙུན་པ། དགེ་སློང་འཕགས་པས་འཕགས་པའི་སྐད་དུ་དགེ་སློང་མ་ལ་བསྟན་པ་དང། དགེ་སློང་མ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར་  
ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་དགེ་སློང་མ་ལ་བསྟན་པ་དང། དགེ་སློང་མ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་  
པས་འཕགས་པའི་སྐད་དུ་དགེ་སློང་མ་ལ་བསྟན་པ་དང། དགེ་སློང་མ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་དགེ་  
སློང་མ་ལ་བསྟན་པ་དང། དགེ་སློང་མ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་ཀྱི་དམིགས་པས་དགེ་སློང་མ་ལ་བསྟན་  
ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དབེན་པ་ལ་མི་དབེན་པར་འདུ་ཤེས་ཏེ་བསྟན་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་ལ་སྟོན་པ་ན་  
དེའི་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་ལ་སྟོན་པ་ན། དགེ་སློང་མ་དེའི་མཚན་འཕོས་ཏེ་དགེ་སློང་དུ་གྱུར་ན། ཅིར་  
  
  
ཉེས་བྱས་སོ། །བཙུན་པ། དགེ་སློང་གིས་བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་  
འདུ་ཤེས་ན། ཉེས་བྱས་སུ་འགྱུར་རོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ་།བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བསྟན་ན་  
ཅིར་འགྱུར། ལྟུང་བའོ། །བཙུན་པ། དགེ་སློང་གིས་དགེ་སློང་མ་མ་ནིང་དང། རྐུན་གནས་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་རྣམས་ལ་བསྟན་ན། ཅིར་འགྱུར་ཐམས་  
ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིད་མ་དང། ཉེ་བར་ཕྱོགས་པ་དང། བསླབ་པ་སྩལ་མ་རྣམས་ལ་བསྟན་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །དགེ་  
སློང་མ་དང། དགེ་ཚུལ་མ་རྣམས་ལ་བསྟན་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་མ་ལ་སྟོན་པར་བགྱིད་པ་དེས་བར་དུ་བཏང་བར་གྱུར་ན། ལན་གཉིས་སུ་བསྐོ་འཚལ་ལམ། ཨུ་པ་  
ལི། མི་དགོས་ཏེ། སྔར་སྡོམ་པ་བྱིན་པ་ཉིད་ཀྱིས་སྟོན་ཅིག་བཙུན་པ། རྗེས་སུ་མ་ཕྱོགས་པའི་དགེ་སློང་གིས་རྗེས་སུ་ཕྱོགས་པའི་དགེ་སློང་མ་ལ་བསྟན་ན། ཅིར་འགྱུར། ཉེས་བྱས་སོ། །བཙུན་པ་  
རྗེས་སུ་ཕྱོགས་པའི་དགེ་སློང་གིས་རྗེས་སུ་མ་ཕྱོགས་པའི་དགེ་སློང་མ་ལ་བསྟན་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་པ་ཞིག་སྔར་དགེ་སློང་མ་ལ་སྟོན་པར་བསྐོས་པ་ལས། །དེ་  
  
  
༄༅། །ནི། ནོངས་པ་ཚངས་ན། ལན་གཉིས་བསྐོ་འཚལ་ལམ། ཨུ་པ་ལི། མི་དགོས་ཏེ། སྔར་སྡོམ་པ་བྱིན་པ་ཉིད་ཀྱིས་སྟོན་ཅིག་བཙུན་པ། དགེ་སློང་མ་ལ་སྟོན་པའི་དགེ་  
སློང་གནས་གཞན་དུ་བསྐོས་པ་ལས། གནས་གཞན་དུ་མཆིས་ནས་སྟོན་ན། སྔར་སྟོན་པ་དེ་ཉིད་ཀྱིས་དགེ་སློང་མ་ལ་བསྟན་པར་བྒྱིའམ་བསྟན་པར་མི་བགྱི། ཨུ་པ་ལི། བསྟན་པར་བྱའོ། །  
བཙུན་པ། དགེ་སློང་མ་ལ་སྟོན་པ་སེམས་འཁྲུགས་པར་གྱུར་ནས་རང་གི་སེམས་སླར་རྙེད་ན། ལན་གཉིས་སུ་བསྐོ་འཚལ་ལམ། ཨུ་པ་ལི། མི་དགོས་སོ། །ཆོས་ལྔ་དང་ལྡན་པ་དགེ་སློང་མ་ལ་  
སྟོན་པར་བསྐོས་ན། བསྐོས་པ་ཞེས་བྒྱིའམ། མ་བསྐོས་པ་ཞེས་བགྱི་ཨུ་པ་ལི། བསྐོས་པ་ཞེས་བྱ་སྟེ། དགེ་འདུན་ཡང་འདས་པ་དང་བཅས་པར་མི་འགྱུར་རོ། །བཙུན་པ། དགེ་སློང་དགེ་  
འདུན་གྱིས་དགེ་སློང་མ་ལ་སྟོན་པར་བསྐོས་ཀྱང་ནོངས་པ་དང་བཅས་པར་འགྱུར་བ་མཆིས་སམ། ཨུ་པ་ལི། ཡོད་དེ། ཆོས་ལྔ་དང་མི་ལྡན་པར་གྱུར་པའོ། །བཙུན་པ། དགེ་སློང་དགེ་སློང་མ་ལ་  
སྟོན་པར་དགེ་འདུན་གྱིས་མ་བསྐོས་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། དགྲ་བཅོམ་པས་བསྟན་པའོ། །བཙུན་པ། བསླབ་པ་སྩལ་པ་ཞིག་དགེ་སློང་མ་ལ་སྟོན་པར་  
དགེ་འདུན་གྱིས་མ་བསྐོས་ན། ཅིར་འགྱུར། ལྟུང་བའོ། །བཙུན་པ། དགེ་ཚུལ་ཕ་ཞིག་དགེ་སློང་མ་ལ་སྟོན་ན། ཅིར་འགྱུར། ཉེས་བྱས་སོ་།མདོར་ན། འཕྲིན་པ་སྤྲིང་ཡིག་ལག་བརྡ་དང། །  
  
  
སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་  
ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་དགེ་འདུན་གྱིས་གདུགས་པས་ཀྱི་བར་དུ་དགེ་སློང་མ་ལ་སྟོན་པར་བསྐོས་པ་དང། དེ་ལས་འདས་པར་སྟོན་ན། ལྟུང་བར་  
འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་གྱིས་གདུགས་པས་པའི་དུས་ལས་འདས་པར་བསྟན་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་  
ཟེར་བ་དང། གཅིག་ནས་གཅིག་ཏུ་བརྒྱུད་པ་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མ་སྨྱོན་མ་ཞིག་ལ་གདུགས་པས་པའི་དུས་ལས་འདས་པར་བསྟན་ན། ཅིར་འགྱུར། ཉེས་  
བྱས་སོ། །དེ་བཞིན་དུ་སེམས་འཁྲུགས་མ་དང། ནད་ཀྱིས་གཟིར་མ་དང། གླེན་མ་དང། ལྐུགས་མ་དང། འོན་མ་དང། དམུས་ལོང་མ་དང། གཉིད་ལོག་མ་དང། ར་རོ་མ་དང། མྱོས་མ་དང། སྙོམས་  
ཞུགས་མ་དང། འགྲོ་བ་གཞན་དུ་གནས་མ་རྣམས་ལ་བསྟན་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། སྐད་དང་ལུས་དང་དབེན་ཕ་དང། །མཚན་དང་བཞི་བ་དེ་བཞིན་ཏེ། །མ་ནིང་མ་དང་བར་  
ཆད་དང། །དབྱར་ནི་ཐ་མར་གྱུར་པའོ། །བཙུན་པ། དགེ་སློང་འཕགས་པས་འཕགས་པའི་སྐད་དུ་གདུགས་བས་པའི་དུས་ལས་འདས་པར་དགེ་སློང་མ་ལ་བསྟན་པ་དང། དགེ་སློང་མ་དེས་ཀྱང་འཕགས་  
  
  
༄༅། །པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །འཕགས་པ་ཞིག་གིས་མཐའ་འཁོབ་པའི་སྐད་དུ་དགེ་སློང་མ་ལ་བསྟན་པ་དང། དགེ་སློང་མ་དེས་ཀྱང་མཐའ་འཁོབ་  
པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་དགེ་སློང་མ་ལ་བསྟན་པ་དང། དགེ་སློང་མ་དེས་ཀྱང་མཐའ་འཁོབ་པའི་སྐད་མ་འཚལ་ན་  
ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་གདུགས་བས་བའི་དུས་ལས་འདས་པར་དགེ་སློང་མ་ལ་བསྟན་པ་དང་དགེ་སློང་མ་དེས་ཀྱང་འཕགས་པའི་སྐད་མ་འཚལ་  
ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་ཀྱི་དམིགས་པས་གདུགས་པས་པའི་དུས་ལས་འདས་པར་དགེ་སློང་མ་ལ་བསྟན་ན། ཅིར་འགྱུར། ཉེས་བྱས་སོ། །བཙུན་པ། དགེ་  
སློང་གིས་དབེན་པ་ལ་མི་དབེན་པར་འདུ་ཤེས་ཏེ་གདུགས་བས་པའི་དུས་ལས་འདས་པར་དགེ་སློང་མ་ལ་བསྟན་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་གདུགས་པས་པའི་དུས་  
ལས་འདས་པར་དགེ་སློང་མ་ལ་སྟོན་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གདུགས་བས་པའི་དུས་ལས་འདས་པར་དགེ་སློང་མ་ལ་  
བསྟན་པ་ལས། དགེ་སློང་མ་དེ་ཡང་མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་  
  
  
ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སོ། །  
བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་གདུགས་པས་པའི་དུས་ལས་འདས་པར་  
དགེ་སློང་མ་ལ་བསྟན་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་གདུགས་བས་པ་ལ་གདུགས་བས་པར་འདུ་ཤེས་ཏེ་དགེ་སློང་མ་ལ་བསྟན་ན། ཅིར་འགྱུར། ལྟུང་བའོ། །ཉི་མ་མ་ནུབ་པ་ལ་ཉི་  
མ་མ་ནུབ་པར་འདུ་ཤེས་ཏེ་བསྟན་ན། ཅིར་འགྱུར། ཉེས་པ་མེད་དོ་།ཉི་མ་མ་ནུབ་པ་ལ་ནུབ་པར་འདུ་ཤེས་ཏེ་བསྟན་ན། ཉེས་བྱས་སོ་།ཉི་མ་མ་ནུབ་པ་ལ་ཉི་མ་མ་ནུབ་པར་འདུ་ཤེས་ཏེ་བསྟན་ན། ཉེས་  
པ་མེད་དོ། །བཙུན་པ། དགེ་སློང་གིས་དགེ་སློང་མ་མ་ནིང་དང་རྐུན་གནས་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་རྣམས་ལ་བསྟན་ན། ཅིར་  
འགྱུར། ཐམས་ཅད་ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང་བསླབ་པ་སྩལ་པ་རྣམས་ལ་གདུགས་བས་པའི་དུས་ལས་འདས་པར་  
བསྟན་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་གདུགས་བས་པའི་དུས་ལས་འདས་པར་དགེ་སློང་མ་ལ་བསྟན་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། དགེ་སློང་  
  
  
༄༅། །མ་དག་འོང་བ་ལས་བར་དུ་བར་ཆད་བརྒྱད་ལས་གང་ཡང་རུང་བ་ཞིག་བྱུང་བར་གྱུར་ན། ཉེས་པ་མེད་དོ། །བཙུན་པ། དགེ་སློང་གིས་གདུགས་བས་པའི་དུས་ལས་འདས་པར་  
དགེ་སློང་མ་ལ་བསྟན་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། དགེ་སློང་མའི་གནས་སུ་སོང་སྟེ་སྟོན་ན། ཉེས་པ་མེད་དོ། །མདོར་ན། སྐད་དང་ལུས་དང་དབེན་པ་དང། །མཚན་དང་  
བཞི་པ་དེ་བཞིན་དུ། །བདུན་པ་མ་ནིང་དེ་བཞིན་ཏེ། །བསླབ་པ་སྩལ་དང་དགེ་སློང་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་  
ཡང་དགེ་སློང་གང་དགེ་སློང་མ་ལ་འདི་སྐད་དུ་ཟས་ཅུང་ཟད་ཙམ་གྱི་ཕྱིར་ཚེ་དང་ལྡན་པ་དགེ་སློང་མ་ལ་སྟོན་ཏོ། །ཞེས་མཆི་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་འཕགས་པས་  
འཕགས་པའི་སྐད་དུ་དགེ་སློང་ལ་འདི་སྐད་དུ་ཟད་ཅུང་ཟད་ཙམ་གྱི་ཕྱིར་ཚེ་དང་ལྡན་པ་ཁྱོད་དགེ་སློང་མ་ལ་སྟོན་ཏོ། །ཞེས་སྨྲས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན་ཅིར་འགྱུར་  
ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་དགེ་སློང་ལ་དེ་སྐད་སྨྲས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་  
མཐའ་འཁོབ་པའི་སྐད་དུ་དགེ་སློང་ལ་དེ་སྐད་སྨྲས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར་ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་དགེ་སློང་  
  
  
ཚེ་དང་ལྡན་པ། ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ་།བཙུན་པ། དགེ་  
སློང་ལ་ལུས་ཀྱི་དམིགས་པས་འདི་ལྟར་ཚེ་དང་ལྡན་པ་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་གོ་བར་བགྱིས་ན་ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དབེན་པ་ལ་མི་དབེན་  
པར་འདུ་ཤེས་ནས་འདི་སྐད་དུ། ཚེ་དང་ལྡན་པ། ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་འདི་སྐད་དུ། ཚེ་དང་  
ལྡན་པ། ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་ཆོས་སྟོན་ཏོ། །ཞེས་སྨྲ་བ་ན། དེའི་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་ལ་  
འདི་སྐད་དུ། འཕགས་པ་ཁྱོད་ཀྱིས་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲ་བ་ན། དགེ་སློང་མ་དེ་ཡང་མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ་དགེ་  
སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ནས་འདི་སྐད་དུ། ཚེ་དང་ལྡན་པ། ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲས་ན། ཅིར་འགྱུར། ལྟུང་བའོ། །  
བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན་ཉེས་བྱས་སུ་འགྱུར་རོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ། །བསྙེན་པར་མ་རྫོགས་  
  
  
༄༅། །པ་ལ་བསྙེན་པར་མ་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ། །བཙུན་པ། བསྙེན་པར་མ་རྫོགས་པས་མཐོང་ནས་བསྙེན་པར་མ་རྫོགས་པས་འདི་སྐད་དུ། ཚེ་དང་  
ལྡན་པ། ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་མཐོང་ལ་བསྙེན་པར་རྫོགས་ཀར་དེ་སྐད་སྨྲས་ན། ཅིར་འགྱུར་  
ཉེས་བྱས་སོ། །བསྙེན་པར་མ་རྫོགས་པར་མཐོང་ལ་བསྙེན་པར་རྫོགས་ཏེ་དེ་སྐད་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་མཐོང་ལ་བསྙེན་པར་རྫོགས་ཀར་དེ་སྐད་སྨྲས་ན། ཅིར་  
འགྱུར། ཉེས་བྱས་སོ། །བསྙེན་པར་རྫོགས་པར་མཐོང་ལ་བསྙེན་པར་རྫོགས་ནས་དེ་སྐད་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་མཐོང་ལ་བསྙེན་པར་རྫོགས་པ་ན་དེ་སྐད་སྨྲས་  
ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་མཐོང་ལ་བསྙེན་པར་མ་རྫོགས་པ་ན་དེ་སྐད་སྨྲས་ན། ཅིར་འགྱུར། ཉེས་བྱས་སོ། །དགེ་སློང་གིས་ཟ་མ་དང། དགེ་སློང་མ་སུན་ཕྱུང་བ་ནས་  
སྔར་འཁྲུགས་པའི་བར་དུ་དེ་དག་ལ་འདི་སྐད་དུ། ཚེ་དང་ལྡན་པ། ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ་།ཞེས་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པ་རྣམས་ལ་དེ་སྐད་སྨྲས་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ། བསླབ་པ་སྩལ་པས་འདི་སྐད་དུ་  
  
  
ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲས་ན། ཅིར་འགྱུར། ལྟུང་བའོ་།བཙུན་པ། དགེ་སློང་མས་དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་  
འདི་སྐད་དུ། ཚེ་དང་ལྡན་པ། ཁྱོད་ཟས་ཅུང་ཟད་ཙམ་གྱི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲས་ན། ཅིར་འགྱུར། ཉེས་བྱས་སོ་།མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་  
ནས་གཅིག་སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །བཙུན་པ། དགེ་སློང་གིས་དགེ་སློང་ལ་འཕྲིན་གྱིས་འདི་སྐད་  
དུ༑ ཚེ་དང་ལྡན་པ། ཁྱོད་ཟས་ཅུང་ཟད་ཙམ་ཞིག་གི་ཕྱིར་དགེ་སློང་མ་ལ་སྟོན་ཏོ། །ཞེས་སྨྲས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་  
གཅིག་ཏུ་བརྒྱུད་པ་དང། སྨྱོན་པ་དང། སེམས་འཁྲུགས་པ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་  
གནས་པ་རྣམས་ལ་ཐམས་ཅད་ཉེས་བྱས་སུ་འགྱུར་རོ། །མདོར་ན། མི་རུང་བ་དང་བདུན་པ་དང། །དེ་བཞིན་མཚན་དང་བཞི་པ་དང་།གཞན་གྱིས་བརྩམས་དང་མ་ཟིན་དང། །ཆེ་བ་མཆོག་གི་ལྷག་དེ་བཞིན། །  
སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ་བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གིས་གཉེན་མ་ལགས་པའི་དགེ་སློང་མའི་གོས་བགྱིས་ན། ལྟུང་བར་འགྱུར་རོ།།  
  
  
༄༅། །ཞེས་གསུངས་ན། བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མའི་གོས་བགྱིས་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། དེ་ནི། འདི་  
ལྟར་རྒྱུ་རུང་བར་གྱུར་ལ་སྤུན་མི་རུང་བ་དང། སྤུན་རུང་བར་གྱུར་ལ་རྒྱུ་མི་རུང་བར་གྱུར་པ་དང། གཉིས་ཀ་མི་རུང་བར་གྱུར་བ་སྟེ། མི་རུང་བ་ནི། རྔ་མོའི་བལ་དང། བ་ལང་གི་བལ་དང་རི་དྭགས་ཀྱི་  
བལ་དང། རའི་བལ་དང་འདྲེས་པ་དང། ཐགས་སུ་མ་བཏགས་པ་དང་གོས་དེ་འདྲ་བ་ཞིག་བགྱིད་དུ་སྩལ་ན། ཅིར་འགྱུར། ཉེས་བྱས་སོ་།བཙུན་པ། བསྙེན་པར་མ་རྫོགས་པས་གཉེན་མ་ལགས་  
པའི་དགེ་སློང་མའི་གོས་བགྱི་བར་བརྩམས་ནས་བསྙེན་པར་མ་རྫོགས་པར་ལགས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བརྩམས་ལ་བསྙེན་པར་རྫོགས་ཀར་ལགས་ན་  
ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བརྩམས་ལ་བསྙེན་པར་རྫོགས་པ་ན་ལགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བརྩམས་ལ་བསྙེན་པར་  
རྫོགས་ཀར་ལགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བརྩམས་ལ་བསྙེན་པར་རྫོགས་ཏེ་ལགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་བརྩམས་  
ལ་བསྙེན་པར་རྫོགས་པ་ན་ལགས་ན། ཅིར་འགྱུར། ལྟུང་བའོ་།བསྙེན་པར་རྫོགས་པ་ན་བརྩམས་ལ་བསྙེན་པར་མ་རྫོགས་པ་ན་ལགས་ན། ཅིར་འགྱུར། ཉེས་བྱས་སོ། །བཙུན་པ། དགེ་  
  
  
ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་གཉེན་མ་ལགས་པའི་དགེ་སློང་གིས་གོས་  
བགྱིད་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མའི་གོས་བགྱིད་པ་ན། དགེ་སློང་མ་དེ་ཡང་མཚན་འཕོས་ཏེ་དགེ་  
སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་གཉེན་མ་ལགས་པར་འདུ་ཤེས་ཏེ་གོས་བགྱིད་ན། ཅིར་འགྱུར། ལྟུང་བའོ། །གཉེན་མ་  
ལགས་པ་ལ་གཉེན་ལགས་པར་འདུ་ཤེས་ན། ཅིར་འགྱུར། ཉེས་པ་མེད་དོ་།བཙུན་པ། དགེ་སློང་གིས་གཉེན་ལ་གཉེན་མ་ལགས་པར་འདུ་ཤེས་ན་ཅིར་འགྱུར། ཉེས་བྱས་སོ། །གཉེན་ལ་གཉེན་  
དུ་འདུ་ཤེས་ཏེ་གོས་བགྱིད་ན། ཅིར་འགྱུར། ཉེས་པ་མེད་དོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་གོས་བགྱིད་ན་  
ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར་  
ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མའི་གོས་གཞན་བགྱིད་དུ་  
  
  
༄༅། །སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མའི་གོས་གཞན་གྱིས་བརྩམས་པ་ལགས་པར་བགྱིད་ན། ཅིར་འགྱུར་  
ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མའི་གོས་བགྱིད་པ་ལས་མ་ལགས་པར་བོར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་  
མ་ལགས་པའི་དགེ་སློང་མའི་གོས་ཚད་ལས་ཆུང་བ་ཞིག་བགྱིས་ནས་བྱིན་གྱིས་བརླབ་ཏུ་མི་རུང་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་  
མའི་གོས་ཚད་ལས་ལྷག་པར་བགྱིད་ན། བྱིན་གྱིས་བརླབ་ཏུ་མི་རུང་ན། ཅིར་འགྱུར། ཉེས་བྱས་སོ།། །།འདུལ་བ་གཞུང་དམ་པ། བམ་པོ་བརྒྱད་པ། མདོར་  
ན༑ སྨྱོན་པ་སེམས་འཁྲུགས་ན་བ་དང། །འོན་པ་དང་ནི་གླེན་པ་དང། །མ་ནིང་འགྲོ་བ་དེ་བཞིན་ཏེ། །བསླབ་པ་སྩལ་དང་དགེ་སློང་མའོ། །བཙུན་པ། དགེ་སློང་གིས་དགེ་སློང་མ་སྨྱོན་པའི་གོས་བགྱིས་  
ན༑ ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་མ་དང་ནད་ཀྱིས་གཟིར་མ་དང། ལྐུགས་མ་དང། འོན་མ་དང། དམུས་ལོང་མ་དང། མ་ནིང་མ་དང། རྐུན་གནས་མ་དང། མི་  
གནས་མ་དང། སོ་སོར་གནས་མ་དང། སྔར་འཁྲུགས་པ་དང། སྔར་ཉེས་བ་བྱུང་བ་དང། འགྲོ་བ་གཞན་དུ་གནས་པ་རྣམས་ཀྱི་གོས་བྱས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ་  
  
  
ཉེ་བར་ཕྱོགས་པ་དང། བསླབ་པ་སྩལ་བ་རྣམས་ཀྱིས་གོས་བགྱིས་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་གིས་དགེ་སློབ་མ་  
དང། དགེ་ཚུལ་མའི་གོས་བགྱིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་གཉེན་མ་ལགས་པའི་དགེ་སློང་དང། དགེ་ཚུལ་ཕ་རྣམས་ཀྱི་གོས་བགྱིས་ན། ཅིར་འགྱུར། ཉེས་བྱས་སོ། །  
བཙུན་པ། བསླབ་པ་སྩལ་པས་གཉེན་མ་ལགས་པའི་དགེ་སློང་མའི་གོས་བགྱིས་ན། ཅིར་འགྱུར། ལྟུང་བའོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་  
པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ་  
བཅོམ་ལྡན་འདས་ཀྱིས་ཡང་དགེ་སློང་གང་གཉེན་མ་ལགས་པའི་དགེ་སློང་མ་ལ་གོས་སྩལ་ན། ལྟུང་བར་འགྱུར་རོ། །ཞེས་གསུངས་ན་བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་  
འཕྲིན་གྱིས་གོས་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་རྣམས་དང། དེ་བཞིན་དུ་དགེ་སློང་མ་སྨྱོན་མ་ལ་གོས་  
བྱིན་པ་དང། སེམས་འཁྲུགས་མ་དང། ནད་ཀྱིས་གཟིར་མ་དང། ལྐུགས་མ་དང། འོན་པ་མ་དང། གཉིད་ལོག་མ་དང། ར་རོ་མ་དང། མྱོས་མ་དང། སྙོམས་པར་ཞུགས་མ་དང། དེ་བཞིན་དུ་འགྲོ་  
  
  
༄༅། །བ་གཞན་དུ་གནས་མ་རྣམས་ལ་གོས་བྱིན་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། མི་རུང་བ་དང་བཞི་པ་དང་།དེ་བཞིན་མཚན་དང་མཆོག་ལྷག་དེ་ལྟར་  
བདུན་པ་རིན་ཆེ་བ། །ཐུན་མོང་བ་དང་མ་ནིང་ངོ། །བཙུན་པ་དགེ་སློང་གིས་གཉེན་མ་ལགས་པའི་དགེ་སློང་མ་ལ་གོས་སྩལ་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་  
གོས་དེའི་རྒྱུ་རུང་བར་གྱུར་ལ་སྤུན་མི་རུང་བ་དང། སྤུན་རུང་བར་གྱུར་ལ་རྒྱུ་མི་རུང་བ་དང། གཉིས་ཀ་མི་རུང་བ་སྟེ། མི་རུང་བ་ནི། རྔ་མོའི་བལ་དང། བ་ལང་གི་བལ་དང། རའི་བལ་དང། རི་དྭགས་ཀྱི་  
བལ་དང་འདྲེས་པ་དང། ཐགས་སུ་མ་བཏགས་པའོ། །གོས་དེ་འདྲ་བ་ཞིག་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་བསྙེན་པར་རྫོགས་པ་ལ་བསྙེན་པར་རྫོགས་  
པར་འདུ་ཤེས་ཏེ་གོས་སྩལ་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་  
རྫོགས་པར་འདུ་ཤེས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་གཉེན་མ་  
ལགས་པའི་དགེ་སློང་མ་ལ་གཉེན་མ་ལགས་པར་འདུ་ཤེས་ཏེ་སྩལ་ན་ཅིར་འགྱུར། ལྟུང་བའོ། །གཉེན་མ་ལགས་པ་ལ་གཉེན་དུ་འདུ་ཤེས་ན་ཅིར་འགྱུར། ཉེས་པ་མེད་དོ། །གཉེན་ལ་གཉེན་  
  
  
ཅིར་འགྱུར། ཉེས་བྱས་སོ། །གཉེན་ལ་གཉེན་དུ་འདུ་ཤེས་ན། ཅིར་འགྱུར། ཉེས་པ་མེད་དོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་གོས་སྩལ་པ་ན་  
མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་མས་གཉེན་མ་ལགས་པའི་དགེ་སློང་ལ་གོས་སྩལ་པ་ན། མཚན་འཕོས་ཏེ་དགེ་སློང་བར་གྱུར་ན། ཅིར་འགྱུར་ཉེས་  
བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་གོས་སྩལ་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཁྲུ་གང་ལས་ཆུང་བར་གྱུར་པའི་གོས་དང། བདེ་བར་གཤེགས་  
པའི་ཆོས་གོས་ཀྱི་ཚད་དུ་གྱུར་པའོ། །བཙུན་པ། བསྙེན་པར་མ་རྫོགས་པ་ན་བསྔོས་ལ་བསྙེན་པར་མ་རྫོགས་པ་ན་སྩལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བསྔོས་ལ་བསྙེན་པར་རྫོགས་ཀར་  
སྩལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་བསྔོས་ལ་བསྙེན་པར་རྫོགས་ཏེ་སྩལ་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་ཀར་བསྔོས་ལ་བསྙེན་པར་རྫོགས་ཀར་སྩལ་ན་  
ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསྔོས་ལ་བསྙེན་པར་རྫོགས་ཏེ་སྩལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་བསྔོས་ལ་བསྙེན་པར་རྫོགས་པ་ན་སྩལ་ན། ཅིར་འགྱུར། ལྟུང་བའོ། །  
བསྙེན་པར་རྫོགས་པ་ན་བསྔོས་ལ་བསྙེན་པར་མ་རྫོགས་པར་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་གོས་རིན་པོ་ཆེ་ཞིག་སྩལ་ན། ཅིར་  
  
  
༄༅། །འགྱུར༑ ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་གོས་སྩལ་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། རིན་དུ་  
བཙོང་ལ་རིན་གྱིས་ཉོས་པའོ། །བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་གོས་ཐུན་མོང་བསྩལ་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་ཁྱིམ་པ་ཞིག་ལ་གོས་  
སྩལ་ན། ཅིར་འགྱུར། གལ་ཏེ་དགེ་སྦྱོང་གི་གོས་བྱིན་ན། ཉེས་བྱས་སུ་འགྱུར་རོ། །འོན་ཏེ་ཁྱིམ་པའི་གོས་བྱིན་ན། ཉེས་པ་མེད་དོ་།བཙུན་པ། དགེ་སློང་གིས་དགེ་སློབ་མ་དང། དགེ་ཚུལ་མ་ལ་  
གོས་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་མ་ནིང་དང་རྐུན་གནས་མ་དང། མི་གནས་མ་དང། སོ་སོར་གནས་མ་དང། སྔོན་ཉེས་པ་བྱུང་བ་དང། སྔར་འཁྲུགས་པ་རྣམས་ལ་  
གོས་བྱིན་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་མ་དང། ཉེ་བར་ཕྱོགས་མ་དང་བསླབ་པ་སྩལ་བ་མོ་རྣམས་ལ་གོས་སྩལ་ན། ཅིར་འགྱུར་  
ཐམས་ཅད་ལྟུང་བའོ། །བཙུན་པ། དགེ་སློང་མས་ཁྱིམ་པ་ལ་གོས་སྩལ་ན། ཅིར་འགྱུར། གལ་ཏེ་དགེ་སྦྱོང་གི་གོས་བྱིན་ན། ལྟུང་བར་འགྱུར་རོ། །འོན་ཏེ་ཁྱིམ་པའི་གོས་བྱིན་ན། ཉེས་པ་མེད་དོ། །  
བཙུན་པ། དགེ་སློང་མས་དགེ་སློང་དང། དགེ་ཚུལ་ཕ་ལ་གོས་སྩལ་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་པས་གཉེན་མ་ལགས་པའི་དགེ་སློང་མ་ལ་གོས་སྩལ་ན་  
  
  
ལྟུང་བའོ། །དགེ་སློང་མ་དང། དགེ་ཚུལ་མ་ལ་ཉེས་བྱས་སོ། །མདོར་ན། སྔགས་དང་བཞི་བ་རྫུ་འཕྲུལ་དང་།མཚན་དང་དུས་དང་བདུན་པ་དང། །ལམ་མ་ཡིན་དང་ཁྱིམ་ལ་སོགས། །སྐད་  
དང་ལུས་དང་དབྱེན་དེ་བཞིན། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་དགེ་སློང་མའི་འགྲོན་པོ་མང་པོ་དང་ལྷན་ཅིག་  
ཏུ་འཐམས་ཏེ་ཤུལ་དུ་ཞུགས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གི་འཐམས་ནས་སྔགས་སམ། སྨན་གྱིས་བདག་ཉིད་མི་སྣང་བར་བགྱིས་ཏེ་མཆིས་ན། ཅིར་འགྱུར་  
ཉེས་བྱས་སོ། །བཙུན་པ། དགེ་སློང་གིས་བསྙེན་པར་རྫོགས་མ་ལ་བསྙེན་པར་རྫོགས་པར་འདུ་ཤེས་ཏེ་འཐམས་ནས་མཆིས་ན། ཅིར་འགྱུར་ལྟུང་བའོ། །བསྙེན་པར་རྫོགས་མ་ལ་བསྙེན་པར་མ་  
རྫོགས་པར་འདུ་ཤེས་ན། ཉེས་བྱས་སུ་འགྱུར་རོ། །བསྙེན་པར་མ་རྫོགས་མ་ལ་བསྙེན་པར་རྫོགས་པར་འདུ་ཤེས་ན། ཉེས་བྱས་སུ་འགྱུར། །བསྙེན་པར་མ་རྫོགས་མ་ལ་བསྙེན་པར་མ་རྫོགས་པར་འདུ་  
ཤེས་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མ་དང་འཐམས་ནས་ལྷན་ཅིག་ཏུ་རྫུ་འཕྲུལ་གྱིས་མཆིས་ན་ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་  
སློང་མའི་མགྲོན་པོ་མང་པོ་དང་འཐམས་ནས་ལྷན་ཅིག་ཏུ་འགྲོགས་ཏེ་མཆི་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མ་དགེ་སློང་ཕའི་མགྲོན་པོ་  
  
  
༄༅། །མང་པོ་དང་འཐམས་ནས་ལྷན་ཅིག་ཏུ་ཤུལ་དུ་ཞུགས་ཏེ་མཆི་བ་ན། མཚན་འཕོས་ཏེ་དགེ་སློང་ཕར་གྱུར་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་  
དགེ་སློང་མ་དང་འཐམས་ནས་ཤུལ་དུ་ཞུགས་ཏེ་མཆིས་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། དེ་ནི། འདི་ལྟར་ལམ་དུ་བར་ཆད་བརྒྱད་པོ་ལས་གང་ཡང་རུང་སྟེ། བར་  
ཆད་གཅིག་བྱུང་བར་གྱུར་པའོ། །བཙུན་པ། བསྙེན་པར་མ་རྫོགས་པར་འཐམས་ལ་བསྙེན་པར་མ་རྫོགས་པར་མཆིས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་འཐམས་ལ་བསྙེན་  
པར་རྫོགས་ཏེ་མཆིས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་འཐམས་ལ་བསྙེན་པར་རྫོགས་ཀར་མཆིས་ན། ཅིར་འགྱུར་ཉེས་བྱས་སོ། །བསྙེན་པར་རྫོགས་ཀར་འཐམས་  
ལ་བསྙེན་པར་རྫོགས་ཀར་མཆིས་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་ཀར་འཐམས་ལ་བསྙེན་པར་རྫོགས་ཏེ་མཆིས་ན་ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་  
འཐམས་ལ་བསྙེན་པར་རྫོགས་པ་ན་མཆིས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་འཐམས་ལ་བསྙེན་པར་མ་རྫོགས་པ་ན་མཆིས་ན། ཅིར་འགྱུར། ཉེས་བྱས་སོ། །བཙུན་  
པ༑ དགེ་སློང་གིས་འཐམས་ན་ཤུལ་མ་ལགས་པར་མཆིས་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་ཁྱིམ་པ་མོ་ནས་སྔར་འཁྲུགས་པའི་བར་དུ་ལྷན་ཅིག་ཏུ་འཐམས་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱིས་དབྱེན་མ་དང། །རྗེས་སུ་ཕྱོགས་མ་དང། བསླབ་པ་སྩལ་པ་མོ་དང་འཐམས་ནས་ལྷན་ཅིག་མཆིས་ན། ཅིར་འགྱུར་  
ལྟུང་བའོ། །བཙུན་པ། དགེ་སློང་འཕགས་པས་འཕགས་པའི་སྐད་དུ་དགེ་སློང་མ་དང་ལྷན་ཅིག་འཐམས་པ་དང། དགེ་སློང་མ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །  
འཕགས་པས་མཐའ་འཁོབ་པའི་སྐད་དུ་འཐམས་པ་དང། དགེ་སློང་མ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་  
འཐམས་པ་དང། དགེ་སློང་མ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་འཐམས་པ་དང། དགེ་སློང་མ་དེས་ཀྱང་འཕགས་  
པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་དང་ལྷན་ཅིག་ཏུ་ལུས་ཀྱི་དམིགས་པས་འཐམས་ཏེ་ཤུལ་དུ་ཞུགས་པ་ན། ཅིར་འགྱུར། ཉེས་བྱས་སོ།།  
བཙུན་པ། དགེ་སློང་གིས་དབེན་པ་ལ་མི་དབེན་པར་འདུ་ཤེས་ཏེ་འཐམས་ན། ཅིར་འགྱུར། ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་  
པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །བཙུན་པ། དགེ་སློང་གིས་དགེ་སློང་མ་དང་ལྷན་ཅིག་ཏུ་འཕྲིན་གྱིས་འཐམས་  
  
  
༄༅། །ནས་ཤུལ་དུ་ཞུགས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་ཐམས་ཅད་ཉེས་  
བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མ་སྨྱོན་མ་དང་འཐམས་ནས་ལྷན་ཅིག་ཏུ་ཤུལ་དུ་ཞུགས་ཏེ་མཆིས་ན། ཅིར་འགྱུར་ཉེས་བྱས་སོ། །དེ་བཞིན་དུ་སེམས་འཁྲུགས་མ་དང་  
ནད་ཀྱིས་གཟིར་མ་དང། གླེན་མ་དང། ལྐུགས་མ་དང། འོན་མ་དང་དམུས་ལོང་མ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། དེ་བཞིན་དུ་འགྲོ་བ་  
གཞན་དུ་གནས་མ་རྣམས་དང་འཐམས་ནས་ལྷན་ཅིག་ལམ་དུ་ཞུགས་ཏེ་དོང་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། བསླབ་པ་སྩལ་བས་དགེ་སློང་མ་དང་འཐམས་ནས་ལྷན་ཅིག་ཏུ་ཤུལ་  
དུ་ཞུགས་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་དགེ་སློབ་མ་དང། དགེ་ཚུལ་མ་དང་འཐམས་ནས་ལྷན་ཅིག་ཏུ་མཆིས་ན་ཅིར་འགྱུར། ཉེས་བྱས་སོ། །བཙུན་པ། དགེ་སློང་  
མས་དགེ་སློང་དང། དགེ་ཚུལ་ཕ་དང། ཁྱིམ་པ་རྣམས་དང་འཐམས་ནས་ལྷན་ཅིག་ཏུ་མཆིས་ན། ཅིར་འགྱུར། ཉེས་བྱས་སོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་  
དང་འཐམས་ནས་མཆིས་ན། ཅིར་འགྱུར། ཉེས་བྱས་སོ། །ཇི་ལྟར་ལམ་དུ་ཞུགས་པ་དེ་བཞིན་དུ་གྲུ་རྒལ་བ་ལ་ཡང་ཤེས་པར་བྱ་སྟེ་རྫུ་འཕྲུལ་ལམ། ལམ་གཞན་དུ་འགྲོ་བ་མ་  
  
  
དེ་བཞིན་དུ་རྒྱས་པར་བརྗོད་པར་བྱའོ། །མདོར་ན། སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པ་དང། །གཉིད་ལོག་ར་རོ་མྱོས་པ་དང། །སྙོམས་  
ཞུགས་འགྲོ་བ་ཐ་མ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་བུད་མེད་དང་ལྷན་ཅིག་གཉིས་པུ་དབེན་པ་  
སྐྱབས་མཆིས་པ་ན་མཆིས་ན། ལྟུང་བར་འགྱུར་རོ། །ཞེས་གསུངས་ན་བཙུན་པ། དགེ་སློང་ཞིག་སྨྱོན་པ་དང་ལྷན་ཅིག་ཏུ་དབེན་པ་སྐྱབས་མཆིས་པ་ན་མཆིས་ན། ཅིར་འགྱུར། ཉེས་བྱས་སོ། །  
དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། དམུས་ལོང་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་  
ཞུགས་པ་དང། དེ་བཞིན་དུ་འགྲོ་བ་གཞན་དུ་གནས་པ་རྣམས་དང་ལྷན་ཅིག་ཏུ་དབེན་པ་སྐྱབས་མཆིས་པ་ན་མཆིས་ན། ཅིར་འགྱུར། ཉེས་བྱས་སོ། །མདོར་ན། གཞོན་ནུ་མ་དང་ནམ་མཁའ་  
དང། །སྔགས་དང་མཚན་དང་བཞི་པ་དང། །མ་ནིང་དབེན་པ་དེ་བཞིན་ཏེ། །བསླབ་པ་སྩལ་པ་དགེ་སློང་མའོ། །བཙུན་པ། དགེ་སློང་ཞིག་གཞོན་ནུ་མ་དང་ལྷན་ཅིག་ཏུ་དབེན་པ་སྐྱབས་མཆིས་པར་  
མཆིས་པ་ན། ཅིར་འགྱུར། ཉེས་བྱས་སོ། །བཙུན་པ། བུད་མེད་དོགས་ལ་མཆིས་ལ་དགེ་སློང་ནམ་མཁའ་ལ་མཆིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་སྔགས་དང་  
  
  
༄༅། །སྨན་གྱིས་བདག་ཉིད་མི་སྣང་བར་བསྒྱུར་ཏེ་མཆིས་པར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བུད་མེད་དང་ལྷན་ཅིག་ཏུ་དབེན་པ་སྐྱབས་མཆིས་  
པར་མཆིས་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་མ་སྐྱེས་པ་དང་ལྷན་ཅིག་གཉིས་པུ་དབེན་པ་སྐྱབས་མཆིས་པ་ན་མཆིས་པ་དང། མཚན་འཕོས་  
ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། མིའི་བུད་མེད་ལ་མིར་འདུ་ཤེས་ཏེ་གཉིས་སུ་དབེན་པ་སྐྱབས་མཆིས་པར་མཆིས་ན། ཅིར་འགྱུར། ལྟུང་བའོ། །མི་ལ་མི་མ་  
ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མི་མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །བཙུན་  
པ། དགེ་སློང་མ་ནིང་མ་དང་ལྷན་ཅིག་གཉིས་པུ་དབེན་པ་སྐྱབས་མཆིས་པ་ན་མཆིས་ན། ཅིར་འགྱུར། ཉེས་བྱས་སོ། །མཚན་གཉིས་པ་ཡང་དེ་བཞིན་ནོ། །བཙུན་པ། དགེ་སློང་གིས་མ་ནིང་  
དང་ལྷན་ཅིག་དབེན་པ་སྐྱབས་མཆིས་པར་མཆིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་སུན་ཕྱུང་བ་དང་ལྷན་ཅིག་ཏུ་དབེན་པ་སྐྱབས་མཆིས་པར་མཆིས་ན་  
ཅིར་འགྱུར། ལྟུང་བའོ། །དེ་བཞིན་དུ་ཕ་དང། མ་བསད་པ་དང་དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་  
  
  
པར་མཆིས་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ་དགེ་སློང་གིས་དགེ་སློང་མ་དང་ལྷན་ཅིག་ཏུ་གཉིས་པུ་དབེན་པ་སྐྱབས་  
མཆིས་པར་མཆིས་ན། ཅིར་འགྱུར། ལྟུང་བའོ། །དེ་བཞིན་དུ་དགེ་སློབ་མ་དང། དགེ་ཚུལ་མ་དང། རྐུན་གནས་མ་དང། སོ་སོར་གནས་མ་དང། མི་གནས་མ་དང། དགེ་འདུན་གྱི་དབྱེན་མ་དང་  
སྔར་ཉེས་པ་བྱུང་མ་དང། བསླབ་པ་སྩལ་པ་མོ་དང་གཉིས་པུ་ལྷན་ཅིག་དབེན་པ་སྐྱབས་ཡོད་པ་ན་འདུག་ན། ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་མ་སྐྱེས་པ་དང་གཉིས་པུ་ལྷན་ཅིག་  
ཏུ་དབེན་པ་སྐྱབས་མཆིས་པ་ན་མཆིས་ན། ཅིར་འགྱུར། ལྟུང་བའོ་།དགེ་སློང་དང་ལྷན་ཅིག་ཏུ་དབེན་པ་སྐྱབས་མཆིས་པ་ན་མཆིས་ན་ཅིར་འགྱུར། ལྟུང་བའོ། །དགེ་ཚུལ་ཕ་དང་ལྷན་ཅིག་ཏུ་གཉིས་  
པུ་དབེན་པ་སྐྱབས་མཆིས་པ་ན་མཆིས་ན། ཅིར་འགྱུར། ལྟུང་བའོ་།བཙུན་པ། བསླབ་པ་སྩལ་པ་བུད་མེད་དང་ལྷན་ཅིག་ཏུ་གཉིས་པུ་དབེན་པ་སྐྱབས་མཆིས་པ་ན་མཆིས་ན། ཅིར་འགྱུར། ལྟུང་བའོ།།  
བཙུན་པ། དགེ་སློང་བུད་མེད་དང་གཉིས་པུ་ལྷན་ཅིག་མི་དབེན་པ་ལ་དབེན་པར་འདུ་ཤེས་ཏེ་སྐྱབས་མཆིས་པ་ན་མཆིས་ན། ཅིར་འགྱུར། ཉེས་བྱས་སོ། །དགེ་སློབ་མ་དང། དགེ་ཚུལ་མ་དང། དགེ་  
ཚུལ་ཕ་རྣམས་ལ་ཉེས་བྱས་སོ། །ཇི་ལྟར་བུད་མེད་དང་ལྷན་ཅིག་ཏུ་འདུག་པར་བྱེད་པ་དེ་བཞིན་དུ་དགེ་སློང་མ་དང་ལྷན་ཅིག་ཏུ་འདུག་པ་ལ་ཡང་རྒྱས་པར་བརྗོད་པར་བྱའོ། །མདོར་ན། འཕྲིན་པ་སྤྲིང་  
  
  
༄༅། །ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང་།ར་རོ་བ་དང་མྱོས་པ་དང། །སྙོམས་ཞུགས་  
འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་དགེ་སློང་མ་རྣམས་ཀྱིས་སྦྱོར་དུ་སྩལ་པའི་ཟས་ཟོས་ན་  
ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་དགེ་སློང་མས་འཕྲིན་གྱིས་སྦྱོར་དུ་སྩལ་པའི་ཟས་འཚལ་བཞིན་དུ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་  
ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མ་སྨྱོན་མས་སྦྱོར་དུ་སྩལ་པའི་ཟས་  
འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་དགེ་སློང་མ་སེམས་འཁྲུགས་མ་དང། ནད་ཀྱིས་གཟིར་མ་དང། གླེན་མ་དང། ལྐུགས་མ་དང། འོན་མ་དང། འགྲོ་བ་གཞན་དུ་གནས་པ་  
རྣམས་ལ་སྦྱོར་དུ་བཅུག་པའི་ཟས་ཟོས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་ཁྱིམ་བདག་གམ། ཁྱིམ་བདག་གི་ཆུང་མ་སྨྱོན་མས་སྦྱོར་དུ་སྩལ་བའི་ཟས་དགེ་  
སློང་དེས་འཚལ་བཞིན་དུ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་མ་དང། ནད་ཀྱིས་གཟིར་མ་དང། གླེན་མ་དང། ལྐུགས་མ་དང། འོན་མ་དང། གཉིད་ལོག་  
  
  
ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་མོ་རྣམས་ཀྱིས་སྦྱོར་དུ་བཅུག་པ་དགེ་སློང་དེས་ཤེས་བཞིན་དུ་ཟོས་ན། ཐམས་ཅད་ཉེས་བྱས་སུ་འགྱུར་རོ་།མདོར་  
ན། གཞན་གྱི་ཕྱིར་དང་དེ་བཞིན་ལུས། །མཚན་དང་བཞི་པ་བདུན་པ་དང། །ཚུལ་ཁྲིམས་གཞན་དང་དགེ་སློང་དང། །ཁྱིམ་པ་བསླབ་པ་ཐ་མའོ། །བཙུན་པ། དགེ་སློང་མས་གཞན་གྱི་སླད་དུ་སྦྱོར་དུ་སྩལ་པ་  
དེས་ཀྱང་དེ་ལྟར་འདུ་ཤེས་ཏེ་གཞན་ལ་སྩལ་པ་དང། དགེ་སློང་དེས་ཀྱང་འཚལ་བཞིན་དུ་འཚལ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་མས་ལུས་ཀྱི་དམིགས་པས་ཟས་སྦྱོར་དུ་སྩལ་པ་  
དང། དགེ་སློང་དེས་འཚལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་དགེ་སློང་མས་སྦྱོར་དུ་སྩལ་པའི་ཟས་འཚལ་བ་ན་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་  
ཉེས་བྱས་སོ། །བཙུན་པ། དགེ་སློང་མས་དགེ་སློང་གིས་སྦྱོར་དུ་སྩལ་པའི་ཟས་འཚལ་བ་ན། མཚན་འཕོས་ཏེ་དགེ་སློང་དུ་གྱུར་ན་ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མས་སྦྱོར་  
དུ་སྩལ་པའི་ཟས་ལ་སྦྱོར་དུ་སྩལ་པར་འདུ་ཤེས་ན། ཅིར་འགྱུར་ལྟུང་བའོ། །སྦྱོར་དུ་བཅུག་པ་ལ་སྦྱོར་དུ་མ་བཅུག་པར་འདུ་ཤེས་ཏེ་ཟོས་ན། ཉེས་པ་མེད་དོ། །སྦྱོར་དུ་མ་བཅུག་པ་ལ་སྦྱོར་དུ་བཅུག་  
པར་འདུ་ཤེས་ཏེ་ཟོས་ན། ཉེས་བྱས་སོ། །སྦྱོར་དུ་མ་བཅུག་པ་ལ་སྦྱོར་དུ་མ་བཅུག་པར་འདུ་ཤེས་ཏེ་ཟོས་ན། ཉེས་པ་མེད་དོ། །བཙུན་པ། དགེ་སློང་གིས་དགེ་སློང་མ་བསྙེན་པར་རྫོགས་པ་ལ་བསྙེན་  
  
  
༄༅། །པར་རྫོགས་པར་འདུ་ཤེས་ཏེ་སྦྱོར་དུ་སྩལ་བ་འཚལ་ན་ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་  
ཤེས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སོ་།བསྙེན་པར་མ་རྫོགས་པ་ལ་བསྙེན་  
པར་མ་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་སྦྱོར་དུ་སྩལ་ལ་བསྙེན་པར་མ་རྫོགས་པར་འཚལ་ན། ཅིར་འགྱུར། ཉེས་བྱས་  
སོ། །བསྙེན་པར་མ་རྫོགས་པ་ན་སྦྱོར་དུ་སྩལ་ལ་བསྙེན་པར་རྫོགས་ཀར་འཚལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་སྦྱོར་དུ་སྩལ་ལ་བསྙེན་པར་རྫོགས་པ་  
ན་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་སྦྱོར་དུ་སྩལ་ལ་བསྙེན་པར་རྫོགས་ཀར་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པར་  
སྦྱོར་དུ་སྩལ་ལ་བསྙེན་པར་རྫོགས་ནས་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་སྦྱོར་དུ་སྩལ་ལ་བསྙེན་པར་རྫོགས་པར་འཚལ་ན། ཅིར་འགྱུར། ལྟུང་བའོ། །བསྙེན་  
པར་རྫོགས་པ་ན་སྦྱོར་དུ་སྩལ་ལ་བསྙེན་པར་མ་རྫོགས་པ་ན་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཚུལ་ཁྲིམས་དང། ཐོས་པ་དང་ལྡན་པའི་སླད་དུ་སྦྱོར་དུ་སྩལ་  
  
  
ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཟས་མ་གཏོགས་པར་དེ་ལས་གཞན་པའི་རྩ་བ་དང། འབྲས་བུ་ལ་སོགས་པ་  
སྦྱོར་དུ་སྩལ་བ་འཚལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་དགེ་སློང་ཞིག་སྦྱོར་དུ་སྩལ་བ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་དགེ་ཚུལ་ཕ་དང། ཟ་མ་དང་མ་  
ནིང་དང། དགེ་སློང་མ་སུན་ཕྱུང་བ་ནས་རྒྱས་པར་བསླབ་པ་སྩལ་པ་རྣམས་ཀྱིས་སྦྱོར་དུ་བཅུག་པའི་ཟས་ཟོས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མས་སྦྱོར་དུ་སྩལ་  
བའི་ཟས་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་དགེ་ཚུལ་མ་དང། མ་ནིང་མ་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་  
ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་པ་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་  
དང། ཁྱིམ་པ་མོ་རྣམས་ཀྱིས་སྦྱོར་དུ་བཅུག་པ་ཟོས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པ་རྣམས་  
ཀྱིས་སྦྱོར་དུ་སྩལ་པ་འཚལ་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་མས་དགེ་སློང་གིས་སྦྱོར་དུ་སྩལ་པའི་ཟས་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་  
  
  
༄༅། །དགེ་ཚུལ་ཕ་དང། དགེ་སློང་མ་དང། དགེ་ཚུལ་མ་དང་ཁྱིམ་པ་མོ་དང། མ་ནིང་མོ་དང། བསླབ་བསྩལ་པ་རྣམས་ཀྱིས་སྦྱོར་དུ་སྩལ་པའི་ཟས་ཟོས་ན། ཐམས་ཅད་ཉེས་  
བྱས་སུ་འགྱུར་བར་རྒྱས་པར་སྦྱར་རོ། །བཙུན་པ། བསླབ་པ་སྩལ་པས་དགེ་སློང་མས་སྦྱོར་དུ་སྩལ་པའི་ཟས་འཚལ་ན། ཅིར་འགྱུར་ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་  
ཀྱིས་སྦྱོར་དུ་སྩལ་པའི་ཟས་འཚལ་ན། ཅིར་འགྱུར། ཉེས་བྱས་སོ་།མདོར་ན། ཟས་དང་གཙེས་ཀྱང་དེ་བཞིན་ཏེ། །མཉམ་པ་གཉིས་དང་མི་རུང་དང། །སྤུན་གྱི་ལྷག་མ་འཚལ་རྣམས་དང། །བཞི་པ་བདུན་  
པ་གཉིས་པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དུས་ལ་བབ་པ་མ་གཏོགས་པར་ཡང་ཡང་འཚལ་ན། ལྟུང་བར་འགྱུར་རོ།།  
ཞེས་གསུངས་ན། བཙུན་པ། དགེ་སློང་གིས་ཁ་གཉིས་སུ་མགྲོན་དུ་བོས་པ་བདག་གིར་བགྱིས་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། དེ་ཡང་སྔར་བཟའ་བ་དང། བཅའ་བ་དང་  
བཏུང་བ་དང། གཞིབས་པ་དང། བལྡག་པ་ལ་སོགས་པ་ལ་མགྲོན་དུ་བོས་ལ་ཕྱིས་ཟན་ལ་མགྲོན་དུ་བོས་པའོ། །བཙུན་པ། དགེ་སློང་ལ་གཙེས་པར་སེམས་ཤིང་མགྲོན་དུ་བོས་པར་དགེ་སློང་དེས་  
འཚལ་ནས་སླད་ཀྱིས་མགྲོན་དུ་བོས་པ་ལ་ཁས་བླངས་ཏེ་འཚལ་ན་ཅིར་འགྱུར། ཉེས་པ་མེད་དོ། །བཙུན་པ། དགེ་སློང་གིས་ལན་གཉིས་ལན་གསུམ་དུ་མགྲོན་དུ་བོས་ཏེ་འཚལ་ན། ནོངས་  
  
  
ཨུ་པ་ལི། ཡོད་དེ། དེ་ནི། འདི་ལྟར་དགེ་སློང་གིས་གོས་མེད་པར་མགྲོན་དུ་བོས་ཏེ་ཟོས་པའི་འོག་ཏུ་གོས་དང་བཅས་པ་དང་ཁ་གཉིས་སུ་མགྲོན་དུ་བོས་པར་གྱུར་པའོ་།བཙུན་པ་  
དགེ་སློང་གིས་གོས་དང་བཅས་པ་གཉིས་སུ་འཚལ་ཡང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། གོས་མི་རུང་བའོ། །དེ་ཡང་དགེ་སློང་གིས་ཤེས་ཏེ་འཚལ་ན། ཅིར་འགྱུར། ཉེས་བྱས་  
སོ། །བཙུན་པ། དགེ་སློང་མི་རུང་བའི་ཟས་ལ་མགྲོན་དུ་བོས་པ་དང། དེའི་འོག་ཏུ་རུང་བའི་ཟས་བཙལ་ཏེ་འཚལ་ན། ཅིར་འགྱུར་ཉེས་པ་མེད་དོ། །བཙུན་པ། དགེ་སློང་ནང་པར་ཟས་ལ་མགྲོན་དུ་བོས་ལ་དེའི་  
འོག་ཏུ་ཡང་བོས་པའི་ཟན་འཚལ་ན། ཅིར་འགྱུར། ཉེས་པ་མེད་དོ་།བཙུན་པ། དགེ་སློང་གིས་གོས་མ་མཆིས་པའི་ཟས་སླད་མ་འཚལ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་  
བྱས་སོ། །བཙུན་པ། དགེ་སློང་མ་གོས་མ་མཆིས་པའི་མགྲོན་དུ་བོས་པ་སླད་མ་འཚལ་བ་ན། མཚན་འཕོས་ཏེ་དགེ་སློང་ཕར་གྱུར་ན་ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གོས་མ་མཆིས་  
པ་ལ་གོས་མ་མཆིས་པར་འདུ་ཤེས་ཏེ་མགྲོན་དུ་བོས་པ་སླད་མ་འཚལ་ན། ཅིར་འགྱུར། ལྟུང་བའོ། །གོས་མེད་པ་ལ་གོས་དང་བཅས་པར་འདུ་ཤེས་ཏེ་ཟོས་ན། ཉེས་པ་མེད་དོ། །གོས་དང་བཅས་པ་ལ་གོས་མེད་པར་  
འདུ་ཤེས་ཏེ་ཟོས་ན། ཉེས་བྱས་སུ་འགྱུར་རོ། །གོས་དང་བཅས་པ་ལ་གོས་དང་བཅས་པར་འདུ་ཤེས་ཏེ་ཟོས་ན། ཉེས་པ་མེད་དོ། །བཙུན་པ་བསྙེན་པར་མ་རྫོགས་པ་ན་གོས་མ་མཆིས་པར་མགྲོན་དུ་  
  
  
༄༅། །བོས་བསླད་མར་ཁས་བླངས་ལ། བསྙེན་པར་མ་རྫོགས་པར་འཚལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་ཁས་བླངས་ལ་བསྙེན་པར་རྫོགས་ཀར་  
འཚལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་ཁས་བླངས་ལ་བསྙེན་པར་རྫོགས་ཏེ་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་ཁས་བླངས་ལ་བསྙེན་  
པར་རྫོགས་ཏེ་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་ཁས་བླངས་ལ་བསྙེན་པར་རྫོགས་ཀར་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་ཁས་  
བླངས་ལ་བསྙེན་པར་རྫོགས་ནས་འཚལ་ན། ཅིར་འགྱུར། ལྟུང་བའོ་།བསྙེན་པར་རྫོགས་པ་ན་ཁས་བླངས་ལ་བསྙེན་པར་མ་རྫོགས་པ་ན་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་  
སློང་གིས་གནས་གཅིག་ཏུ་མཆིས་ཏེ་འཚལ་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། དེ་ནི། འདི་ལྟར་དགེ་སློང་ཁྱིམ་བདག་གཉིས་ཀྱིས་ལྷན་ཅིག་ཟས་ལ་མགྲོན་དུ་  
བས་པའོ། །བཙུན་པ། བསླབ་པ་སྩལ་བས་ཟས་ཡང་ཡང་འཚལ་ན་ཅིར་འགྱུར། ལྟུང་བའོ། །མདོར་ན། སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པ་དང། །མ་ནིང་  
འགྲོ་བ་དེ་བཞིན་ཏེ། །དགེ་སློང་མ་ནི་ཐ་མ་འོ། །བཙུན་པ། དགེ་སློང་གིས་སྨྱོན་པ་ཞིག་གིས་གོས་མ་མཆིས་པར་མགྲོན་དུ་བོས་པ་སླད་མར་ཁས་བླངས་ཏེ་འཚལ་ན། ཅིར་འགྱུར། ཉེས་བྱས་སོ།།  
  
  
ནད་ཀྱིས་གཟིར་བ་དང། གླེན་པ་དང་ལྐུགས་པ་དང། འོན་པ་དང། མ་ནིང་དང། མ་ནིང་མ་དང། འདི་ལས་ཕྱི་རོལ་གྱི་མུ་སྟེགས་ཅན་དགེ་སྦྱོང་གཞན་བྲམ་ཟེ་དང་སྤྱོད་པ་པ་དང། ཀུན་  
ཏུ་རྒྱུ་བ་ཡང་དེ་བཞིན་ནོ། །དེ་བཞིན་དུ་དགེ་སློང་དང། དགེ་སློང་མ་དང། དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་དང། འགྲོ་བ་གཞན་དུ་གནས་པ་རྣམས་ཀྱིས་ཀྱང་གོས་མེད་པར་མགྲོན་དུ་བོས་པ་ཕྱི་མ་  
སྩལ་ཏེ་ཟོས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་མས་ཟས་ཡང་ཡང་འཚལ་ན། ཅིར་འགྱུར། ཉེས་བྱས་སོ། །དགེ་སློབ་མ་དང། དགེ་ཚུལ་མ་རྣམས་ཀྱིས་འཚལ་ན། ཅིར་  
འགྱུར། ཉེས་བྱས་སོ། །མདོར་ན། སྔགས་དང་བཞི་པ་ནམ་མཁའ་དང། །མཚན་དང་ཟས་ཀྱང་དེ་བཞིན་ཏེ། །བདུན་པ་གཉིས་པ་གཞན་དག་དང། །གཞན་དུ་གྱུར་པ་ཐ་མ་འོ། །སངས་རྒྱས་བཅོམ་ལྡན་  
འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་བྲོ་མ་འཚལ་བར་མུ་སྟེགས་ཅན་གྱི་གནས་སུ་དགོངས་ན། ཟན་ལན་གཅིག་ཟོ་ཞིག་དེ་ལས་ལྷག་པར་ཟོས་ན་  
ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་སྔགས་སམ། སྨན་གྱིས་བདག་མི་སྣང་བར་བགྱིས་ཏེ་ཟས་ལན་གཉིས་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
མུ་སྟེགས་ཅན་གྱི་གནས་ལ་མུ་སྟེགས་ཅན་གྱི་གནས་སུ་འདུ་ཤེས་ཏེ་ཟན་ལན་གཉིས་འཚལ་ན། ཅིར་འགྱུར། ལྟུང་བའོ། །མུ་སྟེགས་ཅན་གྱི་གནས་ལ་མུ་སྟེགས་ཅན་གྱི་གནས་མ་ཡིན་པར་འདུ་  
  
  
༄༅། །ཤེས་ན། ཉེས་པ་མེད་དོ། །མུ་སྟེགས་ཅན་གྱི་གནས་མ་ཡིན་པ་ལ་མུ་སྟེགས་ཅན་གྱི་གནས་སུ་འདུ་ཤེས་ན། ཉེས་བྱས་སུ་འགྱུར་རོ། །མུ་སྟེགས་ཅན་གྱི་གནས་མ་ཡིན་པ་ལ་  
མུ་སྟེགས་ཅན་གྱི་གནས་མ་ཡིན་པར་འདུ་ཤེས་ན། ཉེས་པ་མེད་དོ་།བཙུན་པ། དགེ་སློང་གིས་ནམ་མཁའ་ལ་གནས་ནས་ཟན་ལན་གཉིས་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
གིས་མུ་སྟེགས་ཅན་གྱི་གནས་སུ་ཟན་ལན་གཉིས་འཚལ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ་དགེ་སློང་མས་མུ་སྟེགས་ཅན་གྱི་གནས་སུ་ཟན་ལན་གཉིས་  
འཚལ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར་ལྟུང་བའོ། །བཙུན་པ། དགེ་སློང་གིས་ཟན་མ་གཏོགས་པར་དེ་ལས་གཞན་པའི་བཟའ་བ་དང། བཅའ་བ་དང། བཏུང་བ་དང། བལྡག་པ་  
རྣམས་འཚལ་ན། ཅིར་འགྱུར། ཉེས་བྱས་སོ། །བཙུན་པ། བསྙེན་པར་མ་རྫོགས་པ་ན་མུ་སྟེགས་ཅན་གྱིས་གནས་སུ་དགོངས་ལ་བསྙེན་པར་མ་རྫོགས་པས་འཚལ་ན། ཅིར་འགྱུར། ཉེས་བྱས་སོ། །  
བསྙེན་པར་རྫོགས་པ་ན་གནས་ལ་བསྙེན་པར་རྫོགས་ཀར་འཚལ་ན་ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་གནས་ལ་བསྙེན་པར་རྫོགས་ནས་འཚལ་ན། ཅིར་འགྱུར། ཉེས་བྱས་  
སོ༑ ༑བསྙེན་པར་རྫོགས་ཀར་གནས་ལ་བསྙེན་པར་རྫོགས་ཀར་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་གནས་ལ་བསྙེན་པར་རྫོགས་ཏེ་འཚལ་ན། ཅིར་འགྱུར། ཉེས་བྱས་  
  
  
༑བསྙེན་པར་རྫོགས་པ་ན་གནས་ལ་བསྙེན་པར་རྫོགས་པ་ན་འཚལ་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་གནས་ལ་བསྙེན་པར་མ་རྫོགས་པར་འཚལ་ན། ཅིར་འགྱུར། ཉེས་བྱས་སོ། །  
བཙུན་པ། དགེ་སློང་གིས་གཞན་ནས་ཟས་བླངས་ཏེ་མུ་སྟེགས་ཅན་གྱི་གནས་སུ་མཆིས་ནས་འཚལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་མུ་སྟེགས་ཅན་གྱི་གནས་ནས་ཟས་བླངས་  
ལ་གཞན་དུ་མཆིས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མུ་སྟེགས་ཅན་གྱི་གནས་མ་གཏོགས་པར་དེ་ལས་གཞན་པའི་དགེ་སྦྱོང་དང་བྲམ་ཟེའི་གནས་སུ་འཚལ་ན། ཅིར་  
འགྱུར། ཉེས་བྱས་སོ། །མདོར་ན། སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་འགྲོ་བ་དང། །ཟ་མ་མ་ནིང་དེ་བཞིན་ཏེ་།བསླབ་པ་བྱིན་དང་དགེ་སློབ་མའོ། །བཙུན་པ། དགེ་སློང་གིས་སྨྱོན་པའི་  
གནས་སུ་ཟས་སླད་མ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང་ལྐུགས་པ་དང། འོན་པ་དང། ཟ་མ་དང། མ་ནིང་རྣམས་དང་  
དེ་བཞིན་དུ་འགྲོ་བ་གཞན་དུ་གནས་པ་རྣམས་ཀྱི་གནས་སུ་ཟས་ཕྱི་མ་ཟོས་ན། ཐམས་ཅད་ཉེས་བྱས་སོ། །བཙུན་པ། བསླབ་པ་སྩལ་པས་མུ་སྟེགས་ཅན་གྱི་གནས་སུ་དགོང་ལ་ཟས་སླད་མ་འཚལ་ན་  
ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་འཚལ་ན། ཅིར་འགྱུར། ཉེས་བྱས་སོ།། །།འདུལ་བ་གཞུང་དམ་པ་བམ་པོ་དགུ་པ་  
  
  
༄༅། །མདོར་ན། འཕྲིན་བ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། ན་བ་འོན་པ་འགྲོ་བའོ། །སངས་རྒྱས་  
བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ་བཅོམ་ལྡན་འདས་ཀྱིས་དགེ་སློང་མང་པོ་གྲོང་དུ་འདོང་བ་དང་དེ་དག་ལ་བྲམ་ཟེ་དང་ཁྱིམ་བདག་དག་གིས་སྐྱོ་མ་དང། མར་དང་ཁུར་  
བ་རྣམས་མང་དུ་བྱིན་པ་ལ་དགེ་སློང་དེ་དག་གིས་འདོད་ན། ལྷུང་བཟེད་གང་བ་གཉིས་སམ། གསུམ་ལོངས་ཤིག། དེ་ལས་ལྷག་པར་བླངས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ་  
དགེ་སློང་གིས་འཕྲིན་གྱིས་ལྷུང་བཟེད་གང་བ་གསུམ་ལས་ལྷག་པར་བླངས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང་ལག་བརྡ་དང། གཞན་ཟེར་བ་དང། གཅིག་ནས་གཅིག་  
ཏུ་བརྒྱུད་དེ་བླངས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ལས་ལྷུང་བཟེད་གང་བ་གསུམ་ལས་ལྷག་པར་བླངས་ན། ཅིར་འགྱུར། ཉེས་བྱས་སོ། །དེ་བཞིན་  
དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང་ལྐུགས་པ་དང། འོན་པ་དང། འགྲོ་བ་གཞན་དུ་གནས་པ་རྣམས་ལས་ལྷུང་བཟེད་གང་བ་གསུམ་ལས་ལྷག་པར་བླངས་  
ན༑ ཐམས་ཅད་ཉེས་བྱས་སུ་འགྱུར་རོ། །མདོར་ན། གཞན་གྱིས་གཞན་དང་འདི་ལས་ཕྱི། །ཟས་དང་མི་རུང་བ་དག་དང། །མཚན་དང་བཞི་པ་བདུན་པ་དང། །མ་ནིང་དག་ཀྱང་དེ་བཞིན་ནོ། །  
  
  
དགེ་སློང་གིས་ལྷུང་བཟེད་གང་བ་གསུམ་ལས་ལྷག་པར་གཞན་ལེན་དུ་སྩལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་གཞན་ཞིག་གི་ཕྱིར་བླངས་ན། ཅིར་འགྱུར། ཉེས་  
བྱས་སོ། །བཙུན་པ། དགེ་སློང་གིས་འདི་ལས་གཞན་གྱི་ཕྱི་རོལ་གྱི་མུ་སྟེགས་ཅན་དགེ་སྦྱོང་གཞན་བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་བ་རྣམས་ལས་ལྷུང་བཟེད་གང་བ་གསུམ་ལས་ལྷག་པར་བླངས་  
ན༑ ཅིར་འགྱུར། ཐམས་ཅད་ཉེས་བྱས་སོ། །བཙུན་པ། དགེ་སློང་གིས་ལྷུང་བཟེད་གང་བ་གསུམ་ལས་ལྷག་པར་བླངས་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཟས་མི་རུང་བ་  
བླངས་ན། ཉེས་བྱས་སོ། །བཙུན་པ། དགེ་སློང་གིས་ཟས་མ་གཏོགས་པར་དེ་ལས་གཞན་པའི་བཟའ་བ་དང། བཅའ་བ་དང། བཏུང་བ་དང་གཞིབ་པ་རྣམས་ལྷུང་བཟེད་གང་བ་གསུམ་ལས་ལྷག་པར་བླངས་  
ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལྷུང་བཟེད་གང་བ་གསུམ་ལས་ལྷག་པར་ལེན་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་  
མས་ལྷུང་བཟེད་གང་བ་གསུམ་ལས་ལྷག་པར་ལེན་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་ལྷུང་བཟེད་གང་བ་གསུམ་  
ལས་ལྷག་པར་བླངས་ན། ཅིར་འགྱུར། ལྟུང་བའོ། །མི་ལ་མི་མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་  
  
  
༄༅། །མི་མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ་།བཙུན་པ། དགེ་སློང་གིས་དྲུག་ཕུལ་ཕྱེད་དང་ལྔ་ལས་ལྷག་པར་ལ་ལྷག་པར་འདུ་ཤེས་ཏེ་བླངས་ན། ཅིར་འགྱུར་  
ལྟུང་བའོ། །ལྷག་པ་ལ་མ་ལྷག་པར་འདུ་ཤེས་ན། ཉེས་པ་མེད་དོ་།མ་ལྷག་པ་ལ་ལྷག་པར་འདུ་ཤེས་ན། ཉེས་བྱས་སུ་འགྱུར་རོ། །མ་ལྷག་པ་ལ་མ་ལྷག་པར་འདུ་ཤེས་ན། ཉེས་པ་མེད་དོ། །  
བཙུན་པ། བསྙེན་པར་མ་རྫོགས་པ་ན་རྙེད་ལ་བསྙེན་པར་མ་རྫོགས་པར་བླངས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་རྙེད་ལ་བསྙེན་པར་རྫོགས་ཀར་བླངས་ན། ཅིར་འགྱུར་ཉེས་  
བྱས་སོ། །བསྙེན་པར་མ་རྫོགས་པ་ན་རྙེད་ལ་བསྙེན་པར་རྫོགས་པ་ན་བླངས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་རྙེད་ལ་བསྙེན་པར་རྫོགས་ཀར་བླངས་ན། ཅིར་འགྱུར། ཉེས་བྱས་སོ། །  
བསྙེན་པར་རྫོགས་ཀར་རྙེད་ལ་བསྙེན་པར་རྫོགས་ནས་བླངས་ན་ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་རྙེད་ལ་བསྙེན་པར་རྫོགས་ནས་བླངས་ན། ཅིར་འགྱུར། ལྟུང་བའོ། །བསྙེན་  
པར་རྫོགས་པ་ན་རྙེད་ལ་བསྙེན་པར་མ་རྫོགས་པར་བླངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལྷུང་བཟེད་གང་བ་གསུམ་ལས་ལྷག་པར་བླངས་ཀྱང་ནོངས་པར་མི་འགྱུར་བ་  
མཆིས་སམ། ཨུ་པ་ལི། ཡོད་དེ། ཁྱིམ་དེ་ཉིད་དུ་འདུག་སྟེ་ཟ་བའོ་།བཙུན་པ། དགེ་སློང་གིས་མ་ནིང་ལས་ལྷུང་བཟེད་གང་བ་གསུམ་ལས་ལྷག་པར་བླངས་ན། ཅིར་འགྱུར། ཉེས་བྱས་སོ། །དེ་  
  
  
མ་ནིང་རྣམས་ལས་བླངས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། བསླབ་པ་སྩལ་པས་ལྷུང་བཟེད་གང་བ་གསུམ་ལས་ལྷག་པར་བླངས་ན། ཅིར་འགྱུར། ལྟུང་བའོ། །  
བཙུན་པ། དགེ་སློང་མས་ལྷུང་བཟེད་གང་བ་གསུམ་ལས་ལྷག་པར་བླངས་ན། ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་བླངས་ན། ཅིར་འགྱུར། ཉེས་བྱས་  
སོ༑ ༑མདོར་ན། དུས་དང་མཚན་ནི་དེ་བཞིན་ཏེ། །བཟའ་བ་དང་ནི་གཞིབ་པ་དང། །མི་རུང་བདུན་པ་དེ་བཞིན་ཏེ། །ཀུན་རྫོགས་མ་བྱས་བྱས་པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་  
ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གིས་འཚལ་མ་འཚལ་ལགས་ལ། ལྷག་པོར་མ་བགྱིས་པར་བཟའ་བ་དང། བཅའ་བ་རྣམས་འཆོས་སམ། འཚལ་ན། ལྟུང་བར་  
འགྱུར་རོ། །ཞེས་གསུངས་ན། བཙུན་པ། དགེ་སློང་གིས་ལྷག་པོར་མ་བགྱིས་པའི་བཟའ་བ་དང་བཅའ་བ་ཞིག་འཆོས་སམ། འཚལ་ཡང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ན་  
བའི་དུས་སུ་བྱིན་གྱིས་བརླབས་ཏེ་ཟོས་པའོ། །བཙུན་པ། དགེ་སློང་གིས་འཚལ་མ་འཚལ་ལགས་ནས་སྤངས་པ་ལས། དེ་ལས་ལྷག་པོར་མ་བགྱིས་པར་བཅའ་བ་དང། བཟའ་བ་ཞིག་འཚལ་བ་ན། མཚན་  
འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་ཟས་འཚལ་ལགས་ནས་སྤངས་པ་ལས། དེས་ལྷག་པོར་མ་བགྱིས་པར་བཅའ་བ་དང། བཟའ་བ་ཞིག་འཚལ་བ་ན་  
  
  
༄༅། །མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་ལྷག་པོར་བགྱིས་པ་ན། མཚན་འཕོས་ན་ལྷག་པོར་བགྱིས་པ་ཞེས་བྒྱིའམ། ལྷག་  
པོར་མ་བྱས་པ་ཞེས་བྱའོ། །བཙུན་པ། དགེ་སློང་གིས་ཟས་མ་གཏོགས་པར་དེ་ལས་གཞན་པ་བཟའ་བ་དང། བཅའ་བ་དང། བཏུང་བ་དང་གཞིབ་པ་དང། བལྡག་པ་ལ་སོགས་པ་བཟའ་བའི་ཟས་  
ཡིན་གྱི། སྨན་མ་ལགས་པ་དེ་དག་ལྷག་པོར་མ་བགྱིས་པར་འཚལ་ན་ཅིར་འགྱུར། ལྟུང་བའོ། །བཙུན་པ། དགེ་སློང་གིས་ཟས་མ་གཏོགས་པར་དེ་ལས་གཞན་པའི་བཟའ་བ་དང། བཅའ་བ་དང་  
བཏུང་བ་དང། གཞིབ་པ་དང། བལྡག་པ་ལ་སོགས་པ་སྤངས་ན་སྤངས་པ་ཞེས་བྒྱིའམ། ཨུ་པ་ལི། མ་ཡིན་ནོ། །དེ་ཅིའི་ཕྱིར་ཞེ་ན། ཨུ་པ་ལི། བཟའ་བ་དང། བཏུང་བ་དང། གཞིབ་པ་དང། བལྡག་པ་  
ལ་སོགས་པ་ལ་སྤངས་པ་མེད་དོ། །བཙུན་པ། དགེ་སློང་གིས་སྤངས་པ་ལ་སྤངས་པར་འདུ་ཤེས་ཏེ་ལྷག་པོར་མ་བགྱིས་པའི་བཟའ་བ་དང་བཏུང་བ་རྣམས་འཚལ་ན། ཅིར་འགྱུར། ལྟུང་བའོ། །སྤངས་པ་  
ལམ་སྤངས་པར་འདུ་ཤེས་ཏེ་འཚལ་ན། ཅིར་འགྱུར། ཉེས་པ་མེད་དོ་།མ་སྤངས་པ་ལ་སྤངས་པར་འདུ་ཤེས་ཏེ་ཟོས་ན། ཉེས་བྱས་འགྱུར་རོ། །མ་སྤངས་པ་ལ་མ་སྤངས་པར་འདུ་ཤེས་ཏེ་ཟོས་ན་  
ཉེས་པ་མེད་དོ། །བཙུན་པ། དགེ་སློང་གིས་ལྷག་པོར་མ་བགྱིས་པ་ལ་ལྷག་པོར་མ་བགྱིས་པར་འདུ་ཤེས་ཏེ་བཅའ་བ་དང། བཟའ་བ་རྣམས་འཚལ་ན། ཅིར་འགྱུར། ལྟུང་བའོ། །ལྷག་པོར་མ་བྱས་པ་  
  
  
བཅའ་བ་རྣམས་ཟོས་ན་ཉེས་པ་མེད་དོ། །ལྷག་པོར་བྱས་པ་ལ་ལྷག་པོར་མ་བྱས་པར་འདུ་ཤེས་ཏེ་ཟོས་ན། ཉེས་བྱས་སོ། །ལྷག་པོར་བྱས་པ་ལ་ལྷག་པོར་བྱས་  
པར་འདུ་ཤེས་ཏེ་ཟོས་ན། ཉེས་པ་མེད་དོ། །བཙུན་པ། དགེ་སློང་གིས་མི་རུང་བའི་ཟས་འཚལ་ལ་སྤངས་ན། སྤངས་པ་ཞེས་བྒྱིའམ། མ་སྤངས་པ་ཞེས་བགྱི། ཨུ་པ་ལི། སྤངས་པ་ཞེས་བྱའོ། །བཙུན་པ་  
བསྙེན་པར་མ་རྫོགས་པ་ན་སྤངས་ལ་བསྙེན་པར་མ་རྫོགས་པར་ལྷག་པོར་མ་བགྱིས་པ་འཚལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་སྤངས་ལ་བསྙེན་པར་རྫོགས་ཀར་འཚལ་ན། ཅིར་  
འགྱུར། ཉེས་བྱས་སོ། །བསྙེན་པར་མ་རྫོགས་པ་ན་སྤངས་ལ་བསྙེན་པར་རྫོགས་པ་ན་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་སྤངས་ལ་བསྙེན་པར་རྫོགས་ཀར་འཚལ་ན། ཅིར་འགྱུར་  
ཉེས་བྱས་སོ། །བསྙེན་པར་རྫོགས་ཀར་སྤངས་ལ་བསྙེན་པར་རྫོགས་ནས་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་སྤངས་ལ་བསྙེན་པར་རྫོགས་པ་ན་འཚལ་ན། ཅིར་འགྱུར། ལྟུང་  
བའོ། །བསྙེན་པར་རྫོགས་པ་ན་སྤངས་ལ་བསྙེན་པར་མ་རྫོགས་པར་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཀུན་ཏུ་རྫོགས་པར་མ་བྲིམས་པར་སྤངས་ན། སྤངས་པ་ཞེས་བྒྱིའམ་  
མ་སྤངས་པ་ཞེས་བགྱི། ཨུ་པ་ལི། མ་སྤངས་པ་ཞེས་བྱའོ། །དེ་ཅིའི་ཕྱིར་ཞེ་ན། ཨུ་པ་ལི། ཀུན་ཏུ་རྫོགས་པར་མ་བྲིམས་པ་ལ་ཡང་སྤངས་པ་མེད་དོ། །བཙུན་པ། རྣམ་པ་དུས་ན། ལྷག་པོར་མ་བགྱིས་པ་  
  
  
༄༅། །ཞེས་བགྱི། ཨུ་པ་ལི། ལྔ་སྟེ། གཞན་ལ་མ་བླངས་པ་དང། བཅའ་བ་དང། བཟའ་བ་རྣམས་མངོན་སུམ་དུ་མ་གྱུར་པ་དང་བྱིན་ལེན་མ་བྱས་པ་དང། བསྙེན་པར་མ་རྫོགས་པ་དང། རང་བཞིན་  
དུ་གནས་པ་མ་ཡིན་པ་ལས་ལྷག་པོར་བྱས་པ་རྣམས་ནི། ལྷག་མར་མ་བྱས་པ་ཞེས་བརྗོད་པར་བྱའོ། །ཨུ་པ་ལི། རྣམ་པ་ལྔས་ན། ལྷག་པོར་བྱས་པ་ཞེས་བྱ་སྟེ། གཞན་ལས་བླངས་པ་དང། བཅའ་བ་  
དང་བཟའ་བ་རྣམས་མངོན་སུམ་དུ་གྱུར་པ་དང། བྱིན་ལེན་བྱས་པ་དང། བསྙེན་པར་རྫོགས་པ་དང། རང་བཞིན་དུ་གནས་པ་ལས་ལྷག་པོར་བྱས་པ་ནི། ལྷག་པོར་བྱས་པ་ཞེས་བྱའོ། །བཙུན་པ། སུའི་མདུན་  
དུ་ལྷག་པོར་བགྱི། ཨུ་པ་ལི། དགེ་སློང་གིས་ནི། དགེ་སློང་གི་མདུན་དུ་ལྷག་པོར་བྱའོ། །དགེ་སློང་མའི་མདུན་དུ་ནི། མ་ཡིན་ནོ། །དགེ་སློང་མས་ནི། དགེ་སློང་མ་ལའོ། །དགེ་ཚུལ་ཕས་ནི། དགེ་ཚུལ་ཕའི་མདུན་  
དུ་ལྷག་པོར་བྱའོ། །དགེ་སློབ་མས་ནི། དགེ་སློང་མ་དང། དགེ་སློབ་མ་དང། དགེ་ཚུལ་མའི་མདུན་དུ་ལྷག་པོར་བྱའོ། །བཙུན་པ། དགེ་སློང་མའི་མདུན་དུ་ལྷག་པོར་བྒྱིའམ། ཨུ་པ་ལི། མ་ཡིན་ནོ། །དེ་སྟེ་བཙུན་པ། ལྷག་པོར་  
བགྱིས་ན། ལྷག་པོར་བགྱིས་པ་ཞེས་བྒྱིའམ། འཚལ་བར་ཡང་བྒྱིའམ་ཨུ་པ་ལི། མ་ཡིན་ནོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་སེམས་  
འཁྲུགས་ན་བ་དང། འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །བཙུན་པ། དགེ་སློང་གིས་འཕྲིན་པ་ལས་ལྷག་པར་བགྱིས་ན། ལྷག་པོར་བགྱིས་པ་ཞེས་  
  
  
ཨུ་པ་ལི། མ་ཡིན་ནོ། །དེ་བཞིན་དུ་སྤྲིང་ཡིག་དང་ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་དེ་ལྷག་པོར་བྱས་ནའང་ལྷག་པོར་མ་བྱས་པ་ཞེས་བྱའོ། །བཙུན་པ། དགེ་སློང་གིས་  
སྨྱོན་པ་ཞིག་ལས་ལྷག་པོར་བགྱིས་ན། ལྷག་པོར་བགྱིས་པ་ཞེས་བྒྱིའམ། ལྷག་པོར་མ་བགྱིས་པ་ཞེས་བགྱི། ལྷག་པོར་མ་བྱས་པ་ཞེས་བྱའོ། །དེ་བཞིན་དུ་དགེ་སློང་སེམས་འཁྲུགས་པ་དང། ནད་ཀྱིས་  
གཟིར་བ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང་འགྲོ་བ་གཞན་དུ་གནས་པ་རྣམས་ཀྱི་དྲུང་དུ་ལྷག་པོར་བགྱིས་ན་  
ལྷག་པར་བགྱིས་པ་ཞེས་བྒྱིའམ། ཨུ་པ་ལི། མ་ཡིན་ནོ། །བཙུན་པ་དགེ་སློང་གིས་མ་ནིང་ལས་ལྷག་པོར་བགྱིས་ན། ལྷག་པོར་བགྱི་བ་ཞེས་བྒྱིའམ། ཨུ་པ་ལི། མ་ཡིན་ནོ། །དེ་བཞིན་དུ་དགེ་སློང་མ་  
སུན་བྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང་དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང་  
མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྡར་འཁྲུགས་པ་རྣམས་ལས་ལྷག་པོར་བགྱིས་ན། ལྷག་པོར་བགྱིས་པ་ཞེས་བྒྱིའམ། ཨུ་པ་ལི། དེ་ནི། མ་ཡིན་ནོ། །བཙུན་པ། དགེ་  
སློང་གིས་དགེ་སློང་ཟ་མ་ལས་ལྷག་པོར་བགྱིས་ན། ལྷག་པོར་བགྱིས་པ་ཞེས་བྒྱིའམ། ལྷག་པོར་བྱས་པ་ཞེས་མི་བྱ་སྟེ། ལྷག་པོར་བྱེད་པ་ཉིད་ཤིན་ཏུ་འདས་པ་དང་བཅས་པའོ། །བཙུན་པ། དགེ་  
  
  
༄༅། །སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པ་རྣམས་ལས། ལྷག་པོར་བགྱིས་ན་ལྷག་པོར་བགྱིས་པ་ཞེས་བྒྱིའམ། ལྷག་  
པོར་མ་བགྱིས་པ་ཞེས་བགྱི། ཨུ་པ་ལི། ལྷག་པོར་བྱས་པ་ཞེས་མི་བྱ་སྟེ། ལྷག་པོར་བྱེད་པ་ནི། ཤིན་ཏུ་འདས་པ་དང་བཅས་པར་འགྱུར་རོ་།བཙུན་པ། བསླབ་པ་སྩལ་པས་ལྷག་པོར་མ་བགྱིས་པའི་  
བཟའ་བ་དང། བཅའ་བ་འཚལ་ན། ཅིར་འགྱུར། ལྟུང་བའོ། །བཙུན་པ་དགེ་སློང་མས་ཟས་འཚལ་ཏེ་སྤངས་པའི་འོག་ཏུ་བཟའ་བ་དང། བཅའ་བ་འཚལ་ན། ཅིར་འགྱུར། ལྟུང་བའོ། བཙུན་  
པ། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་ལྷག་པོར་མ་བགྱིས་པའི་བཟའ་བ་དང། བཅའ་བ་འཚལ་ན། ཅིར་འགྱུར་ཉེས་བྱས་སོ། །མདོར་ན། སྐད་དང་ལུས་དང་དབེན་དེ་  
བཞིན། །ཟས་དང་མི་རུང་བ་དག་དང། །མཚན་དང་བཞི་པ་དེ་བཞིན་ཏེ། །དགེ་འདུན་དབྱེན་དང་དགེ་སློང་མའོ། སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ་  
བཅོམ་ལྡན་འདས་ཀྱིས་ཡང་དགེ་སློང་གང་གིས་འཚལ་མ་འཚལ་ལགས་ཏེ་སྤངས་པར་འཚལ་བཞིན་དུ་ལྷག་པོར་མ་བགྱིས་པའི་ཟས་དུས་ཀྱིས་སྟོབ་ན། ལྟུང་བར་འགྱུར་རོ། །ཞེས་གསུངས་  
ན། བཙུན་པ། དགེ་སློང་འཕགས་པས་འཕགས་པའི་སྐད་དུ་དགེ་སློང་ལ་ལྷག་པོར་མ་བགྱིས་པའི་བཅའ་བ་དང། བཟའ་བ་བསྟབས་པ་དང་དགེ་སློང་དེས་ཀྱང་འཕགས་པའི་སྐད་མ་འཚལ་ན་  
  
  
ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་བསྟབས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་  
འཁོབ་པའི་སྐད་དུ་བསྟབས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་བསྟབས་པ་དང། དགེ་སློང་དེས་ཀྱང་  
འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་ལུས་ཀྱི་དམིགས་པས་དགེ་སློང་ལ་ལྷག་པར་མ་བགྱིས་པའི་བཅའ་བ་དང། བཟའ་བ་རྣམས་བསྟབས་ན། ཅིར་འགྱུར་  
ཉེས་བྱས་སོ། །བཙུན་པ། དགེ་སློང་གིས་མི་དབེན་པ་ལ་དབེན་པར་འདུ་ཤེས་ཏེ་ལྷག་པོར་མ་བགྱིས་པའི་བཅའ་བ་དང། བཟའ་བ་རྣམས་བསྟབས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
གིས་ཟས་མ་གཏོགས་པར་དེ་ལས་གཞན་པའི་བཅའ་བ་དང། བཏུང་བ་དང། གཞིབ་པ་དང། བལྡག་པ་ལ་སོགས་པ་དུས་ཀྱིས་སྟོབ་ན། ཅིར་འགྱུར། ལྟུང་བའོ། བཙུན་པ། དགེ་སློང་གིས་ཟས་འཚལ་  
ལགས་པར་འཚལ་བཞིན་དུ་མི་རུང་བ་བཞག་པའི་བཅའ་བ་དང། བཟའ་བ་རྣམས་དུས་ཀྱི་བསྟབས་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་ཟས་འཚལ་ལགས་པར་འཚལ་བཞིན་དུ་ལྷག་  
པོར་མ་བགྱིས་པའི་བཅའ་བ་དང། བཟའ་བ་རྣམས་དུས་ཀྱིས་སྟོབ་པ་ན། མཚན་དངོས་ཏེ་དགེ་སློང་མ་འགྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་མ་ཞིག་ཟས་འཚལ་  
  
  
༄༅། །ལགས་པར་འཚལ་བཞིན་དུ་ལྷག་པོར་མ་བགྱིས་པའི་བཅའ་བ་དང། བཟའ་བ་རྣམས་དུས་ཀྱིས་སྟོབ་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་དུས་ཀྱིས་བསྟབས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་བསྟབས་ན། ཅིར་འགྱུར། ཉེས་བྱས་  
སོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་བསྟབས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བསྟབས་ན། ཅིར་འགྱུར། ཉེས་བྱས་  
སོ། །བཙུན་པ། དགེ་སློང་གིས་དགེ་སློང་ཞིག་ཟས་འཚལ་ལགས་པར་འཚལ་བཞིན་དུ་སྤངས་པ་ལས་སྤངས་པར་འདུ་ཤེས་ཏེ་ཤིན་ཏུ་བསྟབས་ན། ཅིར་འགྱུར། ལྟུང་བའོ། །སྤངས་པ་ལ་མ་སྤངས་པར་འདུ་ཤེས་ཏེ་  
བསྟབས་ན། ཅིར་འགྱུར། ཉེས་པ་མེད་དོ། །མ་སྤངས་པ་ལ་སྤངས་པར་འདུ་ཤེས་ན། ཅིར་འགྱུར། ཉེས་བྱས་སོ། །མ་སྤངས་པ་ལ་མ་སྤངས་པར་འདུ་ཤེས་ཏེ་བསྟབས་ན། ཉེས་པ་མེད་དོ། །བཙུན་པ། དགེ་སློང་གིས་  
ཟ་མ་དང། མ་ནིང་ཟས་འཚལ་ལགས་ཏེ་སྤངས་པ་ལ་བཅའ་བ་དང་བཟའ་བ་ཤིན་ཏུ་བསྟབས་ན། ཅིར་འགྱུར། ཉེས་བྱས་སོ། །དེ་བཞིན་དུ་དགེ་སློང་མ་སུན་ཕྱུང་བ་དང། ཕ་དང། མ་བསད་པ་དང། དགྲ་བཅོམ་  
པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང་རྐུན་གནས་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་  
  
  
ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང་ཉེ་བར་ཕྱོགས་པ་དང། བསླབ་པ་སྩལ་པ་རྣམས་ཀྱིས་ཟས་འཚལ་ཏེ་སྤངས་པ་ལ་དུས་  
ཀྱིས་བསྟབས་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་གིས་དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཟས་འཚལ་ལགས་ཏེ་སྤངས་པར་འཚལ་  
བཞིན་དུ་དུས་ཀྱིས་བསྟབས་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་མས་དགེ་སློང་མ་དང། དགེ་ཚུལ་དང། དགེ་ཚུལ་ཕ་ལ་ལྷག་པོར་མ་བགྱིས་པས་ཤིན་ཏུ་བསྟབས་ན། ཅིར་འགྱུར། ཉེས་བྱས་སོ་།དགེ་  
སློབ་མ་དང། དགེ་ཚུལ་མ་དང། དགེ་ཚུལ་ཕ་ལ་ཡང་ཉེས་བྱས་ཏེ། གཅིག་ལ་གཅིག་རྒྱས་པར་སྦྱར་བར་བྱའོ། །བཙུན་པ། བསླབ་པ་སྩལ་པའི་དགེ་སློང་ཞིག་ཟས་འཚལ་ལགས་ཏེ་སྤངས་པ་ལ་ལྷག་པོར་མ་བགྱིས་  
པའི་བཟའ་བ་དང། བཅའ་བ་དུས་ཀྱིས་བསྟབས་ན། ཅིར་འགྱུར། ལྟུང་བའོ། །བཙུན་པ། དགེ་ལོང་མས་ཟས་འཚལ་ཏེ་སྤངས་པར་འཚལ་བཞིན་དུ་བཟའ་བ་དང། བཅའ་བ་རྣམ་པ་ལྔ་དུས་ཀྱིས་བསྟབས་ན། ཅིར་འགྱུར་  
ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། གཞན་ཟེར་བ་དང་གཅིག་ནས་གཅིག་སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་  
གཉིད་ལོག་དང། ར་རོ་བ་དང་མྱོས་པ་དང། སྙོམས་ཞུགས་འགྲོ་བ་ཐ་མའོ། །བཙུན་པ། དགེ་སློང་གིས་དགེ་སློང་ཞིག་ཟས་འཚལ་ཏེ་སྤངས་པར་འཚལ་བཞིན་དུ་ལྟག་པོར་མ་བགྱིས་པའི་བཅའ་བ་དང་བཟའ་བ་  
  
  
༄༅། །རྣམས་འཕྲིན་པ་ལ་དུས་ཀྱིས་བསྟབས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་དང། སྨྱོན་པ་དང་  
སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པའི་དགེ་སློང་ལ་ལྷག་  
པོར་མ་བྱས་པའི་བཅའ་བ་དང། བཟའ་བ་དུས་ཀྱིས་བསྟབས་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། སྔགས་དང་ནམ་མཁའ་མཚན་རྣམས་དང། མི་རུང་དུས་དང་བཟའ་བ་དང། །དེ་ཉིད་དང་ནི་གཞན་དུ་དང། །  
མང་པོ་མཚན་དང་བཞི་པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་གང་དུས་ལ་བབ་པ་མ་གཏོགས་པར་མང་པོ་འདུས་ཤིང་ཟ་ན་ལྟུང་བར་  
འགྱུར་རོ། །ཞེས་གསུངས་ན། བཙུན་པ། དགེ་སློང་གིས་སྔགས་དང་སྨན་གྱིས་བདག་མི་སྣང་བར་བགྱིས་ཏེ་མང་པོ་འདུས་པར་འཚལ་ན་ཅིར་འགྱུར། ཉེས་བྱས་སོ། །དགེ་སློང་གིས་ནམ་མཁའ་ལ་མཆིས་ཏེ་  
ཟས་དོགས་ལ་མཆིས་པ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དོག་ས་ལ་མཆིས་ཏེ་ཟས་ནམ་མཁའ་ལ་མཆིས་པར་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
མཚམས་ཀྱི་སླད་རོལ་ན་མཆིས་ཏེ་ཟས་མཚམས་ཀྱི་ནང་ན་མཆིས་པ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མཚམས་ཀྱི་ནང་ན་མཆིས་ཏེ་ཟས་མཚམས་ཀྱི་སླད་རོལ་ན་མཆིས་པ་འཚལ་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཟས་མི་རུང་བ་མང་པོ་འདུས་ཏེ་འཚལ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་མང་པོ་འདུས་ཤིང་ཟས་འཚལ་ཀྱང་ནོངས་པར་མི་འགྱུར་བ་  
མཆིས་སམ། ཨུ་པ་ལི། ཡོད་དེ། དུས་དྲུག་ལས་གང་ཡང་རུང་བའི་དུས་ཤིག་བྱུང་བར་འགྱུར་བའོ། །བཙུན་པ། དགེ་སློང་གིས་ཟས་མ་གཏོགས་པར་དེ་ལས་གཞན་པའི་བཟའ་བ་དང། བཏུང་བ་དང། གཞིབ་  
པ་དང། བལྡག་པ་རྣམས་མང་པོ་འདུས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མཚམས་ཀྱི་སླད་རོལ་ནས་གཞན་ཞིག་གིས་ཟས་བླངས་ཏེ་མཚམས་ཀྱི་ནང་དུ་མཆིས་ནས་མང་  
པོ་འདུས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མཚམས་ཀྱི་ནང་ནས་ཟས་ཤིག་བླངས་ཏེ་གཞན་དུ་མཆིས་ནས་མང་པོ་འདུས་ཏེ་འཚལ་ན། ཅིར་འགྱུར། ཉེས་བྱས་སོ། །  
བཙུན་པ། མཚམས་གཅིག་ནས་གཅིག་པའི་དགེ་སློང་མང་པོ་ཞིག་སོ་སོར་འདུས་ཏེ་འཚལ་ཡང་ལྷུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། དེ་སྟེ་གནས་གསུམ་གསུམ་འདུས་ཏེ་ཟོས་ཀྱི། བཞིར་མཚང་བའོ། །  
བཙུན་པ། དགེ་སློང་མང་པོ་འདུས་ཏེ་ཟས་འཚལ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་མ་མང་དུ་འདུས་ཏེ་ཟས་འཚལ་བ་ན། མཚན་འཕོས་ཏེ་དགེ་སློང་ཕར་གྱུར་ན་  
ཅིར་འགྱུར། ལྟུང་བའོ། །བཙུན་པ། དགེ་སློང་གིས་མཚམས་ཀྱི་ནང་ལ་མཚམས་ཀྱི་ནང་དུ་འདུ་ཤེས་ཏེ་མང་པོ་འདུས་ཤིང་ཟས་འཚལ་ན། ཅིར་འགྱུར། ལྟུང་བའོ། །མཚམས་ཀྱི་ནང་ལ་མཚམས་ཀྱི་ཕྱི་རོལ་ཏུ་འདུ་ཤེས་  
  
  
༄༅། །ཏེ་ཟོས་ན། ཉེས་པ་མེད་དོ། །མཚམས་ཀྱི་ཕྱི་རོལ་ལ་མཚམས་ཀྱི་ནང་དུ་འདུ་ཤེས་ཏེ་ཟོས་ན། ཉེས་བྱས་སོ། །མཚམས་ཀྱི་ཕྱི་རོལ་ལ་མཚམས་ཀྱི་ཕྱི་རོལ་ཏུ་འདུ་  
ཤེས་ཏེ་ཟོས་ན། ཉེས་པ་མེད་དོ། །མདོར་ན། སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པ་དང། མ་ནིང་འགྲོ་བ་དེ་བཞིན་ཏེ། མང་པོ་འདུས་སྨད་དགེ་སློང་མའོ། །བཙུན་  
པ། དགེ་སློང་གིས་སྨྱོན་པས་མང་པོའི་གྲངས་སུ་བསྐངས་ཏེ་ལྷན་ཅིག་མཚམས་ཀྱི་ནང་དུ་མང་པོ་འདུས་ནས་ཟས་འཚལ་ན། ཅིར་འགྱུར་ཉེས་བྱས་སོ། །སེམས་འཁྲུགས་པ་དང། ནད་  
ཀྱིས་གཟིར་བ་དང། འོན་པ་དང། གླེན་པ་ཡང་དེ་བཞིན་ནོ། །བཙུན་པ། དགེ་སློང་གིས་ཟ་མ་དང། མ་ནིང་གིས་མང་པོའི་གྲངས་སུ་བསྐངས་ཏེ་ལྷན་ཅིག་མཚམས་ཀྱི་ནང་དུ་མང་པོ་འདུས་ཤིང་  
འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་  
ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང་རྐུན་གནས་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་རྣམས་  
ཀྱིས་མང་པོའི་གྲངས་སུ་བསྐངས་ཏེ་མཚམས་ཀྱི་ནང་དུ་ལྷན་ཅིག་ཏུ་མང་པོ་འདུས་ཤིང་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་  
  
  
ཉེ་བར་ཕྱོགས་པ་དང། བསླབ་པ་སྩལ་པ་རྣམས་ཀྱིས་མང་པོའི་གྲངས་སུ་བསྐངས་ཏེ་ལྷན་ཅིག་མང་པོ་འདུས་ཤིང་འཚལ་ན། ཅིར་འགྱུར། ཐམས་ཅད་ལྟུང་བོར་འགྱུར་རོ། །བཙུན་པ་  
དགེ་སློང་གིས་འགྲོ་བ་གཞན་དུ་གནས་པའི་དགེ་སློང་གིས་མང་པོའི་གྲངས་སུ་བསྐངས་ཏེ་ལྷན་ཅིག་མཚམས་ཀྱི་ནང་དུ་མང་པོ་འདུས་ཤིང་ཟས་འཚལ་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་གིས་དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་མང་པོའི་གྲངས་སུ་བསྐངས་ཏེ་ལྷན་ཅིག་མཚམས་ཀྱི་ནང་དུ་མང་པོ་འདུས་ཤིང་ཟས་འཚལ་ན་  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མང་པོ་འདུས་ཏེ་ཟས་འཚལ་ཡང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ་དེ་ཡང་འདི་ལྟར་གནས་དེ་ཉིད་དུ་ཟས་ནར་  
མར་གྱུར་ཏམ། ཟས་ཕན་ཚུན་དུ་བསྐུར་བར་གྱུར་བའོ། །བཙུན་པ་དགེ་སློང་གིས་དབེན་པ་ལ་མང་པོར་འདུ་ཤེས་ཏེ་ཟས་འཚལ་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་  
པས་མང་པོ་འདུས་ཤིང་ཟས་འཚལ་ན། ཅིར་འགྱུར། ལྟུང་བའོ་།བཙུན་པ། དགེ་སློང་མས་མང་པོ་འདུས་ཤིང་འཚལ་ན། ཅིར་འགྱུར་ལྟུང་བའོ། །བཙུན་པ། དགེ་སློང་མ་དང། དགེ་  
ཚུལ་མ་དང། དགེ་ཚུལ་ཕ་རྣམས་ཀྱིས་མང་པོར་འདུས་ཤིང་འཚལ་ན། ཅིར་འགྱུར། ཉེས་བྱས་སོ། །མདོར་ན། ལྷ་ཟས་བཞི་པ་དེ་བཞིན་ཏེ། གླིང་དང་ལྷ་དང་མཚན་རྣམས་དང། །ཁ་ཟས་མ་  
  
  
༄༅། །ཡིན་ཉེས་པ་དང། །ངན་པ་དག་དང་དགེ་སློང་མའོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་  
དགེ་སློང་གང་དུས་མ་ལགས་པར་བཅའ་བ་དང། བཟའ་བ་རྣམས་འཆོས་སམ། འཚལ་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་དུས་མ་ལགས་པར་ཟས་  
འཚལ་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ་ལྷའི་ཟས་ཟོས་པའོ། །བཙུན་པ། ལྷའི་ཟས་ཀྱི་རང་བཞིན་ཇི་ལྟ་བུ། ཨུ་པ་ལི། མར་གྱི་རང་བཞིན་ལྟ་བུའོ། །བཙུན་པ་  
དགེ་སློང་གིས་དུས་མ་ལགས་པར་འདུ་ཤེས་ཏེ་འཚལ་ན། ཅིར་འགྱུར་ལྟུང་བའོ། །དུས་མ་ལགས་པ་ལ་དུས་སུ་འདུ་ཤེས་ཏེ་འཚལ་ན། ཅིར་འགྱུར། ཉེས་པ་མེད་དོ། །དུས་ལ་དུས་མ་ལགས་  
པར་འདུ་ཤེས་ཏེ་འཚལ་ན། ཅིར་འགྱུར། ཉེས་བྱས་སོ། །དུས་ལ་དུས་སུ་འདུ་ཤེས་ཏེ་འཚལ་ན། ཅིར་འགྱུར། ཉེས་པ་མེད་དོ། །ཟས་ལ་ཟས་སུ་འདུ་ཤེས་ཏེ་འཚལ་ན། ཅིར་འགྱུར། ལྟུང་  
བའོ། །ཟས་ལ་ཟས་མ་ལགས་པར་འདུ་ཤེས་ཏེ་ཟོས་ན། ཉེས་པ་མེད་དོ་།ཟས་མ་ལགས་པ་ལ་ཟས་སུ་འདུ་ཤེས་ཏེ་འཚལ་ན། ཅིར་འགྱུར། ཉེས་བྱས་སོ། །ཟས་མ་ལགས་པ་ལ་ཟས་མ་  
ལགས་པར་འདུ་ཤེས་ཏེ་འཚལ་ན། ཅིར་འགྱུར། ཉེས་པ་མེད་དོ། །བཙུན་པ། དགེ་སློང་གིས་དུས་མ་ལགས་པར་བཅའ་བ་དང། བཟའ་བ་རྣམས་འཆོས་ཀྱང་ནོངས་པར་མི་འགྱུར་བ་མཆིས་  
  
  
ཨུ་པ་ལི། ཡོད་དེ། གླིང་གསུམ་དང་ལྷའི་གནས་སུ་ཡང་འཛམ་བུའི་གླིང་གི་དུས་སུ་ཟོས་པའོ། །བཙུན་པ། དགེ་སློང་གིས་དུས་མ་ལགས་པར་བཅའ་བ་དང། བཟའ་བ་རྣམས་འཚལ་བ་ན་  
མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ་།བཙུན་པ། དགེ་སློང་མས་དུས་མ་ལགས་པར་བཅའ་བ་དང། བཟའ་བ་རྣམས་འཚལ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་  
འགྱུར༑ ལྟུང་བའོ། །བཙུན་པ། དགེ་སློང་གིས་དུས་མ་ལགས་པར་བཅའ་བ་དང། བཟའ་བ་རྣམས་འཚལ་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཟས་དང་བཅས་པའི་བཅའ་  
བ་དང། བཟའ་བ་རྣམས་མ་གཏོགས་པར་གང་དེ་ལས་གཞན་པའི་བཟའ་བ་རྣམས་སྨན་དུ་བྱ་བའི་ཕྱིར་ཡིན་གྱི། ཟས་ཀྱི་ཕྱིར་མ་ཡིན་པའོ། །བཙུན་པ། དགེ་སློང་གིས་སྐད་ཅིག་སྤྱད་པའི་ལྟུང་བས་  
ལྟུང་བ་བཞིར་འགྱུར་བ་མཆིས་སམ། ཨུ་པ་ལི། ཡོད་དེ། མ་བྱིན་པ་མི་རུང་བ་བཞག་པར་གྱུར་པ་དུས་མ་ཡིན་པར་ཟོས་པའོ། །བཙུན་པ་བཅོམ་ལྡན་འདས་ཀྱིས་ནད་པ་ལ་ཟས་ངན་པ་ལ་ཟས་ངན་པ་སྩོལ་ཅིག། ཅེས་གསུངས་  
པ་དེ་ནི། ཇི་ལྟ་བུ། ཐལ་བ་དང། ས་དང། ཚན་བུ་དང། གཅིན་ནོ། །བཙུན་པ། འདི་ཐམས་ཅད། ཅི་དུས་མ་ལགས་པར་རུང་ངམ། ཚན་བུ་མ་གཏོགས་པར་གཞན་ཐམས་ཅད་ནི། དུས་མ་ཡིན་པར་  
རུང་ངོ། །བཙུན་པ། བསླབ་པ་སྩལ་པས་དུས་མ་ལགས་པར་བཅའ་བ་དང། བཟའ་བ་རྣམས་འཚལ་ན། ཅིར་འགྱུར། ལྟུང་བའོ། །བཙུན་པ་དགེ་སློང་མས་དུས་མ་ལགས་པར་བཅའ་བ་དང་  
  
  
༄༅། །བཟའ་བ་རྣམས་འཚལ་ན། ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་དུས་མ་ལགས་པར་བཅའ་བ་དང། བཟའ་བ་རྣམས་འཚལ་ན་  
ཅིར་འགྱུར། ཉེས་བྱས་སོ། །མདོར་ན། སྨྱོན་པར་གྱུར་དང་སེམས་འཁྲུགས་དང། །ན་བ་མ་ནིང་འགྲོ་བ་དང། །མཚན་དང་བཞི་པ་བཟའ་བ་དང། །ལྷ་ཟས་གླིང་དང་དགེ་སློང་མའོ། །སངས་རྒྱས་  
བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ་བཅོམ་ལྡན་འདས་ཀྱིས་ཡང་དགེ་སློང་གང་གིས་བཞག་པའི་བཅའ་བ་དང། བཟའ་བ་འཚལ་ན། ལྟུང་བར་འགྱུར་རོ། །  
ཞེས་གསུངས་ན། བཙུན་པ། དགེ་སློང་གིས་སྨྱོན་པས་བགྱིས་པའི་བཅའ་བ་དང། བཟའ་བ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་  
བ་དང། ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་བསད་པ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང་  
མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང་སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་དང། དེ་བཞིན་དུ་འགྲོ་བ་གཞན་དུ་གནས་པའི་  
དགེ་སློང་རྣམས་ཀྱིས་བཞག་པར་བྱས་པ་ཟོས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པ་  
  
  
ཅིར་འགྱུར། ལྟུང་བའོ། །བཙུན་པ། དགེ་སློང་གིས་བཞག་པའི་བཅའ་བ་དང། བཟའ་བ་རྣམས་འཚལ་བ་ན། མཚན་འཕོས་ཏེ་དགེ་སློང་མར་གྱུར་ན་  
ཅིར་འགྱུར། ལྟུང་བའོ། །བཙུན་པ། དགེ་སློང་མས་བཞག་པའི་བཅའ་བ་དང། བཟའ་བ་རྣམས་འཚལ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་  
བཞག་པ་ལ་བཞག་པར་འདུ་ཤེས་ཏེ་འཚལ་ན། ཅིར་འགྱུར། ལྟུང་བའོ། །བཞག་པ་ལ་མ་བཞག་པར་འདུ་ཤེས་ཏེ་འཚལ་ན། ཅིར་འགྱུར་ཉེས་པ་མེད་དོ། །མ་བཞག་པ་ལ་བཞག་པར་འདུ་ཤེས་ཏེ་  
འཚལ་ན། ཅིར་འགྱུར། ཉེས་བྱས་སོ། །མ་བཞག་པ་ལ་མ་བཞག་པར་འདུ་ཤེས་ཏེ་འཚལ་ན། ཅིར་འགྱུར། ཉེས་པ་མེད་དོ། །བཙུན་པ། དགེ་སློང་གིས་བཅའ་བ་དང། བཟའ་བ་མ་གཏོགས་  
པར་དེ་ལས་གཞན་པའི་སྨན་བཅའ་བ་དང། བཏུང་བ་དང། གཞིབ་པ་དང། བལྡག་པ་དང། ཐལ་བ་དང། ལན་ཚྭ་དང། རྒྱ་སྐྱེགས་དང། བསྔལ་བ་ལ་སོགས་པ་བཞག་པར་གྱུར་པ་འཚལ་  
ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཟས་ངན་པ་བཞག་པ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བཞག་པའི་ཟས་འཚལ་ཀྱང་ནོངས་པར་མི་  
འགྱུར་བ་མཆིས་སམ། ཨུ་པ་ལི། ཡོད་དེ། ལྷའི་ཟས་ཟོས་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་ཤར་གྱི་ལུས་འཕགས་གླིང་དང། ནུབ་ཀྱི་བ་ལང་སྤྱོད་དང། བྱང་གི་སྒྲ་མི་སྙན་  
  
  
༄༅། །གྱི་གླིང་རྣམས་ཀྱིས་བཞག་པ་འཚལ་ན། ཅིར་འགྱུར། ཨུ་པ་ལི། གལ་ཏེ་འཛམ་བུའི་གླིང་གི་དུས་སུ་དུས་ལས་འདས་པ་བཞག་པ་ཀུན་ཏུ་སྤྱད་དེ་ཟོས་ན། ལྟུང་བར་  
འགྱུར་རོ། །འོན་ཏེ་དེ་དག་གི་དུས་སུ་དུས་ལས་འདས་ཏེ་ཟོས་ན། ཉེས་པ་མེད་དོ། །བཙུན་པ། དགེ་སློང་གིས་དགེ་སློང་མས་བཞག་པ་འཚལ་ན། ཅིར་འགྱུར། ཉེས་པ་མེད་དོ། །བཙུན་པ། དགེ་སློང་  
མས་དགེ་སློང་གིས་བཞག་པ་འཚལ་ན། ཅིར་འགྱུར། ཉེས་པ་མེད་དོ་།དགེ་སློང་དང། དགེ་སློང་མས་བཞག་པ་དགེ་སློབ་མས་ཟོས་ན། ཉེས་པ་མེད་དོ། །བཙུན་པ། བསླབ་པ་སྩལ་པས་བཞག་  
པའི་བཅའ་བ་དང། བཟའ་བ་འཚལ་ན། ཅིར་འགྱུར། ལྟུང་བའོ་།བཙུན་པ། དགེ་སློང་མས་བཞག་པ་འཚལ་ན། ཅིར་འགྱུར། ལྟུང་བའོ། །བཙུན་པ། དགེ་སློབ་མས་བཞག་པ་འཚལ་ན་  
ཅིར་འགྱུར། ཉེས་བྱས་སོ། །དགེ་ཚུལ་ཕ་དང། དགེ་ཚུལ་མ་རྣམས་ཀྱིས་བཞག་པ་ཟོས་ན། ཉེས་པ་མེད་དོ།། །།འདུལ་བ་གཞུང་དམ་པ་བམ་པོ་བཅུ་པ། མདོར་ན་  
སྨྱོན་པ་བྱིན་ལེན་བཅའ་བ་དང། །མྱོས་པ་གཉིས་དང་དོན་མེད་དང་།མཚན་དང་བཞི་པ་གླིང་རྣམས་དང། །སྤྲུལ་པ་མི་སྣང་འགྲོ་བའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་  
ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་མ་སྩལ་བར་ཁར་བཅའ་བ་མིད་ན། ཆབ་དང་སོ་ཤིང་མ་གཏོགས་ཏེ་ལྟུང་བར་འགྱུར་རོ། །ཞེས་གསུངས་ན་  
  
  
དགེ་སློང་གིས་སྨྱོན་པ་ལས་བྱིན་ལེན་བགྱིས་ན་བྱིན་ལེན་བགྱིས་པ་ཞེས་བྒྱིའམ། ཨུ་པ་ལི། དེ་སྟེ་གཏོང་བའི་འདུ་ཤེས་དང་ལྡན་ན། བྱིན་ལེན་བྱས་པ་ཞེས་བྱའོ། །གལ་ཏེ་གཏོང་  
པའི་འདུ་ཤེས་དང་མི་ལྡན་ན། བྱིན་ལེན་མ་བྱས་པ་ཞེས་བྱའོ་།སེམས་འཁྲུགས་པ་དང། ནད་ཀྱིས་གཟིར་བ་དང། ར་རོ་བ་དང། མྱོས་པ་ཡང་དེ་བཞིན་དུ་བརྗོད་པར་བྱའོ། །བཙུན་པ། དགེ་སློང་  
གིས་བཟའ་བ་དང། བཅའ་བ་བྱིན་ལེན་མ་བགྱིས་པར་འཚལ་ཡང་ནོངས་པ་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། སྨོད་པའི་སྐྱེ་བོ་མང་པོ་རྣམས་ཀྱིས་བསམ་པ་ཡོངས་སུ་  
བཏང་ནས་བོར་བ་རུང་བར་བྱས་པ་ཟོས་པའོ། །བཙུན་པ། དགེ་སློང་གིས་བྱིན་ལེན་བགྱིས་པའི་བཅའ་བ་དང། བཟའ་བ་རྣམས་འཚལ་ན་ནོངས་པར་འགྱུར་བ་མཆིས་སམ། ཨུ་པ་ལི་  
ཡོད་དེ། གཞན་དུ་འདུ་ཤེས་ཏེ་བྱིན་ལེན་བྱས་ནས་ཟོས་པའོ། །བཙུན་པ། དགེ་སློང་གིས་བཅའ་བ་དང། བཟའ་བ་མ་གཏོགས་པར་དེ་ལས་གཞན་པའི་སྨན་བཅའ་བ་དང། བཏུང་བ་དང། གཞིབ་  
པ་དང། བལྡག་པ་དང། ཐལ་བ་དང། ལན་ཚྭ་དང། སྦྲང་རྩི་དང། བསྔལ་བ་ལ་སོགས་པ་བྱིན་ལེན་མ་བགྱིས་པར་འཚལ་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་ཟས་ངན་  
པ་བྱིན་ལེན་མ་བགྱིས་པར་འཚལ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་ལྷུང་བཟེད་དུ་མྱོས་པ་ཞིག་གིས་བཅའ་བ་དང། བཟའ་བ་བླུགས་ན། བྱིན་ལེན་བྱས་པ་ཞེས་  
  
  
༄༅། །བྒྱིའམ། ཨུ་པ་ལི། མི་རུང་གི། བྱིན་ལེན་ཕྱིས་གྱིས་ཤིག་།བཙུན་པ། དགེ་སློང་གཉིས་སམ། མང་ཡང་རུང་སྟེ། སྦྱོར་བ་གཅིག་གིས་བྱིན་ལེན་བགྱིད་དུ་སྩལ་ན་  
བྱིན་ལེན་བགྱིས་པ་ཞེས་བྒྱིའམ། ཨུ་པ་ལི། བྱིན་ལེན་བྱས་པ་ཞེས་བྱའོ། །བཙུན་པ། དགེ་སློང་གིས་འདོད་པར་མ་བསམ་པར་བྱིན་ལེན་བགྱིས་ན། བྱིན་ལེན་བགྱིས་པ་ཞེས་བྒྱིའམ། ཨུ་  
པ་ལི། མ་ཡིན་ནོ། །དེ་ཅིའི་ཕྱིར་ཞེ་ན། དགེ་སློང་མི་འདོད་པ་ལ་བྱིན་ལེན་མེད་ཀྱི། ཕྱིས་ཡང་བྱིན་ལེན་བྱོས་ཤིག་བཙུན་པ། དགེ་སློང་གིས་བཟའ་བ་དང། བཅའ་བ་བྱིན་ལེན་མ་བགྱིས་  
པར་འཚལ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་ལྟུང་བའོ། །བཙུན་པ། དགེ་སློང་མས་བཟའ་བ་དང། བཅའ་བ་བྱིན་ལེན་མ་བགྱིས་པར་འཚལ་བ་ན། མཚན་འཕོས་  
ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་བཟའ་བ་དང། བཅའ་བ་བྱིན་ལེན་མ་བགྱིས་པ་ལ་བྱིན་ལེན་མ་བགྱིས་པར་འདུ་ཤེས་ཏེ་འཚལ་ན། ཅིར་  
འགྱུར། ལྟུང་བའོ། །བྱིན་ལེན་མ་བགྱིས་པ་ལ་བྱིན་ལེན་བགྱིས་པར་འདུ་ཤེས་ཏེ་འཚལ་ན། ཅིར་འགྱུར། ཉེས་པ་མེད་དོ། །བྱིན་ལེན་བགྱིས་པ་ལ་བྱིན་ལེན་མ་བགྱིས་པར་འདུ་ཤེས་ཏེ་  
འཚལ་ན། ཅིར་འགྱུར། ཉེས་བྱས་སོ། །བྱིན་ལེན་བགྱིས་པ་ལ་བྱིན་ལེན་བགྱིས་པར་འདུ་ཤེས་ཏེ་འཚལ་ན། ཅིར་འགྱུར། ཉེས་པ་མེད་དོ། །བཙུན་པ། བྱང་གི་སྒྲ་མི་སྙན་གྱི་གླིང་དུ་བྱིན་  
  
  
མི་འཚལ་བར་བགྱི། ཨུ་པ་ལི། བཟའ་བར་བྱའོ། །བཙུན་པ། དེ་ལས་གཞན་པའི་གླིང་དུ་བྱིན་ལེན་མ་བགྱིས་པར་འཚལ་བར་བྒྱིའམ། ཨུ་པ་  
ལི༑ མ་ཡིན་ནོ། །བཙུན་པ། དགེ་སློང་སྤྲུལ་པ་སེམས་ཅན་གྱི་གྲངས་སུ་མི་གཏོགས་པར་རུང་བར་བགྱིད་པས་བྱིན་ལེན་བགྱིས་ན། བྱིན་ལེན་བགྱིས་པ་ཞེས་བྒྱིའམ། ཨུ་པ་ལི། མ་ཡིན་ཏེ། ཕྱིས་  
བྱིན་ལེན་བྱའོ། །བཙུན་པ། དགེ་སློང་རུང་བར་བགྱིད་པ་མི་གདའ་བཞིན་དུ་བྱིན་ལེན་བགྱིད་དུ་སྩལ་ན། བྱིན་ལེན་བགྱིས་པ་ཞེས་བྒྱིའམ། བྱིན་ལེན་བྱས་པ་ཞེས་བྱ་མོད་ཀྱི། ཉེས་བྱས་སུ་འགྱུར་  
རོ༑ ༑བཙུན་པ། བཅོམ་ལྡན་འདས་ཀྱིས་འགྲོ་བ་གཞན་དུ་གནས་པ་རྣམས་ལས་བྱིན་ལེན་བྱོས་ཤིག་ཅེས་གསུངས་ན། བཙུན་པ། ཇི་ལྟ་བུའི་འགྲོ་བ་གཞན་དུ་གནས་པ་རྣམས་ལས་བྱིན་ལེན་  
བགྱི། ཨུ་པ་ལི། གང་ལ་འབུལ་བར་སྣང་ཞིང་ཡོངས་སུ་གཏོང་བའི་འདུ་ཤེས་དང་ཡང་ལྡན་ན། བྱིན་ལེན་བྱས་ལ་བཟའ་བར་བྱའོ་།བཙུན་པ། བསླབ་པ་སྩལ་པས་བྱིན་ལེན་མ་བགྱིས་པར་  
འཚལ་ན། ཅིར་འགྱུར། ལྟུང་བའོ། །བཙུན་པ། དགེ་སློང་མས་བྱིན་ལེན་མ་བགྱིས་པར་འཚལ་ན། ཅིར་འགྱུར། ལྟུང་བའོ། །བཙུན་པ། དགེ་སློང་མས་བྱིན་ལེན་མ་བགྱིས་པར་འཚལ་ན་  
ཅིར་འགྱུར། ཉེས་བྱས་སོ། །བཙུན་པ། དགེ་ཚུལ་མ་དང། དགེ་ཚུལ་ཕས་བྱིན་ལེན་མ་བགྱིས་པར་འཚལ་ན། ཅིར་འགྱུར། ཉེས་པ་མེད་དོ་།མདོར་ན། འཕྲིན་པ་སྤྲིང་ཡིག་ལག་བརྡ་དང།།  
  
  
༄༅། །གཞན་ཟེར་བ་དང་གཅིག་ནས་གཅིག་སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །  
སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ་བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་བདག་གི་སླད་དུ་བྲོ་མ་འཚལ་བར་རིགས་གཞན་ལས་བསོད་པའི་ཟས་ཤིག་  
བསླངས་ཏེ་འཚལ་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་བསོད་པའི་ཟས་འཕྲིན་གྱིས་བསླངས་ཏེ་འཚལ་ན་ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་  
དང༑ ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་ཅིང་བསླངས་ཏེ་ཟོས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ལས་བསོད་པའི་ཟས་ཤིག་བསླངས་  
ཏེ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང་  
སྙོམས་པར་ཞུགས་པ་དང། འགྲོ་བ་གཞན་དུ་གནས་པ་རྣམས་ལས་བསོད་པའི་ཟས་ཤིག་བསླངས་ཏེ་ཟོས་ན། ཐམས་ཅད་ཉེས་བྱས་སུ་འགྱུར་རོ་།མདོར་ན། སྐད་དང་ལུས་དང་དབེན་པ་དང། །གཞན་  
གྱི་ཕྱིར་དང་མི་རུང་དང། །མཚན་དང་བཞི་པ་གཉེན་པ་དག་།བསོད་པ་བདུན་ལ་དེ་བཞིན་ཏེ། །ཁྱིམ་པ་དག་ལ་སོགས་པ་དང་།བསླབ་པ་བྱིན་དང་དགེ་སློང་མའོ། །བཙུན་པ། དགེ་སློང་འཕགས་པས་  
  
  
ཁྱིམ་བདག་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་བསོད་པའི་ཟས་བསླངས་  
པ་དང། ཁྱིམ་བདག་དེས་ཀྱང་མཐའ་འཁོབ་པའི་སྐད་མ་འཚལ་ན་ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་བསོད་པའི་ཟས་བསླངས་པ་དང། ཁྱིམ་བདག་དེས་ཀྱང་མཐའ་འཁོབ་པའི་  
སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་བསོད་པའི་ཟས་བསླངས་པ་དང། ཁྱིམ་བདག་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་  
བྱས་སོ༑ ༑བཙུན་པ། དགེ་སློང་གིས་ལུས་ཀྱི་དམིགས་པས་བསོད་པའི་ཟས་བསླངས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དབེན་པ་ལ་མི་དབེན་པར་འདུ་ཤེས་ཏེ་བསོད་  
པའི་ཟས་བསླངས་ནས་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཞན་གྱི་སླད་དུ་བསོད་པའི་ཟས་བསླངས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
ཤ་དང༑ འོ་མ་མི་རུང་བ་བསླངས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བསོད་པའི་ཟས་བསླངས་ཏེ་འཚལ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་  
སོ་སོར་བཤགས་པར་བྱའོ། །བཙུན་པ། དགེ་སློང་མས་བསོད་པའི་ཟས་བསླངས་ཏེ་འཚལ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་མི་ལ་མིར་  
  
  
༄༅། །འདུ་ཤེས་ནས་བསོད་པའི་ཟས་བསླངས་ཏེ་འཚལ་ན། ཅིར་འགྱུར། ལྟུང་བའོ། །མི་ལ་མི་མ་ལགས་པར་འདུ་ཤེས་ཏེ་འཚལ་ན་ཅིར་འགྱུར། ཉེས་བྱས་སོ། །མི་མ་ལགས་པ་ལ་  
མིར་འདུ་ཤེས་ནས་བསླངས་ཏེ་འཚལ་ན། ཅིར་འགྱུར། ཉེས་བྱས་སོ་།མི་མ་ལགས་པ་ལ་མི་མ་ལགས་པར་འདུ་ཤེས་ནས་བསླངས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
ཟས་བསོད་པ་ལ་བསོད་པར་འདུ་ཤེས་ཏེ་བསླངས་ནས་འཚལ་ན། ཅིར་འགྱུར། ལྟུང་བའོ། །བསོད་པ་ལ་མི་བསོད་པར་འདུ་ཤེས་ཏེ་བསླངས་ནས་འཚལ་ན། ཅིར་འགྱུར། ཉེས་བྱས་སོ། །མི་བསོད་པ་  
ལ་བསོད་པར་འདུ་ཤེས་ནས་བསླངས་ཏེ་འཚལ་ན། ཅིར་འགྱུར། ཉེས་བྱས་སོ། །མི་བསོད་པ་ལ་མི་བསོད་པར་འདུ་ཤེས་ནས་བསླངས་ཏེ་འཚལ་ན། ཅིར་འགྱུར། ཉེས་བྱས་སོ། །བཙུན་པ། བྲོ་མ་འཚལ་  
བ་ན་བསླངས་ལ་བྲོ་མ་འཚལ་བ་ལ་འཚལ་ན། ཅིར་འགྱུར། ལྟུང་བའོ། །བྲོ་མ་འཚལ་བ་ན་བསླངས་ལ་བྲོ་འཚལ་བ་ན། ཅིར་འགྱུར་ཉེས་བྱས་སོ། །བྲོ་འཚལ་བ་ན་བསླངས་ལ་བྲོ་མ་འཚལ་བར་  
འཚལ་ན། ཅིར་འགྱུར། ཉེས་བྱས་སོ། །བྲོ་འཚལ་བ་ན་བསླངས་ལ་བྲོ་འཚལ་བ་ན་འཚལ་ན། ཅིར་འགྱུར། ཉེས་པ་མེད་དོ། །བཙུན་པ་དགེ་སློང་གཉེན་ལས་བསོད་པའི་ཟས་བསླངས་ཏེ་འཚལ་ན་  
ཅིར་འགྱུར། ཉེས་པ་མེད་དོ། །བཙུན་པ། དགེ་སློང་གིས་བསོད་པའི་ཟས་མ་གཏོགས་པར་དེ་ལས་གཞན་པ་བཅའ་བ་དང། བཏུང་བ་དང། བཞིབ་པ་དང། བལྡག་པ་ལ་སོགས་པ་བསླངས་ཏེ་འཚལ་  
  
  
ཅིར་འགྱུར། ཉེས་བྱས་སོ། །བཙུན་པ། བསྙེན་པར་མ་རྫོགས་པ་ན་བསོད་པའི་ཟས་བསླངས་ལ་བསྙེན་པར་མ་རྫོགས་པ་ན་འཚལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་  
བསླངས་ལ་བསྙེན་པར་རྫོགས་ཀར་འཚལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་བསླངས་ལ་བསྙེན་པར་རྫོགས་ནས་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་  
ཀར་བསླངས་ལ་བསྙེན་པར་རྫོགས་ཀར་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ནས་འཚལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་  
ན་བསླངས་ལ་བསྙེན་པར་རྫོགས་པ་ན་འཚལ་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་བསླངས་ལ་བསྙེན་པར་མ་རྫོགས་པ་ན་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
གིས་ཁྱིམ་པ་བསོད་པའི་ཟས་ཤིག་སློང་དུ་སྩལ་ཏེ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་བསད་པ་དང། མ་བསད་པ་དང་  
དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་པ་དང། སོ་སོར་གནས་པ་དང། མི་  
གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་དང་ཉེ་བར་ཕྱོགས་པ་དང། བསླབ་པ་སྩལ་བ་དང། དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་  
  
  
༄༅། །ལས་བསླངས་ཏེ་འཚལ་ན། ཅིར་འགྱུར། ཐམས་ཅད་ཉེས་བྱས་སུ་འགྱུར་རོ། །བཙུན་པ། བསླབ་པ་སྩལ་པས་བསོད་པའི་ཟས་བསླངས་ཏེ་འཚལ་ན། ཅིར་འགྱུར་  
ལྟུང་བའོ། །བཙུན་པ། དགེ་སློང་མས་བསོད་པའི་ཟས་བསླངས་ཏེ་འཚལ་ན། ཅིར་འགྱུར། བཤགས་པར་བྱའོ། །བཙུན་པ། དགེ་སློང་མ་དང། དགེ་ཚུལ་མ་དང། དགེ་ཚུལ་ཕས་བསོད་པའི་  
ཟས་བསླངས་ཏེ་འཚལ་ན། ཅིར་འགྱུར། ཉེས་བྱས་སོ། །སྲོག་ཆགས་དང་བཅས་པའི་ཆུ་ལྟུང་བར་བཤད་པ་ཡང་རྒྱས་པར་བརྗོད་པར་བྱའོ། །མདོར་ན། དབེན་པ་དང་ནི་ནམ་མཁའ་སྔགས།།  
མཚན་དང་བཞི་པ་མ་ནིང་དང། །མ་ནིང་མོ་དང་གཡོགས་པ་དང་།གཞོན་ནུ་མ་དང་དགེ་སྦྱོང་ངོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་  
ལྡན་འདས་ཀྱིས་ཡང་དགེ་སློང་གང་འཚལ་བཞིན་དུ་སྨེན་ངན་དང་བཅས་པའི་གྲོང་དུ་ནན་གྱིས་མཆིས་པར་བགྱིད་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཚལ་  
བཞིན་དུ་སྨེན་ངན་དང་བཅས་པའི་གྲོང་དབེན་པ་ལ་དབེན་པར་འདུ་ཤེས་ཏེ་ནན་གྱིས་མཆིས་པར་བགྱིད་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་འཚལ་བཞིན་དུ་སྨེན་  
ངན་དང་བཅས་པའི་གྲོང་དུ་ནམ་མཁའ་ལ་ནན་གྱིས་མཆིས་པར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་འཚལ་བཞིན་དུ་སྨེན་ངན་དང་བཅས་པའི་གྲོང་དུ་སྔགས་  
  
  
སྨན་གྱིས་བདག་མི་སྣང་བར་བསྒྱུར་ཏེ་མཆིས་པར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་འཚལ་བཞིན་དུ་སྨེན་ངན་དང་བཅས་པའི་གྲོང་དུ་ནན་གྱིས་མཆིས་པར་  
བགྱིད་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་ལྟུང་བའོ། །བཙུན་པ། དགེ་སློང་མས་འཚལ་བཞིན་དུ་སྨེན་ངན་དང་བཅས་པའི་གྲོང་དུ་ནན་གྱིས་མཆིས་པར་བགྱིད་པ་ན། མཚན་  
འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ་དགེ་སློང་གིས་གྲོང་དུ་མི་ལ་མིར་འདུ་ཤེས་ཏེ་ནན་གྱིས་མཆིས་པར་བགྱིད་ན། ཅིར་འགྱུར། ལྟུང་བའོ། །མི་ལ་མི་མ་ལགས་  
པར་འདུ་ཤེས་ཏེ་ནན་གྱིས་མཆིས་པར་བགྱིད་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ཏེ་མཆིས་པར་བགྱིད་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མི་མ་  
ལགས་པར་འདུ་ཤེས་ཏེ་ནན་གྱིས་མཆིས་པར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་སྨེན་ངན་ལ་སྨེན་ངན་དུ་འདུ་ཤེས་ན། ཅིར་འགྱུར། ལྟུང་བའོ། །སྨེན་ངན་ལ་  
སྨེན་ངན་མ་ལགས་པར་འདུ་ཤེས་ན། ཅིར་འགྱུར། ཉེས་པ་མེད་དོ་།སྨེན་ངན་མ་ལགས་པ་ལ་སྨེན་ངན་དུ་འདུ་ཤེས་ན། ཅིར་འགྱུར་ཉེས་བྱས་སོ། །སྨེན་ངན་མ་ལགས་པ་ལ་སྨེན་ངན་མ་  
ལགས་པར་འདུ་ཤེས་ན། ཅིར་འགྱུར། ཉེས་པ་མེད་དོ། །བཙུན་པ། དགེ་སློང་གིས་འཚལ་བཞིན་དུ་མ་ནིང་གི་གྲོང་དུ་སྨེན་ངན་དང་བཅས་པར་ནན་གྱིས་མཆིས་པར་བགྱིད་ན། ཅིར་འགྱུར། ཉེས་  
  
  
༄༅། །བྱས་སོ༑ ༑བཙུན་པ། དགེ་སློང་གིས་མ་ནིང་དང་ལྷན་ཅིག་ཏུ་ནན་གྱིས་མཆིས་པར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་སྨེན་ངན་དང་  
བཅས་པའི་གྲོང་དུ་སྐྱབས་སུ་མཆིས་པར་ནན་གྱིས་མཆིས་པར་བགྱིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་དག་གིས་གཞོན་ནུ་བག་མར་མཆིས་ལགས་པའི་དྲུང་དུ་ནན་  
གྱིས་མཆིས་པར་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་འཚལ་བཞིན་དུ་སྨེན་ངན་དང་བཅས་པའི་གྲོང་དུ་ཐོས་པ་ཙམ་གྱི་ཉེ་འཁོར་དུ་སྤངས་ཏེ་ནན་ཏན་གྱིས་མཆིས་  
པར་བགྱིད་ན། ཅིར་འགྱུར། ཉེས་བྱས་སོ། །མདོར་ན། སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །བཙུན་  
པ༑ དགེ་སློང་གིས་སྨྱོན་པའི་གྲོང་དུ་ནན་གྱིས་མཆིས་པར་བགྱིད་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང་ནད་ཀྱིས་གཟིར་བ་དང། གླེན་པ་དང། ལྐུགས་པ་དང་  
འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང་སྙོམས་པར་ཞུགས་པ་དང། འགྲོ་བ་གཞན་དུ་གནས་པ་རྣམས་དང་ལྷན་ཅིག་ཏུ་ནན་གྱིས་འདུག་ན། ཐམས་ཅད་ཉེས་བྱས་སུ་  
འགྱུར་རོ། །བཙུན་པ། བསླབ་པ་སྩལ་བས་འཚལ་བཞིན་དུ་སྨེན་ངན་དང་བཅས་པའི་གྲོང་དུ་ནན་གྱིས་མཆིས་པར་བགྱིད་ན། ཅིར་འགྱུར་ལྟུང་བའོ། །བཙུན་པ། དགེ་སློང་མས་འཚལ་བཞིན་  
  
  
བགྱིས་ན། ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕས་འཚལ་བཞིན་དུ་སྨེན་ངན་དང་བཅས་པའི་གྲོང་  
དུ་འདུག་པར་བགྱིད་པའི་ལེའུ་བཞིན་དུ་སྨེན་ངན་དང་བཅས་པར་གབ་སྟེ་འདུག་པ་ཡང་བརྗོད་པར་བྱའོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་  
སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང་།ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་  
པ༑ བཅོམ་ལྡན་འདས་ཀྱིས་ཡང་དགེ་སློང་གང་གཅེར་བུ་པའམ། གཅེར་བུ་མའམ། ཀུན་ཏུ་རྒྱུ་བའམ། ཀུན་ཏུ་རྒྱུ་བ་མོ་ཡང་རུང་སྟེ་རང་གི་སུག་པ་ནས་བཅའ་བ་དང། བཟའ་བ་སྩལ་ན། ལྟུང་བར་འགྱུར་རོ། །ཞེས་  
གསུངས་ན། བཙུན་པ། དགེ་སློང་གིས་འཕྲིན་གྱིས་གཅེར་བུ་པའམ་གཅེར་བུ་མའམ། ཀུན་ཏུ་རྒྱུ་བ་ཕོའམ། ཀུན་ཏུ་རྒྱུ་བ་མོ་ཡང་རུང་སྟེ། རང་གི་ལག་གིས་བཅའ་བ་དང། བཟའ་བ་  
སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང་ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་དེ་བྱིན་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ་  
དགེ་སློང་གིས་གཅེར་བུ་པ་ཡང་རུང། གཅེར་བུ་མ་ཡང་རུང། ཀུན་ཏུ་རྒྱུ་ཕོའམ། ཀུན་ཏུ་རྒྱུ་བ་མོ་ཡང་རུང་སྟེ། སྨྱོན་པ་ལ་རང་གི་སུག་པ་ནས་བཅའ་བ་དང། བཟའ་བ་སྩལ་ན། ཅིར་འགྱུར། ཉེས་བྱས་  
  
  
༄༅། །སོ༑ ༑དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང་  
སྙོམས་པར་ཞུགས་པ་དང། འགྲོ་བ་གཞན་དུ་གནས་པ་རྣམས་ཀྱིས་གཅེར་བུ་པ་དང། གཅེར་བུ་མ་དང། ཀུན་ཏུ་རྒྱུ་བའམ། ཀུན་ཏུ་རྒྱུ་བ་མོ་ཡང་རུང་བ་ལ་བཅའ་བ་དང། བཟའ་བ་བྱིན་ན་  
ཐམས་ཅད་ཉེས་བྱས་སུ་འགྱུར་རོ། །མདོར་ན། མི་རུང་ཟས་དང་གཅེར་བུ་པ། །སྣོད་དང་མཚན་དང་བདུན་པ་དང། །བཞི་པ་དག་དང་སྔགས་རྣམས་དང། །གཞན་གྱིས་གཞན་གྱི་མ་ནིང་ངོ། །  
བཙུན་པ། དགེ་སློང་གིས་གཅེར་བུ་པའམ། ཀུན་ཏུ་རྒྱུ་བ་ཕོ་ཡང་རུང་སྟེ། བཅའ་བ་དང། བཟའ་བ་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བཟའ་བ་མ་གཏོགས་པར་  
དེ་ལས་གཞན་པའི་བཅའ་བ་དང། བཏུང་བ་དང། གཞིབ་པ་དང་བལྡག་པ་ལ་སོགས་པ་སྩལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་གཅེར་བུ་པའམ། ཀུན་ཏུ་  
རྒྱུ་བ་མ་གཏོགས་པར་དེ་ལས་གཞན་པ་དགེ་སྦྱོང་དང། བྲམ་ཟེ་རྣམས་ལ་རང་གི་སུག་པ་ནས་བཅའ་བ་དང། བཟའ་བ་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
གཅེར་བུ་པའམ། ཀུན་ཏུ་རྒྱུ་བ་ཡང་རུང། དེ་ལ་བཅའ་བ་དང། བཟའ་བ་སྩལ་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ་སྣོད་ས་ལ་བཞག་ནས་བླུགས་ཏེ་བྱིན་པ་དང་  
  
  
གཉེན་ལ་བྱིན་པའོ། །བཙུན་པ། དགེ་སློང་གིས་གཅེར་བུ་པའམ། ཀུན་ཏུ་རྒྱུ་བ་ལ་རང་གི་སུག་པ་ནས་བཅའ་བ་དང། བཟའ་བ་སྩལ་བ་ན། མཚན་  
འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ་དགེ་སློང་མས་གཅེར་བུ་པའམ། ཀུན་ཏུ་རྒྱུ་བ་ལ་རང་གི་སུག་པ་ནས་བཅའ་བ་དང། བཟའ་བ་སྩོལ་བ་ན། མཚན་འཕོས་ཏེ་  
དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། བསྙེན་པར་མ་རྫོགས་པ་ན་གཅེར་བུ་པའམ། ཀུན་ཏུ་རྒྱུ་བ་ལ་བཅའ་བ་དང། བཟའ་བ་རང་གི་སུག་པ་ནས་བསྔོས་ལ་བསྙེན་པར་མ་  
རྫོགས་པ་ན་སྩལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་བསྔོས་ལ་བསྙེན་པར་རྫོགས་ཀར་སྩལ་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པ་ན་བསྔོས་ལ་  
བསྙེན་པར་རྫོགས་ཏེ་སྩལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསྔོས་ལ་བསྙེན་པར་རྫོགས་ཀར་སྩལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསྔོས་ལ་  
བསྙེན་པར་རྫོགས་ཏེ་སྩལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པས་བསྔོས་ལ་བསྙེན་པར་རྫོགས་ནས་སྩལ་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་བསྔོས་ལ་  
བསྙེན་པར་མ་རྫོགས་པ་ན་སྩལ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་གཅེར་བུ་པའམ། ཀུན་ཏུ་རྒྱུ་བ་ལ་བཅའ་བ་དང། བཟའ་བ་སྩལ་ན། ཅིར་  
  
  
༄༅། །འགྱུར༑ ལྟུང་བའོ། །མི་ལ་མི་ལགས་པར་འདུ་ཤེས་ཏེ་སྩལ་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ཏེ་སྩལ་ན། ཅིར་འགྱུར། ཉེས་  
བྱས་སོ༑ ༑མི་མ་ལགས་པ་ལ་མི་མ་ལགས་པར་འདུ་ཤེས་ཏེ་སྩལ་ན་ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་སྔགས་སམ་སྨན་གྱིས་བདག་མི་སྣང་བར་བསྒྱུར་ཏེ་གཅེར་  
བུ་པའམ། ཀུན་ཏུ་རྒྱུ་བ་ལ་བཅའ་བ་དང། བཟའ་བ་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཅེར་བུ་པའམ། ཀུན་ཏུ་རྒྱུ་བ་ལ་བཅའ་བ་དང། བཟའ་བ་  
གཞན་ལས་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཅེར་བུ་པའམ། ཀུན་ཏུ་རྒྱུ་བ་ལ་བཅའ་བ་དང། བཟའ་བ་གཞན་གྱི་སླད་དུ་སྩལ་ན། ཅིར་འགྱུར། ཉེས་  
བྱས་སོ༑ ༑བཙུན་པ། དགེ་སློང་གིས་གཅེར་བུ་པའམ། ཀུན་ཏུ་རྒྱུ་བ་མ་ནིང་ལ་བཅའ་བ་དང། བཟའ་བ་སྩལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཅེར་བུ་པ་  
འམ༑ ཀུན་ཏུ་རྒྱུ་བ་མོ་ཡང་རུང། མ་ནིང་མོ་ལ་བཅའ་བ་དང་བཟའ་བ་སྩལ་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་པས་གཅེར་བུ་པའམ། ཀུན་ཏུ་རྒྱུ་བ་ལ་བཅའ་  
པ་དང། བཟའ་བ་སྩལ་ན། ཅིར་འགྱུར། ལྟུང་བའོ། །བཙུན་པ། དགེ་སློང་མས་གཅེར་བུ་པའམ། ཀུན་ཏུ་རྒྱུ་བ་ལ་རང་གི་སུག་པ་ནས་བཅའ་བ་དང། བཟའ་བ་སྩལ་ན། ཅིར་  
  
  
ལྟུང་བའོ། །བཙུན་པ། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་གཅེར་བུ་པའམ། ཀུན་ཏུ་རྒྱུ་བ་ལ་རང་གི་སུག་པ་ནས་བཅའ་བ་དང། བཟའ་བ་སྩལ་ན། ཅིར་  
འགྱུར༑ ཉེས་བྱས་སོ། །མདོར་ན། སྨྱོན་པ་སེམས་འཁྲུགས་ན་བ་དང་།འོན་པ་འགྲོ་དང་མཚན་རྣམས་དང། །ལྟ་བ་རྒྱལ་པོ་བདུན་པ་དང། །བཞི་པ་དག་དང་མ་ནིང་ངོ། །སངས་རྒྱས་བཅོམ་  
ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གཡུལ་ཤོམ་པ་ལ་བལྟར་མཆི་ན། ལྟུང་བར་འགྱུར་རོ། །ཞེས་གསུངས་ན་  
བཙུན་པ། དགེ་སློང་སྨྱོན་པ་གཡུལ་ཤོམ་པ་ལ་བལྟར་མཆི་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་  
པ་དང༑ འོན་པ་རྣམས་ཀྱིས་གཡུལ་ཤོམ་པ་ལ་བལྟར་མཆི་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་འགྲོ་བ་གཞན་དུ་གནས་པའི་གཡུལ་ཤོམ་པ་ལ་བལྟར་མཆི་  
ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཡུལ་ཤོམ་པ་ལ་བལྟར་མཆི་བ་ན་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་མ་  
གཡུལ་ཤོམ་པ་ལ་བལྟར་མཆི་བ་ན་མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་གཡུལ་ཤོམ་པ་ལ་བལྟ་བའི་ཚེ་འཁོར་ཙམ་དུ་བསྐྱེད་དེ་  
  
  
༄༅། །མཆི་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཡུལ་ཤོམ་པ་ལ་བལྟར་མཆིས་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི་  
ཡོད་དེ། དེ་ནི། འདི་ལྟར་དགེ་སློང་རྒྱལ་པོའི་ཕོ་ཉས་བཀུག་པའོ་།བཙུན་པ། བསྙེན་པར་མ་རྫོགས་པ་ན་ལུས་ཀྱིས་མཆིས་ལ། བསྙེན་པར་མ་རྫོགས་པ་ན་བལྟས་ན། ཅིར་འགྱུར། ཉེས་  
བྱས་སོ༑ ༑བསྙེན་པར་མ་རྫོགས་པ་ན་མཆིས་ལ། བསྙེན་པར་རྫོགས་ཀར་བལྟས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་མཆིས་ལ། བསྙེན་པར་རྫོགས་ནས་བལྟས་ན་  
ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་མཆིས་ལ། བསྙེན་པར་རྫོགས་ཀར་བལྟས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་མཆིས་ལ། བསྙེན་པར་  
རྫོགས་ནས་བལྟས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་མཆིས་ལ། བསྙེན་པར་རྫོགས་པ་ན་བལྟས་ན། ཅིར་འགྱུར་ལྟུང་བའོ། །བསྙེན་པར་རྫོགས་པ་ན་མཆིས་ལ་  
བསྙེན་པར་མ་རྫོགས་པ་ན་བལྟས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་མིའི་གཡུལ་ལ་མིའི་གཡུལ་དུ་འདུ་ཤེས་ཏེ་བལྟར་མཆིས་ན། ཅིར་འགྱུར། ལྟུང་བའོ། །  
མིའི་གཡུལ་ལ་མི་མ་ལགས་པའི་གཡུལ་དུ་འདུ་ཤེས་ན། ཅིར་འགྱུར་ཉེས་བྱས་སོ། །མི་མ་ལགས་པའི་གཡུལ་ལ་མིའི་གཡུལ་དུ་འདུ་ཤེས་ན། ཅིར་འགྱུར། ཉེས་བྱས་སོ། །མི་མ་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མ་ནིང་གི་གཡུལ་ཤོམ་པ་ལ་བལྟར་མཆིས་ན། ཅིར་འགྱུར། ཉེས་  
བྱས་སོ༑ ༑བཙུན་པ། བསླབ་པ་སྩལ་པས་གཡུལ་ཤོམ་པ་ལ་བལྟར་མཆིས་ན། ཅིར་འགྱུར། ལྟུང་བའོ། །བཙུན་པ། དགེ་སློང་མ་གཡུལ་ཤོམ་པ་ལ་བལྟར་མཆིས་ན། ཅིར་འགྱུར། ལྟུང་  
བའོ༑ ༑བཙུན་པ། དགེ་སློང་མ་དང། དགེ་ཚུལ་མ་དང། དགེ་ཚུལ་ཕ་རྣམས་གཡུལ་ཤོམ་པ་ལ་བལྟར་མཆིས་ན། ཅིར་འགྱུར། ཉེས་བྱས་སོ། །བསླབ་པའི་གནས་ཀྱི་ལེའུ་འདི་བཞིན་དུ་  
གཡུལ་ཤོམ་པར་བལྟ་ན་ཞག་གཉིས་ལས་མི་འདའ་བ་ཡང་རྒྱས་པར་བརྗོད་པར་བྱའོ། །མདོར་ན། འཕྲིན་པ་སྤྲིང་ཡིག་ལག་བརྡ་དང་།གཞན་ཟེར་བ་དང་གཅིག་ནས་གཅིག་སྨྱོན་པ་  
སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་པ། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་  
ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གིས་དགེ་སློང་ལ་བརྡེགས་ན་ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་དགེ་སློང་ཞིག་འཕྲིན་གྱིས་  
བརྡེག་ཏུ་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་དེ་བརྡེག་ཏུ་བཅུག་ན། ཐམས་ཅད་ཉེས་བྱས་  
  
  
༄༅། །སུ་འགྱུར་རོ། །བཙུན་པ། དགེ་སློང་གིས་དགེ་སློང་སྨྱོན་པ་ལ་བརྡེགས་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང་  
གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། དེ་བཞིན་དུ་འགྲོ་བ་གཞན་དུ་གནས་པའི་དགེ་སློང་རྣམས་  
ལ་བརྡེགས་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། སྔགས་དང་སྨན་དང་གཞན་གྱི་དང། །གཞན་གྱི་བཞི་པ་བདུན་པ་དང་།ཁྱིམ་པ་དག་ལ་སོགས་པ་རྣམས། །མཚན་དང་དེ་  
བཞིན་དགེ་སློང་མའོ། །དགེ་སློང་གིས་སྔགས་སམ་སྨན་གྱིས་བདག་མི་སྣང་བར་བསྒྱུར་ཏེ་དགེ་སློང་ལ་བརྡེགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་བརྡེགས་  
ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། རྩེད་མོར་བསམ་སྟེ་བརྡེགས་སམ། གཟས་པར་སེམས་པའོ། །བཙུན་པ། དགེ་སློང་གིས་དགེ་སློང་ལ་གཞན་གྱི་ཕྱིར་བརྡེགས་  
ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་གཞན་བརྡེག་ཏུ་སྩལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་མི་ལ་མིར་འདུ་ཤེས་ཏེ་བརྡེགས་  
ན༑ ཅིར་འགྱུར། ལྟུང་བའོ། །མི་ལ་མི་མ་ལགས་པར་འདུ་ཤེས་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ན་ཅིར་འགྱུར་ཉེས་བྱས་སོ། །མི་མ་ལགས་པ་ལ་  
  
  
ཉེས་བྱས་སོ། །བཙུན་པ། དགེ་སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བརྡེགས་ན་ཅིར་འགྱུར། ལྟུང་བའོ། །  
བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན་ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཉེས་བྱས་སོ། །བསྙེན་པར་མ་རྫོགས་  
པ་ལ་བསྙེན་པར་མ་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ། །བཙུན་པ། བསྙེན་པར་མ་རྫོགས་པ་ན་བརྡེགས་པར་བཤམས་ལ་བསྙེན་པར་མ་རྫོགས་པ་ན་བརྡེགས་ན། ཅིར་འགྱུར་  
ཉེས་བྱས་སོ། །བསྙེན་པར་མ་རྫོགས་པ་ན་བཤམས་ལ། བསྙེན་པར་རྫོགས་ཀར་བརྡེགས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་བཤམས་ལ། བསྙེན་པར་རྫོགས་ནས་  
བརྡེགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ། བསྙེན་པར་རྫོགས་ཀར་བརྡེགས་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་ཀར་བཤམས་ལ། བསྙེན་  
པར་རྫོགས་ནས་བརྡེགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་བཤམས་པ། བསྙེན་པར་རྫོགས་ནས་བརྡེགས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་  
བཤམས་ལ། བསྙེན་པར་མ་རྫོགས་པ་ན་བརྡེགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཁྱིམ་པ་ལ་བརྡེགས་ན། ཅིར་འགྱུར། ཉེས་བྱས་སོ། །དེ་བཞིན་དུ་ཟ་མ་  
  
  
༄༅། །དང། མ་ནིང་དང། དགེ་སློང་མ་སུན་ཕྱུང་བ་དང་ཕ་དང། མ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང་  
མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང་མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་རྣམས་ལ་བརྡེགས་ན། ཐམས་  
ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པ་རྣམས་ལ་བརྡེགས་ན། ཅིར་འགྱུར། ཐམས་ཅད་དུ་  
ལྟུང་བར་འགྱུར་རོ། །བཙུན་པ། དགེ་སློང་གིས་དགེ་སློང་ལ་བརྡེགས་པ་ན་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་མ་ལ་  
བརྡེགས་པ་ན་མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་  
ལ་བརྡེགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་བརྡེགས་ན། ཅིར་འགྱུར། ཉེས་བྱས་སོ། །  
བཙུན་པ། བསླབ་པ་སྩལ་པས་དགེ་སློང་ལ་བརྡེགས་ན། ཅིར་འགྱུར་ལྟུང་བའོ། །བཙུན་པ། དགེ་སློང་མས་དགེ་སློང་མ་ལ་བརྡེགས་ན་ཅིར་འགྱུར། ལྟུང་བའོ། །དགེ་སློབ་མ་དང་  
  
  
དགེ་ཚུལ་ཕ་རྣམས་ལ་ཉེས་བྱས་སོ། །ཇི་ལྟར་བརྡེགས་པའི་ལེའུ་སྨྲས་པ་དེ་བཞིན་དུ་བརྡེགས་པར་གཟས་པ་ཡང་བརྗོད་པར་བྱའོ། །མདོར་ན། འཕྲིན་པ་སྤྲིང་ཡིག་  
ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །སངས་  
རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་དགེ་སློང་གི་གནས་ངན་ལེན་གྱི་ནོངས་པ་བཅབས་ན། ལྟུང་བའོ། །ཞེས་  
གསུངས་ན། བཙུན་པ། དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་འཕྲིན་གྱིས་བཅབས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང་  
གཅིག་ནས་གཅིག་ཏུ་བརྒྱུད་དེ་གནས་ངན་ལེན་གྱི་ནོངས་པ་བཅབས་ན་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་སྨྱོན་པ་ལ་བཅབས་ན། ཉེས་  
བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་  
གཞན་དུ་གནས་པ་རྣམས་ལ་དགེ་སློང་གི་གནས་ངན་ལེན་གྱི་ཉེས་པ་བཅབས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློབ་གིས་དགེ་སློང་སྨྱོན་པས་གནས་ངན་ལེན་གྱི་ནོངས་པ་  
  
  
༄༅། །བཅབས་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་པ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་  
པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང་འགྲོ་བ་གཞན་དུ་གནས་པའི་དགེ་སློང་རྣམས་ཀྱིས་གནས་ངན་ལེན་གྱི་ཉེས་པ་བཅབས་ན། ཐམས་ཅད་ཉེས་བྱས་སུ་འགྱུར་  
རོ༑ ༑མདོར་ན། སྐད་དང་ལུས་དང་དབེན་པ་དང། །ཉེས་མཚན་བཞི་པ་བདུན་པ་དང། །ཁྱིམ་པ་དག་ལ་སོགས་པ་རྣམས། །བཅབས་དང་དེ་ལྟར་དགེ་སློང་མའོ། །བཙུན་པ། དགེ་སློང་གིས་དྲིས་  
ནས་འཕགས་པས་འཕགས་པའི་སྐད་དུ་དགེ་སློང་གི་གནས་ངན་ལེན་གྱི་ནོངས་པ་བཅབས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །འཕགས་  
པས་མཐའ་འཁོབ་པའི་སྐད་དུ་དགེ་སློང་གི་གནས་ངན་ལེན་གྱི་ནོངས་པ་བཅབས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་  
པས་མཐའ་འཁོབ་པའི་སྐད་དུ་དགེ་སློང་གི་གནས་ངན་ལེན་གྱི་ནོངས་པ་བཅབས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་  
པས་འཕགས་པའི་སྐད་དུ་གནས་ངན་ལེན་གྱི་ནོངས་པ་བཅབས་པ་དང་དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དྲིས་  
  
  
པ་བཅབས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་བཅབས་ཀྱང་  
ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། དེ་ནི། འདི་ལྟར་དགེ་སློང་ཞིག་དེའི་རྒྱུས་འཚོ་བའི་བར་ཆད་དམ། དགེ་སློང་གིས་བར་ཆད་དམ། ཚངས་པར་སྤྱོད་པའི་བར་ཆད་དུ་འགྱུར་  
བའོ༑ ༑བཙུན་པ། དགེ་སློང་གིས་དགེ་སློང་གི་ནོངས་པ་བཅབས་ཀྱང་ནོངས་པ་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། གནས་ངན་ལེན་གྱི་ཉེས་པ་མ་གཏོགས་པར་དེ་ལས་གཞན་  
པའི་ཉེས་པ་ཞིག་བཅབས་པའོ། །བཙུན་པ། དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་འཆབ་པ་ན་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་མས་དགེ་སློང་མའི་གནས་ངན་ལེན་གྱི་ནོངས་པ་འཆབ་པ་ན་མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་དགེ་སློང་གི་གནས་ངན་ལེན་  
ལ་གནས་ངན་ལེན་དུ་འདུ་ཤེས་ཏེ་བཅབས་ན། ཅིར་འགྱུར། ལྟུང་བའོ་།གནས་ངན་ལེན་ལ་གནས་ངན་ལེན་མ་ལགས་པར་འདུ་ཤེས་ཏེ་བཅབས་ན་ཅིར་འགྱུར། ཉེས་བྱས་སོ། །གནས་  
ངན་ལེན་མ་ལགས་ལ་གནས་ངན་ལེན་མ་ལགས་པར་འདུ་ཤེས་ཏེ་བཅབས་ན། ཅིར་འགྱུར། ཉེས་པ་མེད་དོ། །གནས་ངན་ལེན་མ་ལགས་པ་ལ་གནས་ངན་ལེན་དུ་འདུ་ཤེས་ཏེ་བཅབས་ན། ཅིར་  
  
  
༄༅། །འགྱུར། ཉེས་བྱས་སོ། །བཙུན་པ། དགེ་སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་གནས་ངན་ལེན་གྱི་ནོངས་པ་བཅབས་ན། ཅིར་  
འགྱུར༑ ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་དགེ་སློང་གི་གནས་ངན་ལེན་གྱི་ནོངས་པ་བཅབས་ན་ཅིར་འགྱུར། ཉེས་བྱས་སོ། །བསྙེན་པར་མ་རྫོགས་  
པ་ལ་བསྙེན་པར་མ་རྫོགས་པར་འདུ་ཤེས་ཏེ་བཅབས་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བཅབས་ན། ཅིར་འགྱུར། ཉེས་བྱས་  
སོ༑ ༑བཙུན་པ། བསྙེན་པར་རྫོགས་པ་ན་དགེ་སློང་གི་གནས་ངན་ལེན་གྱི་ནོངས་པ་མཐོང་ལ། བསྙེན་པར་མ་རྫོགས་པ་ན་བཅབས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་  
ན་མཐོང་ལ། བསྙེན་པར་རྫོགས་ཀར་བཅབས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་མ་མཐོང་ལ། བསྙེན་པར་རྫོགས་པ་ན་བཅབས་ན། ཅིར་འགྱུར། ཉེས་བྱས་སོ། །  
བསྙེན་པར་རྫོགས་ཀར་མཐོང་ལ། བསྙེན་པར་རྫོགས་ཀར་བཅབས་ན་ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་མཐོང་ལ། བསྙེན་པར་རྫོགས་ནས་བཅབས་ན། ཅིར་འགྱུར་  
ཉེས་བྱས་སོ། །བསྙེན་པར་རྫོགས་པ་ན་མཐོང་ལ། བསྙེན་པར་རྫོགས་པ་ན་བཅབས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་མཐོང་ལ། བསྙེན་པར་མ་རྫོགས་པ་ན་བཅབས་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཁྱིམ་པའི་གནས་ངན་ལེན་གྱི་ནོངས་པ་བཅབས་ན། ཅིར་འགྱུར། ཉེས་བྱས་སོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་  
ཕྱུང་བ་དང། པ་བསད་པ་དང། མ་བསད་པ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། རྐུན་གནས་དང། མི་གནས་པ་དང། སོ་སོར་  
གནས་པ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང་སྔར་འཁྲུགས་པ་དང། སྔར་ཉེས་པ་བྱུང་བ་རྣམས་ཀྱི་གནས་ངན་ལེན་གྱི་ཉེས་པ་བཅབས་ན། ཐམས་ཅད་ཉེས་བྱས་སུ་འགྱུར་  
རོ༑ ༑བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང་ཉེ་བར་ཕྱོགས་པ་དང། བསླབ་པ་སྩལ་པ་རྣམས་ཀྱི་གནས་ངན་ལེན་གྱི་ནོངས་པ་བཅབས་ན། ཅིར་འགྱུར། ལྟུང་བར་འགྱུར་རོ། །  
བཙུན་པ། དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་ཁྱིམ་པ་ལ་བཅབས་ན། ཅིར་འགྱུར། ཉེས་བྱས་སོ། །དེ་བཞིན་དུ་ཟ་མ་དང། མ་ནིང་ནས་སྔར་འཁྲུགས་པ་རྣམས་ཀྱི་བར་དུ་  
བཅབས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་  
པ་རྣམས་ལ་བཅབས་ན། ཅིར་འགྱུར། ཐམས་ཅད་ལྟུང་བར་འགྱུར་རོ་།བཙུན་པ། དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་ཁྱིམ་པ་ལ་སྨྲས་ན། བཅབས་པ་ཞེས་བྒྱིའམ། ཨུ་པ་  
  
  
༄༅། །ལི༑ མ་ཡིན་ནོ། །དེ་བཞིན་དུ་ཟ་མ་དང། མ་ནིང་དང་བསླབ་པ་སྩལ་པའི་བར་དུ་དེ་དག་ལ་སྨྲས་ན། བཅབས་པ་ཞེས་བྒྱིའམ། ཨུ་པ་ལི། མ་ཡིན་ནོ། །བཙུན་པ་  
དགེ་སློང་གིས་དགེ་སློང་མའི་གནས་ངན་ལེན་གྱི་ནོངས་པ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱི་གནས་ངན་ལེན་གྱི་ནོངས་པ་བཅབས་ན། ཅིར་འགྱུར། ཉེས་བྱས་  
སོ༑ ༑བཙུན་པ། དགེ་སློང་མས་དགེ་སློང་དང། དགེ་སློབ་མ་དང་དགེ་ཚུལ་མ་དང། དགེ་ཚུལ་ཕ་རྣམས་ཀྱི་གནས་ངན་ལེན་གྱི་ནོངས་པ་བཅབས་ན། ཅིར་འགྱུར། ཉེས་བྱས་སོ། །བཙུན་པ། བསླབ་  
པ་སྩལ་པས་གནས་ངན་ལེན་གྱི་ནོངས་པ་བཅབས་ན། ཅིར་འགྱུར་ལྟུང་བའོ། །བཙུན་པ། དགེ་སློང་མས་དགེ་སློང་མའི་གནས་ངན་ལེན་གྱི་ནོངས་པ་བཅབས་ན། ཅིར་འགྱུར་  
ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱི་གནས་ངན་ལེན་གྱི་ནོངས་པ་བཅབས་ན། ཅིར་འགྱུར། ཉེས་བྱས་སོ།། །།  
འདུལ་བ་གཞུང་དམ་པ། བམ་པོ་བཅུ་གཅིག་པ། མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་སེམས་འཁྲུགས་ན་བ་དང། །འོན་པ་  
གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་  
  
  
ཟས་དང་དབྲལ་བར་འདོད་ནས་ཚེ་དང་ལྡན་པ། ཁྱོད་ནི། ཁོ་བོ་དང་ལྷན་ཅིག་ཏུ་གཏམ་ཟེར་རམ། འགྲོགས་ཀྱང་རུང་སྟེ། བདེ་བར་མི་འགྱུར་གྱི་ཁྱོད་སོང་  
ཞིག༑ ཅེས་སྨྲས་ནས་དགེ་སློང་དེ་སྐད་ཅིག་ཙམ་ཡང་ཟས་དང་བྲལ་བར་འགྱུར་བ་དེ་འདྲ་བའི་རྐྱེན་ཅིག་བགྱིས་ན། ལྟུང་བར་འགྱུར་རོ་།ཞེས་གསུངས་ན། བཙུན་པ། དགེ་སློང་གིས་དགེ་སློང་ལ་  
འཕྲིན་གྱིས་ཟས་དང་ཕྲལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་དེ་ཟས་དང་ཕྲལ་ན། ཐམས་ཅད་ཉེས་  
བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་སྨྱོན་པ་ཞིག་ཟས་དང་ཕྲལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་པ་དང། ལྐུགས་པ་  
དང༑ འོན་པ་དང། གླེན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པའི་དགེ་སློང་རྣམས་ཟས་དང་ཕྲལ་ན། ཐམས་  
ཅད་ཉེས་བྱས་སུ་འགྱུར་རོ། །མདོར་ན། སྐད་དང་ལུས་དང་དབེན་པ་དང། །གཞན་གྱིས་གཞན་གྱི་མཚན་དག་དང། །ཁྱིམ་པ་དག་ལ་སོགས་པ་རྣམས། །བཞི་པ་བདུན་པ་བཟའ་བའོ། །བཙུན་པ་  
དགེ་སློང་འཕགས་པས་འཕགས་པའི་སྐད་དུ་ཟས་དང་ཕྲལ་བ་དང་དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་  
  
  
༄༅། །ཟས་དང་ཕྲལ་བ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་ཟས་  
དང་ཕྲལ་བ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་ཟས་དང་ཕྲལ་བ་དང། དགེ་སློང་དེས་  
ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་དགེ་སློང་ལ་ལུས་ཀྱི་དམིགས་པས་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་གིས་དབེན་པ་ལ་མི་དབེན་པར་འདུ་ཤེས་ཏེ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་གཞན་ལས་ཟས་དང་བྲལ་བར་བགྱིད་དུ་སྩལ་ན་  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཞན་གྱི་སླད་དུ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ཟས་དང་ཕྲལ་བ་ན་མཚན་འཕོས་ཏེ་  
དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་མ་ཟས་དང་བྲལ་བར་བགྱིད་པ་ན་མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །  
བཙུན་པ། དགེ་སློང་གིས་ཁྱིམ་པ་ཟས་དང་ཕྲལ་ན། ཅིར་འགྱུར་ཉེས་བྱས་སོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་བསད་པ་དང། མ་བསད་པ་དང་  
  
  
དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། མི་གནས་པ་དང། སོ་སོར་  
གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་རྣམས་ཟས་དང་ཕྲལ་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ་དགེ་སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་  
ཕྱོགས་པ་དང། བསླབ་པ་སྩལ་བ་རྣམས་ཟས་དང་ཕྲལ་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་ཟས་དང་ཕྲལ་ན། ཅིར་འགྱུར། ལྟུང་  
བའོ༑ ༑མི་ལ་མི་མ་ལགས་པར་འདུ་ཤེས་ཏེ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མི་མ་ལགས་པར་འདུ་ཤེས་ཏེ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །  
མི་མ་ལགས་པ་ལ་མིར་འདུ་ཤེས་ཏེ་ཟས་དང་ཕྲལ་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་ཟས་དང་ཕྲལ་ན་  
ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་  
ཤེས་ཏེ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བཙུན་པ། བསྙེན་  
  
  
༄༅། །པར་མ་རྫོགས་པ་ན་མགྲོན་དུ་བོས་ལ་བསྙེན་པར་མ་རྫོགས་པ་ན་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་མགྲོན་དུ་བོས་ལ་བསྙེན་  
པར་རྫོགས་ཏེ་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ན་མགྲོན་དུ་བོས་ལ་བསྙེན་པར་རྫོགས་ཀར་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བསྙེན་པར་  
རྫོགས་ཀར་མགྲོན་དུ་བོས་ལ་བསྙེན་པར་རྫོགས་ཀར་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་མགྲོན་དུ་བོས་ལ་བསྙེན་པར་རྫོགས་ནས་ཟས་དང་ཕྲལ་ན། ཅིར་  
འགྱུར། ཉེས་བྱས་སོ། །བསྙེན་པར་རྫོགས་པ་ན་མགྲོན་དུ་བོས་ལ་བསྙེན་པར་རྫོགས་ཏེ་ཟས་དང་ཕྲལ་ན། ཅིར་འགྱུར། ལྟུང་བའོ་།བསྙེན་པར་རྫོགས་པ་ན་མགྲོན་དུ་བོས་ལ་བསྙེན་པར་  
མ་རྫོགས་པ་ན་ཟས་དང་ཕྲལ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་དགེ་སློང་ཟས་དང་ཕྲལ་ཀྱང་ནོངས་པ་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ་  
སྨན་པས་ལུང་བསྒོས་ཏེ་ཟས་དང་ཕྲལ་བའོ། །བཙུན་པ། དགེ་སློང་ཟས་དང་ཡང་ཕྲལ། ནོངས་པ་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཟས་མ་གཏོགས་པར་དེ་ལས་  
གཞན་པའི་བཅའ་བ་དང། བཟའ་བ་དང། བཏུང་བ་དང། བལྡག་པ་དང། གཞིབ་པ་ལ་སོགས་པའི་ཟས་དང་ཕྲལ་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་  
  
  
དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཟས་དང་ཕྲལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་མས་དགེ་སློང་དང། དགེ་སློབ་མ་དང། དགེ་  
ཚུལ་མ་དང། དགེ་ཚུལ་ཕ་རྣམས་ཟས་དང་ཕྲལ་ན། ཅིར་འགྱུར་ཉེས་བྱས་སོ། །བཙུན་པ། བསླབ་པ་སྩལ་བས་དགེ་སློང་ཟས་དང་ཕྲལ་ན། ཅིར་འགྱུར། ལྟུང་བའོ། །བཙུན་པ་  
དགེ་སློང་མས་དགེ་སློང་མ་ཟས་དང་ཕྲལ་ན། ཅིར་འགྱུར། ལྟུང་བའོ། །བཙུན་པ། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་དགེ་སློང་དང། དགེ་སློང་མ་དང་  
དགེ་སློབ་མ་དང། དགེ་ཚུལ་ཕ་རྣམས་ཟས་དང་ཕྲལ་ན། ཅིར་འགྱུར། ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་  
གྱུར་དང་སེམས་འཁྲུགས་དང། །ན་བ་འོན་པ་འགྲོ་བའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་  
བྲོ་མ་འཚལ་བར་བདག་གི་སླད་དུ་བདག་གིས་ཞུགས་བུས་སམ། འབུད་དུ་སྩལ་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་གྱིས་ཞུགས་འབུད་དུ་སྩལ་  
ན༑ ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་དེ་མེ་འབུད་དུ་བཅུག་ན། ཉེས་བྱས་སུ་འགྱུར་རོ། །