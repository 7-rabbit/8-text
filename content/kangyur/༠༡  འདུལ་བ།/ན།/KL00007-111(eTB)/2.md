  
༄༅། །འགྱུར་རོ། །ཆུང་བ་ལ་ཆེ་བར་འདུ་ཤེས་ཏེ་བགྱིད་དུ་སྩལ་ན། ཅིར་འགྱུར། ཉེས་པ་མེད་དོ། །ཆེ་བ་ལ་ཆུང་བར་འདུ་ཤེས་ཏེ་གླན་ནས་བགྱིད་དུ་སྩལ་ན་  
ཅིར་འགྱུར། ཉེས་བྱས་སོ། །ཆེ་བ་ལ་ཆེ་བར་འདུ་ཤེས་ཏེ་གླན་ནས་བྱེད་དུ་བཅུག་ན། ཉེས་པ་མེད་དོ། །བཙུན་པ། བསྙེན་པར་མ་རྫོགས་པས་བདེ་བར་གཤེགས་པའི་མཐོ་གང་  
ལས་སོར་གཅིག་གམ་སོར་ཕྱེད་ཕྲི་སྟེ་གཡོགས་མ་གཞན་བརྩམས་ནས་བསྙེན་པར་མ་རྫོགས་པར་ལགས་ན། ཅིར་འགྱུར། ཉེས་བྱས་སོ་།བསྙེན་པར་མ་རྫོགས་པར་བརྩམས་  
ཏེ་བསྙེན་པར་རྫོགས་ཀར་ལགས་ན། ཅིར་འགྱུར། ཉེས་བྱས་སོ་།བསྙེན་པར་མ་རྫོགས་པར་བརྩམས་ཏེ་བསྙེན་པར་རྫོགས་ནས་ལགས་ན། ཅིར་འགྱུར། ཉེས་བྱས་སོ། །  
བསྙེན་པར་རྫོགས་ཀར་བརྩམས་ཏེ་བསྙེན་པར་རྫོགས་ཀར་ལགས་ན་ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བརྩམས་ཏེ་བསྙེན་པར་རྫོགས་ནས་ལགས་ན་  
ཅིར་འགྱུར། ཉེས་བྱས་སོ། །བསྙེན་པར་རྫོགས་ཏེ་བརྩམས་ནས་བསྙེན་པར་རྫོགས་ནས་ལགས་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པ་ན་བརྩམས་ཏེ་བསྙེན་  
པར་མ་རྫོགས་པར་ལགས་ན། ཅིར་འགྱུར། ཉེས་བྱས་སོ། །མདོར་ན་འཕྲིན་པ་སྤྲིང་ཡིག་ལག་བརྡ་དང། གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་  
  
  
།ན་བ་འོན་པ་གླེན་པའོ། །བཙུན་པ། དགེ་སློང་གིས་བདེ་བར་གཤེགས་པའི་མཐོ་གང་ལས་སོར་གཅིག་གམ། སོར་ཕྱེད་ཕྲི་ནས་འཕྲིན་གྱིས་གཡོགས་མ་བགྱིད་དུ་སྩལ་ན་  
ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་དང། སྨྱོན་པ་དང། སེམས་འཁྲུགས་པ་དང་  
ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་རྣམས་ལ་བྱེད་དུ་བཅུག་ན། ཐམས་ཅད་ཉེས་བྱས་སུ་འགྱུར་རོ། །ཇི་ལྟར་དགེ་སོང་གིས་གཡོགས་མ་བྱེད་དུ་  
བཅུག་པ་ལས་སྤང་བར་འགྱུར་བ་དེ་བཞིན་དུ་བསླབ་པ་བྱིན་པས་བྱེད་དུ་བཅུག་ན་ཡང་སྤང་བར་འགྱུར་རོ། །དགེ་སློང་མ་དང། དགེ་སློབ་མ་དང། དགེ་ཚུལ་ཕ་དང། དགེ་ཚུལ་  
མ་རྣམས་ལ་ཉེས་བྱས་སོ། །མདོར་ན། ནམ་མཁའ་རྫུ་འཕྲུལ་སྤྲུལ་པ་དང། །སྔགས་དང་གཞན་གསུམ་དེ་བཞིན་ཏེ། །མི་རུང་བ་དང་མཚན་གཉིས་པ། །བཞི་པ་བདུན་རྒྱུད་དེ་  
བཞིན་ནོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་གིས་དཔག་ཚད་གསུམ་ལས་འདས་པར་ལུག་གི་བལ་  
འཚལ་ན། སྤང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་དཔག་ཚད་གསུམ་ལས་འདས་པར་ནམ་མཁའ་ལས་ལུག་གི་བལ་འཚལ་ན། ཅིར་འགྱུར། ཉེས་  
  
  
༄༅། །བྱས་སོ། །རྫུ་འཕྲུལ་གྱིས་འཚལ་ན། ཅིར་འགྱུར། ཉེས་པ་མེད་དོ། །རུང་བར་བྱེད་པ་སྤྲུལ་པས་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
གིས་སྔགས་སམ། སྨན་གྱིས་བདག་མི་སྣང་བར་བགྱིས་ཏེ་འཚལ་ན་ཅིར་འགྱུར། ཉེས་བྱས་སོ། །གཞན་གྱི་སླད་དུ་འཚལ་ན། ཅིར་འགྱུར་ཉེས་བྱས་སོ། །གཞན་ལ་བསྐུར་ན། ཅིར་  
འགྱུར། ཉེས་བྱས་སོ། །བཙུན་པ། དགེ་སློང་གིས་དཔག་ཚད་གསུམ་ལས་འདས་པར་ལུག་གི་བལ་འཚལ་ཀྱང་སྤང་བར་མི་འགྱུར་བ་མཆིས་སམ་ཨུ་པ་ལི། ཡོད་དེ། དགེ་སློང་ལམ་  
དུ་ཞུགས་པ་ཞིག་གིས་ལུག་གི་བལ་ཞིག་རྙེད་ནས་དེ་དེས་དཔག་ཚད་གསུམ་གྱི་བར་དུ་རང་གིས་ཁྱེར་བ་དང། དེས་ལུག་གིས་བལ་གཞན་ཞིག་རྙེད་ནས་དེས་སྔ་མ་བོར་ཏེ་ཕྱི་མ་ཁྱེར་ནས་  
སོང་བ་སྟེ། དེ་ལྟར་ན། ཉེས་པ་མེད་དོ། །བཙུན་པ། དགེ་སློང་གིས་ལུག་གི་བལ་མ་གཏོགས་པར་དེ་ལས་གཞན་པ་མི་རུང་བའི་བལ་རྔ་མོའི་བལ་དང། བ་ལང་གི་བལ་དང། རའི་  
བལ་དང། རི་དྭགས་ཀྱི་བལ་རྣམས་དང་འདྲེས་པ་མི་རུང་བ་ཞིག་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུག་གི་བལ་དཔག་ཚད་གསུམ་ལས་འདས་པར་  
འཚལ་བ་དང། མཚན་འཕོས་ཏེ་དགེ་སློང་མར་གྱུར་ལ་མཚམས་ལས་འདས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་ལུག་གི་བལ་དཔག་ཚད་གསུམ་ལས་འདས་  
  
  
མཚན་འཕོས་ཏེ་དགེ་སློང་མར་གྱུར་ནས་མཚམས་ལས་འདས་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་ལུག་གི་བལ་དཔག་ཚད་  
གསུམ་ལས་འདས་པར་རྒྱང་གྲགས་ལ་རྒྱང་གྲགས་སུ་འདུ་ཤེས་ཏེ་འཚལ་ན། ཅིར་འགྱུར། སྤང་བར་འགྱུར་རོ། །རྒྱང་གྲགས་ལ་རྒྱང་གྲགས་མ་ལགས་པར་འདུ་ཤེས་ན། ཅིར་འགྱུར་  
ཉེས་བྱས་སུ་འགྱུར་རོ། །རྒྱང་གྲགས་མ་ལགས་པ་ལ་རྒྱང་གྲགས་སུ་འདུ་ཤེས་ན། ཅིར་འགྱུར། ཉེས་བྱས་སོ། །རྒྱང་གྲགས་མ་ལགས་པ་ལ་རྒྱང་གྲགས་མ་ལགས་པར་འདུ་ཤེས་ན་  
ཅིར་འགྱུར། ཉེས་བྱས་སོ། །བཙུན་པ། བསྙེན་པར་མ་རྫོགས་པ་ཞིག་གིས་ལུག་གི་བལ་ཞིག་བཙལ་ཏེ་མཆིས་ནས་བསྙེན་པར་མ་རྫོགས་པར་མཚམས་ལས་འདས་ན། ཅིར་འགྱུར་  
ཉེས་བྱས་སོ། །བསྙེན་པར་མ་རྫོགས་པར་འཚལ་ནས་བསྙེན་པར་རྫོགས་པར་མཚམས་ལས་འདས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་འཚལ་ནས་བསྙེན་པར་  
རྫོགས་ཏེ་མཚམས་ལས་འདས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་འཚལ་ནས་བསྙེན་པར་རྫོགས་ཀར་མཚམས་ལས་འདས་ན། ཅིར་འགྱུར། ཉེས་བྱས་སོ། །  
བསྙེན་པར་རྫོགས་ཀར་འཚལ་ཏེ་བསྙེན་པར་རྫོགས་ནས་མཚམས་ལས་འདས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཏེ་འཚལ་ནས་བསྙེན་པར་རྫོགས་ནས་མཚམས་  
  
  
༄༅། །ལས་འདས་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་ཏེ་འཚལ་ལ་བསྙེན་པར་མ་རྫོགས་པར་མཚམས་ལས་འདས་ན་ཅིར་འགྱུར་  
ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང་།གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པའོ། །བཙུན་པ་  
དགེ་སློང་གིས་ལུག་གི་བལ་དཔག་ཚད་གསུམ་ལས་འདས་པར་འཕྲིན་པ་ལ་བསྐུར་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང་ལག་བརྡ་དང། གཞན་ཟེར་བ་  
དང། གཅིག་ནས་གཅིག་ཏུ་བརྒྱུད་པ་དང། སྨྱོན་པ་དང། སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། དམུས་ལོང་རྣམས་  
ལ་བསྐུར་ན། ཐམས་ཅད་ཉེས་བྱས་སུ་འགྱུར་རོ། །ཇི་ལྟར་དགེ་སློང་གིས་ལུག་གི་བལ་དཔག་ཚད་གསུམ་ལས་འདས་ན། སྤང་བའི་ལྟུང་བར་འགྱུར་བ་དེ་བཞིན་དུ་བསླབ་པ་  
བྱིན་པ་ལ་ཡང་སྤང་བའི་ལྟུང་བར་འགྱུར་རོ། །དགེ་སློང་མ་དང། དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་ལ་ཉེས་བྱས་སུ་འགྱུར་རོ།། །།  
འདུལ་བ་གཞུང་དམ་པ་བམ་པོ་བཞི་པ། མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །  
  
  
།ཁྱིམ་བདག་དག་ལ་སོགས་པ་སྟེ། །བསླབ་པ་བྱིན་པ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་  
འདས་ཀྱིས་ཡང་དགེ་སློང་གིས་གཉེན་མ་ལགས་པའི་དགེ་སློང་མ་ལ་ལུག་གི་བལ་འཁྲུར་སྩལ་ན། སྤང་བའི་ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་  
འཕྲིན་གྱིས་ལུག་གི་བལ་འཁྲུར་སྩལ་ན། ཅིར་འགྱུར། ཉེས་བྱས་སོ་།དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང་གཅིག་ནས་གཅིག་ཏུ་བརྒྱུད་དེ་  
འཁྲུར་བཅུག་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མ་སྨྱོན་མ་ལ་ལུག་གི་བལ་འཁྲུར་སྩལ་ན་ཅིར་འགྱུར། ཉེས་བྱས་སོ། །དེ་བཞིན་དུ་  
དུ་སེམས་འཁྲུགས་པ་དང། ནད་ཀྱིས་གཟིར་བ་དང། ལྐུགས་པ་དང་འོན་པ་རྣམས་ལ་འཁྲུར་བཅུག་ན། ཐམས་ཅད་ཉེས་བྱས་སུ་འགྱུར་རོ་།བཙུན་པ། དགེ་སློང་གིས་  
ཁྱིམ་པ་མོ་ལ་འཁྲུར་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་མ་ནིང་མ་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དེ་  
བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དུ་སོང་བ་རྣམས་དང། རྐུན་གནས་དང། སྔར་འཁྲུགས་པ་རྣམས་ལ་འཁྲུར་བཅུག་ན། ཐམས་ཅད་  
  
  
༄༅། །ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མ་དགེ་འདུན་དབྱེན་བགྱིད་པ་དང། ཉེ་བར་ཕྱོགས་པ་དང་བསླབ་པ་སྩལ་བ་རྣམས་ལ་འཁྲུར་  
སྩལ་ན། ཅིར་འགྱུར། སྤང་བར་འགྱུར་རོ། །བསླབ་པ་སྩལ་པ་ཞིག་གིས་གཉེན་མ་ལགས་པའི་དགེ་སློང་མ་ལ་དེ་བཞིན་དུ་ལུག་གི་བལ་འཁྲུར་སྩལ་ན། ཅིར་འགྱུར། སྤང་བར་  
འགྱུར་རོ། །མདོར་ན། ཐུན་མོང་དག་དང་བཀྲུས་པ་དང། །དེ་བཞིན་དགེ་འདུན་མཚན་གཉིས་དང། །མི་རུང་བ་དང་སྤང་བ་དང། །མི་ཤེས་པ་ཡང་དེ་བཞིན་ཏེ། །བདུན་པ་དང་ནི་  
བཞི་པ་དང། །དགེ་སློང་མ་ནི་ཐ་མའོ། །བཙུན་པ། དགེ་སློང་གིས་ལུག་གི་བལ་ཐུན་མོང་བ་ཞིག་འཁྲུར་སྩལ་ན། ཅིར་འགྱུར། ཉེས་བྱས་སོ། །བཀྲུས་པ་ཞིག་འཁྲུར་སྩལ་ན། ཅིར་  
འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་ལུག་གི་བལ་ཞིག་འཁྲུར་སྩལ་ན། ཅིར་འགྱུར། ཉེས་བྱས་སོ། །དེ་སྟེ་གང་ཟག་གིས་ཡོངས་སུ་སྤྱད་པ་ཞིག་ཡིན་ཏེ་  
ཡོངས་སུ་སྤྱད་ནས་དྲི་མ་ཅན་དུ་གྱུར་ན་ནི། ཉེས་བྱས་སོ། །འོན་ཏེ་མལ་སྟན་གྱི་དངོས་པོ་ཞིག་འཁྲུར་བཅུག་ན་ནི། ཉེས་པ་མེད་དོ་།བཙུན་པ། དགེ་སློང་གིས་གཉེན་མ་ལགས་པའི་དགེ་  
སློང་ལ་ལུག་གི་བལ་ཞིག་འཁྲུར་སྩལ་པ་དང། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་གཉེན་མ་ལགས་པའི་དགེ་སློང་ལ་  
  
  
མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། བཙུན་པ། བཅོམ་ལྡན་འདས་ཀྱིས་དགེ་སློང་གིས་གཉེན་མ་ལགས་པའི་  
དགེ་སློང་མ་ལ་ལུག་གི་བལ་འཁྲུར་སྩལ་ན། སྤང་བའི་ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་གཉེན་མ་ལགས་པའི་དགེ་སློང་མ་ལ་ལུག་གི་བལ་འཁྲུར་  
སྩལ་ཀྱང་སྤང་བའི་ལྟུང་བར་མི་འགྱུར་བ་མཆིས་སམ། ཨུ་པ་ལི་ཡོད་དེ། མི་རུང་བ་དང་འདྲེས་པ་འཁྲུར་བཅུག་པ་སྟེ། མི་རུང་བ་ནི། རྔ་མོའི་བལ་དང། བ་ལང་གི་བལ་དང། རའི་  
བལ་དང། རི་དྭགས་ཀྱི་བལ་ཏེ། དེ་དག་དང་འདྲེས་པ་ཞིག་འཁྲུར་བཅུག་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྤང་བའི་ལུག་གི་བལ་འཁྲུར་སྩལ་ན། ཅིར་འགྱུར། དེ་  
སྟེ་མ་སྤངས་པར་གྱུར་ན་ནི། སྤང་བའི་ལྟུང་བར་འགྱུར་རོ། །འོན་ཏེ་སྤངས་པར་གྱུར་པ་ཞིག་ན་ནི། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་གཞན་གྱི་ལུག་གི་བལ་ཞིག་འཁྲུར་སྩལ་  
ཅིར་འགྱུར། ཉེས་བྱས་སོ། །བཙུན་པ། བསྙེན་པར་མ་རྫོགས་པར་ལུག་གི་བལ་ཞིག་འཁྲུར་སྩལ་ལ། བསྙེན་པར་མ་རྫོགས་པར་ལགས་ན་ཅིར་འགྱུར། ཉེས་བྱས་སོ། །བསྙེན་པར་  
མ་རྫོགས་པར་འཁྲུར་སྩལ་ལ། བསྙེན་པར་རྫོགས་ཀར་ལགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པར་འཁྲུར་སྩལ་ལ་བསྙེན་པར་རྫོགས་ཏེ་ལགས་ན། ཅིར་འགྱུར། ཉེས་  
  
  
༄༅། །བྱས་སོ། །བསྙེན་པར་རྫོགས་ཀར་འཁྲུར་སྩལ་ན། བསྙེན་པར་རྫོགས་ཀར་ལགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་འཁྲུར་སྩལ་ལ་  
བསྙེན་པར་རྫོགས་ནས་ལགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ནས་འཁྲུར་སྩལ་ལ། བསྙེན་པར་རྫོགས་ནས་ལགས་ན་ཅིར་འགྱུར། སྤང་བར་འགྱུར་རོ། །བསྙེན་  
པར་རྫོགས་པ་ན་འཁྲུར་སྩལ་ལ། བསྙེན་པར་མ་རྫོགས་པར་ལགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཉེན་མ་ལགས་པ་ལ་གཉེན་མ་ལགས་པར་འདུ་  
ཤེས་ཏེ་ལུག་གི་བལ་འཁྲུར་སྩལ་ན། ཅིར་འགྱུར། སྤང་བར་འགྱུར་རོ། །གཉེན་མ་ཡིན་པ་ལ་གཉེན་དུ་འདུ་ཤེས་ན། ཉེས་པ་མེད་དོ་།གཉེན་ལ་གཉེན་མ་ཡིན་པར་འདུ་ཤེས་  
ན། ཉེས་བྱས་སོ། །གཉེན་ལ་གཉེན་དུ་འདུ་ཤེས་ན། ཉེས་པ་མེད་དོ་།བཙུན་པ། དགེ་སློང་གིས་བསྙེན་པར་རྫོགས་མ་ལ་བསྙེན་པར་རྫོགས་མར་འདུ་ཤེས་ཏེ་ལུག་གི་བལ་འཁྲུར་  
སྩལ་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་མ་ལ་བསྙེན་པར་མ་རྫོགས་མར་འདུ་ཤེས་ན། ཉེས་བྱས་སུ་འགྱུར་རོ་།བསྙེན་པར་མ་རྫོགས་མ་ལ་བསྙེན་  
པར་རྫོགས་མར་འདུ་ཤེས་ན། ཉེས་བྱས་སུ་འགྱུར་རོ། །བསྙེན་པར་མ་རྫོགས་མ་ལ་བསྙེན་པར་མ་རྫོགས་མར་འདུ་ཤེས་ན། ཉེས་བྱས་སུ་འགྱུར་རོ། །དགེ་སློང་གིས་གཉེན་མ་ལགས་  
  
  
ཅིར་འགྱུར་སྤང་བར་འགྱུར་རོ། །དགེ་སློང་མ་དང། དགེ་ཚུལ་མ་དང། ཁྱིམ་པ་མོ་དང། མུ་སྟེགས་ཅན་དགེ་སྦྱོང་གཞན་སྤྱད་པ་པ་དང་  
ཀུན་ཏུ་རྒྱུ་བ་དང། དེ་བཞིན་དུ་འགྲོ་བ་གཞན་དུ་གནས་པ་རྣམས་ལ་འཁྲུར་བཅུག་ན། ཐམས་ཅད་ཉེས་བྱས་སུ་འགྱུར་རོ། །དགེ་སློང་མས་དགེ་སློང་དང། དགེ་ཚུལ་ཕ་དང། འདི་ལས་ཕྱིའི་  
མུ་སྟེགས་ཅན་དགེ་སྦྱོང་གཞན་བྲམ་ཟེ་དང། སྤྱོད་པ་དང། ཀུན་ཏུ་རྒྱུ་བ་དང། དེ་བཞིན་དུ་འགྲོ་བ་གཞན་དུ་གནས་པ་རྣམས་ལ་འཁྲུར་སྩལ་ན། ཅིར་འགྱུར། ཉེས་བྱས་སོ། །ཁྱིམ་བདག་  
དང། ཁྱིམ་བདག་མོ་ལ་ཡང་ཉེས་བྱས་སུ་འགྱུར་རོ། །དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་ལ་ཉེས་བྱས་ཏེ། བཙོ་བ་དང་རྨེལ་བའང་དེ་བཞིན་དུ་ཤེས་པར་བྱའོ། །  
མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པའོ། །སངས་རྒྱས་བཅོམ་ལྡན་འདས་  
ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་བདག་གི་ལག་གིས་གསེར་རམ་དངུལ་བླངས་སམ། ལེན་དུ་སྩལ་ན། སྤང་བའི་ལྟུང་  
བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་པ་ལ་གསེར་དང་དངུལ་ལེན་དུ་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང་  
  
  
༄༅། །གཞན་ཟེར་བ་དང། གཅིག་ནས་གཅིག་ཏུ་བརྒྱུད་དེ་ལེན་དུ་བཅུག་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་གསེར་རམ་དངུལ་  
སྨྱོན་པ་ཞིག་ལེན་དུ་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། དིག་པ་དང་ལྐུགས་པ་དང། འོན་པ་རྣམས་ལེན་དུ་བཅུག་  
ན༑ ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ལས་གསེར་རམ་དངུལ་བླངས་ན། ཅིར་འགྱུར། ཉེས་བྱས་སོ་།དེ་བཞིན་དུ་སེམས་འཁྲུགས་པ་དང་  
ནད་ཀྱིས་གཟིར་བ་དང། ལྐུགས་པ་དང། འོན་པ་དང། ར་རོ་བ་དང་མྱོས་པ་དང། འགྲོ་བ་གཞན་དུ་གནས་པ་རྣམས་ལས་གསེར་རམ་དངུལ་བླངས་སམ། ལེན་དུ་བཅུག་ན། ཐམས་  
ཅད་ཉེས་བྱས་སུ་འགྱུར་རོ། །མདོར་ན། མི་ཉེ་མཚན་དང་མ་ཤ་དང། །བཞི་པ་དང་ནི་བདུན་པ་དང། །བརྒྱད་དང་ཁྱིམ་པ་ལ་སོགས་པ། །ཁྱིམ་པ་གཞན་དང་དགེ་སློང་མ། །  
བཙུན་པ། དགེ་སློང་གིས་གསེར་དང་དངུལ་བླངས་སམ། ལེན་དུ་སྩལ་ན་ཡང་སྤང་བའི་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དོ། །གནས་མི་ཉེ་བ་ནས་བླངས་པ་དང་  
ཡོ་བྱད་གཞན་དུ་འདུ་ཤེས་པའོ། །བཙུན་པ། དགེ་སློང་གིས་གསེར་དང་དངུལ་ལེན་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། སྤང་བར་འགྱུར་རོ། །བཙུན་  
  
  
དགེ་སློང་མས་གསེར་དང། དངུལ་ལེན་པ་ན། མཚན་འཕོས་ཏེ་དགེ་སློང་ཕར་གྱུར་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་གསེར་གྱི་མ་ཤའམ་དངུལ་གྱི་  
མ་ཤ་བླངས་ན། ཅིར་འགྱུར། སྤང་བར་འགྱུར་རོ། །དེ་སྟེ་ལྕགས་ཀྱི་མ་ཤའམ། ཟངས་ཀྱི་མ་ཤ་བླངས་སམ། ལེན་དུ་བཅུག་ན། ཉེས་བྱས་སུ་འགྱུར་རོ། །བཙུན་པ། དགེ་  
སློང་གིས་གསེར་ལ་གསེར་དུ་འདུ་ཤེས་ཏེ་བླངས་ན། ཅིར་འགྱུར། སྤང་བར་འགྱུར་རོ། །གསེར་ལ་གསེར་མ་ཡིན་པར་འདུ་ཤེས་ན། ཉེས་པ་མེད་དོ། །གསེར་མ་ལགས་  
པ་ལ་གསེར་དུ་འདུ་ཤེས་ན། ཅིར་འགྱུར། ཉེས་བྱས་སོ། །གསེར་མ་ཡིན་པ་ལ་གསེར་མ་ཡིན་པར་འདུ་ཤེས་ན། ཉེས་པ་མེད་དོ། །བཙུན་པ་བསྙེན་པར་མ་རྫོགས་པར་  
གསེར་དང་དངུལ་ཞིག་བསླངས་ནས་བསྙེན་པར་མ་རྫོགས་པར་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བསླངས་ནས་བསྙེན་པར་རྫོགས་ཀར་ཐོབ་ན། ཅིར་འགྱུར་  
ཉེས་བྱས་སོ། །བསྙེན་པར་མ་རྫོགས་པར་བསླངས་ལ་བསྙེན་པར་རྫོགས་ཏེ་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཀར་ཐོབ་ན་  
ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཏེ་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཏེ་བསླངས་ལ་བསྙེན་པར་རྫོགས་ནས་  
  
  
༄༅། །ཐོབ་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པ་ན་བསླངས་ལ་བསྙེན་པར་མ་རྫོགས་པར་ཐོབ་ན། ཅིར་འགྱུར། ཉེས་བྱས་སོ། །བཙུན་  
པ༑ དགེ་སློང་གིས་གསེར་དང་དངུལ་མངོན་སུམ་དུ་ཁྱིམ་པ་ལེན་དུ་སྩལ་ན། ཅིར་འགྱུར། སྤང་བའི་ལྟུང་བར་འགྱུར་རོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་  
ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དགེ་འདུན་གྱི་དབྱེན་བྱས་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དུ་  
སོང་བ་དང། རྐུན་གནས་དང། སོ་སོར་གནས་པ་དང། མི་གནས་པ་དང། ཉེ་བར་ཕྱོགས་པ་དང། སྔར་འཁྲུགས་པ་དང། སྔར་ཉེས་པ་བྱུང་བ་དང། བསླབ་པ་བྱིན་པ་རྣམས་  
ཀྱིས་མངོན་སུམ་དུ་བླངས་སམ། ལེན་དུ་བཅུག་ན། ཐམས་ཅད་སྤང་བའི་ལྟུང་བར་འགྱུར་རོ། །བཙུན་པ། དགེ་སློང་བདག་གིས་གསེར་དང་དངུལ་བླངས་སམ། ལེན་དུ་སྩལ་ཀྱང་  
ནོངས་པར་མི་འགྱུར་པ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དེ་ནི། དགེ་སློང་གི་གསེར་དང་དངུལ་བླངས་ཀྱང་བདག་གིར་བྱ་བའི་སེམས་མ་བསྐྱེད་པ་སྟེ། དེ་ཕྱིར་མི་  
རུང་བས་རུང་བའི་དངོས་པོ་གཞན་བླང་ངོ། །སྙམ་ནས་བླངས་པའོ། །བཙུན་པ། དགེ་སློང་གིས་གཞན་གྱི་སླད་དུ་གསེར་དང་དངུལ་བླངས་ན། ཅིར་འགྱུར། ཉེས་བྱས་སོ། །བཙུན་པ་  
  
  
ལེན་དུ་སྩལ་ན། ཅིར་འགྱུར། སྤང་བའི་ལྟུང་བར་འགྱུར་རོ། །བཙུན་པ། དགེ་སློང་མས་གསེར་དང་དངུལ་བདག་གི་ལག་གིས་བླངས་  
སམ། ལེན་དུ་སྩལ་ན། ཅིར་འགྱུར། སྤང་བའི་ལྟུང་བར་འགྱུར་རོ་།བཙུན་པ། དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་དག་གིས་གསེར་དང་དངུལ་བདག་གིས་བླངས་སམ་  
ལེན་དུ་སྩལ་ན། ཅིར་འགྱུར། ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་  
པ་འགྲོ་བའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཅོམ་ལྡན་འདས་ཀྱིས་ཡང་དགེ་སློང་གང་ནོར་རྣམ་པ་སྣ་ཚོགས་ཀྱིས་སྤོགས་བགྱིད་ན། སྤང་བའི་ལྟུང་བར་  
འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་པ་ལས་ནོར་རྣམ་པ་སྣ་ཚོགས་ཀྱིས་སྤོགས་བགྱིད་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང་  
གཞན་གྱི་ཕྱིར་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པའོ། །བཙུན་པ། དགེ་སློང་གིས་སྨྱོན་པ་དང་ལྷན་ཅིག་ཏུ་ནོར་རྣམ་པ་སྣ་ཚོགས་ཀྱིས་སྤོགས་བགྱིད་ན། ཅིར་འགྱུར་  
ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། འོན་པ་དང། ལྐུགས་པ་དང། དེ་བཞིན་དུ་འགྲོ་བ་གཞན་དུ་གནས་པ་ལྷན་ཅིག་ཏུ་ནོར་  
  
  
༄༅། །རྣམ་པ་སྣ་ཚོགས་ཀྱིས་སྤོགས་བྱས་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། མཚན་དང་བཞི་པ་བདུན་དེ་ལྟར། །དེ་བཞིན་དུ་ཡང་བསླབ་པ་དང། །འདྲ་  
བ་དང་ནི་གཉེན་པ་དང། །དགེ་སློང་མ་ནི་ཐ་མ་ཡིན། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། དགེ་སློང་གིས་ནོར་རྣམ་པ་སྣ་ཚོགས་ཀྱིས་སྤོགས་  
བགྱིད་པ་ན། མཚན་འཕོས་ཏེ་དགེ་སློང་མར་གྱུར་པ་དང་རྙེད་པ་མངོན་པར་གྲུབ་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་མས་ནོར་རྣམ་པ་སྣ་ཚོགས་ཀྱིས་སྤོགས་བགྱིད་  
པ་ལས། མཚན་འཕོས་ཏེ་དགེ་སློང་དུ་གྱུར་ནས་རྙེད་པ་གྲུབ་ན་ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་ནོར་རྣམ་པ་སྣ་ཚོགས་ཀྱིས་སྤོགས་  
བགྱིས་ན། ཅིར་འགྱུར། །སྤང་བར་འགྱུར་རོ། །མི་ལ་མི་མ་ལགས་པར་འདུ་ཤེས་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ན། ཅིར་འགྱུར། ཉེས་བྱས་སོ། །མི་མ་  
ལགས་པ་ལ་མི་མ་ལགས་པར་འདུ་ཤེས་ན། ཅིར་འགྱུར། ཉེས་བྱས་སོ་།བཙུན་པ། བསྙེན་པར་མ་རྫོགས་པར་ནོར་རྣམ་པ་སྣ་ཚོགས་ཀྱིས་སྤོགས་བགྱིས་ནས་བསྙེན་པར་མ་རྫོགས་  
པར་རྙེད་པ་མངོན་པར་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཀར་མངོན་པར་གྲུབ་ན། ཅིར་འགྱུར། ཉེས་བྱས་སོ། །བསྙེན་  
  
  
གྲུབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཀར་མངོན་པར་གྲུབ་ན་  
ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཏེ་མངོན་པར་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་བཤམས་ལ་བསྙེན་པར་རྫོགས་  
ནས་མངོན་པར་གྲུབ་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པས་བཤམས་ལ་བསྙེན་པར་མ་རྫོགས་པ་ན་མངོན་པར་གྲུབ་ན། ཅིར་འགྱུར། ཉེས་བྱས་སོ། །བཙུན་པ་  
བསླབ་པ་སྩལ་པས་ནོར་རྣམ་པ་སྣ་ཚོགས་ཀྱིས་སྤོགས་བགྱིད་ན། ཅིར་འགྱུར། སྤང་བར་འགྱུར་རོ། །བཙུན་པ། གཉེན་དང་ལྷན་ཅིག་ཏུ་ནོར་རྣམ་པ་སྣ་ཚོགས་ཀྱིས་སྤོགས་བགྱིད་ན། ཅིར་  
འགྱུར། ཉེས་བྱས་སོ། །བཙུན་པ། དགེ་སློང་གིས་ནོར་རྣམ་པ་སྣ་ཚོགས་ཀྱིས་སྤོགས་བགྱིས་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། འདྲ་བས་འདྲ་བ་བརྗེས་ན། ཉེས་པ་མེད་དོ་  
བཙུན་པ། དགེ་སློང་མས་ནོར་རྣམ་པ་སྣ་ཚོགས་ཀྱིས་སྤོགས་བགྱིད་ན། ཅིར་འགྱུར། སྤང་བར་འགྱུར་རོ། །དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་ལ་ཉེས་བྱས་སོ། །བསླབ་པའི་  
གནས་འདིར་ཇི་ལྟ་བ་དེ་ལྟར་ཉོ་བ་དང། བཙོང་པ་ཡང་རྒྱས་པར་བྱའོ། །མདོར་ན། དེ་ཉིད་དང་ནི་སྟོར་བ་དང། །ཡུལ་གཞན་མུ་སྟེགས་ཅན་རྣམས་དང། །མ་བསྲེགས་པ་དང་དཀར་པོ་དང། །སྨྱོན་པ་  
  
  
༄༅། །མཚན་དང་འཕྲིན་པ་དང། །ཡོད་དང་འཚོ་བ་དགེ་སློང་མ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། ལྷུང་བཟེད་དེ་ཉིད་བཅངས་  
ན༑ ནོངས་པར་འགྱུར་བ་དང། དེ་ཉིད་བཅངས་བས་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དགེ་སློང་གིས་ལྷུང་བཟེད་ཆེན་པོ་ཞིག་བཅངས་པ་ན་  
མཚན་འཕོས་ཏེ་དགེ་སློང་མར་གྱུར་ནས་བཅངས་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྤང་བའི་ལྟུང་བཟེད་སྟོར་བར་གྱུར་ན། ལྟུང་བ་བཤགས་པར་བྒྱིའམ། ཨུ་  
པ་ལི། བཤགས་པར་བྱའོ། །ནོངས་པ་བཤགས་ནས་སླད་རྙེད་ན་སྤང་བར་བྒྱིའམ། ཨུ་པ་ལི། མ་ཡིན་ནོ། །བཙུན་པ། བཅོམ་ལྡན་འདས་ཀྱིས་དགེ་སློང་གིས་དགུང་བཅུ་ལས་འདས་  
པར་ལྷུང་བཟེད་ལྷག་པ་མ་འཆང་ཞིག་ཅེས་གསུངས་ན། བཙུན་པ་དགེ་སློང་གིས་དགུང་བཅུ་ལས་འདས་པར་ལྷུང་བཟེད་ལྷག་པ་བཅངས་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི་  
ཡོད་དེ། ཇི་ལྟར་དགེ་སློང་གིས་ཡུལ་གཞན་དུ་དགེ་སློང་ལ་ལྷུང་བཟེད་ཅིག་བསྐུར་བར་བྱས་ནས་དེས་ལྷུང་བཟེད་དེ་ཤིན་ཏུ་ཡུན་རིང་པོར་བཅངས་ཀྱང་ཉེས་པ་མེད་དོ། །བཙུན་པ། དགེ་སློང་  
གིས་མུ་སྟེགས་ཅན་གྱིས་ལྷུང་བཟེད་བཅངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལྷུང་བཟེད་མ་བསྲེགས་པའམ། ལྷུང་བཟེད་ཆུང་ངུའམ། ལྷུང་བཟེད་ཆེན་པོ་བཅངས་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལྷུང་བཟེད་དཀར་པོ་བཅངས་ན། ཅིར་འགྱུར། ཉེས་བྱས་སོ། །དགེ་སློང་གིས་ལྷུང་བཟེད་རྙེད་མ་ཐག་ཏུ་སྨྱོས་པར་གྱུར་ན། གང་ནས་  
བཟུང་སྟེ་དགུང་བཅུར་བགྲང་བར་བགྱི། གང་གི་ཚེ་རང་གི་སེམས་སླར་རྙེད་པ་དེ་ནས་གཟུང་ངོ། །བཙུན་པ། དགེ་སློང་གིས་དགུང་བཅུ་ལས་འདས་པར་ལྷུང་བཟེད་ལྷག་པ་བཅངས་ཀྱང་སྤང་པར་  
མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དགེ་སློང་གིས་ལྷུང་བཟེད་རྙེད་ནས་ཞག་བཅུ་ལོན་པ་དང་མཚན་འཕོས་ཏེ་དགེ་སློང་མར་གྱུར་ན། ཉེས་པ་མེད་དོ། །བཙུན་པ། དགེ་  
སློང་མས་དགུང་བཅུ་ལས་འདས་པར་ལྷུང་བཟེད་ལྷག་པ་བཅངས་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དགེ་སློང་མ་དེ་ལྷུང་བཟེད་རྙེད་མ་ཐག་ཏུ་མཚན་  
འཕོས་ཏེ་དགེ་སློང་དུ་གྱུར་ན། ཉེས་པ་མེད་དོ། །བཙུན་པ། དགེ་སློང་གིས་ཤིན་ཏུ་རིང་བར་ལྷུང་བཟེད་ལྷག་པ་བཅངས་ཀྱང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་  
ཡང་དགེ་སློང་གིས་དགེ་སློང་ལ་ལྷུང་བཟེད་ཀྱི་ཕྱིར་འཕྲིན་པ་བཏང་བ་དེས་ལྷུང་བཟེད་བླངས་ཏེ་ཤིན་ཏུ་རིང་བར་བཅངས་ཀྱང་ཉེས་པ་མེད་དོ། །བཙུན་པ། དགེ་སློང་གིས་ལྷུང་བཟེད་གཅིག་  
མཆིས་ལ་མཆིས་བཞིན་དུ་ལྷུང་བཟེད་གཅིག་པོ་དེ་སྤང་བར་འགྱུར་བ་མཆིས་སམ། ཨུ་པ་ལི། ཡོད་དེ། བྱིན་གྱིས་མ་བརླབས་པར་བཅངས་པའོ་།དགེ་སློང་གིས་ནམ་འཚོའི་བར་དུ་ལྷུང་བཟེད་  
  
  
༄༅། །ལྷག་པ་བཅངས་ཀྱང་སྤང་བར་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་དགེ་སློང་དེ་ཞག་བཅུར་མ་ལོན་པར་དུས་བྱས་པའོ། །བཙུན་པ། བསླབ་པ་སྩལ་པ་  
དགུང་བཅུ་ལས་འདས་པར་ལྷུང་བཟེད་ལྷག་པ་བཅངས་ན། ཅིར་འགྱུར་སྤང་བར་འགྱུར་རོ། །དགེ་སློང་མས་ཞག་བཅུ་ལས་འདས་པར་ལྷུང་བཟེད་ལྷག་པ་བཅངས་ན། སྤང་བའི་ལྷུང་བར་  
འགྱུར་རོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཉེས་བྱས་སུ་འགྱུར་རོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་  
པར་གྱུར་དང་སེམས་འཁྲུགས་དང། །ན་བ་འོན་པ་འགྲོ་བའོ། །དེ་ནས་སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ་བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་  
ལྷན་པ་ལྔ་ལས་ཉུང་བའི་ལྷུང་བཟེད་སྤྱད་དུ་ཡོད་བཞིན་དུ་ལྷུང་བཟེད་གཞན་བཙལ་ན། སྤང་བར་འགྱུར་རོ། །ཞེས་གསུངས་ན་བཙུན་པ། དགེ་སློང་གིས་འཕྲིན་པ་ལས་ལྷུང་བཟེད་གཉིས་  
པ་བཙལ་ཏེ་ལྷུང་བཟེད་རྙེད་ན། ཅིར་འགྱུར། ཉེས་བྱས་སོ། །འཕྲིན་པ་ལས་ཇི་ལྟ་བ་དེ་བཞིན་དུ་སྤྲིང་ཡིག་དང། ལག་བརྡ་དང་གཞན་ཟེར་པ་དང། གཅིག་ནས་གཅིག་ཏུ་བརྒྱུད་པ་ཐམས་ཅད་  
ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ལས་ལྷུང་བཟེད་གཉིས་པ་བཙལ་ན། ཅིར་འགྱུར། ལྷུང་བཟེད་རྙེད་ན་ཉེས་བྱས་སུ་འགྱུར་རོ། །དེ་བཞིན་དུ་སེམས་འཁྲུགས་པ་དང་  
  
  
དིག་པ་དང། ལྐུགས་པ་དང། འོན་པ་དང། འགྲོ་བ་གཞན་དུ་གནས་པ་རྣམས་ལས་ལྷུང་བཟེད་གཉིས་པ་བཙལ་ཏེ་ལྷུང་བཟེད་རྙེད་ན། ཐམས་ཅད་ཉེས་བྱས་སུ་འགྱུར་  
རོ། །མདོར་ན། མུ་སྟེགས་ཅན་དང་ཟ་མ་མཚན། །རྣམ་པ་བདུན་ཡང་དེ་བཞིན་ཏེ། །ཐུན་མོང་པ་དང་བཞི་པ་དང། །ཡོ་བྱད་རྣམས་དང་དགེ་སློང་མ། །བཙུན་པ། དགེ་སློང་གིས་འདི་ལ་གཞན་ཕྱིའི་  
མུ་སྟེགས་ཅན་དགེ་སྦྱོང་གཞན་བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་བ་རྣམས་ལས་ལྷུང་བཟེད་གཉིས་པ་བླངས་ནས་ལྷུང་བཟེད་གཉིས་པ་ཐོབ་ན། ཅིར་འགྱུར། ཉེས་བྱས་སོ། །བཙུན་  
པ༑ དགེ་སློང་གིས་མུ་སྟེགས་ཅན་གྱི་སྣོད་ཅིག་གང་གིས་སྙེད་ན་ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཟ་མ་ལས་ལྷུང་བཟེད་གཉིས་པ་བཙལ་ཏེ་ལྷུང་བཟེད་རྙེད་  
ན༑ ཅིར་འགྱུར། ཉེས་བྱས་སོ། །དེ་བཞིན་དུ་མ་ནིང་ཕ་དང། མ་ནིང་མ་དང། མཚན་གཉིས་པ་རྣམས་ལས་བཙལ་ཏེ་ལྷུང་བཟེད་ཐོབ་ན། ཉེས་བྱས་སུ་འགྱུར་རོ། །བཙུན་པ། དགེ་  
སློང་གིས་ལྷུང་བཟེད་སྤྱད་པ་མཆིས་བཞིན་དུ་ལྷུང་བཟེད་གཞན་བླངས་པ་དང། དེའི་མཚན་འཕོས་ཏེ་དགེ་སློང་མར་གྱུར་ནས་ཐོབ་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་  
སློང་མས་ལྷུང་བཟེད་མཆིས་བཞིན་དུ་གཉིས་པ་བཙལ་པ་ལས། མཚན་འཕོས་ཏེ་དགེ་སློང་དུ་གྱུར་ནས་རྙེད་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་  
  
  
༄༅། །ལྷུང་བཟེད་མཆིས་བཞིན་དུ་ཁྱིམ་བདག་གམ། ཁྱིམ་བདག་གི་མཆིས་བྲང་ལས་ལྷུང་བཟེད་གཉིས་པ་ཚོལ་བ་ན། དེ་གཉིས་མཚན་འཕོས་ཏེ་མཚན་འཕོས་  
ནས་རྙེད་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་མས་ཁྱིམ་བདག་གམ། ཁྱིམ་བདག་གི་མཆིས་བྲང་ལས་ལྷུང་བཟེད་གཉིས་པ་སློང་བ་ན། དེ་གཉིས་མཚན་འཕོས་  
ཏེ་མཚན་འཕོས་ནས་ཐོབ་ན། ཅིར་འགྱུར། སྤང་བར་འགྱུར་རོ་།བསྙེན་པར་མ་རྫོགས་པར་བསླངས་ལ་བསྙེན་པར་མ་རྫོགས་པར་ཐོབ་ན། ཅིར་འགྱུར། ཉེས་བྱས་སོ། །བསྙེན་  
པར་མ་རྫོགས་པར་བསླངས་ལ་བསྙེན་པར་རྫོགས་ཀར་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བསླངས་ལ། བསྙེན་པར་རྫོགས་ནས་ཐོབ་ན། ཅིར་འགྱུར་  
ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཀར་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཏེ་ཐོབ་ན། ཅིར་འགྱུར་  
ཉེས་བྱས་སོ། །བསྙེན་པར་རྫོགས་ནས་བསླངས་ཏེ་བསྙེན་པར་རྫོགས་པ་ན་ཐོབ་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་ནས་བསླངས་ཏེ་བསྙེན་པར་རྫོགས་པར་ཐོབ་ན་  
ཅིར་འགྱུར། ཉེས་བྱས་སོ། །དགེ་སློང་གཉིས་ཀྱིས་ལྷུང་བཟེད་གཅིག་བསླངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་ལྷུང་བཟེད་བསླངས་  
  
  
ཅིར་འགྱུར། སྤང་བར་འགྱུར་རོ། །མི་ལ་མི་མ་ལགས་པར་འདུ་ཤེས་ཏེ་བསླངས་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ཏེ་བསླངས་ན། ཅིར་  
འགྱུར། ཉེས་བྱས་སོ། །མི་མ་ལགས་པ་ལ་མི་མ་ལགས་པར་འདུ་ཤེས་ཏེ་བསླངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་རང་གིས་ཡོ་བྱད་དམ། རིན་གྱིས་ལྷུང་བཟེད་  
གཉིས་པ་བཙལ་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་པས་ལྷུང་བཟེད་མཆིས་བཞིན་དུ་ལྷུང་བཟེད་གཉིས་པ་བཙལ་ཏེ་ལྷུང་བཟེད་རྙེད་ན། ཅིར་འགྱུར། སྤང་བར་འགྱུར་  
རོ། །བཙུན་པ། དགེ་སློང་མས་ལྷུང་བཟེད་མཆིས་བཞིན་དུ་ལྷུང་བཟེད་གཉིས་པ་བཙལ་ཏེ་ལྷུང་བཟེད་རྙེད་ན། ཅིར་འགྱུར། སྤང་བར་འགྱུར་རོ། །དགེ་སློང་མ་དང། དགེ་ཚུལ་མ་དང། དགེ་  
ཚུལ་ཕ་རྣམས་ཀྱིས་ལྷུང་བཟེད་མཆིས་བཞིན་དུ་ལྷུང་བཟེད་གཉིས་པ་བཙལ་ཏེ་ལྷུང་བཟེད་རྙེད་ན། ཅིར་འགྱུར། ཉེས་བྱས་སོ། །མདོར་ན་འཕྲིན་པ་སྤྲིང་ཡིག་ལག་བརྡ་དང། གཞན་ཟེར་བ་དང་  
གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་འགྲོ་བའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་  
ཀྱིས་ཡང་དགེ་སློང་གང་གཉེན་མ་ལགས་པའི་ཐག་པ་ལ་གོས་འཐག་ཏུ་སྩལ་ན། སྤང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་པ་ལས་འཐག་ཏུ་སྩལ་ན། ཅིར་  
  
  
༄༅། །འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་དང་གཞན་གྱི་ཕྱིར་འཐག་ཏུ་བཅུག་  
ན༑ ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་ཐ་ག་པ་སྨྱོན་པ་ཞིག་ལ་གོས་འཐག་ཏུ་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་  
དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། མི་མ་ཡིན་པའི་འགྲོ་བའི་གནས་པ་ཐ་ག་པ་རྣམས་ལ་གོས་འཐག་ཏུ་བཅུག་ན། ཐམས་ཅད་ཉེས་  
བྱས་སོ། །མདོར་ན། མ་ནིང་དག་དང་ཟ་མ་དང། །ཐུན་མོང་མཚན་ཡང་དེ་བཞིན་ཏེ། །དེ་ལྟར་མི་རུང་བདུན་པ་དང། །བཞི་པ་སློབ་དང་དགེ་སློང་མ། །བཙུན་པ། དགེ་སློང་གིས་ཐ་ག་པ་  
མ་ནིང་ཞིག་ལ་གོས་འཐག་ཏུ་སྩལ་ན། ཅིར་འགྱུར། ཉེས་བྱས་སོ་།དེ་བཞིན་དུ་ཟ་མ་དང། མ་ནིང་མ་དང། མཚན་གཉིས་པ་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་ཐུན་མོང་  
གོས་ཤིག་འཐག་ཏུ་སྩལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་ཐ་ག་པ་གཉེན་མ་ལགས་བ་ལ་གོས་ཞིག་འཐག་ཏུ་སྩལ་པ་དང། དེའི་མཚན་འཕོས་ཏེ་དགེ་སློང་  
མར་གྱུར་ནས་ཐོབ་ན། ཅིར་འགྱུར། སྤང་བར་འགྱུར་རོ། །བཙུན་པ་དགེ་སློང་ངམ་དགེ་སློང་མས་ཐ་ག་པ་གཉེན་མ་ལགས་པ་ལ་གོས་ཤིག་འཐག་ཏུ་སྩལ་པ་དང། མཚན་འཕོས་  
  
  
ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་ཐ་ག་པ་གཉེན་མ་ལགས་པ་ལ་གོས་འཐག་ཏུ་སྩལ་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི་  
ཡོད་དེ། ཇི་ལྟར་ཡང་གོས་ཀྱི་རྒྱུ་རུང་བར་གྱུར་ལ་སྤུན་མི་རུང་བ་དང། སྤུན་རུང་བར་གྱུར་ལ་རྒྱུ་མི་རུང་བ་དང། གཉིས་ཀ་ཡང་མི་རུང་བར་གྱུར་པ་སྟེ། མི་རུང་བ་ནི། རྔ་མོའི་བལ་དང་བ་ལང་  
གི་བལ་དང། རའི་བལ་དང། རི་དྭགས་ཀྱི་བལ་དང་འདྲེས་པ་རྣམས་འཐག་ཏུ་བཅུག་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ་བསྙེན་པར་མ་རྫོགས་པར་འཐག་ཏུ་སྩལ་  
ལ་བསྙེན་པར་མ་རྫོགས་པར་ཐོབ་ན། ཅིར་འགྱུར། ཉེས་བྱས་སོ་།བསྙེན་པར་མ་རྫོགས་པར་འཐག་ཏུ་སྩལ་ལ་བསྙེན་པར་རྫོགས་ཀར་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་  
མ་རྫོགས་པར་འཐག་ཏུ་སྩལ་ལ་བསྙེན་པར་རྫོགས་ནས་ཐོབ་ན་ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་འཐག་ཏུ་སྩལ་ལ་བསྙེན་པར་རྫོགས་ཀར་ཐོབ་ན། ཅིར་འགྱུར་  
ཉེས་བྱས་སོ། །བསྙེན་པར་རྫོགས་ཀར་འཐག་ཏུ་སྩལ་ལ་བསྙེན་པར་རྫོགས་ནས་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པས་འཐག་ཏུ་སྩལ་ལ་བསྙེན་པར་རྫོགས་  
པས་ཐོབ་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པས་འཐག་ཏུ་སྩལ་ལ་བསྙེན་པར་མ་རྫོགས་པས་ཐོབ་ན། ཅིར་འགྱུར། ཉེས་བྱས་སོ། །བཙུན་པ། དགེ་  
  
  
༄༅། །སློང་གིས་མི་མ་ལགས་པ་ལ་མི་མ་ལགས་པར་འདུ་ཤེས་ཏེ་འཐག་ཏུ་སྩལ་ན། ཅིར་འགྱུར། ཉེས་བྱས་སོ། །མི་ལ་མི་མ་ཡིན་པར་འདུ་ཤེས་ན། ཉེས་བྱས་  
སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ན། ཉེས་བྱས་སུ་འགྱུར་རོ། །མི་ལ་མིར་འདུ་ཤེས་ཏེ་འཐག་ཏུ་སྩལ་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་  
གིས་གཉེན་མ་ལགས་པར་འདུ་ཤེས་ཏེ་འཐག་ཏུ་སྩལ་ན། ཅིར་འགྱུར་སྤང་བར་འགྱུར་རོ། །གཉེན་མ་ཡིན་པ་ལ་གཉེན་དུ་འདུ་ཤེས་ན་ཉེས་པ་མེད་དོ། །གཉེན་ལ་གཉེན་མ་  
ཡིན་པར་འདུ་ཤེས་ཏེ་འཐག་ཏུ་བཅུག་ན། ཉེས་བྱས་སུ་འགྱུར་རོ་།གཉེན་ལ་གཉེན་དུ་འདུ་ཤེས་ཏེ་འཐག་ཏུ་བཅུག་ན། ཉེས་པ་མེད་དོ་།བཙུན་པ། བསླབ་པ་སྩལ་པས་  
ཐ་ག་པ་གཉེན་མ་ལགས་པ་ལ་གོས་ཤིག་འཐག་ཏུ་སྩལ་ཏེ་གོས་ཐོབ་ན། ཅིར་འགྱུར་རོ། །སྤང་བར་འགྱུར་རོ། །དགེ་སློང་ལ་ཇི་ལྟ་བ་བཞིན་དུ་དགེ་སློང་མ་ལ་ཡང་སྔ་མ་བཞིན་ཏེ་  
ཇི་ལྟར་བསླབ་པའི་གནས་སྔ་མ་བཞིན་པ་ནས་བསྙེན་པར་རྫོགས་ཀར་རྙེད་ན། ཅིར་འགྱུར། ཉེས་བྱས་སོ། །ཞེས་བྱ་བའི་བར་དུའོ་།བསྙེན་པར་མ་རྫོགས་པར་རྣམ་པར་རྟོག་པ་  
བསྐྱེད་ནས་བསྙེན་པར་རྫོགས་པས་རྙེད་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པས་རྣམ་པར་རྟོག་པ་བསྐྱེད་ལ་བསྙེན་པར་རྫོགས་ཀར་ཐོབ་ན། ཅིར་འགྱུར་  
  
  
།བསྙེན་པར་མ་རྫོགས་པས་རྣམ་པར་རྟོག་པ་བསྐྱེད་ལ་བསྙེན་པར་རྫོགས་ཏེ་ཐོབ་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་ཀར་རྣམ་པར་རྟོག་པ་བསྐྱེད་ལ་བསྙེན་  
པར་རྫོགས་ཀར་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་རྣམ་པར་རྟོག་པ་བསྐྱེད་ལ་བསྙེན་པར་རྫོགས་ནས་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་  
རྫོགས་པས་རྣམ་པར་རྟོག་པ་བསྐྱེད་ལ་བསྙེན་པར་རྫོགས་པས་ཐོབ་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པས་རྣམ་པར་རྟོག་པ་བསྐྱེད་ལ་བསྙེན་པར་མ་རྫོགས་པར་  
ཐོབ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་རྣམ་པར་རྟོག་པ་བསྐྱེད་ནས་གོས་མངོན་དུ་གྲུབ་ན་ཅིར་འགྱུར། སྤང་བར་འགྱུར་རོ། །མི་ལ་  
མི་མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མི་མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །  
བཙུན་པ། དགེ་སློང་གིས་གཉེན་མ་ལགས་པའི་ཐ་ག་པ་ལ་གཉེན་མ་ལགས་པར་འདུ་ཤེས་ཏེ་རྣམ་པར་རྟོག་པ་བསྐྱེད་ནས་གོས་མངོན་དུ་གྲུབ་ན། ཅིར་འགྱུར། སྤང་བར་འགྱུར་རོ། །གཉེན་  
མ་ལགས་པ་ལ་གཉེན་ལགས་པར་འདུ་ཤེས་ན། ཅིར་འགྱུར། ཉེས་པ་མེད་དོ། །གཉེན་ལ་གཉེན་མ་ལགས་པར་འདུ་ཤེས་ན། ཅིར་འགྱུར། ཉེས་བྱས་སོ། །གཉེན་ལ་གཉེན་དུ་འདུ་  
  
  
༄༅། །ཤེས་ན། ཉེས་པ་མེད་དོ། །བསླབ་པ་སྩལ་པས་རྣམ་པར་རྟོག་པ་བསྐྱེད་ནས་གོས་མངོན་དུ་གྲུབ་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་  
སློང་མས་རྣམ་པར་རྟོག་པ་བསྐྱེད་དེ་གོས་མངོན་དུ་གྲུབ་ན། ཅིར་འགྱུར། སྤང་བར་འགྱུར་རོ། །དགེ་ཚུལ་ཕ་དང། དགེ་ཚུལ་མ་རྣམས་ཀྱིས་རྣམ་པར་རྟོག་པ་བསྐྱེད་དེ་གོས་མངོན་དུ་གྲུབ་ན་  
ཅིར་འགྱུར། ཉེས་བྱས་སོ། །མདོར་ན། །འཕྲིན་པ་སྤྲིང་ཡིག་ལག་བརྡ་དང། གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་འགྲོ་  
པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གིས་དགེ་སློང་ལ་གོས་ཤིག་སྩལ་ནས་འཕྲོག་  
གམ་འཕྲོག་ཏུ་སྩལ་ན། སྤང་བར་འགྱུར་རོ། །ཞེས་གསུངས་ན་བཙུན་པ། དགེ་སློང་གིས་འཕྲིན་གྱིས་འཕྲོག་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་  
བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་དང་གཞན་གྱི་ཕྱིར་འཕྲོག་ན། ཐམས་ཅད་ཉེས་བྱས་སུ་འགྱུར་རོ་།བཙུན་པ། དགེ་སློང་གིས་དགེ་སློང་སྨྱོན་པ་ལ་  
གོས་ཤིག་སྩལ་པ་ལས་སླར་འཕྲོག་ན། ཅིར་འགྱུར། ཉེས་བྱས་སོ་།དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་རྣམས་ལ་  
  
  
ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་འདི་ལས་སླད་རོལ་གྱི་མུ་སྟེགས་ཅན་དགེ་སྦྱོང་གཞན་བྲམ་ཟེ་དང། སྤྱོད་པ་བ་དང། ཀུན་  
ཏུ་རྒྱུ་བ་རྣམས་ལ་གོས་སྩལ་པ་ལས་སླར་འཕྲོག་ན། ཅིར་འགྱུར་ཐམས་ཅད་ཉེས་བྱས་སོ། །བཙུན་པ། འགྲོ་བ་གཞན་དུ་གནས་པ་ཞིག་ལ་གོས་སྩལ་བ་ལས་འཕྲོག་ན། ཅིར་འགྱུར་  
ཉེས་བྱས་སོ། །མདོར་ན། ཁྱིམ་པ་དག་ལ་སོགས་པ་དང། །ཐུན་མོང་མཚན་ཡང་དེ་བཞིན་ཏེ། །མ་ཆོག་མི་རུང་དེ་བཞིན་དུ། །བཞི་པ་བདུན་པ་དེ་ལྟར་རོ། །བཙུན་པ། དགེ་སློང་གིས་ཁྱིམ་  
པ་ལ་གོས་སྩལ་པ་ལས་སླར་འཕྲོག་ན། ཅིར་འགྱུར། ཉེས་བྱས་སོ་།དེ་བཞིན་དུ་མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང་  
དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དུ་སོང་བ་དང། རྐུན་གནས་དང། སྔར་འཁྲུགས་པ་དང་སྔོན་ཉེས་པ་བྱུང་བ་རྣམས་ལ་གོས་ཤིག་བྱིན་པ་  
གོས་ཤིག་འཕྲོག་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ་དགེ་སློང་གིས་ཕ་མ་དང། མི་གནས་པ་དང། སོ་སོར་གནས་པ་དང་སྔར་འཁྲུགས་པའི་དགེ་སློང་རྣམས་  
ལ་གོས་སྩལ་པ་ལས་སླར་འཕྲོག་ན། ཅིར་འགྱུར། ཉེས་བྱས་སོ། །དགེ་འདུན་གྱིས་དབྱེན་གྱིས་པ་དང། དེ་ལ་ཉེ་བར་ཕྱོགས་པ་དང། བསླབ་པ་བྱིན་པ་རྣམས་ལ་གོས་ཤིག་  
  
  
༄༅། །བྱིན་པ་ལས་ཁྱིམ་པ་འཕྲོག་ཏུ་བཅུག་ན། ཐམས་ཅད་ཀྱང་སྤང་བའི་ལྟུང་བར་འགྱུར་རོ། །བཙུན་པ། དགེ་སློང་གིས་དགེ་སློང་མ་དང། དགེ་སློང་མ་དང་  
དགེ་ཚུལ་མ་དང། དགེ་ཚུལ་ཕ་རྣམས་ལ་གོས་སྩལ་པ་ལས་སླར་འཕྲོག་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ཞིག་ལ་གོས་སྩལ་ནས་  
ཁྱིམ་པ་ཞིག་འཕྲོག་ཏུ་སྩལ་ན། ཅིར་འགྱུར། སྤང་བའི་ལྟུང་བར་འགྱུར་རོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་  
བཅོམ་པ་བསད་པ་དང། དགེ་འདུན་གྱིས་དབྱེན་བྱས་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང་  
རྐུན་གནས་པ་དང། སོ་སོར་གནས་པ་དང། མི་གནས་པ་དང། སྔར་འཁྲུགས་པ་དང། སྔར་ཉེས་པ་བྱུང་བ་དང། ཉེ་བར་ཕྱོགས་པ་དང། བསླབ་པ་བྱིན་པ་དང། དགེ་སློང་དང་  
དགེ་སློང་མ་དང། དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་འཕྲོག་ཏུ་བཅུག་ན། ཐམས་ཅད་སྤང་བའི་ལྟུང་བར་འགྱུར་རོ། །བཙུན་པ། དགེ་སློང་གཉིས་ཀྱིས་  
གོས་ཐུན་མོང་ཞིག་སྩལ་ལ་དེ་ནས་ཕྱིས་གཅིག་གིས་འཕྲོག་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་གོས་ཤིག་སྩལ་ཏེ་སླར་འཕྲོག་ན། དེའི་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་མ་ལ་གོས་ཤིག་སྩལ་ཏེ་སླར་འཕྲོག་པ་ན། མཚན་  
འཕོས་ཏེ་དགེ་སློང་དུ་གྱུར་ནས་མངོན་དུ་གྲུབ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་གོས་ཁྲུ་གང་ལས་ཆུང་བ་ཞིག་སྩལ་པ་ལས་འཕྲོག་ན་  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་གོས་སྩལ་ནས་སླར་འཕྲོག་ཀྱང་སྤང་བའི་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་  
གོས་དེའི་རྒྱུ་རུང་བར་གྱུར་ལ་སྤུན་མི་རུང་བ་དང། སྤུན་རུང་བར་གྱུར་ལ་རྒྱུ་མི་རུང་བ་དང། གཉིས་ཀ་མི་རུང་བར་གྱུར་པ་སྟེ། མི་རུང་བ་ནི། རྔ་མོའི་བལ་དང། བ་ལང་གི་བལ་དང་  
རའི་བལ་དང། རི་དྭགས་ཀྱི་བལ་དང་འདྲེས་པ་དང། དེ་དག་དང་འདྲ་བར་ཐགས་སུ་མ་བཏགས་པའི་གོས་ཤིག་སྩལ་ཏེ་འཕྲོག་ན། ཅིར་འགྱུར། ཉེས་བྱས་སོ། །བཙུན་པ། དགེ་  
སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་གོས་སྩལ་པ་ལས་སླར་འཕྲོག་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པ་ལ་བསྙེན་པར་  
མ་རྫོགས་པར་འདུ་ཤེས་ཏེ་གོས་སྩལ་པ་ལས་སླར་འཕྲོག་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་སྩལ་པ་ལས་སླར་  
  
  
༄༅། །འཕྲོག་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་གོས་སྩལ་པ་ལས་སླར་འཕྲོག་ན། ཅིར་འགྱུར་  
ཉེས་བྱས་སོ། །བཙུན་པ། བསྙེན་པར་མ་རྫོགས་པར་དབྲོག་པར་བཤམས་ནས་བསྙེན་པར་མ་རྫོགས་པར་འཕྲོག་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་  
དབྲོག་པར་བཤམས་ནས་བསྙེན་པར་རྫོགས་ཀར་མངོན་དུ་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་དབྲོག་པར་བཤམས་ནས་བསྙེན་པར་རྫོགས་ཏེ་  
མངོན་དུ་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་དབྲོག་པར་བཤམས་ནས་བསྙེན་པར་རྫོགས་ཀར་མངོན་དུ་གྲུབ་ན། ཅིར་འགྱུར། ཉེས་བྱས་སོ། །བསྙེན་  
པར་རྫོགས་ཀར་དབྲོག་པར་བཤམས་ནས་བསྙེན་པར་རྫོགས་ཏེ་མངོན་དུ་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ནས་དབྲོག་པར་བཤམས་ནས་བསྙེན་པར་  
རྫོགས་ཏེ་མངོན་དུ་གྲུབ་ན། ཅིར་འགྱུར། སྤང་བར་འགྱུར་རོ་།བསྙེན་པར་རྫོགས་པ་ན་དབྲོག་པར་བཤམས་ནས་བསྙེན་པར་མ་རྫོགས་པར་མངོན་དུ་གྲུབ་ན། ཅིར་འགྱུར། ཉེས་  
བྱས་སོ། །བཙུན་པ། བསླབ་པ་སྩལ་པས་དགེ་སློང་ལ་གོས་སྩལ་ནས་སླར་འཕྲོག་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་དགེ་སློང་མ་ལ་གོས་  
  
  
ཅིར་འགྱུར། ཉེས་བྱས་སོ་།བཙུན་པ། དགེ་སློང་ཕས་དགེ་སློང་མ་ལ་གོས་ཤིག་སྩལ་པ་ལས་འཕྲོག་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་མས་དགེ་སློང་མ་ལ་གོས་ཤིག་སྩལ་པ་ལས་སླར་འཕྲོག་ན། ཅིར་འགྱུར། སྤང་བར་འགྱུར་རོ། །དགེ་སློང་མས་དགེ་སློང་དང་དགེ་སློང་མ་དང། དགེ་ཚུལ་ཕ་དང། དགེ་ཚུལ་  
མ་རྣམས་ལ་གོས་ཤིག་སྩལ་པ་ལས་སླར་འཕྲོག་ན། ཅིར་འགྱུར། ཉེས་བྱས་སོ། །དགེ་སློབ་མ་དང། དགེ་ཚུལ་ཕ་རྣམས་ལ་ཉེས་བྱས་སུ་རྒྱས་པར་སྦྱར་རོ། །མདོར་ན། སེམས་འཁྲུགས་  
པ་དང་དུས་འདས་པ། །མཚན་དང་ཐུན་མོང་དེ་བཞིན་ཏེ། །མི་རུང་བཞི་པ་དེ་ལྟ་བུར། །བདུན་པ་དུས་དང་དགེ་སློང་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ་  
བཙུན་པ། བཅོམ་ལྡན་འདས་ཀྱིས་དགེ་སློང་གིས་བརྟད་པའི་གོས། ནམ་གོས་འབུལ་བའི་དུས་ཀྱི་བར་གཞག་ཅིང། །དེ་ལས་འདས་པར་བཞག་ན་སྤང་བར་འགྱུར་རོ། །ཞེས་གསུངས་ན། བཙུན་  
པ༑ འདས་པར་བཞག་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་དགེ་སློང་དེ་གོས་རྙེད་མ་ཐག་ཏུ་སེམས་འཁྲུགས་པར་གྱུར་པའོ། །བཙུན་པ། དགེ་སློང་གིས་  
ནམ་འཚོའི་བར་དུ་བརྟད་པའི་གོས་བཅངས་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ནམ་གོས་འབུལ་བའི་དུས་ཚུན་ཚད་དུ་དུས་བྱས་པའོ། །བཙུན་པ། དགེ་སློང་གིས་  
  
  
༄༅། །བརྟད་པའི་གོས། ནམ་གོས་འབུལ་བའི་དུས་ལས་འདས་པ་ན་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། སྤང་བར་འགྱུར་རོ། །བཙུན་པ་  
དགེ་སློང་མས་བརྟད་པའི་གོས་ཤིག་ནམ་གོས་འབུལ་བའི་དུས་ལས་འདས་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་  
གིས་བརྟད་པའི་གོས་ཐུན་མོང་བ་ཞིག་ནམ་གོས་འབུལ་བའི་དུས་ལས་འདས་པར་བཞག་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བརྟད་པའི་གོས་ཤིག་  
ནམ་གོས་འབུལ་བའི་དུས་ལས་འདས་པར་བཞག་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དོ། ཇི་ལྟར་ཡང་གོས་དེའི་རྒྱུ་རུང་བར་གྱུར་ལ་སྤུན་མི་རུང་བ་དང། སྤུན་རུང་  
བར་གྱུར་ལ་རྒྱུ་མི་རུང་བ་དང། གཉིས་ཀ་མི་རུང་བ་སྟེ། མི་རུང་བ་ནི། རྔ་མོའི་བལ་དང། བ་ལང་གི་བལ་དང། རའི་བལ་དང། རི་དྭགས་ཀྱི་བལ་དང་འདྲེས་པའོ། །དེ་ལྟ་བུའི་གོས་  
ཐགས་སུ་མ་བཏགས་པ་ཞིག་གོས་འབུལ་བའི་དུས་ལས་འདས་པར་བཞག་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་གོས་འབུལ་བའི་དུས་ལས་འདས་པ་ལ་འདས་པར་  
འདུ་ཤེས་ཏེ་གོས་བཞག་ན། ཅིར་འགྱུར། སྤང་བར་འགྱུར་རོ། །འདས་པ་ལ་མ་འདས་པར་འདུ་ཤེས་ཏེ་བཞག་ན། ཅིར་འགྱུར། ཉེས་པ་མེད་དོ་།མ་འདས་པ་ལ་འདས་པར་  
  
  
ཉེས་བྱས་སུ་འགྱུར་རོ། །མ་འདས་པ་ལ་མ་འདས་པར་འདུ་ཤེས་ཏེ་བཞག་ན། ཉེས་པ་མེད་དོ། །བཙུན་པ་བསྙེན་པར་མ་རྫོགས་པར་བཞག་སྟེ་བསྙེན་པར་མ་རྫོགས་པར་དུས་ལས་  
ཡོལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཞག་སྟེ་བསྙེན་པར་རྫོགས་ཀར་དུས་ལས་ཡོལ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཞག་སྟེ་བསྙེན་པར་  
རྫོགས་ནས་དུས་ལས་ཡོལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཞག་སྟེ་བསྙེན་པར་རྫོགས་ཀར་དུས་ལས་ཡོལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཞག་  
སྟེ་བསྙེན་པར་རྫོགས་ནས་དུས་ལས་ཡོལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ནས་བཞག་སྟེ་བསྙེན་པར་རྫོགས་ནས་དུས་ལས་ཡོལ་ན། ཅིར་འགྱུར། སྤང་བར་འགྱུར་རོ། །བསྙེན་  
པར་རྫོགས་པས་བཞག་ནས་བསྙེན་པར་མ་རྫོགས་པར་དུས་ལས་ཡོལ་ན་ཅིར་འགྱུར། ཉེས་བྱས་སོ། །བཙུན་པ། ཚུལ་ནས་མ་བྱུང་བར་རྒྱལ་པོས་ཤོལ་བོར་ན། དགེ་སློང་གིས་བརྟད་པའི་གོས་  
ཇི་ལྟར་བསྒྲུབ་པར་བགྱི། ཇི་ལྟར་ཚུལ་དུ་ཞུགས་པ་བཞིན་ནོ་།བརྟད་པའི་གོས་ཞག་བཅུ་ལས་འདས་པ་ཞེས་བྒྱིའམ། ཞག་བཅུ་ལས་མ་འདས་པ་ཞེས་བགྱི། ཞག་བཅུ་ལས་འདས་པ་ཞེས་  
བྱའོ། །བཙུན་པ། བརྟད་པའི་གོས་དུས་མ་ལགས་པའི་གོས་སུ་བགྱིར་རུང་ངམ། ཨུ་པ་ལི། མི་རུང་ངོ། །བཙུན་པ། བཅོམ་ལྡན་འདས་ཀྱིས་བརྟད་པའི་གོས། ནམ་གོས་འབུལ་བའི་དུས་ཀྱི་  
  
  
༄༅། །བར་དུ་ཆོངས་ཤིག་ཅེས་གསུངས་ན། བཙུན་པ། གོས་འབུལ་བའི་དུས་གང་ལགས། ཨུ་པ་ལི། ཚུལ་ནས་བྱུང་བ་སྟེ། ཚུལ་ནས་མ་བྱུང་གི་བར་དུ་ནི། ཐམས་  
ཅད་དུས་མ་ཡིན་ནོ། །བཙུན་པ། བསླབ་པ་སྩལ་པས་གོས་འབུལ་བའི་དུས་ལས་འདས་པར་གོས་བཞག་ན། ཅིར་འགྱུར། སྤང་བར་འགྱུར་རོ་།བཙུན་པ། དགེ་སློང་མས་བརྟད་པའི་གོས་  
འབུལ་བའི་དུས་ལས་འདས་པར་བཞག་ན། ཅིར་འགྱུར། སྤང་བར་འགྱུར་རོ། །དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་ལ་ཉེས་བྱས་ཏེ། རྒྱས་པར་བརྗོད་པར་བྱའོ། །  
མདོར་ན། མི་རུང་བ་དང་བཞི་བ་དང། །བར་ཆད་བདུན་པ་དེ་བཞིན་ཏེ། །སྡོམ་པ་དང་ནི་དགེ་འདུན་གྱི། །ནམ་མཁའ་མཚན་དང་དགེ་སློང་མའོ། །སངས་རྒྱས་བཅོམ་ལྡན་འདས་ལ་ཚེ་དང་  
ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་རིང་ན་ཡང་ཞག་དྲུག་ཏུ་དགེ་སློང་དེས་གོས་དེ་དང་བྲལ་བར་འདུག་ཅིག་དེ་ལས་རིང་དུ་བྲལ་ན། སྤང་བར་འགྱུར་རོ། །ཞེས་གསུངས་  
ན༑ བཙུན་པ། དགེ་སློང་གིས་ཞག་དྲུག་ལས་འདས་པར་གོས་དེ་དང་བྲལ་ཡང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་གོས་དེའི་རྒྱུ་རུང་བར་གྱུར་ལ་སྤུན་མི་རུང་  
བ་དང། སྤུན་རུང་བར་གྱུར་ལ་རྒྱུ་མི་རུང་བ་དང། གཉིས་ཀ་མི་རུང་བར་གྱུར་པ་སྟེ། མི་རུང་བ་ནི། རྔ་མོའི་བལ་དང། བ་ལང་གི་བལ་དང། རའི་བལ་དང། རི་དྭགས་ཀྱི་བལ་དང་འདྲེས་པའོ། །  
  
  
འདས་པར་བྲལ་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་ཞག་དྲུག་ལས་འདས་པ་ལ་འདས་པར་འདུ་ཤེས་ཏེ་གོས་དེ་དང་བྲལ་  
ན༑ ཅིར་འགྱུར། སྤང་བར་འགྱུར་རོ། །འདས་པ་ལ་མ་འདས་པར་འདུ་ཤེས་ཏེ་བྲལ་ན། ཉེས་པ་མེད་དོ། །མ་འདས་པ་ལ་འདས་པར་འདུ་ཤེས་ཏེ་བྲལ་ན། ཉེས་བྱས་སུ་འགྱུར་རོ། །མ་འདས་པ་ལ་མ་འདས་པར་  
འདུ་ཤེས་ཏེ་བྲལ་ན། ཉེས་པ་མེད་དོ། །བཙུན་པ། དགེ་སློང་གིས་ཞག་དྲུག་ལས་འདས་པར་གོས་དེ་དང་བྲལ་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དགེ་སློང་དེ་འོང་བ་ན་  
དེ་ལ་བར་ཆད་བརྒྱུད་ལས་གང་ཡང་རུང་བའི་བར་ཆད་གཅིག་བྱུང་བར་གྱུར་བའོ། །བཙུན་པ། བསྙེན་པར་མ་རྫོགས་པར་བཞག་ལ་བསྙེན་པར་མ་རྫོགས་པར་བྲལ་ན། ཅིར་འགྱུར། ཉེས་བྱས་སོ་།བསྙེན་  
པར་རྫོགས་པར་བཞག་ལ་བསྙེན་པར་རྫོགས་ཀར་བྲལ་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པར་བཞག་ལ་བསྙེན་པར་རྫོགས་ཏེ་བྲལ་ན། ཅིར་འགྱུར། ཉེས་བྱས་སོ། །བསྙེན་པར་  
རྫོགས་ཀར་བཞག་ལ་བསྙེན་པར་རྫོགས་ཀར་བྲལ་ན། ཅིར་འགྱུར་ཉེས་བྱས་སོ། །བསྙེན་པར་རྫོགས་ཀར་བཞག་ལ་བསྙེན་པར་རྫོགས་ཏེ་བྲལ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་  
པས་བཞག་ལ་བསྙེན་པར་རྫོགས་ནས་བྲལ་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་ཏེ་བཞག་ལ་བསྙེན་པར་མ་རྫོགས་པར་བྲལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
  
  
༄༅། །གིས་ཞག་དྲུག་ལས་འདས་པར་གོས་དེ་དང་བྲལ་ཡང་སྡང་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དགེ་སློང་དེས་གོས་དང་མི་འབྲལ་བའི་སྡོམ་  
པ་ཐོབ་པར་གྱུར་པའོ། །བཙུན་པ། དགེ་སློང་གིས་དགེ་འདུན་གྱིས་གོས་ཤིག་བྱིན་གྱིས་བསླབས་ཏེ་བཞག་ནས་ཞག་དྲུག་ལས་འདས་པར་བྲལ་ན། བྲལ་བ་ཞེས་བྒྱིའམ། མ་བྲལ་བ་ཞེས་བགྱི་  
ཨུ་པ་ལི། བྲལ་བ་ཞེས་བྱའོ། །སྤང་བར་བྒྱིའམ། ཨུ་པ་ལི། མ་ཡིན་ཏེ། ལྟུང་བ་གཅིག་པུ་བཤགས་པར་བྱའོ། །བཙུན་པ། དགེ་སློང་གིས་ཁྱིམ་གྱི་ནང་དུ་གོས་བཞག་པར་གྱུར་ལ། དེ་ནམ་མཁའ་  
ལ་མཆིས་ནས་ཞག་དྲུག་ལས་འདས་པར་བགྱིས་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་ཁྱིམ་གྱི་ནང་དུ་གོས་བཞག་པར་གྱུར་ལ། གོས་དེ་དང་ཞག་དྲུག་ལས་འདས་པར་  
བྲལ་བ་ན། དེའི་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་མས་ཁྱིམ་གྱི་ནང་དུ་གོས་བཞག་པར་གྱུར་ལ། གོས་དེ་དང་ཞག་དྲུག་ལས་འདས་པར་བྲལ་བ་ན་  
དེའི་མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། སྤང་བར་འགྱུར་རོ། །བཙུན་པ། བསླབ་པ་སྩལ་པས་ཞག་དྲུག་ལས་འདས་པར་བྲལ་ན། ཅིར་འགྱུར། སྤང་བར་འགྱུར་རོ། །དགེ་སློང་མས་བྲལ་  
ན་ནི། ཉེས་བྱས་སོ། །དགེ་སློབ་མ་དང། དགེ་ཚུལ་མ་ལ་ཡང་ཉེས་བྱས་སོ། །བཙུན་པ། དགེ་ཚུལ་ཕས་ཞག་དྲུག་ལས་འདས་པར་བྲལ་ན་ཅིར་འགྱུར། ཉེས་བྱས་སོ།། །།འདུལ་བ་གཞུང་  
  
  
བམ་པོ་ལྔ་པ། མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ནད་པ་འོན་པ་གླེན་པའོ། །གཉིད་ལོག་ར་རོ་མྱོས་པ་  
དང། །སྙོམས་ཞུགས་མུ་སྟེགས་འགྲོ་བ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་བ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་གིས་དབྱར་གྱི་རས་ཆེན་ཤིན་ཏུ་མྱུར་དུ་ཚོལ་  
ལམ༑ ཤིན་ཏུ་རིང་དུ་བཅངས་ན། སྤང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་དབྱར་གྱི་རས་ཆེན་འཕྲིན་པ་ལས་མྱུར་དུ་བཙལ་ཏེ་རས་རྙེད་ན། ཅིར་འགྱུར། ཉེས་བྱས་སོ། །ཤིན་ཏུ་རིང་  
བར་བཅངས་ན། ཅིར་འགྱུར། ཉེས་བྱས་སོ། །འཕྲིན་པ་ལས་ཇི་ལྟ་བ་དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང་གཅིག་ནས་གཅིག་ཏུ་བརྒྱུད་པ་རྣམས་སོ། །བཙུན་པ། དགེ་སློང་གིས་སྨྱོན་པ་  
ལས་དབྱར་གྱི་རས་ཆེན་མྱུར་དུ་བཙལ་ཏེ་རས་རྙེད་ན། ཅིར་འགྱུར་ཉེས་བྱས་སོ། །ཤིན་ཏུ་རིང་བར་བཅངས་ན། ཅིར་འགྱུར། །ཉེས་བྱས་སོ། །སྨྱོན་པ་ལས་ཇི་ལྟ་བ་བཞིན་དུ་སེམས་འཁྲུགས་པ་དང། ནད་ཀྱིས་  
གཟིར་བ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། དེ་བཞིན་དུ་འདི་ལས་ཕྱི་རོལ་གྱི་མུ་སྟེགས་ཅན་དགེ་སྦྱོང་གཞན་བྲམ་ཟེ་དང་སྤྱོད་  
པ་བ་དང། ཀུན་ཏུ་རྒྱུ་བ་རྣམས་ལས་བཙལ་བ་དང། དེ་བཞིན་དུ་འགྲོ་བ་གཞན་དུ་གནས་པ་ལས་ཤིན་ཏུ་མྱུར་བར་བཙལ་ཏེ་རྙེད་ན་ཅིར་འགྱུར། ཉེས་བྱས་སོ། །ཤིན་ཏུ་རིང་བར་བཅངས་ན་ཡང་ཉེས་བྱས་  
  
  
༄༅། །སུ་འགྱུར་རོ། །མདོར་ན། མི་རུང་བ་དང་དེ་བཞིན་མཚན་།ཐུན་མོང་བདུན་པ་དེ་བཞིན་ཏེ། །མཆོག་པ་དང་སེང་རས་དང་།བཞི་པ་དང་ཡང་དགེ་སློང་མའོ། །བཙུན་པ། དགེ་སློང་  
གིས་དབྱར་གྱི་རས་ཆེན་ཤིན་ཏུ་མྱུར་བར་བཙལ་ལ། ཤིན་ཏུ་རིང་བར་བཅངས་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། གོས་དེའི་རྒྱུ་རུང་བར་གྱུར་ལ་སྤུན་མི་རུང་བ་དང། སྤུན་  
རུང་བར་གྱུར་ལ་རྒྱུ་མི་རུང་བ་དང། གཉིས་ཀ་མི་རུང་བ་སྟེ་མི་རུང་བ་ནི། རྔ་མོའི་བལ་དང། བ་ལང་གི་བལ་དང། རའི་བལ་དང། རི་དྭགས་ཀྱི་བལ་དང་འདྲེས་པ་དང། དེ་ལྟ་བུ་ལས་ཐགས་སུ་མ་  
བཏགས་པའི་དབྱར་གྱི་རས་ཆེན་ཞིག་ཤིན་ཏུ་མྱུར་བར་བཙལ་ཏམ་ཤིན་ཏུ་རིང་བར་བཅངས་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དབྱར་གྱི་རས་ཆེན་ཤིན་ཏུ་མྱུར་བར་བཙལ་  
ཏམ༑ ཤིན་ཏུ་རིང་བར་བཅངས་པ་ན། དེའི་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མ་ཞིག་གིས་དབྱར་གྱི་རས་ཆེན་ཤིན་ཏུ་མྱུར་བར་བཙལ་ཏམ་  
ཤིན་ཏུ་རིང་བར་བཅངས་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་དབྱར་གྱི་རས་ཆེན་ཐུན་མོང་བ་ཞིག་ཤིན་ཏུ་མྱུར་བར་བཙལ་ཏམ་  
ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ། །བཙུན་པ་བསྙེན་པར་མ་རྫོགས་པར་དབྱར་གྱི་རས་ཆེན་བསླངས་ནས་བསྙེན་པར་མ་རྫོགས་པར་ཐོབ་སྟེ་ཤིན་ཏུ་རིང་བར་བཅངས་ན། ཅིར་  
  
  
ཉེས་བྱས་སོ། །བསྙེན་པར་མ་རྫོགས་པར་བསླངས་ཏེ་བསྙེན་པར་རྫོགས་ཀར་ཐོབ་ནས་ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པར་བསླངས་ཏེ་བསྙེན་པར་  
རྫོགས་ནས་ཐོབ་ལ་ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཀར་ཐོབ་སྟེ་ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ་།བསྙེན་  
པར་རྫོགས་པར་བསླངས་ལ་བསྙེན་པར་རྫོགས་ནས་ཐོབ་སྟེ་ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ནས་བསླངས་ལ་བསྙེན་པར་རྫོགས་ནས་ཐོབ་སྟེ་ཤིན་ཏུ་རིང་བར་  
བཅངས་ན། ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པ་ན་བསླངས་ལ་བསྙེན་པར་མ་རྫོགས་པར་ཐོབ་སྟེ་ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ། །བཙུན་པ། དབྱར་གྱི་རས་ཆེན་  
དུ་མ་འཚལ་བ་ཞིག་ཤིན་ཏུ་མྱུར་བར་བཙལ་ཏམ། ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ། །བཙུན་པ། སེང་རས་ཀྱི་དབྱར་གྱི་རས་ཆེན་ཞིག་ཤིན་ཏུ་མྱུར་བར་བཙལ་ཏམ། ཤིན་ཏུ་རིང་བར་  
བཅངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་མི་ལ་མིར་འདུ་ཤེས་ཏེ། དེ་ལས་དབྱར་གྱི་རས་ཆེན་ཞིག་ཤིན་ཏུ་མྱུར་བར་བཙལ་ནས་རས་ཆེན་རྙེད་ན། ཅིར་འགྱུར། སྤང་བར་  
འགྱུར་རོ། །རིང་དུ་བཙངས་ན་ཡང་དེ་བཞིན་ནོ། །མི་ལ་མི་མ་ཡིན་པར་འདུ་ཤེས་ཏེ། དེ་ལས་ཐོབ་ན་ནི། ཉེས་བྱས་སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ཏེ། དེ་ལས་ཐོབ་ན་ནི། ཉེས་བྱས་སུ་  
  
  
༄༅། །འགྱུར་རོ། །མི་མ་ཡིན་པ་ལ་མི་མ་ཡིན་པར་འདུ་ཤེས་ཏེ་དེ་ལས་ཐོབ་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དབྱར་གྱི་རས་ཆེན་ཚུལ་ནས་འབྱུང་བ་ལས་  
ཟླ་བ་ཕྱེད་འདས་པ་ལ་འདས་པར་འདུ་ཤེས་ཏེ་བཅངས་ན། ཅིར་འགྱུར། སྤང་བར་འགྱུར་རོ། །འདས་པ་ལ་མ་འདས་པར་འདུ་ཤེས་ན་ཉེས་པ་མེད་དོ། །མ་འདས་པ་ལ་འདས་པར་འདུ་ཤེས་ན་  
ཉེས་བྱས་སུ་འགྱུར་རོ། །མ་འདས་པ་ལ་མ་འདས་པར་འདུ་ཤེས་ན་ཉེས་པ་མེད་དོ། །བཙུན་པ། དབྱར་ཚུལ་དུ་ཞུགས་པ་དང་རྒྱལ་པོས་ཤོལ་བོར་ན། དགེ་སློང་དེ་དག་གིས་ཇི་ལྟར་དབྱར་  
ཚུལ་དུ་ཞུགས་ནས་འབྱུང་བར་བགྱི། ཇི་ལྟར་ཚུལ་དུ་ཞུགས་པ་བཞིན་ནོ། །དབྱར་གྱི་རས་ཆེན་ཇི་ལྟར་བཅང་བར་བགྱི། ཇི་ལྟར་ཚུལ་ནས་བྱུང་ང་བཞིན་ནོ། །བཙུན་པ། བསླབ་པ་སྩལ་  
བས་དབྱར་གྱི་རས་ཆེན་ཤིན་ཏུ་མྱུར་བར་བཙལ་ཏམ། ཤིན་ཏུ་རིང་བར་བཅངས་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་ཚུལ་ཕས་དབྱར་གྱི་རས་ཆེན་ཤིན་ཏུ་མྱུར་བར་བཙལ་  
ཏམ། ཤིན་ཏུ་རིང་བར་བཅངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དབྱར་གྱི་རས་ཆེན་བཙལ་ན། ཅིར་འགྱུར། ཉེས་བྱས་སོ། ཞག་བཅུ་ལས་འདས་པར་  
བཅངས་ན། སྤང་བར་འགྱུར་རོ། །དགེ་སློབ་མ་དང། དགེ་ཚུལ་མས་དབྱར་གྱི་རས་ཆེན་བཙལ་ཏམ། ཞག་བཅུ་ལས་འདས་པར་བཅངས་ན་ཉེས་བྱས་སུ་འགྱུར་རོ། །མདོར་ན་  
  
  
།གཞན་ཟེར་པ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་  
པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་གང་གིས་རྙེད་པ་དགེ་འདུན་ལ་བསྔོས་པར་འཚལ་བཞིན་དུ་བདག་ཉིད་ལ་བསྔོས་ན། སྤང་བར་འགྱུར་རོ། །ཞེས་གསུངས་ན། བཙུན་  
པ༑ དགེ་སློང་གིས་རྙེད་པ་དགེ་འདུན་ལ་བསྔོས་པར་འཚལ་བཞིན་དུ་འཕྲིན་པ་ལས་བདག་ཉིད་ལ་བསྔོས་ཏེ་རྙེད་པ་མངོན་དུ་གྲུབ་ན་ཅིར་འགྱུར། ཉེས་བྱས་སོ། །འཕྲིན་པས་ཇི་ལྟ་བ་དེ་བཞིན་དུ་  
སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་རྣམས་སོ། །བཙུན་པ། དགེ་སློང་སྨྱོན་པ་ཞིག་གིས་རྙེད་པ་དགེ་འདུན་ལ་བསྔོས་པར་འཚལ་བཞིན་དུ་བདག་  
ཉིད་ལ་བསྔོས་ཏེ་རྙེད་པ་མངོན་པར་གྲུབ་ན། ཅིར་འགྱུར། ཉེས་བྱས་སོ། །སྨྱོན་པ་ལ་ཇི་ལྟ་བ་དེ་བཞིན་དུ་སེམས་འཁྲུགས་པ་དང་ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་རྣམས་  
ཀྱིས་ཀྱང་ཐམས་ཅད་ཉེས་བྱས་སུ་འགྱུར་རོ། །མདོར་ན། མ་ཆོག་པ་དང་མི་རུང་རིགས། །བདུན་པ་དག་དང་བཞི་པ་མཚན། །ཁྱིམ་པ་དག་ལ་སོགས་པ་དང། །འགྲོ་བ་བསླབ་དང་དགེ་སློང་མའོ། །བཙུན་པ་དགེ་  
སློང་གིས་དགེ་འདུན་ལ་བསྔོས་པའི་གོས་ཁྲུ་གང་བས་ཆུང་བ་ཞིག་བདག་ཉིད་ལ་བསྔོས་ཏེ་གོས་མངོན་དུ་གྲུབ་ན། ཅིར་འགྱུར། །ཉེས་བྱས་སོ། །འོན་ཏེ་ཁྲུ་གང་གྲུ་བཞི་པར་གྱུར་པའམ། དེ་བས་ཆེ་  
  
  
༄༅། །བ་ནི། སྤང་བར་འགྱུར་རོ། །བཙུན་པ། དགེ་སློང་གིས་དགེ་འདུན་ལ་རྙེད་པ་བསྔོས་པར་འཚལ་བཞིན་དུ་བདག་ཉིད་ལ་བསྔོས་ཀྱང་སྤང་བར་མི་འགྱུར་བ་མཆིས་སམ་  
ཨུ་པ་ལི། ཡོད་དེ། ཇི་ལྟར་གོས་དེའི་རྒྱུ་རུང་བར་གྱུར་ལ་སྤུན་མི་རུང་བ་དང། སྤུན་རུང་བར་གྱུར་ལ་རྒྱུ་མི་རུང་བ་དང། གཉིས་ཀ་མི་རུང་བར་གྱུར་པ་སྟེ། མི་རུང་བ་ནི། རྔ་མོའི་བལ་དང། བ་ལང་  
གི་བལ་དང། རའི་བལ་དང། རི་དྲགས་ཀྱི་བལ་དང་འདྲེས་པ་དང་ཐགས་སུ་མ་བཏགས་པ་དེ་ལྟ་བུའི་གོས་ཤིག་བདག་ཉིད་ལ་བསྔོས་ཏེ་མངོན་དུ་གྲུབ་ན། ཉེས་བྱས་སུ་འགྱུར་རོ། །བཙུན་པ་  
དགེ་སློང་གིས་ཕ་དང་མ་ལས་གོས་བླངས་ན། སྤང་བར་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དེ་ནི། ཕ་དང་མ་གཉིས་ཀྱིས་དགེ་འདུན་ལ་བསྔོས་པར་ཤེས་བཞིན་དུ་བདག་  
ཉིད་ལ་བསྔོས་ན། སྤང་བར་འགྱུར་རོ། །བཙུན་པ། བསྙེན་པར་མ་རྫོགས་པར་བསླངས་ལ་བསྙེན་པར་མ་རྫོགས་པར་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བསླངས་ལ་  
བསྙེན་པར་རྫོགས་ཀར་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བསླངས་ལ་བསྙེན་པར་རྫོགས་ནས་ཐོབ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བསླངས་  
ལ་བསྙེན་པར་རྫོགས་ཀར་ཐོབ་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ནས་ཐོབ་ན་ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་བསླངས་ལ་  
  
  
ཅིར་འགྱུར། སྤང་བར་འགྱུར་རོ། །བསྙེན་པར་རྫོགས་པ་ན་བསླངས་ལ་བསྙེན་པར་མ་རྫོགས་པར་ཐོབ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
དགེ་འདུན་ལ་རྙེད་པ་བསྔོས་པར་འཚལ་བཞིན་དུ་བསྔོས་པར་འདུ་ཤེས་ཏེ་བདག་ཉིད་ལ་བསྔོས་ན། ཅིར་འགྱུར། སྤང་བར་འགྱུར་རོ་།བསྔོས་པ་ལ་མ་བསྔོས་པར་འདུ་ཤེས་ན། ཉེས་པ་མེད་དོ་  
མ་བསྔོས་པ་ལ་བསྔོས་པར་འདུ་ཤེས་ན། ཉེས་བྱས་སོ། །མ་བསྔོས་པ་ལ་མ་བསྔོས་པར་འདུ་ཤེས་ཏེ་ཐོབ་ན། ཉེས་པ་མེད་དོ། །བཙུན་པ། དགེ་སློང་གིས་རྙེད་པ་དགེ་འདུན་ལ་བསྔོས་པར་  
འཚལ་བཞིན་དུ་བདག་ཉིད་ལ་བསྔོས་པ་དང་མཚན་འཕོས་ཏེ་དགེ་སློང་མར་གྱུར་ནས་ཐོབ་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་མས་རྙེད་པ་དགེ་འདུན་ལ་བསྔོས་  
པར་འཚལ་བཞིན་དུ་བདག་ཉིད་ལ་བསྔོས་པ་དང་མཚན་འཕོས་ཏེ་དགེ་སློང་དུ་གྱུར་ནས་ཐོབ་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་སློང་གིས་རྙེད་པ་ཁྱིམ་པ་ལ་བསྔོས་པ་  
བདག་ཉིད་ལ་བསྔོས་ཏེ་རྙེད་པ་མངོན་དུ་གྲུབ་ན། ཅིར་འགྱུར། ཉེས་བྱས་སོ། །དེ་བཞིན་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་བསད་པ་དང། མ་བསད་པ་དང། དགྲ་  
བཅོམ་པ་བསད་པ་དང། དགེ་འདུན་ཕྱེ་བ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་པ་དང། སོ་  
  
  
༄༅། །སོར་གནས་པ་དང། མི་གནས་པ་དང། ཉེ་བར་ཕྱོགས་པ་དང། སྔོན་ཉེས་པ་བྱུང་བ་དང། སྔོན་འཁྲུགས་པ་དང། བསླབ་པ་སྩལ་པ་རྣམས་ལ་རྙེད་པ་བསྔོས་  
པ་བདག་ཉིད་ལ་བསྔོས་ཏེ་རྙེད་པ་མངོན་དུ་གྲུབ་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་འགྲོ་བ་གཞན་དུ་གནས་པ་རྣམས་ལ་རྙེད་པ་བསྔོས་པ་བདག་ཉིད་ལ་བསྔོས་ཏེ་རྙེད་  
པར་མངོན་དུ་གྲུབ་ན། ཉེས་བྱས་སུ་འགྱུར་རོ། །བཙུན་པ། བསླབ་པ་སྩལ་པས་རྙེད་པ་དགེ་འདུན་ལ་བསྔོས་པར་འཚལ་བཞིན་དུ་བདག་ཉིད་ལ་བསྔོས་ཏེ་རྙེད་པ་མངོན་དུ་གྲུབ་ན། ཅིར་འགྱུར། སྤང་  
བར་འགྱུར་རོ། །བཙུན་པ། དགེ་སློང་ཞིག་གིས་དགེ་སློང་གཉིས་སམ་མང་པོ་རྣམས་ལ་རྙེད་པ་བསྔོས་པ་ལས། བདག་ཉིད་ལ་བསྔོས་ཏེ་རྙེད་པ་མངོན་དུ་གྲུབ་ན། ཅིར་འགྱུར། ཉེས་  
བྱས་སོ༑ ༑དགེ་སློང་གིས་དགེ་འདུན་ནམ། དགེ་སློང་མའི་དགེ་འདུན་ནམ། དགེ་འདུན་གཉིས་ཀ་ལ་རྙེད་པ་བསྔོས་པ་བདག་ཉིད་ལ་བསྔོས་ཏེ་རྙེད་པ་མངོན་དུ་གྲུབ་ན། ཅིར་འགྱུར། སྤང་  
བར་འགྱུར་རོ། །བཙུན་པ། དགེ་སློང་གིས་དགེ་སློང་མ་ལ་རྙེད་པ་བསྔོས་པ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་རྙེད་པ་བསྔོས་པ་བདག་ཉིད་ལ་བསྔོས་ཏེ་  
རྙེད་པ་མངོན་དུ་གྲུབ་ན། ཅིར་འགྱུར། ཉེས་བྱས་སོ། །དེ་བཞིན་དུ་དགེ་སློང་མས་དགེ་སློང་དང། དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་རྙེད་པ་  
  
  
ཅིར་འགྱུར། ཉེས་བྱས་སོ། །དེ་བཞིན་དུ་དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་ལ་ཡང་ཉེས་བྱས་སུ་རྒྱས་པར་བརྗོད་པར་  
པར་བྱའོ། །མདོར་ན། མི་རུང་བ་དང་བཞི་པ་དག་སྟོར་བ་འཚོ་བ་མཚན་དེ་བཞིན། །དེ་ཉིད་དང་ནི་བདུན་པ་འབྱུང། །བྱིན་གྱིས་མ་བརླབས་བྱིན་གྱིས་བརླབས། །སངས་རྒྱས་བཅོམ་ལྡན་འདས་ལ་ཚེ་  
དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་སྨན་ཞག་བདུན་ལས་འདས་ན། སྤང་བའོ། །ཞེས་གསུངས་ན། བཙུན་པ། སྨན་ཞག་བདུན་ལས་འདས་ཀྱང་སྤང་བར་མི་འགྱུར་བ་  
མཆིས་སམ། ཨུ་པ་ལི། ཡོད་དེ། སྨན་མི་རུང་བར་གྱུར་པ་སྟེ། མི་རུང་བ་ནི། མི་རུང་བ་དང་འདྲེས་པ་དང། གང་དགེ་སློང་རྣམས་ཀྱིས་སྤྱད་དུ་མི་རུང་བའོ། །བཙུན་པ། དགེ་སློང་གིས་སྨན་རྙེད་ནས་  
ཞག་བདུན་ལོན་ལ་ཞག་བདུན་ལོན་པར་ཡང་འདུ་ཤེས་ཏེ་སྐྱ་རེངས་ཤར་ན། ཅིར་འགྱུར། སྤང་བར་འགྱུར་རོ། །ཞག་བདུན་ལ་ཞག་བདུན་མ་ལོན་པར་འདུ་ཤེས་ན། ཉེས་པ་མེད་དོ། །ཞག་བདུན་  
མ་ལོན་པ་ལ་ཞག་བདུན་དུ་འདུ་ཤེས་ན། ཉེས་བྱས་སོ། །ཞག་བདུན་མ་ལོན་པ་ལ་ཞག་བདུན་མ་ལོན་པར་འདུ་ཤེས་ཏེ་སྐྱ་རེངས་ཤར་ན་ཉེས་པ་མེད་དོ། །བཙུན་པ། དགེ་སློང་གིས་སྨན་སྤང་བ་  
ཞིག་སྟོར་བར་གྱུར་ན། ལྟུང་བ་བཤགས་པར་བྒྱིའམ། མི་བཤགས་པར་བགྱི། ཨུ་པ་ལི། བཤགས་པར་བྱའོ། །ལྟུང་བ་བཤགས་ནས་སླར་རྙེད་པ་ན། སྤང་བར་བྒྱིའམ། ཨུ་པ་ལི། མི་བྱའོ། །  
  
  
༄༅། །བཙུན་པ། དགེ་སློང་གིས་ནམ་འཚོའི་བར་དུ་སྨན་བཅངས་ཀྱང་སྤང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཞག་བདུན་མ་ལོན་པར་དུས་བྱས་  
པའོ༑ ༑བཙུན་པ། དགེ་སློང་གིས་སྨན་རྙེད་ནས་ཞག་བདུན་ལོན་པ་དང་ཞག་བདུན་ལས་འདས་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། སྤང་བར་འགྱུར་རོ། །བཙུན་པ། དགེ་  
སློང་མས་ཞག་བདུན་ལོན་པ་དང། སྨན་རྙེད་ནས་ཞག་བདུན་ལས་འདས་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། སྤང་བར་འགྱུར་རོ། །བཙུན་པ། སྨན་དེ་ཉིད་སྤང་བར་འགྱུར་  
ལ༑ དེ་ཉིད་སྤང་བར་མི་འགྱུར་བ་ཡང་མཆིས་སམ། ཨུ་པ་ལི། ཡོད་དེ། ཇི་ལྟར་དགེ་སློང་གི་སྨན་དེ་ཞག་བདུན་ལས་འདས་ལ། དུས་ཀྱང་ཡོལ་བའོ། །བཙུན་པ། བསྙེན་པར་མ་རྫོགས་པར་རྙེད་ལ་  
བསྙེན་པར་མ་རྫོགས་པར་ཞག་བདུན་ལས་འདས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་རྙེད་ལ། བསྙེན་པར་རྫོགས་ཀར་ཞག་བདུན་ལས་འདས་ན། ཅིར་འགྱུར། ཉེས་བྱས་  
སོ༑ ༑བསྙེན་པར་མ་རྫོགས་པར་རྙེད་ལ། བསྙེན་པར་རྫོགས་ནས་ཞག་བདུན་ལས་འདས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་རྙེད་ལ། བསྙེན་པར་རྫོགས་ཀར་ཞག་བདུན་  
ལས་འདས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་རྙེད་ལ། བསྙེན་པར་རྫོགས་ནས་ཞག་བདུན་ལས་འདས་ན། ཅིར་འགྱུར་ཉེས་བྱས་སོ། །བསྙེན་པར་རྫོགས་པ་ན་རྙེད་ལ་  
  
  
ཅིར་འགྱུར་སྤང་བར་འགྱུར་རོ། །བསྙེན་པར་རྫོགས་པ་ན་རྙེད་ལ། བསྙེན་པར་མ་རྫོགས་པར་ཞག་བདུན་ལས་འདས་ན། ཅིར་འགྱུར། ཉེས་བྱས་སོ་།བཙུན་  
པ༑ དགེ་སློང་གིས་སྨན་རྙེད་པ་དང་ཞག་བདུན་ལོན་ནས་སེམས་འཁྲུགས་པར་གྱུར་ན། གང་ནས་བཟུང་སྟེ་ཞག་བདུན་དུ་བགྲང་བར་བགྱི། གང་གི་ཚེ་སེམས་སླར་རྙེད་པ་ནས་གཟུང་ངོ། །བཙུན་པ་སྔ་དྲོ་  
དང། ཕྱི་དྲོ་དང། ཞག་བདུན་དང། ནམ་འཚོའི་བར་ཀྱི་སྨན་གང་ཡིན་པ་དེ་དག་བྱིན་ལེན་མ་བགྱིས། བྱིན་གྱིས་མ་བརླབས་པར་བདག་གིའོ། །ཞེས་བདག་གིར་བྱས་ཏེ་ཀུན་ཏུ་སྤྱད་པ་སྤྱོད་དུ་གནང་  
ངམ། ཨུ་པ་ལི། མི་གནང་ངོ། །ཇི་ལྟར་ཡང་དེ་དགེ་སློང་གིས་སྨན་དེ་སྔ་དྲོའི་དུས་སུ་བྱིན་ལེན་བྱས་ན་ནི། སྔ་དྲོའི་དུས་སུ་ཡོངས་སུ་སྤྱད་པར་བྱའོ། །ཕྱི་དྲོའི་དུས་སུ་བྱིན་ལེན་བྱས་ན་ནི། ཕྱི་དྲོའི་དུས་  
སུ་ཡོངས་སུ་སྤྱད་པར་བྱའོ། །དེ་སྟེ་དུས་ལས་ཡོལ་ན། ཅིར་འགྱུར་སྤང་བར་འགྱུར་རོ། །བཙུན་པ། དགེ་སློང་གིས་སྨན་སྤངས་པ་ཞིག་བཙལ་ལམ། བྱིན་གྱིས་རློབ་ན། ཅིར་འགྱུར། ཉེས་བྱས་  
སོ༑ ༑བཙུན་པ། སྔོ་དྲོའི་དང། ཕྱི་དྲོའི་དང། ཞག་བདུན་གྱི་དང། ནམ་འཚོའི་བར་གྱི་སྨན་གང་ཡིན་པ་འདི་དག་བྱིན་ལེན་བགྱིས་ལ་བྱིན་གྱིས་བརླབས་ན། འཚལ་དུ་གནང་ངམ། ཨུ་པ་ལི། གནང་སྟེ་  
སྔ་དྲོའི་ནི། སྔ་དྲོ་སྤྱད་པར་བྱ་སྟེ། དུས་ལས་ཡོལ་ན། སྤྱད་པར་མི་བྱའོ། །ཕྱི་དྲོའི་ཡང་ཕྱི་དྲོ་སྤྱད་པར་བྱ་སྟེ། ཕྱི་དྲོ་ལས་ཡོལ་ན། སྤྱད་པར་མི་བྱའོ། །ཞག་བདུན་པའི་ཡང་ཞག་བདུན་དུ་སྤྱད་པར་བྱ་སྟེ་  
  
  
༄༅། །ཞག་བདུན་ལས་ཡོལ་ན། སྤྱད་པར་མི་བྱའོ། །ནམ་འཚོའི་བར་གྱི་ཡང་ན་མ་འཚོའི་བར་དུ་སྤྱད་པར་བྱའོ། །དེ་སྟེ་སྤྱད་ན། ཅིར་འགྱུར། སྤངས་པ་སྤྱད་པའི་  
ཕྱིར་ལྟུང་བའོ། །བཙུན་པ། དེ་སྟེ་བྱིན་གྱིས་བརླབས་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་བས་སྨན་ཞག་བདུན་ལས་འདས་ན། ཅིར་འགྱུར། སྤང་བར་འགྱུར་  
རོ༑ ༑བཙུན་པ། དགེ་སློང་མས་སྨན་ཞག་བདུན་ལས་འདས་ན། ཅིར་འགྱུར། སྤང་བར་འགྱུར་རོ། །དགེ་སློབ་མ་དང། དགེ་ཚུལ་མ་དང་དགེ་ཚུལ་ཕ་རྣམས་ལ་ནི། ཉེས་བྱས་སུ་རྒྱས་པར་  
བརྗོད་པར་བྱའོ། །སྤང་བའི་ལྟུང་བ་རྫོགས་སོ།། །།མདོར་ན་འཕྲིན་པ་སྤྲིང་ཡིག་ལག་བརྡ་དང། གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་  
དང། །ན་བ་འོན་པ་གླེན་པ་དང། །གཉིད་ལོག་ར་རོ་མྱོས་པ་དང་།སྙོམས་ཞུགས་འགྲོ་བ་ཐ་མ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ་  
བཅོམ་ལྡན་འདས་ཀྱིས་འཚལ་བཞིན་དུ་རྫུན་སྨྲས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་པ་ལས་རྫུན་སྨྲས་ན། ཅིར་འགྱུར། ཉེས་བྱས་སོ། །དེ་  
བཞིན་དུ་སྤྲིང་ཡིག་དང། །ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་རྣམས་སོ། །བཙུན་པ། དགེ་སློང་གིས་སྨྱོན་པ་ཞིག་ལ་རྫུན་སྨྲས་ན། ཅིར་འགྱུར། ཉེས་  
  
  
།དེ་བཞིན་དུ་སེམས་འཁྲུགས་པ་དང། །ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང་གཉིད་ཀྱིས་ལོག་པ་དང། ར་རོ་བ་དང། མྱོས་པ་དང། འགྲོ་བ་  
གཞན་དུ་གནས་པ་རྣམས་ལ་རྫུན་སྨྲས་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། དབེན་དང་སྐད་དང་བཞི་པ་དང། །མུ་སྟེགས་ཅན་དང་མི་སྨྲ་དང། །མཚན་དང་བདུན་པ་དེ་བཞིན་ཏེ། །  
ལུས་དང་སློབ་དང་དགེ་སློང་མ། །བཙུན་པ། དགེ་སློང་གིས་དབེན་པ་ལ་མི་དབེན་པར་འདུ་ཤེས་ཏེ་རྫུན་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་འཕགས་པས་འཕགས་  
པའི་སྐད་དུ་མཐའ་འཁོབ་པ་ལ་རྫུན་སྨྲས་པ་དང། མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་འཕགས་  
པ་ཞིག་ལ་རྫུན་སྨྲས་པ་དང། འཕགས་པ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་འཕགས་པ་ལ་རྫུན་  
སྨྲས་པ་དང། འཕགས་པ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་མཐའ་འཁོབ་པ་ལ་རྫུན་སྨྲས་པ་དང་  
མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་རྫུན་སྨྲས་ན། ཅིར་འགྱུར། ལྟུང་བའོ། །མི་ལ་མི་  
  
  
༄༅། །མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ལགས་པ་ལ་མི་མ་ལགས་པར་འདུ་ཤེས་  
ཏེ་རྫུན་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་ཁྱོད་སུ་ཞེས་དྲིས་པ་དང། དེས་འདི་སྐད་དུ་མུ་སྟེགས་ཅན་ནོ། །ཞེས་སྨྲས་ན། བསླབ་པ་ཕུལ་བ་ཞེས་  
བྒྱིའམ། ཨུ་པ་ལི། མ་ཡིན་ཏེ། ཤེས་བཞིན་དུ་རྫུན་སྨྲས་པས་ལྟུང་བར་འགྱུར་རོ། །བཙུན་པ། དགེ་སློང་གིས་དགེ་སློང་ལ། ཅི་ཁྱོད་མུ་སྟེགས་ཅན་ནམ་ཞེས་དྲིས་ན། མི་སྨྲ་པས་  
ཁས་བླངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་རྫུན་སྨྲ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བར་འགྱུར་རོ། །བཙུན་པ། དགེ་སློང་  
མས་རྫུན་སྨྲ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། བསྙེན་པར་མ་རྫོགས་པར་རྫུན་སྨྲ་བར་བཤམས་ལ་བསྙེན་པར་མ་རྫོགས་པར་སྨྲས་  
ན༑ ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཀར་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ནས་  
བསྙེན་པར་རྫོགས་ཏེ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཀར་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་  
  
  
ཅིར་འགྱུར་ཉེས་བྱས་སོ། །བསྙེན་པར་རྫོགས་ཏེ་བཤམས་ལ་བསྙེན་པར་རྫོགས་ཏེ་སྨྲས་ན། ཅིར་འགྱུར། ལྟུང་བའོ། །བསྙེན་པར་རྫོགས་  
ཏེ་བཤམས་ལ་བསྙེན་པར་མ་རྫོགས་པར་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ། ཅི་ཁྱོད་ཀྱིས་འདི་ཞེས་བྱ་བ་མཐོང་ངམ་ཞེས་དྲིས་པ་དང། དེས་མ་  
མཐོང་བར་ལུས་ཀྱི་དམིགས་པས་མཐོང་ངོ། །ཞེས་སྨྲས་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་བས་རྫུན་སྨྲས་ན། ཅིར་འགྱུར། ལྟུང་བར་འགྱུར་རོ། །བཙུན་པ་  
དགེ་སློང་མས་རྫུན་སྨྲས་ན། ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་  
ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང་།ན་བ་འོན་པ་གླེན་པ་དང། །གཉིད་ལོག་པ་དང་ར་རོ་དང། །མྱོས་པ་སྙོམས་ཞུགས་ཐ་མ་འོ། །སངས་རྒྱས་བཅོམ་  
ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་མིའི་སྐྱོན་སྨྲས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་  
གྱིས་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཉེས་བྱས་སོ་།འཕྲིན་གྱིས་ཇི་ལྟ་བ་དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་  
  
  
༄༅། །ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ལ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་  
པ་དང། ནད་ཀྱིས་གཟིར་བ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་རྣམས་ལ་མིའི་སྐྱོན་གྱི་  
ཚིག་སྨྲས་ན། ཅིར་འགྱུར། ཐམས་ཅད་ཉེས་བྱས་སོ། །བཙུན་པ། དགེ་སློང་གིས་འགྲོ་བ་གཞན་དུ་གནས་པ་ལ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཉེས་བྱས་སོ། །མདོར་ན་  
སྐད་དང་ལུས་དང་དེ་བཞིན་དབེན། །མཚན་དང་བཞི་པ་བདུན་པ་དང། །ཁྱིམ་པ་དག་ལ་སོགས་པ་རྣམས། །བསླབ་པ་བྱིན་དང་དགེ་སློང་མའོ། །བཙུན་པ། དགེ་སློང་འཕགས་པས་  
འཕགས་པའི་སྐད་དུ་མཐའ་འཁོབ་བ་ལ་མིའི་སྐྱོན་གྱི་ཚིག་སྨྲས་པ་དང། མཐའ་འཁོབ་པ་དེས་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །འཕགས་པས་མཐའ་  
འཁོབ་པའི་སྐད་དུ་འཕགས་པ་ལ་མིའི་སྐྱོན་གྱི་ཚིག་སྨྲས་པ་དང། འཕགས་པ་དེས་མཐའ་འཁོབ་པའི་སྐད་མ་འཚལ་ན། ཅིར་འགྱུར་ཉེས་བྱས་སོ། །མཐའ་འཁོབ་པས་མཐའ་  
འཁོབ་པའི་སྐད་དུ་འཕགས་པ་ལ་མིའི་སྐྱོན་གྱི་ཚིག་སྨྲས་པ་དང། འཕགས་པ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་  
  
  
སྨྲས་པ་དང། མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། ལུས་ཀྱི་  
དམིགས་པས་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཉེས་བྱས་སོ་།བཙུན་པ། དབེན་པ་ལ་མི་དབེན་པར་འདུ་ཤེས་ཏེ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་གིས་དགེ་སློང་ལ་མིའི་སྐྱོན་གྱི་ཚིག་སྨྲ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ་དགེ་སློང་མས་དགེ་སློང་མ་ལ་མིའི་སྐྱོན་གྱི་ཚིག་སྨྲ་བ་ན་  
མཚན་འཕོས་ཏེ་དགེ་སློང་ཕར་གྱུར་ན། ཅིར་འགྱུར། ལྟུང་བའོ་།བཙུན་པ། དགེ་སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་མིའི་སྐྱོན་གྱི་ཚིག་སྨྲས་ན། ཅིར་འགྱུར་  
ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སུ་འགྱུར་རོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཅིར་འགྱུར་  
ཉེས་བྱས་སུ་འགྱུར་རོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་མི་ལ་མི་འདུ་ཤེས་ཏེ་མིའི་སྐྱོན་  
གྱི་ཚིག་སྨྲས་ན། ཅིར་འགྱུར། ལྟུང་བའོ། །མི་ལ་མི་མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མི་མ་  
  
  
༄༅། །ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །བཙུན་པ་བསྙེན་པར་མ་རྫོགས་པར་མིའི་སྐྱོན་གྱི་ཆིག་སྨྲ་བར་བཤམས་ལ་བསྙེན་པར་མ་རྫོགས་པར་སྨྲས་ན་  
ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཀར་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་  
རྫོགས་ཏེ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པར་བཤམས་ལ་བསྙེན་པར་རྫོགས་ཀར་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་  
བསྙེན་པར་རྫོགས་ཏེ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་བཤམས་ལ་བསྙེན་པར་རྫོགས་ཏེ་སྨྲས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་བཤམས་  
ལ་བསྙེན་པར་མ་རྫོགས་པར་སྨྲས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་ཁྱིམ་པ་ལ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
གིས་མ་ནིང་ལ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཉེས་བྱས་སོ། །དེ་བཞིན་དུ་དགེ་སློང་མ་སུན་ཕྱུང་བ་དང། ཕ་བསད་པ་དང། མ་བསད་པ་དང། དགྲ་བཅོམ་པ་བསད་པ་དང། དེ་  
བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། ཟ་མ་དང། མི་གནས་པ་དང། སོ་སོར་གནས་པ་  
  
  
སྔར་ཉེས་པ་བྱུང་བ་རྣམས་ལ་མིའི་སྐྱོན་གྱི་ཚིག་སྨྲས་ན། ཐམས་ཅད་ཉེས་བྱས་སུ་འགྱུར་རོ་།བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང་  
ཉེ་བར་ཕྱོགས་པ་དང། བསླབ་པ་སྩལ་བའི་དགེ་སློང་རྣམས་ལ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ལྟུང་བའོ། །བཙུན་པ་བསླབ་པ་སྩལ་པས་མིའི་སྐྱོན་གྱི་ཆིས་སྨྲས་ན། ཅིར་འགྱུར་  
ལྟུང་བའོ། །བཙུན་པ། དགེ་སློང་གིས་དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ཐམས་ཅད་ཉེས་བྱས་སུ་  
འགྱུར་རོ། །བཙུན་པ། དགེ་སློང་མས་དགེ་སློང་མ་ལ་མིའི་སྐྱོན་གྱི་ཚིག་སྨྲས་ན། ཅིར་འགྱུར། ལྟུང་བའོ། །དགེ་སློང་མས་དགེ་སློང་ཕ་དང། དགེ་ཚུལ་ཕ་དང། དགེ་སློབ་མ་དང། དགེ་ཚུལ་  
མ་རྣམས་ལ་མིའི་སྐྱོན་གྱི་ཚིག་སྨྲས་ན། ཐམས་ཅད་ཉེས་བྱས་སུ་འགྱུར་རོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཡང་ཉེས་བྱས་སུ་རྒྱས་པར་བརྗོད་པར་བྱའོ། །ཇི་  
ལྟར་མིའི་སྐྱོན་སྨྲ་བ་དེ་བཞིན་དུ་ཕྲ་མ་སྨྲ་བ་ལ་ཡང་གཞུང་རྒྱས་པར་བྱའོ། །མདོར་ན། སྐད་དང་ལུས་དང་དབེན་པ་དང། །མཚན་དང་བཞི་པ་བདུན་པ་དང། །ཁྱིམ་པ་དག་ལ་སོགས་པ་  
རྣམས། །བསླབ་པ་བྱིན་པ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློབ་གང་དགེ་འདུན་མཐུན་པས་  
  
  
༄༅། །ཆོས་བཞིན་དུ་རྩོད་པ་ཞི་བར་བགྱིས་པར་འཚལ་བཞིན་དུ་ཡང་ཕྱིས་ལས་ཀྱིས་བསྐྱོས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་  
ཆོས་བཞིན་གྱིས་རྩོད་པ་ཞི་བར་བགྱིས་པ་ལ་ལས་ཀྱིས་བསྐྱོས་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་དེ་ནི། སྔོན་ཉེས་པ་བྱུང་བ་དང། སྔར་འཁྲུགས་  
པ་དང། མི་གནས་པ་རྣམས་ཀྱིས་ཆོས་བཞིན་དུ་རྩོད་པ་ཞི་བར་བྱས་པ་ལས། ཕྱིས་ལས་ཀྱིས་བསྐྱོས་ན། ཉེས་བྱས་སུ་འགྱུར་རོ་།བཙུན་པ། ཆོས་བཞིན་དུ་རྩོད་པ་ཞི་བར་བགྱིས་པ་  
ལས། དགེ་སློང་འཕགས་པས་འཕགས་པའི་སྐད་དུ་ཕྱིས་ཡང་ལས་ཀྱིས་བསྐྱོས་པ་དང། མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ།།  
ཆོས་བཞིན་དུ་ཞི་བར་གྱུར་བ་ལ་འཕགས་པས་མཐའ་འཁོབ་པའི་སྐད་དུ་འཕགས་པ་ལ་ཕྱིས་ལས་ཀྱིས་བསྐྱོས་པ་དང། འཕགས་པ་དེས་ཀྱང་མཐའ་འཁོབ་པའི་སྐད་མ་འཚལ་  
ན༑ ཅིར་འགྱུར། ཉེས་བྱས་སོ། །ཆོས་བཞིན་དུ་རྩོད་པ་ཞི་བར་གྱུར་པའི་འཕགས་པ་ལ་མཐའ་འཁོབ་པས་མཐའ་འཁོབ་པའི་སྐད་དུ་ཕྱིས་ལས་ཀྱིས་བསྐྱོས་པ་དང། འཕགས་  
པ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །ཆོས་བཞིན་དུ་རྩོད་པ་ཞི་བར་གྱུར་པའི་མཐའ་འཁོབ་པ་ལ་མཐའ་འཁོབ་པས་འཕགས་པའི་  
  
  
མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་ཆོས་བཞིན་དུ་རྩོད་པ་ཞི་བར་  
གྱུར་པ་ལ་ཕྱིས་ལུས་ཀྱི་དམིགས་པས་ལས་ཀྱིས་བསྐྱོས་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་རྩོད་པ་ཆོས་བཞིན་དུ་ཞི་བར་བགྱིས་པར་འཚལ་བཞིན་  
དུ་དབེན་པ་ལ་མི་དབེན་པར་འདུ་ཤེས་ཏེ་བསྐྱོས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཆོས་བཞིན་དུ་རྩོད་པ་ཞི་བར་གྱུར་པ་ལས་ཕྱིས་ལས་དེ་སྐྱོ་བར་བགྱིད་པ་ན། མཚན་  
འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བར་འགྱུར་རོ་།བཙུན་པ། དགེ་སློང་མས་ཆོས་བཞིན་དུ་རྩོད་པ་ཞི་བར་གྱུར་པ་ལ་ཕྱིས་ལས་དེ་སྐྱོ་བར་བགྱིད་པ་ན། མཚན་འཕོས་ཏེ་  
དགེ་སློང་ཕར་གྱུར་ན། ཅིར་འགྱུར། ལྟུང་བར་འགྱུར་རོ། །བཙུན་པ་དགེ་སློང་གིས་ཆོས་བཞིན་དུ་རྩོད་པ་ཞི་བར་གྱུར་པ་ཆོས་བཞིན་དུ་རྩོད་པར་འདུ་ཤེས་ཏེ་ཕྱིས་ལས་ཀྱིས་བསྐྱོས་ན་  
ཅིར་འགྱུར། ལྟུང་བར་འགྱུར་རོ། །ཆོས་བཞིན་དུ་རྩོད་པ་ལ་ཆོས་བཞིན་མ་ལགས་པར་འདུ་ཤེས་ཏེ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ། །ཆོས་བཞིན་དུ་རྩོད་པ་མ་  
ལགས་པ་ལ་ཆོས་བཞིན་དུ་རྩོད་པར་འདུ་ཤེས་ཏེ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ། །ཆོས་བཞིན་དུ་རྩོད་པ་མ་ལགས་པ་ལ་ཆོས་བཞིན་དུ་རྩོད་པ་མ་ལགས་པར་འདུ་  
  
  
༄༅། །ཤེས་ཏེ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་ཆོས་  
བཞིན་དུ་རྩོད་པ་ཞི་བ་ལ་ཕྱིས་ལས་ཀྱིས་བསྐྱོས་ན། ཅིར་འགྱུར་ལྟུང་བར་འགྱུར་རོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་ཆོས་བཞིན་དུ་རྩོད་པ་ཞི་བ་ལ་  
ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་རྩོད་པ་ཆོས་བཞིན་དུ་ཞི་བ་ལ་ཕྱིས་ལས་ཀྱིས་བསྐྱོས་ན། ཅིར་  
འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་ཆོས་བཞིན་དུ་རྩོད་པ་ཞི་བ་ལ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ། །  
བཙུན་པ། བསྙེན་པར་མ་རྫོགས་པས་ཆོས་བཞིན་དུ་རྩོད་པ་ཞི་བ་ལ་ཕྱིས་ལས་ཀྱིས་བསྐྱོས་པར་བཤམས་ནས་བསྙེན་པར་མ་རྫོགས་པར་ལགས་པར་བགྱིས་ན། ཅིར་འགྱུར། ཉེས་  
བྱས་སོ། །བསྙེན་པར་མ་རྫོགས་པར་བཤམས་ནས་བསྙེན་པར་རྫོགས་ཀར་ལགས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཏེ་ལགས་  
ན༑ ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཀར་ལགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་  
  
  
ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ན་བཤམས་ལ་བསྙེན་པར་རྫོགས་པ་ན་ལགས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་བཤམས་  
ལ་བསྙེན་པར་མ་རྫོགས་པ་ན་ལགས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་ཁྱིམ་པའི་རྩོད་པ་ཆོས་བཞིན་དུ་གྱུར་པ་ལ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་  
བྱས་སོ། །བཙུན་པ། དགེ་སློང་གིས་ཟ་མ་དང། མ་ནིང་དང། མཚན་གཉིས་པ་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དེ་བཞིན་གཤེགས་  
པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། མི་གནས་པ་དང། སྔར་འཁྲུགས་པ་དང། སྔར་ཉེས་པར་བྱུང་བ་རྣམས་  
ཀྱི་རྩོད་པ་ཆོས་བཞིན་དུ་ཞི་བར་གྱུར་པ་ལ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་དབྱེན་བྱས་པ་དང། ཉེ་བར་སོང་བ་དང། བསླབ་པ་  
བྱིན་པ་རྣམས་ཀྱི་རྩོད་པ་ཆོས་བཞིན་དུ་རྩོད་པ་ཞི་བར་གྱུར་པ་ལ་ཕྱིས་ལས་ཀྱིས་བསྐྱོས་ན། ཅིར་འགྱུར། ལྟུང་བའོ། །མདོར་ན་འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་  
བ་དང་གཅིག་ནས་གཅིག་སེམས་འཁྲུགས་པ་དང་ན་བ་དང། །འོན་པ་དག་དང་འགྲོ་བའོ། །བཙུན་པ། དགེ་སློང་གིས་དགེ་སློང་གི་རྩོད་པ་ཆོས་བཞིན་དུ་ཞི་བར་གྱུར་པ་ལ་ཕྱིས་འཕྲིན་  
  
  
༄༅། །གྱིས་བསྐྱོས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་ཐམས་  
ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པའི་རྩོད་པ་ཆོས་བཞིན་དུ་ཞི་བར་གྱུར་པ་ལ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་  
པ་དང། ནད་ཀྱིས་གཟིར་པ་དང། གླེན་པ་དང། ལྐུགས་པ་དང། འོན་པ་དང། འགྲོ་བ་གཞན་དུ་གནས་པ་རྣམས་ཀྱི་རྩོད་པ་ཆོས་བཞིན་དུ་ཞི་བར་གྱུར་པ་ལ་ཕྱིས་ལས་ཀྱིས་བསྐྱོས་  
ན༑ ཐམས་ཅད་ཀྱང་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མའི་རྩོད་པ་ཆོས་བཞིན་དུ་ཞི་བར་གྱུར་པ་ལ་ཕྱིས་ལས་ཀྱིས་བསྐྱོས་ན། ཅིར་འགྱུར། ཉེས་བྱས་སོ།།  
དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་བསྐྱོས་ན། ཐམས་ཅད་ཉེས་བྱས་སུ་འགྱུར་རོ། །དགེ་སློང་མས་དགེ་སློང་མའི་བསྐྱོས་ན། ལྟུང་བར་འགྱུར་རོ། །དགེ་  
སློང་གིས་དགེ་ཚུལ་ཕ་དང། དགེ་སློབ་མ་དང། དགེ་ཚུལ་མ་རྣམས་ཀྱི་བསྐྱོས་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་བས་རྩོད་པ་ཆོས་བཞིན་དུ་ཞི་བར་གྱུར་པ་  
ལ་ཕྱིས་ལས་ཀྱིས་བསྐྱོས་ན། ཅིར་འགྱུར། ལྟུང་བར་འགྱུར་རོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་ནི། ཉེས་བྱས་ཏེ། རྒྱས་པར་བརྗོད་པར་བྱའོ། །མདོར་  
  
  
འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པ་དང། །གཉིད་ལོག་ར་རོ་མྱོས་པ་དང།།  
སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གིས་རིག་པའི་སྐྱེས་  
བ་མེད་པར་བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་བཤད་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་རིག་པའི་སྐྱེས་པ་མ་མཆིས་པར་འཕྲིན་པ་  
ལས་བུད་མེད་ལ་ཚིག་ལྔའམ་དྲུག་ལས་ལྷག་པར་བཤད་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང་གཞན་ཟེར་བ་དང། གཅིག་ནས་གཅིག་  
ཏུ་བརྒྱུད་པ་རྣམས་སོ། །བཙུན་པ། དགེ་སློང་གིས་སྨྱོན་མ་ལ་རིག་པའི་སྐྱེས་པ་མ་མཆིས་པར་ཚིག་ལྔའམ་དྲུག་ལས་ལྷག་པར་ཆོས་བཤད་ན། ཅིར་འགྱུར། ཉེས་བྱས་སོ། །དེ་བཞིན་  
དུ་སེམས་འཁྲུགས་མ་དང། ནད་ཀྱིས་གཟིར་བ་དང། གླེན་མ་དང་ལྐུགས་མ་དང། འོན་མ་དང། གཉིད་ཀྱིས་ལོག་པ་དང། ར་རོ་བ་དང། མྱོས་མ་དང། སྙོམས་པར་ཞུགས་མ་  
དང། འགྲོ་བ་གཞན་དུ་གནས་མ་རྣམས་ལ་བཤད་ན། ཐམས་ཅད་ཀྱང་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་རིག་པའི་སྐྱེས་པ་མེད་པར་སྨྱོན་པ་ཞིག་དང་ཚིག་ལྔའམ་དྲུག་  
  
  
༄༅། །ལས་ལྷག་པར་བུད་མེད་ལ་ཆོས་བཤད་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང་  
ལྐུགས་པ་དང། འོན་པ་དང། གཉིད་ལོག་པ་དང། མྱོས་པ་དང་སྙོམས་པར་ཞུགས་པ་དང། དམུས་ལོང་དང། མཐའ་འཁོབ་པ་དང་འགྲོ་བ་གཞན་དུ་གནས་པའི་རིག་པའི་  
སྐྱེས་པ་ཞིག་དང་ཆོས་བཤད་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། སྐད་དང་ལུས་དང་དབེན་པ་དང། །དེ་ལྟར་ཟ་མ་མ་ནིང་མ། །མཚན་དང་བཞི་པ་དེ་བཞིན་དུ་  
བསླབ་པ་བྱིན་དང་དགེ་སློང་མའོ། །བཙུན་པ། དགེ་སློང་འཕགས་པས་འཕགས་པའི་སྐད་དུ་རིག་པའི་སྐྱེས་པ་མ་མཆིས་པར་བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་  
བཤད་པ་དང། བུད་མེད་དེས་ཀྱང་འཕགས་པའི་སྐད་མ་འཚལ་ན་ཅིར་འགྱུར། ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་རིག་པའི་སྐྱེས་པ་མ་མཆིས་པར་  
བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་བཤད་པ་དང། བུད་མེད་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་  
འཁོབ་པའི་སྐད་དུ་རིག་པའི་སྐྱེས་པ་མ་མཆིས་པར་བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་བཤད་པ་དང། བུད་མེད་དེས་ཀྱང་མཐའ་འཁོབ་པའི་སྐད་མ་འཚལ་ན་  
  
  
ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་རིག་པའི་སྐྱེས་པ་མ་མཆིས་པར་བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་བཤད་པ་དང། བུད་མེད་དེས་ཀྱང་  
འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་འཕགས་པས་འཕགས་པའི་སྐད་དུ་གཡོག་མཐའ་འཁོབ་པ་དང་ལྷན་ཅིག་ཏུ་བུད་མེད་ལ་ཚིག་ལྔའམ་  
དྲུག་ལས་ལྷག་པར་ཆོས་བཤད་པ་དང། གཡོག་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །དེ་བཞིན་དུ་འཕགས་པས་མཐའ་འཁོབ་པའི་སྐད་དུ་གཡོག་འཕགས་  
པ་དང་ལྷན་ཅིག་ཏུ་ཆོས་འཆད་ན། ཉེས་བྱས་སུ་འགྱུར་རོ། །མཐའ་འཁོབ་པས་མཐའ་འཁོབ་པའི་སྐད་དུ་གཡོག་འཕགས་པ་དང་ལྷན་ཅིག་ཏུ་ཆོས་བཤད་ན། ཉེས་བྱས་སུ་འགྱུར་རོ། །མཐའ་  
འཁོབ་པས་འཕགས་པའི་སྐད་དུ་གཡོག་མཐའ་འཁོབ་པ་དང་ལྷན་ཅིག་པ་དང་བུད་མེད་ལ་ཚིག་ལྔའམ་དུག་ལས་ལྷག་པར་ཆོས་བཤད་པ་དང། གཡོག་དེས་ཀྱང་འཕགས་པའི་སྐད་མ་  
འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་ཀྱི་དམིགས་པས་བུད་མེད་ལ་ཆོས་ལྔའམ་དྲུག་ལས་ལྷག་པར་ཆོས་བཤད་ན། ཅིར་འགྱུར། ཉེས་བྱས་སོ། །བཙུན་  
པ༑ དགེ་སློང་གིས་དབེན་པ་ལ་དབེན་པར་འདུ་ཤེས་ཏེ་བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་བཤད་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གཡོག་མ་ནིང་དང་  
  
  
༄༅། །ལྷན་ཅིག་ཏུ་བུད་མེད་ལ་ཆོས་བཤད་ན། ཅིར་འགྱུར། ཉེས་བྱས་སོ། །དེ་བཞིན་དུ་གཡོག་ཟ་མ་དང། མཚན་གཉིས་པ་དང་ལྷན་ཅིག་ཏུ་བུད་མེད་ལ་  
ཆོས་བཤད་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་རིག་པའི་སྐྱེས་པ་མ་མཆིས་པར་མ་ནིང་མོ་ལ་ཆོས་བཤད་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་གིས་བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་བཤད་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་མས་སྐྱེས་  
པ་ལ་ཆོས་འཆད་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བུད་མེད་ལ་བུད་མེད་དུ་འདུ་ཤེས་ཏེ་ཚིག་ལྔའམ་དྲུག་ལས་  
ལྷག་པར་ཆོས་འཆད་ན། ཅིར་འགྱུར། ལྟུང་བའོ། །བུད་མེད་ལ་བུད་མེད་མ་ཡིན་པར་འདུ་ཤེས་ན། ཉེས་པ་མེད་དོ། །བུད་མེད་མ་ཡིན་པ་ལ་བུད་མེད་དུ་འདུ་ཤེས་ན། ཉེས་བྱས་  
སོ༑ ༑བུད་མེད་མ་ཡིན་པ་ལ་བུད་མེད་མ་ཡིན་པར་འདུ་ཤེས་ཏེ་ཚིག་ལྔའམ་དྲུག་ལས་ལྷག་པར་ཆོས་བཤད་ན། ཉེས་པ་མེད་དོ། །བཙུན་པ། དགེ་སློང་གིས་མིའི་བུད་མེད་ལ་མིའི་བུད་མེད་དུ་  
འདུ་ཤེས་ཏེ་ཚིག་ལྔའམ་དྲུག་ལས་ལྷག་པར་ཆོས་བཤད་ན། ཅིར་འགྱུར། ལྟུང་བའོ། །མི་ལ་མི་མ་ཡིན་པར་འདུ་ཤེས་ན། ཉེས་བྱས་སོ། །མི་མ་ཡིན་པ་ལ་མིར་འདུ་ཤེས་ན་  
  
  
།མི་མ་ཡིན་པ་ལ་མི་མ་ཡིན་པར་འདུ་ཤེས་ན། ཉེས་བྱས་སོ། །བཙུན་པ། དགེ་སློང་གིས་གཡོག་མི་ལ་མིར་འདུ་ཤེས་ཏེ་བུད་མེད་ལ་ཆོས་བཤད་ན། ཅིར་འགྱུར་  
ཉེས་པ་མེད་དོ། །མི་ལ་མི་མ་ལགས་པར་འདུ་ཤེས་ཏེ་ཆོས་བཤད་ན་ཅིར་འགྱུར། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ཏེ་ཆོས་བཤད་ན། ཅིར་འགྱུར། ཉེས་པ་མེད་དོ་  
མི་མ་ལགས་པ་ལ་མི་མ་ལགས་པར་འདུ་ཤེས་ཏེ་བཤད་ན། ཅིར་འགྱུར་ཉེས་བྱས་སུ་འགྱུར་རོ། །བཙུན་པ། བསླབ་པ་སྩལ་པས་བུད་མེད་ལ་ཚིག་ལྔའམ་དྲུག་ལས་ལྷག་པར་ཆོས་བཤད་ན་  
ཅིར་འགྱུར། ལྟུང་བའོ། །བཙུན་པ། དགེ་སློང་མས་སྐྱེས་པ་ལ་ཚིག་ལྔའམ་དྲུག་ལས་ལྷག་པར་ཆོས་བཤད་ན། ཅིར་འགྱུར། ལྟུང་བའོ་།དགེ་སློབ་མ་དང། དགེ་ཚུལ་མ་དང། དགེ་  
ཚུལ་ཕ་རྣམས་ལ་ཉེས་བྱས་སུ་རྒྱས་པར་བརྗོད་པར་བྱའོ། །མདོར་ན། སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་འགྲོ་བ་དང། །ཁྱིམ་པ་དེ་བཞིན་ཚིག་རྣམས་དང། །མཚན་ཡང་  
དེ་བཞིན་དགེ་སློང་མ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་བསྙེན་པར་མ་རྫོགས་པའི་གང་ཟག་  
དང་ཚིག་མཉམ་དུ་ཆོས་བཀླགས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་སྨྱོན་པ་དང་ཚིག་མཉམ་དུ་ཆོས་བཀླགས་ན། ཅིར་འགྱུར། ཉེས་བྱས་སོ། །  
  
  
༄༅། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། དིག་པ་དང། འོན་པ་དང། དེ་བཞིན་དུ་འགྲོ་བ་གཞན་དུ་གནས་པ་  
དག་དང་ཚིག་མཉམ་དུ་ཆོས་བཀླགས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་ཁྱིམ་པ་དང་ཚིག་མཉམ་དུ་ཆོས་བཀླགས་ན། ཅིར་འགྱུར། ལྟུང་བར་  
འགྱུར་རོ། །ཟ་མ་དང། མ་ནིང་དང་ཚིག་མཉམ་དུ་ཆོས་བཀླགས་ན་ཅིར་འགྱུར། ལྟུང་བར་འགྱུར་རོ། །བཙུན་པ། དགེ་སློང་གིས་དགེ་སློང་མ་སུན་ཕྱུང་བ་དང། ཕ་དང་  
མ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་པ་  
དང། སོ་སོར་གནས་པ་དང། སྔོན་ཉེས་པ་བྱུང་བ་དང། སྔར་འཁྲུགས་པ་རྣམས་དང་ཚིག་མཉམ་དུ་ཆོས་བཀླགས་ན། ཅིར་འགྱུར་ལྟུང་བར་འགྱུར་རོ། །བཙུན་པ། དགེ་  
སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པ་རྣམས་དང་ཚིག་མཉམ་དུ་ཆོས་བཀླགས་ན་ཅིར་འགྱུར། ཉེས་བྱས་སོ་  
འཕགས་པས་འཕགས་པའི་སྐད་དུ་དགེ་སློང་དང་ཚིག་མཉམ་དུ་ཆོས་བཀླགས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན་ཅིར་འགྱུར། ཉེས་བྱས་སོ།།  
  
  
མཉམ་དུ་ཆོས་བཀླགས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །  
མཐའ་འཁོབ་པས་མཐའ་འཁོབ་པའི་སྐད་དུ་དགེ་སློང་དང་ཚིག་མཉམ་དུ་ཆོས་བཀླགས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་  
སོ༑ ༑མཐའ་འཁོབ་པས་འཕགས་པའི་སྐད་དུ་དགེ་སློང་དང་ཚིག་མཉམ་དུ་ཆོས་བཀླགས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ་  
བཙུན་པ། དགེ་སློང་གིས་བསྙེན་པར་མ་རྫོགས་པའི་གང་ཟག་དང་ཚིག་མཉམ་དུ་ཆོས་ཀློག་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་  
མས་བསྙེན་པར་མ་རྫོགས་པའི་གང་ཟག་དང་ཚིག་མཉམ་དུ་ཆོས་ཀློག་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་ངམ། དགེ་སློང་མས་  
བསྙེན་པར་མ་རྫོགས་པའི་གང་ཟག་དང་ཚིག་མཉམ་དུ་ཆོས་ཀློག་པ་དང། བསྙེན་པར་མ་རྫོགས་པ་དེ་ཡང་མཚན་འཕོས་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་བསྙེན་པར་  
མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་ཚིག་མཉམ་དུ་ཆོས་བཀླགས་ན། ཅིར་འགྱུར། ལྟུང་བར་འགྱུར་རོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན་  
  
  
༄༅། །ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་པ་ལ་བསྙེན་པར་  
རྫོགས་པར་འདུ་ཤེས་ཏེ་བཀླགས་ན། ཅིར་འགྱུར། ཉེས་པ་མེད་དོ་།བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་བཀླགས་ན། ཅིར་འགྱུར། ལྟུང་བའོ། །མི་ལ་མི་མ་ལགས་པར་  
འདུ་ཤེས་ཏེ་བཀླགས་ན། ཅིར་འགྱུར། ཉེས་བྱས་སོ་མི་མ་ལགས་པ་ལ་མིར་འདུ་ཤེས་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མི་མ་ལགས་པར་འདུ་ཤེས་ན། ཅིར་འགྱུར། ཉེས་  
བྱས་སོ། །བཙུན་པ། དགེ་སློང་མ་དང་ཚིག་མཉམ་དུ་ཆོས་བཀླགས་ན། ཅིར་འགྱུར། ཉེས་བྱས་སོ། །དགེ་སློབ་མ་དང། དགེ་ཚུལ་མ་དང་ཚིག་མཉམ་དུ་ཆོས་བཀླགས་ན། ཐམས་ཅད་ལྟུང་  
བར་འགྱུར་རོ། །བཙུན་པ། དགེ་སློང་མས་བསྙེན་པར་མ་རྫོགས་པའི་གང་ཟག་དང་ཚིག་མཉམ་དུ་ཆོས་བཀླགས་ན། ཅིར་འགྱུར། །ལྟུང་བའོ། །དགེ་སློང་མ་དང་དགེ་སློང་ཚིག་མཉམ་དུ་  
ཆོས་ཀློག་ན། ཉེས་བྱས་སུ་འགྱུར་རོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་དང་ཀློག་ན། ལྟུང་བར་འགྱུར་རོ་།དགེ་སློང་མ་དང། དགེ་ཚུལ་མ་དང། དགེ་ཚུལ་ཕ་  
རྣམས་ལ་ཉེས་བྱས་སོ། །བཙུན་པ། བསླབ་པ་སྩལ་པས་བསྙེན་པར་མ་རྫོགས་པའི་གང་ཟག་དང་ཚིག་མཉམ་དུ་ཆོས་བཀླགས་ན། ཅིར་འགྱུར། ལྟུང་བར་འགྱུར་རོ།། །།  
  
  
མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །འོན་པ་གླེན་པ་  
གཉིད་ལོག་རྣམས། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་  
དགེ་སློང་གང་དགེ་འདུན་གྱིས་སྡོམ་པ་སྩལ་པ་མ་གཏོགས་པར་བསྙེན་པར་མ་རྫོགས་པའི་གང་ཟག་ལ་གནས་ངན་ལེན་གྱི་ནོངས་པ་སྨྲས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ་  
དགེ་སློང་གིས་བསྙེན་པར་མ་རྫོགས་པའི་གང་ཟག་ལ་འཕྲིན་པ་ལས་གནས་ངན་ལེན་གྱི་ནོངས་པ་སྨྲས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་  
པ་དང། གཅིག་ནས་གཅིག་ཏུ་བརྒྱུད་པ་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ལ་གནས་ངན་ལེན་གྱི་ནོངས་པ་སྨྲས་ན། ཅིར་འགྱུར། ཉེས་བྱས་སོ། །དེ་བཞིན་  
དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། དིག་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་  
དུ་གནས་པ་རྣམས་ལ་གནས་ངན་ལེན་གྱི་ནོངས་པ་སྨྲས་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། ཚིག་དང་ལུས་དང་དབེན་དེ་ལྟར། བཞི་པ་མཚན་ཡང་དེ་བཞིན་ཏེ། བསྐོས་དང་  
  
  
༄༅། །བདུན་པ་དག་ཉིད་དང། །ཁྱིམ་པ་བསླབ་དང་དགེ་སློང་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། དགེ་སློང་འཕགས་  
པས་འཕགས་པའི་སྐད་དུ་མཐའ་འཁོབ་པ་ལ་གནས་ངན་ལེན་གྱི་ནོངས་པ་སྨྲས་པ་དང། མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །  
འཕགས་པས་མཐའ་འཁོབ་པའི་སྐད་དུ་འཕགས་པ་ལ་སྨྲས་པ་དང་འཕགས་པ་དེས་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་  
འཁོབ་པའི་སྐད་དུ་འཕགས་པ་ལ་སྨྲས་པ་དང། འཕགས་པ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ་།མཐའ་འཁོབ་པས་འཕགས་པའི་སྐད་དུ་  
མཐའ་འཁོབ་པ་ལ་སྨྲས་པ་དང། མཐའ་འཁོབ་པ་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་ཀྱི་དམིགས་པས་གནས་ངན་  
ལེན་གྱི་ནོངས་པ་སྨྲས་ན། ཅིར་འགྱུར། ཉེས་བྱས་སོ། །བཙུན་པ་དབེན་པ་ལ་མི་དབེན་པར་འདུ་ཤེས་ཏེ་གནས་ངན་ལེན་གྱི་ཉེས་པ་སྨྲས་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་གིས་བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་གནས་ངན་ལེན་གྱི་ནོངས་པ་སྨྲས་ན། ཅིར་འགྱུར། ལྟུང་བའོ། །བསྙེན་པར་མ་རྫོགས་པ་ལ་བསྙེན་  
  
  
ཅིར་འགྱུར། ཉེས་བྱས་སོ། །བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་སྨྲས་ན། ཉེས་པ་མེད་དོ། །བསྙེན་པར་རྫོགས་པ་ལ་བསྙེན་  
པར་མ་རྫོགས་པར་འདུ་ཤེས་ཏེ་སྨྲས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་མི་ལ་མིར་འདུ་ཤེས་ཏེ་སྨྲས་ན། ཅིར་འགྱུར། ལྟུང་བར་འགྱུར་རོ། །མི་ལ་མི་མ་ལགས་པར་  
འདུ་ཤེས་ཏེ་སྨྲས་ན། ཅིར་འགྱུར། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ཏེ་སྨྲས་ན། ཅིར་འགྱུར། ཉེས་བྱས་སུ་འགྱུར་རོ། །མི་མ་ལགས་པ་ལ་མི་མ་ལགས་པར་འདུ་ཤེས་ཏེ་  
སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བསྙེན་པར་མ་རྫོགས་པ་ལ་གནས་ངན་ལེན་ཀྱི་ཉེས་པ་སྨྲ་བ་ན་མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་  
བར་འགྱུར་རོ། །བཙུན་པ། དགེ་སློང་མས་བསྙེན་པར་མ་རྫོགས་པའི་གང་ཟག་ལ་གནས་ངན་ལེན་གྱི་ཉེས་པ་ཞིག་སྨྲ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བར་  
འགྱུར་རོ། །བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་གིས་དགེ་འདུན་གྱིས་སྩལ་པ་མ་གཏོགས་པར་བསྙེན་པར་མ་རྫོགས་པའི་གང་ཟག་ལ་གནས་ངན་ལེན་གྱི་ཉེས་པ་སྨྲས་  
ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་འདུན་གྱིས་མ་བསྐོས་པའི་དགེ་སློང་གིས་བསྙེན་པར་མ་རྫོགས་པའི་གང་ཟག་ལ་གནས་ངན་ལེན་གྱི་ཉེས་པ་སྨྲས་ཀྱང་ནོངས་  
  
  
༄༅། །པར་མི་འགྱུར་བ་མཆིས་སམ། ཨུ་པ་ལི། ཡོད་དེ། གང་ཟག་འདི་བཞིའོ། །འདི་ལྟ་སྟེ། གང་ཟག་གང་ཉེས་པའི་མཐར་བྱ་བ་དང། རིགས་ཀྱི་མཐར་བྱ་བ་སྦྱིན་  
པའང་ཡོད། གང་ཟག་གང་ཉེས་པའི་མཐར་བྱ་བ་དང། རིགས་ཀྱི་མཐར་བྱ་བ་མེད་པ་སྦྱིན་པའང་ཡོད། གང་ཟག་གང་རིགས་ཀྱི་མཐར་བྱ་བ་དང། ཉེས་པའི་མཐར་བྱ་བ་མེད་པ་སྦྱིན་པའང་  
ཡོད། གང་ཟག་གང་ཉེས་པའི་མཐར་བྱ་བ་ཡང་མེད། རིགས་ཀྱི་མཐར་བྱ་བ་ཡང་མེད་པར་སྦྱིན་པ་ཡང་ཡོད་དོ། །ཉེས་པའི་མཐར་བྱ་བ་དང། རིགས་ཀྱི་མཐར་བྱ་བ་སྦྱིན་པ་གང་ཞེ་ན་  
ཉེས་པ་ཆུང་ངུ་གང་གིས་རིགས་མང་དུ་སུན་པའོ། །ཉེས་པའི་མཐར་བྱ་བ་མེད་པ་དང། རིགས་ཀྱི་མཐར་བྱ་བ་མེད་པ་སྦྱིན་པ་གང་ཞེ་ན། གང་གིས་ཉེས་པ་ཆུང་ངུས་རིགས་མང་དུ་སུན་  
པའོ། །རིགས་ཀྱི་མཐར་བྱ་བ་དང། ཉེས་པའི་མཐར་བྱ་བ་མེད་པ་སྦྱིན་པ་གང་ཞེ་ན། གང་གིས་ཉེས་པ་ཆེན་པོས་རིགས་ཉུང་ངུ་སུན་པའོ། །ཉེས་པའི་མཐར་བྱ་བ་ཡང་མེད། རིགས་  
ཀྱི་མཐར་བྱ་བ་ཡང་མེད་པ་སྦྱིན་པ་གང་ཞེ་ན། གང་གིས་ཉེས་པ་ཆེན་པོས་རིགས་མང་དུ་སུན་པའོ། །གང་ཟག་གང་ལ་ཉེས་པའི་མཐར་བྱ་བ་དང། རིགས་ཀྱི་མཐར་བྱ་བ་སྦྱིན་པ་  
ནི། དེ་ལ་ཉེས་པ་ཇི་ཙམ་པ་དང། རིགས་ཇི་སྙེད་དུ་སོ་སོར་རིག་པ་དེ་དག་ལ་བསྒོ་བར་བྱའོ། །དེ་ལས་ལྷག་པར་བསྒོ་ན། ལྟུང་བར་འགྱུར་རོ། །གང་ཟག་གང་ལ་ཉེས་པའི་མཐར་  
  
  
རིགས་ཀྱི་མཐར་བྱ་བ་མེད་པ་སྦྱིན་པ་ནི། དེའི་ཉེས་པ་ཇི་ཙམ་པ་དང། རིགས་ཇི་སྙེད་ཀྱི་སོ་སོར་རིག་པ་ཐམས་ཅད་ལ་བསྒོ་བར་བྱའོ། །དེ་ལས་ལྷག་པར་བསྒོ་ན། ལྟུང་བར་འགྱུར་  
རོ༑ ༑གང་ཟག་གང་ལ་རིགས་ཀྱི་མཐར་བྱའི། ཉེས་པའི་མཐར་བྱ་བ་མེད་པ་སྦྱིན་པ་ནི། དེ་ལ་ཉེས་པ་ཐམས་ཅད་བསྒོ་བར་བྱའི་རིགས་ཇི་སྙེད་ཀྱི་སོ་སོར་རིག་པ་དེ་དག་ཐམས་ཅད་ལ་  
ནི༑ བསྒོ་བར་མི་བྱའོ། །དེ་ལས་ལྷག་པར་བསྒོ་ན། ལྟུང་བར་འགྱུར་རོ། །གང་ཟག་གང་ལ་ལྟུང་བའི་མཐར་ཡང་བྱ་བ་མེད་ལ། རིགས་ཀྱི་མཐར་ཡང་བྱ་བ་མེད་པ་སྦྱིན་པ་ནི། དེའི་ཉེས་པ་  
ཐམས་ཅད་དང། རིགས་ཇི་སྙེད་ཀྱི་སོ་སོར་རིག་པ་དེ་དག་ཐམས་ཅད་ལ་བསྒོ་བར་བྱ་སྟེ། བསྒོ་ཡང་ལྟུང་བ་མེད་དོ། །བཙུན་པ། བསྙེན་པར་མ་རྫོགས་པས་བསྙེན་པར་མ་རྫོགས་པའི་  
གང་ཟག་ལ་གནས་ངན་ལེན་གྱི་ནོངས་པ་སྨྲ་བར་བཤམས་ནས་བསྙེན་པར་མ་རྫོགས་པར་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་  
རྫོགས་ཀར་གྲུབ་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཏེ་གྲུབ་ན། ཅིར་འགྱུར་ཉེས་བྱས་སོ། །བསྙེན་པར་རྫོགས་ཀར་  
བཤམས་ལ་བསྙེན་པར་རྫོགས་ཀར་གྲུབ་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཏེ་གྲུབ་ན་ཅིར་འགྱུར། ཉེས་བྱས་སོ། །བསྙེན་  
  
  
༄༅། །པར་རྫོགས་པ་ན་བཤམས་ལ་བསྙེན་པར་རྫོགས་པ་ན་གྲུབ་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་བཤམས་ལ་བསྙེན་པར་མ་རྫོགས་པ་ན་  
གྲུབ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བདག་ཉིད་ཀྱི་གནས་ངན་ལེན་གྱི་ནོངས་པ་བསྙེན་པར་མ་རྫོགས་པ་ལ་སྨྲས་ན། ཅིར་འགྱུར། ཉེས་བྱས་སོ། །དགེ་  
སློང་གིས་དགེ་སློང་གི་གནས་ངན་ལེན་གྱི་ནོངས་པ་ཟ་མ་ལ་སྨྲས་ན། ཅིར་འགྱུར། ཉེས་བྱས་སོ། །དེ་བཞིན་དུ་མ་ནིང་དང། མ་ནིང་མོ་རྣམས་དང། མཚན་གཉིས་པ་ལ་སྨྲས་ན་  
ཐམས་ཅད་ཉེས་བྱས་སོ། །དགེ་སློང་གིས་དགེ་སློང་གི་གནས་ངན་ལེན་གྱི་ནོངས་པ་དགེ་སློང་མ་སུན་ཕྱུང་བ་ལ་སྨྲས་ན། ཅིར་འགྱུར་ལྟུང་བའོ། །དེ་བཞིན་དུ་ཕ་དང། མ་བསད་པ་  
དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། མི་  
གནས་པ་དང། སོ་སོར་གནས་པ་དང། སྔར་འཁྲུགས་པ་དང། སྔར་ཉེས་པ་བྱུང་བ་རྣམས་ལ་སྨྲས་ན། ཐམས་ཅད་ལྟུང་བར་འགྱུར་རོ་།དགེ་སློང་གིས་དགེ་སློང་གི་གནས་ངན་  
ལེན་གྱི་ནོངས་པ་དགེ་འདུན་གྱི་དབྱེན་བྱས་པ་དང། ཉེ་བར་ཕྱོགས་པ་དང། བསླབ་པ་བྱིན་པ་རྣམས་ཀྱི་དགེ་སློང་དང་དགེ་སློང་མ་རྣམས་ལ་སྨྲས་ན། ཐམས་ཅད་ཉེས་བྱས་སུ་  
  
  
།དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་སྨྲས་ན། ཐམས་ཅད་ལྟུང་བར་འགྱུར་རོ། །དགེ་སློང་མས་དགེ་སློང་མའི་གནས་ངན་ལེན་གྱི་ནོངས་པ་བསྙེན་  
པར་མ་རྫོགས་པ་ལ་སྨྲས་ན། ཅིར་འགྱུར། ལྟུང་བའོ། །དགེ་སློང་གིས་དགེ་སློང་མ་ལ་སྨྲས་ན། ཅིར་འགྱུར། ཉེས་བྱས་སོ། །དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་  
ལ་སྨྲས་ན། ཐམས་ཅད་ལྟུང་བར་འགྱུར་རོ། །བཙུན་པ། བསླབ་པ་སྩལ་པས་གནས་ངན་ལེན་གྱི་ནོངས་པ་བསྙེན་པར་མ་རྫོགས་པ་ལ་སྨྲས་ན། ཅིར་འགྱུར། ལྟུང་བའོ། །དེ་བཞིན་དུ་དགེ་  
སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ཡང་ཐམས་ཅད་ཉེས་བྱས་སུ་རྒྱས་པར་བརྗོད་པར་བྱའོ། །སངས་རྒྱས་སྟོན་པའོ། །ཞེས་བྱ་བ་མ་གཏོགས་པ་མི་ལས་བླ་མར་  
གྱུར་པའི་ཆོས་ཡང་དག་པར་སྨྲས་ན། ཕས་ཕམ་པར་བཤད་པ་ལས་རིམ་པར་དབྱེའོ། །མདོར་ན། འཕྲིན་པ་སྤྲིང་ཡིག་ལག་བརྡ་དང་།གཞན་ཟེར་བ་དང་གཅིག་ནས་གཅིག། སྨྱོན་  
པར་གྱུར་དང་སེམས་འཁྲུགས་དང། །ན་བ་འོན་པ་གླེན་པ་དང་།གཉིད་ལོག་ར་རོ་མྱོས་པ་དང། །སྙོམས་ཞུགས་འགྲོ་བ་ཐ་མའོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་  
ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་སྔར་ཡིད་མཐུན་པར་བགྱིས་པ་ལས་ཕྱིས་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་  
  
  
༄༅། །བའི་གང་ཟག་ལ་བསྔོས་སོ། །ཞེས་མཆིས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་འཕྲིན་པ་ལས་འདི་སྐད་དུ། ཚེ་དང་ལྡན་  
པ༑ དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང་  
གཅིག་ནས་གཅིག་ཏུ་བརྒྱུད་པ་ཐམས་ཅད་ཉེས་བྱས་སུ་འགྱུར་རོ་།བཙུན་པ། དགེ་སློང་གིས་སྨྱོན་པ་ལ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་  
གང་ཟག་ལ་བསྔོས་སོ། །ཞེས་སྨྲས་ན། ཅིར་འགྱུར། ཉེས་བྱས་སོ་།དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། དིག་པ་དང། འོན་པ་དང། གཉིད་  
ལོག་པ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་རྣམས་ལ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་  
བསྔོས་སོ། །ཞེས་སྨྲས་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། སྐད་དང་ལུས་དང་དབེན་པ་དང། །མཚན་དང་བཞི་པ་བདུན་པ་དང། ཁྱིམ་པ་མི་རུང་ཆུང་ངུ་དང། །རྙེད་པ་ཐ་  
མ་དགེ་སློང་མ། །བཙུན་པ། དགེ་སློང་འཕགས་པས་འཕགས་པའི་སྐད་དུ་དགེ་སློང་ཞིག་ལ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་  
  
  
།ཞེས་སྨྲས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་དགེ་སློང་ཞིག་ལ་འདི་སྐད་དུ། ཚེ་  
དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །  
མཐའ་འཁོབ་པས་མཐའ་འཁོབ་པའི་སྐད་དུ་དགེ་སློང་ཞིག་ལ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་པ་དང། འཕགས་  
པ་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་དགེ་སློང་ཞིག་ལ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་  
འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་པ་དང་དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་ཀྱི་  
དམིགས་པས་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་གོ་བར་བགྱིས་ན་ཅིར་འགྱུར། ཉེས་བྱས་སོ། །བཙུན་པ། དགེ་  
སློང་གིས་དབེན་པ་ལ་མི་དབེན་པར་འདུ་ཤེས་ཏེ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་ན། ཅིར་འགྱུར། ཉེས་  
  
  
༄༅། །བྱས་སོ། །བཙུན་པ། དགེ་སློང་གིས་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲ་བ་ན། དེའི་མཚན་  
འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ་དགེ་སློང་མས་འདི་སྐད་དུ་སྨྲ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ་  
དགེ་སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ནས་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་  
སྨྲས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་དེ་བཞིན་དུ་སྨྲས་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པ་ལ་  
བསྙེན་པར་རྫོགས་པར་འདུ་ཤེས་ཏེ་དེ་བཞིན་དུ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་དེ་བཞིན་དུ་སྨྲས་ན། ཅིར་འགྱུར་  
ཉེས་བྱས་སོ། །བཙུན་པ། བསྙེན་པར་མ་རྫོགས་པར་ཡིད་མཐུན་པར་གྱུར་ལ་བསྙེན་པར་མ་རྫོགས་པས་འདི་སྐད་དུ། ཚེ་དང་ལྡན་པ་དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་  
ལ་བསྔོས་སོ། །ཞེས་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་ཡིད་མཐུན་པར་གྱུར་ལ་བསྙེན་པར་རྫོགས་ཀར་འདི་སྐད་སྨྲས་ན། ཅིར་འགྱུར། ཉེས་བྱས་སོ། །  
  
  
རྫོགས་ནས་དེ་བཞིན་དུ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་ཡིད་མཐུན་པར་གྱུར་ལ་བསྙེན་པར་རྫོགས་  
ཀར་དེ་བཞིན་དུ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་པར་ཡིད་མཐུན་པར་གྱུར་ལ་བསྙེན་པར་རྫོགས་ནས་དེ་བཞིན་དུ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་  
པར་ཡིད་མཐུན་པར་གྱུར་ལ་བསྙེན་པར་རྫོགས་ནས་དེ་སྐད་སྨྲས་ན་ཅིར་འགྱུར། ལྟུང་བའོ། །བསྙེན་པར་རྫོགས་པར་ཡིད་མཐུན་པར་གྱུར་ལ་བསྙེན་པར་མ་རྫོགས་པས་འདི་སྐད་སྨྲས་ན། ཅིར་  
འགྱུར༑ ཉེས་བྱས་སོ། །བཙུན་པ། དགེ་སློང་གིས་ཁྱིམ་པ་ལ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་ན། ཅིར་འགྱུར་  
ཉེས་བྱས་སོ། །དེ་བཞིན་དུ་ཟ་མ་དང། མ་ནིང་དང། མཚན་གཉིས་པ་དང། ཕ་དང། མ་བསད་པ་དང། དགྲ་བཅོམ་པ་བསད་པ་དང་དགེ་སློང་མ་སུན་ཕྱུང་བ་དང། དེ་བཞིན་གཤེགས་པ་  
ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་  
པ་རྣམས་ལ་འདི་སྐད་དུ་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཉེས་བར་ཕྱོགས་པ་དང། བསླབ་པ་སྩལ་བ་རྣམས་ལ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་  
  
  
༄༅། །འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་འདི་སྐད་དུ་ཚེ་དང་ལྡན་པ། དགེ་འདུན་གྱི་རྙེད་པ་  
འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་ཡང་གོས་དེའི་རྒྱུ་རུང་ལ་སྤུན་མི་རུང་བ་དང། སྤུན་རུང་ལ་རྒྱུ་  
མི་རུང་བར་གྱུར་པ་དང། གཉིས་ཀ་མི་རུང་བ་སྟེ། མི་རུང་བ་ནི་རྔ་མོའི་བལ་དང། བ་ལང་གི་བལ་དང། རའི་བལ་དང། རི་དྭགས་ཀྱི་བལ་དང་འདྲེས་པ་དང། ཐགས་སུ་མ་བཏགས་པ་  
དང། གོས་ཀྱི་རྒྱུ་དེ་ལྟ་བུ་དག་གི་ཕྱིར་འདི་སྐད་སྨྲས་ན། ཉེས་བྱས་སུ་འགྱུར་རོ། །བཙུན་པ། དགེ་འདུན་གྱི་གོས་ཁྲུ་གང་དུ་མ་འཚལ་བ་ཞིག་རྙེད་པར་གྱུར་ཏེ། དེ་ཡང་དགེ་སློང་གིས་  
མཐུན་པར་བགྱིས་པའི་འོག་ཏུ་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ་།ཞེས་སྨྲས་ན། ཅིར་འགྱུར། ཉེས་བྱས་སོ། །བཙུན་པ་  
དགེ་སློང་གིས་གོས་ཀྱི་རྙེད་པ་མ་གཏོགས་པར་དེ་ལས་གཞན་པའི་རྙེད་པ་རྣམས་ཀྱི་ཕྱིར་འདི་སྐད་དུ་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་འདུན་གྱིས་དགེ་སློང་དེའི་  
མངོན་དུ་མ་བབ་པར་གོས་སྩལ་པར་གྱུར་པ་ལས། དེའི་འོག་ཏུ་མཆིས་ནས་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་  
  
  
ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་པས་འདི་སྐད་དུ་སྨྲས་ན། ཅིར་འགྱུར། ལྟུང་བའོ། །དགེ་སློང་མས་འདི་སྐད་དུ་སྨྲས་ན་ཡང་ལྟུང་བར་འགྱུར་རོ། །དགེ་སློབ་མ་  
དང། དགེ་ཚུལ་ཕ་དང། དགེ་ཚུལ་མ་རྣམས་ཀྱིས་འདི་སྐད་དུ། ཚེ་དང་ལྡན་པ། དགེ་འདུན་གྱི་རྙེད་པ་འདི་ལྟར་མཛའ་བའི་གང་ཟག་ལ་བསྔོས་སོ། །ཞེས་སྨྲས་ན། ཉེས་བྱས་སུ་འགྱུར་  
རོ༑ ༑མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པ་དང། །གཉིད་ལོག་ར་རོ་མྱོས་  
པ་དང། །སྙོམས་ཞུགས་འགྲོ་བ་ཐ་མའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་བསླབ་པ་ལ་འཕྱ་ན། ལྟུང་  
བའོ། །ཞེས་གསུངས་ན། བཙུན་པ། དགེ་སློང་གིས་འཕྲིན་པས་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་  
དང། གཅིག་ནས་གཅིག་ཏུ་བརྒྱུད་པ་ཐམས་ཅད་ཉེས་བྱས་སུ་འགྱུར་རོ་།བཙུན་པ། དགེ་སློང་གིས་སྨྱོན་པའི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །དེ་བཞིན་དུ་  
སེམས་འཁྲུགས་པ་དང། ནད་ཀྱིས་གཟིར་བ་དང། གླེན་པ་དང། འོན་པ་དང། ལྐུགས་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང། འགྲོ་བ་  
  
  
༄༅། །གཞན་དུ་གནས་པ་རྣམས་ཀྱི་དྲུང་དུ་བསླབ་པ་ལ་དཔྱས་ན། ཐམས་ཅད་ཉེས་བྱས་སུ་འགྱུར་རོ། །མདོར་ན། སྐད་དང་ལུས་དང་དབེན་པ་དང། །དེ་བཞིན་མཚན་  
དང་བཞི་པ་དང། །ཁྱིམ་པ་ལ་སོགས་སྤྲུལ་པ་དང། །བསླབ་པ་དང་ཡང་དགེ་སློང་མའོ། །བཙུན་པ། དགེ་སློང་འཕགས་པས་འཕགས་པའི་སྐད་དུ་དགེ་སློང་གི་དྲུང་དུ་བསླབ་པ་ལ་  
དཔྱས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན་ཅིར་འགྱུར། ཉེས་བྱས་སོ། །འཕགས་པས་མཐའ་འཁོབ་པའི་སྐད་དུ་དགེ་སློང་གི་དྲུང་དུ་བསླབ་པ་ལ་དཔྱས་པ་  
དང། དགེ་སློང་དེས་མཐའ་འཁོབ་པའི་སྐད་མ་འཚལ་ན། ཅིར་འགྱུར་ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་དགེ་སློང་གི་དྲུང་དུ་བསླབ་པ་ལ་དཔྱས་པ་  
དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་དགེ་སློང་གི་དྲུང་དུ་བསླབ་པ་ལ་དཔྱས་པ་  
དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་ཀྱི་དམིགས་པས་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ།།  
བཙུན་པ། དགེ་སློང་གིས་དབེན་པ་ལ་མི་དབེན་པར་འདུ་ཤེས་ཏེ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བསླབ་པ་ལ་དཔྱ་བ་ན། མཚན་འཕོས་ཏེ་  
  
  
ཅིར་འགྱུར། ལྟུང་བའོ། །བཙུན་པ་དགེ་སློང་མས་བསླབ་པ་ལ་དཔྱ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་གིས་བསྙེན་པར་  
རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་དེའི་དྲུང་དུ་བསླབ་པ་ལ་དཔྱས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་དེའི་དྲུང་དུ་བསླབ་པ་  
ལ་དཔྱས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་དེའི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པ་ལ་  
བསྙེན་པར་མ་རྫོགས་པར་འདུ་ཤེས་ཏེ་དེའི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཁྱིམ་པའི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །ཟ་མ་  
དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་  
ཅན་དུ་སོང་བ་དང། རྐུན་གནས་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་རྣམས་ཀྱི་དྲུང་དུ་བསླབ་པ་ལ་དཔྱས་ན། ཐམས་ཅད་ཉེས་བྱས་སུ་  
འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པ་རྣམས་ཀྱི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཐམས་ཅད་ཉེས་བྱས་སུ་  
  
  
༄༅། །འགྱུར་རོ། །བཙུན་པ། དགེ་སློང་གིས་སྤྲུལ་པའི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་དང། དགེ་སློབ་མ་དང་  
དགེ་ཚུལ་མ་དང། དགེ་ཚུལ་ཕ་རྣམས་ཀྱི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །དགེ་སློང་མས་དགེ་སློང་མའི་དྲུང་དུ་བསླབ་པ་ལ་དཔྱས་ན། ཅིར་འགྱུར། ལྟུང་བའོ། །དགེ་སློང་  
མས་དགེ་སློང་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱི་དྲུང་དུ་བསླབ་པ་ལ་དཔྱས་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་བས་བསླབ་པ་ལ་དཔྱས་ན་  
ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་ཕ་དང། དགེ་ཚུལ་མ་རྣམས་ལ་ཉེས་བྱས་སུ་འགྱུར་རོ། །མདོར་ན། རྫུ་འཕྲུལ་ལུས་དང་རྡོ་དྲེག་དང། །རྩ་བ་མེ་ཏོག་ཉ་ལྕིབས་དང། །གནས་  
ཚང་ཤ་མོ་རྙིང་པ་དང། །མེ་ཏོག་འབྲས་བུ་ཤུན་པ་དང་།མཚན་དང་བཞི་པ་བདུན་པ་དང། །ཐ་མར་གྱུར་པ་འབྲས་བུ་འོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་  
པ༑ བཙུན་པ། བཅོམ་ལྡན་འདས་ཀྱིས་ས་བོན་གྱི་གྲོང་དང། སྲོག་ཆགས་ཀྱི་གྲོང་བཤིག་གམ། འཇིག་ཏུ་སྩལ་ན། ལྟུང་བའོ། །ཞེས་གསུངས་ན། བཙུན་པ། དགེ་སློང་གིས་རྫུ་འཕྲུལ་  
གྱིས་ཤིང་བཀུམ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་ཀྱི་དམིགས་པས་ཤིང་བཀུམ་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་རྡོའི་དྲེག་པ་བཀོགས་  
  
  
ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་རྩ་བ་མ་ཟུག་པའི་ས་བོན་གྱི་དངོས་པོ་ཕྱུང་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་གཡའ་ཅན་དང། རླམ་ཅན་  
བཀྲུས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་འདམ་རྫབ་ནས་ཉ་ལྕིབས་ཕྱུང་སྟེ་ཐང་ལ་བོར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་སྲོག་ཆགས་  
ཀྱི་གནས་བཤིག་ན། ཅིར་འགྱུར། ཉེས་བྱས་སོ། །བསྲེགས་སམ་མ་རུང་བར་བགྱིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་བྱའི་ཚང་དྲལ་ཏམ། ཕྱུང་ངམ། བཤིག་  
ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་འཛིམ་མམ་ཤ་མོ་བཏོགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཤིང་རྒན་གྱི་ཤུན་པ་བཤུས་ན། ཅིར་  
འགྱུར། ཉེས་བྱས་སོ། །བཙུན་པ། དགེ་སློང་གིས་མེ་ཏོག་དང། འབྲས་བུ་དང། ལོ་མ་རྙིང་པ་བཏོགས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་ཤིང་འགུམས་པ་ན། མཚན་  
འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བའོ། །བཙུན་པ་དགེ་སློང་མས་ཤིང་འགུམས་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། དགེ་སློང་  
གིས་ས་བོན་ལ་ས་བོན་དུ་འདུ་ཤེས་ཏེ་ཆུད་གསན་ན། ཅིར་འགྱུར་ལྟུང་བའོ། །ས་བོན་ལ་ས་བོན་མ་ལགས་པར་འདུ་ཤེས་ཏེ་ཆུད་གསན་ན། ཅིར་འགྱུར། ཉེས་པ་མེད་དོ། །ས་བོན་མ་ཡིན་པ་  
  
  
༄༅། །ལ་ས་བོན་དུ་འདུ་ཤེས་ན། ཉེས་བྱས་སུ་འགྱུར། ས་བོན་མ་ཡིན་པ་ལ་ས་བོན་མ་ཡིན་པར་འདུ་ཤེས་ཏེ་བཤིག་ན། ཉེས་པ་མེད་དོ་།བཙུན་པ། བསྙེན་པར་མ་རྫོགས་  
པ་ན་དགུམ་པར་བཤམས་ལ་བསྙེན་པར་མ་རྫོགས་པར་བཀུམ་ན། ཅིར་འགྱུར། ཉེས་པ་མེད་དོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཀར་བཀུམ་ན། ཅིར་འགྱུར་  
ཉེས་པ་མེད་དོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཏེ་བཀུམ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཀར་བཀུམ་  
ན། ཅིར་འགྱུར། ཉེས་པ་མེད་དོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཏེ་བཀུམ་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཏེ་བཤམས་ལ་བསྙེན་པར་  
རྫོགས་ཏེ་བཀུམ་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ན་བཤམས་ལ་བསྙེན་པར་མ་རྫོགས་པ་ན་བཀུམ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་རུང་བར་  
མ་བགྱིས་པའི་འབྲས་བུ་འཚལ་ཡང་ནོངས་པར་མི་འགྱུར་བ་མཆིས་སམ། ཨུ་པ་ལི། ཡོད་དེ། མངོན་པར་མ་སྨིན་པའི་ས་བོན་ནི་ས་བོན་གྱི་དངོས་པོ་མ་ཡིན་ནོ། །སྙམ་དུ་བསམ་ནས་ཟོས་  
པའོ། །བཙུན་པ། དགེ་སློང་གིས་ས་བོན་གྱི་རིགས་ལྔ་ལ་མེས་རུང་བར་བགྱིས་ཏེ་འཚལ་ཡང་ལྟུང་བར་འགྱུར་བ་མཆིས་སམ། ཨུ་པ་ལི་ཡོད་དེ། ས་བོན་གྱི་རིགས་ལྔ་ལ་རུང་བར་བྱས་  
  
  
སྣོད་ཀྱི་ནང་དུ་བཞག་གམ་གདང་ཤིང་ལ་བཀལ་ཡང་རུང་སྟེ། མྱུ་གུ་སྐྱེས་པར་གྱུར་པའོ་།དེ་ཆུད་གསད་ན། ཅིར་འགྱུར། ལྟུང་བའོ། །མདོར་ན། འཕྲིན་པ་སྤྲིང་  
ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་སེམས་འཁྲུགས་ན་བ་དང། །འོན་པ་དང་ནི་འགྲོ་བ་དང། །ཁྱིམ་པ་དག་ལ་སོགས་པ་རྣམས། །བསླབ་པ་བྱིན་དང་དགེ་  
སློང་མའོ། །བཙུན་པ། དགེ་སློང་གིས་འཕྲིན་གྱིས་ཤིང་བཀུམ་ན་ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་  
བརྒྱུད་པ་ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ཞིག་ཤིང་འགུམ་སུ་སྩལ་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་  
གཟིར་བ་དང། གླེན་པ་དང། ལྐུགས་པ་དང། འོན་པ་དང། འགྲོ་བ་གཞན་དུ་གནས་པ་རྣམས་ཤིང་གཅོད་དུ་བཅུག་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་  
གིས་མངོན་སུམ་དུ་ཁྱིམ་པ་ཤིང་འགུམས་སུ་སྩལ་ན། ཅིར་འགྱུར་ལྟུང་བའོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་བསད་པ་  
དང། དགྲ་བཅོམ་པ་བསད་པ་དང། དགེ་འདུན་གྱི་དབྱེན་བྱས་པ་དང་དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་  
  
  
༄༅། །སོང་བ་དང། རྐུན་གནས་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་དང་ཉེ་བར་ཕྱོགས་པ་དང་  
བསླབ་པ་བྱིན་པ་རྣམས་མངོན་སུམ་དུ་ཤིང་གཅོད་དུ་བཅུག་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། བསླབ་པ་སྩལ་པས་རན་སྔོན་པོ་བཀུམ་མམ། འགུམས་སུ་སྩལ་ན། ཅིར་  
འགྱུར། །ལྟུང་བའོ། །བཙུན་པ། དགེ་སློང་མས་རན་སྔོན་པོ་བཀུམ་མམ། འགུམས་སུ་སྩལ་ན། ཅིར་འགྱུར། ལྟུང་བའོ། །བཙུན་པ། དགེ་སློང་མས་རན་སྔོན་པོ་བཀུམ་མམ། འགུམས་  
སུ་སྩལ་ན། ཅིར་འགྱུར། ཉེས་བྱས་སོ། །དགེ་ཚུལ་ཕ་དང། དགེ་ཚུལ་མ་རྣམས་ལ་ཉེས་པ་མེད་དོ། །མདོར་ན། སྐད་དང་ལུས་དང་དབེན་པ་དང། །མཚན་དང་བཞི་པ་བདུན་པ་དང་  
ཁྱིམ་པ་དག་ལ་སོགས་པ་རྣམས། །བསྐོས་པ་དག་དང་མ་བསྐོས་པའོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ནོངས་པ་  
ངོར་བརྗོད་ཅིང་དཔྱས་འདོགས་ན། ལྟུང་བར་འགྱུར་རོ། །ཞེས་གསུངས་ན། དགེ་སློང་གིས་ཉེས་པ་ངོར་བརྗོད་ཅིང་དཔྱས་བཏགས་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི་  
ཡོད་དེ། ཇི་ལྟར་ཡང་དེ་ནི། མི་མ་ཡིན་པ་ལས་རབ་ཏུ་བྱུང་ཞིང་བསྙེན་པར་རྫོགས་པ་ལ་ཉེས་པ་ངོར་བརྗོད་ན། ཉེས་བྱས་སུ་འགྱུར་རོ། །བཙུན་པ། དགེ་སློང་འཕགས་པས་འཕགས་  
  
  
བཏགས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན་ཅིར་འགྱུར། ཉེས་བྱས་སོ། །འཕགས་པས་མཐར་འཁོབ་པའི་  
སྐད་དུ་དགེ་སློང་ལ་ནོངས་པ་ངོར་བརྗོད་ཅིང་དཔྱས་བཏགས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་མཐའ་  
འཁོབ་པའི་སྐད་དུ་དགེ་སློང་ལ་ནོངས་པ་ངོར་བརྗོད་ཅིང་དཔྱས་བཏགས་ཀྱང་དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་  
སྐད་དུ་དགེ་སློང་ལ་ནོངས་པ་ངོར་བརྗོད་ཅིང་དཔྱས་བཏགས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ལུས་  
ཀྱི་དམིགས་པས་ནོངས་པ་ངོར་བརྗོད་ཅིང་དཔྱས་བཏགས་ན། ཅིར་འགྱུར་ཉེས་བྱས་སོ། །བཙུན་པ། དགེ་སློང་གིས་དབེན་པ་ལ་མི་དབེན་པར་འདུ་ཤེས་ཏེ་ནོངས་པ་ངོར་བརྗོད་ཅིང་དཔྱས་  
བཏགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ནོངས་པ་ངོར་བརྗོད་ཅིང་དཔྱས་འདོགས་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་  
ཉེས་བྱས་སོ། །བཙུན་པ། དགེ་སློང་མས་ནོངས་པ་ངོར་བརྗོད་ཅིང་དཔྱས་འདོགས་པ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་  
  
  
༄༅། །བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་  
བསྙེན་པར་མ་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ་།བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན་ཉེས་བྱས་སུ་འགྱུར་རོ། །བསྙེན་པར་མ་རྫོགས་པ་  
ལ་བསྙེན་པར་མ་རྫོགས་པར་འདུ་ཤེས་ན། ཉེས་བྱས་སུ་འགྱུར་རོ་།བཙུན་པ། བསྙེན་པར་མ་རྫོགས་པ་ཞིག་ལ་དགེ་འདུན་གྱིས་ནོངས་པ་ངོར་བརྗོད་ཅིང་དཔྱས་འདོགས་པར་བགྲང་བར་  
གྱུར་ལ། བསྙེན་པར་མ་རྫོགས་པར་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བགྲང་ལ་བསྙེན་པར་རྫོགས་ཀར་ནོངས་པ་ངོར་  
བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བགྲང་ལ་བསྙེན་པར་རྫོགས་ཏེ་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ།།  
བསྙེན་པར་རྫོགས་ཀར་བགྲང་ལ་བསྙེན་པར་རྫོགས་ཀར་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བགྲང་ལ་བསྙེན་པར་རྫོགས་  
ཏེ་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཏེ་བགྲང་ལ་བསྙེན་པར་རྫོགས་ནས་ནོངས་པ་ངོར་བརྗོད་ཅིང་དཔྱས་འདོགས་ན། ལྟུང་བའོ། །  
  
  
ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་ཁྱིམ་པ་ལ་ནོངས་པ་ངོར་བརྗོད་ཅིང་  
དཔྱས་འདོགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་པ་བསད་པ་དང། དེ་བཞིན་གཤེགས་པ་  
ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། མི་གནས་པ་དང། སོ་སོར་གནས་པ་དང། སྔར་ཉེས་པ་བྱུང་བ་དང། སྔོན་འཁྲུགས་པ་  
རྣམས་ལ་ཉེས་པ་ངོར་བརྗོད་ཅིང་དཔྱས་འདོགས་ན། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་འདུན་གྱི་དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་པའི་  
དགེ་སློང་ལ་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར་ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་གིས་བསྐོས་སམ་མ་བསྐོས་ཀྱང་རུང། དགེ་འདུན་གྱི་ཞལ་ཏ་བྱེད་པ་མ་  
གཏོགས་པར་དེ་ལས་གཞན་ལ་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་སྨྱོན་པ་  
སེམས་འཁྲུགས་ན་བ་དང། །འོན་པ་གླེན་པ་གཉིད་ལོག་དང། །ར་རོ་བ་དང་མྱོས་པ་དང། །སྙོམས་ཞུགས་འགྲོ་བ་ཐ་མ་འོ། །བཙུན་པ་དགེ་སློང་གིས་འཕྲིན་པ་ལས་ནོངས་པ་ངོར་བརྗོད་ཅིང་དཔྱས་  
  
  
༄༅། །འདོགས་ན། ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་པ་ཐམས་ཅད་  
ཉེས་བྱས་སུ་འགྱུར་རོ། །བཙུན་པ། དགེ་སློང་གིས་སྨྱོན་པ་ལས་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ་།དེ་བཞིན་དུ་སེམས་འཁྲུགས་པ་དང། ནད་ཀྱིས་  
གཟིར་བ་དང། གླེན་པ་དང། ལྐུགས་པ་དང། འོན་པ་དང། གཉིད་ལོག་པ་དང། ར་རོ་བ་དང། མྱོས་པ་དང། སྙོམས་པར་ཞུགས་པ་དང་འགྲོ་བ་གཞན་དུ་གནས་  
པ་རྣམས་ལ་ཉེས་པ་ངོར་བརྗོད་ན། ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་སློང་མ་དང། དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ནོངས་པ་  
ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་དང། དགེ་ཚུལ་ཕ་དང། དགེ་ཚུལ་མ་དང། དགེ་སློང་མ་རྣམས་ལ་  
ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ་།བཙུན་པ། བསླབ་པ་སྩལ་བས་ནོངས་པ་ངོར་བརྗོད་ཅིང་དཔྱས་འདོགས་ན། ཅིར་འགྱུར། ལྟུང་བའོ། །  
དགེ་སློབ་མ་དང། དགེ་ཚུལ་མ་དང། དགེ་ཚུལ་ཕ་རྣམས་ལ་ནོངས་པ་དོར་བརྗོད་ཅིང་དཔྱས་འདོགས་ན། ཅིར་འགྱུར། ཉེས་བྱས་སོ། །མདོར་ན། ཉེས་པ་དག་ཀྱང་དེ་  
  
  
ལུས་དང་ཚིག་དང་མི་སྨྲ་མཚན། ཁྱིམ་པ་དག་ལ་སོགས་པ་རྣམས། །བཞི་པ་ཐ་མར་གྱུར་པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པ་ལིས་ཞུས་པ་  
བཙུན་པ། བཅོམ་ལྡན་འདས་ཀྱིས་བསྒོ་བ་བཞིན་མི་བགྱིད་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་སློང་གིས་ནོངས་པ་མ་གཏོགས་པར་དེ་ལས་གཞན་ཞིག་  
བསྒོ་བ་བཞིན་དུ་མི་བགྱིད་ན། ཅིར་འགྱུར། ཉེས་བྱས་སོ། །བཙུན་པ་དགེ་སློང་གིས་ལུས་ཀྱི་དམིགས་པས་བསྒོ་བ་བཞིན་མི་བགྱིད་ན། ཅིར་འགྱུར། ཉེས་བྱས་སོ། །བཙུན་པ། དགེ་  
སློང་འཕགས་པས་འཕགས་པའི་སྐད་དུ་བསྒོ་བ་བཞིན་མ་བགྱིས་པ་དང། དགེ་སློང་དེས་ཀྱ་འཕགས་པའི་སྐད་མ་འཚལ་ན། ཅིར་འགྱུར་ཉེས་བྱས་སོ། །འཕགས་པས་མཐའ་འཁོབ་  
པའི་སྐད་དུ་བསྒོ་བ་བཞིན་མ་བགྱིས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ་།མཐའ་འཁོབ་པས་མཐའ་འཁོབ་པའི་སྐད་དུ་དགེ་སློང་གིས་  
བསྒོ་བ་བཞིན་མ་བགྱིས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་འཁོབ་པས་འཕགས་པའི་སྐད་དུ་དགེ་སློང་གིས་བསྒོ་བ་  
བཞིན་མ་བགྱིས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་མི་སྨྲ་བས་བསྒོ་བ་བཞིན་མ་བགྱིས་  
  
  
༄༅། །ན༑ ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་གིས་བསྒོ་བ་བཞིན་མ་བགྱིས་པ་དང། མཚན་འཕོས་ཏེ་དགེ་སློང་མར་གྱུར་ན། ཅིར་  
འགྱུར། ཉེས་བྱས་སོ། །བཙུན་པ། དགེ་སློང་མས་དགེ་སློང་མས་བསྒོ་བ་བཞིན་མ་བགྱིས་པ་དང། མཚན་འཕོས་ཏེ་དགེ་སློང་དུ་གྱུར་ན་ཅིར་འགྱུར། ཉེས་བྱས་སོ། །བཙུན་པ་  
དགེ་སློང་གིས་ཁྱིམ་པས་བསྒོ་བ་བཞིན་མ་བགྱིས་ན། ཅིར་འགྱུར་ཉེས་བྱས་སོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། ཕ་དང། མ་དང། དགྲ་བཅོམ་  
པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང་རྐུན་གནས་དང། སོ་སོར་གནས་པ་དང། མི་  
གནས་པ་དང། སྔར་འཁྲུགས་པ་དང། སྔོན་ཉེས་པ་བྱུང་བ་རྣམས་ཀྱིས་བསྒོ་བ་བཞིན་མ་བགྱིས་ན། ཐམས་ཅད་ཉེས་བྱས་སུ་འགྱུར་རོ་།བཙུན་པ། དགེ་སློང་གིས་དགེ་འདུན་གྱི་  
དབྱེན་བགྱིས་པ་དང། ཉེ་བར་ཕྱོགས་པ་དང། བསླབ་པ་སྩལ་བ་རྣམས་ཀྱིས་བསྒོ་བ་བཞིན་མ་བགྱིས་ན། ཅིར་འགྱུར། ཐམས་ཅད་ལྟུང་བར་འགྱུར་རོ། །བཙུན་པ། དགེ་སློང་  
གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བསྒོ་བ་བཞིན་མ་བགྱིས་ན། ཅིར་འགྱུར། ལྟུང་བའོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་  
  
  
ཅིར་འགྱུར། ཉེས་བྱས་སོ་།བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བསྒོ་བ་བཞིན་མ་བགྱིས་ན། ཅིར་འགྱུར། ཉེས་བྱས་སོ། །བསྙེན་པར་  
མ་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་བསྒོ་བ་བཞིན་མ་བགྱིས་ན། ཅིར་འགྱུར། ཉེས་བྱས་སོ། །མདོར་ན། འཕྲིན་པ་སྤྲིང་ཡིག་ལག་བརྡ་དང། །གཞན་ཟེར་བ་དང་གཅིག་ནས་གཅིག་  
སྨྱོན་པར་གྱུར་དང་སེམས་འཁྲུགས་དང། །ན་བ་འོན་པ་གླེན་པའོ་།བཙུན་པ། དགེ་སློང་གིས་འཕྲིན་གྱིས་བསྒོ་བ་བཞིན་མ་བགྱིས་ན་ཅིར་འགྱུར། ཉེས་བྱས་སོ། །དེ་བཞིན་དུ་སྤྲིང་ཡིག་  
དང། ལག་བརྡ་དང། གཞན་ཟེར་བ་དང། གཅིག་ནས་གཅིག་ཏུ་བརྒྱུད་དེ་བསྒོ་བ་བཞིན་མ་བགྱིས་ན། ཅིར་འགྱུར། ཐམས་ཅད་ཉེས་བྱས་སུ་འགྱུར་རོ། །བཙུན་པ། དགེ་སློང་གིས་དགེ་  
སློང་སྨྱོན་པས་བསྒོ་བ་བཞིན་མ་བགྱིས་ན། ཅིར་འགྱུར། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ནད་ཀྱིས་གཟིར་བ་དང་གླེན་པ་དང། ལྐུགས་པ་དང། འོན་པ་དང། འགྲོ་  
བ་གཞན་དུ་གནས་པ་རྣམས་ཀྱིས་བསྒོ་བ་བཞིན་མ་བགྱིས་ན། ཐམས་ཅད་ཉེས་བྱས་སོ། །བཙུན་པ། དགེ་སློང་གིས་དགེ་སློང་མ་དང། དགེ་ཚུལ་མ་དང། དགེ་ཚུལ་ཕ་རྣམས་ཀྱིས་བསྒོ་བ་བཞིན་  
མ་བགྱིས་ན། ཅིར་འགྱུར། ཉེས་བྱས་སོ། །བཙུན་པ། བསླབ་པ་སྩལ་པས་བསྒོ་བ་བཞིན་མ་བགྱིས་ན། ཅིར་འགྱུར། ལྟུང་བའོ། །དགེ་སློབ་མ་དང། དགེ་ཚུལ་མ་དང། དགེ་  
  
  
༄༅། །ཚུལ་ཕ་རྣམས་ལས་བསྒོ་བ་བཞིན་མ་བགྱིས་ན། ཅིར་འགྱུར། ཉེས་བྱས་སོ། །མདོར་ན། མི་རུང་བ་དང་གང་ཟག་དང། །མ་ཆོག་ལྷག་དང་བདུན་  
པ་དང། །མཚན་དང་བཞི་པ་དེ་བཞིན་དུ། །ལུས་དང་སྐད་དང་དབེན་དེ་བཞིན། །ཁྱིམ་པ་དག་ལ་སོགས་པ་རྣམས། །བར་དུ་གཅོད་པ་ཐ་མ་ཡིན། །སངས་རྒྱས་བཅོམ་ལྡན་  
འདས་ལ་ཚེ་དང་ལྡན་པ་ཨུ་པ་ལིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་དགེ་འདུན་གྱི་མལ་སྟན་བླ་གབ་མེད་པར་བཏིང་ངམ། འདིང་དུ་སྩལ་  
བར་འཚལ་བཞིན་དུ་མ་བརྟུལ་ཏམ་བརྟུལ་དུ་མ་སྩལ་ཏམ། དགེ་སློང་ལ་ཡང་མ་གཏད་པར་གཞན་དུ་མཆིས་ན། ལྟུང་བར་འགྱུར་རོ། །ཞེས་གསུངས་ན། བཙུན་པ། དགེ་  
སློང་གིས་དགེ་འདུན་གྱི་མལ་སྟན་བཏིང་པ་ལས་མ་གཏད་པར་གཞན་དུ་མཆིས་ཀྱང་ལྟུང་བར་མི་འགྱུར་བ་མཆིས་སམ། ཨུ་པ་ལི། ཡོད་དེ། ཇི་ལྟར་མལ་སྟན་དེའི་རྒྱུ་རུང་  
ལ་སྤུན་མི་རུང་བ་དང། སྤུན་རུང་ལ་རྒྱུ་མི་རུང་བ་དང། གཉིས་ཀ་མི་རུང་བ་སྟེ། མི་རུང་བ་ནི། རྔ་མོའི་བལ་དང། བ་ལང་གི་བལ་དང། རའི་བལ་དང། རི་དྭགས་ཀྱི་བལ་  
དང་འདྲེས་པ་དང། ཐགས་སུ་མ་བཏགས་པ་དེ་ལྟ་བུའི་མལ་སྟན་ཞིག་བཏིང་ངམ་འདིང་དུ་བཅུག་པ་ལས་མ་གཏད་པར་སོང་ན། ཉེས་བྱས་སུ་འགྱུར་རོ། །བཙུན་པ། དགེ་སློང་  
  
  
འདིང་དུ་བཅུག་པ་ལས། མ་གཏད་པར་མཆིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་ཁྲི་དང་ཁྲིའུ་བཀྲམ་པ་ལས་  
མ་གཏད་པར་གཞན་དུ་མཆིས་ཀྱང་ལྟུང་བར་མི་འགྱུར་བ་མཆིས་སམ་ཨུ་པ་ལི། ཡོད་དེ། རྐང་པའི་ཚད་བདེ་བར་གཤེགས་པའི་སོར་བརྒྱད་ལས་ལྷག་གམ། མ་ཆོག་ན། ཉེས་བྱས་  
སུ་འགྱུར་རོ། །བཙུན་པ། བསྙེན་པར་མ་རྫོགས་པས་མལ་སྟན་བཏིང་བ་ལ་བསྙེན་པར་མ་རྫོགས་པར་ཉེ་འཁོར་ལས་འདས་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པར་  
བཏིང་ལ་བསྙེན་པར་རྫོགས་ཀར་ཉེ་འཁོར་ལས་འདས་ན། ཅིར་འགྱུར་ཉེས་བྱས་སོ། །བསྙེན་པར་མ་རྫོགས་པར་བཏིང་ལ་བསྙེན་པར་རྫོགས་པ་ན་ཉེ་འཁོར་ལས་འདས་ན། ཅིར་  
འགྱུར། ཉེས་བྱས་སོ། །བསྙེན་པར་རྫོགས་ཀར་བཏིང་ལ་བསྙེན་པར་རྫོགས་ཀར་ཉེ་འཁོར་ལས་འདས་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་ཀར་བཏིང་ལ་བསྙེན་  
པར་རྫོགས་ཏེ་ཉེ་འཁོར་ལས་འདས་ན། ཅིར་འགྱུར། ཉེས་བྱས་སོ་།བསྙེན་པར་རྫོགས་པ་ན་བཏིང་ལ་བསྙེན་པར་རྫོགས་ཏེ་ཉེ་འཁོར་ལས་འདས་ན། ཅིར་འགྱུར། ལྟུང་བའོ། །བསྙེན་  
པར་རྫོགས་པ་ན་བཏིང་ལ་བསྙེན་པར་མ་རྫོགས་པར་ཉེ་འཁོར་ལས་འདས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་མལ་སྟན་བཏིང་ནས་མ་བརྟུལ་  
  
  
༄༅། །ཅིང་དགེ་སློང་མཆིས་པ་ལའང་མ་གཏད་པར་གཞན་དུ་མཆིས་པ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར་ལྟུང་བའོ། །བཙུན་པ་  
དགེ་སློང་མས་དགེ་འདུན་གྱི་མལ་སྟན་བཏིང་བ་མ་བརྟུལ་ཅིང་དགེ་སློང་མ་མཆིས་པ་ལ་ཡང་མ་གཏད་པར་གཞན་དུ་མཆིས་པ་དང་མཚན་འཕོས་ཏེ་དགེ་སློང་དུ་གྱུར་ན། ཅིར་  
འགྱུར། ལྟུང་བའོ། །བཙུན་པ། དགེ་སློང་གིས་དགེ་འདུན་གྱི་མལ་སྟན་བཏིང་པ་ལས་མ་བརྟུལ་ཅིང་དགེ་སློང་མཆིས་པ་ལ་ཡང་མ་གཏད་པར་མཚམས་ཀྱི་སླད་རོལ་ལ་མཚམས་ཀྱི་  
སླད་རོལ་ཏུ་འདུ་ཤེས་ཏེ་གཞན་དུ་མཆིས་ན། ཅིར་འགྱུར། ལྟུང་བའོ་།མཚམས་ཀྱི་ཕྱི་རོལ་ལ་མཚམས་ཀྱི་ནང་དུ་འདུ་ཤེས་ན། ཉེས་པ་མེད་དོ། །མཚམས་ཀྱི་ཕྱི་ནང་ལ་མཚམས་  
ཀྱི་ཕྱི་རོལ་ཏུ་འདུ་ཤེས་ན། ཉེས་བྱས་སོ། །མཚམས་ཀྱི་ནང་ལ་མཚམས་ཀྱི་ནང་དུ་འདུ་ཤེས་ན། ཉེས་པ་མེད་དོ། །བཙུན་པ། དགེ་སློང་འཕགས་པས་འཕགས་པའི་སྐད་ཀྱིས་  
དགེ་སློང་ལ་དགེ་འདུན་གྱི་མལ་སྟན་གཏད་དེ་གཞན་དུ་མཆིས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། འཕགས་པས་མཐའ་  
འཁོབ་པའི་སྐད་དུ་དགེ་སློང་ལ་དགེ་འདུན་གྱི་མལ་སྟན་གཏད་དེ་གཞན་དུ་མཆིས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །  
  
  
དེ་གཞན་དུ་མཆིས་པ་དང། དགེ་སློང་དེས་ཀྱང་མཐའ་འཁོབ་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །མཐའ་  
འཁོབ་པས་འཕགས་པའི་སྐད་དུ་དགེ་སློང་ལ་གཏད་དེ་གཞན་དུ་མཆིས་པ་དང། དགེ་སློང་དེས་ཀྱང་འཕགས་པའི་སྐད་མ་འཚལ་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་  
གིས་དགེ་འདུན་གྱི་མལ་སྟན་བཏིང་བ་ལ་ལུས་ཀྱི་དམིགས་པས་དགེ་སློང་མཆིས་པ་ལ་གཏད་དེ་གཞན་དུ་མཆིས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་དགེ་འདུན་  
གྱི་མལ་སྟན་བཏིང་པ་དབེན་པ་ལ་མི་དབེན་པར་འདུ་ཤེས་ནས་གཏད་དེ་གཞན་དུ་མཆིས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་འདུན་གྱི་མལ་སྟན་བཏིང་པ་  
དགེ་སློང་མཆིས་པ་ལ་ནི། མ་གཏད་ཀྱི། ཁྱིམ་པ་ལ་གཏད་དེ་གཞན་དུ་མཆིས་ན། ཅིར་འགྱུར། ཉེས་བྱས་སོ། །དེ་བཞིན་དུ་ཟ་མ་དང་དགེ་སློང་མ་སུན་ཕྱུང་བ་དང། ཕ་དང། མ་དང་  
དགྲ་བཅོམ་པ་བསད་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང། མུ་སྟེགས་ཅན་དང། མུ་སྟེགས་ཅན་དུ་སོང་བ་དང། རྐུན་གནས་དང། མི་གནས་པ་དང། སོ་  
སོར་གནས་པ་དང། སྔར་ཉེས་པ་བྱུང་བ་དང། སྔར་འཁྲུགས་པ་རྣམས་ལ་གཏད་དེ་གཞན་དུ་མཆིས་ན། ཅིར་འགྱུར། ཉེས་བྱས་སོ་།བཙུན་པ། དགེ་སློང་གིས་དགེ་འདུན་གྱི་དབྱེན་