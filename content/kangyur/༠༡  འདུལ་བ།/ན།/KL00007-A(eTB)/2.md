  
༄༅། །པ༑ རེ་ཞིག་དགེ་སློང་གིས་ཉེ་དུ་མ་ལགས་པའི་དགེ་སློང་མ་ལ་ཆོས་གོས་རྙིང་པ་འཁྲུར་སྩལ་པ་ལས། དགེ་སློང་མ་དེའི་མཚན་གྱུར་ཏེ་དགེ་སློང་དུ་རེད་ནས་  
བཀུམ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དགེ་སློང་མ་ལ་ཡང་སྦྱར་བར་བྱའོ། །བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་མ་ལགས་པ་ལ་ཆོས་གོས་རྙིང་པ་  
འཁྲུར་སྩལ་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་ཆོས་གོས་དེའི་སྤུན་རུང་བར་གྱུར་ལ་རྒྱུ་མི་རུང་བར་གྱུར་བ་དང། རྒྱུ་རུང་  
བར་གྱུར་ལ་སྤུན་མི་རུང་བ་དང། གཉི་ག་མི་རུང་པ་སྟེ། མི་རུང་བ་ནི། རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང་ར་བལ་དང་འདྲེས་པ་དང། མ་བཏགས་པའོ། །དེ་ལྟ་བུའི་  
ཆོས་གོས་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་ཆོས་གོས་རྙིང་པ་སྤངས་པ་ཞིག་དགེ་སློང་མ་ཉེ་དུ་མ་ལགས་པ་ལ་འཁྲུར་སྩལ་ན་  
ཅིར་འགྱུར་ལགས། གལ་ཏེ་མ་སྤངས་པ་ཞིག་འཁྲུར་འཇུག་ན། སྤང་པའི་ལྟུང་བྱེད་དུ་འགྱུར་རོ། །འོན་ཏེ་སྤངས་པ་ཞིག་འཁྲུར་འཇུག་ན། ཉེས་བྱས་སུ་འགྱུར་རོ། །བཙུན་པ། རེ་  
ཞིག་དགེ་སློང་གིས་དགེ་སློང་མ་ཉེ་དུ་མ་ལགས་པ་ལ་གཞན་གྱི་ཆོས་གོས་རྙིང་པ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ་།བཙུན་པ། དགེ་སློང་གིས་གོས་རུང་བ་དང་  
  
  
འབྱུང་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་ཁྱིམ་དུ་ཞུགས་པའི་ཆོས་གོས་བཤང་བའམ། གཅི་བའམ། འདམ་རྫབ་བམ། ལྗན་  
ལྗིན་ནམ། མི་གཙང་བ་གཞན་གྱིས་སྦགས་པར་གྱུར་ནའོ། །དེས་དེ་དགེ་སློང་མ་ཉེ་དུ་མ་ལགས་པ་འཁྲུར་སྩོལ་ན། ཅིར་འགྱུར་ལགས་སྤང་པའི་ལྟུང་བྱེད་དུ་འགྱུར་རོ། །བསྙེན་པར་མ་རྫོགས་  
པར་འཁྲུར་སྩོལ་བའི་སྦྱོར་བ་བགྱིས་ལ། བསྙེན་པར་མ་རྫོགས་པར་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་  
རྫོགས་ཀར་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ་།བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ནས་ལགས་པར་བགྱིད་ན། ཅིར་འགྱུར་ལགས། ཉེས་  
བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ཀར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ་།བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་  
པར་རྫོགས་ནས་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ་།བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་པར་རྫོགས་ཏེ་ལགས་པར་བགྱིས་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་པར་མ་རྫོགས་པར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་  
  
  
༄༅། །སློང་གིས་དགེ་སློང་མ་ཉེ་དུ་མ་ལགས་པ་ལ། བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་པས་ཆོས་གོས་རྙིང་པ་འཁྲུར་སྩོལ་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་ཉེ་དུ་མ་ལགས་པ་བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན་ཅིར་འགྱུར་ལགས། ཉེས་བྱས་སོ། །ཉེ་དུ་མ་ལགས་པ་  
བསྙེན་པར་མ་རྫོགས་པ་ལ་བསྙེན་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །ཉེ་དུ་མ་ལགས་པ་བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་  
ན༑ ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་ལགས་པ་ལ་ཉེ་དུ་མ་ལགས་པར་འདུ་ཤེས་པས། ཆོས་གོས་རྙིང་པ་འཁྲུར་སྩོལ་ན། ཅིར་  
འགྱུར་ལགས། སྤང་པའི་ལྟུང་བྱེད་དུ་འགྱུར་རོ། །དགེ་སློང་མ་ཉེ་དུ་མ་ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །དགེ་སློང་མ་ཉེ་དུ་ལ་ཉེ་དུ་མ་ལགས་པར་འདུ་ཤེས་  
ན༑ ཅིར་འགྱུར་ལགས། ཉེས་བྱས་སོ། །དགེ་སློང་མ་ཉེ་དུ་མ་ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་  
དགེ་སློང་མ་ཉེ་དུ་མ་ཡིན་པ་ལ་ཆོས་གོས་རྙིང་པ་འཁྲུར་འཇུག་ན། སྤང་པའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་ལགས་པ། དགེ་སློང་མ་དང། དགེ་ཚུལ་མ་དང། ཁྱིམ་པ་མོ་དང་  
  
  
དགེ་སྦྱོང་དང། བྲམ་ཟེ་དང་སྤྱོད་པ་པ་དང། ཀུན་ཏུ་རྒྱུ་རྣམས་ལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་འགྲོ་བ་གཞན་དུ་གནས་པ་ལ་འཁྲུར་  
སྩོལ་ན། ཅིར་འགྱུར་ལགས། ཉེས་བྱས་སོ། །དགེ་སློང་མས་དགེ་སློང་དང། དགེ་ཚུལ་དང། གཞན་མུ་སྟེགས་ཅན་དང། དགེ་སྦྱོང་དང་བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་དང། འགྲོ་བ་གཞན་དུ་  
གནས་པ་རྣམས་ལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ་།ཁྱིམ་པ་དང། ཁྱིམ་པ་མོ་ལ་འཁྲུར་སྩོལ་ན། ཅིར་འགྱུར་ལགས་ཉེས་བྱས་སོ། །དགེ་སློབ་མ་དང། དགེ་ཚུལ་དང། དགེ་  
ཚུལ་མ་ལ་ནི། ཉེས་བྱས་སོ། །སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་ཏེ། སྔ་མ་བཞིན་ནོ། །དེ་བཞིན་དུ་འཚེད་པ་དང། འཆག་པ་ལ་ཡང་རྒྱས་པར་བརྗོད་པར་བྱའོ། །སྡོམ་ལ། ཕོ་ཉ་ཡི་  
གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་དང། །སྨྱོན་མ་དང་ནི་སེམས་འཁྲུགས་དང། །ཚོར་བ་འོན་མ་གླེན་མ་དང། །གཉིད་ལོག་ར་རོ་རབ་མྱོས་དང། །སྙོམས་ཞུགས་དེ་བཞིན་འགྲོ་བ་  
དང། །ཁས་ལེན་འདོད་པ་ལ་སོགས་པ། །བསླབ་པ་བྱིན་པ་ཐ་མའོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་  
གང། དགེ་སློང་མ་ཉེ་དུ་མ་ཡིན་པ་ལས་ཆོས་གོས་ལེན་ན། བརྗེ་བ་མ་གཏོགས་ཏེ། སྤང་བའི་ལྟུང་བྱེད་དོ། །ཞེས་གསུངས་པ་གང་ལགས་པ། བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་མ་  
  
  
༄༅། །ལགས་པ་ལ་ཕོ་ཉ་ལས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་འཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་ཡི་གེ་དང་  
ལག་བརྡ་དང། གཞན་ལ་སྙད་འདོགས་པ་དང། བརྒྱུད་པས་ཉེ་དུ་མ་ལགས་པའི་དགེ་སློང་མ་དེ་ལ་ཆོས་གོས་ལེན་ན། ཅིར་འགྱུར་ལགས་ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་  
སློང་མ་ཉེ་དུ་མ་ལགས་པ་སྨྱོན་མ་ལ་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་སེམས་འཁྲུགས་པ་  
དང། ཚོར་བས་ཉམ་ཐག་པ་དང། གླེན་མ་དང། འོན་མ་དང་གཉིད་ལོག་པ་དང། ཕྱག་ལས་ཁོམ་པ་དང། རབ་ཏུ་མྱོས་པ་དང་སྙོམས་པར་ཞུགས་པ་དང། འགྲོ་བ་གཞན་དུ་གནས་པ་  
དང། ཐ་དད་དུ་གནས་པ་དང། ཁས་ལེན་པ་དང། མ་ནིང་མ་དང་དགེ་སློང་མ་སུན་ཕྱུང་བ་ནས་རྒྱས་པར་དང་པོ་མི་མཐུན་པ་ཅན་གྱི་བར་ལ་ཆོས་གོས་སློང་ན། ཅིར་འགྱུར་ལགས། ཉེས་བྱས་  
སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་མ་ལགས་པ་དགེ་འདུན་གྱི་དབྱེན་བགྱིད་པ་དང། དགེ་སློང་མ་ཉེ་དུ་མ་ལགས་  
པ་དེ་བཞིན་གཤེགས་པ་ལ་ངན་སེམས་ཀྱིས་ཁྲག་འབྱིན་པ་དང་བསླབ་པ་སྩལ་བ་ལ་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། སྤང་  
  
  
།སྡོམ་ལ། མི་རུང་བ་དང་བཞི་ཚན་ནི། །གཉིས་དང་དེ་བཞིན་མཚན་དང་ནི། །དགེ་སློང་དང་ནི་དགེ་སློང་མ། །ཚོམས་སུ་ཡང་དག་བཤད་པ་ཡིན། །བཙུན་པ། རེ་ཞིག་དགེ་  
སློང་གིས་དགེ་སློང་མ་ཉེ་དུ་མ་ལགས་པ་ལས། ཆོས་གོས་བླངས་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ་ཉེ་བར་འཁོར། ཡོད་དེ། འདི་ལྟར་ཆོས་གོས་དེའི་སྤུན་རུང་བར་  
གྱུར་ལ་རྒྱུ་མི་རུང་བ་དང། སྤུན་མི་རུང་བར་གྱུར་ལ་རྒྱུ་རུང་བ་དང། གཉི་ག་མི་རུང་བར་གྱུར་བ་སྟེ། མི་རུང་བ་ནི། རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་དང་  
མ་བཏགས་པའོ། །དེ་ལྟ་བུའི་ཆོས་གོས་ཤིག་བླངས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་མ་ལགས་པ་ལ་ཉེ་དུ་མ་ལགས་པར་འདུ་ཤེས་པས་ཆོས་  
གོས་ལེན་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།དགེ་སློང་མ་ཉེ་དུ་མ་ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །དགེ་སློང་མ་ཉེ་དུ་ལ་ཉེ་དུ་མ་ལགས་  
པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །དགེ་སློང་མ་ཉེ་དུ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ་།བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་མ་ལགས་པ་  
བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་པས། ཆོས་གོས་བླངས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།ཉེ་དུ་མ་ལགས་པ་བསྙེན་པར་རྫོགས་པ་ལ་བསྙེན་པར་  
  
  
༄༅། །མ་རྫོགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ་།ཉེ་དུ་མ་ལགས་པ་བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ན། ཅིར་འགྱུར་ལགས་  
ཉེས་བྱས་སོ། །ཉེ་དུ་མ་ལགས་པ་བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསྙེན་པར་མ་རྫོགས་པས་དགེ་སློང་  
མ་ཉེ་དུ་མ་ལགས་པ་ལ་ཆོས་གོས་བླངས་ནས་བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་བླངས་ལ་བསྙེན་པར་རྫོགས་ཀར་གྲུབ་ན། ཅིར་  
འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཏེ་གྲུབ་ན། ཅིར་འགྱུར་ལགས། ཉེས་བྱས་སོ་།བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཀར་  
གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་བསླངས་ལ་བསྙེན་  
པར་རྫོགས་ཏེ་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་བསླངས་ལ་བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་པ་  
རེ་ཞིག་དགེ་སློང་མ་ཉེ་དུ་མ་ལགས་པ་ལས་ཆོས་གོས་ལེན་པ་ལས་མཚན་གྱུར་ཏེ་དགེ་སློང་མར་རེད་ན། ཅིར་འགྱུར་ལགས། ཉེས་བྱས་སོ་།བཙུན་པ། རེ་ཞིག་དགེ་སློང་མ་ཉེ་དུ་མ་ལགས་པའི་  
  
  
དགེ་སློང་དེའི་མཚན་གྱུར་ཏེ་དགེ་སློང་མར་རེད་ན། ཅིར་འགྱུར་ལགས། ཉེས་བྱས་སོ། །བཙུན་པ་རེ་ཞིག་དགེ་སློང་དགེ་སློང་མ་ཉེ་དུ་མ་ལགས་པ་ལས་ཆོས་  
གོས་ལེན་པ་ལས། དགེ་སློང་མ་དེ་མཚན་གྱུར་ཏེ། དགེ་སློང་དུ་རེད་ནས་བླངས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་མ་ཉེ་དུ་ལགས་པའི་དགེ་སློང་ལས་ཆོས་གོས་ལེན་  
པ་ལས། དགེ་སློང་དེ་མཚན་གྱུར་ཏེ་དགེ་སློང་མར་རེད་པ་ལས་བླངས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསླབ་པ་སྩལ་པས་དགེ་སློང་མ་ཉེ་དུ་མ་ལགས་པ་ལས་ཆོས་གོས་  
ལེན་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་ལས་ཆོས་གོས་ལེན་ན། བརྗེས་པ་མ་གཏོགས་ཏེ་  
སྤང་བའི་ལྟུང་བྱེད་དོ། །ཞེས་གསུངས་པ་གང་ལགས་པ། དགེ་སློང་མ་དང། དགེ་ཚུལ་མས་ལེན་ན། ཅིར་འགྱུར་ལགས། ཉེས་བྱས་སོ། །དགེ་སློང་མས་དགེ་སློང་དང། དགེ་ཚུལ་ལས་ལེན་ན། ཅིར་  
འགྱུར་ལགས། ཉེས་བྱས་སོ། །དེ་བཞིན་དུ་དགེ་སློབ་མ་དང། དགེ་ཚུལ་མ་ལས་བླངས་ན། ཅིར་འགྱུར་ལགས། ཉེས་བྱས་སོ། །དགེ་ཚུལ་གྱིས་དགེ་སློང་མ་དང། དགེ་སློང་མ་དང། དགེ་ཚུལ་མ་ལས་  
ཆོས་གོས་ལེན་ན། ཅིར་འགྱུར་ལགས། ཉེས་བྱས་སོ། །སྔར་ལྟུང་བ་བྱུང་བ་ལ་སོགས་པ་ལ་ཉེས་བྱས་ཏེ། སྔ་མ་བཞིན་ནོ། །སྡོམ་ལ་ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་  
  
  
༄༅། །དང། །སྨྱོན་པ་དང་ནི་སེམས་འཁྲུགས་དང། །ཚོར་བ་འོན་པ་གླེན་པ་དང། །གཉིད་ལོག་ར་རོ་རབ་མྱོས་དང། །སྙོམས་ཞུགས་འགྲོ་དང་ཕྱི་རོལ་པའོ། །སངས་རྒྱས་བཅོམ་ལྡན་  
འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ་བཅོམ་ལྡན་འདས་ཀྱིས་ཡང་དགེ་སློང་ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་ཡིན་པའི་གན་དུ་སོང་སྟེ་ཆོས་གོས་  
སློང་ན། དུས་མ་གཏོགས་ཏེ། སྤང་བའི་ལྟུང་བྱེད་དོ། །དེ་ལ་དུས་ནི། འདི་ཡིན་ཏེ། དགེ་སློང་ཆོས་གོས་འཕྲོག་གམ། ཆོས་གོས་ཉམས་སམ། ཆོས་གོས་ཚིག་གམ། ཆོས་གོས་ཁྱེར་རམ། ཆོས་གོས་  
དེངས་ན། དེ་ལ་དེ་ནི། དུས་ཡིན་ནོ། །ཞེས་གསུངས་པ་གང་ལགས་པ་བཙུན་པ། རེ་ཞིག་དགེ་སློང་གིས་ཕོ་ཉ་ལས་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལས་ཆོས་གོས་  
སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་ཡི་གེ་དང། ལག་བརྡ་དང། གཞན་ལ་སྙད་འདོགས་པ་དང། བརྒྱུད་ན། ཅིར་  
འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་ཁྱིམ་བདག་གམ། ཁྱིམ་བདག་གི་མཆིས་བྲང་སྨྱོན་མ་ལས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་  
ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ། སེམས་འཁྲུགས་པ་དང། ཚོར་བས་ཉམ་ཐག་པ་དང། འོན་པ་  
  
  
གླེན་པ་དང། གཉིད་ཀྱིས་ལོག་པ་དང། །ཕྱག་ལས་ཁོམ་པ་དང། རབ་ཏུ་མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་ལ་ཆོས་གོས་སློང་ན། ཅིར་འགྱུར་ལགས། ཉེས་  
བྱས་སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ་།འདི་ལས་ཕྱི་རོལ་པ་གཞན་མུ་སྟེགས་ཅན་དང། དགེ་སྦྱོང་དང་བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་ཉེ་དུ་མ་ལགས་པ་ལ་ཆོས་  
གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན་ཅིར་འགྱུར་ལགས། ཉེས་བྱས་ཁོ་ནའོ། །སྡོམ་ལ། མི་རུང་བ་དང་བཞོན་པ་ནི། །གཉིས་དང་དེ་བཞིན་མཚན་དང་ནི། །ཟ་མ་མ་ནིང་  
ཉིད་དེ་བཞིན། །མ་ནིང་མོ་དང་དགེ་སློང་མ། །བཙུན་པ། རེ་ཞིག་དགེ་སློང་གིས་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་ཆོས་གོས་བསླངས་ཏེ་ཐོབ་ཀྱང་སྤང་བའི་ལྟུང་བྱེད་  
དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་ཆོས་གོས་དེའི་སྤུན་རུང་བར་གྱུར་ལ་རྒྱུ་མི་རུང་བ་དང་རྒྱུ་རུང་བར་གྱུར་ལ་སྤུན་མི་རུང་བ་དང། གཉི་ག་མི་རུང་བར་གྱུར་  
པ་སྟེ། མི་རུང་བ་ནི། རྔ་མོའི་བལ་དང། བ་ལང་གི་སྤུ་དང་རི་དྭགས་ཀྱི་བལ་དང། ར་བལ་དང་འདྲེས་པ་དང། ཐགས་སུ་མ་བཏགས་པ་དེ་ལྟ་བུའི་ཆོས་གོས་ཤིག་སློང་ན། སློང་བ་དེ་ལ་ཉེས་སོ། །  
ཆོས་ཐོབ་ན་ཡང་ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་གིས་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་ཉེ་དུ་མ་ལགས་པར་འདུ་ཤེས་པས་ཆོས་གོས་སློང་ན་  
  
  
༄༅། །ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །ཉེ་དུ་མ་ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས་  
ལྟུང་བ་མེད་དོ། །ཉེ་དུ་ལ་ཉེ་དུ་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །ཉེ་དུ་ལ་ཉེ་དུར་འདུ་ཤེས་ན། ཅིར་འགྱུར་  
ལགས། ལྟུང་བ་མེད་དོ། །བཙུན་པ། རེ་ཞིག་དགེ་སློང་གིས་མིའི་ཁྱིམ་བདག་གམ། ཁྱིམ་བདག་གི་མཆིས་བྲང་ལ་མིར་འདུ་ཤེས་པས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་  
གོས་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།མི་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ་།ཆོས་གོས་ཐོབ་ན། ཅིར་འགྱུར་ལགས། ཉེས་  
བྱས་ཁོ་ནའོ། །མི་མ་ལགས་པ་ལ་མིར་འདུ་ཤེས་ནི། ཅིར་འགྱུར་ལགས་ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །བསྙེན་པར་མ་རྫོགས་པར་བསླངས་  
ལ་བསྙེན་པར་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ་།བསྙེན་པར་མ་རྫོགས་པར་བསླངས་ལ་བསྙེན་པར་རྫོགས་ཀར་གྲུབ་ན། ཅིར་འགྱུར་ལགས། ཉེས་བྱས་སོ། །  
བསྙེན་པར་མ་རྫོགས་པར་བསླངས་ལ་བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ཀར་གྲུབ་ན། ཅིར་  
  
  
ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ནས་གྲུབ་ན་ཅིར་འགྱུར་ལགས། ཉེས་བྱས་སོ་།བསྙེན་པར་རྫོགས་ནས་བསླངས་ལ་བསྙེན་པར་རྫོགས་  
ཏེ་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བསྙེན་པར་རྫོགས་ནས་བསླངས་ལ་བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་  
ཞིག་དགེ་སློང་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་ཆོས་གོས་སློང་བ་ལས། མཚན་གྱུར་ཏེ་དགེ་སློང་མར་རེད་ནས་གྲུབ་ན། ཅིར་འགྱུར་ལགས། སྤང་བའི་  
ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མ་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པར་ཆོས་གོས་སློང་བ་ལས། མཚན་གྱུར་ཏེ་དགེ་སློང་དུ་རེད་  
ནས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་གིས་ཉེ་དུ་མ་ལགས་པའི་ཁྱིམ་བདག་ལ་ཆོས་གོས་སློང་བ་ལས། ཁྱིམ་བདག་དེའི་  
མཚན་གྱུར་ཏེ་བུད་མེད་དུ་རེད་པ་ལས་བླངས་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་ཁྱིམ་བདག་གི་མཆིས་བྲང་ཉེ་དུ་མ་ལགས་པ་  
ལས་ཆོས་གོས་སློང་བ་ལས། ཁྱིམ་བདག་གི་མཆིས་བྲང་དེའི་མཚན་གྱུར་ཏེ་སྐྱེས་པར་རེད་པ་ལས་བླངས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དེ་བཞིན་དུ་དགེ་སློང་མ་ལ་ཡང་  
  
  
༄༅། །བརྗོད་དོ།། །།འདུལ་བ་གཞུང་བླ་མ། བམ་པོ་ལྔ་པ་བཙུན་པ། རེ་ཞིག་དགེ་སློང་གིས་ཟ་མ་ཉེ་དུ་མ་ལགས་པ་ལས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །  
ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་མ་ནིང་དང། མ་ནིང་མོ་ནས་དགེ་སློང་དང། དགེ་ཚུལ་གྱི་བར་ལ་བསླངས་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་  
ན༑ ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་མས་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལས་བསླངས་ན། ཅིར་འགྱུར་ལགས། ཉེས་བྱས་སོ།།  
ཆོས་གོས་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་ལ་ཇི་ལྟ་བར་བསླབ་པ་བྱིན་པ་ལ་ཡང་དེ་དང་འདྲའོ། །དགེ་སློབ་མ་དང། དགེ་ཚུལ་དང། དགེ་ཚུལ་མ་དང། སྔར་  
ལྟུང་བ་བྱུང་བ་ལ་སོགས་པ་ནི། ཉེས་བྱས་ཏེ། རྒྱས་པར་བརྗོད་དོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་ཆོས་  
གོས་འཕྲོག་གམ། ཆོས་གོས་ཉམས་སམ། ཆོས་གོས་ཚིག་གམ། ཆོས་གོས་དེངས་སམ། ཆོས་གོས་ཁྱེར་ན། ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་ཡིན་པའི་གན་དུ་སོང་ལ་ཆོས་གོས་  
བསླང་བར་བྱའོ། །གལ་ཏེ་དེ་ལ་བྲམ་ཟེའམ། ཁྱིམ་བདག་དད་པ་ཞིག་གིས་དུས་ཀྱིས་གོས་མང་པོ་སྟོབས་ལ། འདོད་ན། དགེ་སློང་དེས་དེ་ལ་གོས་སྟོད་གཡོགས་སྨད་གཡོགས་དང་བཅས་པའི་  
  
  
།དེ་ལས་ལྷག་པར་ལེན་ན་སྤང་བའི་ལྟུང་བྱེད་དོ། །ཞེས་གསུངས་པ་གང་ལགས་པ། སྔ་མ་སློང་བའི་སྤང་པའི་ལྟུང་བྱེད་ཇི་ལྟ་བར་སྟོད་གཡོགས་སྨད་གཡོགས་དང་  
བཅས་པ་ལ་ཡང་དེ་འདྲའོ། །ཐ་དད་དུ་བྱ་བ་ཅི་ཡོད་ཅེ་ན། སྟོད་གཡོགས་སྨད་གཡོགས་དང་བཅས་པ་ནི། གཉིས་ཏེ། ཁྱིམ་པའི་སྟོད་གཡོགས་སྨད་གཡོགས་དང་བཅས་པ་དང། དགེ་སློང་གི་སྟོད་  
གཡོགས་སྨད་གཡོགས་དང་བཅས་པའོ། །དགེ་སློང་གིས་ཁྱིམ་པའི་སྟོད་གཡོགས་སྨད་གཡོགས་དང་བཅས་པ་བླངས་ཏེ་ཁྱིམ་པའི་སྟོད་གཡོགས་སྨད་གཡོགས་དང་བཅས་པ་ཐོབ་པ་ལས་  
ལྷག་པར་སློང་ན། ལྷག་པར་སློང་བ་དེ་ལ་ཉེས་བྱས་སོ། །ཐོབ་ན། སྤང་བའི་ལྟུང་བྱེད་དུ་འགྱུར་རོ། །དགེ་སློང་གིས་དགེ་སློང་གི་སྟོད་གཡོགས་སྨད་གཡོགས་དང་བཅས་པ་བསླངས་ཏེ་དགེ་སློང་གི་  
སྟོད་གཡོགས་དང། སྨད་གཡོགས་ཐོབ་པ་ལས། ལྷག་པར་སློང་ན་ལྷག་པར་སློང་བ་དེ་ལ་ཉེས་བྱས་སོ། །ཐོབ་ན། སྤང་བའི་ལྟུང་བྱེད་དུ་འགྱུར་རོ། །དགེ་སློང་གིས་ཁྱིམ་པའི་སྟོད་གཡོགས་དང་  
སྨད་གཡོགས་དང་བཅས་པ་བསླངས་ཏེ་ཁྱིམ་པའི་སྟོད་གཡོགས་དང་སྨད་གཡོགས་དང་བཅས་པ་ཐོབ་པས་གལ་ཏེ་མ་ལོངས་པར་གྱུར་ན་ཡང་མ་སློང་ཞིག། ལྷག་པར་གྱུར་ན། ཡང་  
མ་སྦྱིན་ཅིག་དགེ་སློང་གིས་ཁྱིམ་པའི་སྟོད་གཡོགས་སྨད་གཡོགས་དང་བཅས་པ་ལས། ལྷག་པར་བླངས་ན། ཉེས་བྱས་སུ་འགྱུར་རོ། །དགེ་སློང་གིས་དགེ་སློང་གི་སྟོད་གཡོགས་དང། སྨད་  
  
  
༄༅། །གཡོགས་དང་བཅས་པ་བསླངས་ཏེ་དགེ་སློང་གིས་སྟོད་གཡོགས་དང། སྨད་གཡོགས་དང་བཅས་པ་ཐོབ་པས་གལ་ཏེ་མ་ཆོག་པར་གྱུར་ན། ཡང་བསླང་བར་བྱའོ། །  
ལྷག་པར་གྱུར་ན། ཡང་སྦྱིན་ནོ། །དགེ་སློང་གིས་སྟོད་གཡོགས་དང་སྨད་གཡོགས་དང་བཅས་པ་ལས་ལྷག་པ་མ་བྱིན་ན། ཉེས་བྱས་སུ་འགྱུར་རོ། །གཞུང་ལྷག་མ་ནི། བསླབ་པའི་  
གཞི་སྔ་མ་ལ་ཇི་ལྟར་བསླབ་པའི་གཞི་འདི་ལ་ཡང་དེ་བཞིན་དུ་བརྗོད་པར་བྱའོ། །སྡོམ་ལ། ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་དང། །སྨྱོན་མ་དང་ནི་སེམས་  
འཁྲུགས་དང། །ཚོར་བ་འོན་པ་གླེན་པ་དང། །གཉིད་ལོག་ར་རོ་རབ་མྱོས་དང། །སྙོམས་ཞུགས་འགྲོ་དང་ཕྱི་རོལ་པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་  
འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གི་ཕྱིར་ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་ཡིན་པས་ཆོས་གོས་ཀྱི་རིན་དག་སྤགས་ནས་བདག་  
གིས་ཆོས་གོས་ཀྱི་རིན་འདི་དག་གིས་ཆོས་གོས་འདི་དང་འདི་ལྟ་བུ་ཞིག་ཉོས་ལ། དགེ་སློང་མིང་འདི་ཞེས་བགྱི་པ་འོངས་པ་དང། དེ་ལ་ཆོས་གོས་རུང་བ་དུས་སུ་བསྐོན་ནོ། །སྙམ་  
པ་ལས། དེ་ན་གལ་ཏེ་དགེ་སློང་དེ་ལ་སྔར་མ་བསྟབས་པས་རྣམ་པར་རྟོག་པ་འགའ་ཞིག་རིག་སྟེ། བཟང་པོ་འདོད་པའི་ཕྱིར་ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་ཡིན་པ་  
  
  
ཚེ་དང་ལྡན་པ། བདག་གི་ཕྱིར་ཆོས་གོས་ཀྱི་རིན་གང་དག་སྤགས་པའི་ཆོས་གོས་ཀྱི་རིན་དེ་དག་གིས་ཚེ་དང་ལྡན་པ་དེ་དག་གིས་ཆོས་གོས་འཐག་པ་འདི་དང་འདི་  
ལྟ་བུ་ཞིག་ཉོས་ལ་བདག་ལ་ཆོས་གོས་རུང་བ་དུས་སུ་སྐོན་ཅིག་ཅེས་སྨྲས་ཏེ། ཆོས་གོས་གྲུབ་ན། སྤང་བའི་ལྟུང་བྱེད་དོ། །ཞེས་གསུངས་པ་གང་ལགས་པ། བཙུན་པ། རེ་ཞིག་དགེ་སློང་ཕོ་ཉ་ལས་ཁྱིམ་  
བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་རྣམ་པར་རྟོག་པ་རིག་ནས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ་།ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་  
ནའོ། །དེ་བཞིན་དུ་ཡི་གེ་དང། ལག་བརྡ་དང། གཞན་ལ་སྙད་འདོགས་པ་དང། བརྒྱུད་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་ཁྱིམ་བདག་གམ། ཁྱིམ་བདག་གི་མཆིས་  
བྲང་ཉེ་དུ་མ་ལགས་པ་སྨྱོན་པ་ལ་རྣམ་པར་རྟོག་པ་རིག་ནས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན་ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་སེམས་  
འཁྲུགས་པ་དང། ཚོར་བས་ཉམ་ཐག་པ་དང། འོན་པ་དང། གླེན་པ་དང། གཉིད་ལོག་པ་དང། ཕྱག་ལས་ཁོམ་པ་དང། རབ་ཏུ་མྱོས་པ་དང། སྙོམས་པར་ཞུགས་པ་དང། འདི་ལས་ཕྱི་  
རོལ་པ་གཞན་མུ་སྟེགས་ཅན་དང། དགེ་སྦྱོང་དང། བྲམ་ཟེ་དང་སྤྱོད་པ་དང། ཀུན་ཏུ་རྒྱུ་རྣམས་ལ་རྣམ་པར་རྟོག་པར་རིག་ནས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་  
  
  
༄༅། །གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །སྡོམ་ལ། མི་རུང་བ་དང་བཞི་ཚན་གཉིས། །དེ་བཞིན་དུ་ནི་མཚན་གྱུར་དང། །ཟ་མ་མ་ནིང་མོ་ཉིད་དང། །མ་ནིང་  
དང་ནི་དགེ་སློང་ཉིད། བཙུན་པ། དགེ་སློང་གིས་ཁྱིམ་བདག་གམ་ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་རྣམ་པར་རྟོག་པ་རིག་ནས་ཆོས་གོས་བསླངས་ནས་ཐོབ་ཀྱང་སྤང་  
བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར་ཡོད་དེ། འདི་ལྟར་ཆོས་གོས་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བར་གྱུར་ལ་སྤུན་མི་རུང་བ་དང། གཉི་ག་  
མི་རུང་བར་གྱུར་པ་སྟེ། མི་རུང་བ་ནི། རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་དང། མ་བཏགས་པའོ། །དེ་ལྟ་བུའི་ཆོས་གོས་ཀྱི་ཕྱིར་རྣམ་པར་རྟོག་པར་  
རིག་ནས་ཆོས་གོས་བསླངས་ཏེ་ཐོབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་ཉེ་དུ་མ་ལགས་  
པར་འདུ་ཤེས་པས་རྣམ་པར་རྟོག་པར་རིག་ནས་ཆོས་གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །ཉེ་དུ་མ་  
ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ་།ཉེ་དུ་ལ་ཉེ་དུ་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །ཉེ་དུ་ལ་ཉེ་དུར་འདུ་ཤེས་ན། ཅིར་  
  
  
ལྟུང་བ་མེད་དོ། །བཙུན་པ། རེ་ཞིག་དགེ་སློང་མས་ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་མིར་འདུ་ཤེས་པས་རྣམ་པར་རྟོག་པ་རིག་ནས་ཆོས་གོས་སློང་ན། ཅིར་  
འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །མི་ལ་མི་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་མ་ལགས་  
པ་ལ་མིར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་མ་ལགས་པ་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ་།བཙུན་པ། རེ་ཞིག་བསྙེན་པར་རྫོགས་པར་  
རྣམ་པར་རྟོག་པར་རིག་ནས་བསླངས་ལ་བསྙེན་པར་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་རྣམ་པར་རྟོག་པ་རིག་ནས་བསླངས་ལ་བསྙེན་པར་རྫོགས་  
ཀར་གྲུབ་ན། ཅིར་འགྱུར་ལགས། ཉེས་བྱས་སུ་འགྱུར་རོ། །བསྙེན་པར་མ་རྫོགས་པར་རྣམ་པར་རྟོག་པར་རིག་ནས་བསླངས་ལ་བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་  
བྱས་སོ། །བསྙེན་པར་རྫོགས་ཀར་རྣམ་པར་རྟོག་པར་རིག་ནས་བསླངས་ལ་བསྙེན་པར་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ་།བསྙེན་པར་རྫོགས་ཀར་རྣམ་པར་རྟོག་པ་རིག་ནས་  
བསླངས་ལ་བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཏེ་རྣམ་པར་རྟོག་པ་རིག་ནས་བསླངས་ལ་བསྙེན་པར་རྫོགས་ཏེ་གྲུབ་ན། ཅིར་འགྱུར་ལགས་  
  
  
༄༅། །སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ཏེ་རྣམ་པར་རྟོག་པ་རིག་ནས་བསླངས་ལ་བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་  
སོ༑ ༑བཙུན་པ། རེ་ཞིག་དགེ་སློང་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་རྣམ་པར་རྟོག་པ་རིག་ནས་སློང་བ་ལས། མཚན་གྱུར་ཏེ་དགེ་སློང་མར་རེད་ནས་  
གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་མ་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་རྣམ་པར་རྟོག་པ་རིག་  
ནས་སློང་བ་ལས། མཚན་གྱུར་ཏེ་དགེ་སློང་དུ་རེད་ནས་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་ཁྱིམ་བདག་གམ། ཁྱིམ་བདག་གི་  
མཆིས་བྲང་ཉེ་དུ་མ་ལགས་པ་ལ་རྣམ་པར་རྟོག་པ་རིག་ནས་སློང་བ་ལས། ཁྱིམ་བདག་དེའི་མཚན་གྱུར་ཏེ་བུད་མེད་དུ་རེད་ནས་བླངས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་  
རོ༑ ༑བཙུན་པ། རེ་ཞིག་དགེ་སློང་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལ་རྣམ་པར་རྟོག་པ་རིག་ནས་སློང་བ་ལས། ཁྱིམ་བདག་གི་མཆིས་བྲང་དེའི་མཚན་གྱུར་ཏེ་  
སྐྱེས་པར་རིག་ནས་བླངས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དེ་བཞིན་དུ་དགེ་སློང་མ་ལ་ཡང་སྦྱར་བར་བྱའོ། །བཙུན་པ། རེ་ཞིག་དགེ་སློང་ཁྱིམ་བདག་ཟ་མ་ལ་རྣམ་པར་  
  
  
ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་མ་ནིང་དང། མ་ནིང་མོ་ལ་ཡང་ཉེས་བྱས་སོ། །བཙུན་  
པ༑ རེ་ཞིག་དགེ་སློང་གིས་ཆོས་གོས་མ་གཏོགས་པ་དེ་ལས་གཞན་པའི་ཡོ་བྱད་རྣམས་ཀྱི་ཕྱིར་རྣམ་པར་རྟོག་པ་རིག་ནས་བསླངས་ན། ཅིར་འགྱུར་ལགས། ཉེས་བྱས་སོ། །ཐོབ་ན། ཅིར་འགྱུར་  
ལགས། ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་དགེ་སློང་གི་སླད་དང། དགེ་སློང་མ་དང། དགེ་སློབ་མ་དང། དགེ་ཚུལ་དང་དགེ་ཚུལ་མའི་སླད་དུ་རྣམ་པར་རྟོག་པ་རིག་ནས་ཆོས་  
གོས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་ཐོབ་ན་ཅིར་འགྱུར་ལགས། ཉེས་བྱས་ཁོ་ནའོ། །ཇི་ལྟར་དགེ་སློང་གིས་རྣམ་པར་རྟོག་པ་རིག་ནས་བསླངས་པ་ལ་སྤང་བའི་  
ལྟུང་བྱེད་དུ་འགྱུར་བ་དེ་བཞིན་དུ་བསླབ་པ་བྱིན་པ་དང། དགེ་སློང་མ་ལ་ཡང་སྤང་བའི་ལྟུང་བྱེད་དུ་འགྱུར་རོ། །དགེ་སློབ་མ་དང། དགེ་ཚུལ་དང། དགེ་ཚུལ་མ་དང། སྔར་ལྟུང་བ་བྱུང་བ་ལ་སོགས་  
པ་ལ་ནི། ཉེས་བྱས་ཏེ། རྒྱས་པར་བརྗོད་པར་བྱའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ་བཙུན་པ། བཅོམ་ལྡན་འདས་ཀྱིས་དགེ་སློང་གི་ཕྱིར་  
ཁྱིམ་བདག་དང། ཁྱིམ་བདག་གི་ཆུང་མ་ཉེ་དུ་མ་ཡིན་པས། གོས་ཀྱི་རིན་སོ་སོ་བ་དག་སྤགས་ནས་བདག་ཅག་གཉིས་ཀྱིས་གོས་ཀྱི་རིན་སོ་སོ་བ་འདི་དག་གིས་ཆོས་གོས་འདི་དང་འདི་ལྟ་  
  
  
༄༅། །བུ་སོ་སོ་བ་ཉོས་ལ། དགེ་སློང་མིང་འདི་ཞེས་བྱ་བ་འོངས་པ་དང། བདག་ཅག་གཉིས་ཀྱིས་སོ་སོ་ནས་དེ་ལ་ཆོས་གོས་རུང་བ་དུས་སུ་བསྐོན་ནོ། །སྙམ་པ་  
ལས། དེ་ན་གལ་ཏེ་དགེ་སློང་དེས་སྔར་མ་བསྟབས་པར་རྟོག་པ་འགའ་ཞིག་རིག་སྟེ། བཟང་པོ་འདོད་པའི་ཕྱིར་ཁྱིམ་བདག་དང། ཁྱིམ་བདག་གི་ཆུང་མ་ཉེ་དུ་མ་ཡིན་པ་དེ་དག་གི་  
དྲུང་དུ་སོང་ནས་འདི་སྐད་ཅེས། ཚེ་དང་ལྡན་པ་དག་གིས་བདག་གི་ཕྱིར་ཆོས་གོས་ཀྱི་རིན་སོ་སོ་བ་གང་དག་སྤགས་པའི་ཆོས་གོས་ཀྱི་རིན་སོ་སོ་བ་དེ་དག་གིས་ཚེ་དང་ལྡན་པ་དག་ཆོས་གོས་  
འདི་དང་འདི་ལྟ་བུ་སོ་སོ་བ་དག་ཉོས་ལ་གཉི་ག་འདུས་ཏེ་བདག་ལ་ཆོས་གོས་རུང་བ་གཅིག་དུས་སུ་ལེགས་པར་སྐོན་ཅིག་ཅེས་སྨྲས་ཏེ་ཆོས་གོས་གྲུབ་ན། སྤང་བའི་ལྟུང་བྱེད་དུ་འགྱུར་རོ། །ཞེས་  
གསུངས་པ་གང་ལགས་ཞེས་བྱ་བ་སྟེ། གཞུང་ལྷག་མ་ནི། བསླབ་པའི་གནས་འདས་མ་ཐག་པ་ལ་ཇི་ལྟ་བ་དེ་བཞིན་དུ་བསླབ་པའི་གནས་འདི་ལ་ཡང་རྒྱས་པར་བརྗོད་པར་བྱའོ། །སྡོམ་ལ་  
ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་དང། །སྨྱོན་པ་དང་ནི་སེམས་འཁྲུགས་དང། །ཚོར་བ་འོན་པ་གླེན་པ་དང། །གཉིད་ལོག་ར་རོ་རབ་མྱོས་དང། །སྙོམས་ཞུགས་  
འགྲོ་དང་ཕྱི་རོལ་པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གི་ཕྱིར་རྒྱལ་པོའམ། བློན་  
  
  
བྲམ་ཟེའམ། ཁྱིམ་བདག་གམ། གྲོང་རྡལ་གྱི་མིའམ། ཡུལ་གྱི་མིའམ། ནོར་ཅན་ནམ། ཚོང་དཔོན་ནམ། དེད་དཔོན་གྱིས་ཕོ་ཉའི་ལག་ཏུ་ཆོས་གོས་ཀྱི་རིན་དག་བསྐུར་བར་གྱུར་ལ་  
དེ་ནས་ཕོ་ཉ་དེ་ཆོས་གོས་ཀྱི་རིན་དག་ཁྱེར་ནས་དགེ་སློང་ག་ལ་བ་དེར་སོང་སྟེ་ཕྱིན་ནས་དགེ་སློང་དེ་ལ་འདི་སྐད་ཅེས། ཡང་འཕགས་པ་མཁྱེན་པར་མཛོད་ཅིག་འདི་ལྟ་སྟེ། ཡང་ཁྱོད་ལ་རྒྱལ་  
བོའམ། བློན་པོ་ཆེན་པོའམ། བྲམ་ཟེའམ། ཁྱིམ་བདག་གམ། གྲོང་རྡལ་གྱི་མིའམ། ཡུལ་གྱི་མིའམ། ནོར་ཅན་ནམ། ཚོང་དཔོན་ནམ། དེད་དཔོན་ཆེ་གེ་མོས་ཆོས་གོས་ཀྱི་རིན་འདི་དག་  
བསྐུར་གྱི། འཕགས་པ་ཐུགས་བརྩེ་བའི་སླད་དུ་འདི་དག་བཞེས་ཤིག་།ཅེས་ཟེར་ན། དགེ་སློང་དེས་ཕོ་ཉ་དེ་ལ་འདི་སྐད་ཅེས། ཚེ་དང་ལྡན་པ་ཕོ་ཉ། དགེ་སློང་དག་ནི། ཆོས་གོས་ཀྱི་རིན་  
དག་ལེན་དུ་མི་རུང་སྟེ། བདག་ཅག་ཆོས་གོས་རུང་བ་དུས་སུ་རྙེད་ན་ནི། ལེན་ཏོ། །ཞེས་བརྗོད་པར་བྱའོ། །གལ་ཏེ་ཕོ་ཉ་དེ། དགེ་སློང་དེ་ལ་འདི་སྐད་ཅེས། འཕགས་པ་རྣམས་ཀྱི་ཞལ་  
ཏ་བགྱིད་པ་འཕགས་པ་རྣམས་ཀྱི་ཞལ་ཏ་ཉམས་སུ་ལེན་པ་གང་ལགས་པ་འགའ་མཆིས་སམ་ཞེས་ཟེར་ན། དགེ་སློང་ཆོས་གོས་འདོད་པས། ཕོ་ཉ། འདི་ནི། དགེ་སློང་རྣམས་ཀྱི་ཞལ་  
ཏ་བྱེད་པ་སྟེ། འདི་ནི། དགེ་སློང་རྣམས་ཀྱི་ཞལ་ཏ་ཉམས་སུ་ལེན་པའོ། །ཞེས་ཀུན་དགའི་ར་བ་པའམ། དགེ་བསྙེན་ཞལ་ཏ་བྱེད་པ་བསྟན་པར་བྱའོ། །དེ་ནས་ཕོ་ཉ་དེས་ཆོས་གོས་  
  
  
༄༅། །ཀྱི་རིན་དེ་དག་ཁྱེར་ནས་ཞལ་ཏ་བྱེད་པ་ག་ལ་བ་དེར་འགྲོ་ཞིང་ཕྱིན་ནས་ཞལ་ཏ་བྱེད་པ་ལ་འདི་སྐད་ཅེས། ཚེ་དང་ལྡན་པ་ཞལ་ཏ་བྱེད་པ་ཤེས་པར་གྱིས་  
ཤིག་ཁྱོད་ཀྱིས་ཆོས་གོས་ཀྱི་རིན་འདི་དག་གིས་ཆོས་གོས་འདི་དང་འདི་ལྟ་བུ་ཞིག་ཉོས་ལ། དགེ་སློང་མིང་འདི་ཞེས་བྱ་བ་འོངས་པ་དང། དེ་ལ་ཆོས་གོས་རུང་བ་དུས་སུ་སྐོན་ཅིག་ཅེས་  
བརྗོད་ནས་དེ་ནས་ཕོ་ཉ་དེས་ཞལ་ཏ་བྱེད་པ་དེ་ལ་ལེགས་པར་ཤིན་ཏུ་ཡང་དག་པར་བསྒོ་ཞིང་ཡང་དག་པར་བསྟན་ནས་དགེ་སློང་དེ་ག་ལ་བ་དེར་འགྲོ་ཞིང་ཕྱིན་ནས་དགེ་སློང་དེ་ལ་འདི་  
སྐད་ཅེས། འཕགས་པས་ཞལ་ཏ་བགྱིད་པ་བསྟན་པ་གང་ལགས་པ་དེ་ལ་བདག་གིས་ཡང་དག་པར་བསྟན་ལགས་ཀྱི། དེའི་གན་དུ་བཞུད་ཅིག་དང་དེས་ཁྱེད་ལ་ཆོས་གོས་  
རུང་བ་དུས་སུ་བསྐོན་པར་འགྱུར་རོ། །ཞེས་ཟེར་ན། དགེ་སློང་ཆོས་གོས་འདོད་པས་ཞལ་ཏ་བྱེད་པའི་གན་དུ་སོང་བ་ལ་ཚེ་དང་ལྡན་པ་ཞལ་ཏ་བྱེད་པ། བདག་ཆོས་གོས་འདོད་དོ། །ཚེ་  
དང་ལྡན་པ་ཞལ་ཏ་བྱེད་པ། བདག་ཆོས་གོས་འདོད་དོ། །ཞེས་ལན་གཉིས་ལན་གསུམ་དུ་བསྐུལ་བར་བྱ། དྲན་པར་བྱའོ། །ལན་གཉིས་ལན་གསུམ་དུ་བསྐུལ་ཞིང་དྲན་པར་བྱས་  
ན༑ གལ་ཏེ་ཆོས་གོས་དེ་གྲུབ་ན། དེ་ལྟ་ན་ལེགས། གལ་ཏེ་མ་གྲུབ་ན། ལན་བཞི། ལན་ལྔ། ལན་དྲུག་གི་བར་དུ་ཕྱོགས་སུ་ཅང་མི་སྨྲ་བར་བསྡད་པར་བྱའོ། །ལན་བཞི་  
  
  
ལན་དྲུག་གི་བར་དུ་ཕྱོགས་སུ་ཅང་མི་སྨྲ་བར་བསྡད་པ་ན། གལ་ཏེ་གོས་དེ་གྲུབ་ན། དེ་ལྟ་ན་ལེགས། གལ་ཏེ་མ་གྲུབ་ན། དེའི་འོག་ཏུ་ཆོས་གོས་བསྒྲུབ་པའི་ཕྱིར་བརྩལ་  
ཏེ་ཆོས་གོས་གྲུབ་ན། སྤང་བའི་ལྟུང་བྱེད་དུ་འགྱུར་རོ། །གལ་ཏེ་མ་གྲུབ་ན། ཕྱོགས་གང་ན་ཆོས་གོས་ཀྱི་རིན་འོངས་པ་དེར་བདག་འགྲོ་བར་བྱའོ། །ཡང་ན་ཡིད་བརྟན་པའི་ཕོ་ཉ་ལས་  
ཚེ་དང་ལྡན་པ་དག་གིས་དགེ་སློང་ཆེ་གེ་མོའི་ཕྱིར་ཆོས་གོས་ཀྱི་རིན་དག་ཕོ་ཉའི་ལག་ཏུ་བསྐུར་བ་དེ་དག་ནི། དགེ་སློང་དེའི་དོན་ཅིར་ཡང་མ་གྲུབ་ཀྱི། ཤེས་པར་གྱིས་ཤིག། ཚེ་  
དང་ལྡན་པ་དག་གིས་རང་གི་ནོར་ཆུད་མ་གཟན་ཅིག་ཅེས་སྤྲིང་པར་བྱ་སྟེ། དེ་ལ་དེ་ནི། ཆོ་ག་ཡིན་ནོ། །ཞེས་གསུངས་པ་གང་ལགས་པ། བཙུན་པ། རེ་ཞིག་དགེ་སློང་ཆོས་གོས་  
བསྒྲུབ་པའི་སླད་དུ་ཕོ་ཉ་ལས་ཞལ་ཏ་བགྱིད་པ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང་ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཆོས་  
གོས་བསྒྲུབ་པའི་སླད་དུ་ཡི་གེ་དང། ལག་བརྡ་དང། གཞན་ལ་སྙད་འདོགས་པ་དང། བརྒྱུད་པས་ཞལ་ཏ་བགྱིད་པ་ལ་ལན་བཞི། ལན་ལྔ་ལན་དྲུག་གི་འོག་ཏུ་སློང་བར་བགྱིད་ཅིང་  
ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་ཆོས་གོས་བསྒྲུབ་པའི་སླད་དུ་ཞལ་ཏ་སྒྲུབ་པ་སྨྱོན་པ་ལ་ལན་བཞི། ལན་ལྔ། ལན་དྲུག་གི་འོག་  
  
  
༄༅། །ཏུ་སློང་བར་བགྱིད་ཅིང་ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཞལ་ཏ་བགྱིད་པ་སེམས་འཁྲུགས་པ་དང། ཚོར་བས་ཉམ་ཐག་པ་དང་  
གླེན་པ་དང། འོན་པ་ལ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང་ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་ཆོས་གོས་བསྒྲུབ་  
པའི་སླད་དུ་ཞལ་ཏ་བགྱིད་བ་གཉིད་ཀྱིས་ལོག་པ་ལ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང། ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་  
ཆོས་གོས་བསྒྲུབ་པའི་སླད་དུ་ཕྱག་ལས་ཁོམ་པ་དང། རབ་ཏུ་མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་དང་འདི་ལས་ཕྱི་རོལ་པ་གཞན་མུ་སྟེགས་ཅན་དང་  
དགེ་སྦྱོང་དང། བྲམ་ཟེ་དང། སྤྱོད་པ་བ་དང། ཀུན་ཏུ་རྒྱུ་རྣམས་ལ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང་ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །  
སྡོམ་ལ། མི་རུང་བ་དང་བཞི་ཚན་དང། །དེ་བཞིན་དུ་ནི་མཚན་དང་ཡང། །ཟ་མ་མ་ནིང་ཉིད་དང་ནི། །མ་ནིང་མོ་ནི་ཐ་མ་ཡིན། །བཙུན་པ། རེ་ཞིག་དགེ་སློང་གིས་ཆོས་གོས་བསྒྲུབ་པའི་སླད་དུ་  
ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང། ཆོས་གོས་དེ་གྲུབ་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་ཆོས་  
  
  
སྤུན་མི་རུང་ལ་རྒྱུ་རུང་བ་དང། གཉི་ག་མི་རུང་བར་གྱུར་པ་སྟེ། མི་རུང་བ་ནི་རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་  
འདྲེས་པ་དང། མ་བཏགས་པའོ། །དེ་ལྟ་བུའི་ཆོས་གོས་ཀྱི་ཕྱིར་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང། ཆོས་གོས་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་  
པ༑ རེ་ཞིག་དགེ་སློང་གིས་ཆོས་གོས་བསྒྲུབ་པའི་སླད་དུ་ཞལ་ཏ་བགྱིད་པ་མི་ལ་མིར་འདུ་ཤེས་པས་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང་ཆོས་གོས་དེ་གྲུབ་ན། ཅིར་འགྱུར་  
ལགས། སྤང་བའི་ལྟུང་བྱེད་དུ་འགྱུར་རོ། །མི་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །  
མི་མ་ལགས་པ་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསྙེན་པར་མ་རྫོགས་པར་སློང་བར་བགྱིད་ཅིང་བསྙེན་པར་མ་རྫོགས་པར་གྲུབ་ན་  
ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སློང་བར་བགྱིད་ཅིང། བསྙེན་པར་རྫོགས་ཀར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སློང་བར་  
བགྱིད་ཅིང། བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སློང་བར་བགྱིད་ཅིང། བསྙེན་པར་རྫོགས་ཀར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་  
  
  
༄༅། །པར་རྫོགས་ཀར་སློང་བར་བགྱིད་ཅིང། བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་སློང་བར་བགྱིད་ཅིང། བསྙེན་  
པར་རྫོགས་ནས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་སློང་བར་བགྱིད་ཅིང། བསྙེན་པར་རྫོགས་པར་གྲུབ་ན། ཅིར་འགྱུར་ལགས། ཉེས་  
བྱས་སོ། །བཙུན་པ། རེ་ཞིག་དགེ་སློང་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང། མཚན་གྱུར་ཏེ་དགེ་སློང་མར་རེད་ནས་ཐོབ་ན། ཅིར་འགྱུར་ལགས། སྤང་བའི་ལྟུང་  
བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མ་ལན་བཞི། ལན་ལྔ། ལན་དྲུག་གི་འོག་ཏུ་སློང་བགྱིད་པ་ལས། མཚན་གྱུར་ཏེ་དགེ་སློང་དུ་རེད་ནས་ཐོབ་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་ཆོས་གོས་བསྒྲུབ་པའི་སླད་དུ་ཞལ་ཏ་པ་ལ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་པ་ལས། ཞལ་  
ཏ་པ་དེའི་མཚན་གྱུར་ཏེ་བུད་མེད་དུ་རེད་ནས་བླངས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་ཆོས་གོས་བསྒྲུབ་པའི་སླད་དུ་ཞལ་ཏ་བགྱིད་  
བ་མོ། །ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང། ཞལ་ཏ་བགྱིད་པ་མོ་དེའི་མཚན་གྱུར་ཏེ་སྐྱེས་པར་རེད་ནས་བླངས་ན། ཅིར་འགྱུར་ལགས། སྤང་པའི་ལྟུང་བྱེད་  
  
  
།དེ་བཞིན་དུ་དགེ་སློང་མ་ལ་ཡང་སྦྱར་བར་བྱའོ། །བཙུན་པ། རེ་ཞིག་དགེ་སློང་གིས་ཆོས་གོས་བསྒྲུབ་པའི་སླད་དུ་ཞལ་ཏ་བགྱིད་པ་ཟ་མ་ལ་ལན་བཞི། ལན་ལྔ། ལན་དྲུག་གི་འོག་ཏུ་  
སློང་བར་བགྱིད་ཅིང། ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་མ་ནིང་དང། མ་ནིང་མོ་ལ་ཅིར་འགྱུར་ལགས་ཉེས་བྱས་སོ། །བཙུན་པ། རེ་ཞིག་དགེ་སློང་དགེ་སློང་  
གི་དོན་དང། དགེ་སློང་མ་དང། དགེ་སློབ་མ་དང། དགེ་ཚུལ་དང་དགེ་ཚུལ་མ་རྣམས་ཀྱི་དོན་དུ་ཆོས་གོས་བསྒྲུབ་པའི་སླད་དུ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་  
ཅིང། ཆོས་གོས་དེ་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་ཆོས་གོས་ལ་མ་གཏོགས་པ་དེ་ལས་གཞན་པའི་ཡོ་བྱད་རྣམས་ཀྱི་སླད་དུ་ལན་བཞི། ལན་ལྔ་  
ལན་དྲུག་གི་འོག་ཏུ་སློང་བར་བགྱིད་ན། ཅིར་འགྱུར་ལགས། ཉེས་བྱས་སོ། །ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་ཞིག་བསླབ་པ་སྩལ་པས་ཆོས་གོས་བསྒྲུབ་  
པའི་སླད་དུ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང། ཆོས་གོས་དེ་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མས་ཆོས་གོས་  
བསྒྲུབ་པའི་སླད་དུ་ལན་བཞི། ལན་ལྔ། ལན་དྲུག་གི་འོག་ཏུ་སློང་བར་བགྱིད་ཅིང། ཆོས་གོས་དེ་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་དང། དགེ་ཚུལ་  
  
  
༄༅། །དང། དགེ་ཚུལ་མ་དང། སྔར་ལྟུང་བ་བྱུང་བ་ལ་སོགས་པ་ལ་ཉེས་བྱས་སུ་བརྗོད་དོ། །སྡོམ་ལ། གཞན་གྱིས་གཞན་གྱི་འཕྲོ་དང་ནི། །ཁྱིམ་པ་ཉིད་དུ་མུ་སྟེགས་  
འགྲོ། །མི་རུང་བ་དང་མཚན་དང་ནི། །བཞི་ཚན་བདེ་གཤེགས་བདུན་ཚན་ནོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་  
འདས་ཀྱིས་ཡང་དགེ་སློང་གང་སྲིན་བལ་གྱི་སྟན་གསར་པ་བྱེད་ན་སྤང་པའི་ལྟུང་བྱེད་དུ་འགྱུར་རོ། །ཞེས་གསུང་པ་གང་ལགས་པ་བཙུན་པ། རེ་ཞིག་དགེ་སློང་གིས་གཞན་ལ་  
སྲིན་བལ་གྱི་སྟན་གསར་པ་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །གཞན་དག་གི་སླད་དུ་བགྱིད་དུ་སྩལ་ན། ཅིར་འགྱུར་ལགས་ཉེས་བྱས་སོ། །བཙུན་པ། རེ་  
ཞིག་དགེ་སློང་གིས་གཞན་ལ་སྲིན་བལ་གྱི་སྟན་གསར་པ་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །གཞན་དག་གི་སླད་དུ་བགྱིད་དུ་སྩལ་ན། ཅིར་འགྱུར་ལགས་  
ཉེས་བྱས་སོ། །བཙུན་པ། རེ་ཞིག་དགེ་སློང་གིས་གཞན་གྱིས་སྲིན་བལ་གྱི་སྟན་བགྱིས་པའི་འཕྲོ་ལགས་པར་བགྱིས་ན། ཅིར་འགྱུར་ལགས་ཉེས་བྱས་སོ། །མདུན་དུ་ཁྱིམ་པ་ལ་  
བགྱིད་དུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་དང། དགེ་ཚུལ་དང། དགེ་ཚུལ་མ་དང། བསླབ་པ་སྩལ་པ་དང། དང་པོ་མི་མཐུན་པ་ཅན་  
  
  
སྔར་ལྟུང་བ་བྱུང་བ་དང། རྐུ་ཐབས་སུ་གནས་པ་དང། ཐ་དད་དུ་གནས་པ་དང། གནས་པར་མི་བྱ་བ་ནས་ཁས་ལེན་པའི་བར་ལ་བགྱིད་དུ་སྩལ་ན། ཅིར་འགྱུར་ལགས། སྤང་བའི་ལྟུང་  
བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་འདི་ལས་ཕྱི་རོལ་པ་གཞན་མུ་སྟེགས་ཅན་དང། དགེ་སྦྱོང་དང། བྲམ་ཟེ་དང་སྤྱོད་པ་པ་དང། ཀུན་ཏུ་རྒྱུ་རྣམས་ལ་སྲིན་བལ་གྱི་  
སྟན་གསར་པ་བགྱིད་དུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་འགྲོ་བ་གཞན་དུ་གནས་པ་རྣམས་ལ་སྲིན་བལ་གྱི་སྟན་གསར་  
པ་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་སྲིན་བལ་གྱི་སྟན་གསར་པ་བགྱིས་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་  
སམ། ཉེ་བར་འཁོར། ཡོད་དེ། འདི་ལྟར་སྟན་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བར་གྱུར་ལ་སྤུན་མི་རུང་བ་དང། གཉི་ག་མི་རུང་བར་གྱུར་ནའོ། །མི་རུང་བ་རྔ་བལ་  
དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་རྣམས་ལ་བགྱིས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་བལ་ལམ། ཤ་  
ནའམ། རས་བལ་ལམ། གསོ་བལ་དང་འདྲེས་པ་རྣམས་ལས་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་སྲིན་བལ་དུལ་མའམ། ཁ་ཆེའི་  
  
  
༄༅། །དར་དང་འདྲེས་པ་ལས་བགྱིད་དུ་སྩལ་ན། ཅིར་འགྱུར་ལགས་ཉེས་བྱས་སོ། །མ་བཏགས་པ་ལས་བགྱིད་དུ་སྩལ་ན། ཅིར་འགྱུར་ལགས་ཉེས་བྱས་སོ། །  
བཙུན་པ། རེ་ཞིག་དགེ་སློང་སྲིན་བལ་གྱི་སྟན་གསར་པ་བགྱིད་དུ་སྩལ་པ་ལས། མཚན་གྱུར་ཏེ་དགེ་སློང་མར་རེད་ནས་ལགས་པར་བགྱིད་ན། ཅིར་འགྱུར་ལགས། སྤང་བའི་ལྟུང་  
བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མ་སྲིན་བལ་གྱི་སྟན་གསར་པ་བགྱིད་དུ་སྩོལ་པ་ལས། མཚན་གྱུར་ཏེ་དགེ་སློང་དུ་རེད་ནས་ལགས་པར་བགྱིད་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་སྲིན་བལ་གྱི་སྟན་གསར་པ་ལ་སྲིན་བལ་དུ་འདུ་ཤེས་པས་བགྱིད་དུ་སྩལ་ན། ཅིར་འགྱུར་ལགས། སྤང་བའི་ལྟུང་  
བྱེད་དུ་འགྱུར་རོ། །སྲིན་བལ་ལ་སྲིན་བལ་མ་ལགས་པར་འདུ་ཤེས་པས་བགྱིད་དུ་སྩལ་ན། ཅིར་འགྱུར་ལགས། ལྟུང་བ་མེད་དོ། །སྲིན་བལ་མ་ལགས་པ་ལ་སྲིན་བལ་དུ་འདུ་  
ཤེས་ནས་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །སྲིན་བལ་མ་ལགས་པ་ལ་སྲིན་བལ་མ་ལགས་པར་འདུ་ཤེས་པས་བགྱིད་དུ་སྩལ་ན། ཅིར་འགྱུར་ལགས་  
ལྟུང་བ་མེད་དོ། །བཙུན་པ། རེ་ཞིག་དགེ་སློང་གིས་བདེ་བར་གཤེགས་པའི་ཆོས་གོས་ཀྱི་ཚད་ཀྱི་སྟན་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ་  
  
  
ཉེ་བར་འཁོར། སྟན་གྱི་ཚད་གསུམ་སྟེ། ཆེན་པོ་དང། འབྲིང་དང། ཆུང་ངུའོ། །དེ་ལ་ཆེན་པོའི་ཚད་ནི། ཁྲུ་ཕྱེད་དང་ལྔ་པོའི། །ཆུང་ངུ་ནི། ཁྲུ་ཕྱེད་དང་  
གསུམ་པའོ། །དེའི་བར་མ་ནི། འབྲིང་པོའོ། །བཙུན་པ། རེ་ཞིག་བསྙེན་པར་མ་རྫོགས་པར་སྟན་བགྱི་བར་སྦྱོར་བ་བགྱིས་ལ། བསྙེན་པར་མ་རྫོགས་པར་ལགས་པར་བགྱིད་ན། ཅིར་  
འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ཀར་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་  
རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ནས་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ཀར་  
ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ནས་ལགས་པར་བགྱིད་ན། ཅིར་འགྱུར་ལགས། ཉེས་བྱས་  
སོ༑ ༑བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་པར་རྫོགས་ནས་ལགས་པར་བགྱིད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་སྦྱོར་བ་  
བགྱིས་ལ། བསྙེན་པར་མ་རྫོགས་པར་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །སྡོམ་ལ། ཕོ་ཉ་ཡི་གེ་ལག་བརྡ་དང། གཞན་ལ་སྙད་འདོགས་བརྒྱུད་པ་དང། །  
  
  
༄༅། །སྨྱོན་པ་དང་ནི་སེམས་འཁྲུགས་དང། ཚོར་བ་འོན་པ་གླེན་པའོ། །བཙུན་པ། རེ་ཞིག་དགེ་སློང་གི་ཕོ་ཉ་ལས་སྲིན་བལ་གྱི་སྟན་གསར་པ་བགྱིད་དུ་སྩོལ་  
ན༑ ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་དང། ལག་བརྡ་དང། གཞན་ལ་སྙང་འདོགས་པ་དང། བརྒྱུད་པ་དང། སྨྱོན་པ་དང། སེམས་འཁྲུགས་པ་དང་  
ཚོར་བས་ཉམ་ཐག་པ་དང། འོན་པ་དང། གླེན་པ་ལ་ཅིར་འགྱུར་ལགས། ཉེས་བྱས་སོ། །ཇི་ལྟར་དགེ་སློང་གིས་སྲིན་བལ་གྱི་སྟན་བྱེད་དུ་བཅུག་ན། སྤང་བའི་ལྟུང་  
བྱེད་དུ་འགྱུར་བ་དེ་བཞིན་དུ་བསླབ་བ་བྱིན་པ་དང། དགེ་སློང་མ་ལ་ཡང་སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་དང་དགེ་ཚུལ་དང། དགེ་ཚུལ་མ་དང། སྔར་ལྟུང་བ་  
བྱུང་བ་ལ་སོགས་པ་ལ་ནི། ཉེས་བྱས་སོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ་བཅོམ་ལྡན་འདས་ཀྱིས་ཡང་དགེ་  
སློང་གང་ལུག་བལ་ནག་པོ་འབའ་ཞིག་གི་སྟན་གསར་པ་བྱེད་ན་སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་ལགས་པ་ཞེས་བྱ་བ་སྟེ། གཞུང་ལྷག་མ་ནི། སྲིན་  
བལ་གྱི་སྤང་བའི་ལྟུང་བྱེད་ལ་ཇི་ལྟ་བར་བལ་ནག་པོ་འབའ་ཞིག་པའི་ལྟུང་བྱེད་ལ་ཡང་དེ་ཁོ་ན་བཞིན་དུ་རྒྱས་པར་བརྗོད་དོ་།དེ་ལ་ཐ་དད་དུ་བྱ་བ་ཅི་ཡོད་ཅེ་ན། བཞི་ཚན་ལ་  
  
  
པས་གསར་བ་བགྱིད་དུ་སྩོལ་ན། ཞེས་བཞི་ཚན་དུ་བྱའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་  
འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་སྟན་གསར་པ་བྱེད་པས་ཆ་གཉིས་ནི། ལུག་བལ་ནག་པོ་འབའ་ཞིག་ལས་གཞུག་པར་བྱ། གསུམ་པ་ནི། དཀར་  
བོ་ལས། བཞི་པ་ནི། འཁོབ་བལ་ལས་གཞུག་པར་བྱའོ། །གལ་ཏེ་དགེ་སློང་གིས་ཆ་གཉིས་ལུག་བལ་ནག་པོ་འབའ་ཞིག་ལས་མ་བཅུག་གམ་གསུམ་པ་དཀར་པོ་ལས། བཞི་པ་  
འཁོབ་བལ་ལས་མ་བཅུག་པར་སྟན་གསར་པ་བྱེད་ན། སྤང་བའི་ལྟུང་བྱེད་དོ། །ཞེས་གསུངས་པ་གང་ལགས་པ་ཞེས་བྱ་བ་སྟེ། གཞུང་ལྷག་མ་ནི། སྲིན་བལ་གྱི་སྤང་བ་ལ་ཇི་ལྟ་བར་ཆ་  
གཉིས་ཀྱི་སྤང་བ་ལ་ཡང་བརྗོད་པར་བྱའོ། །དེ་ལ་ཐ་དད་དུ་བྱ་བ་ཅི་ཡོད་ཅེ་ན། དགེ་སློང་གིས་ལུག་བལ་དཀར་པོ་དང། འཁོབ་བལ་ཉུང་བ་ལ་ཡང་ཉུང་བར་འདུ་ཤེས། ལུག་བལ་  
ནག་པོ་མང་བ་ལ་ཡང་མང་བར་འདུ་ཤེས་པས་སྟན་གསར་པ་བགྱིད་དུ་སྩོལ་ན། །ཞེས་བཞི་ཚན་དུ་བརྗོད་པར་བྱའོ། །གཉི་གར་ཡང་དགེ་སློང་མ་ལ་ནི། ཉེས་བྱས་སུ་བརྗོད་  
པར་བྱའོ། །སྡོམ་ལ། གཞན་ལས་གཞན་གྱི་འཕྲོ་དང་ནི། ཁྱིམ་པ་མུ་སྟེགས་ཅན་འགྲོ་དང། །མི་རུང་བ་དང་མཚན་དང་ནི། །བཞི་ཚན་བདེ་གཤེགས་བདུན་ཚན་ནོ། །སངས་རྒྱས་  
  
  
༄༅། །བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་སྟན་གསར་པ་བྱེད་པས་མི་འདོད་  
བཞིན་དུ་ལོ་དྲུག་ཏུ་བཅད་བར་བྱའོ། །གལ་ཏེ་དགེ་སློང་གིས་ལོ་དྲུག་ཚུན་ཆད་དུ་སྟན་རྙིང་པ་དེ། སྤངས་ཀྱང་རུང། མ་སྤངས་ཀྱང་རུང། སྟན་གསར་པ་གཞན་བྱེད་ན། དགེ་  
འདུན་གྱིས་གནང་བ་མ་གཏོགས་ཏེ་སྤང་བའི་ལྟུང་བྱེད་དོ། །ཞེས་གསུངས་པ་གང་ལགས་པ། བཙུན་པ། རེ་ཞིག་དགེ་སློང་གིས་གཞན་ལ་སྟན་གསར་པ་བགྱིད་དུ་སྩལ་ན་  
ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །གཞན་གྱི་སླད་དུ་སྟན་གསར་པ་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་  
གིས་གཞན་གྱི་སྟན་འཕྲོ་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །མདུན་དུ་ཁྱིམ་པ་ལ་སྟན་གསར་པ་བགྱིད་དུ་སྩོལ་ན། ཅིར་འགྱུར་ལགས། སྤང་བའི་  
ལྟུང་བྱེད་དུ་འགྱུར་རོ། །དེ་བཞིན་དུ་དགེ་སློབ་མ་དང། དགེ་ཚུལ་དང། དགེ་ཚུལ་མ་རྣམས་དང། བསླབ་པ་སྩལ་པ་དང། དང་པོ་མི་འཐུན་པ་ཅན་དང། སྔར་ལྟུང་བ་བྱུང་བ་དང་  
རྐུ་ཐབས་སུ་གནས་པ་དང། ཐ་དད་དུ་གནས་པ་དང། གནས་པར་མི་བྱ་བ་ནས་ཁས་ལེན་པའི་བར་ལ་སྟན་གསར་བ་བགྱིད་དུ་སྩོལ་ན་ཅིར་འགྱུར་ལགས། སྤང་བའི་ལྟུང་  
  
  
།བཙུན་པ། རེ་ཞིག་དགེ་སློང་གིས་འདི་ལས་ཕྱི་རོལ་པ་གཞན་མུ་སྟེགས་ཅན་དང། དགེ་སྦྱོང་དང། བྲམ་ཟེ་དང། སྤྱོད་པ་པ་ལ་སྟན་གསར་པ་བགྱིད་དུ་སྩོལ་ན་  
ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་འགྲོ་བ་གཞན་དུ་གནས་པ་དག་ལ་སྟན་གསར་པ་བགྱིད་དུ་སྩོལ་ན། ཅིར་འགྱུར་ལགས་  
ཉེས་བྱས་སོ། །བཙུན་པ། རེ་ཞིག་དགེ་སློང་གའི་ལོ་དྲུག་ཚུན་ཆད་དུ་སྟན་གསར་པ་བགྱིད་དུ་སྩལ་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར་  
ཡོད་དོ། །འདི་ལྟར་སྟན་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བ་ལ་སྤུན་མི་རུང་བ་དང། གཉི་ག་མི་རུང་བར་གྱུར་ནའོ། །མི་རུང་བ་རྔ་བལ་དང། བ་ལང་གི་སྤུ་དང། རི་དྭགས་  
ཀྱི་བལ་དང། ར་བལ་དང་འདྲེས་པ་ལས་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་དགུང་ལོ་དྲུག་ཚུན་ཆད་དུ་སྟན་གསར་པ་བགྱིད་དུ་སྩལ་པ་  
ལས། མཚན་གྱུར་ཏེ་དགེ་སློང་མར་རེད་ནས་ལག་པར་བགྱིས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་མ་དགུང་ལོ་དྲུག་ཚུན་ཆད་སྟན་གསར་པ་  
བགྱིད་དུ་སྩོལ་པ་ལས། མཚན་གྱུར་ཏེ་དགེ་སློང་དུ་རེད་ནས་ལགས་པར་བགྱིད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་གིས་  
  
  
༄༅། །དགུང་ལོ་དྲུག་ལོན་པ་ལ་ལོན་པར་འདུ་ཤེས་པས་སྟན་གསར་པ་བགྱིད་དུ་སྩལ་ན། ཅིར་འགྱུར་ལགས། ལྟུང་བ་མེད་དོ། །ལོན་པ་ལ་མ་ལོན་པར་འདུ་  
ཤེས་ན། ཅིར་འགྱུར་ལགས། ཉེས་བྱས་སོ། །མ་ལོན་པ་ལ་ལོན་པར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །མ་ལོན་པ་ལ་མ་ལོན་པར་འདུ་ཤེས་ན། ཅིར་འགྱུར་  
ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་དགུང་ལོ་དྲུག་ཚུན་ཆད་དུ་བདེ་བར་གཤེགས་པའི་ཆོས་གོས་ཀྱི་ཚད་ཀྱི་སྟན་གསར་པ་བགྱིད་དུ་  
སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། བསྙེན་པར་མ་རྫོགས་པར་དགུང་ལོ་དྲུག་ཚུན་ཆད་དུ་སྟན་གསར་པ་བགྱི་བར་སྦྱོར་བ་བགྱིས་ལ། བསྙེན་པར་མ་རྫོགས་  
པར་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །ཞེས་བདུན་ཚན་རྒྱས་པར་བརྗོད་པར་བྱའོ། །སྡོམ་ལ། ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་  
པ་དང། །སྨྱོན་པ་དང་ནི་སེམས་འཁྲུགས་དང། །ཚོར་བ་འོན་པ་གླེན་པའོ། །བཙུན་པ། རེ་ཞིག་དགེ་སློང་གིས་དགུང་ལོ་དྲུག་ཚུན་ཆད་དུ་ཕོ་ཉ་ལས་སྟན་གསར་པ་བགྱིད་དུ་སྩལ་ན། ཅིར་  
འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་དང། ལག་བརྡ་དང་གཞན་ལ་སྙད་འདོགས་པ་དང། བརྒྱུད་པ་དང། སྨྱོན་པ་དང། སེམས་འཁྲུགས་པ་དང། ཚོར་བས་ཉམ་ཐག་  
  
  
གླེན་པ་དང། འོན་པ་ལ་སྟན་གསར་པ་བགྱིད་དུ་སྩལ་ན། ཅིར་འགྱུར་ལགས། ཉེས་བྱས་སོ། །ཇི་ལྟར་དགེ་སློང་གིས་ལོ་དྲུག་ཚུན་ཆད་དུ་སྟན་གསར་པ་བྱས་ན། སྤང་བའི་ལྟུང་བྱེད་  
དུ་འགྱུར་བ་དེ་བཞིན་དུ་བསླབ་པ་བྱིན་པ་ལ་ཡང་སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་ལ་ནི། ཉེས་བྱས་སོ། །དགེ་སློང་མ་དང། དགེ་ཚུལ་དང། དགེ་ཚུལ་མ་དང། སྔར་ལྟུང་བ་བྱུང་བ་  
ལ་སོགས་པ་ལ་ནི། ཉེས་བྱས་སུ་བརྗོད་པར་བྱའོ། །སྡོམ་ལ། གཞན་ལས་གཞན་གྱི་འཕྲོ་དང་ནི། །ཁྱིམ་པ་མུ་སྟེགས་འགྲོ་བ་དང། །མི་རུང་བ་དང་མཚན་དང་ནི། །དེ་བཞིན་བཞི་ཚན་བདུན་  
ཚན་ནོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་གདིང་བ་གསར་པ་བྱེད་པས། གསར་པ་ཁ་དོག་མི་  
སྡུག་པར་བྱ་བའི་ཕྱིར་གདིང་བ་རྙིང་བ་བདེ་བར་གཤེགས་པའི་མཐོ་གང་འཁོར་བས་གླན་པར་བྱའོ། །གལ་ཏེ་དགེ་སློང་གིས་ཁ་དོག་གསར་པ་མི་སྡུག་པར་བྱ་བའི་ཕྱིར་གདིང་བ་རྙིང་པ་བདེ་བར་  
གཤེགས་པའི་མཐོ་གང་འཁོར་བས་མ་གླན་པར་གདིང་བ་གསར་པ་སྤྱོད་ན། སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་ལགས་པ། བཙུན་པ། རེ་ཞིག་དགེ་སློང་གིས་བདེ་བར་  
གཤེགས་པའི་མཐོར་སོར་གཅིག་གམ། སོར་ཕྱེད་ཀྱིས་མི་འཚལ་བར་གཞན་ཞིག་ལས་གདིང་བ་གསར་པ་བགྱིད་དུ་སྩོལ་ཅིང་སྤྱོད་ན། ཅིར་འགྱུར་ལགས། ཉེས་བྱས་སོ། །གཞན་གྱི་  
  
  
༄༅། །སླད་དུ་གདིང་བ་གསར་པ་བགྱིད་ན། ཅིར་འགྱུར་ལགས། ཉེས་བྱས་སོ། །གཞན་གྱི་འཕྲོ་ལགས་པར་བགྱིད་དེ་སྤྱོད་ན། ཅིར་འགྱུར་ལགས། ཉེས་བྱས་སོ། །  
མདུན་དུ་ཁྱིམ་པ་ལ་གདིང་བ་གསར་པ་བགྱིད་དུ་སྩོལ་ཅིང་སྤྱོད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དེ་བཞིན་དུ་དགེ་སློབ་མ་དང། དགེ་ཚུལ་དང། དགེ་ཚུལ་མ་  
དང། བསླབ་པ་སྩལ་བ་དང། དང་པོ་མི་མཐུན་པ་ཅན་དང། སྔར་ལྟུང་བ་བྱུང་བ་དང། རྐུ་ཐབས་སུ་གནས་པ་དང། ཐ་དད་དུ་གནས་པ་དང། གནས་པར་མི་བྱ་བ་ནས་ཁས་ལེན་པའི་བར་  
གདིང་བ་གསར་པ་བགྱིད་དུ་སྩོལ་ཅིང་སྤྱོད་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་འདི་ལས་ཕྱི་རོལ་པ་གཞན་མུ་སྟེགས་ཅན་དང་  
དགེ་སྦྱོང་དང། བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་ལ་གདིང་བ་གསར་པ་བགྱིད་དུ་སྩོལ་ཅིང་སྤྱོད་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །འགྲོ་བ་གཞན་དུ་  
གནས་པ་རྣམས་ལ་གདིང་བ་གསར་པ་བགྱིད་དུ་སྩོལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་བདེ་བར་གཤེགས་པའི་མཐོར་སོར་གཅིག་གམ་  
སོར་ཕྱེད་ཀྱིས་མི་འཚལ་བར་གདིང་བ་གསར་པ་བགྱིད་དུ་སྩོལ་ཅིང་སྤྱོད་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་གདིང་  
  
  
སྤུན་མི་རུང་བར་གྱུར་པ་ལ་རྒྱུ་རུང་བ་དང། གཉི་ག་མི་རུང་བར་གྱུར་ནའོ། །མི་རུང་བ་ནི། རྡ་བལ་དང། བ་ལང་གི་སྤུ་དང་རི་དྭགས་ཀྱི་  
བལ་དང། ར་བལ་དང་འདྲེས་པ་དང། མ་བཏགས་པ་སྟེ། དེ་ལྟ་བུའི་གདིང་བ་གསར་པ་བྱེད་དུ་འཇུག་ཅིང་སྤྱོད་ན། ཉེས་བྱས་སུ་འགྱུར་རོ།། །།འདུལ་བ་གཞུང་བླ་མ། བམ་  
པོ་དྲུག་པ། བཙུན་པ། རེ་ཞིག་དགེ་སློང་བདེ་བར་གཤེགས་པའི་མཐོར་སོར་གཅིག་གམ། སོར་ཕྱེད་ཀྱིས་མི་འཚལ་བར་གདིང་བ་གསར་བ་བགྱིད་དུ་སྩོལ་བ་ལས། མཚན་འགྱུར་ཏེ་དགེ་  
སློང་མར་རེད་ནས་སྤྱོད་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་མ་བདེ་བར་གཤེགས་པའི་མཐོར་སོར་གཅིག་གམ་སོར་ཕྱེད་ཀྱིས་མི་འཚལ་བར་གདིང་བ་  
གསར་པ་བགྱིད་དུ་སྩོལ་བ་ལས། མཚན་འགྱུར་ཏེ་དགེ་སློང་དུ་རེད་ནས་སྤྱོད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་གིས་བདེ་བར་  
གཤེགས་པའི་མཐོ་གང་དུ་མི་འཚལ་བ་ལ་མི་འཚལ་བར་འདུ་ཤེས་པས་གླན་ཏེ་གདིང་བ་གསར་པ་སྤྱད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །མི་འཚལ་བ་ལ་  
ལྷག་པར་འདུ་ཤེས་པ་གླན་ཏེ་སྤྱད་ན། ཅིར་འགྱུར་ལགས། ལྟུང་བ་མེད་དོ། །ལྷག་པ་ལ་མི་འཚལ་བར་འདུ་ཤེས་པས་གླན་ཏེ་སྤྱད་ན་ཅིར་འགྱུར་ལགས། ཉེས་བྱས་སོ། །ལྷག་པ་  
  
  
༄༅། །ལ་ལྷག་པར་འདུ་ཤེས་པས་གླན་ཏེ་སྤྱད་ན། ཅིར་འགྱུར་ལགས། ལྟུང་བ་མེད་དོ། །བཙུན་པ། རེ་ཞིག་བསྙེན་པར་མ་རྫོགས་པར་བདེ་བར་གཤེགས་པའི་  
མཐོར་སོར་གཅིག་གམ། སོར་ཕྱེད་ཀྱིས་མི་འཚལ་བར་གདིང་བ་གསར་པ་བགྱིད་དུ་སྩལ་བའི་སྦྱོར་བར་བགྱིས་ལ། བསྙེན་པར་མ་རྫོགས་པར་བགྱིས་ན། ཅིར་འགྱུར་ལགས་  
ཉེས་བྱས་སོ། །བསྙེན་པར་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ཀར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ་།བསྙེན་པར་མ་རྫོགས་པར་སྦྱོར་བ་བགྱིས་  
ལ༑ བསྙེན་པར་རྫོགས་ནས་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ཀར་ལགས་པར་བགྱིས་ན་  
ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ནས་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། །བསྙེན་  
པར་རྫོགས་ནས་སྦྱོར་བ་བགྱིས་ལ། བསྙེན་པར་རྫོགས་ནས་ལགས་པར་བགྱིད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བསྙེན་པར་རྫོགས་ནས་སྦྱོར་བ་བགྱིས་  
ལ། བསྙེན་པར་མ་རྫོགས་པར་ལགས་པར་བགྱིད་ན། ཅིར་འགྱུར་ལགས་ཉེས་བྱས་སོ། །སྡོམ་ལ། ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་དང། །  
  
  
།ཆོས་པ་འོན་པ་གླེན་པའོ། །བཙུན་པ། རེ་ཞིག་དགེ་སློང་གིས་བདེ་བར་གཤེགས་པའི་མཐོར་སོར་གཅིག་གམ། སོར་ཕྱེད་ཀྱིས་མི་འཚལ་  
པར་ཕོ་ཉ་ལས་གདིང་བ་གསར་པ་བགྱིད་དུ་སྩལ་ཅིང་སྤྱོད་ན་ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་དང། ལག་བརྡ་དང། །གཞན་ལ་སྙད་འདོགས་པ་དང། བརྒྱུད་པ་  
དང། སྨྱོན་པ་དང། སེམས་འཁྲུགས་པ་དང། ཚོར་བས་ཉམ་ཐག་པ་དང། གླེན་པ་དང། འོན་པ་ལ་གདིང་པ་གསར་པ་བགྱིད་དུ་སྩོལ་ཅིང་སྤྱོད་ན། ཅིར་འགྱུར་ལགས། ཉེས་བྱས་སོ།།  
ཇི་ལྟར་དགེ་སློང་གིས་གདིང་བ་གསར་པ་བྱེད་དུ་འཇུག་ཅིང་སྤྱོད་ན། སྤང་བའི་ལྟུང་བྱེད་དུ་འགྱུར་པ་ལྟར་བསླབ་པ་བྱིན་པ་ལ་ཡང་དེ་དང་འདྲའོ། །དགེ་སློང་མ་ནི། ཕྱེད་དུ་འཇུག་ཅིང་  
སྤྱོད་ན། ཉེས་བྱས་སོ། །དགེ་སློང་མ་དང། དགེ་ཚུལ་དང། དགེ་ཚུལ་མ་དང། སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་སོ། །སྡོམ་ལ། ནམ་མཁའ་རྫུ་འཕྲུལ་སྤྲུལ་པ་  
དང། དེ་བཞིན་སྔགས་རྣམས་གཞན་གསུམ་དང། །མི་རུང་གཉིས་ཆན་མཚན་དང་ནི། །བཞི་ཚན་པ་ནི་ཐ་མ་ཡིན། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་  
གྱིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་ལམ་དུ་ཞུགས་པས། ལུག་བལ་དག་རྙེད་ལ་འདོད་ན། དགེ་སློང་དེས་བླང་པར་བྱའོ། །བླངས་ནས་འཁྱེར་བ་མེད་ན། དཔག་  
  
  
༄༅། །ཚད་གསུམ་གྱི་མཐའི་བར་དུ་བདག་ཉིད་ཀྱིས་བཀུར་བར་བྱའོ། །དེ་ལས་འདས་པར་ཁྱེར་ན། སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་  
ལགས་པ། བཙུན་པ། རེ་ཞིག་དགེ་སློང་གིས་དཔག་ཚད་གསུམ་ལས་འདས་པར་ནམ་མཁའ་ལས་ལུག་བལ་འཚལ་ནི། ཅིར་འགྱུར་ལགས། རྫུ་འཕྲུལ་གྱིས་ཁྱེར་ན། ལྟུང་བ་  
མེད་དོ། །འོན་ཏེ་རྣམ་པ་གཞན་གྱིས་ཁྱེར་ན། ཉེས་བྱས་སུ་འགྱུར་རོ། །རུང་བ་བགྱིད་པ་སྤྲུལ་པས་དཔག་ཚད་གསུམ་ལས་འདས་པར་འཚལ་ན། ཅིར་འགྱུར་ལགས། ཉེས་བྱས་  
སོ༑ ༑བཙུན་པ། རེ་ཞིག་དགེ་སློང་གིས་གསང་སྔགས་སམ། སྨན་གྱིས་བདག་ཉིད་མི་གདའ་བར་བགྱིས་ཏེ་དཔག་ཚད་གསུམ་ལས་འདས་པར་ལུག་བལ་འཚལ་ན། ཅིར་འགྱུར་  
ལགས། ཉེས་བྱས་སོ། །གཞན་གྱི་སླད་དུ་དཔག་ཚད་གསུམ་ལས་འདས་པར་ལུག་བལ་འཚལ་ན། ཅིར་འགྱུར་ལགས། ཉེས་བྱས་སོ། །གཞན་ལས་དཔག་ཚད་གསུམ་ལས་  
འདས་པར་ལུག་བལ་བཀུར་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དཔག་ཚད་གསུམ་ལས་འདས་པར་ལུག་བལ་འཚལ་ཀྱང་སྤང་བའི་  
ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་ལམ་དུ་ཞུགས་པ་ཞིག་གིས་ལུག་བལ་དག་རྙེད་ནས་དེ་དག་དཔག་ཚད་གསུམ་  
  
  
དེས་ཡང་ལུག་བལ་གཞན་ཞིག་རྙེད་ནས་དེས་སྔ་མ་བོར་ཏེ་ཕྱི་མ་ཁྱེར་ནས་འགྲོ་ནའོ། །བཙུན་པ། རེ་ཞིག་དགེ་སློང་གིས་ལུག་བལ་མ་གཏོགས་  
པ་དེས་ལས་གཞན་མི་རུང་བ་རྔ་བལ་དང། བ་ལང་གི་སྤུ་དང་རི་དྭགས་ཀྱི་བལ་དང། ར་བལ་དང་འདྲེས་པ་དཔག་ཚད་གསུམ་ལས་འདས་པར་འཚལ་ན། ཅིར་འགྱུར་ལགས་  
ཉེས་བྱས་སོ། །བཙུན་པ། རེ་ཞིག་དགེ་སློང་གིས་ལུག་བལ་དཔག་ཚད་གསུམ་ལས་འདས་པར་འཚལ་བ་ལས། མཚན་འགྱུར་ཏེ་དགེ་སློང་མར་རེད་ནས་མཚམས་ལས་འདས་ན། ཅིར་  
འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་མས་ལུག་བལ་དཔག་ཚད་གསུམ་ལས་འདས་པར་འཚལ་བ་ལས། མཚན་འགྱུར་ཏེ། དགེ་སློང་དུ་རེད་ནས་མཚམས་ལས་  
འདས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་གིས་ལུག་བལ་དཔག་ཚད་གསུམ་ལས་འདས་པ་ན། རྒྱང་གྲགས་ལ་རྒྱང་གྲགས་སུ་  
འདུ་ཤེས་པས་འཚལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །རྒྱང་གྲགས་ལ་རྒྱང་གྲགས་མ་ལགས་པར་འདུ་ཤེས་ན་ཅིར་འགྱུར་ལགས། ཉེས་བྱས་སོ། །རྒྱང་  
གྲགས་མ་ལགས་པ་ལ་རྒྱང་གྲགས་སུ་འདུ་ཤེས་ན། ཅིར་འགྱུར་ལགས་ཉེས་བྱས་སོ། །རྒྱང་གྲགས་མ་ལགས་པ་ལ་རྒྱང་གྲགས་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་  
  
  
༄༅། །བྱས་སོ། །སྡོམ་ལ། ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་དང། །སྨྱོན་པ་དང་ནི་སེམས་འཁྲུགས་དང། །ཚོར་བ་འོན་པ་གླེན་  
པའོ། །བཙུན་པ། རེ་ཞིག་དགེ་སློང་གིས་ལུག་བལ་དཔག་ཚད་གསུམ་ལས་འདས་པར་ཕོ་ཉ་ལས་བཀུར་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་དང་  
ལག་བརྡ་དང། གཞན་ལ་སྙད་འདོགས་པ་དང། བརྒྱུད་པ་དང་སྨྱོན་པ་དང། སེམས་འཁྲུགས་པ་དང། ཚོར་བས་ཉམ་ཐག་པ་དང་གླེན་པ་དང། འོན་པ་ལ་དཔག་ཚད་  
གསུམ་ལས་འདས་པར་ལུག་བལ་བཀུར་ན། ཅིར་འགྱུར་ལགས། ཉེས་བྱས་སོ་།ཇི་ལྟར་དགེ་སློང་གིས་ལུག་བལ་དཔག་ཚད་གསུམ་ལས་འདས་པར་ཁྱེར་ན། སྤང་བའི་  
ལྟུང་བྱེད་དུ་འགྱུར་བ་དེ་བཞིན་དུ་བསླབ་པ་བྱིན་པ་ལ་ཡང་སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་དང། དགེ་སློང་མ་དང། དགེ་ཚུལ་དང། དགེ་ཚུལ་མ་དག་སྔར་ལྟུང་བ་བྱུང་  
པ་ལ་སོགས་པ་ལ་ནི། ཉེས་བྱས་སོ། །སྡོམ་ལ། ཕོ་ཉ་ཡི་གེ་ལག་བརྡ་དང། གཞན་ལ་སྙད་འདོགས་བརྒྱུད་པ་དང། སྨྱོན་པ་དང་ནི་སེམས་འཁྲུགས་དང། །ཚོར་བ་འོན་པ་གླེན་  
པ་འོ། །ཁྱིམ་པ་དག་ལ་སོགས་པ་སྟེ། །བསླབ་པ་བྱིན་པ་ཐ་མའོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་  
  
  
ལ་ལུག་བལ་འཁྲུར་འཇུག་གམ། འཚེད་དུ་འཇུག་གམ། རྨེད་དུ་འཇུག་ན་སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་  
པ་གང་ལགས་པ། བཙུན་པ། རེ་ཞིག་དགེ་སློང་གི་ཕོ་ཉ་ལས་དགེ་སློང་མ་ཉེ་དུ་མ་ལགས་པ་ལ་ལུག་བལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་དང། ལག་  
བརྡ་དང། གཞན་ལ་སྙད་འདོགས་པ་དང། བརྒྱུད་པས་དགེ་སློང་མ་ཉེ་དུ་མ་ལགས་པ་ལ་ལུག་བལ་འཁྲུར་སྩོལ་ན། ཅིར་འགྱུར་ལགས་ཉེས་བྱས་སོ། །བཙུན་པ། རེ་ཞིག་དགེ་སློང་  
གིས་དགེ་སློང་མ་ཉེ་དུ་མ་ལགས་པ་སྨྱོན་མ་ལ་ལུག་བལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་དགེ་སློང་མ་ཉེ་དུ་མ་ལགས་པ་སེམས་གཡེང་བ་དང། ཚོར་  
བས་ཉམ་ཐག་པ་དང། གླེན་མ་དང། འོན་མ་ལ་ལུག་བལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་ཁྱིམ་པ་མོ་ཉེ་དུ་མ་ལགས་པ་ལ་  
ལུག་བལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་དགེ་སློང་ཁས་ལེན་པ་དང། མ་ནང་དང། དགེ་སློང་མ་སུན་ཕྱུང་བ་དང། མ་འགུམས་པ་དང། ཕ་འགུམས་  
པ་དང། དགྲ་བཅོམ་པ་འགུམས་པ་དང། མུ་སྟེགས་ཅན་དང། མུ་སྟེགས་ཅན་ཞུགས་པ་དང། རྐུ་ཐབས་སུ་གནས་པ་དང། གནས་པར་མི་བྱ་བ་དང། དང་པོ་མི་མཐུན་པ་ཅན་ལ་ལུག་  
  
  
༄༅། །བལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ་།བཙུན་པ། རེ་ཞིག་དགེ་སློང་གིས་དགེ་སློང་མ་དགེ་འདུན་གྱིས་དབྱེན་བགྱིས་པ་དང། དེ་བཞིན་  
གཤེགས་པ་ལ་ངན་སེམས་ཀྱིས་ཁྲག་འབྱིན་པ་དང། ཐ་དད་དུ་གནས་པ་དང། བསླབ་པ་སྩལ་པ་ལ་ལུག་བལ་འཁྲུར་སྩོལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་  
འགྱུར་རོ། །བཙུན་པ། རེ་ཞིག་བསླབ་པ་སྩལ་པས་དགེ་སློང་མ་ཉེ་དུ་མ་ལགས་པ་ལ་ལུག་བལ་འཁྲུར་སྩོལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །སྡོམ་ལ་  
བསྒྲུབ་བྱ་ཤས་ཙམ་བཀྲུས་པ་དང། །དགེ་འདུན་གྱི་དང་མཚན་གཉིས་དང། མི་རུང་བ་དང་སྤངས་པ་དང། །དེ་བཞིན་དུ་ནི་གཉེན་ཉིད་དང། །བཞི་ཚན་དག་ཏུ་བྱས་པ་དང། །དགེ་སློང་  
མ་ནི་ཐ་མ་ཡིན། །བཙུན་པ། རེ་ཞིག་དགེ་སློང་མ་ཉེ་དུ་མ་ལགས་པ་ལ་ལུག་བལ་བསྒྲུབ་པར་བགྱི་བ་ཞིག་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །དགེ་སློང་མ་ཉེ་དུ་མ་  
ལགས་པ་ལ་ལུག་བལ་ཤས་ཙམ་བཀྲུས་པ་ཞིག་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་འདུན་གྱི་ལུག་བལ་འཁྲུར་སྩོལ་ན་  
ཅིར་འགྱུར་ལགས། གལ་ཏེ་གང་ཟག་གིར་ཡོངས་སུ་སྤྱད་པས་ཡོངས་སུ་སྤྱད་དེ་དྲི་མ་ཅན་དུ་བྱས་པ་ཞིག་ན། ཉེས་བྱས་སུ་འགྱུར་རོ་།འོན་ཏེ་གནས་མལ་གྱི་དངོས་པོ་ཞིག་འཁྲུར་  
  
  
ལྟུང་བ་མེད་དོ། །བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་མ་ལགས་པ་ལ་ལུག་བལ་འཁྲུར་སྩོལ་བ་ལས། མཚན་གྱུར་ཏེ་དགེ་སློང་མར་རེད་ན། ཅིར་འགྱུར་ལགས་  
ཉེས་བྱས་སོ། །བཙུན་པ། རེ་ཞིག་དགེ་སློང་མས་དགེ་སློང་མ་ཉེ་དུ་མ་ལགས་པ་ལ་ལུག་བལ་འཁྲུར་སྩོལ་བ་ལས། མཚན་གྱུར་ཏེ་དགེ་སློང་དུ་རེད་ན། ཅིར་འགྱུར་ལགས། ཉེས་བྱས་སོ། །  
བཙུན་པ། བཅོམ་ལྡན་འདས་ཀྱིས་དགེ་སློང་གིས་དགེ་སློང་མ་ཉེ་དུ་མ་ལགས་པ་ལ་ལུག་བལ་འཁྲུར་འཇུག་ན། སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་ལགས་པ་  
བཙུན་པ། དགེ་སློང་གིས་དགེ་སློང་མ་ཉེ་དུ་མ་ལགས་པ་ལ་ལུག་བལ་འཁྲུར་སྩོལ་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། མི་རུང་བ་དང་འདྲེས་  
པ་འཁྲུར་འཇུག་པ་སྟེ། མི་རུང་བ་རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་ཞིག་འཁྲུར་བཅུག་ན། ཉེས་བྱས་སུ་འགྱུར་རོ། །བཙུན་པ། རེ་ཞིག་དགེ་སློང་  
གིས་སྤངས་པའི་ལུག་བལ་འཁྲུར་སྩོལ་ན། ཅིར་འགྱུར་ལགས། གལ་ཏེ་མ་སྤངས་པ་ཞིག་ཡིན་ན། སྤང་བའི་ལྟུང་བྱེད་དུ་འགྱུར་རོ། །འོན་ཏེ་སྤངས་པ་ཞིག་ཡིན་ན་ནི། ཉེས་བྱས་སོ། །  
བཙུན་པ། རེ་ཞིག་དགེ་སློང་གིས་གཞན་གྱི་ལུག་བལ་ཞིག་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསྙེན་པར་མ་རྫོགས་པར་ལུག་བལ་འཁྲུར་སྩོལ་  
  
  
༄༅། །བའི་སྦྱོར་བ་བགྱིས་ལ། བསྙེན་པར་མ་རྫོགས་པར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་པར་སྦྱོར་བ་བགྱིས་ལ་  
བསྙེན་པར་རྫོགས་ཀར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ་བསྙེན་པར་རྫོགས་ནས་ལགས་པར་བགྱིས་ན། ཅིར་  
འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ་བསྙེན་པར་རྫོགས་ཀར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་  
ཀར་སྦྱོར་བ་བགྱིས་ལ་བསྙེན་པར་རྫོགས་ནས་ལགས་པར་བགྱིས་ན་ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་པར་རྫོགས་ནས་ལགས་  
པར་བགྱིས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་པར་མ་རྫོགས་པར་ལགས་པར་བགྱིས་ན། ཅིར་འགྱུར་ལགས་  
ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་སློང་མ་ཉེ་དུ་མ་ལགས་པ་ལ་ཉེ་དུ་མ་ལགས་པར་འདུ་ཤེས་པས་ལུག་བལ་འཁྲུར་སྩོལ་ན། ཅིར་འགྱུར་ལགས། སྤང་བའི་  
ལྟུང་བྱེད་དུ་འགྱུར་རོ། །ཉེ་དུ་མ་ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །ཉེ་དུ་ལ་ཉེ་དུ་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་  
  
  
།ཉེ་དུ་ལ་ཉེ་དུར་འདུ་ཤེས་ན། ཅིར་འགྱུར་ལགས་ལྟུང་བ་མེད་དོ། །བཙུན་པ། རེ་ཞིག་དགེ་སློང་གིས་དགེ་སློང་མ་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་  
ཤེས་པས་ལུག་བལ་དེ་འཁྲུར་སྩོལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་  
འགྱུར་ལགས། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་  
པར་འདུ་ཤེས་ན་ཅིར་འགྱུར་ལགས། ཉེས་བྱས་སོ། །དགེ་སློང་གིས་ཉེ་དུ་མ་ལགས་པ་དགེ་སློབ་མ་དང། དགེ་ཚུལ་དང། ཁྱིམ་པ་མོ་དང་གཞན་མུ་སྟེགས་ཅན་དང། དགེ་  
སྦྱོང་དང། བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་རྣམས་དང། འགྲོ་བ་གཞན་དུ་གནས་པ་རྣམས་ལ་འཁྲུར་སྩལ་ན། ཅིར་འགྱུར་ལགས། ཉེས་བྱས་སོ། །དགེ་སློང་མས་དགེ་  
སློང་དང། དགེ་ཚུལ་དང། འདི་ལས་ཕྱི་རོལ་པ་གཞན་མུ་སྟེགས་ཅན་དང། དགེ་སྦྱོང་དང། བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་རྣམས་དང། འགྲོ་བ་གཞན་དུ་གནས་པ་རྣམས་  
ལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ། །ཁྱིམ་པ་དང་ཁྱིམ་པ་མོ་ལ་འཁྲུར་སྩོལ་ན། ཅིར་འགྱུར་ལགས། ཉེས་བྱས་སོ་།དགེ་སློབ་མ་དང། དགེ་ཚུལ་དང། དགེ་  
  
  
༄༅། །ཚུལ་མ་དང། སྔར་ལྟུང་བ་བྱུང་བ་ལ་སོགས་པ་ལ་ཉེས་བྱས་ཏེ། དེ་བཞིན་དུ་འཚོད་པ་དང། རྨེད་པ་ལ་ཡང་བརྗོད་པར་བྱའོ། །སྡོམ་ལ། ཕོ་ཉ་ཡི་གེ་ལག་  
བརྡ་དང། །གཞན་ལ་སྙད་འདོགས་བརྒྱུད་པ་དང། །སྨྱོན་མ་དང་ནི་སེམས་འཁྲུགས་དང། །ཚོར་བ་འོན་པ་འགྲོ་བའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་  
གྱིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་རང་གི་ལག་གིས་གསེར་དང། དངུལ་ལེན་ཏམ། ལེན་དུ་འཇུག་ན། སྤང་བའི་ལྟུང་བྱེད་དུ་འགྱུར་རོ། །ཞེས་  
གསུངས་པ་གང་ལགས་པ། བཙུན་པ། རེ་ཞིག་དགེ་སློང་གིས་ཕོ་ཉ་ལས་གསེར་དང། དངུལ་ལེན་དུ་སྩལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་དང། ལག་  
བརྡ་དང། གཞན་ལ་སྙད་འདོགས་པ་དང། བརྒྱུད་པས་གསེར་དང་དངུལ་ལེན་དུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ་རེ་ཞིག་དགེ་སློང་གིས་སྨྱོན་པ་གསེར་  
དང། དངུལ་ལེན་དུ་སྩལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང། ཚོར་བས་ཉམ་ཐག་པ་དང། གླེན་པ་དང། འོན་པ་དང། འགྲོ་བ་གཞན་དུ་  
གནས་པ་གསེར་དང། དངུལ་ལེན་དུ་སྩལ་ན། ཅིར་འགྱུར་ལགས། ཉེས་བྱས་སོ། །སྡོམ་ལ། ལྐོག་དང་མཚན་དང་མ་ཤ་དང། །བཞི་ཚན་བདུན་ཚན་དབེན་པ་དང། ཁྱིམ་པ་ལ་  
  
  
།ལེན་དང་གཞན་གྱི་དགེ་སློང་མ། །བཙུན་པ། དགེ་སློང་གིས་གསེར་དངུལ་བླངས་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར་  
ཡོད་དེ། ལྐོག་གི་ཕྱོགས་ནས་ལེན་དུ་འཇུག་པའམ། ཡོ་བྱད་གཞན་དུ་འདུ་ཤེས་ནའོ། །བཙུན་པ། རེ་ཞིག་དགེ་སློང་གསེར་དང། དངུལ་ལེན་པ་ལས། མཚན་འགྱུར་ཏེ་དགེ་སློང་མར་  
རེད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མ་གསེར་དང། དངུལ་ལེན་པ་ལས། མཚན་འགྱུར་ཏེ་དགེ་སློང་དུ་རེད་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མ་གསེར་གྱི་མ་ཤའམ། དངུལ་གྱི་མ་ཤ་ལེན་ནམ། ལེན་དུ་སྩོལ་ན་ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །  
གལ་ཏེ་འཁར་བའི་མ་ཤའམ། ཟངས་ཀྱི་མ་ཤ་ལེན་ནམ། ལེན་དུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་གསེར་དང་དངུལ་ལ་གསེར་དང་དངུལ་  
དུ་འདུ་ཤེས་ཏེ་བླངས་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །གསེར་དང་དངུལ་ལ་གསེར་དང་དངུལ་མ་ལགས་པར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །གསེར་  
དང་དངུལ་མ་ལགས་པ་ལ་གསེར་དང་དངུལ་ལགས་པར་འདུ་ཤེས་ན་ཅིར་འགྱུར་ལགས། ཉེས་བྱས་སོ། །གསེར་དང་དངུལ་མ་ལགས་པ་ལ་གསེར་དང་དངུལ་མ་ལགས་པར་འདུ་ཤེས་  
  
  
༄༅། །ན༑ ཅིར་འགྱུར་ལགས། ལྟུང་བ་མེད་དོ། །བཙུན་པ། རེ་ཞིག་བསྙེན་པར་མ་རྫོགས་པར་གསེར་དང་དངུལ་ལེན་པའི་སྦྱོར་བ་བགྱིས་ལ། བསྙེན་པར་མ་རྫོགས་  
པར་བླངས་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ཀར་བླངས་ན་ཅིར་འགྱུར་ལགས། ཉེས་བྱས་སོ། །བསྙེན་པར་  
མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ནས་བླངས་ན་ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ཀར་བླངས་པ་  
ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ནས་བླངས་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་སྦྱོར་  
བ་བགྱིས་ལ། བསྙེན་པར་རྫོགས་ནས་བླངས་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་པར་མ་རྫོགས་པར་བླངས་  
ན༑ ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དབེན་པ་ལ་དབེན་པར་འདུ་ཤེས་པས། གསེར་དང་དངུལ་བླང་བར་བསྐོ་ན། ཅིར་འགྱུར་ལགས། ཉེས་  
བྱས་སོ། །དབེན་པ་ལ་མི་དབེན་པར་འདུ་ཤེས་ན། ཅིར་འགྱུར་ལགས་ཉེས་བྱས་སོ། །མི་དབེན་པ་ལ་དབེན་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་དབེན་  
  
  
ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་གསེར་དང་དངུལ་མངོན་སུམ་དུ་ཁྱིམ་པ་ལེན་དུ་སྩལ་ན། ཅིར་འགྱུར་  
ལགས། སྤང་བའི་ལྟུང་བྱེད་དུ་འགྱུར་རོ། །དེ་བཞིན་དུ་ཟ་མ་དང་མ་ནིང་དང། དགེ་སློང་མ་སུན་ཕྱུང་བ་དང། མ་འགུམས་པ་དང་ཕ་འགུམས་པ་དང། དགྲ་བཅོམ་པ་འགུམས་པའམ་  
དགེ་འདུན་གྱིས་དབྱེན་བགྱིས་པའམ། དེ་བཞིན་གཤེགས་པ་ལ་ངན་སེམས་ཀྱིས་ཁྲག་འབྱིན་པ་དང། མུ་སྟེགས་ཅན་དང། མུ་སྟེགས་ཅན་ཞུགས་པ་དང། རྐུ་ཐབས་སུ་གནས་པ་དང། ཐ་དད་  
དུ་གནས་པ་དང། གནས་པར་མི་བགྱི་བ་དང། ཁས་ལེན་པ་དང། དང་པོ་མི་མཐུན་པ་ཅན་དང། སྔར་ལྟུང་བ་བྱུང་བ་དང། བསླབ་པ་སྩལ་བ་གསེར་དང་དངུལ་མངོན་སུམ་དུ་ལེན་དུ་སྩལ་ན་  
ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་ལུས་ཀྱི་རྣམ་པར་རིག་བྱེད་ཀྱིས་གསེར་དང་དངུལ་ལེན་དུ་སྩལ་ན། ཅིར་འགྱུར་ལགས། ཉེས་བྱས་  
སོ༑ ༑བཙུན་པ། རེ་ཞིག་དབུས་པའི་དགེ་སློང་གིས་མཐའ་འཁོབ་ཀྱི་སྐད་དུ་དབུས་པ་ལ་གསེར་དང་དངུལ་ལེན་དུ་སྩལ་ལ། དབུས་པས་ཀྱང་མཐའ་འཁོབ་ཀྱི་སྐད་དེ་མ་འཚལ་ན། ཅིར་འགྱུར་  
ལགས། ཉེས་བྱས་སོ། །མཐའ་འཁོབ་པས་དབུས་པའི་སྐད་དུ་མཐའ་འཁོབ་པ་ལ་གསེར་དང་དངུལ་ལེན་དུ་སྩལ་ལ། མཐའ་འཁོབ་པས་ཀྱང་དབུས་པའི་སྐད་དེ་མ་འཚལ་ན། ཅིར་འགྱུར་ལགས་  
  
  
༄༅། །ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་དབུས་པ་ལ་གསེར་དང་དངུལ་ལེན་དུ་སྩལ་ལ། དབུས་པས་ཀྱང་མཐའ་འཁོབ་པའི་སྐད་དེ་མ་འཚལ་  
ན༑ ཅིར་འགྱུར་ལགས། ཉེས་བྱས་སོ། །དབུས་པས་དབུས་པའི་སྐད་དུ་མཐའ་འཁོབ་པ་ལ་གསེར་དང་དངུལ་ལེན་དུ་སྩལ་ལ། མཐའ་འཁོབ་པས་ཀྱང་དབུས་པའི་སྐད་དེ་མ་འཚལ་ན་  
ཅིར་འགྱུར་ལགས། ཉེས་བྱས་སོ། །བཙུན་པ། དགེ་སློང་གིས་རང་གི་ལག་གི་གསེར་དང་དངུལ་ལེན་ནམ། ལེན་དུ་སྩལ་ཀྱང་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་  
འཁོར། ཡོད་དེ། འདི་ལྟར་གསེར་དང་དངུལ་ལེན་པ་ན། རང་གིར་བྱེད་པའི་སེམས་མི་བསྐྱེད་ཅིང་མི་རུང་བའི་དངོས་པོ་ལས། རུང་བའི་དངོས་པོ་གཞན་ཞིག་རང་གིར་བྱའོ། །ཞེས་ཚིག་ཏུ་སྨྲའོ། །  
བཙུན་པ། རེ་ཞིག་དགེ་སློང་གིས་གཞན་གྱི་སླད་དུ་གསེར་དང་དངུལ་ལེན་ནམ། ལེན་དུ་སྩལ་ན། ཅིར་འགྱུར་ལགས། ལྟུང་བྱེད་དོ། །བཙུན་པ། རེ་ཞིག་དགེ་སློང་མས་གསེར་དང་དངུལ་  
ལེན་ནམ། ལེན་དུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་བསླབ་པ་སྩལ་པས་རང་གི་ལག་གིས་གསེར་དང་དངུལ་ལེན་ནམ། ལེན་དུ་སྩལ་  
ན༑ ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ་རེ་ཞིག་དགེ་སློབ་མས་རང་གིས་གསེར་དང་དངུལ་ལེན་ནམ། ལེན་དུ་སྩལ་ན། ཅིར་འགྱུར་ལགས། ཉེས་བྱས་སོ། །  
  
  
དགེ་ཚུལ་མ་ལ་ནི། ལྟུང་བ་མེད་དོ། །སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་སོ། །སྡོམ་ལ། ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་དང། །  
སྨྱོན་པ་དང་ནི་སེམས་འཁྲུགས་དང། ཚོར་བ་འོན་པ་འགྲོ་བའོ་།སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་  
གང་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བྱེད་ན་སྤང་བའི་ལྟུང་བྱེད་དོ། །ཞེས་གསུངས་པ་གང་ལགས། བཙུན་པ། རེ་ཞིག་དགེ་སློང་གིས་ཕོ་ཉ་ལས་མངོན་མཚན་ཅན་གྱི་སྤྱོད་པ་  
རྣམ་པ་སྣ་ཚོགས་བགྱིད་ན། ཅིར་འགྱུར་ལགས། ཉེས་བྱས་ཏེ། དེ་བཞིན་དུ་ཡི་གེ་དང། ལག་བརྡ་དང། གཞན་གྱི་སླད་དུ། གཞན་ལ་སྙད་འདོགས་པ་དང། བརྒྱུད་པ་ལ་ཡང་བརྗོད་པར་  
བྱའོ། །བཙུན་པ། རེ་ཞིག་དགེ་སློང་གིས་སྨྱོན་པ་དང་ལྷན་ཅིག་མངོན་མཚན་གྱི་སྤྱོད་པ་རྣམ་པ་སྣ་ཚོགས་བགྱིད་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་སེམས་འཁྲུགས་པ་དང་  
ཚོར་བས་ཉམ་ཐག་པ་དང། འོན་པ་དང། གླེན་པ་དང། འགྲོ་བ་གཞན་དུ་གནས་པ་རྣམས་དང་ལྷན་ཅིག་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བགྱིད་ན། ཅིར་འགྱུར་ལགས། ཉེས་བྱས་  
སོ༑ ༑སྡོམ་ལ། མཚན་དང་བཞི་ཚན་ཁོ་ན་དང། །བདུན་ཚན་དང་ནི་གཞན་ཕྱིར་དང། །བསླབ་དང་ཉེ་དུ་འདྲ་བ་དང། །དགེ་སློང་མ་ནི་ཐ་མ་ཡིན། །བཙུན་པ། རེ་ཞིག་དགེ་སློང་མངོན་མཚན་  
  
  
༄༅། །ཅན་གྱི་སྤྱོད་པ་རྣམ་པ་སྣ་ཚོགས་བགྱིད་པ་ལས། མཚན་གྱུར་ཏེ་དགེ་སློང་མར་རེད་ནས་རྙེད་པ་གྲུབ་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །  
བཙུན་པ། རེ་ཞིག་དགེ་སློང་མངོན་མཚན་ཅན་གྱི་སྤྱོད་པ་སྣ་ཚོགས་བགྱིད་པ་ལས། མཚན་གྱུར་ཏེ་དགེ་སློང་དུ་རེད་ནས་རྙེད་པ་གྲུབ་ན། ཅིར་འགྱུར་ལགས། སྤང་བའི་ལྟུང་  
བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་མི་ལ་མིར་འདུ་ཤེས་པས་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བགྱིད་ན་ཅིར་འགྱུར་ལགས། སྤང་བའི་ལྟུང་བྱེད་དུ་  
འགྱུར་རོ། །མི་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་མ་ལགས་པ་ལ་མིར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་མ་ལགས་  
པ་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ་།བཙུན་པ། རེ་ཞིག་བསྙེན་པར་མ་རྫོགས་པར་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་ཀྱི་སྦྱོར་པ་བགྱིས་ལ་  
བསྙེན་པར་མ་རྫོགས་པ་ལགས་པ་བགྱིས་ན། ཅིར་འགྱུར་ལགས། །ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ཀར་ལགས་པར་བགྱིད་ན། ཅིར་  
འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་པར་ལགས་པར་བགྱིད་ན། ཅིར་འགྱུར་ལགས། ཉེས་བྱས་སོ། བསྙེན་པར་རྫོགས་  
  
  
བསྙེན་པར་རྫོགས་ཀར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ནས་ལགས་  
པར་བགྱིས་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་སྦྱོར་བ་བགྱིས་ལ་བསྙེན་པར་རྫོགས་ནས་ལགས་པར་བགྱིས་ན་ཅིར་འགྱུར་ལགས། སྤང་བའི་ལྟུང་བྱེད་དུ་  
འགྱུར་རོ། །བསྙེན་པར་རྫོགས་ནས་སྦྱོར་བ་བགྱིས་ལ་བསྙེན་པར་མ་རྫོགས་པར་ལགས་པར་བགྱིས་ན། ཅིར་འགྱུར་ལགས། ཉེས་བྱས་སོ་།བཙུན་པ། རེ་ཞིག་དགེ་སློང་གིས་གཞན་གྱི་  
སླད་དུ་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བགྱིད་ན་ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསླབ་པ་སྩལ་པ་མངོན་མཚན་གྱི་སྤྱོད་པ་རྣམ་པ་སྣ་ཚོགས་  
བགྱིད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། ཉེ་དུ་དང་ལྷན་ཅིག་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བགྱིད་ན། ཅིར་འགྱུར་ལགས། ཉེས་  
བྱས་སོ། །བཙུན་པ། རེ་ཞིག་དགེ་སློང་གིས་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བགྱིས་ཀྱང་ལྟུང་བར་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། །འདྲ་བས་  
འདྲ་བ་བརྗོད་ན། ལྟུང་བ་མེད་དོ། །བཙུན་པ། རེ་ཞིག་དགེ་སློང་མ་མངོན་མཚན་ཅན་གྱི་སྤྱོད་པ་རྣམ་པ་སྣ་ཚོགས་བགྱིད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་  
  
  
༄༅། །མ་དང། དགེ་ཚུལ་དང། དགེ་ཚུལ་མ་དང། སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་སོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་  
གྱིས་ཞུས་པ། བཅོམ་ལྡན་འདས་ཀྱིས་ཡང་དགེ་སློང་གང་ཉོ་ཚོང་རྣམ་པ་སྣ་ཚོགས་བྱེད་ན། སྤང་བའི་ལྟུང་བྱེད་དུ་འགྱུར་རོ་།ཞེས་གསུངས་པ་གང་ལགས་པ་ཞེས་བྱ་བ་སྟེ། གཞུང་ལྷག་མ་ནི་  
མངོན་མཚན་ཅན་གྱི་སྤྱོད་པ་ལ་བཤད་པ་ཇི་ལྟ་བ་དེ་བཞིན་དུ་ཉོ་ཚོང་འདི་ལ་ཡང་རྒྱས་པར་བརྗོད་པར་བྱའོ། །སྡོམ་ལ། དེ་ཉིད་ཉམས་དང་ཡུལ་གཞན་དང། །མུ་སྟེགས་སོ་བཏང་མིན་  
དཀར་དང། །སྨོན་པ་མཚན་དང་ཕོ་ཉ་དང། །ཡོད་དང་འཚོ་བ་དགེ་སློང་མ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་  
ཀྱིས་དགེ་སློང་གིས་ལྷུང་བཟེད་ལྷག་པ་ཞག་བཅུའི་བར་དུ་བཅང་བར་བྱའོ། །དེ་ལས་འདས་པར་འཆང་ན། ལྟུང་བྱེད་དུ་འགྱུར་རོ། །ཞེས་གསུངས་པ། བཙུན་པ། ལྷུང་བཟེད་དེ་ཉིད་  
བཅངས་ན་ཡང་ལྟུང་བར་ཡང་འགྱུར་ལ། དེ་ཉིད་བཅངས་ན་ལྟུང་བར་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་ལྷུང་བཟེད་ཆེན་པོ་འཆང་བ་ལས། མཚན་  
གྱུར་ཏེ་དགེ་སློང་མར་རེད་ནས་བཅངས་ན། ཉེས་བྱས་སུ་འགྱུར་རོ་།བཙུན་པ། རེ་ཞིག་དགེ་སློང་གིས་སྤང་བའི་ལྷུང་བཟེད་ཉམས་ན་ལྟུང་བ་བཤགས་པར་བགྱི་ལགས་སམ། ཉེ་བར་  
  
  
བཤགས་པར་བྱའོ། །ལྟུང་བཤགས་ནས་སླར་རྙེད་ན་སྤང་བར་བྒྱིའམ། ཉེ་བར་འཁོར། མ་ཡིན་ནོ། །བཙུན་པ། བཅོམ་ལྡན་འདས་ཀྱིས་དགེ་སློང་གིས་ལྷུང་བཟེད་ལྷག་པ་ཞག་  
བཅུའི་བར་དུ་བཅང་བར་བྱའོ། །ཞེས་གསུངས་པ་གང་ལགས་པ། བཙུན་པ། དགེ་སློང་གིས་ལྷུང་བཟེད་ལྷག་པ་དགུང་བཅུའི་བར་བས་ཐལ་བར་བཅངས་ལ། འདི་ལས་ལྷུང་བར་མི་འགྱུར་བ་  
ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་གིས་ཡུལ་གཞན་ནས་དགེ་སློང་ཞིག་ལ་དགེ་སློང་གི་ལག་ཏུ་ལྷུང་བཟེད་ཅིག་བསྐུར་ན། དེས་ལྷུང་བཟེད་དེ་ཡུན་ཤིན་ཏུ་རིང་  
པོར་བཅངས་ཀྱང་ལྟུང་བ་མེད་དོ། །བཙུན་པ། རེ་ཞིག་དགེ་སློང་གིས་མུ་སྟེགས་ཅན་གྱི་སྣོད་བཅངས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་ལྷུང་  
བཟེད་སོ་མ་བཏང་བ་ལྷག་པ་བཅངས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་ལྷུང་བཟེད་སྐྱ་བོ་ཞིག་བཅངས་ན། ཅིར་འགྱུར་ལགས། ཉེས་བྱས་སོ། །  
བཙུན་པ། དགེ་སློང་གིས་ལྷུང་བཟེད་རྙེད་མ་ཐག་ཏུ་སེམས་འཁྲུགས་པར་གྱུར་ན། གང་ནས་བཟུང་སྟེ་དགུང་བཅུར་བགྲང་བར་བགྱི། གང་ནས་རང་གི་སེམས་སོར་ཆུད་པ་ནས་སོ། །བཙུན་པ། དགེ་  
སློང་གིས་ལྷུང་བཟེད་ལྷག་པ་དགུང་བཅུ་ལས་འདས་པར་བཅངས་ཀྱང་སྤང་བའི་ལྟུང་བྱེད་དུ་མི་འགྱུར་པ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་གིས་ལྷུང་བཟེད་  
  
  
༄༅། །རྙེད་ནས་ཞག་བཅུ་ལོན་པ་དང། མཚན་གྱུར་ཏེ་དགེ་སློང་མར་རེད་ནས་འཆང་ནའོ། །བཙུན་པ། དགེ་སློང་མས་ལྷུང་བཟེད་ལྷག་པ་དགུང་གཅིག་ལྷག་པར་བཅངས་  
ཀྱང་ལྟུང་བར་མི་འགྱུར་བ་ལྟ་མཆིས་སམ། ཉེ་བར་འཁོར། ཡོད་དེ་འདི་ལྟར་དགེ་སློང་མས་ལྷུང་བཟེད་རྙེད་མ་ཐག་ཏུ་མཚན་གྱུར་ཏེ་དགེ་སློང་དུ་རེད་ནས་འཆང་ནའོ། །བཙུན་པ། དགེ་  
སློང་གིས་ཡུན་ཤིན་ཏུ་རིང་མོ་ཞིག་ཏུ་ལྷུང་བཟེད་ལྷག་པར་བཅངས་ན། འདི་ལ་ལྟུང་བར་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་གིས་  
དགེ་སློང་ཞིག་ལ་ལྷུང་བཟེད་ཀྱི་ཕྱིར་དགེ་སློང་མངགས་ན། དེ་ནས་ལྷུང་བཟེད་དེ་བླངས་ཏེ་ཡུན་ཤིན་ཏུ་རིང་མོ་ཞིག་ཏུ་བཅངས་ཀྱང་ལྟུང་བ་མེད་དོ། །བཙུན་པ། དགེ་སློང་ལ་ལྷུང་  
བཟེད་གཅིག་ཅིག་བདོག་ཅིང་མཆིས་ལ། དེ་ཉིད་ཀྱང་སྤང་བར་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། བྱིན་གྱིས་མ་བརླབས་པར་བཅངས་ནའོ། །བཙུན་པ། དགེ་  
སློང་གིས་ནམ་འཚོའི་བར་དུ་ལྟུང་བཟེད་ལྟག་པ་བཅངས་ཀྱང་ལྟུང་བར་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་ཞག་བཅུ་ཚུན་ཆད་དུས་ལས་  
འདས་ནའོ། །བཙུན་པ། རེ་ཞིག་བསླབ་པ་སྩལ་པ་ལྷུང་བཟེད་ལྷག་པ་དགུང་བཅུ་ལས་འདས་པར་འཆང་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་ནི། ལྷུང་  
  
  
སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་དང། དགེ་ཚུལ་དང། དགེ་ཚུལ་མ་ལ་ནི། ལྟུང་བ་མེད་དོ། །སྔར་ལྟུང་བ་བྱུང་བ་ལ་  
སོགས་པ་ལ་ནི། ཉེས་བྱས་སོ། །སྡོམ་ལ། ཕོ་ཉ་ཡི་གེ་ལག་བརྡ་དང། །གཞན་ལ་སྙད་འདོགས་བརྒྱུད་པ་དང། །སྨྱོན་པ་དང་ནི་སེམས་འཁྲུགས་དང། །ཚོར་བ་འོན་པ་འགྲོ་བའོ། །སངས་  
རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་ལྷུང་བཟེད་ལྷན་པ་ལྔ་མེད་པ་སྤྱད་བཟོད་པ་ཡོད་བཞིན་དུ་བཟང་པོ་  
འདོད་པའི་ཕྱིར་ལྷུང་བཟེད་གསར་པ་གཞན་ཚོལ་ཞིང། ལྷུང་བཟེད་གྲུབ་ན། སྤང་བའི་ལྟུང་བྱེད་དོ། །དགེ་སློང་དེས་ལྷུང་བཟེད་དེ་དགེ་སློང་གི་འཁོར་ལ་དབུལ་བར་བྱ་ཞིང་  
དགེ་སློང་གི་འཁོར་དེའི་ལྷུང་བཟེད་ཐ་མར་གྱུར་པ་གང་ཡིན་པ་དེ། དགེ་སློང་དེ་ལས་ཕྱིས་དགེ་སློང་ཁྱོད་ཀྱིས་ལྷུང་བཟེད་འདི་བྱིན་གྱིས་བརླབ་པར་མི་བྱ། གཏང་བར་མི་བྱ། གཞན་ལ་  
སྦྱིན་པར་མི་བྱ་བར་ཆག་པའི་མཐར་ཐུག་གི་བར་དུ་ཁད་ཀྱིས་དལ་བུ་དལ་བུས་སྤྱད་པར་བྱའོ། །ཞེས་སྦྱིན་པར་བྱ་སྟེ། དེ་ལ་དེ་ནི་ཆོ་ག་ཡིན་ནོ། །ཞེས་གསུངས་པ་གང་ལགས་པ། བཙུན་  
པ༑ རེ་ཞིག་དགེ་སློང་གིས་ཕོ་ཉ་ལས་ལྷུང་བཟེད་གཉིས་པ་བཙལ་ན། ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །ཕོ་ཉ་ལས་ཇི་ལྟར་  
  
  
༄༅། །ཡི་གེ་དང། ལག་བརྡ་དང། གཞན་ལ་སྙད་འདོགས་པ་དང་བརྒྱུད་པས་ལྷུང་བཟེད་གཉིས་པ་བཙལ་ན། ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན་  
ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་གིས་སྨྱོན་པ་ལས་ལྷུང་བཟེད་གཉིས་པ་ཚོལ་ན། ཅིར་འགྱུར་ལགས་ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས་  
ཉེས་བྱས་ཁོ་ནའོ། །དེ་བཞིན་དུ་སེམས་འཁྲུགས་པ་དང། ཚོར་བས་ཉམ་ཐག་པ་དང། གླེན་པ་དང། འོན་པ་དང། འགྲོ་བ་གཞན་དུ་གནས་པ་རྣམས་ལས་ལྷུང་བཟེད་གཉིས་པ་ཚོལ་ན་  
ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །སྡོམ་ལ། མུ་སྟེགས་ཅན་དང་ཟ་མ་ཉིད་།དེ་བཞིན་ཉིད་དུ་མཚན་དང་ཡང། །ཐུན་མོང་  
དང་ནི་བཞི་ཚན་ཉིད། །ཡོ་བྱད་རྣམས་དང་དགེ་སློང་མ། །བཙུན་པ། རེ་ཞིག་དགེ་སློང་གིས་འདི་ལས་ཕྱི་རོལ་པ་གཞན་མུ་སྟེགས་ཅན་དང། དགེ་སྦྱོང་དང། བྲམ་ཟེ་དང། སྤྱོད་པ་པ་དང། ཀུན་  
ཏུ་རྒྱུ་རྣམས་ལས་ལྷུང་བཟེད་གཉིས་པ་ཚོལ་ན། ཅིར་འགྱུར་ལགས་ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་གིས་མུ་  
སྟེགས་ཅན་གྱི་སྣོད་བསླངས་ན། ཅིར་འགྱུར་ལགས། ཉེས་བྱས་སོ་།སྣོད་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ།། །།འདུལ་བ་གཞུང་བླ་མ། བམ་པོ་བདུན་པ་  
  
  
རེ་ཞིག་དགེ་སློང་གིས་ཟ་མ་ལས་ལྷུང་བཟེད་གཉིས་པ་བཙལ་ན། ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན་ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་མ་  
ནིང་དང། མ་ནིང་མོ་དང། མཚན་གཉིས་པ་ལས་ལྷུང་བཟེད་གཉིས་པ་ཚོལ་ན། ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན་ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ་  
རེ་ཞིག་དགེ་སློང་གིས་ལྷུང་བཟེད་སྤྱད་བཟོད་པ་མཆིས་བཞིན་དུ་ལྷུང་བཟེད་གཉིས་པ་བསླངས་པ་ལས། མཚན་གྱུར་ཏེ་དགེ་སློང་མར་རེད་ནས་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་  
འགྱུར་རོ། །བཙུན་པ། རེ་ཞིག་དགེ་སློང་མས་ལྷུང་བཟེད་སྤྱད་བཟོད་པ་མཆིས་བཞིན་དུ་ལྷུང་བཟེད་གཉིས་པ་བཙལ་པ་ལས། མཚན་གྱུར་ཏེ་དགེ་སློང་དུ་རེད་ནས་ཐོབ་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་ལྷུང་བཟེད་སྤྱད་བཟོད་པ་མཆིས་བཞིན་དུ་ཁྱིམ་བདག་གམ། ཁྱིམ་བདག་གི་མཆིས་བྲང་ལས་ལྷུང་བཟེད་གཉིས་པ་བཙལ་  
བ་ལས། དེ་གཉིས་ཀ་མཚན་གྱུར་ཏེ་མཚན་གྱུར་ནས་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མས་ལྷུང་བཟེད་སྤྱད་བཟོད་པ་མཆིས་བཞིན་  
དུ་ཁྱིམ་བདག་གམ། ཁྱིམ་བདག་གི་མཆིས་བྲང་ཉེ་དུ་མ་ལགས་པ་ལས་ལྷུང་བཟེད་གཉིས་པ་བཙལ་བ་ལས། དེ་གཉིས་ཀའི་མཚན་གྱུར་ཏེ་མཚན་གྱུར་ནས་ཐོབ་ན། ཅིར་འགྱུར་  
  
  
༄༅། །ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་མ་རྫོགས་པར་བསླངས་ལ་བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་  
པར་མ་རྫོགས་པར་བསླངས་ལ། བསྙེན་པར་རྫོགས་ཀར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་བསླངས་ལ་བསྙེན་པར་རྫོགས་ནས་གྲུབ་ན། ཅིར་འགྱུར་  
ལགས། ཉེས་བྱས་སོ། །བསྙེན་པར་རྫོགས་ཀར་བསླངས་ལ། བསྙེན་པར་རྫོགས་ཀར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་བསླངས་ལ། བསྙེན་པར་རྫོགས་ནས་  
གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་བསླངས་ལ། བསྙེན་པར་རྫོགས་ནས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་  
ནས་བསླངས་ལ། བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས་ཉེས་བྱས་སོ། །བཙུན་པ། རེ་ཞིག་དགེ་སློང་གཉིས་ཀྱིས་ལྷུང་བཟེད་གཅིག་བསླངས་ན། ཅིར་འགྱུར་ལགས་  
ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་གིས་མི་ལ་མིར་འདུ་ཤེས་པས་ལྷུང་བཟེད་གཉིས་པ་བསླངས་ན། ཅིར་འགྱུར་  
ལགས། ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །མི་ལ་མི་མ་ལགས་པར་འདུ་ཤེས་ན་ཅིར་འགྱུར་ལགས། ཉེས་བྱས་སོ། །ལྷུང་  
  
  
ཅིར་འགྱུར་ལགས། ཉེས་བྱས་ཁོ་ནའོ། །མི་མ་ལགས་པ་ལ་མིར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །མི་  
མ་ལགས་པ་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ་།བཙུན་པ། རེ་ཞིག་དགེ་སློང་གིས་དགེ་སློང་  
གི་ཡོ་བྱད་དག་གམ། རིན་གྱིས་ལྷུང་བཟེད་གཉིས་པ་ཚོལ་ན། ཅིར་འགྱུར་ལགས། ལྟུང་བ་མེད་དོ། །བཙུན་པ། རེ་ཞིག་བསླབ་པ་སྩལ་བས། ལྷུང་བཟེད་སྤྱད་བཟོད་པ་མཆིས་བཞིན་དུ་ལྷུང་  
བཟེད་གཉིས་པ་ཚོལ་ན། ཅིར་འགྱུར་ལགས། ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་མས་ལྷུང་བཟེད་སྤྱད་བཟོད་  
པ་མཆིས་བཞིན་དུ་ལྷུང་བཟེད་གཉིས་པ་ཚོལ་ན། ཅིར་འགྱུར་ལགས་ཉེས་བྱས་སོ། །ལྷུང་བཟེད་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་དང། དགེ་ཚུལ་  
དང། དགེ་ཚུལ་མ་རྣམས་ཀྱིས་ལྷུང་བཟེད་སྤྱད་བཟོད་པ་མཆིས་བཞིན་དུ་ལྷུང་བཟེད་གཉིས་པ་བཙལ་ན། ཅིར་འགྱུར་ལགས། ཉེས་བྱས་སོ་།ལྷུང་བཟེད་ཐོབ་ན། ཅིར་འགྱུར་ལགས། ཉེས་བྱས་ཁོ་  
ནའོ། །སྔར་ལྟུང་བ་བྱུང་བ་ལ་སོགས་པ་ལ་ཉེས་བྱས་སུ་འགྱུར་ཏེ། སྔ་མ་བཞིན་ནོ། །སྡོམ་ལ། ཕོ་ཉ་ཡི་གེ་ལག་བརྡ་དང་།གཞན་ལ་སྙད་འདོགས་བརྒྱུད་པ་དང། སྨྱོན་པ་དང་ནི་སེམས་གཡེངས་  
  
  
༄༅། །དང། །ཚོར་བ་འོན་པ་འགྲོ་བ་འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ་བཅོམ་ལྡན་འདས་ཀྱིས་ཡང་དགེ་སློང་གང་  
རང་གིས་བསླངས་པའི་དོག་པས། ཐ་ག་པ་ཉེ་དུ་མ་ཡིན་པ་ལ་ཆོས་གོས་འཐག་ཏུ་འཇུག་ན། ཆོས་གོས་གྲུབ་ན་སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་ལགས་པ་  
བཙུན་པ། རེ་ཞིག་དགེ་སློང་གིས་ཕོ་ཉ་ལས་ཐ་ག་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་ནས་ཆོས་གོས་གྲུབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་  
དང། ལག་བརྡ་དང། གཞན་ལ་སྙད་འདོགས་པ་དང། བརྒྱུད་པ་དང། གཞན་གྱི་སླད་དུ་ཐ་ག་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །  
བཙུན་པ། རེ་ཞིག་དགེ་སློང་གིས་ཐ་ག་པ་སྨྱོན་པ་ལ་ཆོས་གོས་འཐག་ཏུ་སྩལ་ནས་ཆོས་གོས་གྲུབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཐ་ག་པ་སེམས་གཡེང་པ་དང། ཚོར་  
བས་ཉམ་ཐག་པ་དང། འོན་པ་དང། གླེན་པ་དང། འགྲོ་བ་གཞན་དུ་གནས་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་ནས་ཆོས་གོས་གྲུབ་ན། ཅིར་འགྱུར་ལགས། ཉེས་བྱས་  
སོ༑ ༑སྡོམ་ལ། མ་ནིང་ཟ་མ་ཉིད་དང་ནི། །དེ་བཞིན་ཐུན་མོང་མཚན་དང་ནི། །མི་རུང་བ་དང་བདུན་ཚན་ཉིད། །བཞི་ཚན་སློབ་དང་དགེ་སློང་མ། །བཙུན་པ། རེ་ཞིག་དགེ་སློང་གིས་ཐ་ག་པ་  
  
  
ཆོས་གོས་གྲུབ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཐ་ག་པ་ཟ་མ་དང། མ་ནིང་དང། མཚན་གཉིས་པ་ཉེ་དུ་མ་ལགས་པ་  
ལ་ཆོས་གོས་འཐག་ཏུ་སྩལ་ནས་ཆོས་གོས་གྲུབ་ན། ཅིར་འགྱུར་ལགས་ཉེས་བྱས་སོ། །བཙུན་པ། རེ་ཞིག་དགེ་སློང་གིས་ཐུན་མོང་གི་ཆོས་གོས་ཤིག་ཐ་ག་པ་ཉེ་དུ་མ་ལགས་པ་ལ་འཐག་ཏུ་སྩལ་ནས་  
ཆོས་གོས་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་ཐ་ག་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་པ་ལས། མཚན་གྱུར་ཏེ་དགེ་སློང་མར་རེད་ནས་  
ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་མས་ཐ་ག་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་པ་ལས། མཚན་གྱུར་ཏེ་དགེ་སློང་  
དུ་རེད་ནས་ཐོབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། དགེ་སློང་གིས་ཐ་ག་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་ནས་ཆོས་གོས་གྲུབ་ཀྱང་སྤང་  
བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར་ཡོད་དེ། འདི་ལྟར་ཆོས་གོས་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བར་གྱུར་ལ་སྤུན་མི་རུང་བ་དང་  
གཉི་ག་མི་རུང་བར་གྱུར་པ་སྟེ། མི་རུང་བ་རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་ཐ་ག་པ་ཉེ་དུ་མ་ཡིན་པ་ལ་འཐག་ཏུ་བཅུག་ནས་ཆོས་གོས་གྲུབ་ན་  
  
  
༄༅། །ཉེས་བྱས་སུ་འགྱུར་རོ། །བཙུན་པ། རེ་ཞིག་བསྙེན་པར་མ་རྫོགས་པ་ཐ་ག་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་པའི་ཆོས་གོས་བགྱིས་ལ། བསྙེན་  
པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ཀར་གྲུབ་ན། ཅིར་འགྱུར་ལགས། ཉེས་བྱས་སོ། །བསྙེན་པར་  
མ་རྫོགས་པར་སྦྱོར་བ་བགྱིས་ལ། བསྙེན་པར་རྫོགས་ནས་གྲུབ་ན་ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ། བསྙེན་པར་རྫོགས་ཀར་གྲུབ་ན། ཅིར་འགྱུར་  
ལགས། ཉེས་བྱས་སོ། །བསྙེན་པར་རྫོགས་ཀར་སྦྱོར་བ་བགྱིས་ལ་བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་བྱས་སོ་།བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་  
པར་རྫོགས་ནས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་སྦྱོར་བ་བགྱིས་ལ། བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་  
བྱས་སོ། །བཙུན་པ། རེ་ཞིག་དགེ་སློང་གིས་ཐ་ག་པ་མི་མ་ལགས་པ་ལ་མི་མ་ལགས་པར་འདུ་ཤེས་པས་ཆོས་གོས་འཐག་ཏུ་སྩལ་ནས་ཆོས་གོས་གྲུབ་ན། ཅིར་འགྱུར་ལགས། ཉེས་  
བྱས་སོ། །མི་མ་ལགས་པ་ལ་མིར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་ལ་མིར་འདུ་ཤེས་  
  
  
ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་གིས་ཐ་ག་པ་ཉེ་དུ་མ་ལགས་པ་ལ་ཉེ་དུ་མ་ལགས་པར་འདུ་ཤེས་པས་ཆོས་གོས་འཐག་ཏུ་སྩལ་ནས་ཆོས་  
གོས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།ཉེ་དུ་མ་ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །ཉེ་དུ་ལ་ཉེ་དུ་མ་ལགས་པར་འདུ་ཤེས་ན་  
ཅིར་འགྱུར་ལགས། ཉེས་བྱས་སོ། །ཉེ་དུ་ལ་ཉེ་དུ་ལགས་པར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །བཙུན་པ། རེ་ཞིག་བསླབ་པ་སྩལ་པས་ཐ་ག་པ་ཉེ་དུ་མ་ལགས་པ་ལ་ཆོས་  
གོས་འཐག་ཏུ་སྩལ་ནས་ཆོས་གོས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མས་ཐ་ག་པ་ཉེ་དུ་མ་ལགས་པ་ལ་ཆོས་གོས་འཐག་ཏུ་སྩལ་  
ནས་ཆོས་གོས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་དང། དགེ་ཚུལ་དང། དགེ་ཚུལ་མས་ཐ་ག་པ་ཉེ་དུ་མ་ལགས་པ་ཆོས་གོས་འཐག་ཏུ་སྩལ་ན། ཅིར་  
འགྱུར་ལགས། ཉེས་བྱས་སོ། །ཆོས་གོས་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་ཏེ། སྔ་མ་བཞིན་ནོ། །སངས་རྒྱས་བཅོམ་ལྡན་  
འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ་བཅོམ་ལྡན་འདས་ཀྱིས་དགེ་སློང་གི་ཕྱིར་ཁྱིམ་བདག་གམ། ཁྱིམ་བདག་གི་ཆུང་མ་ཉེ་དུ་མ་ཡིན་པས་ཐ་ག་པ་ཉེ་དུ་མ་ཡིན་པ་  
  
  
༄༅། །ལ་ཆོས་གོས་འཐག་ཏུ་བཅུག་པ་ལས། དེ་ལ་གལ་ཏེ་དགེ་སློང་དེ་ལ་སྔར་མ་བསྟབས་པར་རྣམ་པར་རྟོག་པ་འགའ་ཞིག་རིག་ནས་ཐ་ག་པ་ཉེ་དུ་མ་ཡིན་པའི་  
གན་དུ་སོང་སྟེ་འདི་སྐད་ཅེས། ཚེ་དང་ལྡན་པ་ཐ་ག་པ་ཤེས་པར་གྱིས་ཤིག་ཆོས་གོས་འདི་ཁོ་བོའི་ཕྱིར་འཐག་གི། ཚེ་དང་ལྡན་པ་ཐ་ག་པ་ཆོས་གོས་འདི་བཟང་པོ་ཞེང་ཆེ་བ་དང། ཁྲུ་  
རིང་བ་དང། ཐར་གྱིས་ཞག་པ་དང། ཐག་རན་བཟང་བར་ལེགས་པར་གྱིས་ཤིག་ཚེ་དང་ལྡན་པ་ཐ་ག་པ། འདི་ལྟར་ཁོ་བོས་གླ་རྔན་འདི་ལྟ་སྟེ། བཟའ་བ་དང། བཅའ་བ་དང་  
བཟའ་རྒྱུ་ཅུང་ཟད་ཅིག་སྦྱིན་ནོ། །ཞེས་སྨྲས་ནས་དེ་ལ་གལ་ཏེ་དགེ་སློང་དེས་ཆོས་གོས་བསྒྲུབ་པའི་ཕྱིར་གླ་རྔན་འདི་ལྟ་སྟེ། བཟའ་བ་དང། བཅའ་བ་དང། བཟའ་རྒྱུ་ཅུང་ཟད་ཅིག་སྦྱིན་  
ཞིང་གྲུབ་ན། སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་ལགས་པ་སྟེ། གཞུང་ལྷག་མ་ནི། འཐག་ཏུ་འཇུག་པའི་སྤང་བ་ལ་ཇི་སྐད་དུ་བཤད་པ་དེ་བཞིན་དུ་ལྷག་པ་  
འཐག་ཏུ་འཇུག་པའི་སྤང་བ་འདི་ལ་ཡང་བརྗོད་པར་བྱའོ། །ཐ་དད་དུ་བྱ་བ་ཅི་ཡོད་ཅེ་ན། བཙུན་པ། རེ་ཞིག་དགེ་སློང་གིས་རྣམ་པར་རྟོག་པ་རིག་ནས་ཕོ་ཉ་ལས་བསླངས་ན། ཅིར་འགྱུར་  
ལགས། ཉེས་བྱས་སོ། །ཆོས་གོས་ཐོབ་ན། ཅིར་འགྱུར་ལགས། ཉེས་བྱས་ཁོ་ནའོ། །ཞེས་བྱ་བ་ལ་སོགས་པ་བརྗོད་པར་བྱའོ། །བཙུན་པ། རེ་ཞིག་དགེ་སློང་གིས་རྣམ་པར་རྟོག་པ་  
  
  
ན། ཅིར་འགྱུར་ལགས། ཉེས་བྱས་སོ། །ཆོས་གོས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །མི་ལ་མི་མ་ལགས་  
པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །ཆོས་གོས་གྲུབ་ན་ཅིར་འགྱུར་ལགས། ཉེས་བྱས་ཁོ་ནའོ། །མི་མ་ལགས་པ་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་  
བྱས་སོ། །གྲུབ་ན། སྔ་མ་བཞིན་ནོ། །མི་མ་ལགས་པ་ལ་མིར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །གྲུབ་ན། སྔ་མ་བཞིན་ནོ། །བཙུན་པ། རེ་ཞིག་དགེ་སློང་གིས་རྣམ་པར་རྟོག་པ་རིག་  
ནས་ཐ་ག་པ་ཉེ་དུ་མ་ལགས་པ་ལ་ཉེ་དུ་མ་ལགས་པར་འདུ་ཤེས་པས་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་གྲུབ་ན་ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །ཉེ་  
དུ་མ་ལགས་པ་ལ་ཉེ་དུར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །ཉེ་དུ་ལ་ཉེ་དུ་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །ཉེ་དུ་ལ་ཉེ་དུར་འདུ་ཤེས་ན། ཅིར་  
འགྱུར་ལགས། ལྟུང་བ་མེད་དོ། །བཙུན་པ། རེ་ཞིག་བསླབ་པ་སྩལ་པས་རྣམ་པར་རྟོག་པ་རིག་ནས་ཐ་ག་པ་ཉེ་དུ་མ་ལགས་པ་ལ་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་གྲུབ་ན། ཅིར་  
འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མས་རྣམ་པར་རྟོག་པ་རིག་ནས་ཐ་ག་པ་ཉེ་དུ་མ་ལགས་པ་ལ་སློང་ན། ཅིར་འགྱུར་ལགས། ཉེས་བྱས་སོ། །ཆོས་གོས་གྲུབ་  
  
  
༄༅། །ན༑ ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།དགེ་སློབ་མ་དང། དགེ་ཚུལ་དང། དགེ་ཚུལ་མས་རྣམ་པར་རྟོག་པ་རིག་ནས་ཐ་ག་པ་ཉེ་དུ་མ་ལགས་པ་ལ་སློང་ན། ཅིར་  
འགྱུར་ལགས། ཉེས་བྱས་སོ། །ཆོས་གོས་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་ཏེ། སྔ་མ་བཞིན་ནོ། །སྡོམ་ལ། ཕོ་ཉ་ཡི་གེ་ལག་བརྡ་  
དང། །གཞན་ལ་སྙད་འདོགས་བརྒྱུད་པ་དང། །སྨྱོན་པ་དང་ནི་སེམས་གཡེངས་དང། །ཚོར་བ་འོན་པ་འགྲོ་བའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ་  
བཅོམ་ལྡན་འདས་ཀྱིས་ཡང་དགེ་སློང་ལ་ཆོས་གོས་བྱིན་ནས་དེའི་འོག་ཏུ་ཁྲོས་འཁྲུགས་རྔམ་པར་གྱུར་ཏེ། ཡིད་མ་རངས་ནས་འཕྲོག་གམ་འཕྲོག་ཏུ་འཇུག་ཅིང། དེ་ལ་འདི་སྐད་ཅེས། དགེ་སློང་  
ཁྱོད་ལ་ཆོས་གོས་མི་སྦྱིན་གྱི། ཕྱིར་བྱིན་ཅིག་ཅེས་ཟེར་ན། དགེ་སློང་དེས་ཆོས་གོས་དེ་ལྷག་མ་ཡོད་ན། ཕྱིར་སྦྱིན་པར་བྱ་ཞིང་བཏང་ན། སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་གང་ལགས་  
པ༑ བཙུན་པ། རེ་ཞིག་དགེ་སློང་གིས་ཆོས་གོས་བྱིན་པ་ཕོ་ཉ་ལས་འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་དགེ་སློང་ལ་ཆོས་གོས་སྩལ་ནས་ཡི་གེ་དང། ལག་བརྡ་  
དང། གཞན་ལ་སྙད་འདོགས་པ་དང། བརྒྱུད་པ་དང། གཞན་གྱི་སླད་དུ་འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་སློང་སྨྱོན་པ་ལ་ཆོས་གོས་སྩལ་  
  
  
ཅིར་འགྱུར་ལགས། ཉེས་བྱས་སོ། །དེ་བཞིན་དུ་སེམས་གཡེངས་པ་དང། ཚོར་བས་ཉམ་ཐག་པ་དང། གླེན་པ་དང། འོན་པ་ལ་ཆོས་གོས་སྩལ་ནས་འཕྲོག་གམ་  
འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་འདི་ལས་ཕྱི་རོལ་པ་གཞན་མུ་སྟེགས་ཅན་དང་དགེ་སྦྱོང་དང། བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་བ་རྣམས་  
ལ་ཆོས་གོས་སྩལ་ནས་འཕྲོག་གམ་འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་འགྲོ་བ་གཞན་དུ་གནས་པ་ལ་ཆོས་གོས་སྩལ་ནས་འཕྲོག་གམ་  
འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །སྡོམ་ལ། ཁྱིམ་པ་དག་ལ་སོགས་པ་དང། །དེ་བཞིན་ཐུན་མོང་མཚན་དང་ནི། །མི་ཆོག་པ་དང་མི་རུང་ཉིད། །བཞི་ཚན་པ་ནི་ཐ་མ་ཡིན། །བཙུན་པ་  
རེ་ཞིག་དགེ་སློང་གིས་ཁྱིམ་པ་ལ་ཆོས་གོས་སྩལ་ནས་འཕྲོག་གམ་འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཁས་བླངས་པ་དགེ་སློང་ཟ་མ་དང། མ་ནིང་དང། དགེ་སློང་  
མ་སུན་ཕྱུང་བ་དང། མ་འགུམས་པ་དང། ཕ་འགུམས་པ་དང། དགྲ་བཅོམ་པ་འགུམས་པ་དང། མུ་སྟེགས་ཅན་དང། མུ་སྟེགས་ཅན་ཞུགས་པ་དང། རྐུ་ཐབས་སུ་གནས་པ་དང། དང་པོ་མི་མཐུན་  
པ་ཅན་དང། སྔར་ལྟུང་བ་བྱུང་བ་ལ་ཆོས་གོས་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ་རེ་ཞིག་དགེ་སློང་གིས་དགེ་འདུན་གྱི་དབྱེན་བགྱིས་  
  
  
༄༅། །པའི་དགེ་སློང་ལ་ཆོས་གོས་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།དེ་བཞིན་དུ་དེ་བཞིན་གཤེགས་པ་ལ་  
ངན་སེམས་ཀྱིས་ཁྲག་འབྱིན་པ་དང། ཐ་དད་དུ་གནས་པ་དང་བསླབ་པ་སྩལ་པ་ལ་ཆོས་གོས་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་  
རོ༑ ༑བཙུན་པ། རེ་ཞིག་དགེ་སློང་གིས་དགེ་སློང་མ་དང། དགེ་ཚུལ་དང། དགེ་ཚུལ་མ་ལ་ཆོས་གོས་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ་  
རེ་ཞིག་དགེ་སློང་གིས་དགེ་སློང་ལ་ཆོས་གོས་སྩལ་ནས་ཁྱིམ་པ་འཕྲོག་ཏུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་  
སུན་ཕྱུང་བ་དང། མ་འགུམས་པ་དང། ཕ་འགུམས་པ་དང། དགྲ་བཅོམ་པ་འགུམས་པ་དང། དགེ་འདུན་གྱི་དབྱེན་བགྱིས་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་  
འབྱིན་པ་དང། མུ་སྟེགས་ཅན་དང། མུ་སྟེགས་ཅན་ཞུགས་པ་དང། རྐུ་ཐབས་སུ་གནས་པ་དང། ཐ་དད་དུ་གནས་པ་དང། གནས་པར་མི་བགྱི་བ་དང། དང་པོ་མི་མཐུན་པ་ཅན་དང་  
སྔར་ལྟུང་བ་བྱུང་བ་དང། ཁས་བླངས་པ་དང། བསླབ་པ་སྩལ་པ་དང། དགེ་སློང་དང། དགེ་སློང་མ་དང། དགེ་སློབ་མ་དང། དགེ་ཚུལ་དང། དགེ་ཚུལ་མ་འཕྲོག་ཏུ་སྩལ་ན། ཅིར་  
  
  
སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གཉིས་ཀྱིས་དགེ་སློང་ལ་ཆོས་གོས་ཐུན་མོང་བ་ཞིག་སྩལ་ཏེ། དེ་ནས་སླད་ཀྱིས་གཅིག་གིས་འཕྲོག་གམ་འཕྲོག་ཏུ་  
སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་སློང་ལ་ཆོས་གོས་སྩལ་ནས་འཕྲོག་པ་ལས། མཚན་གྱུར་ཏེ་དགེ་སློང་མར་རེད་ནས་གྲུབ་ན། ཅིར་ལགས། ཉེས་བྱས་  
བཙུན་པ། རེ་ཞིག་དགེ་སློང་མས་དགེ་སློང་མ་ལ་ཆོས་གོས་སྩལ་ནས་འཕྲོག་པ་ལས། མཚན་གྱུར་ཏེ་དགེ་སློང་དུ་རེད་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་  
སློང་ལ་ཆོས་གོས་ཁྲུ་གང་བས་ཆུང་བ་ཞིག་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ་རེ་ཞིག་དགེ་སློང་གིས་དགེ་སློང་ལ་ཆོས་གོས་སྩལ་ནས་  
འཕྲོག་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་ཆོས་གོས་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། སྤུན་མི་རུང་ལ་རྒྱུ་རུང་བ་དང་  
གཉི་ག་མི་རུང་བར་གྱུར་པ་སྟེ། མི་རུང་བ་རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་དང། མ་བཏགས་པའོ། །དེ་ལྟ་བུའི་ཆོས་གོས་སྩལ་ནས་འཕྲོག་གམ་  
འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་ཆོས་གོས་སྩལ་ནས་འཕྲོག་གམ། འཕྲོག་  
  
  
༄༅། །ཏུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་ཏེ་སྩལ་ནས་འཕྲོག་གམ། འཕྲོག་ཏུ་  
སྩལ་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་ཏེ་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །  
བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་པས་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསྙེན་པར་མ་རྫོགས་  
པར་འཕྲོག་པའི་སྦྱོར་བ་བགྱིས་ལ། བསྙེན་པར་མ་རྫོགས་པར་འཕྲོག་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་འཕྲོག་པའི་སྦྱོར་བ་བགྱིས་ལ། བསྙེན་པར་རྫོགས་ཀར་  
འཕྲོག་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་འཕྲོག་པའི་སྦྱོར་བ་བགྱིས་ལ། བསྙེན་པར་རྫོགས་ཏེ་འཕྲོག་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་  
ཀར་འཕྲོག་པའི་སྦྱོར་བ་བགྱིས་ལ། བསྙེན་པར་རྫོགས་ཀར་འཕྲོག་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་འཕྲོག་པའི་སྦྱོར་བ་བགྱིས་ལ། བསྙེན་པར་རྫོགས་ནས་  
འཕྲོག་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་འཕྲོག་པའི་སྦྱོར་བ་བགྱིས་ལ། བསྙེན་པར་རྫོགས་ནས་འཕྲོག་ན་ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་  
  
  
༑བསྙེན་པར་རྫོགས་ནས་འཕྲོག་པའི་སྦྱོར་བ་བགྱིས་ལ་བསྙེན་པར་མ་རྫོགས་པར་འཕྲོག་ན། ཅིར་འགྱུར་ལགས། ཉེས་བྱས་སོ་།བཙུན་པ། རེ་ཞིག་བསླབ་པ་སྩལ་པ་ལ་དགེ་སློང་ལ་ཆོས་གོས་  
སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་དགེ་སློང་མ་ལ་ཆོས་གོས་སྩལ་ནས་འཕྲོག་གམ། འཕྲོག་ཏུ་  
སྩལ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་མས་དགེ་སློང་མ་ལ་ཆོས་གོས་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་  
རོ༑ ༑དགེ་སློང་མས་དགེ་སློང་དང། དགེ་ཚུལ་དང། དགེ་སློབ་མ་དང། དགེ་ཚུལ་མ་ལ་ཆོས་གོས་སྩལ་ནས་འཕྲོག་གམ། འཕྲོག་ཏུ་སྩལ་ན། ཅིར་འགྱུར་ལགས། ཉེས་བྱས་སོ། །དགེ་སློབ་མ་དང་  
དགེ་ཚུལ་དང། དགེ་ཚུལ་མ་དང། སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་སུ་རྒྱ་ཆེར་བརྗོད་པར་བྱའོ། །སྡོམ་ལ། སེམས་གཡེངས་པ་དང་དུས་ལས་འདས། །དེ་བཞིན་མཚན་དང་ཐུན་  
མོང་དང། །མི་རུང་བཞི་ཚན་དུས་མ་ཡིན། །དགེ་སློང་མ་ནི་ཐ་མ་ཡིན། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་  
དགེ་སློང་གིས་སྟོན་ཟླ་འབྲིང་པོ་ཉིན་ཞག་བཅུས་མ་ཚང་བ་ཚུན་ཆད་དུ་བརྟད་པ་ལས་བྱུང་བའི་ཆོས་གོས་ཤིག་རྙེད་ལ། འདོད་ན་དགེ་སློང་དེས་ཆོས་གོས་དེ་བླང་བར་བྱའོ། །བླངས་ནས་ཆོས་གོས་སྦྱིན་  
  
  
༄༅། །པའི་དུས་ཀྱི་ཚེའི་བར་དུ་བཅང་བར་བྱའོ། །དེ་ལས་འདས་པར་འཆང་ན། སྤང་པའི་ལྟུང་བྱེད་དོ། །ཞེས་གསུངས་པ་གང་ལགས་པ། བཙུན་པ། དགེ་སློང་གིས་བརྟད་པ་ལས་  
བྱུང་བའི་ཆོས་གོས་ཤིག་ཆོས་གོས་སྩལ་པའི་དུས་ཀྱི་ཚེ་ལས་འདས་པར་བཞག་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་  
གིས་ཆོས་གོས་རྙེད་མ་ཐག་ཏུ་སེམས་གཡེངས་པར་གྱུར་ནའོ། །བཙུན་པ། དགེ་སློང་གིས་ཇི་སྲིད་འཚོའི་བར་དུ་བརྟད་པ་ལས་བྱུང་བའི་ཆོས་གོས་བཅངས་ཀྱང་སྤང་བའི་ལྟུང་བྱེད་དུ་མི་འགྱུར་བ་  
ལྟ་མཆིས་ལགས་སམ། ཉེ་བར་འཁོར། ཡོད་དེ། ཆོས་གོས་སྦྱིན་པའི་དུས་ཀྱི་ནང་རོལ་དུ་དུས་བྱས་ནའོ། །བཙུན་པ། རེ་ཞིག་དགེ་སློང་བརྟད་པ་ལས་བྱུང་བའི་ཆོས་གོས་ཤིག་ཆོས་གོས་སྩལ་པའི་  
དུས་ཀྱི་བར་ལས་འདའ་བར་བགྱིད་པ་ལས། མཚན་གྱུར་ཏེ་དགེ་སློང་མར་རེད་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་མ་བརྟད་པ་ལས་བྱུང་བའི་ཆོས་གོས་ཤིག་ཆོས་གོས་  
སྩལ་བའི་དུས་ཀྱི་བར་ལས་འདའ་བར་བགྱིད་པ་ལས། མཚན་གྱུར་ཏེ་དགེ་སློང་དུ་རེད་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་བརྟད་པ་ལས་བྱུང་བའི་ཆོས་གོས་ཐུན་  
མོང་བ་ཞིག། ཆོས་གོས་སྩལ་པའི་དུས་ལས་འདས་པར་བཞག་ན། ཅིར་འགྱུར་ལགས། ཉེས་བྱས་སོ། །བཙུན་པ། དགེ་སློང་གིས་བརྟད་པ་ལས་བྱུང་བའི་ཆོས་གོས་སྩལ་པའི་དུས་ཀྱི་བར་ལས་འདས་  
  
  
མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་ཆོས་གོས་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བར་གྱུར་ལ་སྤུན་མི་རུང་བ་དང། གཉི་ག་མི་  
རུང་བར་གྱུར་ནའོ། །མི་རུང་བ་ནི། རྔ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་དང། མ་བཏགས་པ་སྟེ། དེ་ལྟ་བུའི་ཆོས་གོས་ཤིག་ཆོས་གོས་སྦྱིན་པའི་དུས་ལས་འདས་པར་བཞག་ན་  
ཉེས་བྱས་སུ་འགྱུར་རོ། །བཙུན་པ། རེ་ཞིག་དགེ་སློང་གིས་ཆོས་གོས་སྩལ་པའི་དུས་ལས་འདས་པ་ལ་འདས་པར་འདུ་ཤེས་པས་ཆོས་གོས་བཞག་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།འདས་  
པ་ལ་མ་འདས་པར་འདུ་ཤེས་པས་བཞག་ན། ཅིར་འགྱུར་ལགས། ལྟུང་བ་མེད་དོ། །མ་འདས་པ་ལ་འདས་པར་འདུ་ཤེས་པས་བཞག་ན། ཅིར་འགྱུར་ལགས། ཉེས་བྱས་སོ། །མ་འདས་པ་ལ་མ་འདས་པར་འདུ་  
ཤེས་པར་བཞག་ན། ཅིར་འགྱུར་ལགས། ལྟུང་བ་མེད་དོ། །བཙུན་པ་དགག་དབྱེ་མ་བགྱིས་པར་རྒྱལ་པོས་ཤོལ་བོར་ན། དགེ་སློང་གིས་བརྟད་པའི་ཆོས་གོས་ཇི་ལྟར་བསྒྲུབ་པར་བགྱི། ཉེ་བར་འཁོར། ཇི་ལྟར་  
གནས་པར་དམ་བཅས་པ་བཞིན་ནོ། །བརྟད་པ་ལས་བྱུང་བའི་ཆོས་གོས་དགུང་བཅུ་འདས་པ་ཞེས་བྒྱིའམ། དགུང་བཅུ་འདས་པ་ཞེས་མི་བགྱི་བཀའ་སྩལ་པ། ཞག་བཅུ་འདས་པ་ཞེས་མི་བྱའོ། །བཙུན་པ། བརྟད་  
པ་ལས་བྱུང་བའི་ཆོས་གོས་དུས་མ་ཡིན་པའི་ཆོས་གོས་སུ་བགྱིར་རུང་ལགས་སམ། ཉེ་བར་འཁོར། མི་རུང་ངོ། །བཙུན་པ། བཅོམ་ལྡན་འདས་ཀྱིས་བརྟད་པ་ལས་བྱུང་བའི་ཆོས་གོས། ཆོས་གོས་སྦྱིན་པའི་དུས་ཀྱི་བར་  
  
  
༄༅། །དུ་ཆོངས་ཤིག་ཅེས་གསུངས་པ་གང་ལགས་པ། བཙུན་པ་ཆོས་གོས་སྩལ་བའི་དུས་གང་ལགས། ཉེ་བར་འཁོར། དུས་ནི། དགག་དབྱེ་སྟེ། དགག་དབྱེ་མ་བྱས་པས་ནི། ཐམས་ཅད་དུ་དུས་མ་  
ཡིན་པ་ཁོ་ནའོ། །བཙུན་པ། རེ་ཞིག་བསླབ་པ་སྩལ་པས་བརྟད་པ་ལས་བྱུང་བའི་ཆོས་གོས་ཤིག་ཆོས་གོས་སྩལ་པའི་དུས་ཀྱི་བར་ལས་འདས་པར་བཞག་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་  
རོ༑ ༑བཙུན་པ། རེ་ཞིག་དགེ་སློང་མས་བརྟད་པ་ལས་བྱུང་བའི་ཆོས་གོས་ཤིག། ཆོས་གོས་སྩལ་པའི་དུས་ལས་འདས་པར་བཞག་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློབ་མ་དང་དགེ་  
ཚུལ་དང། དགེ་ཚུལ་མ་དང། སྔར་ལྟུང་བ་བྱུང་བ་ལ་སོགས་པ་ལ་ནི། ཉེས་བྱས་སུ་རྒྱ་ཆེར་བརྗོད་པར་བྱའོ། །སྡོམ་ལ། མི་རུང་བ་དང་བཞི་ཚན་ཉིད། །དེ་བཞིན་དུ་ནི་བར་ཆད་དང། །སྡོམ་པ་དགེ་འདུན་ནམ་  
མཁའ་དང། །དེ་བཞིན་ཚན་དང་དགེ་སློང་མ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་རབ་ཏུ་མང་པོ་གནས་མལ་དགོན་པ་  
དོགས་པ་དང་བཅས་པར་གྲགས་པ། འཇིགས་པ་དང་བཅས་པར་གྲགས་པ་འཇིགས་པ་ཐ་དད་པས་འཇིགས་སུ་རུང་བ་དང་བཅས་པར་གྲགས་པ་དག་ཏུ་དབྱར་ཕྱི་མར་གྱུར་ལ། དགེ་སློང་དགོན་པ་  
བས༑ འདོད་ན། ཆོས་གོས་གསུམ་ལས་ཆོས་གོས་གང་ཡང་རུང་བ་ཁྱིམ་གྱི་ནང་དུ་གཞག་པར་བྱའོ། །དགེ་སློང་དགོན་པ་པ་ལ་ཆོས་གོས་དེ་དང་མཚམས་ཀྱི་ཕྱི་རོལ་ཏུ་འབྲལ་དགོས་པ་དེ་ལྟ་བུའི་རྐྱེན་ཞིག་  
  
  
དགེ་སློང་དགོན་པ་པ་དེས་ཞག་དྲུག་གི་མཐའ་ཚུན་ཆད་དུ་ཆོས་གོས་དང་མཚམས་ཀྱི་ཕྱི་རོལ་ཏུ་འབྲལ་བར་བྱའོ། །དེ་ལས་འདས་པར་འབྲལ་ན། སྤང་བའི་ལྟུང་བྱེད་དུ་འགྱུར་རོ། །ཞེས་གསུངས་པ་  
གང་ལགས་པ། བཙུན་པ། དགེ་སློང་དགུང་དྲུག་ལས་འདས་པར་ཆོས་གོས་དེ་དང་མཚམས་ཀྱི་སླད་རོལ་ཏུ་འབྲལ་བར་བགྱིད་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་  
འཁོར། ཡོད་དེ། འདི་ལྟར་ཆོས་གོས་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བར་གྱུར་ལ་སྤུན་མི་རུང་བ་དང། གཉི་ག་མི་རུང་བར་གྱུར་ནའོ། །མི་རུང་བ་ནི། རྔ་བལ་དང། བ་ལང་གི་སྤུ་དང་  
རི་དྭགས་ཀྱི་བལ་དང། ར་བལ་དང་འདྲེས་པ་དང། མ་བཏགས་པ་སྟེ། དེ་ལྟ་བུའི་ཆོས་གོས་དང་ཞག་དྲུག་འདས་པར་མཚམས་ཀྱི་ཕྱི་རོལ་ཏུ་འབྲལ་བར་བྱེད་ན། ཉེས་བྱས་སུ་འགྱུར་རོ། །བཙུན་  
བ༑ རེ་ཞིག་དགུང་དྲུག་འདས་པ་ལ་འདས་པར་འདུ་ཤེས་པས་ཆོས་གོས་དང་མཚམས་ཀྱི་སླད་རོལ་ཏུ་འབྲལ་བར་བགྱིད་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །འདས་པ་ལ་  
མ་འདས་པར་འདུ་ཤེས་པས་འབྲལ་བར་བགྱིད་ན། ཅིར་འགྱུར་ལགས་ལྟུང་བ་མེད་དོ། །མ་འདས་པ་ལ་འདས་པར་འདུ་ཤེས་པས་འབྲལ་བར་བགྱིད་ན། ཅིར་འགྱུར་ལགས། ཉེས་བྱས་སོ། །  
མ་འདས་པ་ལ་མ་འདས་པར་འདུ་ཤེས་པས་འབྲལ་བར་བགྱིད་ན། ཅིར་འགྱུར་ལགས། ལྟུང་བ་མེད་དོ། །བཙུན་པ། དགེ་སློང་དགུང་དྲུག་ལས་འདས་པར་ཆོས་གོས་དེ་དང་མཚམས་ཀྱི་སླད་རོལ་ཏུ་འབྲལ་  
  
  
༄༅། །བར་བགྱིད་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་དེ་འོང་བ་ན། བར་ཆད་བརྒྱད་ལས་བར་ཆད་  
གང་ཡང་རུང་བ་ཞིག་ཉེ་བར་གནས་པར་གྱུར་ནའོ། །བཙུན་པ། དགེ་སློང་དགུང་དྲུག་ལས་འདས་པར་ཆོས་གོས་དེ་དང་མཚམས་ཀྱི་སླད་རོལ་ཏུ་འབྲལ་བར་བགྱིད་ཀྱང་སྤང་བའི་ལྟུང་བྱེད་དུ་མི་འགྱུར་  
བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་དགེ་སློང་དེས་ཆོས་གོས་དང་འབྲལ་བའི་སྡོམ་པ་ཐོབ་པར་གྱུར་ནའོ། །བཙུན་པ། རེ་ཞིག་དགེ་སློང་གིས་དགེ་འདུན་གྱི་ཆོས་གོས་  
ཤིག་བྱིན་གྱིས་བརླབས་ཏེ་བཞག་ནས་དགུང་དྲུག་ལས་འདས་པར་ཆོས་གོས་དེ་དང་མཚམས་ཀྱི་སླད་རོལ་ཏུ་འབྲལ་བར་བགྱིད་ན། བྲལ་བར་བགྱིད་ན། བྲལ་བ་ཞེས་བྒྱིའམ། མ་བྲལ་བ་ཞེས་བགྱི། ཉེ་བར་འཁོར་  
བྲལ་བ་ཞེས་བྱའོ། །ཆོས་གོས་དེ་སྤང་བར་བྒྱིའམ། ཉེ་བར་འཁོར། མ་ཡིན་ཏེ། ལྟུང་བྱེད་འབའ་ཞིག་པས་བཤགས་པར་བྱའོ་།བཙུན་པ། རེ་ཞིག་དགེ་སློང་གིས་ཁྱིམ་གྱི་ནང་དུ་ཆོས་གོས་  
བཞག་ནས་དེ་ནམ་མཁའ་ལ་མཆིས་ཏེ་དགུང་ལས་འདའ་བར་བགྱིད་ན་ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་ཁྱིམ་གྱི་ནང་དུ་ཆོས་གོས་  
བཞག་སྟེ། དེ་དགུང་དྲུག་ལས་འདས་པར་ཆོས་གོས་དེ་དང་བྲལ་བར་བགྱིད་པ་ལས། མཚན་གྱུར་ཏེ་དགེ་སློང་མར་རེད་ན། ཅིར་འགྱུར་ལགས་ཉེས་བྱས་སོ། །བཙུན་པ། རེ་ཞིག་དགེ་སློང་  
  
  
པར་ཆོས་གོས་དེ་དང་འབྲལ་བར་བགྱིད་པ་ལས། མཚན་གྱུར་ཏེ་དགེ་སློང་དུ་རེད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་  
རོ༑ ༑བཙུན་པ། རེ་ཞིག་བསླབ་པ་སྩལ་པས་དགུང་དྲུག་ལས་འདས་པར་ཆོས་གོས་དེ་དང་འབྲལ་བར་བགྱིད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློང་མ་འབྲལ་བར་བྱེད་ན་  
ཉེས་བྱས་སོ། །དགེ་སློབ་མ་དང། དགེ་ཚུལ་དང། དགེ་ཚུལ་མ་ལ་ནི། ལྟུང་བ་མེད་དོ། །སྔར་ལྟུང་བ་བྱུང་བ་ལ་སོགས་པ་ལ་ནི་ཉེས་བྱས་སོ། །སྡོམ་ལ། ཕོ་ཉ་ཡི་གེ་ལག་བརྡ་དང། གཞན་ལ་སྙད་  
འདོགས་བརྒྱུད་པ་དང། སྨྱོན་པ་དང་ནི་སེམས་གཡེངས་དང། ཚོར་བ་འོན་པ་གླེན་པ་དང། གཉིད་ལོག་ར་རོ་རབ་མྱོས་དང། སྙོམས་ཞུགས་འགྲོ་དང་ཕྱི་རོལ་པའོ། །སངས་རྒྱས་བཅོམ་ལྡན་འདས་ལ་  
ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས། དགེ་སློང་གིས་སོ་ག་རྣམས་ཀྱི་ཟླ་བ་གཅིག་ལུས་པ་ན་དབྱར་གྱི་གོས་རས་ཆེན་བཙལ་བར་བྱའོ། །དབྱར་གྱི་ཟླ་བ་  
དག་ཟླ་བ་ཕྱེད་ལུས་པར་བྱས་ཏེ་བཅང་བར་བྱའོ། །གལ་ཏེ་དགེ་སློང་གིས་སོ་ག་རྣམས་ཀྱི་ཟླ་བ་གཅིག་ལུས་པ་དེའི་སྔོན་རོལ་ཏུ་དབྱར་གྱི་གོས་རས་ཆེན་ཚོལ་བར་བྱེད་དམ། དབྱར་གྱི་ཟླ་བ་དག་ཟླ་བ་ཕྱེད་  
ལུས་པར་བྱས་པའི་འོག་ཏུ་འཆང་ན། སྤང་བའི་ལྟུང་བྱེད་དོ་།ཞེས་གསུངས་པ་གང་ལགས་པ།། །།འདུལ་བ་གཞུང་བླ་མ། བམ་པོ་བརྒྱད་པ། བཙུན་པ། རེ་ཞིག་དགེ་སློང་གིས་དབྱར་  
  
  
༄༅། །གྱི་གོས་རས་ཆེན་ཕོ་ཉ་ལས་ཤིན་ཏུ་རིངས་པར་བཙལ་ཏེ་ཆོས་གོས་ཐོབ་ན། ཅིར་འགྱུར་ལགས། ཉེས་བྱས་སོ། །ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །ཕོ་ཉ་ལས་ཇི་ལྟ་བར་ཡི་གེ་དང། ལག་བརྡ་དང། གཞན་ལ་སྙད་འདོགས་པ་དང། བརྒྱུད་པས་ཀྱང་དེ་དང་འདྲའོ། །ཇི་ཙམ་དུ་དགེ་སློང་ཅུང་ཟད་ཤིན་ཏུ་རིངས་པར་  
ཚོལ་ཞིང་ཤིན་ཏུ་ཡུན་རིང་དུ་འཆང་ན། ཐམས་ཅད་སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་སྨྱོན་པ་ལས་དབྱར་གྱི་གོས་རས་ཆེན་ཤིན་ཏུ་རིངས་པ་འཚལ་ཏེ་གོས་  
ཐོབ་ན། ཅིར་འགྱུར་ལགས། ཉེས་བྱས་སོ། །ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།སྨྱོན་པ་ལ་ཇི་ལྟ་བ་དེ་བཞིན་དུ་སེམས་གཡེངས་པ་དང། ཚོར་  
བས་ཉམ་ཐག་པ་དང། གླེན་པ་དང། འོན་པ་དང། གཉིད་ཀྱིས་ལོག་པ་དང། ཕྱག་ལས་ཁོམ་པ་དང། རབ་ཏུ་མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་དང། འདི་  
ལས་ཕྱི་རོལ་ཏུ་གྱུར་པ་གཞན་མུ་སྟེགས་ཅན་དང། དགེ་སྦྱོང་དང་བྲམ་ཟེ་དང། སྤྱོད་པ་པ་དང། ཀུན་ཏུ་རྒྱུ་ལས་ཤིན་ཏུ་རིངས་པར་བཙལ་ཏེ་གོས་ཐོབ་ན། ཅིར་འགྱུར་ལགས། ཉེས་བྱས་སོ། །  
ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །སྡོམ་ལ། མི་རུང་བ་དང་མཚན་ཉིད་དང། །དེ་བཞིན་ཐུན་མོང་ཉིད་དང་ནི། །མ་ལོངས་པ་དང་སེང་  
  
  
།བཞི་ཚན་ཇི་ལྟར་དགེ་སློང་ངོ། །བཙུན་པ། དགེ་སློང་གིས་དབྱར་གྱི་གོས་རས་ཆེན་ཤིན་ཏུ་རིངས་པར་བཙལ་ལ། ཤིན་ཏུ་ཡུན་རིང་དུ་འཆང་ཡང་སྤང་བའི་ལྟུང་བྱེད་དུ་མི་འགྱུར་བ་  
ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་གོས་དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བར་གྱུར་ལ་སྤུན་མི་རུང་བ་དང། གཉི་ག་མི་རུང་བར་གྱུར་ནའོ། །མི་རུང་བ་རྔ་  
བལ་དང། བ་ལང་གི་སྤུ་དང། རི་དྭགས་ཀྱི་བལ་དང། ར་བལ་དང་འདྲེས་པ་དང། མ་བཏགས་པ་དེ་ལྟ་བུའི་དབྱར་གྱི་གོས་རས་ཆེན་ཤིན་ཏུ་རིངས་པར་འཚལ་ཏེ། ཤིན་ཏུ་ཡུན་རིང་དུ་འཆང་ན་  
ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དབྱར་གྱི་གོས་རས་ཆེན་ཤིན་ཏུ་རིངས་པར་བཙལ་ཏེ་ཤིན་ཏུ་ཡུན་རིང་དུ་འཆང་བ་ལས། མཚན་གྱུར་ཏེ་དགེ་སློང་མར་རེད་  
ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་མས་དབྱར་གྱི་གོས་རས་ཆེན་ཤིན་ཏུ་རིངས་པར་བཙལ་ཏེ། ཤིན་ཏུ་ཡུན་རིང་དུ་འཆང་བ་ལས། མཚན་གྱུར་ཏེ་དགེ་སློང་  
དུ་རེད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བཙུན་པ། རེ་ཞིག་དགེ་སློང་གིས་དབྱར་གྱི་གོས་རས་ཆེན་ཐུན་མོང་པ་ཞིག་ཤིན་ཏུ་རིངས་པར་བཙལ་ནས། ཤིན་ཏུ་ཡུན་རིང་  
དུ་འཆང་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསྙེན་པར་མ་རྫོགས་པར་དབྱར་གྱི་གོས་རས་ཆེན་བསླངས་ལ་བསྙེན་པར་མ་རྫོགས་པར་གྲུབ་སྟེ་ཤིན་ཏུ་ཡུན་རིང་དུ་  
  
  
༄༅། །འཆང་ན། ཅིར་འགྱུར་ལགས། ཉེས་བྱས་སོ། །བསྙེན་པར་མ་རྫོགས་པར་བསླངས་ལ། བསྙེན་པར་རྫོགས་ཀར་གྲུབ་སྟེ་ཤིན་ཏུ་ཡུན་རིང་དུ་འཆང་ན། ཅིར་འགྱུར་  
ལགས། ཉེས་བྱས་སོ། །བསྙེན་པར་མ་རྫོགས་པར་བསླངས་ལ། བསྙེན་པར་རྫོགས་ནས་གྲུབ་སྟེ་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་  
བསླངས་ལ། བསྙེན་པར་རྫོགས་ཀར་གྲུབ་ནས་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་བསླངས་ལ། བསྙེན་པར་རྫོགས་ནས་གྲུབ་སྟེ་ཤིན་ཏུ་  
ཡུན་རིང་དུ་འཆང་ན། ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ནས་བསླངས་ལ། བསྙེན་པར་རྫོགས་ནས་གྲུབ་སྟེ་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། སྤང་བའི་  
ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་བསླངས་ལ། བསྙེན་པར་མ་རྫོགས་པར་གྲུབ་ནས་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དབྱར་གྱི་  
གོས་རས་ཆེན་མ་འཚལ་བ་ཞིག་ཤིན་ཏུ་རིངས་པར་བཙལ་ནས་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། ཉེས་བྱས་སོ། །བཙུན་པ་རེ་ཞིག་དབྱར་གྱི་གོས་རས་ཆེན་སེང་རས་ཤིག་  
ཤིན་ཏུ་རིངས་པར་བཙལ་ནས་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་མི་ལས་མིར་འདུ་ཤེས་པས་དབྱར་གྱི་གོས་རས་ཆེན་ཞིག་  
  
  
འཆང་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །མི་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་  
བྱས་སོ། །མི་མ་ལགས་པ་ལ་མིར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མི་མ་ལགས་པ་ལ་མི་མ་ལགས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་  
དགེ་སློང་གིས་དགག་དབྱེའི་འོག་ཟླ་བ་ཕྱེད་འདས་པ་ལ་འདས་པར་འདུ་ཤེས་པས་དབྱར་གྱི་གོས་རས་ཆེན་འཆང་ན། ཅིར་འགྱུར་ལགས་སྤང་བའི་ལྟུང་བྱེད་དུ་འགྱུར་རོ། །འདས་པ་ལ་མ་འདས་  
པར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །མ་འདས་པ་ལ་འདས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མ་འདས་པ་ལ་མ་འདས་པར་འདུ་ཤེས་ན། ཅིར་འགྱུར་  
ལགས། ལྟུང་བ་མེད་དོ། །བཙུན་པ། རེ་ཞིག་དབྱར་གནས་པར་ཁས་བླངས་པ་དང་རྒྱལ་པོས་ཤོལ་བོར་ན། དགེ་སློང་དེ་དག་གིས་ཇི་ལྟར་དགག་དབྱེ་བགྱི། ཉེ་བར་འཁོར། ཇི་ལྟར་གནས་  
པར་ཁས་བླངས་པ་བཞིན་ནོ། །དབྱར་གྱི་གོས་རས་ཆེན་ཇི་ལྟར་བཅང་བར་བགྱི། ཇི་ལྟར་དགག་དབྱེ་བྱས་པ་བཞིན་ནོ། །བཙུན་པ། རེ་ཞིག་བསླབ་པ་སྩལ་བས། དབྱར་གྱི་གོས་རས་ཆེན་ཤིན་ཏུ་  
རིངས་པར་བཙལ་ནས་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མས་དབྱར་གྱི་གོས་རས་ཆེན་ཤིན་ཏུ་རིངས་པར་བཙལ་  
  
  
༄༅། །ནས་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས། ཉེས་བྱས་སོ། །ཞག་བཅུ་ལས་འདས་པར་འཆང་ན། སྤང་བའི་ལྟུང་བྱེད་དུ་འགྱུར་རོ། །དགེ་སློབ་མ་  
དང། དགེ་ཚུལ་དང། དགེ་ཚུལ་མ་དང། སྔར་ལྟུང་བ་ལ་སོགས་པས། དབྱར་གྱི་གོས་རས་ཆེན་ཤིན་ཏུ་རིངས་པར་བཙལ་ནས་ཤིན་ཏུ་ཡུན་རིང་དུ་འཆང་ན། ཅིར་འགྱུར་ལགས་  
ཉེས་བྱས་སུ་འགྱུར་རོ། །སྡོམ་ལ། ཕོ་ཉ་ཡི་གེ་ལག་བརྡ་དང་།གཞན་ལ་སྙད་འདོགས་བརྒྱུད་པ་དང། །སྨྱོན་པ་དང་ནི་སེམས་གཡེངས་དང། །ཚོར་བ་འོན་པ་གླེན་པའོ། །སངས་རྒྱས་  
བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ་བཙུན་པ། བཅོམ་ལྡན་འདས་ཀྱིས་ཡང་དགེ་སློང་གང་དགེ་འདུན་ལ་བསྔོས་པའི་རྙེད་པ་ཤེས་བཞིན་དུ་གང་ཟག་  
བདག་ལ་སྒྱུར་དུ་འཇུག་ན། སྤང་བའི་ལྟུང་བྱེད་དུ་འགྱུར་རོ་།ཞེས་གསུངས་པ་གང་ལགས་པ། བཙུན་པ། རེ་ཞིག་དགེ་སློང་གིས་དགེ་འདུན་ལ་བསྔོས་པའི་རྙེད་པ་ཤེས་བཞིན་དུ་  
ཕོ་ཉ་ལས་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས་ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །ཕོ་ཉ་ལས་ཇི་ལྟ་བར་ཡི་གེ་དང། ལག་  
བརྡ་དང། གཞན་ལ་སྙད་འདོགས་པ་དང། བརྒྱུད་པས་ཀྱང་དེ་དང་འདྲའོ། །བཙུན་པ། རེ་ཞིག་དགེ་སློང་གིས་དགེ་འདུན་སྨྱོན་པ་ལ་བསྔོས་པའི་རྙེད་པ་གཞན་དུ་གང་ཟག་བདག་ལ་  
  
  
ཅིར་འགྱུར་ལགས། ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །སྨྱོན་པ་ལ་ཇི་ལྟ་བ་དེ་བཞིན་དུ་སེམས་གཡེངས་པ་དང། ཚོར་བས་ཉམ་ཐག་  
པ་དང། གླེན་པ་དང། འོན་པ་ལ་ཅིར་འགྱུར་ལགས། ཉེས་བྱས་སོ་།སྡོམ་ལ། མི་ཆོག་པ་དང་མི་རུང་དང། །ཕམ་བཞི་ཚན་མཚན་དང་ནི། །ཁྱིམ་པ་དག་ལ་སོགས་པ་དང། །འགྲོ་དང་སློབ་  
པ་དགེ་སློང་མ། །བཙུན་པ། རེ་ཞིག་དགེ་སློང་གིས་དགེ་འདུན་ལ་བསྔོས་པའི་ཆོས་གོས་ཁྲུ་གང་དུ་མི་ཚང་བ་ཞིག་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས། ཉེས་བྱས་  
སོ༑ ༑ཆོས་གོས་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །འོན་ཏེ་ཀུན་ནས་ཁྲུ་གང་པའམ། ལྷག་མ་ཞིག་ཡིན་ན། སྤང་བའི་ལྟུང་བྱེད་དུ་འགྱུར་རོ། །བཙུན་པ། དགེ་སློང་གིས་དགེ་  
འདུན་ལ་བསྔོས་པའི་རྙེད་པ་འཚལ་བཞིན་དུ་གང་ཟག་བདག་ལ་སྒྱུར་དུ་སྩལ་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། འདི་ལྟར་ཆོས་གོས་  
དེའི་སྤུན་རུང་བར་གྱུར་ལ་རྒྱུ་མི་རུང་བ་དང། རྒྱུ་རུང་བར་གྱུར་ལ་སྤུན་མི་རུང་བ་དང། གཉི་ག་མི་རུང་བར་གྱུར་ནའོ། །མི་རུང་བ་རྡ་བལ་དང། བ་ལང་གི་སྤུ་དང། རི་དྭགས་ཀྱི་བལ་དང་ར་བལ་དང་  
འདྲེས་པ་དེ་ལྟ་བུའི་ཆོས་གོས་ཤིག་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས། ཉེས་བྱས་སོ། །ཆོས་གོས་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། བཅོམ་ལྡན་  
  
  
༄༅། །འདས་ཀྱིས་ཡང་དགེ་སློང་གང་དགེ་འདུན་ལ་བསྔོས་པའི་རྙེད་པ་ཤེས་བཞིན་དུ་གང་ཟག་དག་ལ་སྒྱུར་དུ་འཇུག་ན། སྤང་བའི་ལྟུང་བྱེད་དོ། །ཞེས་གསུངས་པ་གང་  
ལགས་པ། བཙུན་པ། དགེ་སློང་གིས་ཕ་དང། མ་དག་ལས་ཆོས་གོས་བསླངས་ན། སྤང་བའི་ལྟུང་བྱེད་དུ་འགྱུར་བ་ལྟ་མཆིས་ལགས་སམ་ཉེ་བར་འཁོར། ཡོད་དེ། འདི་ལྟར་ཕ་དང་  
མ་དག་གིས་ཆོས་གོས་དགེ་འདུན་ལ་བསྔོས་པར་གྱུར་ལ། དེ་དགེ་སློང་གིས་ཤེས་བཞིན་དུ་གང་ཟག་བདག་ལ་སྒྱུར་དུ་བཅུག་སྟེ་ཆོས་གོས་གྲུབ་ན། སྤང་བའི་ལྟུང་བྱེད་དུ་འགྱུར་རོ། །  
བཙུན་པ། རེ་ཞིག་བསྙེན་པར་མ་རྫོགས་པར་དགེ་འདུན་གྱི་རྙེད་པ་བསླངས་ལ། བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས་ཉེས་བྱས་སོ། །བསྙེན་པར་མ་རྫོགས་པར་བསླངས་  
ལ༑ བསྙེན་པར་རྫོགས་ཀར་གྲུབ་ན། ཅིར་འགྱུར་ལགས། ཉེས་བྱས་སོ་།བསྙེན་པར་མ་རྫོགས་པར་བསླངས་ལ། བསྙེན་པར་རྫོགས་ནས་གྲུབ་ན། ཅིར་འགྱུར་ལགས། ཉེས་བྱས་སོ། །  
བསྙེན་པར་རྫོགས་ཀར་བསླངས་ལ། བསྙེན་པར་རྫོགས་ཀར་གྲུབ་ན་ཅིར་འགྱུར་ལགས། ཉེས་བྱས་སོ། །བསྙེན་པར་རྫོགས་ཀར་བསླངས་ལ་བསྙེན་པར་རྫོགས་ནས་གྲུབ་ན། ཅིར་འགྱུར་  
ལགས། ཉེས་བྱས་སོ། །བསྙེན་པར་རྫོགས་ནས་བསླངས་ལ། བསྙེན་པར་རྫོགས་ནས་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བསྙེན་པར་རྫོགས་ནས་བསླངས་  
  
  
བསྙེན་པར་མ་རྫོགས་པར་གྲུབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དགེ་འདུན་ལ་བསྔོས་པའི་རྙེད་པ་ལ་བསྔོས་པར་འདུ་ཤེས་པས་གང་ཟག་བདག་  
ལ་སྒྱུར་དུ་སྩལ་ན། ཅིར་འགྱུར་ལགས། ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།བསྔོས་པ་ལམ་བསྔོས་པར་འདུ་ཤེས་ན། ཅིར་འགྱུར་ལགས་  
ལྟུང་བ་མེད་དོ། །མ་བསྔོས་པ་ལ་བསྔོས་པར་འདུ་ཤེས་ན། ཅིར་འགྱུར་ལགས། ཉེས་བྱས་སོ། །མ་བསྔོས་པ་ལ་མ་བསྔོས་པར་འདུ་ཤེས་ན། ཅིར་འགྱུར་ལགས། ལྟུང་བ་མེད་དོ། །བཙུན་  
པ༑ རེ་ཞིག་དགེ་སློང་གིས་དགེ་འདུན་ལ་བསྔོས་པའི་རྙེད་པ་ཤེས་བཞིན་དུ་གང་ཟག་བདག་ལ་སྒྱུར་དུ་སྩོལ་པ་ལས། མཚན་གྱུར་ཏེ་དགེ་སློང་མར་རེད་ནས་ཐོབ་ན། ཅིར་འགྱུར་ལགས་  
ཉེས་བྱས་སོ། །བཙུན་པ། རེ་ཞིག་དགེ་སློང་མས་དགེ་འདུན་ལ་བསྔོས་པའི་རྙེད་པ་ཤེས་བཞིན་དུ་གང་ཟག་བདག་ལ་སྒྱུར་དུ་སྩོལ་པ་ལས། མཚན་གྱུར་ཏེ་དགེ་སློང་དུ་རེད་ནས་ཐོབ་ན། ཅིར་  
འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་ཁྱིམ་པ་ལ་བསྔོས་པའི་རྙེད་པ་གང་ཟག་བདག་ལ་སྒྱུར་དུ་སྩོལ་ན་ཅིར་འགྱུར་ལགས། ཉེས་བྱས་སོ། །རྙེད་པ་གྲུབ་ན་  
ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་ཟ་མ་དང། མ་ནིང་དང། དགེ་སློང་མ་སུན་ཕྱུང་བ་དང། མ་འགུམས་པ་དང། ཕ་འགུམས་པ་དང། དགྲ་བཅོམ་པ་འགུམས་པ་དང་  
  
  
༄༅། །དགེ་འདུན་གྱི་དབྱེན་བགྱིས་པ་དང། དེ་བཞིན་གཤེགས་པ་ལ་ངན་སེམས་ཀྱིས་ཁྲག་འབྱིན་པ་དང། མུ་སྟེགས་ཅན་དང། མུ་སྟེགས་ཅན་ཞུགས་པ་དང་  
རྐུ་ཐབས་སུ་གནས་པ་དང། ཐ་དད་དུ་གནས་པ་དང། གནས་པར་མི་བགྱི་བ་དང། ཁས་བླངས་པ་དང། སྔར་ལྟུང་བ་བྱུང་བ་དང་དང་པོ་མི་མཐུན་པ་ཅན་དང། བསླབ་པ་སྩལ་པ་ལ་  
བསྔོས་པའི་རྙེད་པ་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས། ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་ཞིག་དགེ་སློང་  
གིས་འགྲོ་བ་གཞན་དུ་གནས་པ་རྣམས་ལ་བསྔོས་པའི་རྙེད་པ་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས། ཉེས་བྱས་སོ་།རྙེད་པ་གྲུབ་ན། ཅིར་འགྱུར་ལགས། ཉེས་བྱས་  
ཁོ་ནའོ། །བཙུན་པ། རེ་ཞིག་བསླབ་པ་སྩལ་པས་དགེ་འདུན་ལ་བསྔོས་པའི་རྙེད་པ་འཚལ་བཞིན་དུ་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས། ཉེས་བྱས་སོ། །རྙེད་པ་གྲུབ་ན་  
ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མས་དགེ་འདུན་མ་ལ་བསྔོས་པའི་རྙེད་པ་འཚལ་བཞིན་དུ་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་  
ལགས། ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་གིས་དགེ་སློང་གཉིས་སམ། མང་པོ་ལ་བསྔོས་པའི་རྙེད་པ་གང་  
  
  
ཅིར་འགྱུར་ལགས། ཉེས་བྱས་སོ་།རྙེད་པ་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ་རེ་ཞིག་དགེ་སློང་གིས་དགེ་སློང་མའི་དགེ་འདུན་ནམ་  
གཉི་གའི་དགེ་འདུན་ལ་བསྔོས་པའི་རྙེད་པ་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས། ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །བཙུན་པ། རེ་  
ཞིག་དགེ་སློང་གིས་དགེ་སློང་མ་ལ་བསྔོས་པའི་རྙེད་པའམ། དགེ་སློབ་མ་དང། དགེ་ཚུལ་དང། དགེ་ཚུལ་མ་ལ་བསྔོས་པའི་རྙེད་པ་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས་  
ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་དགེ་སློང་མས་དགེ་སློང་དང། དགེ་སློང་མ་དང། དགེ་སློབ་མ་དང། དགེ་ཚུལ་དང། དགེ་ཚུལ་མ་ལ་  
བསྔོས་པའི་རྙེད་པ་གང་ཟག་བདག་ལ་སྒྱུར་དུ་སྩོལ་ན། ཅིར་འགྱུར་ལགས། ཉེས་བྱས་སོ། །རྙེད་པ་གྲུབ་ན། ཅིར་འགྱུར་ལགས། ཉེས་བྱས་ཁོ་ནའོ། །དེ་བཞིན་དུ་དགེ་སློབ་མ་དང། དགེ་ཚུལ་  
དང། དགེ་ཚུལ་མ་དང། སྔར་ལྟུང་བ་བྱུང་བ་ལ་སོགས་པ་ལ་ནི་ཉེས་བྱས་སུ་རྒྱ་ཆེར་བརྗོད་པར་བྱའོ། །སྡོམ་ལ། མི་རུང་བ་དང། བཞི་ཚན་དང། ཉམས་དང་དེ་བཞིན་ཇི་སྲིད་འཚོ། །མཚན་  
དང་དེ་ཉིད་སྨྱོན་པ་དང། །བྱིན་གྱིས་མ་བརླབས་བྱིན་གྱིས་བརླབས། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས་དགེ་སློང་  
  
  
༄༅། །ན་བ་རྣམས་ལ་ཕན་པ་སོ་སོར་བསྟེན་པར་བྱ་བའི་སྨན་གང་དག་བཀའ་སྩལ་པ། འདི་ལྟ་སྟེ། ཞུན་མར་དང། འབྲུ་མར་དང། སྦྲང་རྩི་དང། བུ་རམ་གྱི་དབུ་བ་དེ་དག་  
ལས། དགེ་སློང་ན་བས་འདོད་ན། རང་གིས་ཞག་བདུན་པར་བྱིན་གྱིས་བརླབས་ཏེ་གསོག་འཇོག་གི་ཡོངས་སུ་ལོངས་སྤྱད་པས་ཡོངས་སུ་ལོངས་སྤྱད་པར་བྱའོ། །དེ་ལས་འདས་པར་  
ཡོངས་སུ་ལོངས་སྤྱོད་པར་བྱེད་ན། སྤང་བའི་ལྟུང་བྱེད་དོ། །ཞེས་གསུངས་པ་གང་ལགས་པ། བཙུན་པ། སྨན་དགུང་བདུན་ལས་འདས་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་  
ལགས་སམ། ཉེ་བར་འཁོར། ཡོད་དེ། སྨན་མི་རུང་བ་དང་འདྲེས་པ་གང་དགེ་སློང་རྣམས་ཀྱིས་སྤྱད་དུ་མི་རུང་བར་གྱུར་པའོ། །བཙུན་པ། རེ་ཞིག་དགེ་སློང་གིས་སྨན་དེ་རྙེད་ནས་དགུང་  
བདུན་ལ་དགུང་བདུན་ལགས་པར་འདུ་ཤེས་པས། སྐྱ་རེངས་འཆར་བར་བགྱིད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ་།དགུང་བདུན་ལ་དགུང་བདུན་མ་ལགས་  
པར་འདུ་ཤེས་ན། ཅིར་འགྱུར་ལགས། ལྟུང་བ་མེད་དེ། །དགུང་བདུན་མ་ལགས་པ་ལ་དགུང་བདུན་དུ་འདུ་ཤེས་ན། ཅིར་འགྱུར་ལགས། ཉེས་བྱས་སོ། །དགུང་བདུན་མ་ལགས་  
པ་ལ་དགུང་བདུན་མ་ལགས་པར་འདུ་ཤེས་པས་སྐྱ་རེངས་འཆར་བར་བགྱིད་ན། ཅིར་འགྱུར་ལགས། ལྟུང་བ་མེད་དོ། །བཙུན་པ། རེ་ཞིག་དགེ་སློང་གིས་སྨན་སྤང་བ་ཞིག་ཉམས་  
  
  
ལྟུང་བ་བཤགས་པར་བགྱི་ལགས་སམ། ཉེ་བར་འཁོར། བཤགས་པར་བྱའོ། །ལྟུང་བ་བཤགས་ནས་སླར་རྙེད་ན་སྤང་བར་བགྱི་ལགས་སམ། ཉེ་བར་འཁོར། མ་ཡིན་ནོ། །  
བཙུན་པ། དགེ་སློང་གིས་དགུང་བདུན་པའི་སྨན་ཇི་སྲིད་འཚོའི་བར་དུ་བཅངས་ཀྱང་སྤང་བའི་ལྟུང་བྱེད་དུ་མི་འགྱུར་བ་ལྟ་མཆིས་ལགས་སམ། ཉེ་བར་འཁོར། ཡོད་དེ། ཞག་བདུན་ཚུན་ཆད་  
དུ་དུས་བྱས་ནའོ། །བཙུན་པ། རེ་ཞིག་དགེ་སློང་གིས་དགུང་བདུན་པའི་སྨན་ཞིག་རྙེད་ནས་དགུང་བདུན་པ་ལས་འདའ་བར་བགྱིད་པ་ལས་མཚན་འགྱུར་ཏེ་དགེ་སློང་མར་རེད་ན། ཅིར་འགྱུར་ལགས་  
སྤང་བའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མས་དགུང་བདུན་པའི་སྨན་ཞིག་རྙེད་ནས་དགུང་བདུན་ལས་འདའ་བར་བགྱིད་པ་ལས། མཚན་འགྱུར་ཏེ་དགེ་སློང་དུ་རེད་ན། ཅིར་འགྱུར་  
ལགས། སྤང་བའི་ལྟུང་བྱེད་དུ་འགྱུར་རོ། །བཙུན་པ། སྨན་དེ་ཉིད་སྤང་བ་ཡང་ལགས་ལ། དེ་ཉིད་གསོག་འཇོག་བགྱིས་པ་ཡང་ལགས་པ་ལྟ་མཆིས་ལགས་སམ། ཉེ་བར་འཁོར། ཡོད་དེ་  
འདི་ལྟར་དགེ་སློང་གིས་ཞག་བདུན་འདས་པའི་སྨན་བྱིན་ལེན་བྱས་ནས་དུས་ལས་འདའ་བར་བྱེད་ནའོ། །བཙུན་པ། རེ་ཞིག་དགེ་སློང་གིས་དགུང་བདུན་པའི་སྨན་ཞིག་རྙེད་ནས་སེམས་གཡེངས་  
པར་གྱུར་ན། གང་ནས་བཟུང་སྟེ་དགུང་བདུན་བགྲང་བར་བགྱི་ལགས་གང་གི་ཚེ་རང་གི་སེམས་སོར་ཆུད་པ་ནས་སོ། །བཙུན་པ། དུས་སུ་རུང་བ་དང། ཐུན་ཚོད་དུ་རུང་བ་དང། དགུང་བདུན་པ་  
  
  
༄༅། །དང། ཇི་སྲིད་འཚོའི་བར་དུ་བཅང་བའི་སྨན་གང་དག་ལགས་པ་དེ་དག་བྱིན་ལེན་བགྱིས་ལ། བྱིན་གྱིས་མ་བརླབས་པར་བདག་གིར་བགྱིད་ཅིང། གསོག་འཇོག་གི་  
ཡོངས་སུ་ལོངས་སྤྱོད་པས་ཡོངས་སུ་ལོངས་སྤྱད་པར་རུང་ལགས་སམ་ཉེ་བར་འཁོར། མི་རུང་ངོ། །བཙུན་པ། དུས་སུ་རུང་བ་དང། ཐུན་ཚོད་དུ་རུང་བ་དང། དགུང་བདུན་པ་དང། ཇི་སྲིད་འཚོའི་  
བར་དུ་བཅང་བའི་སྨན་གང་ལགས་པ་དེ་དག་བྱིན་གྱིས་བརླབས་ན་གསོག་འཇོག་གི་ཡོངས་སུ་ལོངས་སྤྱོད་པས། ཡོངས་སུ་ལོངས་སྤྱད་དུ་རུང་ལགས་སམ། ཉེ་བར་འཁོར། རུང་ངོ། །  
བཙུན་པ། རེ་ཞིག་དགེ་སློང་གིས་སྤང་བའི་སྨན་ཞིག་བྱིན་གྱིས་རློབ་ན། ཅིར་འགྱུར་ལགས། ཉེས་བྱས་སོ། །བཙུན་པ། དུས་སུ་རུང་བ་དང། ཐུན་ཚོད་དུ་རུང་བ་དང། དགུང་བདུན་པ་དང་  
ཇི་སྲིད་འཚོའི་བར་དུ་བཅང་བའི་སྨན་གང་དག་ལགས་པ་དེ་དག་བྱིན་ལེན་བགྱིས་ཏེ། བྱིན་གྱིས་བརླབས་ལ་བྱིན་གྱིས་བརླབས་པ་ལས་འདས་པར་གསོག་འཇོག་གིས་ཡོངས་སུ་ལོངས་  
སྤྱོད་དུ་རུང་ལགས་སམ། ཉེ་བར་འཁོར། མི་རུང་སྟེ། དུས་སུ་རུང་བ་ཡང་དུས་སུ་ཡོངས་སུ་ལོངས་སྤྱད་པར་བྱའི། དུས་ལས་འདས་ནས་ཡོངས་སུ་སྤྱད་པར་མི་བྱའོ། །ཐུན་ཚོད་དུ་རུང་  
བ་ཡང་ཐུན་ཚོད་དུ་ཡོངས་སུ་སྤྱད་པར་བྱའི། ཐུན་ཚོད་ལས་འདས་ནས་ཡོངས་སུ་སྤྱད་པར་མི་བྱའོ། །ཞག་བདུན་པ་ཡང་ཞག་བདུན་པར་ཡོངས་སུ་སྤྱད་པར་བྱའོ། ཞག་བདུན་ལས་འདས་  
  
  
།ཇི་སྲིད་འཚོའི་བར་དུ་བཅང་བ་ནི། ཇི་སྲིད་འཚོའི་བར་དུ་ཡོངས་སུ་སྤྱད་པར་བྱའོ། །གལ་ཏེ་ཡོངས་སུ་སྤྱད་ན། ཅིར་འགྱུར་ལགས། གསོག་འཇོག་བྱས་པ་  
ཡོངས་སུ་སྤྱད་པས་ལྟུང་བྱེད་དུ་འགྱུར་རོ། །བཙུན་པ། གལ་ཏེ་བྱིན་གྱིས་རློབ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་བསླབ་པ་སྩལ་པས། དགུང་བདུན་པའི་སྨན་  
དགུང་བདུན་ལས་འདས་པར་ཡོངས་སུ་སྤྱད་ན། ཅིར་འགྱུར་ལགས། སྤང་པའི་ལྟུང་བྱེད་དུ་འགྱུར་རོ། །བཙུན་པ། རེ་ཞིག་དགེ་སློང་མས་དགུང་བདུན་པའི་སྨན་དགུང་བདུན་ལས་འདས་  
ནས་ཡོངས་སུ་སྤྱོད་ན། ཅིར་འགྱུར་ལགས། སྤང་བའི་ལྟུང་བྱེད་དུ་འགྱུར་རོ། །དགེ་སློབ་མ་ལ་ནི། ཉེས་བྱས་སོ། །དགེ་ཚུལ་དང། དགེ་ཚུལ་མ་ལ་ནི། ལྟུང་བ་མེད་དོ། །སྔར་ལྟུང་བ་  
བྱུང་བ་ལ་སོགས་པ་ལ་ནི། ཉེས་བྱས་སུ་རྒྱ་ཆེར་བརྗོད་པར་བྱའོ། །ཉེ་བར་འཁོར་གྱིས་ཞུས་པ་ཁ་ཆེ་བ་ལས། སྤང་བའི་ལྟུང་བྱེད་རྣམས་རྫོགས་སོ།། །།སྡོམ་ལ། ཕོ་ཉ་ཡི་གེ་ལག་  
བརྡ་དང། །གཞན་ལ་སྙད་འདོགས་བརྒྱུད་པ་དང། །སྨྱོན་པ་དང་ནི་སེམས་གཡེངས་དང། །ཚོར་བ་འོན་པ་གླེན་པའོ། །གཉིད་ལོག་ར་རོ་རབ་མྱོས་དང། །སྙོམས་ཞུགས་འགྲོ་བ་ཐ་མ་འོ། །སངས་  
རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཙུན་པ། བཅོམ་ལྡན་འདས་ཀྱིས། ཤེས་བཞིན་དུ་བརྫུན་དུ་སྨྲ་ན། ལྟུང་བྱེད་དོ། །ཞེས་གསུངས་པ་གང་ལགས་པ་  
  
  
༄༅། །བཙུན་པ། རེ་ཞིག་དགེ་སློང་ཕོ་ཉ་ལས་བརྫུན་དུ་སྨྲ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་ཡི་གེ་དང། ལག་བརྡ་དང། གཞན་ལ་སྙད་འདོགས་པ་  
དང༑ བརྒྱུད་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་སྨྱོན་པ་ལ་བརྫུན་དུ་སྨྲ་ན། ཅིར་འགྱུར་ལགས། ཉེས་བྱས་སོ། །དེ་བཞིན་དུ་སེམས་གཡེངས་པ་དང། ཚོར་བས་  
ཉམ་ཐག་པ་དང། གླེན་པ་དང། འོན་པ་དང། གཉིད་ཀྱིས་ལོག་པ་དང། ཕྱག་ལས་ཁོམ་པ་དང། རབ་ཏུ་མྱོས་པ་དང། སྙོམས་པར་ཞུགས་པ་དང། འགྲོ་བ་གཞན་དུ་གནས་པ་ལ་  
བརྫུན་དུ་སྨྲ་ན། ཅིར་འགྱུར་ལགས། ཉེས་བྱས་སོ། །སྡོམ་ལ། དབེན་པ་སྐད་དང་བཞི་ཚན་དང། །མུ་སྟེགས་ཅན་དང་མི་སྨྲ་ཉིད་།མཚན་དང་ལུས་ཀྱི་རྣམ་རིག་དང། །བསླབ་པ་བྱིན་དང་  
དགེ་སློང་མ། །བཙུན་པ། རེ་ཞིག་དགེ་སློང་གིས་དབེན་པ་ལ་དབེན་པར་འདུ་ཤེས་པས། རྫུན་སྨྲ་ན། ཅིར་འགྱུར་ལགས། ཉེས་བྱས་སོ་།མི་དབེན་པ་ལ་མི་དབེན་པར་འདུ་ཤེས་པས་  
རྫུན་སྨྲ་ན། ཅིར་འགྱུར་ལགས། ཉེས་བྱས་སོ། །མི་དབེན་པ་ལ་དབེན་པར་འདུ་ཤེས་པས་རྫུན་སྨྲ་ན། ཅིར་འགྱུར་ལགས། ཉེས་བྱས་སོ། །མི་དབེན་པ་ལ་མི་དབེན་པར་འདུ་ཤེས་  
པས་རྫུན་སྨྲ་ན། ཅིར་འགྱུར་ལགས། ལྟུང་བྱེད་དོ། །བཙུན་པ། རེ་ཞིག་དབུས་ཀྱི་དགེ་སློང་གིས་མཐའ་འཁོབ་པའི་སྐད་དུ་དབུས་པ་ལ་བརྫུན་དུ་སྨྲས་ལ། དབུས་པས་ཀྱང་མཐའ་འཁོབ་  
  
  
ཅིར་འགྱུར་ལགས། ཉེས་བྱས་སོ་།མཐའ་འཁོབ་པས་དབུས་པའི་སྐད་དུ་མཐའ་འཁོབ་པ་ཞིག་ལ་རྫུན་སྨྲས་ལ། མཐའ་འཁོབ་པས་ཀྱང་དབུས་པའི་སྐད་དེ་མ་འཚལ་  
ན༑ ཅིར་འགྱུར་ལགས། ཉེས་བྱས་སོ། །མཐའ་འཁོབ་པས་མཐའ་འཁོབ་པའི་སྐད་དུ་དབུས་པ་ཞིག་ལ་རྫུན་སྨྲས་ལ། དབུས་པས་ཀྱང་མཐའ་འཁོབ་པའི་སྐད་དེ་མ་འཚལ་ན། ཅིར་འགྱུར་ལགས་  
ཉེས་བྱས་སོ། །དབུས་པས་དབུས་པའི་སྐད་དུ་མཐའ་འཁོབ་པ་ཞིག་ལ་རྫུན་སྨྲས་ལ། མཐའ་འཁོབ་པས་ཀྱང་དབུས་པའི་སྐད་དེ་མ་འཚལ་ན། ཅིར་འགྱུར་ལགས། ཉེས་བྱས་སོ། །བཙུན་པ་  
རེ་ཞིག་དགེ་སློང་གིས་མི་ལ་མིར་འདུ་ཤེས་པས་རྫུན་སྨྲ་ན། ཅིར་འགྱུར་ལགས། ལྟུང་བྱེད་དོ། །མི་ལ་མི་མ་ལགས་པར་འདུ་ཤེས་པས་རྫུན་སྨྲ་ན། ཅིར་འགྱུར་ལགས། ཉེས་བྱས་སོ། །མི་མ་ལགས་  
པ་ལ་མིར་འདུ་ཤེས་པས་རྫུན་སྨྲ་ན། ཅིར་འགྱུར་ལགས། ཉེས་བྱས་སོ། །མི་མ་ལགས་པ་མི་མ་ལགས་པར་འདུ་ཤེས་པས་རྫུན་སྨྲ་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་  
དགེ་སློང་གིས་དགེ་སློང་ལ་ཁྱོད་སུ་ཞེས་དྲིས་པ་དང། དེས་འདི་སྐད་ཅེས། མུ་སྟེགས་ཅན་ནོ། །ཞེས་སྨྲས་ན། བསླབ་པ་ཕུལ་བ་ཞེས་བརྗོད་པར་བྒྱིའམ། ཉེ་བར་འཁོར། མ་ཡིན་ནོ། །ཅིར་  
འགྱུར་ལགས། ཤེས་བཞིན་དུ་རྫུན་སྨྲས་པས། ལྟུང་བྱེད་དོ། །བཙུན་པ། རེ་ཞིག་དགེ་སློང་གིས་དགེ་སློང་ལ་ཁྱོད་ཅི་མུ་སྟེགས་ཅན་ཡིན་ནམ་ཞེས་དྲིས་པ་ལས། གལ་ཏེ་མི་སྨྲ་བས་ཁས་