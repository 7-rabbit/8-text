  
རིགས་དང་རུས་བརྗོད་པ་ལ་ཉེས་བྱས་སུ་འགྱུར་རོ། །དེ་བཞིན་དུ་དགེ་སློང་གིས་ཇི་ཙམ་དུ་ཕྲ་མ་བྱ་བའི་བསམ་པས། དགེ་སློང་དག་དབྱེ་བའི་ཚིག་སྨྲས་ན། བདེན་ཡང་  
རུང། རྫུན་ཡང་རུང། ཐམས་ཅད་དུ་ལྟུང་བྱེད་དུ་འགྱུར་རོ། །ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ། །དགེ་སློང་ལ་ཕྲ་མ་བྱེད་པའི་ལྟུང་བྱེད་  
དེ༑ གསུམ་པ་རྫོགས་སོ།། །།སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེའི་ཚེ་ན་དགེ་སློང་དྲུག་སྡེ་དག་  
དགེ་འདུན་མཐུན་པས་ཆོས་བཞིན་དུ་རྩོད་པ་སྦྱངས་པར་ཤེས་བཞིན་དུ་རྩོད་པ་འདི་ནི། ཤད་ཀྱིས་མ་བྱང་བ་དང། ལེགས་པར་བཤད་ཀྱིས་མ་བྱང་བ་ཡིན་གྱི། ཡང་བཤད་ཀྱིས་སྦྱང་བར་བྱའོ་།རྩོད་པ་འདི་ནི་  
ངེས་པར་མ་བརྟགས་པ་དང། ལེགས་པར་ངེས་པར་མ་བརྟགས་པ་ཡིན་གྱི། ཡང་དེས་པར་བརྟག་པར་བྱའོ། །རྩོད་པ་འདི་ནི། ཉེ་བར་མ་ཞི་བ་དང། ལེགས་པར་ཉེ་བར་མ་ཞི་བ་ཡིན་གྱི། ཡང་ཉེ་བར་ཞི་བར་  
བྱའོ། །ཞེས་ཡང་ལས་ཀྱིས་སྐྱོ་སྔོགས་བྱེད་དེ། དགེ་སློང་དག་ཡང་དང་མང་དུ་རྩོད་པ་ཉེ་བར་ཞི་བར་བྱེད་པ་ན། བྱ་བ་མང་བ་དང། བྱེད་པ་མང་བར་གྱུར་ནས་ལུང་མནོད་པ་དང། ཀློག་པ་དང། ཁ་ཏོན་དང་  
རྣལ་འབྱོར་དང། ཡིད་ལ་བྱ་བ་དང། ནང་གི་སེམས་ཀྱི་ཞི་གནས་གཏོང་བར་བྱེད་དོ། །དགེ་སློང་དོན་ཉུང་ངུ་དག་ཅིའི་ཕྱིར་དགེ་སློང་དག་དགེ་འདུན་མཐུན་པས་ཆོས་བཞིན་དུ་རྩོད་པ་སྦྱངས་པར་ཤེས་བཞིན་  
  
  
༄༅། །དུ་རྩོད་པ་འདི་ནི། ཤད་ཀྱིས་མ་བྱང་བ་དང། ལེགས་པར་ཤད་ཀྱིས་མ་བྱང་བ་ཡིན་གྱི། ཡང་ཤད་ཀྱིས་སྦྱང་བར་བྱའོ། །རྩོད་པ་འདི་ནི། ངེས་པར་མ་བརྟགས་པ་དང། ལེགས་  
པར་ངེས་པར་མ་བརྟགས་པ་ཡིན་གྱི། ཡང་ངེས་པར་བརྟག་པར་བྱའོ་།རྩོད་པ་འདི་ནི། ཉེ་བར་མ་ཞི་བ་དང། ལེགས་པར་ཉེ་བར་མ་ཞི་བ་ཡིན་གྱི། ཡང་ཉེ་བར་ཞི་བར་བྱའོ། །ཞེས་ཡང་ལས་ཀྱིས་སྐྱོ་  
སྔོགས་བྱེད་ཅེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང་  
གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་  
པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་དྲུག་སྡེ་དག་ལ་རྨས་པ། དགེ་སློང་དག་ཁྱེད་དགེ་འདུན་མཐུན་པས་ཆོས་བཞིན་དུ་རྩོད་པ་སྦྱངས་  
པར་ཤེས་བཞིན་དུ་ཡང་ལས་ཀྱིས་སྐྱོ་སྔོགས་བྱེད་པ་བདེན་ནམ་བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ། རུང་བ་མ་  
ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨད་པར་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས་དགེ་སློང་  
  
  
དགེ་སློང་དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་  
བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་དགེ་འདུན་མཐུན་པས་ཆོས་བཞིན་དུ་རྩོད་པ་སྦྱངས་པར་ཤེས་བཞིན་དུ་ཡང་ལས་ཀྱིས་  
སྐྱོ་སྔོགས་བྱེད་ན། ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། དྲུག་སྡེའམ། གཞན་ཡང་དེ་ལྟ་བུ་གང་ཡིན་པའོ། །དགེ་འདུན་ཞེས་བྱ་བ་ནི། དེ་བཞིན་གཤེགས་པའི་ཉན་ཐོས་ཀྱི་དགེ་འདུན་ནོ་མཐུན་  
པས་ཞེས་བྱ་བ་ནི། བློ་མཐུན་པས་སོ། །ཆོས་བཞིན་དུ་ཞེས་བྱ་བ་ནི། ཆོས་ཇི་ལྟ་བ་དང། འདུལ་བ་ཇི་ལྟ་བ་དང། སྟོན་པའི་བསྟན་པ་ཇི་ལྟ་བ་བཞིན་དུའོ། །རྩོད་པ་ཞེས་བྱ་བ་ནི། རྩོད་པ་བཞི་པོ་འཐབ་པའི་  
ཕྱིར་རྩོད་པ་དང། མི་གདམས་པའི་ཕྱིར་རྩོད་པ་དང། ལྟུང་བའི་ཕྱིར་རྩོད་པ་དང། བྱ་བའི་ཕྱིར་རྩོད་པའོ། །སྦྱངས་པ་ཞེས་བྱ་བ་ནི། ཉེ་བར་ཞི་བར་བྱས་པའོ། །ཤེས་བཞིན་དུ་ཞེས་བྱ་བ་ནི། རང་ཉིད་ཀྱིས་  
དེ་ཡོངས་སུ་རིག་པའམ། གཞན་དག་གིས་བརྗོད་པས་སོ། །ཡང་ལས་ཀྱིས་སྐྱོ་སྔོགས་བྱེད་ན་ཞེས་བྱ་བ་ནི། ཡང་བྱེད་ནའོ། །ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང་  
ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ལྟུང་བ་དེ་མ་བཤགས་ཤིང། སོ་སོར་མ་བཤགས་ན། དགེ་བའི་  
  
  
༄༅། །ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་འཐབ་པའི་ཕྱིར་རྩོད་པ་ལ་འཐབ་པའི་ཕྱིར་  
རྩོད་པར་འདུ་ཤེས་ནས་ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་  
ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་  
ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་འཐབ་པའི་ཕྱིར་རྩོད་པ་ལ་མི་གདམས་པའི་ཕྱིར་རྩོད་པར་འདུ་ཤེས་ནས་ཤད་ཀྱིས་བྱང་བ་ལ་ཤད་ཀྱིས་  
བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན་ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ་།ཤད་ཀྱིས་  
མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔགས་བྱེད་ན། ཉེས་  
བྱས་སུ་འགྱུར་རོ། །དགེ་སློང་གིས་འཐབ་པའི་ཕྱིར་རྩོད་པ་ལ་ལྟུང་བའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན་  
  
  
།ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ་།ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང་ཡང་ལས་ཀྱིས་སྐྱོ་  
སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན་ཉེས་བྱས་སུ་འགྱུར་རོ། །དགེ་སློང་གིས་འཐབ་པའི་ཕྱིར་རྩོད་པ་ལ་བྱ་བའི་ཕྱིར་རྩོད་  
པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་  
བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན་ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང་  
ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་མི་གདམས་པའི་རྩོད་པ་བྱུང་བ་ལ་མི་གདམས་པའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་  
ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་  
ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །  
  
  
༄༅། །དགེ་སློང་གིས་མི་གདམས་པའི་ཕྱིར་རྩོད་པ་ལ་འཐབ་པའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་  
བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང་  
ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་མི་གདམས་  
པའི་ཕྱིར་རྩོད་པ་ལ་ལྟུང་བའི་ཕྱིར་རྩོད་པར་འདུ་ཤེས་ནས་ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་  
ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན་  
ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ་།དགེ་སློང་གིས་མི་གདམས་པའི་ཕྱིར་རྩོད་པ་ལ་བྱ་བའི་ཕྱིར་  
རྩོད་པར་འདུ་ཤེས་ནས། ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང་  
  
  
ལྟུང་བྱེད་དུ་འགྱུར་རོ་།ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང་ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་  
ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་ལྟུང་བའི་ཕྱིར་རྩོད་པ་ལ་ལྟུང་བའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་  
བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་  
བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་  
བྱས་སུ་འགྱུར་རོ། །དགེ་སློང་གིས་ལྟུང་བའི་ཕྱིར་རྩོད་པ་ལ་འཐབ་པའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་  
བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་  
སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་ལྟུང་བའི་ཕྱིར་རྩོད་པ་ལ་མི་གདམས་  
  
  
༄༅། །པའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་  
ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་གྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་  
སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་ལྟུང་བའི་རྩོད་པ་ལ་བྱ་བའི་ཕྱིར་རྩོད་པར་འདུ་  
ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ་།ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་  
ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་  
མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་བྱ་བའི་ཕྱིར་རྩོད་པ་ལ་བྱ་བའི་ཕྱིར་རྩོད་པར་འདུ་ཤེས་ནས། ཤད་  
ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་  
  
  
།ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱི་སྐྱོ་སྔོགས་བྱེད་ན་  
ཉེས་བྱས་སུ་འགྱུར་རོ། །དགེ་སློང་གིས་བྱ་བའི་ཕྱིར་རྩོད་པ་ལ་འཐབ་པའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན་  
ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ་།ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང་ཡང་ལས་  
ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་བྱ་བའི་ཕྱིར་རྩོད་པ་ལ་མི་གདམས་  
པའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན་ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་  
ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་  
གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་བྱ་བའི་ཕྱིར་རྩོད་པ་ལ་ལྟུང་བའི་ཕྱིར་རྩོད་པར་འདུ་ཤེས་ནས། ཤད་ཀྱིས་བྱང་བ་ལ་ཤད་ཀྱིས་བྱང་བར་འདུ་ཤེས་  
  
  
༄༅། །ཤིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །ཤད་ཀྱིས་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །  
ཤད་ཀྱིས་མ་བྱང་བ་ལ་ཤད་ཀྱིས་བྱང་བར་འདུ་ཤེས་ཤིང། ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་རོ། །ཤད་ཀྱིས་མ་བྱང་བ་ལ་ཡིད་གཉིས་ཟ་ཞིང། ཡང་ལས་ཀྱིས་སྐྱོ་སྔོགས་  
བྱེད་ན། ཉེས་བྱས་སུ་འགྱུར་རོ། །དེ་དག་ནི། གང་ཟག་ལྔ་སྟེ་གཉུག་མར་གནས་པ་དང། ལས་བྱེད་པ་དང། འདུན་པ་འབུལ་བ་དང་ལྟ་བ་སྨྲ་བ་དང། གློ་བུར་དུ་འོངས་པ་དག་གོ་དེ་ལ། གང་ཟག་  
གཉུག་མར་གནས་པ་གང་ཞེ་ན། གང་གིས་རྩོད་པ་དེའི་ཐོག་མ་དང། དབུས་དང། ཐ་མ་དག་ཤེས་པའོ། །གང་ཟག་ལས་བྱེད་པ་གང་ཞེ་ན། གང་གིས་རྩོད་པ་དེ་ཉེ་བར་ཞི་བར་བྱ་བའི་ཕྱིར་ལས་བྱས་  
པའོ༑ ༑གང་ཟག་འདུན་པ་འབུལ་བ་གང་ཞེ་ན། གང་གིས་ལས་དེ་བྱ་བའི་ཕྱིར་འདུན་པ་ཕུལ་བར་གྱུར་པའོ། །གང་ཟག་ལྟ་བ་སྨྲ་བ་གང་ཞེ་ན། གང་གིས་རྩོད་པ་དེ་ལ་རང་གི་ལྟ་བ་སྨྲས་པར་གྱུར་པའོ། །  
གང་ཟག་གློ་བུར་དུ་འོངས་པ་གང་ཞེ་ན། གང་གིས་རྩོད་པ་དེའི་ཐོག་མ་དང། དབུས་དང། ཐ་མ་དག་མི་ཤེས་པའོ། །དེ་ལ་གང་ཟག་དང་པོ་གསུམ་པོ་གཉུག་མར་གནས་པ་དང། ལས་བྱེད་པ་དང་  
འདུན་པ་འབུལ་བའི་གང་ཟག་དེ་གསུམ་གྱིས། དགེ་འདུན་མཐུན་པས་ཆོས་བཞིན་དུ་རྩོད་པ་སྦྱངས་པར་ཤེས་བཞིན་དུ་ཡང་ལས་ཀྱིས་སྐྱོ་སྔོགས་བྱེད་ན། ལྟུང་བྱེད་དུ་འགྱུར་རོ། །གང་ཟག་  
  
  
གློ་བུར་དུ་འོངས་པའི་གང་ཟག་དེ་གཉིས། དགེ་འདུན་མཐུན་པས་ཆོས་བཞིན་དུ་རྩོད་པ་སྦྱངས་པར་ཤེས་བཞིན་དུ་ཡང་ལས་ཀྱིས་སྐྱོ་སྔོགས་བྱེད་ན། ཉེས་བྱས་སུ་འགྱུར་  
རོ༑ ༑ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང་ཚོར་བ་དག་གིས་ཉེན་པ་ལ་ལྟུང་བ་མེད་དོ། །སྐྱོ་སྔོགས་བྱེད་པའི་ལྟུང་བྱེད་དེ། བཞི་པ་རྫོགས་སོ།། །།སངས་རྒྱས་བཅོམ་  
ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །ཚེ་དང་ལྡན་པ་འཆར་ཀ་ཤ་མཚན་གྱི་རིག་པ་ཤེས་ཏེ། དེ་སྔ་དྲོ་ཤམ་ཐབས་བགོས། ལྷུང་བཟེད་དང་  
ཆོས་གོས་ཐོགས་ཏེ་མཉན་ཡོད་དུ་བསོད་སྙོམས་ལ་འཇུག་གོ་དེ་བྲམ་ཟེ་དང། ཁྱིམ་བདག་གི་ཁྱིམ་བདག་ཏུ་སོང་སྟེ་ཆོས་སྟོན་པར་བྱེད་ཅིང། ཆོས་བསྟན་ནས་མནའ་མ་ལ་དྲིས་པ། སྲུ་མོ། །ཁྱོད་ཀྱི་  
སྒྱུག་མོ་ཅི་འདྲ། དེས་སྨྲས་པ། འཕགས་པ། རི་བོང་མ་མདས་ཕོག་པ་ཅི་འདྲ་བ་དེ་འདྲའོ། །འཆར་ཀས་སྨྲས་པ། སྲུ་མོ། ཅི། དེ་དེའི་ཉེས་པ་ཡིན་སྙམ་མམ། འདི་ལྟར། དེ་ལ་གཏུམ་པའི་མཚན་  
ནུ་མའི་བར་དང། འདོམས་ཀྱི་བར་དང། རྐེད་པའི་བར་དག་ན་ཤ་སྨན་དང། འཛེར་བུ་དང། སྨེ་བ་དང། སྨེ་བ་དམར་པོ་དང། སྤུ་འཁྱིལ་བ་དག་ཡོད་པས། དེ་ནི། དེའི་ཉེས་པ་ཡིན་ནོ། །དེའི་འོག་ཏུ་  
སྒྱུག་མོའི་གན་དུ་སོང་སྟེ་དྲིས་པ། སྲུ་མོ། ཁྱོད་ཀྱི་མནའ་མ་ཅི་འདྲ། འཕགས་པ། དེའི་སྐྱོན་ནི། སེག་རྡར་གྱིས་བརྡར་འཚལ་ཏེ། ལེ་ལོ་ཅན། སྒྲུབ་མི་ཕོད་པ། གཏུམ་པ། གཤེ་བ། སྤྱོ་བར་བགྱིད་  
  
  
༄༅། །པ་ལགས་སོ། །སྲུ་མོ། ཅི། དེ་དེའི་ཉེས་པ་ཡིན་སྙམ་མམ་འདི་ལྟར། དེ་ལ་གཏུམ་པའི་མཚན་ནུ་མའི་བར་དང། འདོམས་ཀྱི་བར་དང། རྐེད་པའི་བར་དག་ན་ཤ་སྨན་དང་  
འཇེར་བུ་དང། སྨེ་བ་དང། སྨེ་བ་དམར་པོ་དང། སྤུ་འཁྱིལ་བ་དག་ཡོད་པས། དེ་ནི། དེའི་ཉེས་པ་ཡིན་ནོ། །དེ་དུས་གཞན་ཞིག་ན་ཡང་ཤམ་ཐབས་བགོས། ལྷུང་བཟེད་དང་ཆོས་གོས་ཐོགས་ཏེ་  
མཉན་ཡོད་དུ་བསོད་སྙོམས་ལ་འཇུག་གོ་དེ་བྲམ་ཟེ་དང། ཁྱིམ་བདག་གི་ཁྱིམ་བདག་ཏུ་སོང་སྟེ་ཆོས་སྟོན་པར་བྱེད་ཅིང་ཆོས་བསྟན་ནས་སྒྱུག་མོ་ལ་དྲིས་པ། སྲུ་མོ། ཁྱོད་ཀྱི་མནའ་མ་ཅི་འདྲ་  
འཕགས་པ། བུ་མོའམ་ནུ་མོ་ཅི་འདྲ་བ་དེ་འདྲའོ། །སྲུ་མོ། དེ་ནི་འདིའི་ཡོན་ཏན་མ་ཡིན་ཏེ། འདི་ལྟར། དེ་ལ་དེས་པའི་མཚན་ནུ་མའི་བར་དང་འདོམས་ཀྱི་བར་དང། རྐེད་པའི་བར་དག་ན། འདི་ལྟ་སྟེ་  
དཔལ་བེའུ་དང། བུམ་པ་གང་བ་དང། བཀྲ་ཤིས་དང། གཡུང་དྲུང་དག་ཡོད་པས། དེ་ནི། དེའི་ཡོན་ཏན་ཡིན་ནོ། །དེའི་འོག་ཏུ་དེའི་མནའ་མའི་གན་དུ་སོང་སྟེ་དྲིས་པ། སྲུ་མོ། ཁྱོད་ཀྱི་སྒྱུག་མོ་ཅི་འདྲ་  
འཕགས་པ། མའམ་ཕུ་ནུ་མོ་ཅི་འདྲ་བ་དེ་འདྲའོ། །སྲུ་མོ། དེ་ནི་འདིའི་ཡོན་ཏན་མ་ཡིན་ཏེ། འདི་ལྟར། དེ་ལ་དེས་པའི་མཚན་ནུ་མའི་བར་དང། འདོམས་ཀྱི་བར་དང། རྐེད་པའི་བར་དག་ན་  
འདི་ལྟ་སྟེ། དཔལ་བེའུ་དང། བུམ་པ་གང་བ་དང། བཀྲ་ཤིས་དང་གཡུང་དྲུང་དག་ཡོད་པས། དེ་ནི། དེའི་ཡོན་ཏན་ཡིན་ནོ། །དེ་ནས་དུས་གཞན་ཞིག་ན་བུད་མེད་དེ་དག་བསྐུ་མཉེ་དང། དྲིལ་ཕྱི་  
  
  
ཁྲུས་བདག་གིར་བྱེད་པའི་ཚེ། གཅིག་ལ་གཅིག་གསང་བའི་གནས་ཀྱི་མཚན་མ་རྟོག་པར་བྱེད་པ་ནི། ཇི་ཙམ་ན་ཚེ་དང་ལྡན་པ་འཆར་ཀས་ཇི་སྐད་བསྟན་པ་དེ་ཁོ་ན་ལྟ་བུའི་མཚན་བཟང་པོ་དང། མཚན་  
ངན་པ་དག་མཐོང་ངོ། །དེ་དག་གང་གི་ཚེ་འཐབ་མོ་བྱུང་བ་དེའི་ཚེ་ན་གཅིག་ལ་གཅིག་གླེང་བར་བྱེད་དེ། ཁྱོད་ཀྱང་ཁོ་མོ་དང་ལྷན་ཅིག་སྨྲ་བར་བྱེད་དམ། ཁྱོད་སྐྱེས་པ་གཞན་དག་དང་ལྷན་ཅིག་འདི་དང་འདི་  
ལྟར་བྱེད་དོ། །སྡིག་པ་ཞིའོ། །འོ་ན་ཁྱོད་ཀྱི་འདོམས་ཀྱི་བར་དག་ན་མཚན་དང། མཚན་ངན་པ་དག་ཡོད་པ་སྐྱེས་པ་གཞན་གྱིས་ཇི་ལྟར་ཤེས། གལ་ཏེ་དེ་ལྟར་ན། ཁོ་མོ་ཡང་ཅིའི་ཕྱིར་མི་སྨྲ་  
ཁྱོད་ཀྱང་ཁོ་མོ་དང་ལྷན་ཅིག་སྨྲ་བར་བྱེད་དམ། ཁྱོད་སྐྱེས་པ་གཞན་དག་དང་ལྷན་ཅིག་འདི་དང་འདི་ལྟར་བྱེད་དོ། །སྡིག་པ་ཞིའོ། །འོ་ན་ཁྱོད་ཀྱི་འདོམས་ཀྱི་བར་དག་ན་མཚན་མ་དང། མཚན་ངན་པ་དག་ཡོད་  
པ་སྐྱེས་པ་གཞན་གྱིས་ཇི་ལྟར་ཤེས། གང་གི་ཚེ་དེ་དག་གིས་གཅིག་ལ་གཅིག་བཟོད་པ་གསོལ་བ་དེའི་ཚེ་ན། གཅིག་གིས་གཅིག་ལ་དྲིས་པ་ཁྱོད་ལ་སུས་སྨྲས། འཕགས་པ་འཆར་ཀས་སོ། །ཁྱོད་  
ལ་ཡང་སུས་སྨྲས། འཕགས་པ་འཆར་ཀས་སོ། །དེ་དག་འཕགས་པ་འཆར་ཀས་བསམ་བཞིན་དུ་བདག་ཅག་འཐབ་ཏུ་བཅུག་གོ་ཞེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་  
ཟེར་བར་བྱེད་དོ། །དེ་དག་ཐེ་ཚོམ་སྐྱེས་ནས་དགེ་སློང་གནས་བརྟན་གནས་བརྟན་དག་བསོད་སྙོམས་ལ་ཞུགས་པ་ན། དེ་དག་གིས་དེ་དག་ལ་དྲིས་པ། འཕགས་པ་དང། འཕགས་པ་འཆར་ཀ་  
  
  
༄༅། །དགེ་སློང་ཇི་ལྟ་བུ་ལགས། སྲིང་མོ་དག་དེ་ནི། མདུན་ན་འདོན་གྱི་བུ་ལས་རབ་ཏུ་བྱུང་བ། དགེ་སློང་ཚུལ་ཁྲིམས་དང་ལྡན་པ་ཡིན་ནོ། །འཕགས་པ་དག་  
གལ་ཏེ་དེ་དགེ་སློང་ཚུལ་ཁྲིམས་དང་ལྡན་པ་ལགས་ན། དེས་ཇི་ལྟར་བུད་མེད་ཀྱི་ཡུལ་གྱི་གསང་བའི་ཕྱོགས་དག་ན་ཤ་སྨེན་མཆིས་པ་དག་འཚལ། དེ་དག་གིས་སྨྲས་པ། སྲིང་  
མོ་དག། དེས་ཤ་མཚན་བརྟག་པའི་རིག་པ་ཤེས་པས་དེའི་མཐུས་ཤེས་སོ། །འཕགས་པ་དག་ཅི། ཇི་ཙམ་འཚལ་བ་དེ་དག་ཐམས་ཅད་བསྟན་པར་བྒྱིའམ་ཞེས་སྨོད་པར་བྱེད་  
འཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་འདི་སྙམ་དུ་དགོངས་ཏེ། གང་གི་  
ཕྱིར་ཉེས་དམིགས་ཅུང་ཟད་ཅི་བྱུང་བ་དེ་དག་ཐམས་ཅད་དགེ་སློང་བུད་མེད་ཀྱི་ཡུལ་ལ་ཆོས་སྟོན་པ་ལས་གྱུར་པ་ཡིན་གྱི། དེའི་ཕྱིར་དགེ་སློང་གིས་བུད་མེད་ཀྱི་ཡུལ་ལ་ཆོས་བསྟན་པར་མི་བྱའོ།།  
སྙམ་དུ་དགོངས་ནས། དེ་ལྟ་བས་ན། དགེ་སློང་གིས་བུད་མེད་ཀྱི་ཡུལ་ལ་ཆོས་བསྟན་པར་མི་བྱའོ། །ཞེས་བཀའ་སྩལ་ཏོ། །བཅོམ་ལྡན་འདས་ཀྱིས་དགེ་སློང་གིས་བུད་མེད་ཀྱི་ཡུལ་ལ་ཆོས་  
བསྟན་པར་མི་བྱའོ། །ཞེས་བཀའ་སྩལ་ནས་དགེ་སློང་དག་བསོད་སྙོམས་ལ་ཞུགས་པ་ན། བུད་མེད་ཀྱི་ཡུལ་དག་གིས་སྨྲས་པ། འཕགས་པ་དག་ཆོས་བསྟན་དུ་གསོལ། སྲིང་  
  
  
བཅོམ་ལྡན་འདས་ཀྱིས་མ་གནང་ངོ། །དེ་དག་གིས་སྨྲས་པ། གལ་ཏེ་ཁྱོད་ཆོས་མི་སྟོན་ན། བདག་ཅག་ཀྱང་བསོད་སྙོམས་མི་འབུལ་ལོ། །ཞེས་ཟེར་བའི་སྐབས་དེ། དགེ་  
སློང་རྣམས་ཀྱིས་བཅོམ་ལྡན་འདས་ལ་གསོལ་བ་དང། བཅོམ་ལྡན་འདས་ཀྱིས་བཀའ་སྩལ་པ། ཚིག་ལྔས་ཆོས་བསྟན་པར་བྱ་སྟེ། སྲིང་མོ་དག་འདི་ལྟར། གཟུགས་ནི་  
མི་རྟག་པའོ། །ཚོར་བ་དང། འདུ་ཤེས་པ་དང། འདུ་བྱེད་རྣམས་དང། རྣམ་པར་ཤེས་པ་ནི། མི་རྟག་པའོ། །ཞེས་བྱ་བས་སོ། །དགེ་སློང་དག་བསོད་སྙོམས་ལ་ཞུགས་  
པ་ན༑ བུད་མེད་ཀྱི་ཡུལ་དག་གིས་སྨྲས་པ། འཕགས་པ་དག་ཆོས་བསྟན་དུ་གསོལ། དགེ་སློང་རྣམས་ཀྱིས། སྲིང་མོ་དག་འདི་ལྟར་གཟུགས་ནི། མི་རྟག་པའོ། །  
ཚོར་བ་དང། འདུ་ཤེས་དང། འདུ་བྱེད་རྣམས་དང། རྣམ་པར་ཤེས་པ་ནི། མི་རྟག་པའོ། །ཞེས་ཚིག་ལྔས་ཆོས་བསྟན་པ་དང། དེ་དག་གིས་སྨྲས་པ། འཕགས་པ་དག་ཡང་ཆོས་  
བསྟན་དུ་གསོལ། སྲིང་མོ་དག་བཅོམ་ལྡན་འདས་ཀྱིས་རེ་ཞིག་དེ་ཙམ་ཞིག་རྗེས་སུ་གནང་ངོ། །དེ་དག་གིས་སྨྲས་པ། འཕགས་པ་དག་ལེགས་ཀྱི། བདག་ཅག་ཀྱང་བསོད་  
སྙོམས་ཅུང་ཞིག་འབུལ་ལོ། །ཞེས་ཟེར་བའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། ཚིག་དྲུག་གིས་ཆོས་བསྟན་  
  
  
༄༅། །པར་བྱ་སྟེ། སྲིང་མོ་དག། འདི་ལྟར། མིག་ནི། མི་རྟག་པའོ། །རྣ་བ་དང། སྣ་དང། ལྕེ་དང། ལུས་དང། ཡིད་ནི། མི་རྟག་པའོ། །ཞེས་བྱ་བས་སོ། །དགེ་སློང་དག་  
བསོད་སྙོམས་ལ་ཞུགས་པ་ན། བུད་མེད་ཀྱི་ཡུལ་དག་གིས་སྨྲས་པ་འཕགས་པ་དག་ཆོས་བསྟན་དུ་གསོལ། དགེ་སློང་རྣམས་ཀྱིས། སྲིང་མོ་དང། འདི་ལྟར། མིག་ནི། མི་  
རྟག་པའོ། །རྣ་བ་དང། སྣ་དང། ལྕེ་དང། ལུས་དང། ཡིད་ནི། མི་རྟག་པའོ། །ཞེས་ཚིག་དྲུག་གིས་ཆོས་བསྟན་པ་དང། དེ་དག་གིས་སྨྲས་པ། འཕགས་པ་དག་ཡང་ཆོས་  
བསྟན་དུ་གསོལ། སྲིང་མོ་དག་བཅོམ་ལྡན་འདས་ཀྱིས་རེ་ཤིག་དེ་ཙམ་ཞིག་རྗེས་སུ་གནང་ངོ། །དེ་དག་གིས་སྨྲས་པ། འཕགས་པ་དག་ལེགས་ཀྱི། བདག་ཅག་ཀྱང་བསོད་  
སྙོམས་ཅུང་ཞིག་འབུལ་ལོ། །ཞེས་ཟེར་བའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་བ་དང། བཅོམ་ལྡན་འདས་ཀྱིས་བཀའ་སྩལ་པ། སྐྱེས་པ་བཞག་  
སྟེ་ཇི་ཙམ་འདོད་པར་ཆོས་བསྟན་པར་བྱའོ། །དགེ་སློང་དག་བསོད་སྙོམས་ལ་ཞུགས་པ་ན། བུད་མེད་ཀྱི་ཡུལ་དག་གིས་སྨྲས་པ། འཕགས་པ། ཆོས་བསྟན་དུ་གསོལ། དགེ་  
སློང་རྣམས་ཀྱིས་སྨྲས་པ། སྲིང་མོ་དག་སྐྱེས་པ་འགའ་ཞིག་ཁྲིད་དེ་ཤོག་འཕགས་པ་དག། སྐྱེས་པས་ཅི་བགྱི། སྲིང་མོ་དག། བཅོམ་ལྡན་འདས་ཀྱིས་སྐྱེས་པ་བཞག་  
  
  
།ཞེས་བསླབ་པའི་གཞི་བཅའ་བར་མཛད་དོ། །འཕགས་པ་དང། ལེགས་ཏེ། བདག་ཅག་ཀྱང་ཤིན་ཏུ་སྦས་པ་དང། ཤིན་ཏུ་བསྲུངས་པར་འགྱུར་ལ་  
འཕགས་པ་དག་ཀྱང་མི་བསྙེངས་པར་ཆོས་སྟོན་པར་འགྱུར་རོ། །ཞེས་དེ་དག་གིས་སྐྱེས་པ་ཁྲིད་དེ་འོངས་ནས་དགེ་སློང་དག་གིས་ཀྱང་ཅི་འདོད་པའི་ཆོས་བསྟན་ཏེ་དོང་ངོ། །དྲུག་སྡེ་དག་  
བསོད་སྙོམས་ལ་ཞུགས་ནས་དེ་དག་གིས་བུད་མེད་ཀྱི་ཡུལ་དག་ལ་སྨྲས་པ། སྲིང་མོ་དག། འཁོད་ཅིག་དང་ཆོས་བསྟན་པར་བྱའོ། །དེ་དག་གིས་སྨྲས་པ། འཕགས་པ་དག་སྐྱེས་པ་  
འགའ་ཞིག་ཁྲིད་དེ་མཆིའི། བར་དུ་རེ་ཞིག་ཡུད་ཙམ་ཞིག་གཞེས་སུ་གསོལ། དྲུག་སྡེ་དག་གིས་སྨྲས་པ། ཁྱི་དང། སྤྲེའུ་དང། བེའུ་དང། ཕྱི་གན་དུ་ཉལ་བ་དང། གོག་པ་དང། ཁྱེའུ་འདུག་  
པ་འདི་ལས་གཞན་པའི་སྐྱེས་པ་ཅི་དགོས་ཞེས་དེ་དག་ལ་ཆོས་བསྟན་ནས་དོང་ངོ། །དགེ་སློང་གནས་བརྟན་གནས་བརྟན་དག་བསོད་སྙོམས་ལ་ཞུགས་པ་ན། བུད་མེད་ཀྱི་ཡུལ་དག་གིས་སྨྲས་  
པ༑ འཕགས་པ་དག། ཆོས་བསྟན་དུ་གསོལ། སྲིང་མོ་དག། སྐྱེས་པ་འགའ་ཞིག་ཁྲིད་དེ་ཤོག། དེ་དག་གིས་སྨྲས་པ། འཕགས་པ། ཅི་ལགས་ཁྱི་དང། སྤྲེའུ་དང་  
བེའུ་དང། ཕྱི་གན་དུ་ཉལ་བ་དང། གོག་པ་དང། ཁྱེའུ་འདི་དག་མ་མཆིས་སམ། སྲིང་མོ་དག་ཁོ་བོ་ཅག་སྐྱེས་པ་འདི་ལྟ་བུ་དང་ཆོས་མི་སྟོན་ཏེ། ཁྱེད་ཅག་ལ་སྐྱེས་པ་འདི་ལྟ་བུ་  
  
  
༄༅། །དང་ཆོས་སྟོན་པར་བྱེད་པ་དེ་སུ་ཡིན། དེ་དག་གིས་སྨྲས་པ། འཕགས་པ་དྲུག་སྡེ་དག་གོ་དེ་ཁོ་ནའི་ཕྱིར་དེ་དག་གིས་གནས་སྐབས་དེ་འདྲའོ། །ཞེས་ཟེར་བའི་  
སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་བཅོམ་ལྡན་འདས་ཀྱིས་བཀའ་སྩལ་པ། རིག་པའི་སྐྱེས་པ་བཞག་སྟེ་ཅི་འདོད་པར་ཆོས་བསྟན་པར་བྱའོ།།  
བཅོམ་ལྡན་འདས་ཀྱིས་བུད་མེད་ཀྱི་ཡུལ་ལ་ཚིག་ལྔའམ་དྲུག་གིས་ཆོས་བསྟན་པར་བྱའོ། །ཞེས་བཀའ་སྩལ་ནས། དྲུག་སྡེ་དག་ཚིག་ལྔས་ཆོས་སྟོན་པ་ན། བསམ་བཞིན་དུ་ཚིག་  
དྲུག་པ་ལ་འཇུག་པར་བྱེད་ཅིང། ཚིག་དྲུག་གིས་ཆོས་སྟོན་པ་ན་ཡང་བསམ་བཞིན་དུ་ཚིག་བདུན་པ་ལ་འཇུག་པར་བྱེད་ནས་དགེ་སློང་རྣམས་ཀྱིས་དེ་དག་ལ་སྨྲས་པ། ཚེ་དང་  
ལྡན་པ་དག་བཅོམ་ལྡན་འདས་ཀྱིས་ཚིག་ལྔའམ་དྲུག་གིས་ཆོས་བསྟན་པར་བྱའོ། །ཞེས་བཀའ་སྩལ་ན། ཁྱེད་ཅག་ཚིག་ལྔས་ཆོས་སྟོན་པ་ན། བསམ་བཞིན་དུ་ཚིག་  
དྲུག་པ་ལ་འཇུག་པར་བྱེད་ཅིང། ཚིག་དྲུག་གིས་ཆོས་སྟོན་པ་ན་ཡང་བསམ་བཞིན་དུ་ཚིག་བདུན་པ་ལ་འཇུག་པར་བྱེད་དམ། དེ་དག་གིས་སྨྲས་པ། ཚེ་དང་ལྡན་པ་དག་  
གང་ལ་ཚིག་ལྔ་པ་རུང་བ་དེ་ལ་ཚིག་དྲུག་པ་ཡང་རུང་ལ་གང་ལ་ཚིག་དྲུག་པ་རུང་བ་དེ་ལ་ཚིག་བདུན་པ་ཡང་རུང་སྟེ་ཚིག་དྲུག་པ་དང་བདུན་པས་ཀུན་དོང་ཟོས་སམ། ཆང་འཐུངས་  
  
  
ཅི་ན། དམིགས་ཀྱིས་དགག་པར་བྱ། དགེ་སློང་དོན་ཉུང་ངུ་དག། བཅོམ་ལྡན་འདས་ཀྱིས་བུད་མེད་ཀྱི་ཡུལ་ལ་ཚིག་ལྔའམ་དྲུག་གིས་ཆོས་བསྟན་པར་བྱའོ། །ཞེས་བཀའ་  
སྩལ་ན། ཅིའི་ཕྱིར་དགེ་སློང་དག་ཚིག་ལྔས་ཆོས་སྟོན་པ་ན་བསམ་བཞིན་དུ་ཚིག་དྲུག་པ་ལ་འཇུག་པར་བྱེད་ཅིང། ཚིག་དྲུག་གིས་ཆོས་སྟོན་པ་ན། ཡང་བསམ་བཞིན་དུ་ཚིག་  
བདུན་པ་ལ་འཇུག་པར་བྱེད་ཅེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་  
ལྡན་འདས་ཀྱིས་བྱུང་བ་འདི་དང། གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་  
འདས་རྣམས་ནི། མཁྱེན་བཞིན་དུ་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་དྲུག་སྡེ་དག་ལ་རྨས་པ་དགེ་  
སློང་དག་ངས་བུད་མེད་ཀྱི་ཡུལ་ལ་ཚིག་ལྔའམ་དྲུག་གིས་ཆོས་བསྟན་པར་བྱའོ། །ཞེས་བསྟན་ན། ཁྱེད་ཚིག་ལྔས་ཆོས་སྟོན་པ་ན། བསམ་བཞིན་དུ་ཚིག་དྲུག་པ་ལ་འཇུག་  
པར་བྱེད་ཅིང། ཚིག་དྲུག་གིས་ཆོས་སྟོན་པ་ན། ཡང་བསམ་བཞིན་དུ་ཚིག་བདུན་པ་ལ་འཇུག་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་  
  
  
༄༅། །གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བའི་བྱ་བ་མ་ཡིན་ནོ། །ཞེས་རྣམ་པར་  
སྨད་པར་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་།དེ་ལྟ་བས་ན། ཕན་ཡོན་བཅུ་ཡང་  
དག་པར་གཟིགས་པས། འདུལ་བ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་  
གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་བུད་མེད་ཀྱི་ཡུལ་ལ་ཚིག་ལྔའམ་དྲུག་ལས་ལྷག་པའི་ཆོས་སྟོན་ན། རིག་པའི་སྐྱེས་པ་མ་གཏོགས་ཏེ། ལྟུང་བྱེད་དོ། །ཡང་དགེ་  
སློང་གང་ཞེས་བྱ་བ་ནི། དྲུག་སྡེའམ། གཞན་ཡང་དེ་ལྟ་བུ་གང་ཡིན་པའོ། །བུད་མེད་ཀྱི་ཡུལ་ལ་ཞེས་བྱ་བ་ནི། བུད་མེད་དམ། གཞོན་ནུ་མ་ལེགས་པར་སྨྲས་པ་དང། ཉེས་  
པར་སྨྲས་པའི་ཆོས་རྣམས་ཀྱི་དོན་ཀུན་ཏུ་ཤེས་པར་ནུས་པ་ལའོ་།ཚིག་ལྔའམ་དྲུག་ལས་ལྷག་པར་ཞེས་བྱ་བ་ནི། ཚིག་ལྔས་ཆོས་སྟོན་པ་ན། བསམ་བཞིན་དུ་ཚིག་དྲུག་པ་  
ལ་ཐལ་བར་བྱེད་པ་དང། ཚིག་དྲུག་གིས་ཆོས་སྟོན་པ་ན། ཡང་བསམ་བཞིན་དུ་ཚིག་བདུན་པ་ལ་ཐལ་བར་བྱེད་པའོ། །ཆོས་ཞེས་བྱ་བ་ནི། སངས་རྒྱས་ཀྱིས་གསུངས་པའམ་  
  
  
།སྟོན་ན་ཞེས་བྱ་བ་ནི། འཆད་ནའོ། །རིག་པའི་སྐྱེས་པ་མ་གཏོགས་ཏེ་ཞེས་བྱ་བ་ནི། རིག་པའི་སྐྱེས་པ་བཞག་སྟེའོ། །ལྟུང་བྱེད་དོ། །  
ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་  
བར་བྱེད་པའོ། །གཞན་ཡང་ལྟུང་བ་དེ་མ་བཤགས་ཤིང། སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་  
སོ༑ ༑དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་སྟེང་གི་ཁང་ཐོག་ཏུ་བུད་མེད་ཀྱི་ཡུལ་ལ་ཆོས་སྟོན་པར་བྱེད་ན། དེས་ཚིག་ལྔའམ་དྲུག་གིས་ཆོས་བསྟན་པར་བྱ་སྟེ། དགེ་  
སློང་གིས་ཚིག་ལྔས་ཆོས་སྟོན་པ་ན། བསམ་བཞིན་དུ་ཚིག་དྲུག་པ་ལ་ཐལ་བར་བྱེད་ན། ལྟུང་བྱེད་དུ་འགྱུར་རོ། །ཚིག་དྲུག་གིས་ཆོས་སྟོན་པ་ན། བསམ་བཞིན་དུ་ཚིག་  
བདུན་པ་ལ་ཐལ་བར་བྱེད་ན། ལྟུང་བྱེད་དུ་འགྱུར་རོ། །ཆོས་བསྟན་ནས་ཁང་ཐོག་པར་མར་ཞུགས་པ་ན། དེའི་ཕྱི་བཞིན་དུ་འོང་ཞིང་འཕགས་པ་ཆོས་བསྟན་དུ་གསོལ་ཞེས་ཟེར་བ་  
ལ༑ སྲིང་མོ་ཁྱོད་ལ་ཆོས་བསྟན་ཟིན་ཏོ། །ཞེས་བྱས་ནས། འཕགས་པ་འདིར་ཡང་ཆོས་བསྟན་དུ་གསོལ་ཞེས་ཟེར་ན། དེར་ཡང་ཚིག་ལྔའམ་དྲུག་གིས་ཆོས་བསྟན་པར་བྱ་སྟེ་  
  
  
༄༅། །དགེ་སློང་གིས་ཚིག་ལྔས་ཆོས་སྟོན་པ་ན། བསམ་བཞིན་དུ་ཚིག་དྲུག་པ་ལ་ཐལ་བར་བྱེད་ན། ལྟུང་བྱེད་དུ་འགྱུར་རོ། །ཚིག་དྲུག་གིས་ཆོས་སྟོན་པ་ན། བསམ་བཞིན་དུ་  
ཚིག་བདུན་པ་ལ་ཐལ་བར་བྱེད་ན། ལྟུང་བྱེད་དུ་འགྱུར་རོ། །འོག་གཞིའི་ས་དང། སྒོ་ཁང་དང། བང་རིམ་གྱི་བར་དུ་ཡང་དེ་བཞིན་དུ་སྦྱར་རོ། །བུད་མེད་ཀྱི་ཡུལ་མཁས་པའི་རང་བཞིན་ཅན་གྱིས་  
གོང་ནས་གོང་དུ་དྲིས་པ་གཏན་ལ་དབབ་པ་བྱས་པ་དང། སློབ་གཉེར་བསོད་པ་དང། ཁ་ཏོན་ཞུ་བ་དང། དམིགས་ཀྱིས་འདྲི་བ་དང། དུས་ཁྲིམས་དཔོག་པ་དང། ཡོན་བཤད་པ་བྱེད་པ་ལ་ལྟུང་  
བ་མེད་དོ། །དགེ་སློང་གིས་ཇི་ཙམ་འདོད་པ་བཀག་པ་དང། ལྡབ་ལྡིབ་ཅན་དང། སྨྲ་བ་མྱུར་བ་ལ་ལྟུང་བ་མེད་དོ། །ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་  
བ་དག་གིས་ཉེན་པ་ལ་ལྟུང་བ་མེད་དོ། །སྟོན་པའི་ལྟུང་བྱེད་དེ་ལྔ་པ་རྫོགས་སོ།། །།སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་  
སྦྱིན་གྱི་ཀུན་དགའ་ར་བ་ན་བཞུགས་སོ། །དེའི་ཚེ་ན་དགེ་སློང་དྲུག་སྡེ་དག་གང་ཟག་རྫོགས་པར་མ་བསྙེན་པ་དག་དང་ཚིག་གིས་ཆོས་འདོན་པར་བྱེད་དེ། དེས་ཀུན་དགའ་ར་བའི་  
མཐར་སྒྲ་མཐོན་པོ་དང། སྒྲ་ཆེན་པོ་སྐྱེ་བོ་ཕལ་པོ་ཆེའི་ཚོགས་ཀྱི་སྒྲ་ལྟ་བུ་འདི་ལྟ་སྟེ། དཔེར་ན། བྲམ་ཟེ་རྣམས་བྲམ་ཟེའི་གསང་ཚིག་འདོན་པ་ལྟ་བུ་དང། རྩིས་མཁན་རྣམས་  
  
  
།བཅོམ་ལྡན་འདས་ཀྱིས་ཀུན་དགའི་ར་བའི་མཐར་དེ་དག་གི་སྒྲ་མཐོན་པོ་དང་སྒྲ་ཆེན་པོ་སྐྱེ་བོ་ཕལ་པོ་ཆེའི་ཚོགས་ཀྱི་སྒྲ་ལྟ་བུ་དེ་གསན་ཏོ།།  
གསན་ནས་ཀྱང་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། ཀུན་དགའི་ར་བའི་མཐའ་ན་སྒྲ་མཐོན་པོ་དང། སྒྲ་ཆེན་པོ་སྐྱེ་བོ་ཕལ་པོ་ཆེའི་ཚོགས་ཀྱི་  
སྒྲ་ལྟ་བུ་འདི་ལྟ་སྟེ། དཔེར་ན། བྲམ་ཟེ་རྣམས་བྲམ་ཟེའི་གསང་ཚིག་འདོན་པ་ལྟ་བུ་དང། རྩིས་མཁན་རྣམས་རྩིས་ཀྱི་གནས་ན་སྨྲ་བ་ལྟ་བུ་འདི་ཅི་ཡིན། བཙུན་པ། དགེ་  
སློང་དྲུག་སྡེ་དག་གང་ཟག་རྫོགས་པར་མ་བསྙེན་པ་དག་དང་ཚིག་གིས་ཆོས་འདོན་པར་བགྱིད་དེ། དེས་ཀུན་དགའི་ར་བའི་མཐར་སྒྲ་མཐོན་པོ་དང། སྒྲ་ཆེན་པོ་སྐྱེ་བོ་ཕལ་པོ་ཆེའི་  
ཚོགས་ཀྱི་སྒྲ་ལྟ་བུ་འདི་ལྟ་སྟེ། དཔེར་བགྱི་ན། བྲམ་ཟེ་རྣམས་བྲམ་ཟེའི་གསང་ཚིག་འདོན་པ་ལྟ་བུ་དང། རྩིས་མཁན་རྣམས་རྩིས་ཀྱི་གནས་ན་སྨྲ་བ་ལྟ་བུ་འདི་གྲག་པར་གྱུར་ཏོ། །  
ཀུན་དགའ་བོ། དགེ་སློང་དག་གང་ཟག་རྫོགས་པར་མ་བསྙེན་པ་དང་ལྷན་ཅིག་ཚིག་གིས་ཆོས་འདོན་པར་བྱེད་དམ། བཙུན་པ། བགྱིད་དོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་  
དང༑ གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ་།སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་  
  
  
༄༅། །རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་དྲུག་སྡེ་དག་ལ་རྨས་པ། དགེ་སློང་དག་ཁྱེད་གང་ཟག་  
རྫོགས་པར་མ་བསྙེན་པ་དང་ལྷན་ཅིག་ཚིག་གིས་ཆོས་འདོན་པར་བྱེད་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་  
པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨད་པར་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་  
རྣམ་པར་སྨད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་།དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་  
བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་ཟག་རྫོགས་པར་མ་བསྙེན་  
པ་དང་ཚིག་གིས་ཆོས་འདོན་ན། ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། དྲུག་སྡེའམ། གཞན་ཡང་དེ་ལྟ་བུ་གང་ཡིན་པའོ། །གང་ཟག་རྫོགས་པར་མ་བསྙེན་པ་དང་ཞེས་བྱ་བ་ལ་  
རྫོགས་པར་བསྙེན་པ་ནི། གཉིས་ཏེ། དགེ་སློང་དང། དགེ་སློང་མའོ། །དེ་ལས་གཞན་པ་རྫོགས་པར་མ་བསྙེན་པའོ། །ཚིག་གིས་ཞེས་བྱ་བ་ནི། ཚིག་མཉམ་པ་དང། ཚིག་སྔ་བ་དང། ཡི་གེ་  
  
  
ཡི་གེ་སྔ་བས་སོ། །ཇི་ལྟར་ཚིག་མཉམ་པས་ཤེ་ན། སློབ་དཔོན་འདི་སྐད་ཅེས། སྡིག་པ་ཐམས་ཅད་མི་བྱ་སྟེ་།ཞེས་འདོན་པ་ན། ཉེ་གནས་ཀྱང་དུས་གཅིག་ཏུ། སྡིག་པ་ཐམས་ཅད་མི་བྱ་སྟེ། ཞེས་  
འདོན་པ་སྟེ། དེ་ལྟར་ཚིག་མཉམ་པས་སོ། །ཇི་ལྟར་ཚིག་སྔ་བས་ཤེ་ན། སློབ་དཔོན་གྱིས་རེ་ཞིག་སྡིག་པ་ཐམས་ཅད་མི་བྱ་སྟེ་།ཞེས་མ་བཏོན་པར་ཉེ་གནས། དགེ་བ་ཕུན་སུམ་ཚོགས་པར་བྱ། །ཞེས་འདོན་པ་  
སྟེ༑ དེ་ལྟར་ཚིག་སྔ་བས་སོ། །ཇི་ལྟར་ཡི་གེ་མཉམ་པས་ཤེ་ན་སློབ་དཔོན་ཨ་ཞེས་འདོན་པ་ན། ཉེ་གནས་ཀྱང་དུས་གཅིག་ཏུ་ཨ་ཞེས་འདོན་པ་སྟེ། དེ་ལྟར་ཡི་གེ་མཉམ་པས་སོ། །ཇི་ལྟར་ཡི་གེ་སྔ་བས་ཤེ་  
ན༑ སློབ་དཔོན་གྱིས་རེ་ཞིག་ཨ་ཞེས་མ་བཏོན་པར་ཉེ་གནས་ཨ་ཞེས་འདོན་པ་སྟེ། དེ་ལྟར་ཡི་གེ་སྔ་བས་སོ། །ཆོས་ཞེས་བྱ་བ་ནི་སངས་རྒྱས་ཀྱིས་གསུངས་པ་དང། སངས་རྒྱས་ཀྱིས་ཉན་ཐོས་ཀྱིས་བཤད་པའོ། །  
འདོན་ན་ཞེས་བྱ་བ་ནི། འཛིན་དུ་འཇུག་ནའོ། །ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད་འཚོད་  
པར་བྱེད། ལྟུང་བར་བྱེད་པའོ། །གཞན་ཡང་ལྟུང་བ་དེ་མ་བཤགས་ཤིང་སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་  
ཇི་ལྟར་འགྱུར་ཞེ་ན། དགེ་སློང་གིས་གང་ཟག་རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས་ཚིག་མཉམ་པས་ཆོས་འདོན་ན། ལྟུང་བྱེད་དུ་འགྱུར་རོ། །དགེ་སློང་གིས་གང་ཟག་  
  
  
༄༅། །རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས། ཚིག་སྔ་བས་ཆོས་འདོན་ན། ལྟུང་བྱེད་དུ་འགྱུར་རོ་།དགེ་སློང་གིས་གང་ཟག་རྫོགས་པར་མ་བསྙེན་  
པ་ལ་རྫོགས་པར་མ་བསྙེན་པར་ཡིད་གཉིས་ཟ་བས་ཚིག་མཉམ་པས་ཆོས་འདོན་ན། ལྟུང་བྱེད་དུ་འགྱུར་རོ། །དགེ་སློང་གིས་གང་ཟག་རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་ཡིད་  
གཉིས་ཟ་བས་ཚིག་སྔ་བས་ཆོས་འདོན་ན། ལྟུང་བྱེད་དུ་འགྱུར་རོ་།དགེ་སློང་གིས་གང་ཟག་རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས་ཡི་གེ་མཉམ་པས་ཆོས་འདོན་ན་  
ལྟུང་བྱེད་དུ་འགྱུར་རོ། །དགེ་སློང་གིས་གང་ཟག་རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས་ཡི་གེ་སྔ་བས་ཆོས་འདོན་ན། ལྟུང་བྱེད་དུ་འགྱུར་རོ། །དགེ་སློང་གིས་གང་  
ཟག་རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་ཡིད་གཉིས་ཟ་བས་ཡི་གེ་མཉམ་པས་ཆོས་འདོན་ན། ལྟུང་བྱེད་དུ་འགྱུར་རོ། །དགེ་སློང་གིས་གང་ཟག་རྫོགས་པར་མ་བསྙེན་པར་ལ་རྫོགས་  
པར་མ་བསྙེན་པར་ཡིད་གཉིས་ཟ་བས་ཡི་གེ་སྔ་བས་ཆོས་འདོན་ན་ལྟུང་བྱེད་དུ་འགྱུར་རོ། །དགེ་སློང་གིས་གང་ཟག་རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས་ཚིག་  
མཉམ་པས་ཆོས་འདོན་ན། ཉེས་བྱས་སུ་འགྱུར་རོ། །དགེ་སློང་གིས་གང་ཟག་རྫོགས་པར་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས་ཚིག་སྔ་བས་ཆོས་འདོན་ན། ཉེས་བྱས་སུ་འགྱུར་  
  
  
༑དགེ་སློང་གིས་གང་ཟག་རྫོགས་པར་བསྙེན་པ་ལ་རྫོགས་པར་མ་བསྙེན་པར་ཡིད་གཉིས་ཟ་བས་ཚིགས་མཉམ་པས་ཆོས་འདོན་ན་ཉེས་བྱས་སུ་འགྱུར་རོ། །དགེ་སློང་གིས་གང་ཟག་རྫོགས་པར་བསྙེན་པ་ལ་  
རྫོགས་པར་མ་བསྙེན་པར་ཡིད་གཉིས་ཟ་བས་ཚིག་སྔ་བས་ཆོས་འདོན་ན། ཉེས་བྱས་སུ་འགྱུར་རོ། །དགེ་སློང་གིས་གང་ཟག་རྫོགས་པར་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས་ཡི་གེ་མཉམ་པས་  
ཆོས་འདོན་ན། ཉེས་བྱས་སུ་འགྱུར་རོ། །དགེ་སློང་གིས་གང་ཟག་རྫོགས་པར་མ་བསྙེན་པ་ལ་རྫོགས་པར་མ་བསྙེན་པར་འདུ་ཤེས་པས་ཡི་གེ་སྔ་བས་ཆོས་འདོན་ན། ཉེས་བྱས་སུ་འགྱུར་རོ། །དགེ་སློང་  
གིས་གང་ཟག་རྫོགས་པར་བསྙེན་པ་ལ་རྫོགས་པར་མ་བསྙེན་པར་ཡིད་གཉིས་ཟ་བས་ཡི་གེ་མཉམ་པས་ཆོས་འདོན་ན། ཉེས་བྱས་སུ་འགྱུར་རོ་།དགེ་སློང་གིས་གང་ཟག་རྫོགས་པར་བསྙེན་པ་ལ་རྫོགས་  
པར་མ་བསྙེན་པར་ཡིད་གཉིས་ཟ་བས་ཡི་གེ་སྔ་བས་ཆོས་འདོན་ན་ཉེས་བྱས་སུ་འགྱུར་རོ། །ལྡབ་ལྡིབ་ཅན་དང། སྨྲ་བ་མྱུར་བ་ལ་ལྟུང་བ་མེད་དོ། །ཁ་ཏོན་ཞུར་གཞུག་པ་དང། ཡོངས་སུ་འདྲིར་  
འཇུག་པ་ལ་ལྟུང་བ་མེད་དོ། །རྗེས་སུ་བསྒྲགས་ཏེ་ལུང་འབོག་པ་ལ་ལྟུང་བ་མེད་དོ། །ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ། །  
འདོན་པའི་ལྟུང་བྱེད་དེ། དྲུག་པ་རྫོགས་སོ།། །།འདུལ་བ་རྣམ་པར་འབྱེད་པ། བམ་པོ་ཞེས་གཅིག་པ། སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་  
  
  
༄༅། །སྦྱིན་གྱི་ཀུན་དགའ་ར་བ་ན་བཞུགས་སོ། །འདོད་ཆགས་དང་བྲལ་བ་མེད་པ་ཉོན་མོངས་པ་རྣམས་མ་སྤངས་པའི་ཕྱིར་དགེ་སློང་དག་དགེ་འདུན་ལྷག་མའི་ལྟུང་བ་འབྱིན་  
པར་བྱེད་པ་དང། ཁ་ཅིག་ནི། ལམ་གོལ་བར་རྒས་པས་དེ་དག་གང་གི་ཚེ་དགེ་སློང་མདོ་སྡེ་འཛིན་པ་དང། འདུལ་བ་འཛིན་པ་དང། མ་མོ་འཛིན་པ་རྣམས་ལ་ཐོས་པ་དེའི་ཚེ་ན། དེ་དག་  
ལྟུང་བ་དེ་ཆོས་བཞིན་དུ་ཕྱིར་བྱེད་ཅིང་དེ་དག་ཡོངས་སུ་གནས་པ་དང། མགུ་བར་བྱ་བ་སྤྱོད་པ་ན། དགེ་འདུན་ལ་ཆུ་འབྲིམ་པའི་ཚེ་བྲམ་ཟེ་དང། ཁྱིམ་བདག་དད་པ་ཅན་དག་གིས་སྨྲས་པ་  
གང་དག་རིན་པོ་ཆེ་རྟོག་པ་དག་ཀྱང་དེ་ལ་ཉེ་བར་བརྟགས་ཤིང་རིན་པོ་ཆེ་དེ་དག་སྡུད་པར་བྱེད་དོ། །དགེ་སློང་གནས་བརྟན་གནས་བརྟན་བསོད་སྙོམས་པ་འདི་དག་ཀྱང་དགེ་འདུན་ལ་ཆུ་འབྲིམ་  
ཞིང་བསོད་ནམས་གསོག་པར་བྱེད་དོ། །དྲུག་སྡེ་ལྟོ་འདུན་ཅན་འདི་དག་ནི། ཟ་ཞིང་འཁོད་པར་བྱེད་དོ། །དེ་དག་སྨོད་པར་བྱེད་པ་ན། དྲུག་སྡེ་དག་གིས་ཐོས་ནས་དེ་དག་གིས་སྨྲས་པ། ཤེས་  
ལྡན་དག་ཅི། འདི་དག་ཆོས་བཟང་པོའི་ཆོས་ཀྱིས་དགེ་འདུན་ལ་ཆུ་འབྲིམ་པར་བྱེད་སྙམ་མམ། འདི་ལྟར། འདི་དག་ནི། ཆད་པའི་ལས་བྱེད་པ་ཡིན་ནོ། །དེ་དག་གིས་དྲིས་པ། འདི་དག་  
གིས་ཅི་བྱས། དྲུག་སྡེ་དག་གིས། ལག་པས་བྱ་བ་མ་ཡིན་པ་བྱས་ཏེ་འདི་ལྟར་བྱས་སོ། །ཞེས་སྨྲས་པ་དང། དེ་དག་དགེ་སློང་གནས་བརྟན་གནས་བརྟན་གང་དག་ཡིན་པ་དེ་དག་གི་  
  
  
དགེ་སློང་བར་མ་དང། གསར་བུ་གང་དག་ཡིན་པ་དེ་དག་གི་གནས་སྐབས་ཅི་འདྲ་བར་འགྱུར་ཞེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་དོ། །དགེ་  
སློང་ཡོངས་སུ་གནས་པར་བྱེད་པ་དེ་དག་ཕྱི་དྲོ་དབུ་སྐྲ་དང་སེན་མོའི་མཆོད་རྟེན་དག་ལ་ལྕི་བ་འཇམ་པོའི་བྱུག་པས་ཉུག་པར་བྱེད་པ་ན། དྲུག་སྡེ་དག་གིས་དེ་དག་གི་ལྷན་ཅིག་གནས་པ་དང། ཉེ་གནས་དག་ལ་  
དྲིས་པ། དགེ་ཚུལ་དག་ཁྱོད་ཀྱི་མཁན་པོ་དང། སློབ་དཔོན་དེ་དག་གར་དོང། དེ་དག་གིས་སྨྲས་པ། བསོད་ནམས་དག་བྱེད་དེ། བཅོམ་ལྡན་འདས་ཀྱི་དབུ་སྐྲ་དང། སེན་མོའི་མཆོད་རྟེན་དག་ལ་  
ལྕི་བ་འཇམ་པོའི་བྱུག་པས་ཉུག་པར་བྱེད་དོ། །ཁྱེད་ཅག་ཀྱང་དེ་ལྟ་བུའི་བསོད་ནམས་དག་གྱིས་ཤིག་ཅི། དེ་དག་ཆོས་བཟང་པོའི་ཆོས་ཀྱིས་དབུ་སྐྲ་དང། སེན་མོའི་མཆོད་རྟེན་དག་ལ་ལྕི་བ་འཇམ་  
པོའི་བྱུག་པས་ཉུག་པར་བྱེད་སྙམ་མམ། འདི་ལྟར། དེ་དག་ནི། ཆད་པའི་ལས་བྱེད་པ་ཡིན་ནོ། །དེ་དག་གིས་དེ་དག་ལ་དྲིས་པ། དེ་དག་གིས་ཅི་བྱས། དྲུག་སྡེ་དག་གིས་ལག་པས་བྱ་བ་མ་ཡིན་  
པར་བྱས་ཏེ། འདི་ལྟར་འདི་ལྟར་བྱས་སོ། །ཞེས་སྨྲས་སོ། །གང་གི་ཚེ་དགེ་སློང་ཡོངས་སུ་གནས་པ་བྱེད་པ་དེ་དག་ལྟུང་བ་དེ་ལས་ལངས་པར་གྱུར་པ་དེའི་ཚེ་ན་དགེ་ཚུལ་དག་ལ། དགེ་ཚུལ་དག་འདི་  
དང་འདི་གྱིས་ཤིག་ཅེས་བསྒོ་བ་དང། དགེ་ཚུལ་དེ་དག་གིས་སྨྲས་པ། ཁྱེད་དག་ཅིའི་ཕྱིར་མི་བྱེད། ཁོ་བོ་ཅག་གིས་བྱར་མི་རུང་ངོ། །དེ་དག་གིས་སྨྲས་པ། ཁྱེད་ཀྱིས་འདི་ལྟ་འདི་ལྟར་བྱར་རུང་  
  
  
༄༅། །ན༑ འདི་ཅིའི་ཕྱིར་བྱར་མི་རུང། དེ་དག་གིས་སྨྲས་པ་དེ་ལྟ་བུ་ཡང་ཡོད་མོད་ཀྱི། འོན་ཀྱང་ཁོ་བོ་ཅག་གིས་ལྟུང་བ་དེ་ཆོས་བཞིན་དུ་ཕྱིར་བྱས་ཟིན་ཏོ། །ཁྱེད་ལ་སུས་  
སྨྲས༑ དྲུག་སྡེ་དག་གིས་སོ། །དགེ་སློང་དོན་ཉུང་ངུ་དག་ཅིའི་ཕྱིར་དགེ་སློང་དག་གང་ཟག་རྫོགས་པར་མ་བསྙེན་པ་ལ་གནས་ངན་ལེན་གྱི་ལྟུང་བ་རྗོད་པར་བྱེད་ཅེས་སྨོད་པར་བྱེད། འཕྱར་  
ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དེ་དག་ལ་འདི་སྐད་ཅེས་ལན་  
གདབ་པར་བྱ་སྟེ། གང་ལ་ཉེས་པ་མེད་པ་ཡིན། །སྐྱོན་མི་བྱེད་པའི་མི་གང་ཡིན། །སུ་ཞིག་ཀུན་ཏུ་རྨོངས་མི་འགྱུར། །སུ་ཞིག་རྟག་ཏུ་བརྟན་པར་གསུངས། །ཡང་དག་མཁྱེན་པས་རྣམ་གྲོལ་  
བ༑ ༑རྫོགས་པའི་སངས་རྒྱས་རབ་མཁྱེན་པ། །དེ་ལ་ཉེས་པ་མེད་པ་ཡིན། །སྐྱོན་མི་བྱེད་པའི་མི་དེ་ཡིན། །དེ་ནི་ཀུན་ཏུ་རྨོངས་མི་འགྱུར། །དེ་ནི་རྟག་ཏུ་བརྟན་པར་གསུངས། །དེ་ནས་བཅོམ་  
ལྡན་འདས་ཀྱིས་བྱུང་བ་འདི་དང། གླེང་གཞི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་  
ནི༑ མཁྱེན་བཞིན་དུ་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་དྲུག་སྡེ་དག་ལ་རྨས་པ། དགེ་སློང་དག་ཁྱེད་གང་  
  
  
བརྗོད་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་  
ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི་རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨོད་པར་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་པར་སྨད་ནས་དགེ་སློང་  
རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས་འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་  
པ་ཡང་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་ཟག་རྫོགས་པར་མ་བསྙེན་པ་ལ་གནས་ངན་ལེན་གྱི་ལྟུང་བ་  
བརྗོད་ན། ལྟུང་བྱེད་དོ། །ཞེས་བཅོམ་ལྡན་འདས་ཀྱིས་འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་མཛད་དོ། །མཉན་ཡོད་ན་དགེ་སློང་འཕྲལ་བ་དང། དགེ་སློང་མ་གསལ་  
མ་ཞེས་བྱ་བ། ཅི་ནས་ཀྱང་སྐྱེ་བོ་ཕལ་པོ་ཆེའི་ཚོགས་མ་དད་པར་རིག་པར་འགྱུར་བ་དེ་ལྟ་དེ་ལྟར་ཁྱིམ་རྣམས་སུ་སྤྱོད་པར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་  
དང༑ བཅོམ་ལྡན་འདས་ཀྱིས་བཀའ་སྩལ་པ། དགེ་སློང་ཁྱེད་ཀྱིས་དགེ་སློང་འཕྲལ་བ་དང། དགེ་སློང་མ་གསལ་མ་ཁྱིམ་རྣམས་སུ་སོ་སོར་གོ་བར་བྱེད་པའི་དགེ་སློང་བསྐོ་བར་བྱ་སྟེ། ཁྱིམ་  
  
  
༄༅། །རྣམས་སུ་སོ་སོར་གོ་བར་བྱེད་པའི་དགེ་སློང་ཆོས་ལྔ་དང་ལྡན་པ་ནི། མ་བསྐོས་པ་ཡང་བསྐོ་བར་མི་བྱ་ལ། བསྐོས་པ་ཡང་དབྱུང་བར་བྱ་སྟེ། ལྔ་གང་ཞེ་ན། འདུན་  
པས་འགྲོ་བ་དང། ཞེ་སྡང་གིས་འགྲོ་བ་དང། གཏི་མུག་གིས་འགྲོ་བ་དང། འཇིགས་པས་འགྲོ་བ་དང། གོ་བར་བྱས་པ་དང་མ་བྱས་པའི་ཁྱིམ་མི་ཤེས་པའོ། །ཁྱིམ་རྣམས་སུ་སོ་སོར་  
གོ་བར་བྱེད་པའི་དགེ་སློང་ཆོས་ལྔ་དང་ལྡན་པ་ནི། མ་བསྐོས་པ་ཡང་བསྐོ་བར་བྱ་ལ། བསྐོས་པ་ཡང་དབྱུང་བར་མི་བྱ་སྟེ། ལྔ་གང་ཞེ་ན། འདུན་པས་མི་འགྲོ་བ་དང། ཞེ་སྡང་གིས་  
མི་འགྲོ་བ་དང། གཏི་མུག་གིས་མི་འགྲོ་བ་དང། འཇིགས་པས་མི་འགྲོ་བ་དང། གོ་བར་བྱས་པ་དང་མ་བྱས་པའི་ཁྱིམ་ཤེས་པའོ། །འདི་ལྟར་བསྐོ་བར་བྱ་སྟེ། གནས་མལ་བཤམས་  
པ་བྱས་ནས་གཎྜཱི་བརྡུངས་ཏེ་དྲིས་པའི་ཚིག་གིས་དགེ་སློང་རྣམས་ལ་ཡང་དག་པར་བསྒོ་ནས་དགེ་འདུན་ཐམས་ཅད་འདུག་ཅིང་མཐུན་པར་གྱུར་པ་ན། ཇེ་དང་པོར་སྤྲོ་བར་བྱ་སྟེ། དགེ་སློང་  
མིང་འདི་ཞེས་བྱ་བ་ཁྱོད། དགེ་སློང་འཕྲལ་བ་དང། དགེ་སློང་མ་གསལ་མ་ཁྱིམ་རྣམས་སུ་སོ་སོར་གོ་བར་བྱེད་པར་སྤྲོའམ། གལ་ཏེ་སྤྲོ་ན། དེས་སྤྲོའོ། །ཞེས་བརྗོད་པར་བྱའོ། །དེའི་  
འོག་ཏུ་དགེ་སློང་གཅིག་གིས་གསོལ་བ་བྱས་ཏེ་ལས་བྱའོ། །དགེ་འདུན་བཙུན་པ་རྣམས་གསན་དུ་གསོལ། དགེ་སློང་འཕྲལ་བ་དང། དགེ་སློང་མ་གསལ་མ། ཅི་ནས་ཀྱང་སྐྱེ་བོ་ཕལ་པོ་  
  
  
ཁྱིམ་རྣམས་སུ་སྤྱོད་པར་བགྱིད་དེ། དགེ་སློང་མིང་འདི་ཞེས་བགྱི་བ་འདི། དགེ་སློང་འཕྲལ་བ་དང། དགེ་སློང་མ་གསལ་མ་ཁྱིམ་རྣམས་  
སུ་སོ་སོར་གོ་བར་བགྱིད་པར་སྤྲོ་ན། གལ་ཏེ་དགེ་འདུན་གྱིས་དུས་ལ་བབ་ཅིང་བཟོད་ན། དགེ་འདུན་གྱིས་གནང་བར་མཛོད་ཅིག་དང། དགེ་འདུན་གྱིས་དགེ་སློང་མིང་འདི་ཞེས་བགྱི་བ་འདི། ཁྱིམ་  
རྣམས་སུ་སོ་སོར་གོ་བར་བགྱིད་པར་བསྐོ་སྟེ། དགེ་སློང་མིང་འདི་ཞེས་བགྱི་བ་འདི། དགེ་སློང་འཕྲལ་བ་དང། དགེ་སློང་མ་གསལ་མ་ཁྱིམ་རྣམས་སུ་སོ་སོར་གོ་བར་བགྱིད་དོ། །འདི་ནི། གསོལ་  
བའོ༑ ༑ལས་ནི། འདི་ལྟར་བྱ་སྟེ། དགེ་འདུན་བཙུན་པ་རྣམས་གསན་དུ་གསོལ། དགེ་སློང་འཕྲལ་བ་དང། དགེ་སློང་མ་གསལ་མ། ཅི་ནས་ཀྱང་སྐྱེ་བོ་ཕོལ་པོ་ཆེའི་ཚོགས་མ་དད་པར་རིག་  
པར་འགྱུར་བ་དེ་ལྟ་དེ་ལྟར་ཁྱིམ་རྣམས་སུ་སྤྱོད་པར་བགྱིད་ནས་དགེ་སློང་མིང་འདི་ཞེས་བགྱི་བ་འདི། དགེ་སློང་འཕྲལ་བ་དང་དགེ་སློང་མ་གསལ་མ་ཁྱིམ་རྣམས་སུ་སོ་སོར་གོ་བར་བགྱིད་པར་  
སྤྲོ་སྟེ༑ དེའི་སླད་དུ་དགེ་འདུན་གྱིས་དགེ་སློང་མིང་འདི་ཞེས་བགྱི་བ་འདི། ཁྱིམ་རྣམས་སུ་སོ་སོར་གོ་བར་བགྱིད་པར་བསྐོ་སྟེ། དགེ་སློང་མིང་འདི་ཞེས་བགྱི་བ་འདི། དགེ་སློང་འཕྲལ་བ་  
དང༑ དགེ་སློང་མ་གསལ་མ་ཁྱིམ་རྣམས་སུ་སོ་སོར་གོ་བར་བགྱིད་ན་ཚེ་དང་ལྡན་པ་གང་དགེ་སློང་མིང་འདི་ཞེས་བགྱི་བ་འདི། ཁྱིམ་རྣམས་སུ་སོ་སོར་གོ་བར་བགྱིད་པར་བསྐོ་བར་བཟོད་  
  
  
༄༅། །པ་དེ་དག་ནི། ཅང་མ་གསུངས་ཤིག་གང་དག་མི་བཟོད་པ་དེ་དག་ནི། གསུངས་ཤིག་དགེ་འདུན་གྱིས་བཟོད་ཅིང་གནང་ནས་དགེ་འདུན་གྱིས་དགེ་སློང་མིང་འདི་ཞེས་  
བགྱི་བ་འདི། ཁྱིམ་རྣམས་སུ་སོ་སོར་གོ་བར་བགྱི་བར་བསྐོས་ལགས་ཏེ་འདི་ལྟར། ཅང་མི་གསུང་བསད་དེ་བཞིན་དུ་འཛིན་ཏོ། །དགེ་སློང་དག་།ངས་དགེ་སློང་ཁྱིམ་རྣམས་སུ་སོ་སོར་གོ་བར་  
བྱེད་པའི་ཀུན་ཏུ་སྤྱོད་པའི་ཆོས་དག་བཅའ་བར་བྱ་སྟེ། དགེ་སློང་ཁྱིམ་རྣམས་སུ་སོ་སོར་གོ་བར་བྱེད་པས་འདི་སྐད་ཅེས་བརྗོད་པར་བྱ་སྟེ། ཚེ་དང་ལྡན་པ་དག་ཁྱེད་ཉོན་ཅིག་ཁྱིམ་རྣམས་  
སུ་ཁྱིམ་སུན་པར་བྱེད་པ་དང། གནས་རྣམས་སུ་གནས་སུ་ན་པར་བྱེད་པ་འདི་ལྟ་སྟེ། དཔེར་ན། འབྲས་སཱ་ལུའི་ཞིང་ཕུན་སུམ་ཚོགས་པ་ལ་སེར་པའི་འཁོར་ལོ་མི་བཟད་པ་བབ་ན། འདི་ལྟར་  
འབྲས་སཱ་ལུ་དེ་ཉིད་ཤིན་ཏེ་མ་དང། ཆུད་ཟ་བ་དང། ཚུལ་མ་ཡིན་པས་མ་རུངས་པར་འགྱུར་བ་དང། བུ་རམ་ཤིང་གི་ཞིང་ཕུན་སུམ་ཚོགས་པ་ལ་ནད་ཀྱི་རིགས་དམར་པོ་ཞེས་བྱ་བ་བྱུང་ན། འདི་  
ལྟར༑ བུ་རམ་ཤིང་དེ་ཉིད་ཤིན་ཏེ་མ་དང། ཆུད་ཟ་བ་དང། ཚུལ་མ་ཡིན་པས་མ་རུངས་པར་འགྱུར་བ་ལྟ་བུ་དག་ཡོད་ཀྱི། ཚེ་དང་ལྡན་པ་དག་ཁྱེད་ཅག་དགེ་སློང་འདི་དང། དགེ་  
སློང་མ་འདིས་བསྟན་པའི་ཚོད་མ་འཛིན་ཅིག་འདི་ལྟར། དགེ་སློང་འདི་དང། དགེ་སློང་མ་འདི་ནི། ཡོས་ཚིག་པ་བཞིན་དུ་ཆོས་འདུལ་བ་འདི་ལ་སྐྱེར་མི་རུང་བའི་ཆོས་ཅན་ཡིན་གྱི་  
  
  
གནས་བརྟན་ཀུན་ཤེས་ཀོའུ་དི་ནྱ་དང་རླངས་པ་དང། རྟ་ཐུལ་དང། བཟང་ལྡན་དང། གནས་བརྟན་གྲགས་པ་དང། གང་པོ་དང། དྲི་མེད་དང། བ་ལང་  
བདག་དང། ལག་བཟང་དང། ཤཱ་རིའི་བུ་དང། མོའུ་དགལ་གྱི་བུ་ཆེན་པོ་དང། གསུས་པོ་ཆེ་ཆེན་པོ་དང། སྐུལ་བྱེད་ཆེན་པོ་དང་ཀ་ཏྱའི་བུ་ཆེན་པོ་དང། ལྟེང་རྒྱས་འོད་སྲུང་དང་  
ཆུ་ཀླུང་འོད་སྲུང་དང། ག་ཡ་འོད་སྲུང་དང། འགབ་མ་འོད་སྲུང་དང། འོད་སྲུང་ཆེན་པོ་དང། དགའ་བྱེད་དང། ཀིམ་པི་ལ་དང་ལེགས་སྐྱེས་དང། ནམ་གྲུ་དང། ས་རི་དང། ཉེ་སྡེ་  
དང༑ སོམ་ཉི་ནམ་གྲུ་དང། ལམ་བསྟན་དང། ལམ་ཕྲན་བསྟན་དང་བརྟག་པའི་ཤིང་རྟ་དང། ཆེན་པོ་པ་དང། གྲགས་སྦྱིན་དང། དེ་དག་ལ་སོགས་པ་དགེ་སློང་གནས་བརྟན་གནས་  
བརྟན་རྣམས་ལ་ལྟོས་ཤིག་ཅེས་བརྗོད་པར་བྱའོ། །དགེ་སློང་ཁྱིམ་རྣམས་སུ་སོ་སོར་གོ་བར་བྱེད་པ་དེ། ཁྱིམ་རྣམས་སུ་སོ་སོར་གོ་བར་བྱེད་དུ་སོང་བ་དང། དགེ་སློང་འཕྲལ་བས། དགེ་  
འདུན་གྱིས་དགེ་སློང་མིང་འདི་ཞེས་བྱ་བ་དེ། ཁྱིམ་རྣམས་སུ་སོ་སོར་གོ་བར་བྱེད་པར་བསྐོས་སོ། །ཞེས་ཐོས་ནས་དེ་དེའི་གན་དུ་སོང་སྟེ་སྨྲས་པ། ཁྱོད་ཁྱིམ་རྣམས་སུ་ཁོ་བོ་སུན་འབྱིན་དུ་  
འྒྲོའམ། དགེ་འདུན་གྱི་ཆོས་དང་ལྡན་པའི་བཀའ་བསྒྲུབ་པར་བྱའོ་།ཁོ་བོས་དེ་དང་དེ་བྱར་རུང་ན། ཁྱོད་ཀྱི་ལྟོ་དྲལ་ཏེ་རྒྱུ་མ་དག་གིས་རྒྱལ་བྱེད་ཀྱི་ཚལ་དཀྲི་བར་བྱ་བ་དང། མགོ་ཡང་འབྲུ་  
  
  
༄༅། །མར་གྱི་སྣོད་བཞིན་དུ་རྒྱལ་བྱེད་ཀྱི་ཚལ་གྱི་སྒོར་དབྱངས་ལ་གདགས་པར་མི་རུང་བ་ཅི་ཡོད། དགེ་སློང་དེས་དགེ་སློང་རྣམས་པ་འཕྲལ་བས་བདག་སྤྱོས་ཏེ། དེ་ན་རེ། ཁོ་  
བོས་དེ་དང་དེ་བྱར་རུང་ན། ཁྱོད་ཀྱི་ལྟོ་དྲལ་ཏེ་རྒྱུ་མ་དག་གིས་རྒྱལ་བྱེད་ཀྱི་ཚལ་དཀྲི་བར་བྱ་བ་དང། མགོ་ཡང་འབྲུ་མར་གྱི་སྣོད་བཞིན་དུ་རྒྱལ་བྱེད་ཀྱི་ཚལ་གྱི་སྒོར་དཔྱངས་ལ་གདགས་པར་  
མི་རུང་བ་ཅི་ཡོད་ཅེས་ཟེར་གྱི། བདག་དེ་ཁྱིམ་རྣམས་སུ་སོ་སོར་གོ་བར་བྱེད་པར་མི་སྤྲོ་ཞེས་ཟེར་བའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་  
འདས་ཀྱིས་བཀའ་སྩལ་པ། དགེ་སློང་དག་མི་གཏི་མུག་ཅན་དེས་གང་ཟག་ནི། གསོད་པར་ནུས་ཀྱི། དགེ་འདུན་ནི། མི་ནུས་པས་དེའི་ཕྱིར་དགེ་འདུན་གྱིས་ཁྱིམ་རྣམས་སུ་སོ་  
སོར་གོ་བར་བྱའོ། །འདི་ལྟར་སོ་སོར་གོ་བར་བྱ་སྟེ། གསོལ་བ་འབའ་ཞིག་གི་ལས་བྱའོ། །དེ་ཡང་འདི་ལྟར་བྱ་སྟེ། གནས་མལ་བཤམས་པ་བྱས་ནས་གཎྜཱི་བརྡུངས་ཏེ་དྲིས་པའི་ཚིག་གིས་  
དགེ་སློང་རྣམས་ལ་ཡང་དག་པར་བསྒོས་ནས་དགེ་འདུན་ཐམས་ཅད་འདུག་ཅིང་མཐུན་པར་གྱུར་པ་ལ། དགེ་སློང་གཅིག་གིས་གསོལ་བ་བྱ་སྟེ་དགེ་འདུན་བཙུན་པ་རྣམས་གསན་དུ་  
གསོལ༑ དགེ་སློང་འཕྲལ་བ་འདི་དང། དགེ་སློང་མ་གསལ་མ་འདི། ཅི་ནས་ཀྱང་སྐྱེ་བོ་ཕལ་པོ་ཆེའི་ཚོགས་མ་དད་པར་རིག་པར་འགྱུར་བ་དེ་ལྟ་དེ་ལྟར་ཁྱིམ་རྣམས་སུ་སྤྱོད་  
  
  
དགེ་སློང་འཕྲལ་བ་དང། དགེ་སློང་མ་གསལ་མ་ཅི་ནས་ཀྱང་སྐྱེ་བོ་ཕལ་པོ་ཆེའི་ཚོགས་མ་དད་པར་རིག་པར་འགྱུར་བ་དེ་ལྟ་དེ་ལྟར་ཁྱིམ་རྣམས་སུ་སྤྱོད་པར་བགྱིད་ཀྱང། དགེ་སློང་  
འཕྲལ་བ་དང། དགེ་སློང་མ་གསལ་མ། ཁྱིམ་རྣམས་སུ་སོ་སོར་གོ་བར་བགྱིད་པར་སྤྲོ་བ་སུ་ཡང་མ་མཆིས་ན། གལ་ཏེ་དགེ་འདུན་གྱིས་དུས་ལ་བབ་ཅིང་བཟོད་ན། དགེ་འདུན་གྱིས་གནང་བར་  
མཛོད་ཅིག་དང། དགེ་འདུན་གྱིས་དགེ་སློང་འཕྲལ་བ་དང། དགེ་སློང་མ་གསལ་མ། ཅི་ནས་ཀྱང་སྐྱེ་བོ་ཕལ་པོ་ཆེའི་ཚོགས་མ་དད་པར་རིག་པར་འགྱུར་བ་དེ་ལྟ་དེ་ལྟར་ཁྱིམ་རྣམས་སུ་སྤྱོད་པར་བགྱིད་  
པར་གང་གིས་མཐོང་ཞིང་གང་དུ་མཐོང་བ་དེས། ཁྱིམ་དེར་ཁྱེད་དགེ་སློང་འདི་དང། དགེ་སློང་མ་འདིས་བསྟན་པའི་ཚོད་མ་འཛིན་ཅིག་དགེ་སློང་འདི་དང། དགེ་སློང་མ་འདི་ནི། ཡོས་ཚིག་པ་  
བཞིན་དུ་ཆོས་འདུལ་བ་འདི་ལ་སྐྱེར་མི་རུང་བའི་ཆོས་ཅན་ཡིན་གྱི་བཅོམ་ལྡན་འདས་དང། དགེ་སློང་གནས་བརྟན་གནས་བརྟན་རྣམས་ལ་ལྟོས་ཤིག་ཅེས་སོ་སོར་གོ་བར་བགྱིད་དུ་སྩལ་ཏོ། །  
འདི་ནི༑ གསོལ་བའོ། །བཅོམ་ལྡན་འདས་ཀྱིས། སོ་སོར་རིག་པའི་ཁྱིམ་དག་ཏུ་སོ་སོར་གོ་བར་བྱའོ། །ཞེས་བཀའ་སྩལ་ན། དེ་དག་སོ་སོར་རིག་པ་དང། སོ་སོར་མ་རིག་པའི་ཁྱིམ་དག་ཏུ་  
སོ་སོར་གོ་བར་བྱེད་པ་ན། དེ་དག་བསོད་སྙོམས་ཀྱིས་ཕོངས་པར་གྱུར་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་བ་དང། བཅོམ་ལྡན་འདས་ཀྱིས་བཀའ་སྩལ་པ་  
  
  
༄༅། །སོ་སོར་རིག་པའི་ཁྱིམ་དག་ཏུ་སོ་སོར་གོ་བར་བྱའི། སོ་སོར་མ་རིག་པའི་ཁྱིམ་དག་ཏུ་སོ་སོར་གོ་བར་མི་བྱ་སྟེ། དེ་ལྟ་བས་ན། དགེ་འདུན་གྱིས་གནང་བ་མ་གཏོགས་  
སོ༑ ༑དེ་ནས་བཅོམ་ལྡན་འདས་ཀྱིས་བསླབ་པ་འདོད་པ་དང། བསླབ་པ་ལ་གུས་པ་དང། བསླབ་པ་ལ་ཡོ་བྱད་བསྙུངས་པའི་བསྔགས་པ་བརྗོད་ནས་དེ་དང་མཐུན་པ་དང། དེའི་ཤས་ཆེ་བ་  
དང༑ དེ་དང་ཚམ་པའི་ཆོས་དང་ལྡན་པའི་བཀའ་མཆིད་མཛད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན་སྔ་མ་ནི། བཅས་པ་ཡིན་ལ། འདི་ནི་  
གནང་བ་ཡིན་ཏེ། ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་གང་ཟག་རྫོགས་པར་མ་བསྙེན་པ་ལ་གནས་ངན་ལེན་གྱི་  
ལྟུང་བ་བརྗོད་ན། དགེ་འདུན་གྱིས་གནང་བ་མ་གཏོགས་ཏེ། ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། དྲུག་སྡེའམ། གཞན་ཡང་དེ་ལྟ་བུ་གང་ཡིན་པའོ། །གང་ཟག་རྫོགས་པར་  
མ་བསྙེན་པ་ལ་ཞེས་བྱ་བ་ལ། རྫོགས་པར་བསྙེན་པ་ནི། གཉིས་ཏེ། དགེ་སློང་དང། དགེ་སློང་མའོ། །དེ་ལས་གཞན་པ་ནི། རྫོགས་པར་མ་བསྙེན་པའོ། །གནས་ངན་ལེན་ཅེས་བྱ་བ་ལ་  
གནས་ངན་ལེན་ནི། གཉིས་ཏེ། ཕམ་པར་འགྱུར་བ་ཀུན་ནས་སློང་བ་དང། དགེ་འདུན་ལྷག་མ་ཀུན་ནས་སློང་བའོ། །ཅིའི་ཕྱིར་དེ་དག་གནས་ངན་ལེན་ཅེས་བྱ་ཞེ་ན། ངོ་བོ་ཉིད་ལས་དང་  
  
  
།ལྟུང་བ་བརྗོད་ན་ཞེས་བྱ་བ་ནི་སྨྲ་ནའོ། །དགེ་འདུན་གྱིས་གནང་བ་མ་གཏོགས་ཏེ་ཞེས་བྱ་བ་ནི་དགེ་འདུན་གྱིས་གནང་བ་བཞག་སྟེའོ། །ལྟུང་བྱེད་དོ། །ཞེས་བྱ་བ་  
ནི༑ སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད་འཚོད་པར་བྱེད། ལྟུང་བར་བྱེད་པའོ། །གཞན་ཡང་ལྟུང་  
བ་དེ་མ་བཤགས་ཤིང། སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ་།དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་  
གིས་སོ་སོར་མ་རིག་པའི་ཁྱིམ་དག་ཏུ་སོ་སོར་མ་རིག་པར་འདུ་ཤེས་པས་དགེ་སློང་སོ་སོར་གོ་བར་བྱེད་ན། ལྟུང་བྱེད་དུ་འགྱུར་རོ། །དགེ་སློང་གིས་སོ་སོར་རིག་པའི་ཁྱིམ་དག་ཏུ་སོ་སོར་མ་  
རིག་པར་ཡིད་གཉིས་ཟ་བས་དགེ་སློང་སོ་སོར་གོ་བར་བྱེད་ན། ལྟུང་བྱེད་དུ་འགྱུར་རོ། །དགེ་སློང་གིས་སོ་སོར་རིག་པའི་ཁྱིམ་དག་ཏུ་སོ་སོར་མ་རིག་པར་འདུ་ཤེས་པས་དགེ་སློང་སོ་  
སོར་གོ་བར་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་སོ་སོར་རིག་པའི་ཁྱིམ་དག་ཏུ་སོ་སོར་མ་རིག་པར་ཡིད་གཉིས་ཟ་བས་དགེ་སློང་སོ་སོར་གོ་བར་བྱེད་ན། ཉེས་བྱས་སུ་འགྱུར་  
རོ༑ །དྲིལ་བསྒྲགས་པ་ལ་ནི། ལྟུང་བ་མེད་དོ། །ངོས་ལ་རི་མོར་བྲིས་པ་ཕན་ཆད་ལ་ཡང་ལྟུང་བ་མེད་དོ། །ཇི་ལྟར་བདག་གིས་ཤེས་པ་དེ་བཞིན་དུ་འཇིག་རྟེན་ཐམས་ཅད་ཀྱིས་ཀྱང་ཤེས་སོ།།  
  
  
༄༅། །སྙམ་ནའོ། །ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ་།གནས་ངན་ལེན་བརྗོད་པའི་  
ལྟུང་བྱེད་དེ། བདུན་པ་རྫོགས་སོ།། །།སངས་རྒྱས་བཅོམ་ལྡན་འདས་ཡངས་པ་ཅན་ན་སྤྲེའུ་རྫིང་གི་འགྲམ་ན་ཁང་པ་བརྩེགས་པའི་ཁང་བཟང་ན་བཞུགས་སོ། །དེའི་ཚེ་ན་  
ཉ་བ་ལྔ་བརྒྱ་ཆུ་ཀླུང་ཡིད་འོང་ལྡན་ལ་བརྟེན་ཅིང་འཁོད་དོ་།དེ་དག་ལ་རྒྱ་མོ་སྤྱོད་པ་དང། སྤྱོད་པ་ཆེན་མོ། །ཞེས་བྱ་བ་གཉིས་ཤིག་ཡོད་དོ། །དེ་དག་ལན་འགའ་ནི། རྒྱ་མོ་སྤྱོད་པ་  
འཇུག་པར་བྱེད་ལ། ལན་འགའ་ནི། སྤྱོད་པ་ཆེན་མོ་འཇུག་པར་བྱེད་དོ་།གང་གི་ཚེ་ཉ་དག་ཉོ་བ་མེད་པ་དེའི་ཚེ་ནི། རྒྱ་མོ་སྤྱོད་པ་འཇུག་པར་བྱེད་ལ། གང་གི་ཚེ་ཉ་དག་ཉོ་བ་ཡོད་པ་  
དེའི་ཚེ་ནི། སྤྱོད་པ་ཆེན་མོ་འཇུག་པར་བྱེད་དོ། །ཇི་ཙམ་དུས་གཞན་ཞིག་ན་ཡངས་པ་ཅན་དུ་དུས་སྟོན་བྱུང་ནས་དེ་དག་གིས་རྒྱ་མོ་གཉིས་ཀ་བཅུག་སྟེ་ཉིས་བརྒྱ་ལྔ་བཅུས་ནི། རྒྱ་མོ་  
སྤྱོད་པ་བཅུག་ཉིས་བརྒྱ་ལྔ་བཅུས་ནི། སྤྱོད་པ་ཆེན་མོ་བཅུག་གོ་།གང་དག་གིས་རྒྱ་མོ་སྤྱོད་པ་བཅུག་པ་དེ་དག་གིས་ནི། ཉ་དང་རུས་སྦལ་དང། སྦལ་པ་དང། ཆུ་སྲིན་བྱིས་པ་  
གསོད་པ་དང། ཉ་ཁྱི་བ་ལ་སོགས་པ་མང་པོ་དག་འདི་ལྟ་སྟེ་དཔེར་ན། ཏིལ་དང། འབྲས་ཐུག་པོ་ཆེ་དང། རྒྱ་ཤུག་དང། རྒྱ་སྲན་ལ་སོགས་པ་བཞིན་དུ་ཕུང་པོ་ཆེན་པོར་རྣམ་  
  
  
གང་དག་གིས་རྒྱ་མོ་སྤྱོད་པ་ཆེན་མོ་བཅུག་པ་དེ་དག་གིས་ནི། རྒྱ་མཚོ་ཆེན་པོ་ནས་ཆུ་ཀླུང་ཡིད་འོང་ལྡན་དུ་ཞུགས་པ་ཆུ་སྲིན་ཉའི་རིགས། བོང་ཚོད་ཆེན་པོ་ཉལ་བ་ཟིན་  
ནས་དེ་དག་གིས་དེ་དྲང་བར་བརྩམས་སོ། །དེ་དག་གིས་དྲངས་པ་ན་དེ་སད་ནས་ཉ་པ་ཉིས་བརྒྱ་ལྔ་བཅུ་པོ་དེ་དག་དང། རྒྱ་མོ་སྤྱོད་པ་ཆེན་མོ་ཁྱེར་ཏེ་རྒྱུན་ཕྱོགས་སུ་ཞུགས་སོ། །ཉ་པ་དེ་དག་  
གིས་ཉ་པ་ཉིས་བརྒྱ་ལྔ་བཅུ་པོ་གཞན་དག་ལ། ཤེས་ལྡན་དག་།རྒྱ་མོ་སྤྱོད་པ་ཆེན་མོ་དང་བདག་ཅག་ཁྱེར་གྱི། རམ་མདའ་ལོག་ཅིག་ཅེས་བྱས་སོ། །དེ་དག་གིས་ཐོས་ནས་ཉ་པ་ཉིས་བརྒྱ་  
ལྔ་བཅུ་པོ་གཞན་དག་ཀྱང་ལྷགས་ཏེ། དེ་ཉིད་ལ་རུབ་པ་དང་དེས་ཉ་པ་ལྔ་བརྒྱ་དང། རྒྱ་མོ་སྤྱོད་པ་ཆེན་མོ་ཁྱེར་ཏེ་རྒྱུན་ཕྱོགས་སུ་ཞུགས་ནས་གཟུང་བར་མ་ནུས་སོ། །སྐྱབས་མེད་པ་དེ་དག་གིས། ཀུན་ཏུ་  
ཤེས་ལྡན་དག་རྒྱ་མོ་སྤྱོད་པ་ཆེན་མོ་དང་བདག་ཅག་ཁྱེར་གྱི་གྲོགས་གྱིས་ཤིག་ཅེས་རམ་མདའ་བ་བཟློག་པ་དང། ལས་མ་མཐོང་བའི་མི་བ་ལང་རྫི་དག་དང། ཕྱུགས་རྫི་དག་དང། ཤིང་འཐུན་  
དག་དང། རྩྭ་འཐུན་དག་དང། ལམ་གྱིས་འཚོ་བ་དག་དང། ལམ་གོལ་བས་འཚོ་བའི་མི་དག་དང། གཞན་ཡང་སྲོག་ཆགས་བརྒྱ་སྟོང་ཕྲག་དུ་མ་དག་ལོག་ནས་དེ་དག་གིས་ལུས་རྨས་པ་  
དང། རྣམ་པར་རྨས་པ་དག་གིས་རྒྱ་མོ་རལ་པ་དང། རབ་ཏུ་རལ་པས་ཆུ་སྲིན་དེ་ཆུ་ནས་སྐམ་ལ་ཕྱུང་ངོ། །དེ་ལ་མགོ་བཅོ་བརྒྱད་དང། མིག་སུམ་ཅུ་རྩ་དྲུག་ཡོད་དོ། །དེའི་མགོ་ལ་ལ་ནི། གླང་པོ་  
  
  
༄༅། །ཆེའི་མགོ་འདྲ། ལ་ལ་ནི། རྟའི་མགོ་འདྲ། ལ་ལ་ནི་རྔ་མོའི་མགོ་དང། བོང་བུའི་མགོ་དང། བ་ལང་གི་མགོ་དང་སྤྲེའུ་མགོ་དང། སེང་གེའི་མགོ་དང། སྟག་  
གི་མགོ་དང། དོམ་གྱི་མགོ་དང། དྲེད་མོའི་མགོ་དང། གུང་གི་མགོ་དང། བྱི་ལའི་མགོ་དང། རའི་མགོ་དང། ལུག་གི་མགོ་དང། རི་དྭགས་ཀྱི་མགོ་དང། མ་ཧེའི་མགོ་དང། ཕག་གི་  
མགོ་དང། ཁྱིའི་མགོ་འདྲའོ། །ཀུན་ཏུ་ཆུ་ཀླུང་ཡིད་འོང་ལྡན་པའི་ཉ་པ་ལྔ་བརྒྱས་རྒྱ་མཚོ་ཆེན་པོ་ནས་ཆུ་ཀླུང་ཡིད་འོང་ལྡན་དུ་ཞུགས་པའི་ཆུ་སྲིན་ཉའི་རིགས། བོང་ཚོད་ཆེན་པོ་ཞིག་རྒྱ་མོ་སྤྱོད་  
པ་ཆེན་མོས་ཟིན་ཏེ་ཆུ་ནས་སྐམ་ལ་ཕྱུང་ཞིང། དེ་ལ་མགོ་བཅོ་བརྒྱད་དང། མིག་སུམ་ཅུ་རྩ་དྲུག་ཡོད་དོ། །ཞེ་སྒྲས་ཁྱབ་པར་གྱུར་ཏོ། །དེ་ཐོས་ནས་སྲོག་ཆགས་བརྒྱ་སྟོང་ཕྲག་དུ་མ་དག་ཆུ་  
ཀླུང་ཡིད་འོང་ལྡན་གྱི་འགྲམ་དུ་ལྷགས་ཏེ། ཁ་ཅིག་ནི། ལྟད་མོ་སྐྱེས་པར་གྱུར། ཁ་ཅིག་ནི། སྔོན་གྱི་དགེ་བའི་རྩ་བ་དག་གིས་བསྐུལ་བར་གྱུར་ཏོ། །རྫོགས་བྱེད་ལ་སོགས་པ་སྟོན་པ་དྲུག་  
པོ་ཡངས་པ་ཅན་ན་བརྟེན་ཅིང་གནས་པ་དེ་དག་ཀྱང་ལྟད་མོ་སྐྱེས་ཏེ་དེར་ལྷགས་སོ། །སྐྱེ་བོའི་ཚོགས་ཆེན་པོ་ཡང་ཡ་མཚན་སྐྱེས་ཏེ་མིག་ཚུགས་སུ་རྟོག་ཅིང། ཤེས་ལྡན་དག་འདིའི་མགོ་ལ་  
ལ་ནི། གླང་པོ་ཆེའི་མགོ་འདྲ་ལ། དེ་ནས་རྟོག་པར་བྱེད། འདིའི་མགོ་ལ་ལ་ནི། ཁྱིའི་བར་གྱི་གོ་འདྲལ་དེ་ནས་རྟོག་པར་བྱེད་དོ་།ཞེས་ཀྱང་ཟེར་རོ། །དེའི་སྐབས་སུ་སངས་རྒྱས་བཅོམ་  
  
  
མི་མཁྱེན་པ་དང། མ་གཟིགས་པ་དང་མ་རིག་པ་དང། རྣམ་པར་མི་མཁྱེན་པ་ཅུང་ཟད་ཀྱང་མི་མངའ་བས་ཞེས་བྱ་བ་ནས་བཅོམ་ལྡན་འདས་ཀྱིས་ཉ་པ་ལྔ་བརྒྱ་པོ་དེ་དག་  
རབ་ཏུ་ཕྱུང། རྫོགས་པར་བསྙེན་པར་མཛད་པའི་བར་དུ་སྔར་ཕམ་པར་འགྱུར་བ་བཞི་པའི་སྐབས་སུ་བསྟན་པ་བཞིན་དུ་རྒྱས་པར་སྦྱར་རོ། །དེ་ནས་དུས་གཞན་ཞིག་ན་ཆུ་ཀླུང་ཡིད་འོང་ལྡན་གྱི་འགྲམ་  
གྱི་དགེ་སློང་ལྔ་བརྒྱ་པོ་དེ་དག་གིས་གདོས་བུ་དང། ཕོ་ལོང་གི་སྦྱོར་བས་སྤྲོ་བར་བྱེད། འབད་པར་བྱེད། རྩོལ་བར་བྱེད་པ་དག་གིས་གཅིག་པུ་དབེན་པ། བག་ཡོད་པ། རྟུན་པ་དང་ལྡན་པ་  
བདག་ཉིད་བཏང་བར་གནས་པ་ན་རིགས་ཀྱི་བུ་དག་གང་གི་ཕྱིར་སྐྲ་དང་ཁ་སྤུ་བྲེགས་ཏེ་གོས་ངུར་སྨྲིག་དག་བགོས་ནས་ཡང་དག་པ་ཁོ་ནར་དད་པས་ཁྱིམ་ནས་ཁྱིམ་མེད་པར་རབ་ཏུ་འབྱུང་བར་  
བྱེད་པ་ཚངས་པར་སྤྱོད་པའི་མཐའ་བླ་ན་མེད་པ་དེ་ཚེ་འདི་ཉིད་ལ་རང་གི་མངོན་པར་ཤེས་པས་མངོན་སུམ་དུ་བྱས་ཏེ་བསྒྲུབས་ནས་བདག་གི་སྐྱེ་བ་ཟད་དོ། །ཚངས་པར་སྤྱོད་པ་སྤྱད་དོ། །  
བྱ་བ་བྱས་སོ། །སྲིད་པ་འདི་ལས་གཞན་མི་ཤེས་སོ། །ཞེས་གོ་བར་བྱེད་ཅིང། དགྲ་བཅོམ་པ་ཁམས་གསུམ་ལས་འདོད་ཆགས་དང་བྲལ་བ་བོང་བ་དང་གསེར་དུ་མཉམ་པ། ནམ་མཁའ་  
དང་ལག་མཐིལ་དུ་མཚུངས་པའི་སེམས་དང་ལྡན་པ། ཙནྡན་བཞག་པ་ལྟ་བུ་རིག་པས་སྒོ་ངའི་སྤུབས་དྲལ་བར་གྱུར་ཅིང། རིག་པ་དང། མངོན་པར་ཤེས་པ་དང། སོ་སོར་ཡང་དག་པར་  
  
  
༄༅། །རིག་པ་ཐོབ་པ། སྲིད་པ་དང། འདོད་པའི་རྙེད་པ་དང་བཀུར་སྟི་ལ་རྒྱབ་ཀྱིས་ཕྱོགས་པ། དབང་པོ་དང། ཉེ་དབང་དང་བཅས་པའི་ལྷ་རྣམས་ཀྱིས་མཆོད་པར་བྱ་བ་  
དང། རྗེད་པར་བྱ་བ་དང། མངོན་དུ་སྨྲ་བར་བྱ་བར་གྱུར་ཏོ་།དེའི་ཚེ་ན་མུ་གེ་ཉམ་ང་བ། དགོན་པ་སློང་མོ་པས་ཟས་རྙེད་པར་དཀའ་ཞིང། ཕ་མ་དག་ཀྱང་རང་གི་བུ་དག་ལ་ཟས་སྦྱིན་པ་དང་  
བྱ་བར་སེམས་པ་དཀའ་ན། སློང་མོ་པ་དག་ལྟ་ལ་སྨོས་ཀྱང་ཅི་དགོས་པ་བྱུང་ངོ། །དེ་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་ད་ལྟར་མུ་གེ་ཉམ་  
ང་བ། དགོན་པ་སློང་མོ་བས་ཟས་རྙེད་པར་དཀའ་ཞིང། ཕ་མ་དག་ཀྱང་རང་གི་བུ་དག་ལ་ཟས་སྦྱིན་པ་དང་བྱ་བར་སེམས་པ་དཀའ་ན། སློང་མོ་པ་དག་ལྟ་ལ་སྨོས་ཀྱང་ཅི་དགོས་པ་བྱུང་གི། དགེ་  
སློང་དག་ཁྱེད་ཅག་ཚུར་ཤོག་ལ་སྨོས་འདྲིན་ཇི་ལྟ་བ་དང་ཕེབས་པར་སྨྲ་བ་ཇི་ལྟ་བ་དང། འགྲོགས་བཤེས་ཇི་ལྟ་བས་ཡངས་པ་ཅན་གྱི་ཉེ་འཁོར་སྤོང་བྱེད་ཀྱི་གྲོང་དུ་དབྱར་གནས་པར་  
ཁས་ལོངས་ཤིག་ང་ཡང་འོད་མ་ཅན་གྱི་གྲོང་འདི་ཉིད་དུ་བསྙེན་བཀུར་བ་དགེ་སློང་ཀུན་དགའ་བོ་དང་དབྱར་གནས་པར་ཁས་ལེན་གྱི་ཐམས་ཅད་ནི། བསོད་སྙོམས་ཀྱིས་ཉོན་མོངས་པར་  
གྱུར་ན་མི་རུང་ངོ། །དགེ་སློང་དག་གིས། བཙུན་པ། བཀའ་བཞིན་འཚལ་ཞེས་བཅོམ་ལྡན་འདས་ལས་མཉན་ནས་སྨོས་འདྲིན་ཇི་ལྟ་བ་དང། ཕེབས་པར་སྨྲ་བ་ཇི་ལྟ་བ་དང། འགྲོགས་བཤེས་  
  
  
དུ་དབྱར་གནས་པར་ཁས་བླངས་སོ། །བཅོམ་ལྡན་འདས་ཀྱང་འོད་མ་ཅན་གྱི་གྲོང་དེ་ཉིད་དུ་བསྙེན་བཀུར་བ་ཚེ་དང་ལྡན་པ་ཀུན་དགའ་བོ་དང་དབྱར་  
གནས་པར་ཞལ་གྱིས་བཞེས་སོ། །དེ་ནས་དགེ་སློང་ལྔ་བརྒྱ་པོ་དེ་དག་འདི་སྙམ་དུ་སེམས་ཏེ། བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ན། འདི་ན་བདག་ཅག་ལ་ཉེ་དུ་འགའ་ཡང་མེད་  
དེ༑ ཉ་པའི་གྲོང་ན་བདག་ཅག་གི་ཉེ་དུ་དག་འཁོད་ཀྱི། བདག་ཅག་ཉ་པའི་གྲོང་དུ་དོང་སྟེ་ཉེ་དུ་རྣམས་བལྟས་ནས་ཉ་པའི་གྲོང་གི་ཉེ་འཁོར་དུ་ལོ་མ་དང། འདབ་མའི་སྤྱིལ་བུ་དག་བྱས་ཏེ་དབྱར་  
གནས་པར་ཁས་བླང་བར་བྱ་གོར་མ་ཆག་སྙམ་མོ། །དེ་ནས་ཆུ་ཀླུང་ཡིད་འོང་ལྡན་གྱི་འགྲམ་གྱི་དགེ་སློང་ལྔ་བརྒྱ་པོ་དེ་དག་འདི་སྙམ་དུ་སེམས་ཏེ། བདག་ཅག་གིས་སྔོན་ནི། ཉ་པའི་གྲོང་དུ་དོང་  
སྟེ་ཉེ་དུ་རྣམས་ལ་གཅིག་གིས་གཅིག་གི་ཡང་དག་པ་མ་ཡིན་པའི་ཡོན་ཏན་བསྒྲགས་པ་བྱས་པས། ད་ནི། གཅིག་གིས་གཅིག་གི་ཡང་དག་པའི་ཡོན་ཏན་བསྒྲག་པར་བྱའོ། །སྙམ་ནས་དགེ་  
སློང་ལྔ་བརྒྱ་པོ་དེ་དག་ཉ་པའི་གྲོང་དུ་དོང་སྟེ་ཉེ་དུ་དག་བལྟས་ནས་ཉ་བའི་གྲོང་གི་ཉེ་འཁོར་དུ་ལོ་མ་དང། འདབ་མའི་སྤྱིལ་བུ་དག་བྱས་ཏེ་དབྱར་གནས་པར་ཁས་བླངས་སོ། །དེ་དག་གིས་ཉེ་དུ་  
དག་ཉེ་བར་འོངས་པར་གྱུར་ནས་དེ་དག་གིས་ཉེ་དུ་ཉེ་བར་འོངས་པ་དེ་དག་ལ་སྨྲས་པ། ཉེ་དུ་དག་ཁྱེད་ཅག་གང་དག་གི་གྲོང་ཚིགས་ན། དགེ་སློང་གི་དགེ་འདུན་ཡོན་ཏན་གྱི་གནས་འདི་ལྟ་  
  
  
༄༅། །བུ་འདི་ལྟར་དབྱར་གནས་པར་ཁས་བླངས་པར་གྱུར་པའི་ཉེ་དུ་དེ་དག་གིས་ནི། རྙེད་པ་ལེགས་པར་རྙེད་པ་ཡིན་ཏེ། དགེ་སློང་འདི་ནི། མི་རྟག་པའི་འདུ་ཤེས་དང་  
མི་རྟག་པ་ལ་སྡུག་བསྔལ་བའི་འདུ་ཤེས་དང། སྡུག་བསྔལ་བ་ལ་བདག་མེད་པའི་འདུ་ཤེས་དང། ཟས་ལ་མི་མཐུན་པའི་འདུ་ཤེས་དང་འཇིག་རྟེན་ཐམས་ཅད་ལ་མངོན་པར་མི་དགའ་  
བའི་འདུ་ཤེས་དང། ཉེས་དམིགས་ཀྱི་འདུ་ཤེས་དང། སྤོང་བའི་འདུ་ཤེས་དང། འདོད་ཆགས་དང་བྲལ་བའི་འདུ་ཤེས་དང། འགོག་པའི་འདུ་ཤེས་དང། འཆི་བའི་འདུ་ཤེས་དང། མི་  
སྡུག་པའི་འདུ་ཤེས་དང། རྣམ་པར་སྔོས་པའི་འདུ་ཤེས་དང། རྣམ་པར་རྣགས་པའི་འདུ་ཤེས་དང། རྣམ་པར་བམ་པའི་འདུ་ཤེས་དང་རྣམ་པར་འབུས་གཞིག་པའི་འདུ་ཤེས་དང་  
རྣམ་པར་ཟོས་པའི་འདུ་ཤེས་དང། རྣམ་པར་དམར་བའི་འདུ་ཤེས་དང། རྣམ་པར་འཐོར་བའི་འདུ་ཤེས་དང། རུས་གོང་གི་འདུ་ཤེས་དང། སྟོང་པ་ཉིད་དུ་སོ་སོར་རྟོག་པའི་འདུ་ཤེས་  
ཐོབ་པ་ཡིན་ནོ། །དགེ་སློང་འདི་ནི། བསམ་གཏན་དང་པོ་དང། གཉིས་པ་དང། གསུམ་པ་དང། བཞི་པ་དང། བྱམས་པ་དང། སྙིང་རྗེ་དང། དགའ་བ་དང། བཏང་སྙོམས་དང་  
ནམ་མཁའ་མཐའ་ཡས་སྐྱེ་མཆེད་དང། རྣམ་ཤེས་མཐའ་ཡས་སྐྱེ་མཆེད་དང། ཅི་ཡང་མེད་པའི་སྐྱེ་མཆེད་དང། འདུ་ཤེས་མེད་འདུ་ཤེས་མེད་མིན་སྐྱེ་མཆེད་དང། རྒྱུན་དུ་ཞུགས་  
  
  
ལན་ཅིག་ཕྱིར་འོང་བའི་འབྲས་བུ་དང་ཕྱིར་མི་འོང་བའི་འབྲས་བུ་དང། རྫུ་འཕྲུལ་གྱི་ཡུལ་དང། ལྷའི་རྣ་བ་དང། སེམས་ཡོངས་སུ་ཤེས་པ་དང། སྔོན་གྱི་གནས་  
དང༑ འཆི་འཕོ་དང། སྐྱེ་བ་དང། ཟག་པ་ཟད་པ་ཐོབ་པ་ཡིན་ནོ་།དགེ་སློང་འདི་ནི། དགྲ་བཅོམ་པ་རྣམ་པར་ཐར་པ་བརྒྱད་ལ་བསམ་གཏན་པ་ཡིན་ནོ། །དགེ་སློང་འདི་ནི། གཉི་གའི་ཆ་  
ལས་རྣམ་པར་གྲོལ་བ་ཡིན་ནོ། །དེ་དག་གིས་སྨྲས་པ། འཕགས་པ་དག་།ཁྱེད་ཀྱིས་ཡོན་ཏན་གྱི་ཚོགས་དེ་ལྟ་བུ་དག་ཐོབ་བམ། ཐོབ་བོ་།འཇིག་རྟེན་ནི། ཡོན་ཏན་ལ་དགའ་བ་ཡིན་པས། རེ་  
ཞིག་རང་གི་བུ་དག་ལས་ཀྱང་འཕྲོག་སྟེ་དེ་དག་ལ་བསོད་སྙོམས་སྦྱིན་པ་དང། བྱ་བར་སེམས་སོ། །སངས་རྒྱས་བཅོམ་ལྡན་འདས་གསོན་ཞིང་བཞུགས་ཏེ། འཚོ་ཞིང་གཞེས་པ་རྣམས་ལ་  
ཆོས་ཉིད་ཀྱིས། ཉན་ཐོས་རྣམས་ཀྱི་འདུས་པ་ཆེན་པོ་གཉིས་ཡོད་དེ་གཅིག་ནི། དབྱར་ཟླ་འབྲིང་པོའི་ཉ་ལ་དབྱར་ཉེ་བར་སྒྲུབ་པའི་ཚེའོ། །གཉིས་པ་ནི། སྟོན་ཟླ་འབྲིང་པོའི་ཉ་ལའོ། །དེ་ལ་གང་  
དག་དབྱར་ཟླ་འབྲིང་པོའི་ཉ་ལ་དབྱར་ཉེ་བར་སྒྲུབ་པའི་ཚེ་གདམས་ངག་མནོས་ཏེ། གྲོང་དང། གྲོང་རྡལ་དང། ཡུལ་འཁོར་དང་རྒྱལ་པོའི་ཕོ་བྲང་དག་ཏུ་དབྱར་གནས་པར་ཁས་ལེན་པ་དེ་དག་ནི་  
སྟོན་ཟླ་འབྲིང་པོའི་ཟླ་བ་ཉ་ལ་ལྷགས་ནས་ཇི་ལྟར་ཐོབ་པ་ནི་རྗོད་པར་བྱེད། མ་ཐོབ་པ་ནི། ཐོབ་པར་བྱ་བའི་ཕྱིར་འོག་ཏུ་འདྲི་བར་བྱེད་དོ། །དེ་ནས་དགེ་སློང་གང་དག་ཡངས་པ་ཅན་གྱི་ཉེ་འཁོར་  
  
  
༄༅། །སྤོང་བྱེད་ཀྱི་གྲོང་དུ་དབྱར་གནས་པར་ཁས་བླངས་པ་དེ་དག་དབྱར་གྱི་ཟླ་བ་གསུམ་པོ་དག་འདས་ནས་ཆོས་གོས་བྱས་པ་དང་ལྡན། ཆོས་གོས་ཟིན་པ་དང་ལྡན་ཞིང་  
རིད་པ་དང། ཉམ་ཆུང་བ་དང། རྐེ་བ་དང། སྐམ་པ་དང། ལུས་མ་ཐོབ་པས་ལྷུང་བཟེད་དང་ཆོས་གོས་ཐོགས་ཏེ། འོད་མ་ཅན་གྱི་གྲོང་ག་ལ་བ་དེར་རྒྱུ་ཞིང་འདོང་བ་ན། མཐར་གྱིས་རྒྱུ་ཞིང་  
འདོད་པའི་ཚེ་འོད་མ་ཅན་གྱི་གྲོང་དུ་ཕྱིན་པ་དང། ཚེ་དང་ལྡན་པ་ཀུན་དགའ་བོས་དགེ་སློང་རབ་ཏུ་མང་པོ་དེ་དག་ཐག་རིང་པོ་ཁོ་ན་ནས་མཐོང་ངོ། །མཐོང་ནས་ཀྱང་ཚངས་པ་མཚུངས་པར་སྤྱོད་  
པ་ལ་མཉེས་གཤིན་པས། བཤེས་པ་དང་བཅས་པ་ཉིད་ཀྱི་ཚིག་གིས་བསུས་ནས་ལྷུང་བཟེད་དང། ཆོས་གོས་དང། འཁར་བ་དང། གཏུར་བུ་དང། རིལ་བ་སྤྱི་བླུགས་དང། འབྲུ་མར་  
སྣོད་དང། ཞྭ་དང། ལྷམ་ཡུ་ཆད་དང། མཆིལ་ལྷམ་ལེན་པར་བྱེད་ཅིང། འདི་སྐད་ཅེས་ཀྱང་སྨྲས་སོ། །ཚེ་དང་ལྡན་པ་དག་ཚུར་ཤོག་འོངས་པ་ལེགས་སོ། །ཚེ་དང་ལྡན་པ་དག་ཁྱེད་  
ཅག་གང་ནས་ད་ལྟར་འདིར་འོངས། ཁྱེད་ཅག་གང་དུ་དབྱར་གནས་པར་ཁས་བླངས། ཚེ་དང་ལྡན་པ་ཀུན་དགའ་བོ། བདག་ཅག་སྤོང་བྱེད་ཀྱི་གྲོང་ནས་འདིར་འོངས་སོ། །བདག་ཅག་སྤོང་བྱེད་  
ཀྱི་གྲོང་དུ་དབྱར་གནས་པར་ཁས་བླངས་སོ། །ཚེ་དང་ལྡན་པ་དག་།ཇི་ལྟར་སྤོང་བྱེད་ཀྱི་གྲོང་དུ་བདེ་བ་ལ་རེག་པར་དབྱར་གནས་པར་ཁས་བླངས་སམ། ཁྱེད་ཅག་བསོད་སྙོམས་ཀྱིས་  
  
  
ཚེ་དང་ལྡན་པ་ཀུན་དགའ་བོ། བདག་ཅག་སྤོང་བྱེད་ཀྱི་གྲོང་དུ་ཏེ་བོར་བདེ་བ་ལ་རེག་པར་དབྱར་གནས་པར་ཁས་བླངས་མོད་ཀྱི། བདག་ཅག་བསོད་སྙོམས་ཀྱིས་ངལ་  
བར་གྱུར་ཏོ། །ཚེ་དང་ལྡན་པ་དག་དེ་ཁོ་ན་ལྟར་སྣང་སྟེ། འདི་ལྟར། བསོད་སྙོམས་ཀྱིས་བྲེལ་བས་རིད་པ་དང། ཉམ་ཆུང་བ་དང་རྐེ་བ་དང། སྐམ་པ་དང། ལུས་མ་ཐོབ་པ་དང། པགས་པ་  
དང། ཤ་དང། ཁྲག་བྲི་བར་གྱུར་ཏོ། །དགེ་སློང་གང་དག་ཉ་པའི་གྲོང་གི་ཉེ་འཁོར་དུ་དབྱར་གནས་པར་ཁས་བླངས་པ་དེ་དག་ཀྱང་དབྱར་གྱི་ཟླ་བ་གསུམ་པོ་དག་འདས་ནས་ཆོས་གོས་བྱས་  
པ་དང་ལྡན། ཆོས་གོས་ཟིན་པ་དང་ལྡན་ཞིང། ཚོ་བ་དང། པགས་པ་དང། ཤ་དང། ཁྲག་རྒྱས་པས་ལྷུང་བཟེད་དང་ཆོས་གོས་ཐོགས་ཏེ་འོད་མ་ཅན་གྱི་གྲོང་ག་ལ་བ་དེར་རྒྱུ་ཞིང་འདོང་བ་  
ན༑ མཐར་གྱིས་རྒྱུ་ཞིང་འདོང་བའི་ཚེ་འོད་མ་ཅན་གྱི་གྲོང་དུ་ཕྱིན་པ་དང། ཚེ་དང་ལྡན་པ་ཀུན་དགའ་བོས་དགེ་སློང་རབ་ཏུ་མང་པོ་དེ་དག་ཐག་རིང་པོ་ཁོ་ན་ནས་མཐོང་ངོ། །མཐོང་ནས་ཀྱང་ཚངས་  
པ་མཚུངས་པར་སྤྱོད་པ་ལ་མཉེས་གཤིན་པས་བཤེས་པ་དང་བཅས་པ་ཉིད་ཀྱི་ཚིག་གིས་བསུས་ནས་ལྷུང་བཟེད་དང། ཆོས་གོས་དང། འཁར་བ་དང། གཏུར་བུ་དང། རིལ་བ་སྤྱི་བླུགས་  
དང། འབྲུ་མར་སྣོད་དང། ཞྭ་དང། ལྷམ་ཡུ་ཆད་དང། མཆིལ་ལྷམ་ལེན་པར་བྱེད་ཅིང། འདི་སྐད་ཅེས་ཀྱང་སྨྲས་སོ། །ཚེ་དང་ལྡན་པ་དག་ཚུར་ཤོག་འོངས་པ་ལེགས་སོ། །ཚེ་དང་ལྡན་པ་  
  
  
༄༅། །དག་ཁྱེད་ཅག་གང་ནས་ད་ལྟར་འདིར་འོངས། ཁྱེད་ཅག་གང་དུ་དབྱར་གནས་པར་ཁས་བླངས། ཚེ་དང་ལྡན་པ་ཀུན་དགའ་བོ་བདག་ཅག་ཉ་བའི་གྲོང་ནས་འདིར་འོངས་སོ། །  
བདག་ཅག་ཉ་བའི་གྲོང་དུ་དབྱར་གནས་པར་ཁས་བླངས་སོ། །ཚེ་དང་ལྡན་པ་དག་ཇི་ལྟར་ཉ་བའི་གྲོང་དུ་བདེ་བར་རེག་པར་དབྱར་གནས་པར་ཁས་བླངས་སམ། ཁྱེད་ཅག་བསོད་སྙོམས་ཀྱིས་  
ངལ་བར་མ་གྱུར་ཏམ། ཚེ་དང་ལྡན་པ་ཀུན་དགའ་བོ། བདག་ཅག་ཉ་བའི་གྲོང་དུ་ཏེ་བོར་བདེ་བ་ལ་རེག་པར་དབྱར་གནས་པར་ཁས་བླངས་ཏེ། བདག་ཅག་བསོད་སྙོམས་ཀྱིས་ཀྱང་ངལ་  
བར་མ་གྱུར་ཏོ། །ཚེ་དང་ལྡན་པ་དག་དེ་ཁོ་ན་ལྟར་སྣང་སྟེ་འདི་ལྟར། བསོད་སྙོམས་ཀྱིས་བྲེལ་བ་མེད་པས་ཚོ་བ་དང། པགས་པ་དང། ཤ་དང། ཁྲག་རྒྱས་པར་གྱུར་ཏོ། །ཚེ་དང་ལྡན་  
པ་དག་དེ་ལྟར་མུ་གེ་ཉམ་ང་བ། དགོན་པ་སློང་མོ་པས་ཟས་རྙེད་པར་དཀའ་ཞིང། ཕ་མ་དག་ཀྱང་རང་གི་བུ་དག་ལ་ཟས་སྦྱིན་པ་དང། བྱ་བ་སེམས་པར་དཀའ་ན། སློང་མོ་ལྟ་སྨོས་  
ཀྱང་ཅི་དགོས་པ་བྱུང་ན། འདིར་ཚེ་དང་ལྡན་པ་ཁྱེད་ཅག་བསོད་སྙོམས་ཀྱིས་བྲེལ་བ་མེད་པར་གྱུར་པའི་རྒྱུ་ནི། གང་ཡིན། རྐྱེན་ནི། གང་ཡིན། ཚེ་དང་ལྡན་པ་ཀུན་དགའ་བོ། བདག་ཅག་  
གིས་ཉེ་དུ་རྣམས་ཀྱི་མདུན་དུ་གཅིག་གིས་གཅིག་གི་ཡང་དག་པའི་ཡོན་ཏན་བསྒྲགས་པ་བྱས་ཏེ། དགེ་སློང་འདི་ནི། མི་རྟག་པའི་འདུ་ཤེས་དང། མི་རྟག་པ་ལ་སྡུག་བསྔལ་བའི་འདུ་  
  
  
སྡུག་བསྔལ་བ་ལ་བདག་མེད་པའི་འདུ་ཤེས་དང་ཟས་ལ་མི་མཐུན་པའི་འདུ་ཤེས་དང། འཇིག་རྟེན་ཐམས་ཅད་ལ་མངོན་པར་མི་དགའ་བའི་འདུ་ཤེས་དང། ཉེས་དམིགས་ཀྱི་  
འདུ་ཤེས་དང། སྤོང་བའི་འདུ་ཤེས་དང། འདོད་ཆགས་དང་བྲལ་བའི་འདུ་ཤེས་དང། འགོག་པའི་འདུ་ཤེས་དང། འཆི་བའི་འདུ་ཤེས་དང། མི་སྡུག་པའི་འདུ་ཤེས་དང། རྣམ་པར་སྔོས་  
པའི་འདུ་ཤེས་དང། རྣམ་པར་རྣགས་པའི་འདུ་ཤེས་དང། རྣམ་པར་བམ་པའི་འདུ་ཤེས་དང། རྣམ་པར་འབུས་གཞིགས་པའི་འདུ་ཤེས་དང་རྣམ་པར་ཟོས་པའི་འདུ་ཤེས་དང། རྣམ་  
པར་དམར་བའི་འདུ་ཤེས་དང། རྣམ་པར་འཐོར་བའི་འདུ་ཤེས་དང་རུས་གོང་གི་འདུ་ཤེས་དང། སྟོང་པ་ཉིད་དུ་སོ་སོར་རྟོག་པའི་འདུ་ཤེས་ཐོབ་པ་ཡིན་ནོ། །དགེ་སློང་འདི་ནི། བསམ་  
གཏན་དང་པོ་དང། གཉིས་པ་དང། གསུམ་པ་དང། བཞི་པ་དང་བྱམས་པ་དང། སྙིང་རྗེ་དང། དགའ་བ་དང། བཏང་སྙོམས་དང་ནམ་མཁའ་མཐའ་ཡས་སྐྱེ་མཆེད་དང། རྣམ་  
ཤེས་མཐའ་ཡས་སྐྱེ་མཆེད་དང། ཅི་ཡང་མེད་པའི་སྐྱེ་མཆེད་དང་འདུ་ཤེས་མེད་འདུ་ཤེས་མེད་མིན་སྐྱེ་མཆེད་དང། རྒྱུན་དུ་ཞུགས་པའི་འབྲས་བུ་དང། ལན་གཅིག་ཕྱིར་འོང་བའི་  
འབྲས་བུ་དང། ཕྱིར་མི་འོང་བའི་འབྲས་བུ་དང། རྫུ་འཕྲུལ་གྱི་ཡུལ་དང། ལྷའི་རྣ་བ་དང། སེམས་ཡོངས་སུ་ཤེས་པ་དང། སྔོན་གྱི་གནས་དང། འཆི་འཕོ་བ་དང། སྐྱེ་བ་དང། ཟག་པ་  
  
  
༄༅། །ཟད་པ་ཐོབ་པ་ཡིན་ནོ། །དགེ་སློང་འདི་ནི། དགྲ་བཅོམ་པ་རྣམ་པར་ཐར་པ་བརྒྱད་ལ་བསམ་གཏན་བ་ཡིན་ནོ། །དགེ་སློང་འདི་ནི། གཉི་གའི་ཆ་ལས་རྣམ་པར་  
གྲོལ་བ་ཡིན་ནོ། །ཞེས་གཅིག་གིས་གཅིག་གི་ཡང་དག་པའི་ཡོན་ཏན་བསྒྲགས་པར་བྱས་སོ། །ཅི། ཡང་དག་པས་སམ། ཡང་དག་པར་མ་ཡིན་པས། ཡང་དག་པས་སོ། །ཚེ་དང་  
ལྡན་པ་དག་ཁྱེད་ཅག་གང་ཟག་རྫོགས་པར་མ་བསྙེན་པ་ལ་མིའི་ཆོས་བླ་མ་བདེན་པ་རྗོད་དུ་རུང་ངམ། རུང་ཡང་སྲིད། མི་རུང་ཡང་སྲིད་དེ། འདི་ལྟར། བདག་ཅག་གིས་ནི། སྨྲས་  
སོ༑ ༑དགེ་སློང་དོན་ཉུང་ངུ་དག་ཅིའི་ཕྱིར་དགེ་སློང་དག་གང་ཟག་རྫོགས་པར་མ་བསྙེན་པ་ལ་མིའི་ཆོས་བླ་མ་བདེན་པ་རྗོད་ཅེས་སྨོད་པར་བྱེད། འཕྱར་ཁ་གཏོང་བར་བྱེད། ཁ་  
ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང། གླེང་གཞི་འདི་དང། སྐབས་འདི་ལ་  
དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་པ་སྟེ་ཞེས་བྱ་བ་ལ་  
སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་ཆུ་ཀླུང་ཡིད་འོང་ལྡན་གྱི་འགྲམ་ན་གནས་པའི་དགེ་སློང་རྣམས་ལ་རྨས་པ། དགེ་སློང་དག་ཁྱེད་ཀྱིས་གང་  
  
  
སྨྲས་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་མི་བརྩོན་པ་དང། མི་སྦྱོར་བ་དང། མ་བརྟགས་པར་  
སྤྱོད་པ་རྣམས་རྣམ་པར་སྨད་པར་མཛད་དོ། །དེ་ནས་སངས་རྒྱས་བཅོམ་ལྡན་འདས་ཀྱིས་བརྩོན་པ་དང། སྦྱོར་བ་དང། བརྟགས་ཏེ་སྤྱོད་པའི་བསྔགས་པ་བརྗོད་ནས་དགེ་སློང་རྣམས་ལ་བཀའ་  
སྩལ་པ། དགེ་སློང་དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་  
བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་ཟག་རྫོགས་པར་མ་བསྙེན་པ་ལ་མིའི་ཆོས་བླ་མ་བདེན་པ་བརྗོད་  
ན༑ ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། ཆོས་འདི་པའོ། །གང་ཟག་རྫོགས་པར་མ་བསྙེན་པ་ལ་ཞེས་བྱ་བ་ལ། རྫོགས་པར་བསྙེན་པ་ནི། གཉིས་ཏེ། དགེ་སློང་དང་  
དགེ་སློང་མའོ། །དེ་ལས་གཞན་པ་ནི། རྫོགས་པར་མ་བསྙེན་པའོ་།མིའི་ཆོས་ཞེས་བྱ་བ་ནི། མི་རྣམས་ཀྱི་ཆོས་མྱ་ངན་ལས་འདས་པ་སྟེ། དེ་མི་རྣམས་ཀྱིས་འཐོབ་ཀྱི། ཟ་མ་དང། མ་  
ནིང་དང། མཚན་གཉིས་པ་དག་གིས་ཀྱང་མི་འཐོབ་ན། སེམས་ཅན་དམྱལ་བ་དང། དུད་འགྲོ་དང། ཡི་དྭགས་རྣམས་ཀྱིས་ལྟ་སྨོས་ཀྱང་ཅི་དགོས་པའི་ཕྱིར་རོ། །བླ་མ་ཞེས་བྱ་བ་ནི་  
  
  
༄༅། །འདོད་པའི་ཁམས་པས་གཟུགས་ཀྱི་ཁམས་བླ་མ་ཡིན་ལ་གཟུགས་ཀྱི་ཁམས་པས། གཟུགས་མེད་པའི་ཁམས་བླ་མ་ཡིན་པའོ། །ཡང་ན་མིའི་ཆོས་ཞེས་བྱ་བ་  
ནི༑ སྒྲིབ་པ་ལྔ་པོ་དག་གོ་བླ་མ་ཞེས་བྱ་བ་ནི། དེ་དག་སྤངས་པ་གང་ཡིན་པའོ། །བདེན་པ་ཞེས་བྱ་བ་ནི། དེའི་དངོས་པོ་བདེན་པ་ཁོ་ན་ཡིན་པའོ། །སྨྲ་ན་ཞེས་བྱ་བ་ནི། བརྗོད་ནའོ། །ལྟུང་  
བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང་ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་  
པའོ༑ ༑གཞན་ཡང་ལྟུང་བ་དེ་མ་བཤགས་ཤིང་སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་  
འགྱུར་ཞེ་ན། བར་སྡོམ་ལ། འདུ་ཤེས་མ་བསྒྱུར་དགོན་པ་དང་།ཁྱིམ་རྣམས་སུ་ནི་སྟན་བཀྲ་དང། །རང་གི་མཚན་ཉིད་འཛིན་པ་དང། །བདག་ཉིད་ཉེ་བར་སྟོན་པའོ། །དགེ་སློང་གིས་  
འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། ལྷ་རྣམས་མཐོང་ངོ། །ཞེས་ཟེར་ན། ལྟུང་བྱེད་དུ་འགྱུར་  
རོ༑ ༑ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་དུ་མཐོང་ངོ། །ཞེས་ཟེར་ན། ལྟུང་བྱེད་དུ་འགྱུར་རོ། །ཐ་ན་འདི་སྐད་ཅེས། རྡུལ་ཁྲོད་ཀྱི་ཤ་ཟ་  
  
  
།ཞེས་ཟེར་ན། ཉེས་བྱས་སུ་འགྱུར་རོ། །དགེ་སློང་གིས་འདུ་ཤེས་མ་བསྒྱུར་ཅིང་བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས་  
ལྷ་རྣམས་ཀྱི་སྒྲ་ཐོས་སོ། །ཞེས་ཟེར་ན། ལྟུང་བྱེད་དུ་འགྱུར་རོ་།ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་གྱི་སྒྲ་ཐོས་སོ། །ཞེས་ཟེར་ན། ལྟུང་བྱེད་དུ་  
འགྱུར་རོ། །ཐ་ན་འདི་སྐད་ཅེས། རྡུལ་ཁྲོད་ཀྱི་ཤ་ཟ་རྣམས་ཀྱི་སྒྲ་ཐོས་སོ། །ཞེས་ཟེར་ན། ཉེས་བྱས་སུ་འགྱུར་རོ། །དགེ་སློང་གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་  
དང༑ རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། ལྷ་རྣམས་བལྟ་བའི་ཕྱིར་འགྲོའོ། །ཞེས་ཟེར་ན། ལྟུང་བྱེད་དུ་འགྱུར་རོ་།ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་  
ལུས་སྲུལ་པོ་རྣམས་ཀྱི་བར་དུ་བལྟ་བའི་ཕྱིར་འགྲོའོ། །ཞེས་ཟེར་ན། ལྟུང་བྱེད་དུ་འགྱུར་རོ། །ཐ་ན་འདི་སྐད་ཅེས། རྡུལ་ཁྲོད་ཀྱི་ཤ་ཟ་རྣམས་བལྟ་བའི་ཕྱིར་འགྲོའོ། །ཞེས་ཟེར་ན། ཉེས་  
བྱས་སུ་འགྱུར་རོ། །དགེ་སློང་གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། ལྷ་རྣམས་བདག་བལྟ་བའི་  
ཕྱིར་འོང་ངོ། །ཞེས་ཟེར་ན། ལྟུང་བྱེད་དུ་འགྱུར་རོ། །ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་དག་བདག་བལྟ་བའི་ཕྱིར་འོང་ངོ། །ཞེས་ཟེར་ན་  
  
  
༄༅། །ལྟུང་བྱེད་དུ་འགྱུར་རོ། །ཐ་ན་འདི་སྐད་ཅེས། རྡུལ་ཁྲོད་ཀྱི་ཤ་ཟ་རྣམས་ཀྱང་བདག་བལྟ་བའི་ཕྱིར་འོང་ངོ། །ཞེས་ཟེར་ན། ཉེས་བྱས་སུ་འགྱུར་རོ། །དགེ་སློང་  
གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། ལྷ་རྣམས་དང་ལྷན་ཅིག་གཏམ་འདྲེ་བར་བྱེད་  
ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་ཅེས་ཟེར་ན། ལྟུང་བྱེད་དུ་འགྱུར་རོ། །ཀླུ་རྣམས་དང། གནོད་སྦྱིན་རྣམས་ནས་སྔ་མ་  
བཞིན་དུ་ལུས་སྲུལ་པོ་རྣམས་ཀྱི་བར་དང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་ཅེས་ཟེར་  
ན༑ ལྟུང་བྱེད་དུ་འགྱུར་རོ། །ཐ་ན་འདི་སྐད་ཅེས། རྡུལ་ཁྲོད་ཀྱི་ཤ་ཟ་རྣམས་དང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་  
ཡང་ལྷན་ཅིག་གནས་པར་བྱེད་ཅེས་ཟེར་ན། ཉེས་བྱས་སུ་འགྱུར་རོ་།དགེ་སློང་གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་  
མ་བསྒྱུར་བར་འདི་སྐད་ཅེས། ལྷ་རྣམས་བདག་དང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད་རྟག་ཏུ་ཡང་ལྷན་ཅིག་གནས་པར་བྱེད་  
  
  
ལྟུང་བྱེད་དུ་འགྱུར་རོ། །ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་པར་ཡང་བདག་དང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་  
བྱེད༑ སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་ཅེས་ཟེར་ན། ལྟུང་བྱེད་དུ་འགྱུར་རོ། །ཐ་ན་འདི་སྐད་ཅེས་རྡུལ་ཁྲོད་ཀྱི་ཤ་ཟ་རྣམས་ཀྱང་བདག་དང་ལྷན་ཅིག་  
གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་ཅེས་ཟེར་ན། ཉེས་བྱས་སུ་འགྱུར་རོ། །དགེ་སློང་གིས་འདུ་ཤེས་མ་  
བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། ཐོབ་བཞིན་དུ་བདག་གིས་མི་རྟག་པའི་འདུ་ཤེས་ཐོབ་བོ། །ཞེས་ཟེར་ན། ལྟུང་  
བྱེད་དུ་འགྱུར་རོ། །མི་རྟག་པ་ལ་སྡུག་བསྔལ་བའི་འདུ་ཤེས་ནས་སྔ་མ་བཞིན་དུ་སྟོང་པ་ཉིད་དུ་སོ་སོར་རྟོག་པའི་འདུ་ཤེས་ཀྱི་བར་དུ་ཐོབ་བོ། །ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་  
གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། ཐོབ་བཞིན་དུ་བདག་གིས་བསམ་གཏན་དང་པོ་ཐོབ་བོ། །  
ཞེས་ཟེར་ན། ལྟུང་བྱེད་དུ་འགྱུར་རོ། །དེ་བཞིན་དུ་གཉིས་པ་དང་གསུམ་པ་དང། བཞི་པ་ནས་སྔ་མ་བཞིན་དུ་བདག་དགྲ་བཅོམ་པ་རྣམ་པར་ཐར་པ་བརྒྱད་ལ་བསམ་གཏན་པ་དང། གཉི་  
  
  
༄༅། །གའི་ཆ་ལས་རྣམ་པར་གྲོལ་བའོ། །ཞེས་ཟེར་ན། ལྟུང་བྱེད་དུ་འགྱུར་རོ། །འདི་ལྟར། དགེ་སློང་རབ་ཏུ་མང་པོ་དག་གྲོང་མེད་པའི་དགོན་པའི་གནས་ཤིག་ན་གནས་ཤིང་  
དེ་ན་དེ་དག་ལ་མི་མ་ཡིན་པ་དག་གིས་འཚེ་བ་དེ་ན་དགེ་སློང་གང་རྒྱུན་དུ་ཞུགས་པ་དང། ལན་གཅིག་ཕྱིར་འོང་བ་དང། ཕྱིར་མི་འོང་བ་དང། དགྲ་བཅོམ་པ་ཡིན་པ་དེ་ལ་དེ་ན་མི་མ་ཡིན་པ་  
དག་གིས་འཚེ་བར་མི་བྱེད་ནས་དགེ་སློང་གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང་ལྟ་བ་མ་བསྒྱུར་བར་འདི་སྐད་ཅེས། བདག་ཀྱང་  
གྲོང་མེད་པའི་དགོན་པའི་གནས་དེ་ན་གནས་ཏེ། དེ་ན་བདག་ལ་མི་མ་ཡིན་པ་རྣམས་འཚེ་བར་མི་བྱེད་དོ། །ཞེས་ཟེར་ན། ལྟུང་བྱེད་དུ་འགྱུར་རོ། །འདི་ལྟར། དགེ་སློང་རབ་ཏུ་མང་པོ་དག་ཁྱིམ་རྣམས་  
སུ་མགྲོན་དུ་བོས་ཏེ་ཟ་བར་བྱེད་ཅིང། དེ་ན་དེ་དག་ལ་སྟན་ཁྲ་བོ་བཀྲ་བ་དག་བཤམས་ཤིང། དེ་ན་དགེ་སློང་གང་རྒྱུན་དུ་ཞུགས་པ་དང། ལན་གཅིག་ཕྱིར་འོང་བ་དང། ཕྱིར་མི་འོང་བ་དང་  
དགྲ་བཅོམ་པ་ཡིན་པ་དེ་ལ་དེ་ན་སྟན་ཁྲ་བོ་ཉེ་བར་བཀྲ་བ་དག་ཤོམ་པར་བྱེད་ནས་དགེ་སློང་གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང་  
ལྟ་བ་མ་བསྒྱུར་བར་འདི་སྐད་ཅེས། བདག་ཀྱང་ཁྱིམ་དེར་མགྲོན་དུ་བོས་ཤིང་ཟོས་ཏེ། དེ་ན་བདག་ལ་ཡང་སྟན་ཁྲ་བོ་ཉེ་བར་བཀྲ་བ་དག་ཤོམ་པར་བྱེད་དོ། །ཞེས་ཟེར་ན། ལྟུང་བྱེད་དུ་འགྱུར་  
  
  
༑འདི་ལྟར། དགེ་སློང་རབ་ཏུ་མང་པོ་དགོན་པ་ན་གནས་པ་དག་གིས་ཞི་གནས་ཀྱི་རྒྱུ་མཚན་རང་གི་མཚན་ཉིད་འཛིན་པ་ཅུང་ཟད་ཅིག་ལ་བརྟེན་ནས་འཇིག་རྟེན་པའི་ལམ་གྱིས་ཉོན་མོངས་པ་དག་  
རྣམ་པར་མནན་པས། འདོད་པ་ལ་འདོད་ཆགས་དང། གནོད་སེམས་དག་རྒྱུད་ལ་ཀུན་ཏུ་མི་འབྱུང་ནས་དགེ་སློང་གིས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་  
པ་དང༑ ལྟ་བ་མ་བསྒྱུར་བར་འདི་སྐད་ཅེས། བདག་ཀྱང་གྲོང་མེད་པའི་དགོན་པའི་གནས་དེ་ན་གནས་ཤིང། བདག་གིས་ཀྱང་དེ་ན་གནས་པ་ན་ཞི་གནས་ཀྱི་རྒྱུ་མཚན་གང་གི་མཚན་  
ཉིད་འཛིན་པ་ཅུང་ཟད་ཅིག་ལ་བརྟེན་ནས་འཇིག་རྟེན་པའི་ལམ་གྱིས་ཉོན་མོངས་པ་དག་རྣམ་པར་མནན་པས། འདོད་པ་ལ་འདོད་ཆགས་དང་གནོད་སེམས་དག་བདག་གི་རྒྱུད་ལ་ཡང་  
ཀུན་ཏུ་མི་འབྱུང་ངོ། །ཞེས་ཟེར་ན། ཉེས་བྱས་སུ་འགྱུར་རོ། །དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང་བཟོད་པ་དང། འདོད་པ་དང། བློ་གྲོས་དང། རྟོག་པ་དང་  
ལྟ་བ་མ་བསྒྱུར་བར་འདི་སྐད་ཅེས། དགེ་སློང་གང་གིས་ལྷ་རྣམས་མཐོང་བ་དེ་ལྟར་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །ཀླུ་རྣམས་  
དང༑ གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་དུ་མཐོང་བ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །ཐ་  
  
  
༄༅། །ན་འདི་སྐད་ཅེས། དགེ་སློང་གང་གིས་རྡུལ་ཁྲོད་ཀྱི་ཤ་ཟ་རྣམས་མཐོང་བ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་  
འགྱུར་རོ། །དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་  
སློང་གང་གིས་ལྷ་རྣམས་ཀྱི་སྒྲ་ཐོས་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །ཀླུ་རྣམས་དང། གནོད་སྦྱིན་རྣམས་ནས་སྔ་མ་  
བཞིན་དུ་ལུས་སྲུལ་པོ་རྣམས་ཀྱི་བར་གྱི་སྒྲ་ཐོས་པ་དེ་ཡོད་དོ་།ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན་ཉེས་བྱས་སུ་འགྱུར་རོ། །ཐ་ན་འདི་སྐད་ཅེས། དགེ་སློང་གང་  
གིས་རྡུལ་ཁྲོད་ཀྱི་ཤ་ཟ་རྣམས་ཀྱི་སྒྲ་ཐོས་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །དགེ་སློང་གིས་བདག་ཉིད་ལ་ཉེ་བར་  
སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་སློང་གང་ལྷ་རྣམས་བལྟ་བའི་ཕྱིར་འགྲོ་བ་དེ་ཡོད་དོ། །  
ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་དུ་བལྟ་བའི་ཕྱིར་  
  
  
།ཞེས་ཟེར་ཞིང། འདི་སྐད་ཅེས། ཁོ་བོའོ་།ཞེས་ནི། མི་ཟེར་ན། ཉེས་བྱས་སུ་འགྱུར་རོ། །ཐ་ན་འདི་སྐད་ཅེས་དགེ་སློང་རྡུལ་ཁྲོད་ཀྱི་ཤ་ཟ་རྣམས་བལྟ་བའི་ཕྱིར་འགྲོ་བ་དེ་ཡོད་  
དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན་ཉེས་བྱས་སུ་འགྱུར་རོ། །དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང་  
བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས་དགེ་སློང་གང་ལ་ལྷ་རྣམས་བལྟ་བའི་ཕྱིར་འོང་བ་དེ་ཡོད་དོ་།ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན་ཉེས་  
བྱས་སུ་འགྱུར་རོ། །ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་དུ་བལྟ་བའི་ཕྱིར་འོང་བ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་  
ན། ཉེས་བྱས་སུ་འགྱུར་རོ། །ཐ་ན་འདི་སྐད་ཅེས། དགེ་སློང་གང་ལ་རྡུལ་ཁྲོད་ཀྱི་ཤ་ཟ་རྣམས་བལྟ་བའི་ཕྱིར་འོང་བ་དེ་ཡོད་དོ་།ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན་ཉེས་  
བྱས་སུ་འགྱུར་རོ། །དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་  
སློང་གིས་ལྷ་རྣམས་དང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་པ་དེ་ཡོད་དོ། །ཞེས་ཟེར་ཞིང། འདི་སྐད་  
  
  
༄༅། །ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་དང་ལྷན་ཅིག་གཏམ་འདྲེ་  
བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་  
སུ་འགྱུར་རོ། །ཐ་ན་འདི་སྐད་ཅེས། དགེ་སློང་གང་རྡུལ་ཁྲོད་ཀྱི་ཤ་ཟ་རྣམས་དང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་  
ཅིག་གནས་པར་བྱེད་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས་ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་  
བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་སློང་གང་དང་ལྷན་ཅིག་ལྷ་རྣམས་གཏམ་འདྲེ་བར་བྱེད། ཕེབས་པར་སྨྲ་  
བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ་།ཞེས་ནི། མི་ཟེར་ན། ཉེས་བྱས་སུ་འགྱུར་རོ། །  
ཀླུ་རྣམས་དང། གནོད་སྦྱིན་རྣམས་ནས་སྔ་མ་བཞིན་དུ་ལུས་སྲུལ་པོ་རྣམས་ཀྱི་བར་དུ་ཡང་ལྷན་ཅིག་གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་  
  
  
།ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །ཐ་ན་འདི་སྐད་ཅེས། དགེ་སློང་གང་དང་ལྷན་ཅིག་རྡུལ་  
ཁྲོད་ཀྱི་ཤ་ཟ་རྣམས་གཏམ་འདྲེ་བར་བྱེད། ཕེབས་པར་སྨྲ་བར་བྱེད། སོ་སོར་ཀུན་དགའ་བར་བྱེད། རྟག་ཏུ་ཡང་ལྷན་ཅིག་གནས་པར་བྱེད་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་  
བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་  
མ་བསྒྱུར་བར་འདི་སྐད་ཅེས། དགེ་སློང་གིས་མི་རྟག་པའི་འདུ་ཤེས་ཐོབ་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །མི་རྟག་པའི་  
འདུ་ཤེས་ཇི་ལྟ་བ་དེ་བཞིན་དུ་གང་གིས་སྔ་མ་བཞིན་དུ་སྟོང་པ་ཉིད་དུ་སོ་སོར་རྟོག་པའི་འདུ་ཤེས་ཀྱི་བར་དུ་ཐོབ་པ་དེ་ཡོད་དོ་།ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན་ཉེས་  
བྱས་སུ་འགྱུར་རོ། །དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་སློང་  
གང་གིས་བསམ་གཏན་དང་པོ་ཐོབ་པ་དེ་ཡོད་དོ། །ཞེས་ཟེར་ཞིང་འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །བསམ་གཏན་དང་པོ་ཇི་ལྟ་བ་དེ་བཞིན་དུ་གང་  
  
  
༄༅། །གིས་སྔ་མ་བཞིན་དུ་གཉིས་པ་དང། གསུམ་པ་དང། བཞི་པ་ནས་དགེ་སློང་གང་དགྲ་བཅོམ་པ་རྣམ་པར་ཐར་པ་བརྒྱད་ལ་བསམ་གཏན་པ་དང། གཉི་གའི་ཆ་ལས་  
རྣམ་པར་གྲོལ་བའི་བར་དེ་ཡོད་དོ། །ཞེས་ཟེར་ཞིང། འདི་སྐད་ཅེས་ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ། །འདི་ལྟར་དགེ་སློང་རབ་ཏུ་མང་པོ་དག་གྲོང་མེད་པའི་  
དགོན་པའི་གནས་ཤིག་ན་གནས་ཤིང། དེ་ལ་དེ་དག་ན་མི་མ་ཡིན་པ་དག་གིས་འཚེ་བ་ན། དགེ་སློང་གང་རྒྱུན་དུ་ཞུགས་པ་དང། ལན་གཅིག་ཕྱིར་འོང་བ་དང། ཕྱིར་མི་འོང་བ་དང། དགྲ་  
བཅོམ་པ་ཡིན་པ་དེ་ལ་དེ་ན་མི་མ་ཡིན་པ་དག་གིས་འཚེ་བར་མི་བྱེད་ནས་དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང་  
རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་སློང་གང་གྲོང་མེད་པའི་དགོན་པའི་གནས་དེ་ན་གནས་པ་དེ་ལ་ནི་མི་མ་ཡིན་པ་རྣམས་འཚེ་བར་མི་བྱེད་པ་དེ་ཡོད་དོ། །ཞེས་ཟེར་ཞིང། འདི་  
སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ་།འདི་ལྟར། དགེ་སློང་རབ་ཏུ་མང་པོ་དག་ཁྱིམ་རྣམས་སུ་མགྲོན་དུ་བོས་ཏེ་ཟ་བར་བྱེད་ཅིང། དེ་ན་དེ་དག་ལ་སྟན་ཁྲ་བོ་ཉེ་བར་  
བཀྲ་བ་དག་བཤམས་ཤིང། དེ་ན་དགེ་སློང་གང་རྒྱུན་དུ་ཞུགས་པ་དང། ལན་གཅིག་ཕྱིར་འོང་བ་དང། ཕྱིར་མི་འོང་བ་དང། དགྲ་བཅོམ་པ་ཡིན་པ་དེ་ལ་དེ་ན་སྟན་ཁྲ་བོ་ཉེ་བར་བཀྲ་བ་དག་ཤོམ་  
  
  
འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་སློང་གང་ཁྱིམ་  
དེར་མགྲོན་དུ་བོས་ཤིང་ཟོས་ཏེ། དེ་ན་དེ་ལ་ཡང་སྟན་ཁྲ་བོ་ཉེ་བར་བཀྲ་བ་དག་ཤོམ་པར་བྱེད་པ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་ནི། མི་ཟེར་ན། ཉེས་བྱས་སུ་འགྱུར་རོ་།འདི་  
ལྟར། དགེ་སློང་རབ་ཏུ་མང་པོ་དག་དགོན་པ་ན་གནས་པ་དག་གིས་ཞི་གནས་ཀྱི་རྒྱུ་མཚན་རང་གི་མཚན་ཉིད་འཛིན་པ་ཅུང་ཟད་ཅིག་ལ་བརྟེན་ནས་འཇིག་རྟེན་པའི་ལམ་གྱིས་ཉོན་མོངས་པ་དག་རྣམ་པར་  
མནན་པས། འདོད་པ་ལ་འདོད་ཆགས་དང། གནོད་སེམས་དག་རྒྱུད་ལ་ཀུན་ཏུ་མི་འབྱུང་ནས་དགེ་སློང་གིས་བདག་ཉིད་ལ་ཉེ་བར་སྟོན་པས་འདུ་ཤེས་མ་བསྒྱུར་ཅིང། བཟོད་པ་དང། འདོད་པ་དང། བློ་  
གྲོས་དང། རྟོག་པ་དང། ལྟ་བ་མ་བསྒྱུར་བར་འདི་སྐད་ཅེས། དགེ་སློང་གིས་གྲོང་མེད་པའི་དགོན་པའི་གནས་དེ་ན་གནས་ཤིང། ཞི་གནས་ཀྱི་རྒྱུ་མཚན་རང་གི་མཚན་ཉིད་འཛིན་པ་ཅུང་ཟད་ཅིག་ལ་བརྟེན་ནས་  
འཇིག་རྟེན་པའི་ལམ་གྱིས་ཉོན་མོངས་པ་དག་རྣམ་པར་མནན་པས་འདོད་པ་ལ་འདོད་ཆགས་དང། གནོད་སེམས་དག་རྒྱུད་ལ་ཀུན་ཏུ་མི་འབྱུང་བ་དེ་ཡོད་དོ། །ཞེས་ཟེར་ཞིང། འདི་སྐད་ཅེས། ཁོ་བོའོ། །ཞེས་  
ནི། མི་ཟེར་ན། ཉེས་བྱས་སུ་འགྱུར་རོ། །མིའི་ཆོས་བླ་མ་བརྗོད་པའི་ལྟུང་བྱེད་དེ། བརྒྱད་པ་རྫོགས་སོ།། །།འདུལ་བ་རྣམ་པར་འབྱེད་པ། བམ་པོ་ཞེ་གཉིས་པ། སངས་རྒྱས་བཅོམ་ལྡན་  
  
  
༄༅། །འདས་རྒྱལ་པོའི་ཁབ་ན་འོད་མའི་ཚལ་ཀ་ལནྡ་ཀའི་གནས་ན་བཞུགས་སོ། །གང་གི་ཚེ་ཚེ་དང་ལྡན་པ་གྱད་བུ་ནོར་གནས་མལ་འབོག་པ་དང། ཟས་ལ་སྐོ་བར་བསྐོས་པ་དེའི་ཚེ་  
ན། དེ་དད་པ་དང་ལྡན་ཞིང་བཟང་ལ། དགེ་བའི་བསམ་པ་ཅན་ཡིན་པས། དགེ་འདུན་ལ་ཆོས་དང་ལྡན་པས་ཞལ་ཏ་བྱེད་པའི་ལས་ལ་བརྩོན་པ་ཡིན་ལ། དེས་སངས་རྒྱས་སམ། ཆོས་སམ། དགེ་  
འདུན་ནམ། ཡིད་དུ་འཐད་པའི་དགེ་སློང་རྣམས་ལ་མ་ཕུལ་བའམ་ཡོངས་སུ་མ་བཏང་བ་ཅི་ཡང་མེད་དེ། དེས་དེ་ལྟར་ཕུལ་ཞིང་ཡོངས་སུ་བཏང་བས་ཆོས་གོས་གསུམ་ངན་ཅིང་སྣམ་སྦྱར་ཡང་  
ཡོངས་སུ་རྙིང་ནས་དགེ་སློང་རྣམས་ཀྱིས་སྨྲས་པ། ཚེ་དང་ལྡན་པ་དག་ཚེ་དང་ལྡན་པ་གྱད་བུ་ནོར་འདི། དད་པ་དང་ལྡན་ཞིང་བཟང་ལ། དགེ་བའི་བསམ་པ་ཅན་ཡིན་པས། དགེ་འདུན་ལ་ཆོས་  
དང་ལྡན་པས་ཞལ་ཏ་བྱེད་པའི་ལས་ལ་བརྩོན་པ་ཡིན་ལ། དེས་སངས་རྒྱས་སམ། ཆོས་སམ། དགེ་འདུན་ནམ། ཡིད་དུ་འཐད་པའི་དགེ་སློང་རྣམས་ལ་མ་ཕུལ་བའམ། ཡོངས་སུ་མ་བཏང་བ་  
ཅི་ཡང་མེད་དེ། དེས་དེ་ལྟར་ཕུལ་ཞིང་ཡོངས་སུ་བཏང་བས། ཆོས་གོས་གསུམ་ངན་ཅིང་སྣམ་སྦྱར་ཡང་ཡོངས་སུ་རྙིང་གི་གལ་ཏེ་དགེ་འདུན་གྱིས་རས་ཡུག་ཆེན་འགའ་ཞིག་རྙེད་ན། ཚེ་དང་ལྡན་  
པ་གྱད་བུ་ནོར་ལ་སྦྱིན་པར་བྱའོ། །ཞེས་སྨྲས་ནས། དགེ་འདུན་གྱིས་ཀྱང་རས་ཡུག་ཆེན་རྙེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་  
  
  
གསོལ་པ་བྱས་ཏེ་བྱིན་ན། མི་གཡོ་བར་འགྱུར་རོ། །འདི་ལྟར་བྱ་སྟེ། གནས་མལ་བཤམས་པ་བྱས་ནས་གཎྜཱི་བརྡུངས་ཏེ་དྲིས་པའི་ཚིག་གིས་དགེ་སློང་རྣམས་ལ་ཡང་དག་  
པར་བསྒོ་ནས་དགེ་འདུན་ཐམས་ཅད་འདུག་ཅིང་མཐུན་པར་གྱུར་པ་ལ་དགེ་སློང་གཅིག་གིས་གསོལ་བ་བྱ་སྟེ། དགེ་འདུན་བཙུན་པ་རྣམས་གསན་དུ་གསོལ། ཚེ་དང་ལྡན་པ་གྱད་བུ་ནོར་འདི་  
ནི། དད་པ་དང་ལྡན་ཞིང་བཟང་ལ། དགེ་བའི་བསམ་པ་ཅན་དེ། དགེ་འདུན་ལ་ཡང་ཆོས་ཀྱིས་ཞལ་ཏ་བགྱིད་པའི་ལས་ལ་བརྩོན་པ་ལགས་ལ། དེས་སངས་རྒྱས་སམ། ཆོས་སམ། དགེ་འདུན་  
ནམ། ཡིད་དུ་འཐད་པའི་དགེ་སློང་རྣམས་ལམ་ཕུལ་བའམ། ཡོངས་སུ་མ་བཏང་བ་ཅི་ཡང་མ་མཆིས་ཏེ། དེས་དེ་ལྟར་ཕུལ་ཞིང་ཡོངས་སུ་བཏང་བས། ཆོས་གོས་གསུམ་ངན་ཅིང་སྣམ་སྦྱར་ཡང་ཡོངས་  
སུ་རྙིང་ལ། དགེ་འདུན་ལ་ནི། རས་ཡུག་ཆེན་པོ་འབྱོར་པར་མངའ་ན་གལ་ཏེ་དགེ་འདུན་གྱིས་དུས་ལ་བབ་ཅིང་བཟོད་ན། དགེ་འདུན་གྱིས་གནང་བར་མཛོད་ཅིག་དང། དགེ་འདུན་གྱིས་ཚེ་དང་  
ལྡན་པ་གྱད་བུ་ནོར་ལ་རས་ཡུག་ཆེན་པོ་སྩོལ་ཏོ། །འདི་ནི། གསོལ་བའོ། །ཕྱིས་དགེ་འདུན་གྱིས་དེ་ལ་རས་ཡུག་ཆེན་བྱིན་པ་དང། དགེ་སློང་མཛའ་བོ་དང། ས་ལས་སྐྱེས་གཉིས། ཚེ་དང་ལྡན་  
པ་གྱད་བུ་ནོར་དང་ཚེ་རབས་ཚེ་རབས་ནས་རྗེས་སུ་འབྲེལ་བའི་འཁོན་ཡོད་པས། དེ་གཉིས་དགེ་སློང་རྣམས་ཀྱི་མདུན་ན། ཚེ་དང་ལྡན་པ་དག་འདི་ལྟར་དགེ་འདུན་གྱི་རྙེད་པ་རྙེད་དོ་ཅོག་ཅིག་གིས་གང་  
  
  
༄༅། །ཟག་ལ་ཡོངས་སུ་བསྔོ་བར་བྱེད་ན། དགེ་འདུན་གྱིས་རྙེད་པ་འགྲུབ་པར་ག་ལ་འགྱུར་ཞེས་སྨོད་པར་བྱེད་ནས་དགེ་སློང་རྣམས་ཀྱིས་དེ་གཉིས་ལ་སྨྲས་པ། ཚེ་དང་ལྡན་པ་  
གཉིས། ཁྱེད་གཉིས་དེར་མ་འདུས་སམ། འདུས་སོ། །འོ་ན་ཅིའི་ཕྱིར་སྨོད་པར་བྱེད། དེ་གཉིས་ཀྱིས་སྨྲས་པ། ཅི། ཁོ་བོ་ཅག་གཉིས་འདུར་ཡང་མི་གནང་ངམ། དགེ་སློང་དོན་ཉུང་ངུ་དག་ཅིའི་  
ཕྱིར་དགེ་སློང་དག་སྔར་ལེགས་པར་རུང་བར་བྱས་ནས་དེའི་འོག་ཏུ་འདི་སྐད་ཅེས། ཚེ་དང་ལྡན་པ་དག་གིས་འདི་ལྟར་བཤེས་ངོར་བྱས་ཏེ་དགེ་འདུན་གྱི་རྙེད་པར་བསྔོས་པ་བདག་གིས་གང་ཟག་  
ལ་བསྔོས་ཞེས་ཟེར་ཞིང་སྨོད་པར་བྱེད། འཕྱར་ཁ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་  
བྱུང་བ་འདི་དང། གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་ནི། མཁྱེན་བཞིན་  
དུ་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་མཛའ་བོ་དང། ས་ལས་སྐྱེས་གཉིས་ལ་རྨས་པ། དགེ་སློང་གཉིས། ཁྱེད་  
གཉིས་ཀྱིས་སྔར་ལེགས་པར་རུང་བར་བྱས་ནས་དེའི་འོག་ཏུ་འདི་སྐད་ཅེས། ཚེ་དང་ལྡན་པ་དག་གིས་འདི་ལྟར་བཤེས་ངོར་དགེ་འདུན་གྱི་རྙེད་པར་བསྔོས་པ་བདག་གིས་གང་ཟག་ལ་བསྔོས་སོ། །  
  
  
བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི་  
རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨད་པར་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་  
དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་  
ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་སྔར་ལེགས་པར་རུང་བར་བྱས་ནས་དེའི་འོག་ཏུ་འདི་སྐད་ཅེས། ཚེ་དང་ལྡན་པ་དག་གིས་འདི་ལྟར་བཤེས་  
ངོར་བྱས་ཏེ་དགེ་འདུན་གྱི་རྙེད་པར་བསྔོས་པ། བདག་གི་གང་ཟག་ལ་བསྔོས་སོ། །ཞེས་ཟེར་ན། ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། མཛའ་བོ་དང། ས་ལས་སྐྱེས་སམ། གཞན་ཡང་  
དེ་ལྟ་བུ་གང་ཡིན་པའོ། །སྔར་ལེགས་པར་རུང་བར་བྱས་ནས་ཞེས་བྱ་བ་ནི། སྔར་དད་པ་ཕུལ་ནས་སོ། །དེའི་འོག་ཏུ་ཞེས་བྱ་བ་ནི་དུས་གཞན་ནའོ། །འདི་སྐད་ཅེས་ཞེས་བྱ་བ་ནི། འདི་སྐད་ཅེས་ཟེར་  
ནའོ། །ཚེ་དང་ལྡན་པ་དག་གིས་འདི་ལྟར་བཤེས་ངོར་བྱས་ཏེ་ཞེས་བྱ་བ་ལ། དགེ་སློང་གི་བཤེས་པ་གང་ཞེ་ན། མཁན་པོའི་ནི། ལྷན་ཅིག་གནས་པའོ། །ལྷན་ཅིག་གནས་པ་ཡི་ནི། །མཁན་པོའོ། །  
  
  
༄༅། །སློབ་དཔོན་གྱི་ནི། ཉེ་གནས་སོ། །ཉེ་གནས་ཀྱི་ནི། སློབ་དཔོན་ནོ། །མཁན་པོ་གཅིག་པ་ཡི་ནི། མཁན་པོ་གཅིག་པའོ། །སློབ་དཔོན་གཅིག་པའི་ནི། སློབ་དཔོན་  
གཅིག་པའོ། །མཛའ་བོ་ཡི་ནི། མཛའ་བོའོ། །དགེ་འདུན་གྱི་ཞེས་བྱ་བ་ནི། དེ་བཞིན་གཤེགས་པའི་ཉན་ཐོས་ཀྱི་དགེ་འདུན་གྱིའོ། །རྙེད་པ་ཞེས་བྱ་བ་ལ། རྙེད་པ་ནི། གཉིས་ཏེ། གོས་ཀྱི་  
རྙེད་པ་དང། ཟས་ཀྱི་རྙེད་པ་སྟེ། དོན་འདིར་ནི། གོས་ཀྱི་རྙེད་པ་ཡིན་པར་དགོངས་སོ། །བསྔོ་བ་ཞེས་བྱ་བ་ནི། དགེ་འདུན་གྱི་ནང་དུ་གྲུབ་པའོ། །བདག་གི་གང་ཟག་ལ་བསྔོས་སོ། །ཞེས་བྱ་བ་  
ནི༑ བདག་གི་དོན་དུའོ། །ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་  
པར་བྱེད། ལྟུང་བར་བྱེད་པའོ། །གཞན་ཡང་ཇི་སྲིད་དུ་ལྟུང་བ་དེ་མ་བཤགས་ཤིང་སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་  
སོ༑ ༑དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་ཇི་ཙམ་དུ་ཅུང་ཟད་སྔར་མཐུན་ཞིང་རུང་བར་བྱས་ནས་དེའི་འོག་ཏུ་འདི་སྐད་ཅེས། ཚེ་དང་ལྡན་པ་དག་གིས་འདི་ལྟར་བཤེས་ངོར་བྱས་  
ཏེ་དགེ་འདུན་གྱི་རྙེད་པར་བསྔོས་པ། བདག་གི་གང་ཟག་ལ་བསྔོས་སོ། །ཞེས་ཟེར་ན། ཐམས་ཅད་ནས་ཐམས་ཅད་དུ་ལྟུང་བྱེད་དུ་འགྱུར་རོ། །བཤེས་ནོར་བྱས་ཏེ་དགེ་འདུན་གྱི་རྙེད་པར་བསྔོས་  
  
  
བདག་གི་གང་ཟག་ལ་བསྔོས་པ་བདེན་ན། ལྟུང་བ་མེད་དོ་།ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ། །སྐུར་པ་འདེབས་པའི་ལྟུང་  
བྱེད་དེ། དགུ་པ་རྫོགས་སོ།། །།སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་ཟླ་བ་  
ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པར་བྱའོ། །ཞེས་བཀའ་སྩལ་ནས་དགེ་སློང་རྣམས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པར་བྱེད་པ་ན། དྲུག་སྡེ་དག་ཕམ་པར་འགྱུར་  
བ་བཞི་པོ་དག་འདོན་པའི་ཚེ་ནི། ཅང་མི་སྨྲ་བར་འཁོད་དོ། །དགེ་འདུན་ལྷག་མ་བཅུ་གསུམ་འདོན་པའི་ཚེ་ན། འདི་སྐད་ཅེས། ཚེ་དང་ལྡན་པ་དག་གང་ལ་གཞི་ངེས་པ་དང། གང་ཟག་ངེས་པ་  
རབ་ཏུ་ཤེས་པ་ཡོད་བཞིན་དུ། བདག་ཅག་གི་རྨ་སོས་པ་སོས་པ་ཅིའི་ཕྱིར་འདྲལ་བར་བྱེད། གང་དག་གིས་དགེ་སློང་རྣམས་འགྱོད་པ་དང་ཡིད་ལ་གཅགས་པ་དང། གནོད་པར་འགྱུར་པ་  
བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པ་དག་གིས་ཅི་བྱ་ཞེས་ཟེར་རོ། །དེ་བཞིན་དུ་མ་ངེས་པ་གཉིས་དང། སྤང་བའི་  
ལྟུང་བྱེད་ཀྱི་ཆོས་སུམ་ཅུ་དང། ལྟུང་བྱེད་ཀྱི་ཆོས་དགུ་བཅུ་དང། སོ་སོར་བཤགས་པར་བྱ་བའི་ཆོས་བཞི་དང། བསླབ་པའི་ཆོས་མང་པོ་དང། རྩོད་པ་ཞི་བར་བྱ་བའི་ཆོས་བདུན་པོ་དག་  
  
  
༄༅། །འདོན་པའི་ཚེ་ན་ཡང་འདི་སྐད་ཅེས། ཚེ་དང་ལྡན་པ་དག་གང་ལ་གཞི་ངེས་པ་དང། གང་ཟག་ངེས་པར་རབ་ཏུ་ཤེས་པ་ཡོད་བཞིན་དུ་བདག་ཅག་གི་རྨ་སོས་པ་སོས་  
པ་དག་ཅིའི་ཕྱིར་འདྲལ་བར་བྱེད། གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང། གནོད་པར་འགྱུར་བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་  
ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པ་དག་གིས་ཅི་བྱ་ཞེས་ཟེར་ནས། དགེ་སློང་རྣམས་ཀྱིས་སྨྲས་པ། ཚེ་དང་ལྡན་པ་དག་གི་ཕྱིར་ཁོ་བོ་ཅག་ཟླ་བ་ཕྱེད་ཅིང་སོ་སོར་ཐར་པའི་  
མདོ་གདོན་པ་འདོན་པ་མ་ཡིན་གྱི། འདི་ལྟར། ཁོ་བོ་ཅག་ནི། སྟོན་པའི་བཀའ་ལུང་གིས་འདོན་ཏོ། །གལ་ཏེ་ཁྱེད་ཅག་སྡུག་བསྔལ་བ་དང། ཡིད་མི་བདེ་བ་སྐྱེ་ན། ཅིའི་ཕྱིར་ལྷག་པར་སྤྱོད་  
པར་བྱེད། དགེ་སློང་དོན་ཉུང་དག་ཅིའི་ཕྱིར་དགེ་སློང་དག་ཕམ་པར་འགྱུར་བ་བཞི་པོ་དག་བཏོན་པའི་ཚེ་ནི། ཅང་མི་སྨྲ་བར་འཁོད་ལ། དགེ་འདུན་ལྷག་མ་བཅུ་གསུམ་འདོན་པའི་ཚེ་ན་  
འདི་སྐད་ཅེས། ཚེ་དང་ལྡན་པ་དག་གང་ལ་གཞི་ངེས་པ་དང་གང་ཟག་ངེས་པ་རབ་ཏུ་ཤེས་པ་ཡོད་བཞིན་དུ་བདག་ཅག་གི་རྨ་སོས་པ་སོས་པ་དག་ཅིའི་ཕྱིར་འདྲལ་བར་བྱེད། གང་དག་  
གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང། གནོད་པར་འགྱུར་བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་  
  
  
དེ་བཞིན་དུ་མ་ངེས་པ་གཉིས་དང། སྤང་བའི་ལྟུང་བྱེད་ཀྱི་ཆོས་སུམ་ཅུ་དང་ལྟུང་བྱེད་ཀྱི་ཆོས་དགུ་བཅུ་དང། སོ་སོར་བཤགས་པར་བྱ་བའི་ཆོས་  
བཞི་དང། བསླབ་པའི་ཆོས་མང་པོ་དང། རྩོད་པ་ཞི་བར་བྱ་བའི་ཆོས་བདུན་པོ་དག་འདོན་པའི་ཚེ་ན་ཡང་འདི་སྐད་ཅེས། ཚེ་དང་ལྡན་པ་དག་གང་ལ་གཞི་ངེས་པ་དང། གང་ཟག་ངེས་པ་རབ་ཏུ་  
ཤེས་པ་ཡོད་བཞིན་དུ་བདག་ཅག་གི་རྨ་སོས་པ་སོས་པ་དག་ཅིའི་ཕྱིར་འདྲལ་བར་བྱེད། གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང། གནོད་པར་འགྱུར་བ་བསླབ་པའི་  
གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པ་དག་གིས་ཅི་བྱ་ཞེས་ཟེར་ཞེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་  
སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང། གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །  
ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་  
ཀྱིས་དགེ་སློང་དྲུག་སྡེ་དག་ལ་རྨས་པ། དགེ་སློང་དག་ཁྱེད་ཕམ་པར་འགྱུར་བ་བཞི་པོ་དག་འདོན་པའི་ཚེ་ནི། ཅང་མ་སྨྲ་བར་འཁོད་ལ། དགེ་འདུན་ལྷག་མ་བཅུ་གསུམ་འདོན་པའི་ཚེ་ནི། འདི་སྐད་  
  
  
༄༅། །ཅེས། ཚེ་དང་ལྡན་པ་དག་གང་ལ་གཞི་ངེས་པ་དང་གང་ཟག་ངེས་པ་རབ་ཏུ་ཤེས་པ་ཡོད་བཞིན་དུ་བདག་ཅག་གི་རྨ་སོས་པ་སོས་པ་དག་ཅིའི་ཕྱིར་འདྲལ་བར་བྱེད། གང་  
དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང། གནོད་པར་འགྱུར་བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་  
གདོན་པ་བཏོན་པ་དག་གིས་ཅི་བྱ། དེ་བཞིན་དུ་མ་ངེས་པ་གཉིས་དང། སྤང་བའི་ལྟུང་བྱེད་ཀྱི་ཆོས་སུམ་ཅུ་དང། ལྟུང་བྱེད་ཀྱི་ཆོས་དགུ་བཅུ་དང། སོ་སོར་བཤགས་པར་བྱ་བའི་ཆོས་བཞི་དང་  
བསླབ་པའི་ཆོས་མང་པོ་དང། རྩོད་པ་ཞི་བར་བྱ་བའི་ཆོས་བདུན་པོ་དག་འདོན་པའི་ཚེ་ན་ཡང་འདི་སྐད་ཅེས། ཚེ་དང་ལྡན་པ་དག་།གང་ལ་གཞི་ངེས་པ་དང། གང་ཟག་ངེས་པ་རབ་ཏུ་ཤེས་པ་  
ཡོད་བཞིན་དུ་བདག་ཅག་གི་རྨ་སོས་པ་སོས་པ་དག་ཅིའི་ཕྱིར་འདྲལ་བར་བྱེད། གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང། གནོད་པར་འགྱུར་བ་བསླབ་པའི་  
གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པ་དག་གིས་ཅི་བྱ་ཞེས་སྨྲས་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་  
འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨད་པར་མཛད་  
  
  
༑དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་  
བ་ལ་ཉན་ཐོས་རྣམས་ཀྱིས་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་  
དགེ་སློང་གང་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པ་ན། འདི་སྐད་ཅེས། ཚེ་དང་ལྡན་པ་དག་གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང་  
གནོད་པར་འགྱུར་བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པ་དག་གིས་ཅི་བྱ་ཞེས་ཟེར་ཞིང་བསླབ་པ་ཁྱད་དུ་གསོད་ན། ལྟུང་  
བྱེད་དོ༑ ༑ཡང་དགེ་སློང་གང་ཞེས་བྱ་བ་ནི། དྲུག་སྡེའམ། གཞན་ཡང་དེ་ལྟ་བུ་གང་ཡིན་པའོ། །ཟླ་བ་ཕྱེད་ཕྱེད་ཅིང་ཞེས་བྱ་བ་ནི། ཟླ་བ་ཕྱེད་ཕྱེད་ཅིང་ངོ། །སོ་སོར་ཐར་པ་ཞེས་བྱ་བ་ནི། ཕམ་པར་འགྱུར་  
བའི་ཆེས་བཞི་དང། དགེ་འདུན་ལྷག་མའི་ཆོས་བཅུ་གསུམ་དང། མ་ངེས་པའི་ཆོས་གཉིས་དང། སྤང་བའི་ལྟུང་བྱེད་ཀྱི་ཆོས་སུམ་ཅུ་དང། ལྟུང་བྱེད་ཀྱི་ཆོས་དགུ་བཅུ་དང། སོ་སོར་བཤགས་པར་  
བྱ་བའི་ཆོས་བཞི་དང། བསླབ་པའི་ཆོས་མང་པོ་དང། རྩོད་པ་ཞི་བར་བྱ་བའི་ཆོས་བདུན་པོ་དག་གོ་མདོ་ཞེས་བྱ་བ་ནི། དེས་ཉེ་བར་སྦྱར་བའི་མྡོའམ། ཡང་ན་མདོ་ཡང་དག་པར་སྦྱོར་བའོ། །  
  
  
༄༅། །གདོན་པ་འདོན་པ་ན་ཞེས་བྱ་བ་ནི། རབ་ཏུ་སྟོན་པ་ནའོ་།འདི་སྐད་ཅེས། ཚེ་དང་ལྡན་པ་དག་གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་  
པ་དང། གནོད་པར་འགྱུར་བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་འདི་དག་གིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པ་དག་གིས་ཅི་བྱ་ཞེས་ཟེར་ཞིང་བསླབ་པ་  
ཁྱད་དུ་གསོད་ན་ཞེས་བྱ་བ་ནི། ཁྱད་དུ་གསོད་པའི་བསམ་པས་ངག་དང། ཚིག་དང། ཐ་སྙད་དང། སྐད་དང། བརྗོད་པ་དང་ངེས་པའི་ཚིག་དང། ཚིག་གི་ལམ་དང། ཚིག་གི་  
སྒྲ་དང། ངག་གི་ལས་དང། ངག་གི་རྣམ་པར་རིག་བྱེད་རྗོད་པའོ་།ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང། ངན་འགྲོ་དང་  
ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ཇི་སྲིད་དུ་ལྟུང་བ་དེ་མ་བཤགས་ཤིང་སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་  
བྱེད་པ་སྟེ། དེས་ན། ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་ཕམ་པར་འགྱུར་བ་བཞི་པོ་དག་འདོན་པ་ན་འདི་སྐད་ཅེས། ཚེ་དང་ལྡན་པ་དག་གང་དག་  
གིས་དགེ་སློང་རྣམས་འགྱོད་པར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་ཕམ་པར་འགྱུར་བ་བཞི་པོ་དག་འདོན་པ་ན་འདི་སྐད་ཅེས། ཚེ་དང་ལྡན་པ་  
  
  
གང་དག་གིས་དགེ་སློང་རྣམས་ཡིད་ལ་གཅགས་པར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་ཕམ་པར་འགྱུར་བ་བཞི་པོ་དག་འདོན་པ་ན་འདི་སྐད་ཅེས། ཚེ་  
དང་ལྡན་པ་དག་གང་དག་གིས། དགེ་སློང་རྣམས་ལ་གནོད་པར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ་།དགེ་སློང་ཕམ་པར་འགྱུར་བ་བཞི་པོ་དག་འདོན་པ་ན་འདི་སྐད་  
ཅེས༑ ཚེ་དང་ལྡན་པ་དག་གིས་དགེ་སློང་རྣམས་གདུང་བར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་ཕམ་པར་འགྱུར་བ་བཞི་པོ་དག་འདོན་པ་ན་འདི་སྐད་ཅེས་  
ཚེ་དང་ལྡན་པ་དག་གང་དག་གིས་དགེ་སློང་རྣམས་ཀུན་ཏུ་གདུང་བར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་ཕམ་པར་འགྱུར་བ་བཞི་པོ་དག་འདོན་པ་ན་འདི་  
སྐད་ཅེས། ཚེ་དང་ལྡན་པ་དག་གང་གིས་དགེ་སློང་རྣམས་ཡོངས་སུ་གདུང་བར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་ཕམ་པར་འགྱུར་བ་བཞི་པོ་དག་འདོན་  
པ་ན་འདི་སྐད་ཅེས། ཚེ་དང་ལྡན་པ་དག་གང་དག་གིས་དགེ་སློང་རྣམས་འགྱོད་པར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན་ལྟུང་བྱེད་དུ་འགྱུར་རོ། །དགེ་སློང་ཕམ་པར་འགྱུར་བ་བཞི་པོ་  
དག་འདོན་པ་ན་འདི་སྐད་ཅེས། ཚེ་དང་ལྡན་པ་དག་གང་དག་གིས་དགེ་སློང་རྣམས་མངོན་པར་མི་དགའ་བར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་ཕམ་  
  
  
༄༅། །པར་འགྱུར་བ་བཞི་པོ་དག་འདོན་པ་ན་འདི་སྐད་ཅེས། ཚེ་དང་ལྡན་པ་དག་གང་དག་གིས་དགེ་སློང་རྣམས་རྣམ་པར་འཁྱམས་པར་འགྱུར་བ་འདི་དག་བཏོན་པས་ཅི་བྱ་ཞེས་  
ཟེར་ན། ལྟུང་བྱེད་དུ་འགྱུར་རོ། །དེ་བཞིན་དུ་དགེ་སློང་དགེ་འདུན་ལྷག་མའི་ཆོས་བཅུ་གསུམ་དང། མ་ངེས་པའི་ཆོས་གཉིས་དང། སྤང་བའི་ལྟུང་བྱེད་ཀྱི་ཆོས་སུམ་ཅུ་དང། ལྟུང་བྱེད་ཀྱི་  
ཆོས་དགུ་བཅུ་དང། སོ་སོར་བཤགས་པར་བྱ་བའི་ཆོས་བཞི་དང་བསླབ་པའི་ཆོས་མང་པོ་དང། རྩོད་པ་ཞི་བར་བྱ་བའི་ཆོས་བདུན་པོ་དག་འདོན་པ་ན་འདི་སྐད་ཅེས། ཚེ་དང་ལྡན་པ་དག་  
གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང་གནོད་པ་དང། གདུང་བ་དང། ཀུན་ཏུ་གདུང་བ་དང། ཡོངས་སུ་གདུང་བ་དང། འདོད་པ་དང། མངོན་པར་  
མི་དགའ་བ་དང། རྣམ་པར་འཁྱམས་པར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དེ་བཞིན་དུ་དགེ་སློང་གཞི་དག་དང། ཕྲན་ཚེགས་དག་དང། གླེང་གཞི་  
དག་དང། སིལ་བུ་དག་དང། འདུལ་བ་ལྔ་པ་དག་དང། འདུལ་བ་དྲུག་པ་དག་དང། འདུལ་བའི་མ་མོ་དང། དེ་ལས་གཞན་པ་འདུལ་བ་དང་ལྡན་པའི་མདོ་དག་འདོན་པ་ན་འདི་སྐད་ཅེས། ཚེ་  
དང་ལྡན་པ་དག་གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང། གནོད་པ་དང། གདུང་བ་དང། ཀུན་ཏུ་གདུང་བ་དང། ཡོངས་སུ་གདུང་བ་དང། འདོད་པ་དང་  
  
  
རྣམ་པར་འཁྱམས་པར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ལྟུང་བྱེད་དུ་འགྱུར་རོ། །དགེ་སློང་དེ་ལས་གཞན་པའི་མདོ་སྡེ་དག་འདོན་པ་ན་འདི་སྐད་ཅེས། ཚེ་དང་  
ལྡན་པ་དག་གང་དག་གིས་དགེ་སློང་རྣམས་འགྱོད་པ་དང། ཡིད་ལ་གཅགས་པ་དང། གནོད་པ་དང། གདུང་བ་དང། ཀུན་ཏུ་གདུང་བ་དང་ཡོངས་སུ་གདུང་བ་དང། འདོད་པ་དང། མངོན་པར་མི་  
དགའ་བ་དག་དང། རྣམ་པར་འཁྱམས་པར་འགྱུར་བ་འདི་དག་བཏོན་པས་ཅི་བྱ་ཞེས་ཟེར་ན། ཉེས་བྱས་སུ་འགྱུར་རོ། །ལས་དང་པོ་པ་དང་སྨྱོས་པ་དང། སེམས་འཁྲུགས་པ་དང། ཚོར་བ་དག་  
གིས་ཉེན་པ་ལ་ལྟུང་བ་མེད་དོ། །བསླབ་པ་ཁྱད་དུ་གསོད་པའི་ལྟུང་བྱེད་དེ། བཅུ་པ་རྫོགས་སོ།། །།སྡོམ་ལ། ས་བོན་འཕྱ་བ་བསྒོ་བ་དང། །ཁྲི་དང་གདིང་དང་སྐྲོད་པ་དང། །ཕྱིས་གནོན་  
འབྱུང་བ་འདེབས་པ་དང། །རིམ་པ་གཉིས་སུ་རྩིག་པའོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེའི་ཚེ་ན་སྔོན་  
ཤིང་མཁན་རྒན་ཞུགས། བྱིས་པ། རྨོངས་པ། མི་གསལ་བ། མི་མཁས་པ་ཞིག་གིས་ཤིང་ལྗོན་པ་བཅད་ནས་དགེ་འདུན་གྱི་གཙུག་ལག་ཁང་བྱེད་དུ་བཅུག་གོ་དེ་ནས་ཤིང་ལྗོན་པ་དེ་ལ་གནས་  
པའི་ལྷ་ཁ་དོག་ཤིན་ཏུ་འདས་པ་གང་ཡིན་པ་དེ། མཚན་མོ་ནམ་སྲོས་པ་དང་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་གཉིས་ལ་མགོ་བོ་ཕྱག་འཚལ་ཏེ་མཐའ་  
  
  
༄༅། །གཅིག་ཏུ་འདུག་པ་དང། འདི་ལྟར། ལྷ་དེའི་ཁ་དོག་གི་མཐུས་རྒྱལ་བྱེད་ཀྱི་ཚལ་ཐམས་ཅད་སྣང་བ་རྒྱ་ཆེན་པོས་ཁྱབ་པར་གྱུར་ཏོ། །མཐའ་གཅིག་ཏུ་འདུག་ནས་  
བཅོམ་ལྡན་འདས་ལ་ལྷ་དེས་འདི་སྐད་ཅེས་གསོལ་ཏོ། །བཙུན་པ། སྔོན་ཤིང་མཁན་རྒན་ཞུགས། བྱིས་པ། རྨོངས་པ། མི་གསལ་བ། མི་མཁས་པ་ཞིག་གིས་བདག་གི་གནས་དང། གླིང་དང་  
སྐྱོབ་པ་དང། སྐྱབས་དང། དཔུང་གཉེན་དང། གནས་མལ་དང། གཞི་དང། རྟེན་གྱི་ཞུགས་ཤིང་གང་ལགས་པ་དེ་བཀུམ་ནས་དགེ་འདུན་གྱི་གཙུག་ལག་ཁང་བགྱིད་དུ་སྩལ་ཏེ། བཙུན་  
པ། དགུན་གྱི་དགུང་ནི། རིང། དགུན་སྨད་ཀྱི་དུས་ཀྱི་ཚེ་ནི། ཚེས་བརྒྱད་ཀྱི་བར་ལ་འོད་མ་འགས་པའི་བསེར་མ་དག་ལྡང་ཞིང། བཙུན་པ། བདག་གི་བུ་དང། ཕྲུ་གུ་དག་ནི། ཆུང་ན་  
བདག་གིས་ཇི་ལྟར་བགྱི། དེ་ནས་བཅོམ་ལྡན་འདས་ཀྱིས་ལྷ་ཞིག་ལ་བཀའ་སྩལ་པ། ལྷ། ཁྱོད་ཀྱི་གནས་སུ་ལྷ་འདིའི་གནས་བྱིན་ཅིག་།ལྷ་དེས་འདི་ལྟ་སྟེ། སྟོན་པའི་བཀའ་  
ལུང་གིས་རང་གི་གནས་སུ་ལྷ་དེའི་གནས་བྱིན་ནོ། །དེ་ནས་བཅོམ་ལྡན་འདས་དེ་ཉིད་ཀྱི་མཚན་མོ་འདས་པ་དང། དགེ་སློང་གི་དགེ་འདུན་གྱི་གོང་དུ་གདན་བཤམས་པ་ཉིད་ལ་བཞུགས་  
སོ། །བཞུགས་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག། མདང་ལྷ་ཁ་དོག་ཤིན་ཏུ་འདས་པ་ཞིག་མཚན་མོ་ནམ་སྲོས་པ་དང་ང་ག་ལ་བ་དེར་  
  
  
ཏེ་མཐའ་གཅིག་ཏུ་འདུག་པ་དང། འདི་ལྟར། ལྷ་དེའི་ཁ་དོག་གི་མཐུས་རྒྱལ་བྱེད་ཀྱི་ཚལ་ཐམས་ཅད་སྣང་བརྒྱ་ཆེན་པོས་ཁྱབ་  
པར་གྱུར་ཏོ། །མཐའ་གཅིག་ཏུ་འདུག་ནས་ང་ལ་ལྷ་དེ་འདི་སྐད་ཅེས་བཙུན་པ། སྔོན་ཤིང་མཁན་རྒན་ཞུགས། བྱིས་པ། རྨོངས་པ། མི་གསལ་བ། མི་མཁས་པ་ཞིག་གིས་བདག་གི་  
གནས་དང། གླིང་དང། སྐྱོབ་པ་དང། སྐྱབས་དང། དཔུང་གཉེན་དང། གནས་མལ་དང། གཞི་དང། རྟེན་གྱི་ཞུགས་ཤིང་ལྗོན་པ་གང་ལགས་པ་དེ་བཀུམ་ནས་དགེ་འདུན་གྱི་གཙུག་ལག་ཁང་  
བགྱིད་དུ་སྩལ་ཏེ། བཙུན་པ། དགུན་གྱི་དགུང་ནི། རིང། དགུན་སྨད་ཀྱི་དུས་ཀྱི་ཚེ་ནི། ཚེས་བརྒྱད་ཀྱི་བར་ལ་འོད་མ་འགས་པའི་བསེར་མ་དག་ལྡང་ཞིང། བཙུན་པ་བདག་གི་བུ་དང། ཕྲུ་གུ་  
དག་ནི། ཆུང་ན། བདག་གིས་ཇི་ལྟར་བགྱི་ཞེས་ཟེར་བས། དགེ་སློང་དག། འདི་ལྟར། ལྷ་དག་དེ་སྐད་ཅེས། ཀྱེ་མ་ཤཱཀྱའི་བུའི་དགེ་སྦྱོང་རྣམས་ནི། འདི་ལྟ་སྟེ། དགེ་བའི་ཆོས་རྣམས་ཀྱིས་  
ཡོངས་སུ་ཉམས་པར་འགྱུར་རོ། །ཞེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་པ་དེ་ནི། མི་མཛེས་ཤིང། ཚུལ་དང་མཐུན་པ་མ་ཡིན་ནོ། །དེ་ནས་བཅོམ་ལྡན་འདས་འདི་  
སྙམ་དུ་དགོངས་ཏེ། ཉེས་དམིགས་གང་ཅུང་ཟད་ཅི་བྱུང་བ་དེ་ནི་དགེ་སློང་དག་ཤིང་ལྗོན་པ་གཅོད་པར་བྱེད་པ་ལས་གྱུར་བ་ཡིན་ནོ་།སྙམ་དུ་དགོངས་ནས་དགེ་སློང་རྣམས་ལ་བཀའ་  
  
  
༄༅། །སྩལ་པ། དགེ་སློང་དག། དེ་ལྟ་བས་ན། དགེ་སློང་གིས་ཤིང་ལྗོན་པ་གཅད་པར་མི་བྱའོ། །གཅོད་ན། འགལ་ཚབས་ཅན་དུ་འགྱུར་རོ། །སངས་རྒྱས་བཅོམ་ལྡན་འདས་  
འབྲོག་གནས་ན་འབྲོག་གི་ནགས་མཆོག་ན་བཞུགས་སོ། །བཅོམ་ལྡན་འདས་ཀྱིས་དགེ་སློང་གི་ཤིང་ལྗོན་པ་གཅད་པར་མི་བྱའོ། །ཞེས་བཀའ་སྩལ་ནས་དགེ་སློང་ལག་གི་བླ་དག་གིས་ཤིང་  
མེད་པས་མཁར་ལེན་དག་བཏང་བར་གྱུར་ཏོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་པས། སངས་རྒྱས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་  
ལ་རྨས་པ། ཀུན་དགའ་བོ། ཅིའི་ཕྱིར་དགེ་སློང་ལག་གི་བླ་དག་གིས་མཁར་ལན་དག་བཏང་བར་གྱུར། བཙུན་པ། བཅོམ་ལྡན་འདས་ཀྱིས་དགེ་སློང་གིས་ཤིང་ལྗོན་པ་གཅད་པར་མི་བྱའོ། །  
ཞེས་བཀའ་སྩལ་ནས་དགེ་སློང་ལག་གི་བླ་དག་གིས་ཞུགས་ཤིང་མ་མཆིས་པས་མཁར་ལན་བཏང་བར་གྱུར་ཏོ། །ཀུན་དགའ་བོ། ངས་དགེ་སློང་ལག་གི་བླའི་ཀུན་དུ་སྤྱོད་པའི་ཆོས་དག་བཅའ་  
བར་བྱ་སྟེ། དགེ་སློང་ལག་གི་བླས་ཞག་བདུན་ནམ། བརྒྱད་ཀྱིས་ཤིང་ལྗོན་པ་གཅོད་པར་འགྱུར་པ་ན། ཤིང་ལྗོན་པ་དེའི་དྲུང་དུ་དཀྱིལ་འཁོར་བྱ་ཞིང། སྤོས་དང། མེ་ཏོག་དང། གཏོར་  
མ་ཡང་སྦྱིན་པར་བྱ། རྒྱུད་ཆགས་གསུམ་པ་ཡང་བཀླག་པར་བྱ་ཡོན་བཤད་པ་ཡང་བྱ་ཞིང་དགེ་བ་བཅུའི་ལས་ཀྱི་ལམ་དག་ཉེ་བར་གཞག་པར་ཡང་བྱ། མི་དགེ་བ་བཅུའི་ལས་ཀྱི་ལམ་  
  
  
འདི་སྐད་ཅེས། ཤིང་ལྗོན་པ་འདི་ལ་ལྷ་གང་གནས་པ་དེ། གནས་གཞན་ཚོལ་ཅིག་ཤིང་ལྗོན་པ་འདིས་མཆོད་རྟེན་གྱིའམ། ཆོས་ཀྱིའམ་  
དགེ་འདུན་གྱི་བྱ་བ་བྱེད་པར་འགྱུར་རོ། །ཞེས་ཀྱང་བརྗོད་པར་བྱའོ། །དེའི་འོག་ཏུ་ཉི་མ་བདུན་ནམ། བརྒྱད་ཀྱིས་ཤིང་ལྗོན་པ་དེ་གཅད་པར་བྱའོ། །གལ་ཏེ་འགྱུར་བ་སྟོན་ན། གཅད་པར་མི་བྱའོ། །འོན་ཏེ་  
མི་སྟོན་ན། གཅད་པར་བྱའོ། །དགེ་སློང་ལག་གི་བླས་ཀུན་དུ་སྤྱད་པའི་ཆོས་ཇི་ལྟར་བཅས་པ་ཡང་དག་པར་བླངས་ཏེ་འཇུག་པར་མི་བྱེད་ན། འགལ་ཚབས་ཅན་དུ་འགྱུར་རོ། །འདི་ནི། རེ་ཞིག་བྱུང་བ་  
ཡིན་ཏེ། སངས་རྒྱས་བཅོམ་ལྡན་འདས་རེ་ཞིག་འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་ནི། མི་མཛད་དོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་  
མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེའི་ཚེ་ན་དགེ་སློང་དྲུག་སྡེ་དག་རང་གི་ལག་གིས་ཤིང་ལྗོན་པ་གཅོད་ཅིང་གཅོད་དུ་འཇུག་པར་ཡང་བྱེད། རྩྭ་སྔོན་པོ་རྔ་ཞིང་རྔར་འཇུག་  
པར་ཡང་བྱེད། མེ་ཏོག་དག་འཐོག་ཅིང་འཐོག་ཏུ་འཇུག་པར་ཡང་བྱེད་ནས་གཞན་མུ་སྟེགས་ཅན་དག་ཤེས་ལྡན་དག་ཤཱཀྱའི་བུའི་དགེ་སྦྱོང་འདི་དག་ནི། རང་གི་ལག་གིས་ཤིང་ལྗོན་པ་གཅོད་ཅིང་  
གཅོད་དུ་འཇུག་པར་ཡང་བྱེད། རྩྭ་སྔོན་པོ་རྔ་ཞིང་རྔར་འཇུག་པར་ཡང་བྱེད། མེ་ཏོག་དག་འཐོག་ཅིང་འཐོག་ཏུ་འཇུག་པར་ཡང་བྱེད་པས། བྲམ་ཟེ་དང་ཁྱིམ་བདག་འདི་དག་ཀྱང་རང་གི་ལག་  
  
  
༄༅། །གིས་ཤིང་ལྗོན་པ་གཅོད་ཅིང་གཅོད་དུ་འཇུག་པར་ཡང་བྱེད་རྩྭ་སྔོན་པོ་རྔ་ཞིང་རྔར་འཇུག་པར་ཡང་བྱེད། མེ་ཏོག་དག་འཐོག་ཅིང་འཐོག་ཏུ་འཇུག་པར་ཡང་བྱེད་  
པས་ཤེས་ལྡན་དག་ཤཱཀྱའི་བུའི་དགེ་སྦྱོང་འདི་དག་དང། བྲམ་ཟེ་དང། ཁྱིམ་བདག་འདི་དག་ལ་བྱེ་བྲག་ནི་ཅི་ཡོད། བསམ་པ་ནི་ཅི་ཡོད། ཐ་དད་དུ་བྱ་བ་ནི་ཅི་ཡོད། སུ་ཞིག་དགེ་  
སྦྱོང་མགོ་རེག་འདི་དག་ལ་བསོད་སྙོམས་སྦྱིན་པ་དང། བྱ་བར་སེམས་ཞེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་  
འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང་གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །  
སངས་རྒྱས་བཅོམ་ལྡན་འདས་རྣམས་ནི་མཁྱེན་བཞིན་དུ་རྨེད་པར་མཛད་པ་སྟེ། ཞེས་བྱ་བ་ལ་སོགས་པ་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་དྲུག་སྡེ་དག་ལ་རྨས་པ་  
དགེ་སློང་དག་ཁྱེད་ཅག་རང་གི་ལག་གིས་ཤིང་ལྗོན་པ་གཅོད་ཅིང་གཅོད་དུ་འཇུག་པར་ཡང་བྱེད། རྩྭ་སྔོན་པོ་རྔ་ཞིང་རྔར་འཇུག་པར་ཡང་བྱེད། མེ་ཏོག་དག་འཐོག་ཅིང་འཐོག་ཏུ་འཇུག་པར་ཡང་  
བྱེད་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ་རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི་  
  
  
།ཞེས་རྣམ་པར་སྨད་པར་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས། དགེ་སློང་རྣམས་ལ་བཀའ་སྩལ་པ། དགེ་སློང་  
དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ། ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་  
ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ས་བོན་གྱི་ཚོགས་དང། འབྱུང་པོའི་གནས་འཇིག་གམ་འཇིག་ཏུ་འཇུག་ན། ལྟུང་བྱེད་དོ། །ས་བོན་གྱི་ཚོགས་ཞེས་བྱ་བ་  
ནི་ས་བོན་ལྔ་སྟེ། རྩ་བའི་ས་བོན་དང། སྡོང་བུའི་ས་བོན་དང། ཐོག་གུའི་ས་བོན་དང། འགས་པའི་ས་བོན་དང། ས་བོན་གྱི་ས་བོན་ཉིད་ནི་ལྔ་པའོ། །རྩ་བའི་ས་བོན་གང་ཞེ་ན། གླ་སྒང་དང། ཤུ་དག་  
དང། ཡུང་དང། སྒེའུ་གཤེར་དང། བོང་ང་དཀར་པོ་དང། གཞན་ཡང། རྩ་བ་བཏབ་པ་ལས་རྩ་བ་ཉིད་སྐྱེ་བ་གང་ཡིན་པའོ་།སྡོང་བུའི་ས་བོན་གང་ཞེ་ན། ཤིང་ཀ་ན་ཙ་ན་དང། ཀ་པི་ཏ་ལ་དང། ཨ་  
ཤཏྠ་དང། ཨུ་དུམ་ཝ་ར་དང། ནྱ་གྲོ་དྷ་དང། གཞན་ཡང་སྡོང་བུ་བཏབ་པ་ལས་སྡོང་བུ་ཉིད་སྐྱེ་བ་གང་ཡིན་པའོ། །ཐོག་གུའི་ས་བོན་གང་ཞེ་ན། བུ་རམ་ཤིང་དང། འདམ་བུ་དང། སྨིག་མ་དང་  
རྒྱ་མཚོ་ནས་འབྱུང་བ་དང། གཞན་ཡང་ཐོག་གུ་བཏབ་པ་ལས་ཐོག་གུ་ཉིད་སྐྱེ་བ་གང་ཡིན་པའོ། །འགས་པའི་ས་བོན་གང་ཞེ་ན། ཨ་རྫ་ཀ་དང། ས་རྫ་ཀ་དང། ཕ་ནིན་ཛ་ཀ་དང། པཱུ་སྟྲིན་དང། ཛམྦྷ་རི་དང་  
  
  
༄༅། །གཞན་ཡང་འགས་པ་བཏབ་པ་ལས་འགས་པ་ཉིད་སྐྱེ་བ་གང་ཡིན་པའོ། །ས་བོན་གྱི་ས་བོན་གང་ཞེ་ན། སཱ་ལུ་དང། ནས་དང། གྲོ་དང། མོན་སྲན་སྡེའུ་དང་  
མོན་གྲེའུ་དང། ཡུངས་ཀར་དང། གཞན་ཡང་ས་བོན་བཏབ་པ་ལས་ས་བོན་ཉིད་སྐྱེ་བ་གང་ཡིན་པའོ། །འབྱུང་པོའི་གནས་ཞེས་བྱ་བ་ལ་འབྱུང་པོ་ཞེས་བྱ་བ་ནི། གྲོག་སྦུར་དག་དང། ཕྱེ་  
མ་ལེབ་དག་དང། སྦྲང་བུ་དག་དང། ཏིལ་དང་ཕུབ་མ་ཟ་བ་དག་དང། སྦྲུལ་དག་དང། སྡིག་པ་དག་དང། སྦྲང་བུ་ཏྲེ་མ་བུ་ཀ་དག་དང། ཏྲེ་ལ་ཏ་ཀ་དག་གོ་དེ་དག་གི་གནས་ཞེས་བྱ་བ་ནི་  
ཤིང་ལྗོན་པ་ལ་སོགས་པའོ། །དེ་དག་འཇིག་གམ་འཇིག་ཏུ་འཇུག་ན་ཞེས་བྱ་བ་ནི། འབྱིན་པ་དང། སྙོལ་པ་དང། གཅོད་པ་དང། འབིགས་པ་དང། འཚེག་པ་དང། འཚེག་ཏུ་འཇུག་ནའོ།།  
ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་  
པའོ། །གཞན་ཡང་ཇི་སྲིད་དུ་ལྟུང་བ་དེ་མ་བཤགས་ཤིང་སོ་སོར་མ་བཤགས་ན། དགེ་བའི་ཚེས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་  
ལྟར་འགྱུར་ཞེ་ན། བར་སྡོམ་ལ། ས་བོན་ལཱ་དང་ཉམས་བྱེད་དང་།ལྗོན་ཤིང་གཅོད་དང་རྩྭ་རྔ་དང། །སྔོ་དང་འཆག་དང་རྩྭ་རྒྱུན་དང། །ཉ་ལྕིབས་ཤ་མོ་རླམ་ཉིད་དོ། །དགེ་སློང་གིས་རྩ་  
  
  
སྔོན་པོ་ལ་སྔོན་པོར་འདུ་ཤེས་ནས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན་  
ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་  
རོ། །དགེ་སློང་གིས་རྩ་བའི་ས་བོན་ལ་སྡོང་བུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་  
གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོང་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་  
གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་རྩ་བའི་ས་བོན་ལ་ཐོག་གུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་  
རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་  
གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ་།དགེ་སློང་གིས་རྩ་བའི་ས་བོན་ལ་འགས་པའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་  
  
  
༄༅། །འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་  
གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ་།དགེ་སློང་གིས་རྩ་བའི་ས་བོན་ལ་ས་བོན་གྱི་ས་  
བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་  
རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན་ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དེ་བཞིན་  
དུ་དགེ་སློང་གིས་སྔོན་བུའི་ས་བོན་ལ་སྡོང་བུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས། གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་  
གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་  
དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་སྡོང་བུའི་ས་བོན་ལ་རྩ་བའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས། གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་  
  
  
།སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན་ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་  
གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ་།དགེ་སློང་གིས་སྡོང་བུའི་ས་བོན་ལ་ཐོག་གུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་  
འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་  
འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན་ཉེས་བྱས་སུ་འགྱུར་རོ། །དགེ་སློང་གིས་སྡོང་བུའི་ས་བོན་ལ་འགས་པའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་  
ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་  
གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་སྡོང་བུའི་ས་བོན་ལ་ས་བོན་གྱི་ས་བོན་དུ་འདུ་  
ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་  
  
  
༄༅། །སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་  
སུ་འགྱུར་རོ། །དེ་བཞིན་དུ་དགེ་སློང་གིས་ཐོག་གུའི་ས་བོན་ལ་ཐོག་གུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །  
སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་  
ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ་།དགེ་སློང་གིས་ཐོག་གུའི་ས་བོན་ལ་རྩ་བའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པར་འདུ་ཤེས་པས་གཅོད་དམ་  
གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་  
ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་ཐོག་གུའི་ས་བོན་ལ་སྡོང་བུའི་ས་བོན་དུ་འདུ་ཤེས་ཤིང་  
སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན་ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་  
  
  
ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་ཐོག་གུའི་ས་  
བོན་ལ་འགས་པའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ་།སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་  
ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་  
འགྱུར་རོ། །དགེ་སློང་གི་ཐོག་གུའི་ས་བོན་ལ་ས་བོན་གྱི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་  
ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་  
གཅོད་དུ་འཇུག་ན། ཉེས་བྱས་སུ་འགྱུར་རོ། །དེ་བཞིན་དུ་དགེ་སློང་གིས་འགས་པའི་ས་བོན་ལ་འགས་པའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་  
ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་  
  
  
༄༅། །འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གི་འགས་པའི་ས་བོན་ལ་རྩ་བའི་  
ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན་  
ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་  
བྱས་སུ་འགྱུར་རོ། །དགེ་སློང་གིས་འགས་པའི་ས་བོན་ལ་སྡོང་བུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །  
སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །  
སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་འགས་པའི་ས་བོན་ལ་ཐོག་གུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་  
པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་སྔོན་པོར་  
  
  
ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་འགས་པའི་  
ས་བོན་ལ་ས་བོན་གྱི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་  
དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་  
འཇུག་ན། ཉེས་བྱས་སུ་འགྱུར་རོ། །དེ་བཞིན་དུ་དགེ་སློང་གིས་ས་བོན་གྱི་ས་བོན་ལ་ས་བོན་གྱི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་  
ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན་  
ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །དགེ་སློང་གིས་ས་བོན་གྱི་ས་བོན་ལ་རྩ་བའི་ས་བོན་དུ་འདུ་ཤེས་ཤིང་  
སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན་ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་  
  
  
༄༅། །པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན་ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་  
བྱས་སུ་འགྱུར་རོ། །དགེ་སློང་གིས་ས་བོན་གྱི་ས་བོན་ལ་སྡོང་བུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་  
པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་  
ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ་།དགེ་སློང་གིས་ས་བོན་གྱི་ས་བོན་ལ་ཐོག་གུའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་  
གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་  
གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ་།དགེ་སློང་གིས་ས་བོན་གྱི་ས་བོན་ལ་  
འགས་པའི་ས་བོན་དུ་འདུ་ཤེས་ཤིང། སྔོན་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ལྟུང་བྱེད་དུ་འགྱུར་རོ། །སྔོན་པོ་ལ་ཡིད་གཉིས་ཟ་བས་གཅོད་དམ་གཅོད་དུ་  
  
  
ལྟུང་བྱེད་དུ་འགྱུར་རོ། །སྐམ་པོ་ལ་སྔོན་པོར་འདུ་ཤེས་པས་གཅོད་དམ་གཅོད་དུ་འཇུག་ན། ཉེས་བྱས་སུ་འགྱུར་རོ། །སྐམ་པོ་ལ་ཡིད་གཉིས་ཟ་བས་གཅོད་དམ་གཅོད་དུ་འཇུག་ན། ཉེས་བྱས་སུ་  
འགྱུར་རོ། །དགེ་སློང་གིས་ས་བོན་ཉམས་པར་གྱུར་ཅིག་ས་བོན་རྣམ་པར་ཉམས་པར་གྱུར་ཅིག། སྙམ་པས། ས་བོན་གྱི་རིགས་ལྔ་པོ་དག་མེར་འཇུག་པར་བྱེད་ཅིང། ས་བོན་ཉམས་པ་དང། ས་བོན་རྣམ་པར་  
ཉམས་པར་གྱུར་ན། དགེ་སློང་ལ་ལྟུང་བྱེད་ལྔར་འགྱུར་རོ། །ས་བོན་ཉམས་པར་མ་གྱུར་ཅིང། ས་བོན་རྣམ་པར་ཉམས་པར་མ་གྱུར་ན་ཉེས་བྱས་སུ་འགྱུར་རོ། །དགེ་སློང་གིས་ས་བོན་ཉམས་པར་གྱུར་ཅིག་  
ས་བོན་རྣམ་པར་ཉམས་པར་གྱུར་ཅིག་སྙམ་པས། ས་བོན་གྱི་རིགས་ལྔ་པོ་དག་ཆུར་འཇུག་ཅིང། ས་བོན་ཉམས་པ་དང། ས་བོན་རྣམ་པར་ཉམས་པར་གྱུར་ན། དགེ་སློང་ལ་ལྟུང་བྱེད་ལྔར་འགྱུར་རོ། །ས་  
བོན་ཉམས་པར་མ་གྱུར་ཅིང། ས་བོན་རྣམ་པར་ཉམས་པར་མ་གྱུར་ན་ཉེས་བྱས་ལྔར་འགྱུར་རོ། །དགེ་སློང་གིས་ས་བོན་ཉམས་པར་གྱུར་ཅིག་ས་བོན་རྣམ་པར་ཉམས་པར་གྱུར་ཅིག། སྙམ་པས། ས་བོན་གྱི་རིགས་  
ལྔ་པོ་དག་གཏུན་དུ་བླུགས་ཏེ་གཏུན་བུས་བརྡུང་ཞིང། ས་བོན་ཉམས་པ་དང། ས་བོན་རྣམ་པར་ཉམས་པར་གྱུར་ན། དགེ་སློང་ལ་ལྟུང་བྱེད་ལྔར་འགྱུར་རོ། །ས་བོན་ཉམས་པར་མ་གྱུར་ཅིང། ས་བོན་རྣམ་པར་ཉམས་པར་  
མ་གྱུར་ན། ཉེས་བྱས་ལྔར་འགྱུར་རོ། །དགེ་སློང་གིས་ས་བོན་ཉམས་པར་གྱུར་ཅིག། ས་བོན་རྣམ་པར་ཉམས་པར་གྱུར་ཅིག། སྙམ་པས། ས་བོན་གྱི་རིགས་ལྔ་པོ་དག་ས་སྐམ་པོ་ལ་འཇོག་ཅིང། ས་བོན་ཉམས་  
  
  
༄༅། །པ་དང། ས་བོན་རྣམ་པར་ཉམས་པར་གྱུར་ན། དགེ་སློང་ལ་ལྟུང་བྱེད་ལྔར་འགྱུར་རོ། །ས་བོན་ཉམས་པར་མ་གྱུར་ཅིང། ས་བོན་རྣམ་པར་ཉམས་པར་མ་གྱུར་ན། ཉེས་བྱས་ལྔར་འགྱུར་རོ། །དགེ་སློང་  
གིས་ས་བོན་ཉམས་པར་གྱུར་ཅིག་ས་བོན་རྣམ་པར་ཉམས་པར་གྱུར་ཅིག། སྙམ་པས། ས་བོན་གྱི་རིགས་ལྔ་པོ་དག་ཚྭ་རྒོའམ། འགྱུར་བྱེད་དམ། ལྕི་བའམ། སས་འགེབས་པར་བྱེད་ཅིང། ས་བོན་ཉམས་པ་དང་  
ས་བོན་རྣམ་པར་ཉམས་པར་གྱུར་ན། དགེ་སློང་ལ་ལྟུང་བྱེད་ལྔར་འགྱུར་རོ། །ས་བོན་ཉམས་པར་མ་གྱུར་ཅིང། ས་བོན་རྣམ་པར་ཉམས་པར་མ་གྱུར་ན། ཉེས་བྱས་ལྔར་འགྱུར་རོ། །དགེ་སློང་གིས་ས་བོན་ཉམས་  
པར་གྱུར་ཅིག། ས་བོན་རྣམ་པར་ཉམས་པར་གྱུར་ཅིག་སྙམ་པས་ས་བོན་གྱི་རིགས་ལྔ་པོ་དག་ལ་ཁུ་ཚན་ནམ། འབྲས་ཁུའམ། སྲན་ཚོད་ལྡུགས་པར་བྱེད་ཅིང་ས་བོན་ཉམས་པ་དང་  
ས་བོན་རྣམ་པར་ཉམས་པར་གྱུར་ན། དགེ་སློང་ལ་ལྟུང་བྱེད་ལྔར་འགྱུར་རོ། །ས་བོན་ཉམས་པར་མ་གྱུར་ཅིང། ས་བོན་རྣམ་པར་ཉམས་པར་མ་གྱུར་ན། ཉེས་བྱས་ལྔར་འགྱུར་རོ། །དགེ་  
སློང་གིས་སྦྱོར་བ་གཅིག་གིས་ཤིང་ལྗོན་པ་གཅིག་གཅོད་ན། ཉེས་བྱས་གཅིག་དང། ལྟུང་བྱེད་གཅིག་ཏུ་འགྱུར་རོ། །དགེ་སློང་གིས་སྦྱོར་བ་གཅིག་གིས་ཤིང་ལྗོན་པ་གཉིས་གཅོད་ན་  
ཉེས་བྱས་གཅིག་དང། ལྟུང་བྱེད་གཉིས་སུ་འགྱུར་རོ། །དགེ་སློང་གིས་སྦྱོར་བ་གཅིག་གིས་ཤིང་ལྗོན་པ་རབ་ཏུ་མང་པོ་གཅོད་ན། ཉེས་བྱས་གཅིག་དང། ལྟུང་བྱེད་རབ་ཏུ་མང་པོར་འགྱུར་  
  
  
།དགེ་སློང་གིས་སྦྱོར་བ་གཉིས་ཀྱིས་ཤིང་ལྗོན་པ་གཅིག་གཅོད་ན། ཉེས་བྱས་གཉིས་དང། ལྟུང་བྱེད་གཅིག་ཏུ་འགྱུར་རོ། །དགེ་སློང་གིས་སྦྱོར་བ་གཉིས་ཀྱིས་ཤིང་ལྗོན་པ་གཉིས་གཅོད་  
ན། ཉེས་བྱས་གཉིས་དང། ལྟུང་བྱེད་གཉིས་སུ་འགྱུར་རོ། །དགེ་སློང་གིས་སྦྱོར་བ་གཉིས་ཀྱིས་ཤིང་ལྗོན་པ་རབ་ཏུ་མང་པོ་གཅོད་ན། ཉེས་བྱས་གཉིས་དང། ལྟུང་བྱེད་རབ་ཏུ་མང་པོར་  
འགྱུར་རོ། །དགེ་སློང་གིས་སྦྱོར་བ་རབ་ཏུ་མང་པོས་ཤིང་ལྗོན་པ་གཅིག་གཅོད་ན། ཉེས་བྱས་རབ་ཏུ་མང་པོ་དང། ལྟུང་བྱེད་གཅིག་ཏུ་འགྱུར་རོ། །དགེ་སློང་གིས་སྦྱོར་བ་རབ་ཏུ་མང་པོས་ཤིང་  
ལྗོན་པ་གཉིས་གཅོད་ན། ཉེས་བྱས་རབ་ཏུ་མང་པོ་དང། ལྟུང་བྱེད་གཉིས་སུ་འགྱུར་རོ། །དགེ་སློང་གིས་སྦྱོར་བ་རབ་ཏུ་མང་པོས་ཤིང་ལྗོན་པ་རབ་ཏུ་མང་པོ་གཅོད་ན། ཉེས་བྱས་རབ་ཏུ་མང་པོ་དང་  
ལྟུང་བྱེད་རབ་ཏུ་མང་པོར་འགྱུར་རོ། །དགེ་སློང་གིས་སྦྱོར་བ་གཅིག་གིས་རྩྭ་གཅིག་བརྔ་ན། ཉེས་བྱས་གཅིག་དང། ལྟུང་བྱེད་གཅིག་ཏུ་འགྱུར་རོ། །དགེ་སློང་གིས་སྦྱོར་བ་གཅིག་གིས་རྩྭ་གཉིས་  
བརྔ་ན། ཉེས་བྱས་གཅིག་དང། ལྟུང་བྱེད་གཉིས་སུ་འགྱུར་རོ། །དགེ་སློང་གིས་སྦྱོར་བ་གཅིག་གིས་རྩྭ་རབ་ཏུ་མང་པོ་བརྔ་ན། ཉེས་བྱས་གཅིག་དང། ལྟུང་བྱེད་རབ་ཏུ་མང་པོར་འགྱུར་རོ། །  
དགེ་སློང་གིས་སྦྱོར་བ་གཉིས་ཀྱིས་རྩྭ་གཅིག་བརྔ་ན། ཉེས་བྱས་གཉིས་དང། ལྟུང་བྱེད་གཅིག་ཏུ་འགྱུར་རོ། །དགེ་སློང་གིས་སྦྱོར་བ་གཉིས་ཀྱིས་རྩྭ་གཉིས་བརྔ་ན། ཉེས་བྱས་གཉིས་དང་  
  
  
༄༅། །ལྟུང་བྱེད་གཉིས་སུ་འགྱུར་རོ། །དགེ་སློང་གིས་སྦྱོར་བ་གཉིས་ཀྱིས་རྩྭ་རབ་ཏུ་མང་པོ་བརྔ་ན། ཉེས་བྱས་གཉིས་དང་ལྟུང་བྱེད་རབ་ཏུ་མང་པོར་འགྱུར་རོ། །དགེ་སློང་གིས་  
སྦྱོར་བ་རབ་ཏུ་མང་པོས་རྩྭ་གཅིག་བརྔ་ན། ཉེས་བྱས་རབ་ཏུ་མང་པོ་དང། ལྟུང་བྱེད་གཅིག་ཏུ་འགྱུར་རོ། །དགེ་སློང་གིས་སྦྱོར་བ་རབ་ཏུ་མང་པོས་རྩྭ་གཉིས་བརྔ་ན། ཉེས་བྱས་རབ་ཏུ་མང་པོ་  
དང། ལྟུང་བྱེད་གཉིས་སུ་འགྱུར་རོ། །དགེ་སློང་གིས་སྦྱོར་བ་རབ་ཏུ་མང་པོས་རྩྭ་རབ་ཏུ་མང་པོ་བརྔ་ན། ཉེས་བྱས་རབ་ཏུ་མང་པོ་དང། ལྟུང་བྱེད་རབ་ཏུ་མང་པོར་འགྱུར་རོ། །ཨུཏྤལ་དང། པདྨ་  
ལ་སོགས་པ་ལ་ཡང་དེ་བཞིན་དུ་རྒྱས་པར་སྦྱར་རོ། །དགེ་སློང་གིས་སྔོ་ཉམས་པར་གྱུར་ཅིག་སྔོ་རྣམ་པར་ཉམས་པར་གྱུར་ཅིག་སྙམ་པས་སྔོའི་ཕྱོགས་སུ་ཚྭ་རྒོའམ། འགྱུར་བྱེད་དམ་  
ལྕི་བའམ། སས་ཉུག་པར་བྱེད་ཅིང། སྔོ་ཉམས་པ་དང། རྣམ་པར་ཉམས་པར་གྱུར་ན། ལྟུང་བྱེད་དུ་འགྱུར་རོ། །སྔོ་ཉམས་པར་མ་གྱུར་ཅིང། རྣམ་པར་ཉམས་པར་མ་གྱུར་ན། ཉེས་བྱས་སུ་  
འགྱུར་རོ། །ཉུག་པའི་བསམ་པ་ལ་ནི། ལྟུང་བ་མེད་དོ། །དགེ་སློང་གིས་སྔོ་ཉམས་པར་གྱུར་ཅིག་སྔོ་རྣམ་པར་ཉམས་པར་གྱུར་ཅིག་།སྙམ་པས། སྔོའི་ཕྱོགས་སུ་ཁུ་ཚན་ནམ། འབྲས་  
ཁུའམ། སྲན་ཚོད་འཐོར་བར་བྱེད་ཅིང། སྔོ་ཉམས་པ་དང། རྣམ་པར་ཉམས་པར་གྱུར་ན། ལྟུང་བྱེད་དུ་འགྱུར་རོ། །སྔོ་ཉམས་པར་མ་གྱུར་ཅིང། སྔོ་རྣམ་པར་ཉམས་པར་མ་གྱུར་  
  
  
ཉེས་བྱས་སུ་འགྱུར་རོ། །འདོར་བའི་བསམ་པ་ལ་ནི། ལྟུང་བ་མེད་དོ། །དགེ་སློང་གིས་སྔོ་ཉམས་པར་གྱུར་ཅིག་སྔོ་རྣམ་པར་ཉམས་པར་གྱུར་ཅིག་སྙམ་པས། སྔོའི་ཕྱོགས་སུ་འཆག་  
པར་བྱེད་ཅིང། སྔོ་ཉམས་པ་དང། རྣམ་པར་ཉམས་པར་གྱུར་ན་ལྟུང་བྱེད་དུ་འགྱུར་རོ། །སྔོ་ཉམས་པར་མ་གྱུར་ཅིང། སྔོ་རྣམ་པར་ཉམས་པར་མ་གྱུར་ན། ཉེས་བྱས་སུ་འགྱུར་རོ། །འཆག་  
པའི་བསམ་པ་ལ་ནི། ལྟུང་བ་མེད་དོ། །དགེ་སློང་གིས་སྔོ་ཉམས་པར་གྱུར་ཅིག་སྔོ་རྣམ་པར་ཉམས་པར་གྱུར་ཅིག་སྙམ་པས། སྔོའི་ཕྱོགས་སུ་ཡལ་གའམ། སེག་གམ། རེ་ལྡེ་  
འདྲེན་པར་བྱེད་ཅིང། སྔོ་ཉམས་པ་དང། སྔོ་རྣམ་པར་ཉམས་པར་གྱུར་ན། ལྟུང་བྱེད་དུ་འགྱུར་རོ། །སྔོ་ཉམས་པར་མ་གྱུར་ཅིང་སྔོ་རྣམ་པར་ཉམས་པར་མ་གྱུར་ན། ཉེས་བྱས་སུ་འགྱུར་  
རོ། །འདྲུད་པའི་བསམ་པ་ལ་ནི། ལྟུང་བ་མེད་དོ། །དགེ་སློང་གིས་ཤ་བལ་ཉམས་པར་གྱུར་ཅིག། ཤ་བལ་རྣམ་པར་ཉམས་པར་གྱུར་ཅིག་སྙམ་པས། ཤ་བལ་ཆགས་པའི་ཕྱོགས་  
སུ་འཆག་པར་བྱེད་ཅིང། ཤ་བལ་ཉམས་པ་དང། རྣམ་པར་ཉམས་པར་གྱུར་ན། ཉེས་བྱས་སུ་འགྱུར་རོ། །ཤ་བལ་ཉམས་པར་མ་གྱུར་ཅིང་རྣམ་པར་ཉམས་པར་མ་གྱུར་ན་ཡང་ཉེས་བྱས་  
ཉིད་དུ་འགྱུར་རོ། །འཆག་པའི་བསམ་པ་ལ་ནི། ལྟུང་བ་མེད་དོ་།དགེ་སློང་གིས་ཤ་བལ་ཉམས་པར་གྱུར་ཅིག་ཤ་བལ་རྣམ་པར་ཉམས་པར་གྱུར་ཅིག་སྙམ་པས། ཤ་བལ་ཆགས་  
  
  
༄༅། །པའི་ཕྱོགས་སུ་ཁུ་ཚན་ནམ། འབྲས་ཁུའམ། སྲན་ཚོད་འཐོར་བར་བྱེད་ཅིང། ཤ་བལ་ཉམས་པ་དང། ཤ་བལ་རྣམ་པར་ཉམས་པར་གྱུར་ན། ཉེས་བྱས་སུ་  
འགྱུར་རོ། །ཤ་བལ་ཉམས་པར་མ་གྱུར་ཅིང། རྣམ་པར་ཉམས་པར་མ་གྱུར་ན་ཡང་ཉེས་བྱས་ཉིད་དུ་འགྱུར་རོ། །འདོར་བའི་བསམ་པ་ལ་ནི། ལྟུང་བ་མེད་དོ། །དགེ་སློང་གིས་ཤ་  
བལ་ཉམས་པར་གྱུར་ཅིག་ཤ་བལ་རྣམ་པར་ཉམས་པར་གྱུར་ཅིག་།སྙམ་པས། ཤ་བལ་ཆགས་པའི་ཕྱོགས་སུ་ཚྭ་རྒོའམ། འགྱུར་བྱེད་དམ། ལྕི་བའམ། སས་ཉུག་པར་  
བྱེད་ཅིང། ཤ་བལ་ཉམས་པ་དང། ཤ་བལ་རྣམ་པར་ཉམས་པར་གྱུར་ན། ཉེས་བྱས་སུ་འགྱུར་རོ། །ཤ་བལ་ཉམས་པར་མ་གྱུར་ཅིང། རྣམ་པར་ཉམས་པར་མ་གྱུར་ན་ཡང་ཉེས་  
བྱས་ཉིད་དུ་འགྱུར་རོ། །ཉུག་པའི་བསམ་པ་ལ་ནི། ལྟུང་བ་མེད་དོ་།དགེ་སློང་གིས་ཤིང་ལྗོན་པའི་རྩྭ་རྒྱུན་འབྱིན་པར་བྱེད་ན་ཉེས་བྱས་སུ་འགྱུར་རོ། །དགེ་སློང་གིས་ཤིང་ལྗོན་  
པའི་རྩ་བ་འབྱིན་པར་བྱེད་ན། ལྟུང་བྱེད་དུ་འགྱུར་རོ། །དགེ་སློང་གིས་ཤིང་ལྗོན་པའི་ཤུན་པ་འཆུ་བར་བྱེད་ན། ཉེས་བྱས་སུ་འགྱུར་རོ། །དགེ་སློང་གིས་ཤིང་ལྗོན་པའི་བྲི་འཆུ་བར་  
བྱེད་ན༑ ཉེས་བྱས་སུ་འགྱུར་རོ། །དགེ་སློང་གིས་ཤིང་ལྗོན་པའི་སྙིང་པོ་འཆུ་བར་བྱེད་ན། ལྟུང་བྱེད་དུ་འགྱུར་རོ། །དགེ་སློང་གིས་ཤིང་ལྗོན་པའི་ལོ་མ་རློན་པ་རློག་པར་བྱེད་ན། ལྟུང་