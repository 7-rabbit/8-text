  
གཞི་པ་རྣམས་ཕན་ཚུན་ཡང་དག་པར་དགའ་བར་བྱེད་པའི་སྒྲ་མཐོན་པོ་སྒྲ་ཆེན་པོ་དང། སྐྱེ་བོའི་ཚོགས་ཕལ་པོ་ཆེའི་སྒྲ་སྐད་བྱུང་བར་གྱུར་ཏོ། །བཅོམ་  
ལྡན་འདས་ཀྱིས་ཀུན་དགའ་ར་བར་སྒྲ་མཐོན་པོ་སྒྲ་ཆེན་པོ་དང་སྐྱེ་བོའི་ཚོགས་ཕལ་པོ་ཆེའི་སྒྲ་སྐད་གསན་ཏེ། སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་འདྲི་བར་མཛད་པ་ཡིན་  
པས། སངས་རྒྱས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་རྨས་པ། ཀུན་དགའ་བོ། ཀུན་དགའ་ར་བར་སྒྲ་མཐོན་པོ་སྒྲ་ཆེན་པོ་དང། སྐྱེ་བོའི་ཚོགས་ཕལ་པོ་ཆེའི་སྒྲ་སྐད་གྲག་པ་འོ་  
ནི་ཅི་ཞིག་དེས་གསོལ་པ། བཙུན་པ། དེ་ནི། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱིས་སྐྱེ་བོ་མང་པོ་ལ་སྦྲན་ནས་དགེ་སློང་རབ་ཏུ་མང་པོ་དང་ལྷན་ཅིག་འདིར་མཆིས་ཏེ། དགེ་སློང་གཞི་  
པ་དང། གློ་བུར་བ་རྣམས་ཕན་ཚུན་ཡང་དག་པར་དགའ་བར་བགྱིད་པའི་སྒྲ་མཐོན་པོ་སྒྲ་ཆེན་པོ་དང། སྐྱེ་བོའི་ཚོགས་ཕལ་པོ་ཆེའི་སྒྲ་སྐད་ལགས་སོ། །དེ་ནས་བཅོམ་ལྡན་འདས་ཀྱིས་ཚེ་དང་  
ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། སོང་ལ་ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ལ། དགེ་སློང་དག་ཁྱེད་འདི་ན་མ་གནས་པར་དེངས་ཤིག་ཅེས་སྐྲོད་ཅིག་བཙུན་  
པ། དེ་ལྟར་འཚལ་ལོ། །ཞེས་ཚེ་དང་ལྡན་པ་ཀུན་དགའ་བོས། བཅོམ་ལྡན་འདས་ཀྱི་ལྟར་མཉན་ནས་སྙན་ལྡན་གྱི་འགྲམ་གྱི་དགེ་སློང་རྣམས་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་དག་ཤེས་པར་  
  
  
༄༅། །གྱིས་ཤིག་བཅོམ་ལྡན་འདས་ཀྱིས་ཁྱེད་འདི་ན་མ་གནས་པར་དེངས་ཤིག་ཅེས་བསྐྲད་དོ། །དེ་དག་བདག་ཅག་ནི། བཅོམ་ལྡན་འདས་ཀྱིས་བསྐྲད་དོ། །སྙམ་དུ་རིག་ནས་  
ལྷུང་བཟེད་དང་ཆོས་གོས་བླངས་ཏེ་ལྗོངས་རྒྱུ་ཞིང་དོང་ངོ་ལན་གཉིས། ལན་གསུམ་དུ་ཡང་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་གང་དག་གི་གྲོང་གི་ཞིང་  
ན་ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་གནས་པའི་མི་དེ་དག་གི་རྙེད་པ་ནི། རྙེད་པ་ལེགས་པར་རྙེད་དོ། །ཞེས་བྱ་བ་ནས་དེ་དག་བདག་ཅག་ནི། བཅོམ་ལྡན་འདས་ཀྱིས་བསྐྲད་དོ། །སྙམ་  
ནས་ལྷུང་བཟེད་དང་ཆོས་གོས་བླངས་ཏེ་ལྗོངས་རྒྱུ་ཞིང་དོང་ངོ། །ཞེས་བྱ་བའི་བར་སྔ་མ་བཞིན་ནོ། །ཡང་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་གང་དག་  
གི་གྲོང་གི་ཞིང་ན་ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་གནས་པའི་མི་དེ་དག་རྙེད་པ་ནི། རྙེད་པ་ལེགས་པར་རྙེད་དོ། །ཞེས་བྱ་བ་ནས་འོང་བའི་རིགས་སོ། །ཞེས་བྱ་བའི་བར་སྔ་མ་བཞིན་  
ནོ༑ ༑དེ་དག་ཕན་ཚུན་གླེང་པ། ཚེ་དང་ལྡན་པ་དག་ཅིའི་ཕྱིར་བཅོམ་ལྡན་འདས་བདག་ཅག་གི་བསྔགས་པ་བརྗོད་ཅིང་གཟིགས་པར་ཡང་བཞེད་ལ། འོན་ཀྱང་སོང་རྒུན་བཅོམ་ལྡན་འདས་ཀྱི་  
བསྐྲད། གདོན་མི་ཟ་བར་བདག་ཅག་གིས་སྐྱེ་བོ་མང་པོ་ལ་སྦྲན་པས་བསྐྲད་ཀྱི། མ་ལ་ད་ནི། བདག་ཅག་གིས་མི་སྦྲན་པ་ཁོ་ནར་འདོང་ངོ། །ཞེས་དེ་དག་གིས་མ་སྦྲན་པ་ཁོ་ནར་ཉི་ཚེ་བཅོམ་  
  
  
བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ་།དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་  
བཀའ་སྩལ་པ། ཀུན་དགའ་བོ། སོང་ལ་གཙུག་ལག་ཁང་ཞིག་ཏུ་དེ་བཞིན་གཤེགས་པ་དང། ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་གི་ཁྲི་ཤོམས་ཤིག་བཙུན་པ། དེ་ལྟར་འཚལ་ལོ།།  
ཞེས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ཀྱི་ལྟར་མཉན་ནས། གཙུག་ལག་ཁང་ཞིག་ཏུ་དེ་བཞིན་གཤེགས་པ་དང། ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་གི་ཁྲི་བཤམས་  
ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་།ཕྱོགས་གཅིག་ཏུ་འདུག་ནས། ཚེ་དང་ལྡན་པ་ཀུན་དགའ་བོས་  
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཙུན་པ། བཅོམ་ལྡན་འདས་དང། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱི་ཁྲི་གཙུག་ལག་ཁང་ཞིག་ཏུ་བཤམས་ལགས་ན། བཅོམ་  
ལྡན་འདས། ད་དེའི་དུས་ལ་བབ་པར་དགོངས་སུ་གསོལ། དེ་ནས་བཅོམ་ལྡན་འདས་ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱི་གཙུག་ལག་ཁང་གང་ན་བ་དེར་གཤེགས་སོ། །གཤེགས་  
ནས་གཙུག་ལག་ཁང་གི་ཕྱི་རོལ་ཏུ་ཞབས་བཀྲུས་ཏེ་གཙུག་ལག་ཁང་དུ་གཤེགས་ནས་ཁྲི་བཤམས་པ་ཉིད་ལ་སྐྱིལ་མོ་ཀྲུང་བཅས་ནས་སྐུ་དྲང་པོར་བསྲང་སྟེ་དགོངས་པ་མངོན་དུ་བཞག་ནས་  
  
  
༄༅། །བཞུགས་སོ། །ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་རང་གི་གཙུག་ལག་ཁང་གང་ན་བ་དེར་དོང་སྟེ་ཕྱིན་པ་དང། གཙུག་ལག་ཁང་གི་ཕྱི་རོལ་ཏུ་རྐང་པ་བཀྲུས་  
ནས་གཙུག་ལག་ཁང་དུ་དོང་སྟེ། ཇི་ལྟར་བཏིང་པ་ལ་འཁོད་དོ་།དེ་ནས་བཅོམ་ལྡན་འདས་བསམ་གཏན་དང་པོ་ལ་སྙོམས་པར་ཞུགས་པ་དང། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་  
བསམ་གཏན་དང་པོ་ལ་སྙོམས་པར་ཞུགས་སོ། །བཅོམ་ལྡན་འདས་བསམ་གཏན་དང་པོ་ལས་བཞེངས་ནས་གཉིས་པ་དང། གསུམ་པ་དང། བཞི་པ་དང། ནམ་མཁའ་མཐའ་ཡས་སྐྱེ་མཆེད་  
དང། རྣམ་ཤེས་མཐའ་ཡས་སྐྱེ་མཆེད་དང། ཅི་ཡང་མེད་པའི་སྐྱེ་མཆེད་དང། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ་སྙོམས་པར་ཞུགས་པ་དང། ཆུ་བོ་སྙན་ལྡན་གྱི་འགྲམ་གྱི་དགེ་  
སློང་རྣམས་ཀྱང་བསམ་གཏན་དང་པོ་ལས་ལངས་ནས་གཉིས་པ་དང་གསུམ་པ་དང། བཞི་པ་དང། ནམ་མཁའ་མཐའ་ཡས་སྐྱེ་མཆེད་དང་རྣམ་ཤེས་མཐའ་ཡས་སྐྱེ་མཆེད་དང། ཅི་  
ཡང་མེད་པའི་སྐྱེ་མཆེད་དང། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ་སྙོམས་པར་ཞུགས་སོ། །དེ་ནས་བཅོམ་ལྡན་འདས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་བཞེངས་  
ནས་ཅི་ཡང་མེད་པའི་སྐྱེ་མཆེད་ལ་སྙོམས་པར་ཞུགས་པ་དང། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ལངས་ནས་ཅི་ཡང་མེད་  
  
  
།བཅོམ་ལྡན་འདས་ཅི་ཡང་མེད་པའི་སྐྱེ་མཆེད་ལས་བཞེངས་ནས་རྣམ་ཤེས་མཐའ་ཡས་སྐྱེ་མཆེད་དང། ནམ་མཁའ་མཐའ་ཡས་སྐྱེ་མཆེད་དང། བསམ་  
གཏན་བཞི་པ་དང། གསུམ་པ་དང། གཉིས་པ་དང། དང་པོ་ལ་སྙོམས་པར་ཞུགས་པ་དང། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་ཅི་ཡང་མེད་པའི་སྐྱེ་མཆེད་ལས་ལངས་ནས་རྣམ་ཤེས་  
མཐའ་ཡས་སྐྱེ་མཆེད་དང། ནམ་མཁའ་མཐའ་ཡས་སྐྱེད་མཆེད་ལ་སྙོམས་པར་ཞུགས་ནས་བསམ་གཏན་བཞི་པ་དང། གསུམ་པ་དང། གཉིས་པ་དང། བསམ་གཏན་དང་པོ་ལ་སྙོམས་པར་  
ཞུགས་སོ། །དེ་ནས་བཅོམ་ལྡན་འདས་འདི་སྙམ་དུ་དགོངས་སོ། །ང་བསམ་གཏན་དང་པོ་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་ཀྱང་བསམ་གཏན་དང་པོ་ལ་སྙོམས་  
པར་ཞུགས་སོ། །ང་བསམ་གཏན་དང་པོ་ལས་ལངས་ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་བསམ་  
གཏན་དང་པོ་ལས་ལངས་ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་ལ་སྙོམས་པར་ཞུགས་སོ། །ང་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ལངས་ནས་ཅི་ཡང་མེད་པའི་  
སྐྱེ་མཆེད་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ལངས་ནས་ཅི་ཡང་མེད་པའི་སྐྱེ་མཆེད་ལ་སྙོམས་པར་ཞུགས་  
  
  
༄༅། །ང་ཅི་ཡང་མེད་པའི་སྐྱེ་མཆེད་ལས་ལངས་ནས་བསམ་གཏན་དང་པོའི་བར་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་ཅི་ཡང་མེད་པའི་སྐྱེ་  
མཆེད་ལས་ལངས་ཏེ་བསམ་གཏན་དང་པོའི་བར་ལ་སྙོམས་པར་ཞུགས་ཀྱི། མ་ལ་ད་ནི། ང་རྣམ་པ་དེ་དག་དང། རྟགས་དེ་དག་དང་རྒྱུ་མཚན་དེ་དག་གིས་གང་ལ་ཉན་ཐོས་དང། རང་སངས་  
རྒྱས་ཐམས་ཅད་རྡུགས་པའི་བསམ་གཏན་དང་པོ་རྫོགས་པར་བྱས་ཏེ་གནས་པར་བྱའོ། །སྙམ་དུ་དགོངས་སོ། །དེ་ནས་བཅོམ་ལྡན་འདས་རྣམ་པ་དེ་དག་དང། རྟགས་དེ་དག་དང། རྒྱུ་མཚན་དེ་དག་  
གིས་གང་ལ་ཉན་ཐོས་དང། རང་སངས་རྒྱས་ཐམས་ཅད་རྡུགས་པའི་བསམ་གཏན་དང་པོ་རྫོགས་པར་བྱས་ཏེ་བཞུགས་སོ། །དེ་ནས་ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་འདི་སྙམ་དུ་སེམས་  
ཏེ། ཚེ་དང་ལྡན་པ་དག། ཤེས་པར་གྱིས་ཤིག། ད་ལྟར་བཅོམ་ལྡན་འདས་ནི། ཉིད་ཀྱི་གནས་པས་གནས་ཀྱི། མ་ལ་བདག་ཅག་ཀྱང་རང་གི་གནས་པས་གནས་པར་བྱའོ། །ཞེས་དེ་དག་ཀྱང་རང་གི་  
གནས་པས་གནས་པར་བརྩམས་སོ། །དེ་ནས་བཅོམ་ལྡན་འདས་ནང་པར་སྔར་ཏིང་ངེ་འཛིན་དེ་ལས་བཞེངས་ཏེ་དགེ་སློང་གི་དགེ་འདུན་གྱི་གུང་ལ་གདན་བཤམས་པ་ཉིད་ལ་བཞུགས་སོ། །དེ་ནས་ཚེ་  
དང་ལྡན་པ་ཀུན་དགའ་བོ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ཏེ་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །  
  
  
བཅོམ་ལྡན་འདས་ཡང་དང་ཡང་དུ་ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་གི་བསྔགས་པ་བརྗོད་ཅིང་གཟིགས་པར་ཡང་བཞེད་ལ། འོན་ཀྱང་དེ་དག་ལ་བཅོམ་ལྡན་འདས་ཀྱིས་ཡང་དག་པར་དགའ་  
བར་ནི། མ་མཛད་དོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ། དེ་བཞིན་གཤེགས་པས། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ལ་ཡང། འཕགས་པའི་ཡང་དག་པར་  
དགའ་བས་ཡང་དག་པར་དགའ་བར་བྱས་སོ། །བཙུན་པ། ཇི་ཙམ་གྱིས་ན། འཕགས་པའི་ཆོས་འདུལ་བ་ལ་འཕགས་པའི་སོ་སོ་ཡང་དག་པར་དགའ་བ་ལགས། ཇི་ལྟར་ན། བཅོམ་ལྡན་འདས་ཀྱིས་  
འཕགས་པའི་ཡང་དག་པར་དགའ་བས་ཡང་དག་པར་དགའ་བར་མཛད་ལགས། ཀུན་དགའ་བོ། འདི་ན་ང་ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་གི་གཙུག་ལག་ཁང་གང་ན་བ་དེར་སོང་སྟེ་ཕྱིན་པ་དང་  
གཙུག་ལག་ཁང་གི་ཕྱི་རོལ་ཏུ་ཞབས་བཀྲུས་ཏེ་གཙུག་ལག་ཁང་དུ་གཤེགས་ནས་སྟན་བཤམས་པ་ཉིད་ལ་སྐྱིལ་མོ་ཀྲུང་བཅས་ནས་ལུས་དྲང་པོར་བསྲང་སྟེ་དྲན་པ་མངོན་དུ་བཞག་ནས་འདུག་གོ། ཆུ་བོ་སྙན་  
ལྡན་གྱི་འགྲམ་གྱི་དགེ་སློང་རྣམས་ཀྱང་གཙུག་ལག་ཁང་གི་ཕྱི་རོལ་དུ་རྐང་པ་བཀྲུས་ནས་གཙུག་ལག་ཁང་དུ་དོང་སྟེ་རང་གི་སྟན་བཤམས་པ་ལ་སྐྱིལ་མོ་ཀྲུང་བཅས་ཏེ་ལུས་དྲང་པོར་བསྲང་ནས་དྲན་པ་མངོན་  
དུ་བཞག་སྟེ་འཁོད་དོ། །ང་བསམ་གཏན་དང་པོ་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་བསམ་གཏན་དང་པོ་ལ་སྙོམས་པར་ཞུགས་སོ། །ང་བསམ་གཏན་དང་པོ་ལས་  
  
  
༄༅། །ལངས་ཏེ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་བསམ་གཏན་དང་པོ་ལས་ལངས་  
ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་ལ་སྙོམས་པར་ཞུགས་སོ། །ང་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ལངས་ནས་ཅི་ཡང་མེད་པའི་སྐྱེ་མཆེད་ལ་སྙོམས་  
པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ལངས་ནས་ཅི་ཡང་མེད་པའི་སྐྱེ་མཆེད་ལ་སྙོམས་པར་ཞུགས་སོ། །ང་  
ཅི་ཡང་མེད་པའི་སྐྱེ་མཆེད་ལས་ལངས་ནས་སྔ་མ་བཞིན་དུ་བསམ་གཏན་དང་པོའི་བར་ལ་སྙོམས་པར་ཞུགས་པ་དང། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་ཅི་ཡང་མེད་པའི་སྐྱེ་  
མཆེད་ལས་ལངས་ནས་སྔ་མ་བཞིན་དུ་བསམ་གཏན་དང་པོའི་བར་ལ་སྙོམས་པར་ཞུགས་སོ། །དེ་ལ་ང་འདི་སྙམ་དུ་སེམས་ཏེ། ང་བསམ་གཏན་དང་པོ་ལ་སྙོམས་པར་ཞུགས་ན། ཆུ་བོ་  
སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་བསམ་གཏན་དང་པོ་ལ་སྙོམས་པར་ཞུགས། ང་བསམ་གཏན་དང་པོ་ལས་ལངས་ཏེ་སྔ་མ་བཞིན་དུ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་  
ཀྱི་བར་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་བསམ་གཏན་དང་པོ་ལས་ལངས་ནས་སྔ་མ་བཞིན་དུ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་  
  
  
ང་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ལངས་ནས་ཅི་ཡང་མེད་པའི་སྐྱེ་མཆེད་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་ཀྱང་  
འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ལངས་ནས་ཅི་ཡང་མེད་པའི་སྐྱེ་མཆེད་ལ་སྙོམས་པར་ཞུགས། ང་ཅི་ཡང་མེད་པའི་སྐྱེ་མཆེད་ལས་ལངས་ནས་སྔ་མ་བཞིན་དུ་བསམ་གཏན་དང་  
པོའི་བར་ལ་སྙོམས་པར་ཞུགས་ན། ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་ཀྱང། ཅི་ཡང་མེད་པའི་སྐྱེ་མཆེད་ལས་ལངས་ནས་སྔ་མ་བཞིན་དུ་བསམ་གཏན་དང་པོའི་བར་ལ་སྙོམས་པར་ཞུགས་ཀྱི་  
མ་ལ་ད་ནི། ང་རྣམ་པ་དེ་དག་དང། རྟགས་དེ་དག་དང། རྒྱུ་མཚན་དེ་དག་གིས་གང་ལ་ཉན་ཐོས་དང། རང་སངས་རྒྱས་ཐམས་ཅད་རྡུགས་པ་བསམ་གཏན་དང་པོ་རྫོགས་པར་བྱས་ཏེ་གནས་པར་བྱའོ།།  
སྙམ་ནས་ང་རྣམ་པ་དེ་དག་དང། རྟགས་དེ་དག་དང། རྒྱུ་མཚན་དེ་དག་གིས་གང་ལ་ཉན་ཐོས་དང། རང་སངས་རྒྱས་ཐམས་ཅད་རྡུགས་པ་བསམ་གཏན་དང་པོ་རྫོགས་པར་བྱས་ཏེ་གནས་སོ། །  
དེ་ནས་ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་འདི་སྙམ་དུ་སེམས་ཏེ། ཚེ་དང་ལྡན་པ་དག། བཅོམ་ལྡན་འདས་ནི། ད་ལྟར་ཉིད་ཀྱི་གནས་པས་གནས་ཀྱི། མ་ལ་བདག་ཅག་ཀྱང་རང་གི་གནས་  
པས་གནས་པར་བྱའོ། །སྙམ་ནས་དེ་དག་ཀྱང་རང་གི་གནས་པས་བརྩམས་ཏེ། ཀུན་དགའ་བོ། དེ་ཙམ་གྱིས་ནི། འཕགས་པའི་ཆོས་འདུལ་བ་ལ་འཕགས་པའི་ཡང་དག་པར་དགའ་བ་ཡིན་  
  
  
༄༅། །ཞིང། དེ་ལྟར་ན། འཕགས་པའི་ཡང་དག་པར་དགའ་བས་ཡང་དག་པར་དགའ་བར་བྱས་པ་ཡིན་ནོ། །བཙུན་པ། འཕགས་པའི་ཆོས་འདུལ་བ་ལ་འཕགས་པའི་ཡང་དག་པར་  
དགའ་བ་ནི། བཟང་ངོ། །བཙུན་པ། འཕགས་པའི་ཆོས་འདུལ་བ་ལ་འཕགས་པའི་ཡང་དག་པར་དགའ་བ་ནི། ཤིན་ཏུ་བཟང་སྟེ། བཅོམ་ལྡན་འདས་ཀྱི་ཆུ་བོ་སྙན་ལྡན་གྱི་འགྲམ་གྱི་དགེ་སློང་དག་  
ཀྱང་འཕགས་པའི་ཡང་དག་པར་དགའ་བས་ཡང་དག་པར་དགའ་བར་མཛད་དོ། །བཅོམ་ལྡན་འདས་ཀྱིས་ཆུ་བོ་སྙན་ལྡན་གྱི་འགྲམ་གྱི་དགེ་སློང་རྣམས་འཕགས་པའི་ཡང་དག་པར་དགའ་བས་  
ཡང་དག་པར་དགའ་བར་མཛད་དོ། །ཞེས་ཀུན་ཏུ་གྲགས་པ་ཉེ་འཁོར་ན་འཁོད་པའི་བྲམ་ཟེ་དང། ཁྱིམ་བདག་རྣམས་ཀྱིས་ཐོས་ནས་དེ་རྣམས་བལྟ་བའི་ཕྱིར་འོངས་པ་དང། དེ་དག་ཉེ་བར་འོངས་པ་དེ་  
རྣམས་ལ་ཆོས་སྟོན་པར་བྱེད་དོ། །དེ་དག་ལ་ཆོས་སྟོན་པ་ན་ཁ་ནས་དྲི་མི་ཞིམ་པ་བྱུང་ནས་དེ་དག་ཕན་ཚུན་དུ་བལྟས་ནས་དྲིས་པ། འཕགས་པ། དྲི་མི་ཞིམ་པ་འདི་སུ་ལས་བྱུང། དེ་དག་གིས་སྨྲས་  
པ། ཚེ་དང་ལྡན་པ་དག། ཁོ་བོ་ཅག་གི་ཁ་ནས་བྱུང་ངོ། །དེ་དག་གིས་སྨྲས་པ། འཕགས་པ་དག་ཅི། ཁྱེད་སོ་ཤིང་མི་འདོར་རམ་ཚེ་དང་ལྡན་པ་དག་མི་འདོར་རོ། །འཕགས་པ། ཅིའི་  
སླད་དུ། ཚེ་དང་ལྡན་པ་དག། བཅོམ་ལྡན་འདས་ཀྱིས་མ་གནང་ངོ་།འཕགས་པ། ཅི། ཁྱེད་སོ་ཤིང་མ་ཟོས་པས་ཡོངས་སུ་དག་པར་འགྱུར་རམ། དེ་དག་ཅང་མི་ཟེར་བར་འཁོད་དོ། །སྐབས་  
  
  
བཅོམ་ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག། བྲམ་ཟེ་དང། ཁྱིམ་བདག་དག་གིས་ལེགས་པར་སྨྲས་སོ། །དེ་བས་ན། གནང་  
གི། དགེ་སློང་དག་གིས་སོ་ཤིང་དོར་བར་བྱའོ། །དེ་ཅིའི་ཕྱིར་ཞེ་ན། དགེ་སློང་དག། སོ་ཤིང་ལ་ཡོན་ཏན་ལྔ་སྟེ། ལྔ་གང་ཞེ་ན། མཁྲིས་པ་འདྲེན་པར་བྱེད། བད་ཀན་འདྲེན་པར་བྱེད། ཁའི་དྲི་མི་  
ཞིམ་པ་སེལ་བར་བྱེད། ཡི་ག་འབྱེད་པར་བྱེད་ཅིང། དགེ་སློང་དག་སོ་ཤིང་ནི། མིག་ལ་ཕན་པ་ཡིན་ནོ། །བཅོམ་ལྡན་འདས་ཀྱིས་སོ་ཤིང་དོར་བར་བྱའོ། །ཞེས་གསུངས་པ་དང། ཇི་ཙམ་ན་  
དགེ་སློང་གཞོན་ནུ་ཞིག་གིས་མི་དབེན་པར་འདུག་སྟེ་སོ་ཤིང་ཐུང་ངུ་ཞིག་དོར་བར་བརྩམས་པ་ན། བཅོམ་ལྡན་འདས་ཀྱང་ཕྱོགས་དེར་གཤེགས་སོ། །དེ་ནས་དགེ་སློང་དེས་བཅོམ་ལྡན་འདས་མཐོང་བ་དང་  
སྤ་གོང་བར་གྱུར་ནས་དེ་འདི་སྙམ་དུ་སེམས་ཏེ། བདག་གིས་བཅོམ་ལྡན་འདས་ཀྱི་སྤྱན་སྔར་ཁ་གདང་སྟེ་སོ་ཤིང་བཟའ་བ་གང་ཡིན་པ་ནི། བདག་གི་ཆ་མ་ཡིན་ནོ། །སྙམ་ནས། དེས་མིད་པ་དང་མགྲིན་  
པར་ཐོགས་སོ། །སངས་རྒྱས་བཅོམ་ལྡན་འདས་རྣམས་ནི། བསྙེལ་བ་མི་མངའ་བའི་ཆོས་ཅན་ཡིན་ཏེ། དེ་ནས་བཅོམ་ལྡན་འདས་ཀྱིས་ཕྱག་གཡོན་པ་འཁོར་ལོ་དང། བཀྲ་ཤིས་དང། གཡུང་  
དྲུང་ཅན་བསོད་ནམས་བརྒྱ་ཕྲག་དུ་མ་དུ་མ་ལས་སྐྱེས་པ། འཇིགས་པ་རྣམས་ལ་དབུགས་འབྱིན་པར་མཛད་པས་མགོ་ནས་མནན་ཏེ་ཕྱག་གཡས་པའི་མཛུབ་མོ་བཀུག་པས། ཁྲག་དང་བཅས་  
  
  
༄༅། །ཏེ་ཁ་ནས་ཕྱུང་སྟེ་དགེ་སློང་དེ་ལ་བཀའ་སྩལ་པ་དགེ་སློང། འདི་ཅི་ཡིན། དེས་སྐབས་དེ། བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་དགོངས་པ་  
ཉེས་དམིགས་གང་ཅུང་ཟད་བྱུང་བ་ནི། དགེ་སློང་དག་མི་དབེན་པར་སོ་ཤིང་ཟ་བ་ལས་གྱུར་ཏོ། །སྙམ་དུ་མཁྱེན་ནས། དགེ་སློང་དག་ལ་བཀའ་སྩལ་པ། དགེ་སློང་དག། དགེ་སློང་གཞོན་ནུ་  
ཆེ་གེ་མོ་ཞིག་གིས་མི་དབེན་པར་འདུག་སྟེ་སོ་ཤིང་ཐུང་ངུ་ཞིག་ཟོས་པ་དང། དེ་ལ་ཉེས་དམིགས་འདི་ལྟ་བུ་བྱུང་ངོ། །དེ་ལྟ་བས་ན། དགེ་སློང་གིས་མི་དབེན་པར་འདུག་སྟེ་སོ་ཤིང་བཟའ་བར་  
མི་བྱ། ཐུང་ངུ་ཡང་མི་བྱའོ། །དགེ་སློང་མི་དབེན་པར་འདུག་སྟེ་སོ་ཤིང་ཟའམ། ཐུང་ངུར་བྱེད་ན། འགལ་ཚབས་ཅན་དུ་འགྱུར་རོ་།བཅོམ་ལྡན་འདས་ཀྱིས་དགེ་སློང་གིས་མི་དབེན་པར་འདུག་  
སྟེ་སོ་ཤིང་བཟའ་བར་མི་བྱའོ། །ཞེས་གསུངས་པ་དང། དགེ་སློང་གསར་བུ་རྣམས་གནས་བརྟན་དག་གི་ནང་དུ་འདུག་ནས་སོ་ཤིང་ཟ་བར་བརྩམས་པ་དང། བཅོམ་ལྡན་འདས་ཀྱིས་བཀའ་  
སྩལ་པ། དགེ་སློང་གསར་བུ་དག་གནས་བརྟན་རྣམས་ཀྱི་ནང་ན་འདུག་ཅིང་སོ་ཤིང་བཟའ་བར་མི་བྱ། མི་དབེན་པར་ཡང་མི་བྱའི། འོན་ཀྱང་གསུམ་ནི། དབེན་པར་བྱ་སྟེ། བཤང་བ་དང་  
གཅི་བ་དང། སོ་ཤིང་བཟའ་བའོ། །བཅོམ་ལྡན་འདས་ཀྱིས་སོ་ཤིང་ཐུང་ངུ་བཟའ་བར་མི་བྱའོ། །ཞེས་གསུངས་པ་དང། དྲུག་སྡེ་རྣམས་ལྕུག་མ་རིང་པོ་རིང་པོ་དག་ཟ་བར་རྩོམ་པ། དགེ་  
  
  
ཚེ་དང་ལྡན་པ་དག་ཅི་ལྷག་ཆད་དུ་ཕྱེད་དམ། འདི་ལ་ལྷག་ཆད་ཅི་ཞིག་ཡོད། ཁྱེད་ཀྱིས་དགེ་སློང་སོ་ཤིང་ཐུང་ངུ་ཟོས་ཏེ་དེའུ་ཤི་བ་ལས། བཅོམ་ལྡན་འདས་  
ཀྱིས་བསྐྱབས་པ་མ་མཐོང་ངམ། ཅི། ཁྱེད་ཅག་ངེད་ཀྱི་ལྷུང་བཟེད་དང། ཆོས་གོས་འདོད་དམ། འདི་ལ་ཕན་ཡོན་གཞན་དག་ཀྱང་ཡོད་དེ་རྫ་མའི་འོག་ཏུ་འབུད་པ་དང། དགེ་སྦྱོང་བརྡབ་པའོ། །དེ་  
དག་ཅང་མི་ཟེར་བར་འཁོད་ནས་སྐབས་དེ། བཅོམ་ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ་དགེ་སློང་དག་གིས་སོ་ཤིང་ཧ་ཅང་རིང་པོ་བཟའ་བར་  
མི་བྱ་སྟེ། དགེ་སློང་སོ་ཤིང་ཧ་ཅང་རིང་པོ་ཟ་བར་བྱེད་ན་འགལ་ཚབས་ཅན་དུ་འགྱུར་རོ།། །།འདུལ་བ་ཕྲན་ཚེགས་ཀྱི་གཞི། བམ་པོ་བཅོ་ལྔ་པ། བཅོམ་ལྡན་འདས་ཀྱིས་  
དགེ་སློང་གི་སོ་ཤིང་རིང་པོ་བཟའ་བར་མི་བྱའོ། །ཞེས་གསུངས་པ་དང། དགེ་སློང་དག་གིས་ཚད་ཇི་ཙམ་བཟའ་བར་བྱ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། སོ་ཤིང་རྣམ་  
པ་གསུམ་སྟེ། རིང་པོ་དང། འབྲིང་དང། ཐུང་ངུའོ། །རིང་པོ་ནི་སོར་བཅུ་གཉིས་སོ། །ཐུང་ངུ་ནི། སོར་བརྒྱད་དོ། །དེའི་བར་ནི་འབྲིང་པོའོ། །བཅོམ་ལྡན་འདས་ཀྱིས་ཕྱོགས་དབེན་པ་དག་ཏུ་སོ་  
ཤིང་བཟའ་བར་བྱའོ། །ཞེས་གསུངས་པ་དང། ནད་པ་དང། རྒན་པོ་འཁོགས་པ་དག་གིས་གནས་དབེན་པར་འགྲོ་མི་ནུས་ནས་བཅོམ་ལྡན་འདས་ཀྱིས་བཀའ་སྩལ་པ། དེ་དག་གིས་ཆོལ་ཟངས་  
  
  
༄༅། །གཞག་པར་བྱའོ། །དགེ་སློང་དག་གིས་ཁང་བཟང་དུ་དེ་བཞིན་གྱོ་མོ་དག་ཉེ་བར་བཞག་པ་དང། དེ་ལ་རྐང་པས་རེག་པས་འགྱེལ་ཏེ་ས་གཞི་མ་རུང་བར་གྱུར་ནས་བཅོམ་  
ལྡན་འདས་ཀྱིས་བཀའ་སྩལ་པ། གླང་པོ་ཆེའི་རྐང་པ་ལྟ་བུ་དག་ཉེ་བར་གཞག་པར་བྱའོ། །གཞན་དག་གིས་ཆོལ་ཟངས་མ་རྙེད་ནས་བཅོམ་ལྡན་འདས་ཀྱིས་བཀའ་སྩལ་པ། དེ་དག་གིས་ཆུ་ཁུང་གི་  
སྒོར་བཟའ་བར་བྱའོ། །དགེ་སློང་དག་ཆུ་ཁུང་གི་སྒོ་ནས་ཧ་ཅང་ཐག་རིང་བ་ནས་ཟ་བར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། ཆུ་ཁུང་གི་སྒོ་ནས་ཁྲུ་གང་ཉེ་འཁོར་དུ་འདུག་སྟེ་བཟའ་  
བར་བྱའོ། །བཅོམ་ལྡན་འདས་ཀྱི་སོ་ཤིང་བཟའ་བར་བྱའོ། །ཞེས་གསུངས་པ་དང། དགེ་སློང་དག་གིས་སོ་ཤིང་ཟ་ཞིང་ལྕེ་མ་བཞར་བས་ཉེས་དམིགས་དེ་ཉིད་དུ་གྱུར་པ་དང། བཅོམ་ལྡན་འདས་  
ཀྱིས་བཀའ་སྩལ་པ། སོ་ཤིང་ཟོས་ནས་ལྕེ་བཞར་བར་བྱའོ། །བཅོམ་ལྡན་འདས་ཀྱིས་སོ་ཤིང་ཟོས་ནས་ལྕེ་བཞར་བར་བྱའོ། །ཞེས་གསུངས་པ་དང། དགེ་སློང་རྣམས་ཅི་ཞིག་གིས་ལྕེ་  
བཞར་བར་བྱ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ་དེ་ལྟ་བས་ན། གནང་གི། ལྕེ་བཞར་བཅང་བར་བྱའོ། །བཅོམ་ལྡན་འདས་ཀྱིས་ལྕེ་བཞར་བཅང་བར་བྱའོ། །ཞེས་གསུངས་  
པ་དང། དྲུག་སྡེ་རྣམས་ཀྱིས་གསེར་དང། དངུལ་དང། བཻཌཱུརྱ་དང། ཤེལ་ལས་བྱས་པའི་ལྕེ་བཞར་བཅངས་པ་བྲམ་ཟེ་དང། ཁྱིམ་བདག་གིས་མཐོང་ནས་སྨྲས་པ། འཕགས་པ། འདི་ཅི་ཞིག་  
  
  
།འཕགས་པ། ཅི། དགེ་སྦྱོང་ཁྱེད་འདོད་པའི་ཡོན་ཏན་གྱིས་གཟིར་ཏམ་དེ་དག་ཅང་མི་ཟེར་བར་འཁོད་དོ། །སྐབས་དེ། དགེ་སློང་དག་གིས་  
བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། ལྕེ་བཞར་བཞི་བཅང་བར་བྱ་སྟེ། ར་གན་དང། ཟངས་དང་ལྕགས་དང། འཁར་བའོ། །དགེ་སློང་དག་གིས་རྣོན་པོར་  
བྱས་ནས་བཅོམ་ལྡན་འདས་ཀྱིས་བཀའ་སྩལ་པ། རྣོན་པོར་མི་བྱའོ་།བཅོམ་ལྡན་འདས་ཀྱིས་ལྕེ་བཞར་བཞི་བཅང་བར་བྱའོ། །ཞེས་གསུངས་པ་དང། དགེ་སློང་ཁ་ཅིག་གིས་མ་འབྱོར་ནས་བཅོམ་  
ལྡན་འདས་ཀྱིས་བཀའ་སྩལ་པ། གང་དག་གིས་མ་འབྱོར་པ་དེ་དག་གིས་སོ་ཤིང་དེ་ཉིད་བཀས་ཏེ་ལྕེ་བཞར་བར་བྱའོ། །དགེ་སློང་དག་གིས་སོ་ཤིང་བཀས་ནས་མ་སྦྱངས་པ་ལྕེ་བཞར་བ་དང་སྣད་ནས་  
བཅོམ་ལྡན་འདས་ཀྱིས་བཀའ་སྩལ་པ། སོ་ཤིང་བཀས་ཏེ་ཕན་ཚུན་དྲུད་ནས་ལྕེ་བཞར་བར་བྱའོ། །དགེ་སློང་དག་གིས་སོ་ཤིང་ཟོས་ནས་སྒྲ་མ་བྱུང་བར་དེ་བཞིན་བོར་བ་དང། གཙུག་ལག་ཁང་དེ་ན་  
གནས་པ་དག་གི་མགོར་ཕོག་སྟེ་དེ་དག་འཕྱ་ནས་བཅོམ་ལྡན་འདས་ཀྱིས་བཀའ་སྩལ་པ། དེ་བཞིན་མི་འདོར་གྱི། འོན་ཀྱང་སྒྲ་དབྱུང་བར་བྱའོ། །དགེ་སློང་དག། སོ་ཤིང་དོར་བ་ན་སྒྲ་འབྱིན་གྱི་  
གཞན་ཡང་གང་ཅུང་ཟད་བཤང་བ་དང། གཅི་བ་དང། མཆིལ་མ་དང། སྣབས་དང། སྐྱུག་པ་དང། འཁྲུ་བ་དག་དེ་བཞིན་བོར་བ་དང། ཉེས་དམིགས་དེ་ཉིད་དུ་གྱུར་ནས་བཅོམ་ལྡན་འདས་ཀྱིས་  
  
  
༄༅། །བཀའ་སྩལ་པ། གང་ཅུང་ཟད་བཤང་པ་དང། གཅི་བ་ལ་སོགས་པ་ཐམས་ཅད་ལ་སྒྲ་དབྱུང་ཞིང་དོར་བར་བྱའོ། །བཅོམ་ལྡན་འདས་ཀྱིས་སོ་ཤིང་བཟའ་བར་བྱའོ། །ཞེས་  
གསུངས་པ་དང། དགེ་སློང་དག་ལམ་དུ་ཞུགས་པ་ན། ལམ་དུ་ཞུགས་པ་དེ་རྣམས་ལ་ཕྱོགས་ཁ་ཅིག་ན་ཤིང་དང། ལོ་མ་དང། ཡལ་ག་མེད་དེ། སོ་ཤིང་མ་རྙེད་ནས་དེ་དག་ཟན་གཅོད་པར་  
བྱེད་པ་དང། བཅོམ་ལྡན་འདས་ཀྱིས་བཀའ་སྩལ་པ། ཟན་གཅད་པར་མི་བྱའི། འོན་ཀྱང་ལྕི་བའི་ཕྱེ་མའམ། ལྕིབས་ཁ་རུང་བར་བྱས་ལ་ལན་གསུམ་བཤལ་ནས་བཟའ་བར་བྱ་སྟེ། འདི་ལ་  
འགྱོད་པར་མི་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །ཚེ་དང་ལྡན་པ་ཤཱ་རིའི་བུ་ལ་དགེ་ཚུལ་  
ཙུནྡ་དང། སྒྲ་གཅན་ཟིན་དང་གཉིས་ཡོད་དོ། །དེ་ནས་དུས་གཞན་ཞིག་ན་ཚེ་དང་ལྡན་པ་ཤཱ་རིའི་བུ་ལྗོངས་རྒྱུར་ཆས་པ་ན་དགེ་སྦྱོང་གི་ཆེད་དུ་ཙུནྡན་དང། སྒྲ་གཅན་ཟིན་ལ་སྨྲས་པ་དགེ་ཚུལ་  
དག་ང་ནི། ལྗོངས་རྒྱུ་ཞིང་འགྲོ་ན། ཁྱེད་འདུག་གམ། འོན་ཏེ་འགྲོ། ཚེ་དང་ལྡན་པ་ཙུནྡས་སྨྲས་པ། མཁན་པོ། བདག་ནི། ཁྱོད་ཁོ་ན་དང་ལྷན་ཅིག་མཆིའོ། །སྒྲ་གཅན་ཟིན་གྱིས་སྨྲས་པ་  
མཁན་པོ། བདག་ནི། འདི་ཉིད་ན་མཆིས་སོ། །ཚེ་དང་ལྡན་པ་ཤཱ་རིའི་བུས་སྨྲས་པ། སྒྲ་གཅན་ཟིན། གལ་ཏེ་དེ་ལྟ་ན། སུ་ལ་གཏད་དེས་སྨྲས་པ། མཁན་པོ། བཙུན་པ་འཆར་ཀ་ལ་གཏད་  
  
  
དེའི་དྲུང་ན་མཆིས་སོ། །དེས་སྨྲས་པ། སྒྲ་གཅན་ཡིན། དེ་ནི། གནས་ངན་ལེན་ཀུན་ཏུ་སྤྱོད་པ་ཡིན་པས། ཁྱོད་ལ་གནོད་པ་བྱེད་པར་མི་འགྱུར་གྲང། མཁན་པོ། དེ་ནི། བདག་གི་ཕ་མ་དང་  
འདྲ་བར་གནས་པ་ལགས་པས། དེས་གནོད་པ་ཅི་ཞིག་བགྱིད་པར་འགྱུར་དེས་དེ་ལ་གཏད་ནས་ལྗོངས་རྒྱུར་ཆས་པ་དང། དེ་དང་སྒྲ་གཅན་ཟིན་ཡང་གཙུག་ལག་ཁང་ནས་བྱུང་ངོ། །དེས་སྨྲས་པ་  
སྒྲ་གཅན་ཟིན། འདི་དང། འདི་གྱིས་ཤིག་དེས་སྨྲས་པ། མི་བྱེད་དོ་།འཆར་ཀ་ཁྲོས་ཏེ་སྨྲས་པ། བླུན་པོ། འདི་ཙམ་ཡང་མི་བྱ་ན་གཞན་ཅི་ཞིག་བྱ། དེས་སྨྲས་པ། ཅི། ཁྱོད་ངའི་སློབ་དཔོན་ཡིན་  
ནམ། མཁན་པོ་ཡིན་ནམ། མི་བྱེད་དོ། །འཆར་ཀ་ཇེ་ཁྲོས་ནས་དེས་དེའི་མགུལ་ནས་བཟུང་སྟེ་གཙུག་ལག་ཁང་ནས་བསྐྲད་པ་དང། དེ་རྒྱལ་བྱེད་ཀྱི་ཚལ་གྱི་སྒོ་ན་ངུ་ཞིང་འདུག་གོ། །སྐྱེ་རྒུའི་བདག་མོ་ཆེན་  
མོ་གོའུ་ཏ་མི་འཁོར་ལྔ་བརྒྱ་དང་བཅོམ་ལྡན་འདས་ཀྱི་ཞབས་ལ་ཕྱག་འཚལ་དུ་རྒྱལ་བྱེད་ཀྱི་ཚལ་དུ་འོངས་པ་དང། དེས་དེ་དུ་བ་མཐོང་ནས་སྨྲས་པ། འཕགས་པ་སྒྲ་གཅན་ཟིན། ཅི་སྟེ་བཤུམས་  
གོའུ་ཏ་མི། བདག་བསྐྲད་དོ། །སུ་ཞིག་གིས། ཚེ་དང་ལྡན་པ་འཆར་ཀས་སོ། །དེས་བསམ་པ། བདག་གིས་སངས་རྒྱས་ཀྱི་སྲས་ལ་རྒྱབ་བསྟན་ཏེ་འགྲོ་བ་གང་ཡིན་པ་ནི། བདག་གི་ཆ་མ་ཡིན་ནོ། །  
སྙམ་ནས་དེ་དག་གིས་དེ་བསྐོར་ཏེ་འཁོད་དོ། །ཇི་ཙམ་ན་ཀོ་ས་ལའི་རྒྱལ་པོ་གསལ་རྒྱལ་བཅོམ་ལྡན་འདས་ཀྱི་ཞབས་ལ་ཕྱག་འཚལ་དུ་འོངས་པ་དང། དེས་ཀྱང་དེ་ལ་དྲི་བར་བརྩམས་པ། འཕགས་  
  
  
༄༅། །པ་སྒྲ་གཅན་ཟིན། ཅི་སྟེ་བཤུམས། དེས་ཇི་ལྟར་གྱུར་པ་བསྙད་པ་དང། དེས་ཀྱང་བསམ་པ། བདག་གིས་སངས་རྒྱས་ཀྱི་སྲས་དང། སངས་རྒྱས་ཀྱི་སྲུ་ལ་རྒྱབ་བསྟན་ཏེ་འགྲོ་  
བ་གང་ཡིན་པ་ནི། བདག་གི་ཆ་མ་ཡིན་ནོ། །སྙམ་ནས་དེས་ཀྱང་དེ་བསྐོར་ཏེ་འདུག་གོ་ཐེག་གི་ཙམ་ན་ཁྱིམ་བདག་མགོན་མེད་ཟས་སྦྱིན་བཅོམ་ལྡན་འདས་ཀྱི་ཞབས་ལ་ཕྱག་འཚལ་དུ་འོངས་ཏེ་  
དེས་ཀྱང་དེ་ལ་དྲི་བར་བརྩམས་པ། ཚེ་དང་ལྡན་པ་སྒྲ་གཅན་ཟིན། ཅི་སྟེ་བཤུམས། དེས་ཇི་ལྟར་གྱུར་པ་བསྙད་པ་དང། དེས་བསམ་པ། བདག་གིས་སངས་རྒྱས་ཀྱི་སྲས་དང། སངས་རྒྱས་  
ཀྱི་སྲུ་དང། རྒྱལ་པོ་ལ་རྒྱབ་བསྟན་ཏེ་འགྲོ་བ་གང་ཡིན་པ་ནི་བདག་གི་ཆ་མ་ཡིན་ནོ། །སྙམ་ནས་དེས་ཀྱང་དེ་བསྐོར་ཏེ་འདུག་གོ་བར་སྐབས་དེར་ཀུན་དགའ་ར་བའི་ནང་དུ་སྒྲ་མཐོན་པོ་སྒྲ་ཆེན་པོ་དང་  
སྐྱེ་བོའི་ཚོགས་ཕལ་པོ་ཆེའི་སྒྲ་སྐད་བྱུང་བར་གྱུར་ཏོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་པ་ཡིན་པས། སངས་རྒྱས་བཅོམ་ལྡན་འདས་ཀྱིས་ཚེ་དང་ལྡན་པ་  
ཀུན་དགའ་བོ་ལ་རྨས་པ། ཀུན་དགའ་བོ། ཀུན་དགའ་ར་བ་ན་སྒྲ་མཐོན་པོ་སྒྲ་ཆེན་པོ་དང། སྐྱེ་བོའི་ཚོགས་ཕལ་པོ་ཆེའི་སྒྲ་སྐད་དྲག་པའོ་ནི་ཅི་ཞིག་དེས་གནས་སྐབས་དེ། བཅོམ་ལྡན་འདས་ལ་རྒྱས་  
པར་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་དགེ་སློང་དག་དགེ་སློང་དགེ་འདུན་གྱིས་གཙུག་ལག་ཁང་ནས་སྐྲོད་པར་བྱེད་དམ། བཅོམ་ལྡན་འདས། སྐྲོད་པར་བགྱིད་དོ་  
  
  
ཀུན་དགའ་བོ། དགེ་སློང་ནི། རང་གི་གནས་ཁང་ལ་དབང་གི་དགེ་འདུན་གྱི་གཙུག་ལག་ཁང་ལ་ནི། མ་ཡིན་ནོ། །དེ་ལྟ་བས་ན། དགེ་སློང་གིས་དགེ་སློང་དགེ་འདུན་  
གྱི་གཙུག་ལག་ཁང་ནས་བསྐྲད་པར་མི་བྱའོ། །སྐྲོད་ན། འགལ་ཚབས་ཅན་དུ་འགྱུར་རོ། །བཅོམ་ལྡན་འདས་ཀྱིས་དགེ་སློང་གིས་དགེ་སློང་དགེ་འདུན་གྱི་གཙུག་ལག་ཁང་ནས་བསྐྲད་པར་མི་བྱའོ། །ཞེས་  
བཀའ་སྩལ་པ་དང། དགེ་སློང་རྣམས་ལྷན་ཅིག་གནས་པ་དང། ཉེ་གནས་དག་ལ་ཅུང་ཟད་ཀྱང་མ་སྨྲས་པས། དེ་དག་དབང་དུ་མ་གྱུར་ཅིང་མ་དུལ་ནས་བཅོམ་ལྡན་འདས་ཀྱིས་བཀའ་སྩལ་པ། ཐུལ་གཞུག་  
པར་བྱའོ། །བཅོམ་ལྡན་འདས་ཀྱིས་ཐུལ་གཞུག་པར་བྱའོ། །ཞེས་བཀའ་སྩལ་ནས། དེ་དག་གིས་ཇི་ལྟར་ཐུལ་གཞུག་པར་བྱ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། ཐུལ་གཞུག་པ་ནི་  
ལྔ་སྟེ། མི་སྨྲ་བ་དང། མི་གདམས་པ་དང། ལོངས་མི་སྤྱད་པ་དང། དགེ་བའི་ཕྱོགས་རྒྱུན་གཅད་པ་དང། གནས་དགག་པའོ། །དེ་ལ་མི་སྨྲ་བ་ནི། སྨྲ་པར་མི་བྱ་བ་དང། ཀུན་ཏུ་སྨྲ་བར་མི་བྱའོ་།མི་གདམས་  
པ་ནི། གདམས་པར་མི་བྱ་བ་དང། རྗེས་སུ་བསྟན་པར་མི་བྱའོ་།ལོངས་མི་སྤྱད་པ་ནི། དེ་དག་ལས་རིམ་གྲོ་བདག་གིར་མི་བྱ་བ་དང། ཟང་ཟིང་གི་ལོངས་སྤྱོད་མི་བྱ་བ་དང། ཆོས་ཀྱི་ལོངས་སྤྱོད་ཀྱང་མི་  
བྱ་བའོ། །དགེ་བའི་ཕྱོགས་རྒྱུན་གཅད་པ་ནི། དེ་དག་གི་དགེ་བའི་ཕྱོགས་གང་བརྩམས་པ་དེ་རྒྱུན་གཅད་པར་བྱ་བའོ། །གནས་དགག་པ་ནི། དེ་དག་གནས་འཆར་མི་གཞུག་པའོ། །བཅོམ་ལྡན་འདས་  
  
  
༄༅། །ཀྱིས་ཐུལ་གཞུག་པར་བྱའོ། །ཞེས་བཀའ་སྩལ་པ་དང་དགེ་སློང་དག་ཁྱད་པར་མེད་པར་ཐུལ་གཞུག་པར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། ཆོས་ལྔ་  
དང་ལྡན་པའི་ལྷན་ཅིག་གནས་པའམ། ཉེ་གནས་ལ་ཐུལ་གཞུག་པར་བྱ་སྟེ། ལྔ་གང་ཞེ་ན། མ་དད་པ་དང། ལེ་ལོ་ཅན་དང། བཀའ་བློ་མི་བདེ་བ་དང། མ་གུས་པ་དང། སྡིག་པའི་གྲོགས་པོ་  
ཅན་ནོ། །དགེ་སློང་དག་གང་ཞིག་ཆོས་ལྔ་ཆར་དང་ལྡན་པ་ད་ཁོ་ན་ཐུལ་འཇུག་པར་བྱེད་ཀྱི། གང་ཞིག་དེ་དག་ལས་གང་ཡང་རུང་བ་ཞིག་དང་ལྡན་པ་དེ་ནི། ཐུལ་འཇུག་པར་མི་བྱེད་ནས་བཅོམ་  
ལྡན་འདས་ཀྱིས་བཀའ་སྩལ་པ། ཆོས་ལྔ་པོ་འདི་དག་ལས་གང་ཡང་རུང་བ་ཞིག་དང་ལྡན་ན། དེ་ཡང་ཐུལ་གཞུག་པར་བྱའོ། །དེ་ཐུལ་བཅུག་པ་དང། གཞན་སྡུད་པར་བྱེད་ནས་བཅོམ་ལྡན་  
འདས་ཀྱིས་བཀའ་སྩལ་པ། མཁན་པོ་དང། སློབ་དཔོན་དག་གིས་ཐུལ་བཅུག་པ་བསྡུ་བར་མི་བྱ་སྟེ། བྱེད་ན། དབྱེན་དང་ཉེ་བའི་ཉེས་པ་སྦོམ་པོར་འགྱུར་རོ། །བཅོམ་ལྡན་འདས་ཀྱིས་ལྷན་  
ཅིག་གནས་པའམ། ཉེ་གནས་ཐུལ་བཅུག་པ་སུས་ཀྱང་བསྡུ་བར་མི་བྱ་སྟེ། བྱེད་ན། དབྱེན་དང་ཉེ་བའི་ཉེས་པ་སྦོམ་པོར་འགྱུར་ཞེས་བཀའ་སྩལ་པ་དང། སུས་ཀྱང་མ་བསྡུས་པས་དེ་དག་ཤིན་  
ཏུ་མ་གུས་པར་གྱུར་ཏེ། ཁ་ཅིག་ནི། ཡུལ་གཞན་དུ་འགྲོ། ཁ་ཅིག་ནི་བསྟན་པ་ལས་འདའ་བར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ་གང་ཞིག་དེ་སྡུམ་བྱེད་པའི་དགེ་སློང་བསྐོ་  
  
  
།དེ་དག་གིས་མི་མཁས་པ་བསྐོས་ཏེ། དེ་སོང་ནས་ཚེ་དང་ལྡན་པ། ཁྱོད་ཀྱི་མཁན་པོ་ན་རེ། ཚུར་སྤྱོན། བཟོད་པ་མཛོད་ཅིག་ཅེས་ཟེར་རོ། །ཞེས་བྱས་པ་དང། དེ་ཇེ་ཁེངས་པར་གྱུར་ནས་བཅོམ་ལྡན་  
འདས་ཀྱིས་བཀའ་སྩལ་པ། གང་ཞིག་རང་གི་བློ་གྲོས་ཀྱིས་སྡུམ་བྱེད་པའི་མཁས་པ་བསྐོ་བར་བྱའོ། །ཐམས་ཅད་ལ་ཁྱད་པར་མེད་པར་བཟོད་པ་གསོལ་བས། དེ་དག་དགེ་བའི་ཆོས་མི་འཕེལ་ཞིང་  
གསར་བུ་གཞན་དག་ཀྱང་བསྟན་པ་ལས་གྱེད་པར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། ཆོས་ལྔ་དང་ལྡན་པ་ལ་བཟོད་པ་གསོལ་བར་བྱ་སྟེ། དད་པ་ཅན་དང། བརྩོན་འགྲུས་བརྩམས་  
པ་དང། གུས་པ་དང། བཀའ་བློ་བདེ་བ་དང། དགེ་བའི་བཤེས་གཉེན་ཅན་ནོ། །དགེ་སློང་དག་གང་ཞིག་ཆོས་ལྔ་ཆར་དང་ལྡན་པ་དེ་ལ་བཟོད་པ་གསོལ་ནས་བཅོམ་ལྡན་འདས་ཀྱིས་བཀའ་  
སྩལ་པ། གང་ཞིག་དེ་དག་ལས་གང་ཡང་རུང་བ་ཞིག་དང་ལྡན་པ་དེ་ལ་བཟོད་པ་གསོལ་བར་བྱའོ། །དགེ་སློང་ཐུལ་གཞུག་པར་མི་འོས་པ་ཐུལ་འཇུག་ན། འགལ་ཚབས་ཅན་དུ་འགྱུར་རོ། །ཐུལ་  
གཞུག་པར་འོས་པ་ཐུལ་མི་འཇུག་ན། འགལ་ཚབས་ཅན་དུ་འགྱུར་རོ་།བཟོད་པ་གསོལ་བར་འོས་པ་ལ་བཟོད་པ་མི་གསོལ་ན། འགལ་ཚབས་ཅན་དུ་འགྱུར་རོ། །བཟོད་པ་གསོལ་བར་མི་  
འོས་པ་ལ་བཟོད་པ་གསོལ་ན། འགལ་ཚབས་ཅན་དུ་འགྱུར་རོ། །དེ་ལ་ཆེས་གོང་མ་ལྔ་ལས་གང་ཡང་རུང་བ་ཞིག་དང་ལྡན་པ་ལ་བཟོད་པ་གསོལ་ཏེ། གལ་ཏེ་སེམས་ངད་ལྡང་བར་འགྱུར་པ་ལྟ་ན་  
  
  
༄༅། །བཟོད་པ་གསོལ་བར་བྱའོ། །སེམས་ངད་མི་ལྡང་བ་ལྟ་ན་བཟོད་པ་གསོལ་བར་མི་བྱའོ། །གང་ཞིག་ཆོས་ལྔ་ཆར་དང་ལྡན་པ་དེ་ལ་ནི། བཟོད་པ་གསོལ་བར་མི་བྱ་བ་ཉིད་  
དེ། བཟོད་པ་གསོལ་བར་བྱེད་ན། འགལ་ཚབས་ཅན་དུ་འགྱུར་རོ། །གང་ཞིག་བཟོད་པ་མི་བྱེད་པ་དེ་གལ་ཏེ་དགེ་ཚུལ་ཡིན་ན། ཆུ་ཚགས་དང། རིལ་བ་དང། སྟོད་གཡོགས་དང། སྨད་གཡོགས་  
བཅས་པ་བྱིན་ཏེ་བསྐྲད་པར་བྱའོ། །འོན་ཏེ་བསྙེན་པར་རྫོགས་པའམ། བསྙེན་པར་རྫོགས་པར་འདོད་པ་ཞིག་ཡིན་ན། ཡོ་བྱད་ལྔ་བྱིན་ཏེ་བསྐྲད་པར་བྱའི། སྒྲེན་མོར་ནི་མི་བྱའོ། །སྡོམ་ནི། ཁང་བཟང་  
སྟེགས་བུ་དེ་བཞིན་དུ། །ལན་ཀན་དྲ་བ་ཟུངས་དང་ནི། །ཕྱགས་མ་དང་ནི་ཡང་ཐོག་དང། །ཡང་ཐོག་ལན་ཀན་གདགས་པའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་  
ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་གནས་མལ་རྣམས་ཀྱི་ནང་དུ་ཤིང་དྲུང་ནི། རུང་བ། རྙེད་ཀྱང་སླ་བ་སྟེ། དེ་ལ་གནས་ན། དགེ་སློང་ལེགས་  
པར་གསུངས་པའི་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་པ། དགེ་སློང་གི་དངོས་པོར་འགྱུར་རོ། །ལྷག་པར་རྙེད་ན་གནས་ཁང་ངམ། སྔ་གང་ངམ། ཁང་པ་བརྩེགས་མའམ་  
ཞེས་བཀའ་སྩལ་པ་དང། དགེ་སློང་རྣམས་གནས་ཁང་དག་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། ཁང་བཟང་བྱའོ། །བཅོམ་ལྡན་འདས་ཀྱིས་ཁང་བཟང་བྱའོ། །ཞེས་བཀའ་  
  
  
དགེ་སློང་དག་གིས་ཇི་ལྟ་བུར་བྱ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། གཞི་སོ་ཕག་རིམ་པ་བདུན་ནམ་བརྒྱད་བརྩིགས་སྟེགས་བུ་པུས་མོ་ཙམ་དུ་ཕྱིན་པ་དང། ཀ་རྟེན་གཞག་  
གེ། དེའི་སྟེང་དུ་ཀ་བའི་ཕྲེང་བ་གཟུགས་སོ། །ཀ་བ་རྣམས་ཀྱི་སྟེང་དུ་ཀ་གཞུའོ། །ཀ་གཞུའི་སྟེང་དུ་གདུང་ངོ། །གདུང་གི་སྟེང་དུ་སྤང་ལེབ་བོ། །དེ་རྣམས་ཀྱི་སྟེང་དུ་སོ་ཕག་གིས་གཡོག་གི། དེ་ནས་སོ་  
ཕག་གི་ཕྱེ་མས་གཡོགས་ཏེ། ཁང་བཟང་ནི། དེ་ལྟར་བྱའོ། །བཅོམ་ལྡན་འདས་ཀྱིས་ཁང་བཟང་དེ་ལྟར་བྱའོ། །ཞེས་བཀའ་སྩལ་ནས་དགེ་སློང་རྣམས་ཀྱིས་ཁང་བཟང་བྱས་ཏེ་ལན་ཀན་མ་བྱས་  
ནས་བཅོམ་ལྡན་འདས་ཀྱིས་བཀའ་སྩལ་པ། ལན་ཀན་བྱའོ། །ལན་ཀན་བྱས་པ་དང། དེ་ལྷུང་ནས་བཅོམ་ལྡན་འདས་ཀྱིས་བཀའ་སྩལ་པ་འབྱོར་པར་བྱ་ཞིང། དེ་ལྕགས་ཀྱི་གཟེར་བུ་དག་  
གིས་གདབ་པར་བྱའོ། །དགེ་སློང་རྣམས་ཁང་བཟང་དུ་ཟན་ཟ་བ་ན་བྱེའུ་དང། ཕུག་རོན་དག་གིས་གཙེས་ནས་བཅོམ་ལྡན་འདས་ཀྱིས་བཀའ་སྩལ་པ། རྒྱས་གཅད་པར་བྱའོ། །བཅོམ་ལྡན་འདས་  
ཀྱིས་རྒྱས་གཅད་པར་བྱའོ། །ཞེས་བཀའ་སྩལ་ན། དགེ་སློང་དག་གིས་ཇི་ལྟར་བྱ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ་རྒྱ་ནི། ལྔ་སྟེ། ཤན་ལས་བྱས་པ་དང། རྩྭ་མུན་ཛ་ལས་  
བྱས་པ་དང། རྩ་བལ་བ་ཛ་ལས་བྱས་པ་དང། རྩྭ་ཀུ་ཤ་ལས་བྱས་པ་དང། སྲད་བུ་ལས་བྱས་པའོ། །དགེ་སློང་དག་གིས་ཕྱོགས་གང་དུ་བྲེ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ་  
  
  
༄༅། །གྲྭ་བཞི་ནས་ཟུངས་ཐོགས་པ་དེ་དག་ལ་ལེགས་པར་གདགས་པར་བྱའོ། །དེ་རྣམས་ཀྱིས་ཤིང་གི་ཟུངས་བཏགས་པ་དང། ཉི་མས་གས་ཤིང་ཆར་གྱི་ཆུས་ཀྱང་རུལ་ནས་བཅོམ་  
ལྡན་འདས་ཀྱིས་བཀའ་སྩལ་པ། ལྕགས་ལས་བྱས་པ་གདགས་པར་བྱའོ་།བྱ་རོག་དང། བྱེའུ་དང། ཕུག་རོན་དག་ཕྱིན་ཆད་མི་འོང་ནས་བཅོམ་ལྡན་འདས་ཀྱིས་བཀའ་སྩལ་པ། ཕྱོགས་གཅིག་  
ཏུ་བྱ་རོག་གི་ཁུང་གདོད་པར་བྱ་ཞིང། དེ་ཡང་ཟ་ན་ཟ་བའི་དུས་སུ་ཆོད་ལ་དགེ་སློང་དག་ཟན་ཟོས་ཟིན་ནས་ཡང་དབྱེ་བར་བྱའོ་།དགེ་སློང་ཞིག་ཟན་ཟ་བ་ན་དེའི་མདུན་ན་ཁྱི་ཞིག་བདག་ལ་གདོན་མི་ཟ་བར་  
སྦྱིན་པར་འགྱུར་རོ། །སྙམ་ནས་རེ་བཞིན་སྡོད་པ་ལས། དགེ་སློང་དེས་དེ་ལ་མ་བྱིན་པ་དང། དེ་ཡིད་ཆད་དེ་དུས་ལས་འདས་སོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་  
དང། བཅོམ་ལྡན་འདས་ཀྱིས་བཀའ་སྩལ་པ། དུད་འགྲོའི་ཕྱིར་ཟས་ཀྱི་ཆང་བུ་གཞག་པར་བྱའོ། །བཅོམ་ལྡན་འདས་ཀྱིས་དུད་འགྲོའི་ཕྱིར་ཟས་ཀྱི་ཆང་བུ་གཞག་པར་བྱའོ། །ཞེས་བཀའ་སྩལ་པ་  
དང། དགེ་སློང་དགོན་པ་བ་ཞིག་འདུག་པ་དེས་ཝ་རྣམས་ལ་ཟས་ཀྱི་ཆང་བུ་བྱིན་ཏེ་བྱ་རོག་དག་བསྐྲད་པ་དང། དེ་དག་ཁྲོས་ནས་བྱ་རོག་གི་སྐད་དུ་རྐུན་པོའི་སྡེ་དཔོན་ལ་དགེ་སློང་འདི་ལ་གསེར་མང་  
དུ་ཡོད་དོ། །ཞེས་སྨྲས་སོ། །རྐུན་པོའི་སྡེ་དཔོན་བྱ་རོག་གི་སྐད་ལ་མཁས་པ་ཞིག་པས། དེས་དགེ་སློང་དེ་བརྡེག་བར་བརྩམས་པ་དང་དེས་སྨྲས་པ། ཀྱེ་སྐྱེས་བུ། ང་ཅི་སྟེ་རྡེག་དེས་སྨྲས་པ་  
  
  
ཁྱོད་ལ་གསེར་ཡོད་པ་བྱིན་ཅིག་དེས་སྨྲས་པ། ཀྱེ་སྐྱེས་བུ། ང་ལ་གསེར་གྱི་འབྱོར་པ་ག་ལ་ཡོད། དམིགས་མེད་པར་མ་རྡེག་ཅིག་དེས་སྨྲས་པ། ཁྱོད་ལ་གསེར་ཡོད་ཀྱི་བྱིན་ཅིག་གལ་ཏེ་  
མི་སྟེར་ན། ཁྱོད་ངས་གསད་དོ། །དེས་སྨྲས་པ། ཀྱེ་སྐྱེས་བུ་ཁྱོད་ནི། གཅིག་གིས་བསླུས་པ་ཁྱོད་ལ་སུ་ཟེར་བ་སྨྲོས་ཤིག་རྐུན་པོའི་དེད་དཔོན་གྱིས་སྨྲས་པ། བྱ་རོག་དག་ཟེར་རོ། །དེས་སྨྲས་པ་  
ཀྱེ་སྐྱེས་བུ། དེ་དག་ནི། ང་ལ་ཁྲོས་པ་ཡིན་ནོ། །ཅིའི་ཕྱིར། དེས་ཇི་ལྟར་གྱུར་པ་བསྙད་པ་དང། རྐུན་པོའི་སྡེ་དཔོན་གྱིས་སྨྲས་པ་འཕགས་པ། གལ་ཏེ་ཁྱོད་ཀྱིས་བདག་ལ་དེ་སྐད་དུ་དྲང་པོར་མ་སྨྲས་པར་  
གྱུར་ན། བདག་གིས་ཁྱོད་བསད་པར་གྱུར་ཏོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་ཉེས་དམིགས་འདི་  
དག་བསྔོས་ཏེ་བཞག་པ་ལས་གྱུར་གྱི། དེ་ལྟ་བས་ན། སེམས་ཅན་ཐམས་ཅད་ཀྱི་ཕྱིར་ཅི་ལ་ཅི་བདེ་བའི་ཟས་ཀྱི་ཆང་བུ་གཞག་པར་བྱའོ། །དབྱར་ཁང་བཟང་ཆུས་གང་ནས་བཅོམ་ལྡན་འདས་ཀྱིས་བཀའ་  
སྩལ་པ། སྐྱབས་བྱའོ། །བཅོམ་ལྡན་འདས་ཀྱིས་སྐྱབས་བྱའོ། །ཞེས་བཀའ་སྩལ་ན། དགེ་སློང་དག་སྐྱབས་ཇི་ལྟར་བྱ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། ཀ་བའི་བར་རྣམས་  
སུ་སྤང་ལེབ་ཀྱིས་གཅད་པར་བྱའོ། །ཐམས་ཅད་དུ་བཅད་པས་མུན་གནག་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ཐམས་ཅད་དུ་གཅད་པར་མི་བྱའི། འོན་ཀྱང་སྣང་བའི་ས་གཞག་  
  
  
༄༅། །པར་བྱའོ། །ཤིང་དག་མ་རྙེད་ནས་བཅོམ་ལྡན་འདས་ཀྱིས་བཀའ་སྩལ་པ། རེ་ལྡེའམ། སེག་གིས་གཅོད་པར་བྱའོ། །དེ་དག་གིས་བཅད་པ་དང། ཆུས་རུལ་ཅིང་སྲིལ་དག་ཀྱང་  
ཞུགས་ནས་བཅོམ་ལྡན་འདས་ཀྱིས་བཀའ་སྩལ་པ། ཟླ་བ་བཞི་བཞག་ནས་ཕྱིས་དབྱུང་བར་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་  
ཀུན་དགའ་ར་བ་ན་བཞུགས་སོ། །ཁྱིམ་བདག་མགོན་མེད་ཟས་སྦྱིན་གྱི་ཀུན་ཏུ་སྤྱོད་པ་ནི། ནང་བར་སྔར་ལངས་ནས་བཅོམ་ལྡན་འདས་ལ་བལྟ་བའི་ཕྱིར་ཉེ་བར་སོང་ནས་རྒྱལ་བྱེད་ཚལ་རང་གིས་  
འཕྱག་གོ་དེ་ནས་དུས་གཞན་ཞིག་ན་ཁྱིམ་བདག་མགོན་མེད་ཟས་སྦྱིན་བྲེལ་བ་འགའ་ཞིག་བྱུང་ནས་དེ་མ་འོངས་པ་དང། རྒྱལ་བྱེད་ཀྱི་ཚལ་མ་ཕྱགས་པར་ལུས་ཏེ་ཕྱག་དར་གྱིས་གང་བ་དེ་  
བཅོམ་ལྡན་འདས་འཆགས་པས་གཟིགས་སོ། །གཟིགས་ནས་ཀྱང་ཀྱེ་མ་ལྷའི་དབང་པོ་བརྒྱ་བྱིན་གྱིས་རི་སྤོས་ཀྱི་ངད་ལྡང་ལས་ཕྱགས་མ་ཁྱེར་ཏེ་འོངས་ཀྱང་བླ་ན་སྙམ་དུ་འཇིག་རྟེན་པའི་ཐུགས་  
བསྐྱེད་དེ། ཆོས་ཉིད་ཀྱིས་གང་གི་ཚེ་སངས་རྒྱས་བཅོམ་ལྡན་འདས་རྣམས་འཇིག་རྟེན་པའི་ཐུགས་བསྐྱེད་པར་མཛད་པ་དེའི་ཚེ་སྲོག་ཆགས་གྲོག་སྦུར་རྣམས་ཀྱིས་ཀྱང་བཅོམ་ལྡན་འདས་ཀྱི་  
ཐུགས་སེམས་ཀྱིས་ཤེས་སོ། །གང་གི་ཚེ་འཇིག་རྟེན་ལས་འདས་པའི་སེམས་བསྐྱེད་པར་མཛད་པ་དེའི་ཚེ་ན་ཉན་ཐོས་དང། རང་སངས་རྒྱས་རྣམས་ཀྱིས་ཀྱང་བཅོམ་ལྡན་འདས་ཀྱི་ཐུགས་སེམས་  
  
  
དུད་འགྲོའི་སྐྱེ་གནས་སུ་སོང་བའི་སྲོག་ཆགས་རྣམས་ཀྱིས་ལྟ་སྨོས་ཀྱང་ཅི་དགོས། ལྷའི་དབང་པོ་བརྒྱ་བྱིན་གྱིས། ཅིའི་ཕྱིར་བཅོམ་ལྡན་འདས་ཀྱི་འཇིག་རྟེན་པའི་ཐུགས་བསྐྱེད་  
སྙམ་དུ་བསམ་ན། རྒྱལ་བྱེད་ཀྱི་ཚལ་ཕྱགས་བཞེད་པར་མཐོང་ངོ། །དེ་ནས་ལྷའི་དབང་པོ་བརྒྱ་བྱིན་གྱིས། བཅོམ་ལྡན་འདས་ཀྱི་ཐུགས་སེམས་ཀྱིས་ཤེས་ནས་ཤིང་བལ་ལྟར་རེག་ན་འཇམ་པའི་ཕྱགས་  
མ་ལྔ་བརྒྱ་བླངས་ཏེ་བཅོམ་ལྡན་འདས་ཀྱི་སྤྱན་སྔར་འདུག་གོ་དེ་ནས་བཅོམ་ལྡན་འདས་ཀྱིས་བསོད་ནམས་འདོད་པའི་སེམས་ཅན་རྣམས་ལ་བསོད་ནམས་ཀྱི་སྟེགས་ཉེ་བར་བསྟན་པའི་ཕྱིར་ཉིད་  
ཀྱིས་ཕྱགས་མ་བསྣམས་ཏེ། རྒྱལ་བྱེད་ཀྱི་ཚལ་འཕྱག་པར་ཞུགས་སོ། །བཅོམ་ལྡན་འདས་མཐོང་ནས་ཉན་ཐོས་ཆེན་པོ་ཤཱ་རིའི་བུ་དང། མོའུ་དགལ་གྱི་བུ་དང། འོད་སྲུང་དང། ཀུན་དགའ་བོ་  
དང། ནམ་གྲུ་ལ་སོགས་པ་ཡང་འཕྱག་པ་ལ་ཞུགས་སོ། །དེ་ནས་ཉན་ཐོས་ཆེན་པོ་དག་དང་ཐབས་ཅིག་རྒྱལ་བྱེད་ཀྱི་ཚལ་ཕྱགས་ནས་རིམ་གྲོའི་ཁང་པར་གཤེགས་ཏེ། དགེ་སློང་གི་དགེ་འདུན་གྱི་  
གུང་ལ་གདན་བཤམས་པ་ལ་བཞུགས་སོ། །བཞུགས་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་ཕྱག་དར་འཕྱག་པ་ལ་ཕན་ཡོན་ལྔ་ཡོད་དེ། ལྔ་གང་ཞེ་  
ན༑ བདག་ཉིད་ཀྱི་སེམས་དང་བར་འགྱུར། གཞན་གྱི་སེམས་རབ་ཏུ་དང་བར་འགྱུར། ལྷ་རྣམས་ཡིད་དགའ་བར་འགྱུར། མཛེས་པར་འགྱུར་བའི་དགེ་བའི་རྩ་བ་གསོག་པར་འགྱུར། ལུས་  
  
  
༄༅། །ཞིག་ནས་བདེ་འགྲོ་མཐོ་རིས་ལྷ་རྣམས་ཀྱི་ནང་དུ་སྐྱ་བར་འགྱུར་རོ། །དེ་ནས་ཁྱིམ་བདག་མགོན་མེད་ཟས་སྦྱིན་ཡང་ཕྱོགས་དེར་ཕྱིན་པ་དང། དེས་བཅོམ་ལྡན་འདས་ཉན་  
ཐོས་ཆེན་པོ་དང་ཐབས་ཅིག་ཉིད་ཀྱིས་རྒྱལ་བྱེད་ཀྱི་ཚལ་ཇི་ལྟར་ཕྱགས་པ་ཐོས་ནས་དེ་འདི་སྙམ་དུ་སེམས་ཏེ། གང་དུ་བཅོམ་ལྡན་འདས་ཉན་ཐོས་ཆེན་པོ་དང་ཐབས་ཅིག་ཉིད་ཀྱིས་ཕྱག་དར་མཛད་  
པ་དེའི་སྟེང་དུ་བདག་ཇི་ལྟར་འགྲོ་སྙམ་མོ། །དེ་ནས་ཁྱིམ་བདག་མགོན་མེད་ཟས་སྦྱིན་ངོ་ཚ་ཤེས་པ། སྙིང་ལ་ངོ་ཚ་ནས་དེ་ཉིད་དུ་འདུག་སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་  
དུ་རྨེད་པར་མཛད་པ་ཡིན་པས། བཅོམ་ལྡན་འདས་ཀྱིས་དགེ་སློང་རྣམས་ལ་རྨས་པ། དགེ་སློང་དག་འོ་ནི་སུ་ཞིག་དགེ་སློང་རྣམས་ཀྱིས་གསོལ་པ། མགོན་མེད་ཟས་སྦྱིན་ལགས་ཏེ། གང་དུ་བཅོམ་  
ལྡན་འདས་ཉན་ཐོས་ཆེན་པོ་དང་ཐབས་ཅིག་ཉིད་ཀྱིས་ཕྱག་དར་མཛད་པ་དེའི་སྟེང་དུ་སུག་པ་འདོར་དུ་བཅོམ་ལྡན་འདས་ལ་གཡར་ཚ་ནས་བཅོམ་ལྡན་འདས་ཀྱི་སྤྱན་སྔར་མཆི་བར་མི་འཚལ་ལོ། །དེ་ནས་  
བཅོམ་ལྡན་འདས་ཀྱིས་དེ་ལ་བཀའ་སྩལ་པ། ཁྱིམ་བདག་སངས་རྒྱས་ཀྱི་ཁ་ཏོན་བྱ་ཞིང་འཇུག་པར་བྱ་སྟེ། འདི་ལྟར་སངས་རྒྱས་བཅོམ་ལྡན་འདས་རྣམས་ནི། ཆོས་ལ་གུས་པ་ཡིན་ལ། ཆོས་ནི་  
དགྲ་བཅོམ་པ་རྣམས་ཀྱི་ཡང་བླ་མ་ཡིན་ནོ། །དེ་ནས་མགོན་མེད་ཟས་སྦྱིན་ཚིགས་སུ་བཅད་པའི་དབྱངས་འདོན་ཅིང། བཅོམ་ལྡན་འདས་ཀྱི་སྤྱན་སྔར་ཉེ་བར་སོང་ངོ། །དེ་ནས་བཅོམ་ལྡན་འདས་ཀྱིས་  
  
  
མཛད། ཡང་དག་པར་ལེན་དུ་འཇུག་པར་མཛད། ཡང་དག་པར་གཟེངས་བསྟོད་པར་མཛད། ཡང་དག་པར་དགའ་བར་མཛད་དེ། བཅོམ་  
ལྡན་འདས་ཀྱིས་ཆོས་དང་ལྡན་པའི་གཏམ་གྱིས་ཡང་དག་པར་བསྟན་ཡང་དག་པར་ལེན་དུ་བཅུག་ཡང་དག་པར་གཟེངས་བསྟོད། ཡང་དག་པར་དགའ་བར་བྱས་ནས་སོང་ངོ། །དགེ་སློང་རྣམས་ཐེ་  
ཚོམ་སྐྱེས་ནས་ཐེ་ཚོམ་ཐམས་ཅད་གཅོད་པར་མཛད་པ། སངས་རྒྱས་བཅོམ་ལྡན་འདས་ལ་ཞུས་པ། བཙུན་པ། བཅོམ་ལྡན་འདས་ཆོས་ལ་གུས་པ་སྐྱེས་ཤིང་ཞེས་དང་བཅས་པར་གྱུར་པས། དེ་ལྟར་  
ཆོས་ཀྱི་བསྔགས་པ་བརྗོད་པ་གང་ལགས་པ་ནི། ངོ་མཚར་ལགས་སོ་།བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་དེ་བཞིན་གཤེགས་པ་ད་ལྟར་འདོད་ཆགས་དང་བྲལ་བ། ཞེ་སྡང་དང་  
བྲལ་བ། གཏི་མུག་དང་བྲལ། སྐྱེ་བ་དང། རྒ་བ་དང། ན་བ་དང། འཆི་བ་དང། མྱ་ངན་དང། སྨྲེ་སྔགས་འདོན་པ་དང། སྡུག་བསྔལ་བ་དང། ཡིད་མི་བདེ་བ་དང། འཁྲུག་པ་རྣམས་ལས་ཡོངས་སུ་  
གྲོལ་ཞིང་ཐམས་ཅད་མཁྱེན་པ། རྣམ་པ་ཐམས་ཅད་མཁྱེན་པ། ཡེ་ཤེས་ཀྱིས་ཤེས་བྱ་བ་ཐམས་ཅད་ལ་དབང་བརྙེས་ནས་ཆོས་ལ་གུས་པ་སྐྱེས་ཤིང་ཞེ་ས་དང་བཅས་པར་གྱུར་པས། དེ་ལྟར་ཆོས་ཀྱི་  
བསྔགས་པ་བརྗོད་པར་མཛད་པ་གང་ཡིན་པ་འདི་ལ་ངོ་མཚར་ཅི་ཞིག་ཆེ། འདས་པའི་དུས་ན་ང་འདོད་ཆགས་དང་བཅས། ཞེ་སྡང་དང་བཅས། གཏི་མུག་དང་བཅས། སྐྱེ་བ་དང། རྒ་བ་དང། ན་བ་དང་  
  
  
༄༅། །འཆི་བ་དང། མྱ་ངན་དང། སྨྲེ་སྔགས་འདོན་པ་དང་སྡུག་བསྔལ་བ་དང། ཡིད་མི་བདེ་བ་དང། འཁྲུག་པ་དག་ལས་ཡོངས་སུ་མ་གྲོལ་བས། ཆོས་ཀྱི་ཕྱིར་རང་གི་སྲོག་  
ཡོངས་སུ་བཏང་བ་གང་ཡིན་པ་དེ། ལེགས་པར་རབ་ཏུ་ཉོན་ལ་ཟུངས་ཤིག་དང་བཤད་དོ། །དགེ་སློང་དག་སྔོན་བྱུང་བ་གྲོང་ཁྱེར་ཝཱ་ར་ཎཱ་སི་ན་རྒྱལ་པོ་ཚངས་བྱིན་ཞེས་བྱ་བ་རྒྱལ་སྲིད་བྱེད་དུ་འཇུག་  
སྟེ༑ རྒྱལ་སྲིད་འབྱོར་པ་དང། རྒྱས་པ་དང། བདེ་བ་དང། ལོ་ལེགས་པ་དང། སྐྱེ་བོ་དང་མི་མང་པོས་གང་བ། འཐབ་པ་དང་རྩོད་པ་དང། འཁྲུག་པ་དང། འཁྲུག་ལོང་རབ་ཏུ་ཞི་བ། ཆོམ་  
རྐུན་མེད་པ། སཱ་ལུ་དང། བུ་རམ་ཤིང་དང། བ་ལང་དང། མ་ཧེ་ཕུན་སུམ་ཚོགས་པ། ཆོས་ཀྱི་རྒྱལ་པོ། ཆོས་དང་མཐུན་པས་ཆོས་བཞིན་བྱེད་དུ་འཇུག་གོ་རྒྱལ་པོ་དེ་ཡང་དད་པ་ཅན། དགེ་  
བའི་བསམ་པ་བཟང་བ། བདག་དང་གཞན་ལ་ཕན་པར་ཞུགས་པ་སྙིང་རྗེ་ཅན། བདག་ཉིད་ཆེན་པོ། ཆོས་འདོད་པ། སྐྱེ་རྒུ་ལ་བྱམས་པ། ཐམས་ཅད་རབ་ཏུ་སྦྱིན་པ། ཐམས་ཅད་ཡོངས་སུ་  
གཏོང་བ་ཞིག་སྟེ། གཏོང་བ་ཆེན་པོ་ལ་འཇུག་གོ་དེ་དུས་གཞན་ཞིག་ན་བཙུན་མོ་དམ་པ་དང་ལྷན་ཅིག་རྩེ་བར་བྱེད། དགའ་བར་བྱེད་དགའ་མགུར་སྤྱོད་པར་བྱེད་དོ། །དེ་རྩེ་བར་བྱེད། དགའ་  
བར་བྱེད། དགའ་མགུར་སྤྱོད་པར་བྱེད་པ་ལས། བཙུན་མོ་ལ་སེམས་ཅན་ཞུགས་པར་གྱུར་ཏེ། དེ་ལ་ལེགས་པར་གསུངས་པ་ཉན་འདོད་པ་སྐྱེས་སོ། །དེས་རྒྱལ་པོ་ལ་སྨྲས་ནས། རྒྱལ་  
  
  
དེ་དག་གིས་སྨྲས་པ། ལྷ། སེམས་ཅན་འདིའི་མཐུ་ལགས་སོ། །དེ་ནས་རྒྱལ་པོས་ལེགས་པར་གསུངས་པའི་དོན་དུ་གསེར་སྲང་འབུམ་བསྐུར་ཏེ་གྲོང་དང་  
གྲོང་རྡལ་དང། ཡུལ་འཁོར་དང། རྒྱལ་པོའི་ཕོ་བྲང་འཁོར་དུ་བསྐོར་ཀྱང་ལེགས་པར་གསུངས་པ་མ་རྙེད་དོ། །ཇི་ཙམ་ན་ཟླ་བ་དགུ་ཚང་ནས་བཙུན་མོ་དེ་ལ་ཁྱེའུ་གཟུགས་བཟང་བ། བལྟ་ན་སྡུག་པ་  
མཛེས་པ། མདོག་གསེར་གྱི་ཁ་དོག་ཅན། མགོ་གདུགས་ལྟ་བུ། དཔུང་པ་རིང་བ། དཔྲལ་བའི་དབྱེས་ཆེ་བ། སྨིན་མ་འདབ་ཆགས་པ། སྣ་མཐོ་བ། ཡན་ལག་དང། ཉིང་ལག་ཐམས་ཅད་དང་  
ལྡན་པ་ཞིག་བཙས་པ་དང། ཞག་བདུན་གསུམ་ཉི་ཤུ་རྩ་གཅིག་ཏུ་དེ་བཙས་པའི་བཙས་སྟོན་རྒྱ་ཆེར་བྱས་ནས་ཁྱེའུ་མིང་ཅིར་གདགས་ཞེས་མིང་འདོགས་པར་བྱེད་དོ། །བློན་པོ་རྣམས་ཀྱིས་སྨྲས་  
པ༑ ལྷ། གང་གི་སླད་དུ་ཁྱེའུ་འདི་མ་བཙས་པ་ཉིད་ནས་ལེགས་པར་གསུངས་པ་ཚོལ་བ་དེའི་སླད་དུ་ཁྱེའུ་མིང་ལེགས་གསུངས་ཚོལ་ཞེས་གདགས་སོ། །ཞེས་དེའི་མིང་ལེགས་གསུངས་ཚོལ་ཞེས་  
བྱ་བར་བཏགས་སོ། །ཁྱེའུ་ལེགས་གསུངས། མ་མ་བརྒྱད་པོ། པང་ན་འཚོ་བའི་མ་མ་གཉིས་དང། ནུ་མ་སྣུན་པའི་མ་མ་གཉིས་དང། དྲི་མ་འཕྱི་བའི་མ་མ་གཉིས་དང། རྩེ་གྲོགས་ཀྱི་མ་མ་གཉིས་  
ལ་གཏད་ནས་དེ་མ་མ་བརྒྱད་ཀྱི་འོ་མ་དང། ཞོ་དང། མར་གསར་དང། ཞུན་མར་དང། མར་གྱི་ཉིང་ཁུ་དང། ཡོ་བྱད་ཀྱི་ཁྱད་པར་གཙོ་བོ་གཞན་དང། གཞན་དག་གིས་བསྐྱེད་བསྲིངས་ནས་རྫིང་གི་  
  
  
༄༅། །པདྨ་བཞིན་དུ་སྐྱེ་དྲག་པར་གྱུར་ཏོ། །དེ་གང་གི་ཚེ་ཆེན་པོར་གྱུར་པ་དེའི་ཚེ་ཡང་ལེགས་པར་གསུངས་པ་བཙལ་ན་མ་རྙེད་དོ། །དེ་ཕ་འདས་ནས་རྒྱལ་སྲིད་ལ་བཞག་པ་དང། བློན་  
པོ་རྣམས་ལ་སྨྲས་པ། གཙོ་བོ་དག་ང་ལ་ལེགས་པར་གསུངས་པ་དགོས་ཀྱི། ལེགས་པར་གསུངས་པ་ཚོལ་ཅིག་དེ་ནས་བློན་པོ་དེ་རྣམས་ཀྱིས་གསེར་སྲང་འབུམ་བསྐུར་ཏེ་འཛམ་བུའི་གླིང་  
མཐའ་དག་གི་གྲོང་དང། གྲོང་རྡལ་དང། ཡུལ་འཁོར་དང། རྒྱལ་པོའི་ཕོ་བྲང་འཁོར་དག་ཏུ་བསྐོར་ཀྱང་ལེགས་པར་གསུངས་པ་མ་རྙེད་དོ། །དེ་ནས་དེ་རྣམས་ཀྱིས་རྒྱལ་པོ་ལ་བྱས་པ་དང། དེ་ནས་  
རྒྱལ་པོ་ལེགས་པར་གསུངས་པ་མཉན་པའི་ཕྱིར་རེ་བས་ཡོངས་སུ་གདུངས་པར་གྱུར་ཏོ། །ལྷའི་དབང་པོ་བརྒྱ་བྱིན་གྱིས་ཤེས་པ་མཐོང་བ་ནི། འོག་ཏུ་འཇུག་པ་ཡིན་པས། དེས་རྒྱལ་པོ་ལེགས་  
པར་གསུངས་པའི་ཕྱིར་སྡུག་བསྔལ་བར་མཐོང་ནས་འདི་སྙམ་དུ་སེམས་ཏེ། མ་ལ་བདག་གིས་རྒྱལ་པོ་བགམ་པར་བྱའོ། །སྙམ་མོ། །དེ་ནས་ལྷའི་དབང་པོ་བརྒྱ་བྱིན་གནོད་སྦྱིན་གྱི་གཟུགས་སུ་  
ལག་པ་དང། རྐང་པ་དང། མིག་མི་སྡུག་པར་བསྒྱུར་ནས་རྒྱལ་པོའི་མདུན་དུ་འདུག་ནས་དེའི་ཚེ་ཚིགས་སུ་བཅད་དེ་སྨྲས་པ། ལེགས་པར་སྤྱད་པའི་ཆོས་སྤྱད་བྱ། །ཉེས་སྤྱད་དེ་ནི་སྤྱད་མི་བྱ། །  
ཆོས་སྤྱོད་འཇིག་རྟེན་འདི་དང་ནི། །ཕ་རོལ་ཏུ་ཡང་བདེ་བར་གནས་།དེ་ནས་རྒྱལ་པོས་ཚིགས་སུ་བཅད་པ་དེ་ཐོས་མ་ཐག་ཏུ་དགའ་བ་དང། རབ་ཏུ་དགའ་བ་སྐྱེས་ནས་གནོད་  
  
  
གསང་བ་པོ། །ཚིགས་སུ་བཅད་པ་དེ་ཡང་སྨྲོས་ཤིག་སྨྲོས་ཤིག་མཉན་པར་བྱའོ། །དེ་ནས་གནོད་སྦྱིན་དེས་རྒྱལ་པོ་ལ་སྨྲས་པ། ལྷ། བདག་གིས་སྨྲས་པ་གང་  
ཡིན་པ་དེ་མཛད་ན། གདོད་བདག་ཀྱང་བཀའ་སྩལ་པ་གང་ལགས་པ་དེ་བགྱིད་དོ། །རྒྱལ་པོས་སྨྲས་པ། ཅི་སྨྲ། གནོད་སྦྱིན་གྱིས་སྨྲས་པ་ཉིན་ཞག་བདུན་དུ་སེང་ལྡེང་གི་ཤིང་དག་མེ་དོང་དུ་བུས་ནས་  
གལ་ཏེ་དེར་བདག་ཉིད་འདོར་ན། དེའི་འོག་ཏུ་བདག་གིས་ཚིགས་སུ་བཅད་པ་སྨྲའོ། །དེ་ཐོས་མ་ཐག་ཏུ་རྒྱལ་པོ་ཡིད་དགའ་ནས་གནོད་སྦྱིན་དེ་ལ་སྨྲས་པ། དེ་བཞིན་བྱའོ། །དེ་ནས་རྒྱལ་པོ་དེས་ཡུལ་  
ཐམས་ཅད་དུ་དྲིལ་བསྒྲགས་ཏེ་ཞག་བདུན་ན་རྒྱལ་པོ་ལེགས་པར་གསུངས་པ་མཉན་པའི་ཕྱིར་མེ་དོང་དུ་བདག་ཉིད་འདོར་ན། གང་དག་ཡ་མཚན་ལྟ་བར་འདོད་པ་དེ་དག་ཀྱང་ཤོག་ཅིག་ཅེས་བྱས་  
སོ། །དེ་ནས་སྲོག་ཆགས་བརྒྱ་སྟོང་ཕྲག་དུ་མ་ཡང་འདུས། ནམ་མཁའི་ངོས་ལ་ཡང་ལྷ་བརྒྱ་སྟོང་ཕྲག་དུ་མ་ཡང་འདུས་ཏེ་བྱང་ཆུབ་སེམས་དཔའི་ལྷག་པའི་བསམ་པ་དག་པ་ཉིད་ཤེས་ནས་ཡ་  
མཚན་གྱི་ངོ་བོ་བལྟ་བའི་ཕྱིར་དེར་འཁོད་དོ། །དེ་ནས་གནོད་སྦྱིན་དེ་ནམ་མཁའ་ལ་འཕགས་ནས་བྱང་ཆུབ་སེམས་དཔའ་ལ་སྨྲས་པ་རྒྱལ་པོ་ཆེན་པོ། ཇི་ལྟར་དམ་བཅས་པ་བཞིན་མཛོད་ཅིག་  
དེ་ནས་རྒྱལ་པོ་དེས་གཞོན་ནུ་ཐུ་བོ་རྒྱལ་སྲིད་ལ་བཞག་སྟེ། བློན་པོ་དང། གྲོང་རྡལ་བ་དང། ཡུལ་མི་རྣམས་ལ་ཡང་བཟོད་པར་གསོལ་སྐྱེ་བོའི་ཚོགས་ཀྱང་དབུགས་ཕྱུང་ནས་མེ་དོང་གི་དྲུང་དུ་ཉེ་  
  
  
༄༅། །བར་སོང་སྟེ་ཚིགས་སུ་བཅད་པ་སྨྲས་པ། མེ་དོང་འཇིགས་པ་ཆེ་བྱེད་ཉི་མ་འཆར་ཀའི་འོད་དང་འདྲ་བ་འདིར། །ཆོས་ཕྱིར་སྲོག་ལ་འཛེམ་མེད་ངེས་པའི་ཡིད་ཀྱིས་  
རབ་ཏུ་མཆོང་པར་བྱ། །བདག་གི་བསོད་ནམས་མཐུ་ཡིས་མེ་དོང་འདི་ཡང་པདྨ་འཁྲིགས་པ་ཡི། །མཚོ་ཆུ་ཙནྡན་ལྡེ་ཁུས་བཅིན་པ་ལྟ་བུར་བསིལ་བ་བཟང་གྱུར་ཅིག་དེ་སྐད་ཅེས་སྨྲས་  
ནས་བྱང་ཆུབ་སེམས་དཔའ་མེའི་དོང་དེར་མཆོངས་པ་དང། དེ་མཆོངས་མ་ཐག་ཏུ་མེའི་དོང་དེ་མཚོར་གྱུར་ཏོ། །དེ་ནས་ལྷའི་དབང་པོ་བརྒྱ་བྱིན་གྱིས་རྒྱལ་པོའི་ཡ་མཚན་ལྷ་དང་མི་དད་པར་བྱེད་པ་  
པའི་ཆོ་འཕྲུལ་དེ་མཐོང་ནས་གནོད་སྦྱིན་གྱི་གཟུགས་མི་སྣང་བར་བྱས་ནས་རང་གི་གཟུགས་ཀྱིས་འདུག་སྟེ་དེའི་ཚེ་ཚིགས་སུ་བཅད་པ་སྨྲས་པ། ལེགས་པར་སྤྱད་པའི་ཆོས་སྤྱད་བྱ། །ཉེས་སྤྱད་དེ་ནི་  
སྤྱད་མི་བྱ། །ཆོས་སྤྱོད་འཇིག་རྟེན་འདི་དང་ནི། །ཕ་རོལ་ཏུ་ཡང་བདེ་བར་གནས། །དེ་ནས་བྱང་ཆུབ་སེམས་དཔས་ཚིགས་སུ་བཅད་པ་དེ་བཟུང་ནས་གསེར་གྱི་གླེགས་བམ་དག་ལ་བྲིས་ཏེ་འཛམ་བུའི་གླིང་  
མཐའ་དག་གི་གྲོང་དང། གྲོང་རྡལ་དང། ཡུལ་འཁོར་དང། རྒྱལ་པོའི་ཕོ་བྲང་འཁོར་དག་ཏུ་བསྐུར་ཏོ། །བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་ཇི་སྙམ་དུ་སེམས། དེའི་ཚེ་དེའི་  
དུས་ན་རྒྱལ་པོར་གྱུར་པ་གང་ཡིན་པ་དེ་ནི། ང་ཡིན་ཏེ། དེའི་ཚེ་ཡང་ངས་ཆོས་ཀྱི་ཕྱིར་སྲོག་ཡོངས་སུ་བཏང་ན། ད་ལྟ་སྨོས་ཀྱང་ཅི་དགོས། དགེ་སློང་དག་དེ་ལྟ་བས་ན། འདི་ལྟར་བསླབ་པར་བྱ་  
  
  
ཆོས་ལ་གུས་པར་བྱ། བླ་མར་བྱ། མཉེས་པར་བྱ། མཆོད་པར་བྱ་སྟེ། ཆོས་ལ་གུས་པར་བྱས། བླ་མར་བྱས། མཉེས་པར་བྱས་མཆོད་པར་བྱས་ཤིང་ཉེ་བར་བརྟེན་ཏེ་གནས་པར་བྱའོ། །  
ཞེས་དགེ་སློང་དག་ཁྱོད་ཀྱིས་དེ་ལྟར་བསླབ་པར་བྱའོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང། དགེ་སློང་དེ་དག་ཡི་རང་སྟེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།  
སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་ཕྱག་དར་ཕྱགས་པ་ལ་ཕན་ཡོན་ལྔ་ཡོད་དོ། །ཞེས་  
བཀའ་སྩལ་པ་དང། དགེ་སློང་གནས་བརྟན་གནས་བརྟན་དག་བསམ་གཏན་དང་འདོན་པ་བོར་ཏེ་རྒྱལ་བྱེད་ཀྱི་ཚལ་འཕྱག་པ་ལ་ཞུགས་ནས་བཅོམ་ལྡན་འདས་ཀྱིས་བཀའ་སྩལ་པ། ངས་དགེ་བསྐོས་ལ་  
དགོངས་ཏེ་གསུངས་ཀྱི། དགེ་སློང་གནས་བརྟན་གནས་བརྟན་དག་ནི། མ་ཡིན་ནོ། །འོན་ཀྱང་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བའི་དགེ་སློང་གི་ལས་ནི། གཉིས་ཏེ། འདི་ལྟ་སྟེ་  
བསམ་གཏན་དང། འདོན་པའོ། །བཅོམ་ལྡན་འདས་ཀྱིས་ངས་དགེ་བསྐོས་ལ་དགོངས་ཏེ་གསུངས་ཞེས་བཀའ་སྩལ་པ་དང། དེས་རྒྱལ་བྱེད་ཀྱི་ཚལ་རིལ་འཕྱག་པར་མ་ནུས་ནས་བཅོམ་ལྡན་འདས་ཀྱིས་  
བཀའ་སྩལ་པ། ཇི་ཙམ་སྤྱད་དགོས་པ་དེ་དག་དགེ་བསྐོས་ཀྱིས་ཕྱག་པར་བྱ་ཞིང། གཞན་ཚེས་བརྒྱད་དང། བཅུ་བཞི་ལ་གཎྜཱི་བརྡུངས་ཏེ་དགེ་འདུན་ཐམས་ཅད་ཀྱིས་འཕྱག་པར་བྱའོ། །བཅོམ་ལྡན་  
  
  
༄༅། །འདས་ཀྱིས་ཚེས་བརྒྱད་དང། བཅུ་བཞི་ལ་གཎྜཱི་བརྡུངས་ཏེ་དགེ་འདུན་ཐམས་ཅད་ཀྱིས་ཕྱག་པར་བྱའོ། །ཞེས་བཀའ་སྩལ་པ་དང། དགེ་སློང་ཁ་ཅིག་ལག་ན་ཕྱགས་མ་ཐོགས་  
ཏེ་གཏམ་བཟང་པོ་མ་ཡིན་པ་ཟེར་ཞིང་ལས་བྱེད་པ་དང། རྒྱལ་བྱེད་ཀྱི་ཚལ་ན་གནས་པའི་མི་མ་ཡིན་པ་དང། དགེ་སློང་གཞན་དག་ཀྱང་འཕྱ་ནས་བཅོམ་ལྡན་འདས་ཀྱིས་བཀའ་སྩལ་པ། རྣམ་པར་  
ངེས་པའི་གཏམ་ཆོས་དང་མཐུན་པར་བྱ་བའམ། འཕགས་པའི་མི་སྨྲ་བས་ཕྱག་དར་བྱའོ། །དགེ་སློང་དག་རྒྱལ་བྱེད་ཀྱི་ཚལ་ཕྱགས་ནས་ལུས་ལ་རྡུལ་གྱིས་གོས་བཞིན་འདུག་པ་དང། མ་དང་ཕ་དག་  
གིས་མཐོང་སྟེ་འཕྱ་ནས་བཅོམ་ལྡན་འདས་ཀྱིས་བཀའ་སྩལ་པ་ཕྱགས་ཏེ་ཕྱག་དར་བོར་ནས་གང་དག་ཁྲུས་བྱེད་པར་འདོད་པ་དེ་དག་གིས་ནི། ཁྲུས་བྱའོ། །གང་དག་ཁྲུས་བྱེད་པར་མི་འདོད་པ་དེ་དག་  
གིས་ནི། ལུས་ཆུས་ཕྱིས་ནས་ལག་པ་དང། རྐང་པ་བཀྲུས་ཏེ་འཇུག་པར་བྱའོ། །དེ་ཉིད་ཀྱི་ཉིན་པར་གནས་མལ་ལ་བལྟ་བར་བྱའོ་།ཞེས་བཀའ་སྩལ་པ་དང། དགེ་འདུན་ཐམས་ཅད་དེ་བཞིན་ལྟ་ནས་  
བཅོམ་ལྡན་འདས་ཀྱིས་བཀའ་སྩལ་པ། དགེ་འདུན་ཐམས་ཅད་ཀྱིས་བལྟ་བར་མི་བྱའི། འོན་ཀྱང་གནས་འཆའ་བ་རྣམས་ཀྱིས་བལྟ་བར་བྱའོ་།བཅོམ་ལྡན་འདས་ཀྱིས་ཕྱག་དར་བྱས་པའི་སྟེང་དུ་  
སངས་རྒྱས་ཀྱི་བཀའ་ཁ་ཏོན་བྱ་ཞིང་འགྲོ་བར་བྱའོ། །ཞེས་བཀའ་སྩལ་པ་དང། དགེ་སློང་དག་ཆག་ཆག་བཏབ་ནས་ཕྱག་དར་བྱེད་ཅིང་དཀྱིལ་འཁོར་བྱེད་དེ། དེས་ན་ཕྱོགས་དེར་འགྲོར་མི་རུང་ངོ་།སྙམ་  
  
  
བཅོམ་ལྡན་འདས་ཀྱིས་བཀའ་སྩལ་པ། གཙུག་ལག་གི་ཚིགས་སུ་བཅད་པ་གདོན་ཞིང་འགྲོ་བར་བྱ་སྟེ། དེ་ལ་འགྱོད་པར་མི་བྱའོ། །དྲི་གཙང་ཁང་གི་གྲིབ་མ་དང་  
སྐུ་གཟུགས་དང། མཆོད་རྟེན་གྱི་སྲོག་ཤིང་གི་གྲིབ་མ་དག་འབྱུང་བ་དང། དེ་དག་ལ་ཡང་དགེ་སློང་རྣམས་འགྱོད་ཅིང་མ་འགོམས་པ་དང། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་གྲིབ་མ་ནི་  
མི་བརྟེན་པ་ཡིན་པས། དེ་ལ་ཡང་གཙུག་ལག་ཁང་གི་ཚིགས་སུ་བཅད་པ་གདོན་ཅིང་འགོམ་པར་བྱ་སྟེ། འདི་ལ་འགྱོད་པར་མི་བྱའོ། །གེ་རའི་རྒྱལ་པོས། ཀོ་ས་ལའི་རྒྱལ་པོ་གསལ་རྒྱལ་ལ་གེ་རའི་ཁྱེའུ་བྲན་བུ་  
ཞེས་བྱ་བ་དང། སྐྱོང་བ་ཞེས་བྱ་བ་གཉིས་སྐྱེས་སུ་བསྐུར་ཏེ་དེ་གཉིས་ལས། བྲན་བུ་ནི། བཟའ་བ་དང། བཏུང་བའི་ཆོ་ག་ལ་མཁས། སྐྱོང་བ་ནི། གནས་མལ་གྱི་ཆོ་ག་ལ་མཁས་སོ། །མཐའ་འཁོབ་ན་གནས་  
པ་རྣམས་ནི། ཕལ་ཆེར་བརྐམ་ཆགས་ཅན་གྱི་རང་བཞིན་ཅན་ཡིན་པས། གང་གི་ཚེ་སྲང་དུ་འགྲོ་བ་དེའི་ཚེ་ཡུལ་མི་ལས། ཉ་དང་ཤ་དང། སྣུམ་འཁུར་དག་འཕྲོག་ཅིང་ཟ་ནས་དེ་རྣམས་ཀྱིས་དེ་དག་བརྒྱབ་  
པ་དང། དེ་གཉིས་ཀྱིས་རྒྱལ་པོ་ལ་སྨྲས་པ། ལྷ། དེང་བདག་ཅག་སྲང་དུ་མཆིས་ནས་དེར་བདག་ཅག་གིས་ཉ་ལས་ཅུང་ཟད་ཅིག་སུག་ཉ་བགྱིས་ན། དེ་རྣམས་ཀྱིས་བདག་ཅག་བཙོགས་ཏེ་ཐ་མ་ཡང་མ་གུམ་  
ཙམ་དུ་བགྱིས་སོ། །རྒྱལ་པོ་གསལ་རྒྱལ་གྱིས་དྲིལ་བསྒྲགས་ནས་སུས་ཀྱང་བྲན་བུ་དང། སྐྱོང་བ་དག་བརྡེག་པར་མི་བྱའི། འོན་ཀྱང་བདག་ཉིད་ཀྱིས་རྫས་བསྲུང་བར་བྱའོ། །ཞེས་བསྒོས་ནས་གང་གི་ཚེ་དེ་  
  
  
༄༅། །གཉིས་སྲང་དུ་འགྲོ་བ་དེའི་ཚེ་སྐྱེ་བོའི་ཚོགས་ཀྱིས་དེ་གཉིས་མཐོང་ནས་བདག་ཉིད་ཀྱིས་རྫས་སྦེད་པར་བྱེད་དོ། །ཇི་ཙམ་དུས་གཞན་ཞིག་ན། རྒྱལ་པོ་ལས་བྱེད་པ་ལས་ལངས་ཏེ་  
མལ་དུ་འཕྲེས་པ་དང། བྲན་བུ་དང། སྐྱོང་བ་དག་དེའི་རྐང་པ་མཉེད་ཅིང་དྲུང་ན་འཁོད་པས། རྒྱལ་པོ་བསྒུལ་ནས་བྲན་བུས་སྐྱོང་བ་ལ་སྨྲས་པ། སྐྱོང་བ། ལྷ་མནལ་ལོག་གམ། དེས་སྨྲས་པ་  
མནལ་ལོག་གོ་རྒྱལ་པོས་ཐོས་ནས་བསམ་པ། གདོན་མི་ཟ་བར་འདི་གཉིས་གསང་གཏམ་ཅུང་ཟད་ཅིག་བྱེད་འདོད་པར་གྱུར་ཏོ། །སྙམ་ནས་དེས་གཉིད་ལོག་པ་ལྟར་བརྫུས་ཏེ་འདུག་པ་དང་  
བྲན་བུས་སྐྱོང་བ་ལ་སྨྲས་པ། སྐྱོང་བ། འཇིག་རྟེན་ཕ་རོལ་ཡོད་དམ། མེད་ཅིག་གུ་དེས་སྨྲས་པ། བྲན་བུ། འཇིག་རྟེན་ཕ་རོལ་ཡོད་རེ་སྐན། སྐྱོང་བས་སྨྲས་པ། བྲན་བུ། འཇིག་རྟེན་ན་དགྲ་  
བཅོམ་པ་ཡོད་དམ། དེས་སྨྲས་པ། འཇིག་རྟེན་ན་དགྲ་བཅོམ་པ་ཡོད་རེ་སྐན། རྒྱལ་པོ་དེས་ཐམས་ཅད་ཐོས་ནས་དེས་བསམ་པ། འདི་གཉིས་ཀྱང་འདི་ལྟ་བུའི་སྡིག་པའི་ལྟ་བ་ཀུན་ཏུ་སྤྱོད་དེ་  
འདི་ལ་གཅིག་ནི། རྟག་པར་ལྟ། གཅིག་ནི། ཆད་པར་ལྟའོ། །སྙམ་མོ་།ཀུན་ཏུ་ཡང་ཡུལ་ཀོ་ས་ལའི་རྒྱལ་པོ་གསལ་རྒྱལ་གྱི་གེ་རའི་ཁྱེའུ་གཉིས་ལས། གཅིག་ནི། རྟག་པར་ལྟ། གཅིག་ཤོས་ནི་  
ཆད་པར་བལྟའོ། །ཞེས་སྒྲ་གྲགས་པར་གྱུར་ཏོ། །དེའི་ཚེ་ཁྱིམ་བདག་མགོན་མེད་ཟས་སྦྱིན་གྱིས་ཁྱུ་མཆོག་གི་ཚིག་རླབས་པོ་ཆེ་འདི་ལྟ་བུ་མགོ་གཅིག་བཟུང་ནས་སྨྲས་པ། སུ་གང་ཞིག་ངའི་ཁྱིམ་དུ་  
  
  
མཐོ་རིས་ལྷ་རྣམས་ཀྱི་ནང་དུ་སྐྱེ་བར་འགྱུར་རོ། །ཞེས་འཁོར་གྱི་ནང་དུ་སེངྒའི་སྒྲ་ཡང་དག་པར་བསྒྲགས་སོ། །རྒྱལ་པོ་གསལ་རྒྱལ་གྱིས་བསམ་  
པ༑ གང་གི་ཚེ་ཁྱིམ་བདག་མགོན་མེད་ཟས་སྦྱིན་འདིར་འོངས་པ་དེའི་ཚེ། དེ་ལ་ཁྱེའུ་འདི་གཉིས་ཐབས་ཤིག་བཤམས་ཏེ་སྦྱིན་ནོ། །སྙམ་མོ། །ཇི་ཙམ་དུས་གཞན་ཞིག་ན་ཁྱིམ་བདག་མགོན་མེད་ཟས་  
སྦྱིན་རྒྱལ་པོའི་དྲུང་དུ་སོང་བ་དང། ཁྱེའུ་ཞིག་གིས་དེའི་སྟན་བཏིང་སྟེ་དུས་རན་པ་དང་འོང་ངོ་སྙམ་ནས་ཕྱིར་བྱུང་སྟེ་བྱིས་པ་རྣམས་དང་ལྷན་ཅིག་རྩེ་བར་བསམ་མོ། །རྒྱལ་པོས་དེ་སོང་བར་ཤེས་ནས་བསམ་  
པ༑ འདི་གཉིས་ཐབས་བཤམས་ནས་སྦྱིན་པའི་དུས་དེ་ནི། འདི་ཡིན་ནོ་།སྙམ་དུ་རིག་ནས། དེས་སྒོ་བ་ལ་གསང་སྟེ་ཁྱིམ་བདག་མགོན་མེད་ཟས་སྦྱིན་གྱི་ཁྱེའུ་ཕྱིར་བྱུང་བ་གང་ཡིན་པ་དེ། ནང་དུ་མ་  
གཏང་ཞིག་ཅེས་བསྒོ་བ་དང། སྒོ་བས་དེ་ནང་དུ་མ་གཏང་ངོ་།ཁྱིམ་བདག་མགོན་མེད་ཟས་སྦྱིན་འགྲོ་བར་བརྩམས་ནས་སྟན་ལས་ལངས་ཏེ་ཕན་ཚུན་ཁྱེའུ་བལྟས་པ་དང། རྒྱལ་པོས་སྨྲས་པ་ཁྱིམ་  
བདག་ཅི་ལྟ། ལྷ། སྟན་འཚལ་བའི་ཁྱེའུ། །དེས་སྨྲས་པ། ཁྱིམ་བདག། ངས་བྲན་བུ་དང། སྐྱོང་བ་གཉིས་སྦྱིན་གྱི། ཁྱེར་ལ་སོང་ཞིག། དེས་རྒྱལ་པོའི་ངོར་ཁས་བླངས་ནས་དེས་བསམ་པ་  
ཅིའི་ཕྱིར་ལྷའི་བྲན་བུ་དང། སྐྱོང་བ་གཉིས་བདག་ལ་སྦྱིན་སྙམ་མོ། །ཡང་བསམ་པ། འདི་གཉིས་སྡིག་པའི་ལྟ་བ་ཅན་ཡིན་པས་ལྷས་བདག་བརྟག་པར་བཞེད་དོ། །སྙམ་ནས། དེས་དེ་གཉིས་ཁྱིམ་དུ་  
  
  
༄༅། །ཁྲིད་དེ། མཛོད་པ་བོས་ཏེ་སྨྲས་པ། ཀྱེ་སྐྱེས་བུ། འདི་དག་ཅི་འདོད་པ་དེ་ཐམས་ཅད་ཁྱེད་ཀྱིས་བྱིན་ཅིག་སྲང་དུ་སོང་སྟེ་སྐྱེ་བོའི་ཚོགས་ལ་སྨྲས་པ། བྲན་བུ་དང། སྐྱོང་བ་ཅི་ལེན་  
པ་དེ་ཁྱེད་ཀྱིས་བྱིན་ལ་རིན་ཡང་བརྩིས་ཏེ་ཞོག་ཅིག་དང། ངས་ཉིས་འགྱུར་དུ་སྦྱིན་ནོ། །དེ་དག་གིས་མཛོད་པའི་ལག་ནས་གང་དུ་ཅུང་ཟད་ཅི་བསླངས་པ་དེ་ཐམས་ཅད་ཐོབ་པ་དང། དེ་དག་མགུ་ནས་  
སྨྲས་པ། ཀྱེ་སྐྱེས་བུ། ཁོ་བོ་ཅག་གིས་གང་བསླངས་པ་དེ་ཐམས་ཅད་ཁྱོད་ཀྱིས་ཁོ་བོ་ཅག་ལ་བྱིན་ན། ཁྱོད་ལ་སུ་ཞིག་གིས་བསྒོ་དེས་སྨྲས་པ། བདག་ལ་ཁྱིམ་བདག་གིས་དེ་སྐད་དུ་བསྒོའོ། །དེ་  
དག་གིས་བསམ་པ། ཁྱིམ་བདག་ནི། བདག་གི་ཕ་མ་དང་འདྲ་བར་གནས་ཏེ། གང་བསླངས་པ་དེ་ཐོབ་བོ། །སྙམ་མོ། །དུས་གཞན་ཞིག་ན་དེ་དག་སྲང་དུ་སོང་བ་དང། དེ་དག་ལ་སྐྱེ་བོའི་ཚོགས་ཀྱིས་སྒྲ་  
ཕྱུང་ནས་སྦྱིན་ཏེ། ཁ་ཅིག་ནི། བྲན་བུ་ངེད་ལས་ཁྱེར་ཅིག་ཅེས་ཟེར། གཞན་དག་ཀྱང་ངེད་ལས་ཁྱེར་ཅིག་ཅེས་ཟེར་བ་དང། དེ་དག་གིས་སྨྲས་པ། ཤེས་ལྡན་དག་ཁྱེད་སྔོན་ངེད་མཐོང་ན། སྣོད་  
དུ་སྦེད་ན། ད་སྒྲ་ཕྱུང་ནས་སྟེར་བ་འདི་ལ་རྒྱུ་གང་ཞིག་ཡིན་དེ་དག་གིས་སྨྲས་པ། སྔོན་ནི། ཁྱེད་འཕྲོག་ཅིང་ཟ། ད་ནི། ཁྱིམ་བདག་གིས་རིན་ཉིས་འགྱུར་དུ་སྦྱིན་ནོ། །དེ་དག་གིས་བསམ་པ་  
ཁྱིམ་བདག་ནི། བདག་ཅག་ལ་ཤིན་ཏུ་ཕན་པ་གྲུབ་པ་ལྷུར་ལེན་ཏོ་།སྙམ་ནས་དེ་དག་ཁྱིམ་བདག་གི་དྲུང་དུ་སོང་སྟེ་སྨྲས་པ། ཁྱིམ་བདག། བདག་ཅག་ལ་ལས་དཔོག་ཏུ་གསོལ། ཤེས་ལྡན་དག་  
  
  
།ཇི་ཙམ་ན་དུས་གཞན་ཞིག་ན། ཁྱིམ་བདག་མགོན་མེད་ཟས་སྦྱིན་བྲན་བུ་དང། སྐྱོང་བ་དག་ཁྲིད་ནས་རྒྱལ་བྱེད་ཀྱི་ཚལ་འཕྱག་ཏུ་སོང་ངོ། །དེ་དེར་སོན་པ་དང། བྱ་བ་ཅུང་ཟད་  
ཅིག་བྱུང་ནས་དེས་སྨྲས་པ། བྲན་བུ་དང། སྐྱོང་བ་ང་ལ་བྱ་བ་ཞིག་བྱུང་གི། ཁྱེད་ཀྱིས་རྒྱལ་བྱེད་ཀྱི་ཚལ་ཕྱོགས་ལ་ཤོག་ཅིག་།དེ་དག་གིས་འཕྱག་པར་བརྩམས་པ་དང། བཅོམ་ལྡན་འདས་ཀྱིས་ཇི་  
ལྟར་ཕྱག་དར་མི་ཟད་པ་དེ་ལྟར་བྱིན་གྱིས་བརླབས་སོ། །དེ་དག་ཇོ་བོ་ལ་སྙིང་ཉེ་བས་སྐྱོ་བཞིན་མ་བཏང་ངོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་  
བྲན་བུ་དང། སྐྱོང་བ་དག་ལ་ལྷུང་བཟེད་ཀྱི་ལྷག་མ་ཞོག་ཅིག་།དེས་དེ་དག་ལ་ལྷུང་བཟེད་ཀྱི་ལྷག་མ་བཞག་གོ་ཕྱག་དར་བོར་བ་དང། དེ་ཁོ་ན་བཞིན་དུ་ཟད་མ་ཤེས་ནས་དེ་དག་ཇི་སྲིད་ནམ་སྲོས་པར་གྱུར་པ་  
དེ་སྲིད་དུ་ལས་བྱེད་ཅིང་འཁོད་དོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་ཁྱོད་ཀྱིས་བྲན་བུ་དང། སྐྱོང་བ་དག་དྲུང་དུ་སྙོལ་ཞིག་དགེ་སློང་རྣམས་ལ་  
ཡང་ངས་དགེ་སློང་དག། ཁྱེད་ཀྱིས་དགེ་བ་མི་སྤྱོམས་པ་དང་སྡིག་པ་བཤགས་ཏེ་གནས་པར་བྱའོ། །ཞེས་གསུངས་མོད་ཀྱི། འོན་ཀྱང་བྲན་བུ་དང། སྐྱོང་བ་དག་ལྟ་བ་དང་དབྲལ་བར་བྱ་དགོས་པས་  
ཁྱེད་ལས་གང་གིས་གནས་པའི་སྙོམས་པར་འཇུག་པ་གང་ཐོབ་པ་དེས་གནས་པའི་སྙོམས་པར་འཇུག་པ་དེས་མནོས་ཤིག་ཅེས་བྱོས་ཤིག་བཙུན་པ། དེ་ལྟར་འཚལ་ལོ། །ཞེས་ཚེ་དང་ལྡན་པ་ཀུན་  
  
  
༄༅། །དགའ་བོས། བཅོམ་ལྡན་འདས་ཀྱི་ལྟར་མཉན་ནས་བྲན་བུ་དང། སྐྱོང་བ་ལ་སྨྲས་པ། ཁྱེད་ཁོ་བོ་ཁོ་ནའི་དྲུང་དུ་ཉོལ་ཞིག། དགེ་སློང་རྣམས་ལ་ཡང་སྨྲས་པ། ཚེ་དང་ལྡན་  
པ་དག། བཅོམ་ལྡན་འདས་ཀྱིས་ཞལ་ནས། ངས་དགེ་སློང་དག་ཁྱེད་ཀྱིས་དགེ་བ་མི་སྤྱོམས་པ་དང། སྡིག་པ་བཤགས་ཏེ་གནས་པར་བྱའོ་།ཞེས་གསུངས་མོད་ཀྱི། འོན་ཀྱང་བྲན་བུ་དང། སྐྱོང་  
བ་དག་ལྟ་བ་དབྲལ་བར་བྱ་དགོས་པས། ཁྱེད་ལས་གང་གིས་གནས་པའི་སྙོམས་པར་འཇུག་པ་གང་ཐོབ་དེས། གནས་པའི་སྙོམས་པར་འཇུག་པ་དེས་མནོས་ཤིག་ཅེས་དེ་སྐད་བཀའ་སྩལ་ཏོ། །  
བཙུན་པ་ཀུན་དགའ་བོ། བཅོམ་ལྡན་འདས་ཀྱིས་ཇི་སྐད་བཀའ་སྩལ་པ་དེ་བཞིན་འཚལ་ལོ། །ཞེས་སྨྲས་ནས་མཚན་མོ་ཐུན་དང་པོ་ལ་རྫུ་འཕྲུལ་བསྟན་པར་བརྩམས་ཏེ་ཁ་ཅིག་ནི། འབར་བར་བྱེད་  
ཁ་ཅིག་ནི། གློག་འགྱུ་བར་བྱེད་པ་དང། བྲན་བུ་དང། སྐྱོང་བས་སྨྲས་པ། འཕགས་པ་ཀུན་དགའ་བོ། འདི་ཅི་ཞིག་ལགས། དེས་སྨྲས་པ་འདི་དག་ནི། དགྲ་བཅོམ་པ་རྫུ་འཕྲུལ་གྱིས་རྣམ་པར་རྩེ་བ་  
ཡིན་ནོ། །དེ་དག་གིས་སྨྲས་པ། ཀུན་དགའ་བོ། འཇིག་རྟེན་ན་དགྲ་བཅོམ་པ་མཆིས་པ་ལྟ་ཞིག་འདི་དག་མངོན་སུམ་ཁོ་ནར་མི་སྣང་ངམ་འདི་ལ་ཐེ་ཚོམ་ཟར་ཅི་ཞིག་ཡོད་ཅེས་བྱས་པ་དང། དེ་དག་  
ལས་གང་གི་ལྟ་བ་འཇིག་རྟེན་ན་དགྲ་བཅོམ་པ་མེད་དོ། །སྙམ་པ་དེ་དང་བྲལ་ཞིང། འཇིག་རྟེན་ན་དགྲ་བཅོམ་པ་ཡོད་དོ། །སྙམ་པ་ཡང་དག་པའི་ལྟ་བ་ཐོབ་པར་གྱུར་ཏོ། །དེ་ནས་བཅོམ་ལྡན་འདས་  
  
  
ཚངས་པ་ལ་སོགས་པའི་ལྷ་དག་འོངས་ཀྱང་བླ་ན་སྙམ་དུ་འཇིག་རྟེན་པའི་ཐུགས་བསྐྱེད་པར་མཛད་དོ། །གང་གི་ཚེ་སངས་རྒྱས་བཅོམ་ལྡན་འདས་རྣམས་འཇིག་རྟེན་པའི་  
ཐུགས་བསྐྱེད་པར་མཛད་པ་ཞེས་བྱ་བ་ནས་བརྒྱ་བྱིན་དང། ཚངས་པ་ལ་སོགས་པ་ལྷ་རྣམས་ཀྱིས་བཅོམ་ལྡན་འདས་ཀྱི་ཐུགས་སེམས་ཀྱིས་ཤེས་ནས་བཅོམ་ལྡན་འདས་ཀྱི་སྤྱན་སྔར་སོང་ངོ། །ཞེས་བྱ་  
བའི་བར་སྔ་མ་བཞིན་ནོ། །དེ་རྣམས་ཀྱི་མཐུས་སྣང་བ་རྒྱ་ཆེན་པོ་བྱུང་བ་དང། བྲན་བུ་དང། སྐྱོང་བ་དག་གིས་སྨྲས་པ་འཕགས་པ་ཀུན་དགའ་བོ། འདི་ཅི་ཞིག་ལགས། དེས་སྨྲས་པ། འདི་དག་ནི། བརྒྱ་  
བྱིན་དང། ཚངས་པ་ལ་སོགས་པའི་ལྷ་རྣམས་བཅོམ་ལྡན་འདས་ཀྱི་སྤྱན་སྔར་ལྷགས་པ་ཡིན་ནོ། །འཇིག་རྟེན་ཕ་རོལ་མཆིས་པ་ལྟ་ཞིག་།འདི་དག་མངོན་སུམ་ཁོ་ནར་མི་སྣང་ངམ། འདི་ལ་ཐེ་ཚོམ་ཟར་  
ཅི་ཡོད་ཅེས་བྱས་པ་དང། དེ་དག་ལས་གང་གི་ལྟ་བ་འཇིག་རྟེན་ཕ་རོལ་མེད་དོ། །སྙམ་པ་དང་བྲལ་ཞིང། འཇིག་རྟེན་ཕ་རོལ་ཡོད་དོ་།སྙམ་པ་ཡང་དག་པའི་ལྟ་བ་སྐྱེས་སོ། །དེ་དག་དད་པ་སྐྱེས་  
ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་བཅོམ་ལྡན་འདས་ཀྱིས་དེ་དག་གི་བསམ་པ་དང། བག་  
ལ་ཉལ་དང། ཁམས་དང། རང་བཞིན་ཐུགས་སུ་ཆུད་ནས་འཕགས་པའི་བདེན་པ་བཞི་རྟོགས་པར་འགྱུར་བ་དེ་ལྟ་བུའི་ཆོས་བསྟན་པ་མཛད་དོ། །དེ་ཐོས་ནས་བྲན་བུ་དང། སྐྱོང་བ་དག་གིས་འཇིག་  
  
  
༄༅། །ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ། ཡེ་ཤེས་ཀྱི་རྡོ་རྗེས་བཅོམ་ནས་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་སོ། །དེ་དག་བདེན་པ་མཐོང་ནས་བཅོམ་ལྡན་  
འདས་ཀྱི་ཞབས་ལ་གཏུགས་ཏེ་གསོལ་པ། བཙུན་པ། བདག་ཅག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་འབྱུང་ཞིང་བསྙེན་པར་རྫོགས་པ་དགེ་སློང་གི་དངོས་པོ་འཐོབ་ན། བདག་ཅག་  
བཅོམ་ལྡན་འདས་ཀྱི་སྤྱན་སྔར་ཚངས་པར་སྤྱོད་པ་སྤྱད་པར་འཚལ་ལོ། །བཅོམ་ལྡན་འདས་ཀྱིས་དེ་གཉིས་ལ་བྲན་བུ་དང། སྐྱོང་བ། ཁྱེད་ཚུར་ཚངས་པར་སྤྱད་པ་སྤྱོད་ཅིག་ཅེས་དགེ་སློང་ཚུར་  
ཤོག་ཅེས་བྱ་བས་ཀུན་ཏུ་བཀའ་སྩལ་ཏོ། །བཅོམ་ལྡན་འདས་ཀྱིས་བཀའ་སྩལ་མ་ཐག་ཏུ་དེ་དག་སྐྲ་བྲེགས་པ་དང། སྣམ་སྦྱར་གྱོན་པ་དང། ལག་ན་ལྷུང་བཟེད་དང། བྱ་མ་བུམ་ཐོགས་པ་དང་  
སྐྲ་དང་ཁ་སྤུ་བྲེགས་ནས་ཞག་བདུན་ལོན་པ་ལྟ་བུ་དང། དགེ་སློང་བསྙེན་པར་རྫོགས་ནས་ལོ་བརྒྱ་ལོན་པའི་སྤྱོད་ལམ་ལྟ་བུར་གནས་པར་གྱུར་ཏོ། །དེ་བཞིན་གཤེགས་པས་ཚུར་ཤོག་བཀའ་  
སྩལ་པས། །མགོ་བྲེགས་ལུས་ལ་སྣམ་སྦྱར་བགོས་གྱུར་ཅིང། མོད་ལ་དབང་པོ་རབ་ཏུ་ཞིར་གནས་ཏེ། །སངས་རྒྱས་དགོངས་པས་ལུས་ཀྱི་ཆ་ལུགས་བསྒྱུར།། །།འདུལ་བ་ཕྲན་  
ཚེགས་ཀྱི་གཞི། བམ་པོ་བཅུ་དྲུག་པ། བཅོམ་ལྡན་འདས་ཀྱིས་དེ་གཉིས་ལ་གདམས་ངག་གནང་བ་དང། དེ་གཉིས་ཀྱིས་འབད། བརྩལ། བསྒྲིམས་པས། ཉོན་མོངས་པ་ཐམས་ཅད་སྤངས་  
  
  
དགྲ་བཅོམ་པ་ཁམས་གསུམ་ལས་འདོད་ཆགས་དང་བྲལ་བ། སེམས་བོང་བ་དང་གསེར་དུ་མཉམ་པ། ནམ་མཁའ་དང་ལག་མཐིལ་དུ་མཉམ་པ། སྟེའུ་  
དང་ཙནྡན་དུ་མཚུངས་པ། མ་རིག་པའི་སྒོ་ངའི་སྦུབས་དྲལ་བ་རིག་པ་དང། མངོན་པར་ཤེས་པ་དང། སོ་སོ་ཡང་དག་པར་རིག་པ་ཐོབ་པ། སྲིད་པ་དང་རྙེད་པ་ལ་ཆགས་པ་དང། བཀུར་སྟི་ལ་རྒྱབ་  
ཀྱིས་ཕྱོགས་པ། དབང་པོ་དང། ཉེ་དབང་དང་བཅས་པའི་ལྷ་རྣམས་ཀྱིས་མཆོད་པ་དང། རྗེད་པ་དང། གུས་པར་སྨྲ་བར་བྱ་བར་གྱུར་ཏོ། །གང་གི་ཚེ་བཅོམ་ལྡན་འདས་ཀྱིས་བྲན་བུ་དང། སྐྱོང་བ་དག་རབ་ཏུ་  
ཕྱུང་བ་དེའི་ཚེ་རྒྱལ་པོ་གསལ་རྒྱལ། བཅོམ་ལྡན་འདས་ཀྱིས་བྲན་བུ་དང། སྐྱོང་བ་དག་རབ་ཏུ་བྱུང་བ་གང་ཡིན་པ་དེ་ནི། མ་ལེགས་པ་ཞིག་མཛད་དོ། །དེ་དག་ནི། སྡིག་པའི་ལྟ་བ་ཀུན་ཏུ་སྤྱོད་པའོ་།ཞེས་  
མ་དད་པར་གྱུར་ཏོ། །བཅོམ་ལྡན་འདས་ཀྱིས་དགོངས་པ། ཉན་ཐོས་ཆེན་པོ་རི་རབ་དང་འདྲ་བ་དག་ལ་རྒྱལ་པོ་གསལ་རྒྱལ་མ་དད་པར་གྱུར་གྱི། དེའི་ཕྱིར་དེ་དག་གི་ཡོན་ཏན་བརྗོད་པར་བྱའོ། །སྙམ་དུ་  
དགོངས་སོ། །བཅོམ་ལྡན་འདས་དེ་འདི་སྙམ་དུ་དགོངས་པ་དང། དེ་ནས་ཁྱིམ་བདག་མགོན་མེད་ཟས་སྦྱིན་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་  
ཕྱག་འཚལ་ཏེ་ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་པ་དང། བཅོམ་ལྡན་འདས་ཀྱིས་ཁྱིམ་བདག་མགོན་མེད་ཟས་སྦྱིན་ལ་ཆོས་དང་ལྡན་པའི་གཏམ་གྱིས་ཡང་དག་པར་སྟོན་པར་མཛད་  
  
  
༄༅། །ཡང་དག་པར་ལེན་དུ་འཇུག་པར་མཛད། ཡང་དག་པར་གཟེངས་བསྟོད་པར་མཛད། ཡང་དག་པར་རབ་ཏུ་དགའ་བར་མཛད། རྣམ་གྲངས་དུ་མར་ཆོས་དང་ལྡན་པའི་གཏམ་གྱིས་  
ཡང་དག་པར་བསྟན། ཡང་དག་པར་ལེན་དུ་བཅུག། ཡང་དག་པར་གཟེངས་བསྟོད། ཡང་དག་པར་རབ་ཏུ་དགའ་བར་མཛད་ནས་ཅང་མི་གསུང་བར་བཞུགས་སོ། །དེ་ནས་ཁྱིམ་བདག་མགོན་མེད་ཟས་  
སྦྱིན་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་  
དགེ་སློང་གི་དགེ་འདུན་དང་ཐབས་ཅིག་སང་བདག་གི་སྡུམ་པར་གདུགས་ཚོད་གསོལ་བར་ཅི་གནང། བཅོམ་ལྡན་འདས་ཀྱིས་ཁྱིམ་བདག་མགོན་མེད་ཟས་སྦྱིན་ལ་ཅང་མི་གསུང་བས་གནང་ངོ། །དེ་  
ནས་ཁྱིམ་བདག་མགོན་མེད་ཟས་སྦྱིན་བཅོམ་ལྡན་འདས་ཅང་མི་གསུང་བས་གནང་བར་རིག་ནས་བཅོམ་ལྡན་འདས་ཀྱིས་བཤད་པ་ལ་མངོན་པར་དགའ་སྟེ། རྗེས་སུ་ཡི་རང་ནས་བཅོམ་ལྡན་འདས་  
ཀྱི་ཞབས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་ཀྱི་སྤྱན་སྔ་ནས་སོང་ངོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། བྲན་བུ་དང། སྐྱོང་  
བདག་གི་དྲུང་དུ་སོང་ལ་སོང་ནས་འདི་སྐད་ཅེས། སང་ཁྱིམ་བདག་མགོན་མེད་ཟས་སྦྱིན་གྱིས་གདུགས་ཚོད་སྦྱར་བའི་ཚེ་ཁྱེད་གཉིས་ཀྱིས་ཆུ་རིམས་ཤིག་ཅེས་གྱིས་ཞིག། བཙུན་པ། དེ་ལྟར་  
  
  
།ཞེས་ཚེ་དང་ལྡན་པ་ཀུན་དགའ་བོ། བཅོམ་ལྡན་འདས་ཀྱི་ལྟར་མཉན་ནས་ཚེ་དང་ལྡན་པ་བྲན་བུ་དང། སྐྱོང་བ་ག་ལ་བ་དེར་སོང་སྟེ་ཕྱིན་ནས་ཚེ་དང་ལྡན་པ་བྲན་བུ་དང་སྐྱོང་བ་ལ་འདི་སྐད་  
ཅེས་སྨྲས་སོ། །ཚེ་དང་ལྡན་པ་དག། བཅོམ་ལྡན་འདས་ཀྱི་ཞལ་ནས་སང་ཁྱིམ་བདག་མགོན་མེད་ཟས་སྦྱིན་གྱིས་གདུགས་ཚོད་སྦྱར་བའི་ཚེ་ཁྱེད་གཉིས་ཀྱིས་ཆུ་རིམས་ཤིག་ཅེས་དེ་སྐད་ཅེས་བཀའ་  
སྩལ་ཏོ། །དེ་དག་གིས་སྨྲས་པ། བཙུན་པ། ཀུན་དགའ་བོ། བཅོམ་ལྡན་འདས་ཀྱིས་ཇི་སྐད་བཀའ་སྩལ་པ་དེ་བཞིན་འཚལ་ལོ། །ཞེས་སྨྲས་ནས་བསམ་པ། ཅིའི་ཕྱིར་བཅོམ་ལྡན་འདས་ཀྱིས་དགེ་  
སློང་གནས་བརྟན་གནས་བརྟན་དག་བཞག་སྟེ་བདག་ཅག་ལ་སང་ཁྱེད་གཉིས་ཀྱིས་ཆུ་རིམས་ཤིག་ཅེས་བཀའ་སྩལ། གདོན་མི་ཟ་བར་བདག་ཅག་ཁོ་ནའི་ཡོན་ཏན་བརྗོད་པ་མཛད་པར་བཞེད་དེ་  
ལེགས་ཀྱི། སྟོན་པའི་དགོངས་པ་རྫོགས་པར་བྱའོ། །སྙམ་མོ། །དེ་ནས་ཁྱིམ་བདག་མགོན་མེད་ཟས་སྦྱིན། དེ་ཉིད་ཀྱི་མཚན་མོ་བཟའ་བ་དང། བཅའ་བ་གཙང་ཞིང་བསོད་པ་ཡང་དག་པར་བསྒྲུབས་  
ནས་ནང་བར་སྔར་ལངས་ཏེ་གདན་བཤམས། ཆུ་ར་བཞག་ནས། བཅོམ་ལྡན་འདས་ལ་ཕོ་ཉ་བས། བཙུན་པ། གདུགས་ཚོད་དུ་ས་སུ་བཤམས་ལགས་ཏེ། བཅོམ་ལྡན་འདས། ད་དེའི་དུས་ལ་བབ་  
པར་མཁྱེན་པར་མཛད་དུ་གསོལ་ཞེས་དུས་བདས་པར་གསོལ་ཏོ། །དེ་ནས་བཅོམ་ལྡན་འདས་སྔ་དྲོ་ཆོས་གོས་མནམས། ལྷུང་བཟེད་བསྣམས་ཏེ་དགེ་སློང་གི་ཚོགས་ཀྱིས་བསྐོར་ནས་དགེ་སློང་གི་  
  
  
༄༅། །དགེ་འདུན་གྱིས་མདུན་དུ་བདར་ཏེ་ཁྱིམ་བདག་མགོན་མེད་ཟས་སྦྱིན་གྱི་བཀད་ས་ག་ལ་བ་དེར་གཤེགས་སོ། །གཤེགས་ནས་དགེ་སློང་གི་དགེ་འདུན་གྱི་གུང་ལ་གདན་བཤམས་  
པ་ཉིད་ལ་བཞུགས་སོ། །དེ་ནས་ཁྱིམ་བདག་མགོན་མེད་ཟས་སྦྱིན་གྱིས་རྒྱལ་པོ་གསལ་རྒྱལ་གྱི་ཐོག་ཏུ་ཕོ་ཉ་བཏང་སྟེ། ལྷ། བདག་གིས་སངས་རྒྱས་ལ་སོགས་པ་དགེ་སློང་གི་དགེ་འདུན་སྡུམ་  
པར་གདུགས་ཚོད་ལ་སྤྱན་དྲངས་ན། དེའི་སླད་དུ་གཤེགས་ཤིང་རྗེས་སུ་ཡི་རང་བ་མཛད་པའི་རིགས་སོ། །ཞེས་བྱས་པ་དང། དེ་བཙུན་མོའི་འཁོར་དང། གཞོན་ནུ་དང། བློན་པོས་བསྐོར་  
ནས་ཁྱིམ་བདག་མགོན་མེད་ཟས་སྦྱིན་གྱི་ཁྱིམ་དུ་གདུགས་ཚོད་སྦྱར་བ་ལ་རྗེས་སུ་ཡི་རང་བར་བྱ་བའི་ཕྱིར་འོངས་ཏེ་རྒན་རིམ་བཞིན་ཕྱག་བྱས་ནས་འདུག་གོ། །དེ་ནས་ཚེ་དང་ལྡན་པ་བྲན་བུས་རྒན་  
པའི་མཐའ་ལོགས་སུ་འདུག་ནས་ཇི་ལྟར་གཞོན་པའི་མཐར་ཕྱིན་ནས་འབོ་བ་དེ་ལྟར་ཆུའི་རྒྱུན་བྱིན་གྱིས་བརླབས་སོ། །ཚེ་དང་ལྡན་པ་སྐྱོང་བས་ཀྱང་ཇི་ལྟར་རྒན་པའི་མཐར་ཕྱིན་ནས་འབོ་བ་  
དེ་ལྟར་ཆུའི་རྒྱུན་བྱིན་གྱིས་བརླབས་པ་དང། རྒྱལ་པོ་གསལ་རྒྱལ་གྱིས་བསམ་པ། སྟོན་པའི་སྤྱན་སྔར་རྫུ་འཕྲུལ་རྣམ་པར་འཕྲུལ་པ་བྱེད་པའི་དགེ་སློང་གང་ཞིག་ཡིན་སྙམ་ནས་ཆུའི་རྒྱུན་གྱི་  
རྗེས་བཞིན་གཞོན་པའི་མཐར་སོང་བ་དང། ཇི་ཙམ་ན་ཚེ་དང་ལྡན་པ་སྐྱོང་བ་མཐོང་ངོ། །དེ་ནས་ཡང་ཕྱིར་ཆུའི་རྒྱུན་གྱི་རྗེས་བཞིན་རྒན་པའི་མཐར་སོང་བ་དང། ཇི་ཙམ་ན་ཚེ་དང་ལྡན་པ་བྲན་  
  
  
ལག་པ་གཡས་པ་བརྐྱང་སྟེ། ཀྱེ་མའོ་སངས་རྒྱས། ཀྱེ་མའོ་ཆོས་ཀྱེ་མའོ་དགེ་འདུན། ཀྱེ་མའོ་ཆོས་ལེགས་པར་གསུངས་པ་ཉིད། ད་ལྟར་འདི་ན་བྲན་  
བུ་དང། སྐྱོང་བ་ལ་སོགས་པ་སྡིག་པའི་ལྟ་བ་ཅན་དག་ཀྱང་ཡོན་ཏན་འདི་ལྟ་བུ་དག་ཐོབ་པར་གྱུར་ཏོ། །ཞེས་ཆེད་དུ་རྗོད་པར་བྱེད་དོ། །དེ་ནས་ཁྱིམ་བདག་མགོན་མེད་ཟས་སྦྱིན་སངས་རྒྱས་ལ་སོགས་པའི་དགེ་  
སློང་གི་དགེ་འདུན་བདེ་བར་བཞུགས་པར་རིག་ནས་རང་གི་ལག་བསྟར་ཏེ་བཟའ་བ་དང། བཅའ་བ་གཙང་ཞིང་བསོད་པས་ཀུན་ཏུ་ཚིམ་པར་བྱེད་ཀུན་ཏུ་སྟོབ་པར་བྱེད་དོ། །རྣམ་གྲངས་དུ་མར་རང་གི་ལག་  
བསྟར་ཏེ་བཟའ་བ་དང། བཅའ་བ་གཙང་ཞིང་བསོད་པས་ཀུན་ཏུ་ཚིམ་པར་བྱས། ཀུན་ཏུ་བསྟབས་ནས་བཅོམ་ལྡན་འདས་གདུགས་ཚོད་གསོལ་ཏེ་ཕྱག་བཅབས། ལྷུང་བཟེད་གྱུ་བར་རིག་ནས་སྟན་ཆེས་  
དམའ་བཞིག་[*BA ZHIG]བླངས་ཏེ་ཆོས་མཉན་པའི་ཕྱིར་བཅོམ་ལྡན་འདས་ཀྱི་སྤྱན་སྔར་འདུག་གོ་དེ་ནས་བཅོམ་ལྡན་འདས་ཀྱིས་རྒྱལ་པོ་གསལ་རྒྱལ་དང། ཁྱིམ་བདག་མགོན་མེད་ཟས་སྦྱིན་ལ་ཆོས་དང་མཐུན་  
པའི་གཏམ་གྱིས་ཡང་དག་པར་བསྟན། ཡང་དག་པར་ལེན་དུ་བཅུག། ཡང་དག་པར་གཟེངས་བསྟོད། ཡང་དག་པར་དགའ་བར་མཛད་ནས་གདན་ལས་བཞེངས་ཏེ་གཤེགས་སོ། །དགེ་སློང་རྣམས་ཐེ་  
ཚོམ་སྐྱེས་ཏེ་ཐེ་ཚོམ་ཐམས་ཅད་གཅོད་པ། སངས་རྒྱས་བཅོམ་ལྡན་འདས་ལ་ཞུས་པ། བཙུན་པ། བྲན་བུ་དང། སྐྱོང་བ་དག་གིས་ལས་ཅི་ཞིག་བགྱིས་ན། དེས་ན་ཡུལ་མཐའ་འཁོབ་ཏུ་སྐྱེས་ཤིང་  
  
  
༄༅། །གཅིག་ནི། རྟག་པར་ལྟ་བ། གཅིག་ནི། ཆད་པར་ལྟ་བར་གྱུར། ལས་ཅི་ཞིག་བགྱིས་ན། དེས་ན། བཅོམ་ལྡན་འདས་ཀྱི་བསྟན་པ་ལ་རབ་ཏུ་བྱུང་ནས་ཉོན་མོངས་པ་ཐམས་ཅད་  
སྤངས་ཏེ་དགྲ་བཅོམ་པ་ཉིད་མངོན་སུམ་དུ་བགྱིས་ལགས། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་བྲན་བུ་དང། སྐྱོང་བ་དག་གིས་སྔོན་གྱི་ཚེ་རབས་གཞན་དག་ཏུ་ལས་བྱས་ཤིང་བསགས་  
པ། ཚོགས་རྙེད་པ་ཞེས་བྱ་བ་ནས། ལུས་ཅན་རྣམས་ལ་འབྲས་བུར་སྨིན། ཞེས་བྱ་བའི་བར་སྔ་མ་བཞིན་ནོ། །དགེ་སློང་དག། སྔོན་བྱུང་བ་བསྐལ་པ་བཟང་པོ་འདི་ཉིད་ལ་སྐྱེ་རྒུའི་ཚེ་ལོ་ཉི་ཁྲི་ཐུབ་པ་ན་སྟོན་  
པ་འོད་སྲུང་ཞེས་བྱ་བ་ནས་དྲང་སྲོང་སྨྲ་བ་རི་དྭགས་ཀྱི་ནགས་ན་ཞེས་བྱ་བའི་བར་སྔ་མ་བཞིན་ནོ། །དེའི་བསྟན་པ་ལ་འདི་གཉིས་རབ་ཏུ་བྱུང་བར་གྱུར་ཏེ། དེ་ན་འདི་གཉིས་མཐའ་འཁོབ་ཏུ་དོང་ནས་གདམས་  
ངག་མེད་པར་ཡིད་ལ་བྱ་བ་བསྐྱེད་དོ། །དེ་ན་འདི་གཉིས་ཀྱིས་མ་རྟོགས་པར་རྟོགས་སོ། །སྙམ་པའི་འདུ་ཤེས་ཐོབ་བོ། །དེ་ནས་འདི་གཉིས་འཆི་བའི་དུས་ཀྱི་ཚེ་འཇིག་རྟེན་ལས་འདས་པ་ལ་ལོག་པར་ལྟ་བ་  
ཐོབ་བོ། །དེ་གཉིས་ལོག་པར་ལྟ་བས་ཉམས་དེས་སྨྲས་པ། ཡང་དག་པར་རྫོགས་པའི་སངས་རྒྱས་འོད་སྲུང་གིས་བསླུས་ཏེ། རེ་ཞིག་བདག་ཅག་ལ་ཡང་ཉོན་མོངས་པ་སྤངས་པའི་དགྲ་བཅོམ་པ་  
ཉིད་མེད་ན། གཞན་ལ་ལྟ་ཡོད་པར་འགྱུར་རེ་སྐན་ཞེས་སྨྲས་སོ་།དགེ་སློང་དག་ཇི་སྙམ་དུ་སེམས། ཡང་དག་པར་རྫོགས་པའི་སངས་རྒྱས་འོད་སྲུང་གི་གསུང་རབ་ལ་རབ་ཏུ་བྱུང་ནས་མཐའ་འཁོབ་  
  
  
དེ་དག་ནི། བྲན་བུ་དང། སྐྱོང་བ་འདི་དག་ཉིད་ཡིན་ནོ། །དེ་ན་འདི་དག་གིས་མཐའ་འཁོབ་ཏུ་སོང་སྟེ་གདམས་ངག་མེད་པར་ཡིད་ལ་བྱེད་པ་བསྐྱེད་ནས་  
ལྟ་བ་ལོག་པ་ཐོབ་པ་གང་ཡིན་པའི་ལས་དེའི་རྣམ་པར་སྨིན་པས་ངན་སོང་རྣམས་ཀྱི་ནད་དུ་སྐྱེས་ནས་ལོ་མང་པོར་མཐའ་འཁོབ་རྣམས་སུ་སྐྱེས་ཤིང། ལོག་པར་ལྟ་བ་ཅན་དུ་གྱུར་ཏེ་ད་ལྟའི་བར་དུ་ཡང་  
མཐའ་འཁོབ་ཏུ་སྐྱེས་ནས་ལོག་པར་ལྟ་བ་ཅན་དུ་གྱུར་པ་ཡིན་ནོ་།གང་དག་འདི་དག་གིས་དེ་ན་བཀླགས་པ་དང། ཁ་ཏོན་བྱས་པ་དང་ཕུང་པོ་ལ་མཁས་པ་དང། ཁམས་ལ་མཁས་པ་དང། སྐྱེ་མཆེད་  
ལ་མཁས་པ་དང། རྟེན་ཅིང་འབྲེལ་པར་འབྱུང་བ་ལ་མཁས་པ་དང་གནས་དང་གནས་མ་ཡིན་པ་ལ་མཁས་པར་བྱས་པ་དེས་ན། ངའི་བསྟན་པ་ལ་རབ་ཏུ་བྱུང་ནས་ཉོན་མོངས་པ་ཐམས་ཅད་སྤངས་  
ཏེ་དགྲ་བཅོམ་པ་ཉིད་མངོན་སུམ་དུ་བྱས་སོ། །དགེ་སློང་དག། གདམས་ངག་མེད་པར་བསམ་གཏན་བྱེད་པ་ལ་ཉེས་དམིགས་འདི་དག་དང། གཞན་ཡང་ཡོད་དེ། དེ་ལྟ་བས་ན། དགེ་སློང་གིས་  
གདམས་ངག་མེད་པར་བསམ་གཏན་མི་བྱའོ། །དགེ་སློང་དག། གདམས་ངག་མེད་པར་བསམ་གཏན་བྱེད་ན། འགལ་ཚབས་ཅན་དུ་འགྱུར་རོ། །དགེ་སློང་དག། དེ་ལྟ་བས་ན། ལས་གཅིག་ཏུ་ནག་  
པ་རྣམས་ཀྱི་རྣམ་པར་སྨིན་པ་ཡང་གཅིག་ཏུ་ནག་ལས་གཅིག་ཏུ་དཀར་བ་རྣམས་ཀྱི་ཡང་གཅིག་ཏུ་དཀར། འདྲེན་མ་རྣམས་ཀྱི་ཡང་འདྲེན་མ་ཡིན་ནོ། །དགེ་སློང་དག། དེ་ལྟ་བས་ན། ལས་གཅིག་  
  
  
༄༅། །ཏུ་ནག་པ་དང། འདྲེན་མ་རྣམས་སྤངས་ནས་ལས་གཅིག་ཏུ་དཀར་བ་དག་ལ་བརྩལ་བར་བྱ་སྟེ། དགེ་སློང་དག་གིས་དེ་ལྟར་བསླབ་པར་བྱའོ། །གླེང་གཞི་ནི། མཉན་ཡོད་ནའོ། །  
མཉན་ཡོད་ན་ཁྱིམ་བདག་ཅིག་འདུག་པ་དེས་དགོན་པར་སྤྱིལ་པོ་བྱེད་དུ་བཅུག་སྟེ། དེ་ན་དགེ་སློང་གཅིག་འདུག་པ་དེ་སོ་ག་ཚ་བས་རྨྱ་ནས་སྐྱ་བོ་སེང་སེང་པོར་གྱུར་ཅིང་ལུས་ཤ་བྲི་ངན་པ། ཉམ་  
ཆུང་བ་ཤིག་ཤིག་པོར་གྱུར་ནས་དེ་ཁྱིམ་བདག་གི་དྲུང་དུ་སོང་སྟེ། ཁྱིམ་བདག། ཤེས་པར་གྱིས་ཤིག་གཞན་ཞིག་ཏུ་འགྲོའོ། །ཞེས་བྱས་པ་དང། དེས་སྨྲས་པ། འཕགས་པ། ཅུང་ཟད་ཅིག་  
བྲེལ་བར་མ་གྱུར་གྲང། དེས་སྨྲས་པ། ཁྱིམ་བདག། བྲེལ་པ་ནི་ཅུང་ཟད་ཀྱང་མེད་མོད་ཀྱི། འོན་ཀྱང་སོ་གའི་དུས་ལ་བབ་པས་སྤྱིལ་བུ་དེ་ན་ཚ་སྟེ་སྐྱོའོ། །དེས་སྨྲས་པ། འཕགས་པ། བཞུགས་  
ཤིག་དང། སའི་ཁང་པ་བགྱིད་དུ་སྩལ་ལོ། །ཁྱིམ་བདག། བཅོམ་ལྡན་འདས་ཀྱིས་མ་གནང་ངོ། །འཕགས་པ། བཅོམ་ལྡན་འདས་ནི། ཐུགས་རྗེ་ཅན་ཡིན་པས་གནང་བར་འགྱུར་རོ། །  
སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། གནང་གི། སའི་ཁང་པ་བྱེད་དུ་གཞུག་གོ། །བཅོམ་ལྡན་འདས་  
ཀྱིས་སའི་ཁང་པ་བྱེད་དུ་གཞུག་གོ་ཞེས་བཀའ་སྩལ་པ་དང་ཁྱིམ་བདག་དེས་སའི་ཁང་པ་བྱས་སོ། །དེ་དབྱར་གྱི་དུས་སུ་རླན་པར་གྱུར་པ་དང། དགེ་སློང་དེ། ཁྱིམ་བདག་གི་དྲུང་དུ་སོང་ནས་  
  
  
ཁྱིམ་བདག། ཤེས་པར་གྱིས་ཤིག། གཞན་ཞིག་ཏུ་འགྲོའོ། །དེས་སྨྲས་པ། འཕགས་པ་ཅུང་ཟད་བྲེལ་བར་མ་གྱུར་གྲང་དེས་སྨྲས་པ། ཁྱིམ་བདག་བྲེལ་བ་ཅུང་ཟད་ཀྱང་མེད་མོད་  
ཀྱི། འོན་ཀྱང་སའི་ཁང་པ་ཚན་ཅན་འདིར་འདུག་མི་ཕོད་དོ། །དེས་སྨྲས་པ། འཕགས་པ། གལ་ཏེ་དེ་ལྟ་ན། ཡང་ཐོག་བགྱིད་དུ་སྩལ་གྱི། བཞུགས་ཤིག་དེས་སྨྲས་པ། བཅོམ་ལྡན་འདས་ཀྱིས་  
མ་གནང་ངོ། །བཅོམ་ལྡན་འདས་ནི། ཐུགས་རྗེ་ཅན་ཡིན་པས་གནང་བར་འགྱུར་རོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་བ་དང། བཅོམ་ལྡན་འདས་ཀྱིས་བཀའ་སྩལ་  
པ། དེ་ལྟ་བས་ན། གནང་གི། ཡང་ཐོག་བྱེད་དུ་གཞུག་གོ། བཅོམ་ལྡན་འདས་ཀྱིས་ཡང་ཐོག་བྱེད་དུ་གཞུག་གོ་ཞེས་བཀའ་སྩལ་པ་དང། ཁྱིམ་བདག་དེས་ཡང་ཐོག་བྱས་སོ། །དེ་རྡིབ་པར་གྱུར་  
ནས་བཅོམ་ལྡན་འདས་ཀྱིས་བཀའ་སྩལ་པ། ལན་ཀན་གདགས་པར་བྱའོ་།དེ་འགུལ་ནས་བཅོམ་ལྡན་འདས་ཀྱིས་བཀའ་སྩལ་པ། རྟེན་མ་གཞུག་ཅིག། ལྕགས་གཟེར་དག་གིས་གདབ་པར་བྱའོ། །  
སྡོམ་ནི། ལན་ཚྭ་དང་ནི་སྦུ་བུ་རྭ། །ཁ་སྦྱར་སྨན་གྱི་ཕོར་བུ་དང། །པར་ཏང་དེར་ནི་གདིང་བ་དང། །རྐང་པའི་རྟེན་དང་རྡོ་བའོ། །སངས་རྒྱས་བཅོམ་ལྡན་འདས་རྒྱལ་པོའི་ཁབ་འོད་མའི་ཚལ་བྱ་ཀ་ལནྡ་ཀ་  
གནས་པ་ན་བཞུགས་སོ། །ཚེ་དང་ལྡན་པ་པི་ལིནྡ་བད་སའི་བུ་གང་ནས་བཟུང་སྟེ་རབ་ཏུ་བྱུང་བ་ཚུན་ཆད་དེ་རྟག་ཏུ་ནའོ། །དེའི་དྲུང་དུ་ཚངས་པ་མཚུངས་པར་སྤྱོད་པ་རྣམས་སོང་སྟེ་དྲིས་པ་གནས་བརྟན་  
  
  
༄༅། །བ་དེའམ། དེས་སྨྲས་པ། ཚེ་དང་ལྡན་པ་དག། བདག་ན་སྟེ། མི་བདེའོ། །གནས་བརྟན། ཁྱོད་ཀྱིས་སྔོན་ཅི་དག་བསྲེལ། བཞིན་བཟང་ལན་ཚྭའོ། །གནས་བརྟན་  
གལ་ཏེ་དེ་ལྟ་ན། ད་ཅི་སྟེ་མི་བསྲེལ། བཞིན་བཟང་བཅོམ་ལྡན་འདས་ཀྱིས་མ་གནང་ངོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་  
པ། དེ་ལྟ་བས་ན། གནང་གི། ལན་ཚྭ་བསྲེལ་བར་བྱའོ། །བཅོམ་ལྡན་འདས་ཀྱིས་ལན་ཚྭ་བསྲེལ་བར་བྱའོ། །ཞེས་བཀའ་སྩལ་པ་དང། དགེ་སློང་དག་གིས་བབ་བབ་ཏུ་བཞག་སྟེ་ཆུད་ཟོས་པ་དང་  
བཅོམ་ལྡན་འདས་ཀྱིས་བཀའ་སྩལ་པ། བབ་བབ་ཏུ་གཞག་པར་མི་བྱའི་།འོན་ཀྱང་སྦུ་བུར་གཞག་པར་བྱའོ། །དེ་དག་གིས་སྨྱུག་མའི་སྦུ་བུར་བཞག་པ་དང། དེ་ཞུ་ནས་བཅོམ་ལྡན་འདས་ཀྱིས་  
བཀའ་སྩལ་པ། རྭའི་སྦུ་བུར་གཞག་པར་བྱའོ། །དེ་དག་གིས་རྭ་རྩམ་པའི་ནང་དུ་བཅུག་སྟེ་དེ་དྲི་མི་ཞིམ་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། རྭ་རྩམ་པའི་ནང་དུ་གཞུག་པར་མི་  
བྱའི། འོན་ཀྱང་བ་ལང་གི་གཅི་བ་དང། ཚོས་ལ་བཀྲུས་ཏེ་གཞུག་པར་བྱའོ། །གླེང་གཞི་ནི། རྒྱལ་པོའི་ཁབ་ནའོ། །བཅོམ་ལྡན་འདས་ཀྱིས་ལན་ཚྭ་རྭའི་ནང་དུ་གཞག་པར་བྱའོ། །ཞེས་བཀའ་  
སྩལ་པ་དང། ཚེ་དང་ལྡན་པ་པི་ལིནྡའི་བུས་ལན་ཚྭ་རའི་ནང་དུ་བཅུག་ནས་བཞག་སྟེ་ཁ་གབ་མ་བཀབ་པས་རྡུལ་ཞུགས་སོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་  
  
  
བཅོམ་ལྡན་འདས་ཀྱིས་བཀའ་སྩལ་པ། ཁ་གབ་དགབ་པར་བྱའོ། །བཅོམ་ལྡན་འདས་ཀྱིས་ཁ་གབ་དགབ་པར་བྱའོ། །ཞེས་བཀའ་སྩལ་པ་དང། དགེ་སློང་དག་གིས་ཇི་ལྟ་བུས་དགབ་པ་མི་ཤེས་  
ནས་བཅོམ་ལྡན་འདས་ཀྱིས་བཀའ་སྩལ་པ། རྭ་དེ་ཁོ་ན་ལྟ་བུ་གཉིས་པ་ཞིག་བྱས་ལ་རྭ་ཁ་སྦྱར་དུ་གཞག་པར་བྱའོ། །སངས་རྒྱས་བཅོམ་ལྡན་འདས་རྒྱལ་པོའི་ཁབ་ན་འོད་མའི་ཚལ་བྱ་ཀ་ལནྡ་ཀ་  
གནས་པ་ན་བཞུགས་སོ། །ཚེ་དང་ལྡན་པ་པི་ལནྡའི་བུ་གང་ནས་བཟུང་སྟེ་རབ་ཏུ་བྱུང་བ་ཚུན་ཆད་དེ་རྟག་ཏུ་ནའོ། །དེའི་དྲུང་དུ་ཚངས་པ་མཚུངས་པར་སྤྱོད་པ་རྣམས་སོང་སྟེ་དྲིས་པ། གནས་བརྟན། བདེ་  
འམ། དེས་སྨྲས་པ། ཚེ་དང་ལྡན་པ་དག། བདག་ན་སྟེ། མི་བདེའོ་།དེ་དག་གིས་སྨྲས་པ། གནས་བརྟན། ཁྱོད་ཀྱིས་སྔོན་ཅི་ཞིག་བཅངས། བཞིན་བཟང། སྨན་གྱི་ཕོར་བུའོ། །གནས་བརྟན། གལ་ཏེ་དེ་  
ལྟ་ན། ད་ཅི་སྟེ་མི་བཅངས། བཞིན་བཟང། བཅོམ་ལྡན་འདས་ཀྱིས་མ་གནང་ངོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ་  
དེ་ལྟ་བས་ན། གནང་གི་སྨན་ཕོར་བཅང་བར་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེའི་ཚེ་མཉན་  
ཡོད་ན་ཁྱིམ་བདག་ཅིག་ཡོད་པ་དེས་རིགས་མཉམ་པ་ལས་ཆུང་མ་བླངས་ནས་དེ་དེ་དང་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་དོ། །དེ་རྩེ་བར་བྱེད། དགའ་བར་བྱེད། དགའ་མགུར་  
  
  
༄༅། །སྤྱོད་པར་བྱེད་པ་ལས། བུ་ཞིག་བཙས་ཏེ། དེ་བསྐྱེད་བསྲིངས་ནས་ཆེན་པོར་གྱུར་ཏོ། །དེ་དུས་གཞན་ཞིག་ན་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་དང། དེས་  
ཁྲི་འབའ་ཞིག་ཐོབ་ཀྱི། མལ་སྟན་ནི། མེད་དོ། །ཇི་ཙམ་དུས་གཞན་ན། ཁྱིམ་བདག་དེ་རྒྱལ་བྱེད་ཀྱི་ཚལ་དུ་སོང་བ་དང། བུ་དེ་ཁྲི་སྟོང་པ་ལ་ཉལ་ཏེ་མལ་སྟན་མེད་པར་མཐོང་ནས་དེས་སྨྲས་པ། བུ་  
དགེ་སློང་འདི་རྣམས་མལ་སྟན་ཡོད་ན། ཁྱོད་ལ་ཅི་སྟེ་མེད། དེས་སྨྲས་པ། ཕ། དགེ་སློང་འདི་དག་ནི། རབ་ཏུ་བྱུང་ནས་ཡུན་རིང་དུ་ལོན་པས་འདི་དག་གིས་མལ་སྟན་ཐོབ་ཀྱི། བདག་ནི། ད་གཟོད་  
རབ་ཏུ་བྱུང་བས་ན། བདག་གིས་མ་ཐོབ་བོ། །དེས་སྨྲས་པ། བུ། གལ་ཏེ་དེ་ལྟ་ན། ངས་ཁྱོད་ལ་པར་ཏང་ཞིག་བསྐུར་གྱི། དེ་འདིར་ཐིངས་ཤིག་དེས་སྨྲས་པ། ཕ། བཅོམ་ལྡན་འདས་ཀྱིས་མ་  
གནང་ངོ། །བུ། བཅོམ་ལྡན་འདས་ནི། ཐུགས་རྗེ་ཅན་ཡིན་པས་གནང་བར་འགྱུར་རོ། །སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་  
པ། དེ་ལྟ་བས་ན། གནང་གི། དགེ་སློང་གིས་པར་ཏང་གདིང་བར་བྱའོ། །བཅོམ་ལྡན་འདས་ཀྱིས་དགེ་སློང་གིས་པར་ཏང་གདིང་བར་བྱའོ། །ཞེས་བཀའ་སྩལ་པ་དང། དེས་པར་ཏང་དེ་གདིང་བ་མེད་  
པར་སྤྱད་པས་དྲི་མ་ཅན་དུ་གྱུར་ཏོ། །རེ་ཞིག་ཅིག་ན་ཁྱིམ་བདག་དེ། ཡང་གཙུག་ལག་ཁང་དུ་འོངས་པ་དང། པར་ཏང་དྲི་མ་ཅན་དེ་མཐོང་ནས། དེས་དེ་ངོ་མ་ཤེས་ཏེ་སྨྲས་པ། བུ། ཁྱོད་ཤེས་  
  
  
ཕ། ཅི་མངོན། པར་ཏང་གཞན་འདི་རྙེད་མོད། ཕ། གཞན་རྙེད་རེ་སྐན། བུ། ཅིའི་ཕྱིར་འདི་འདི་ལྟར་དྲི་མ་ཅན་དུ་གྱུར། ཕ། བདག་གིས་གདིང་བ་མེད་པར་  
སྤྱད་པས་སོ། །བུ། ཁྱོད་ཀྱིས་ཆེན་པོ་ལ་འོས་པའི་གོས་འདི་ལྟ་བུ་ཡང་མ་རུང་བར་བྱས་སམ། ཀྱེ་མ་ཁྱོད་ཀྱིས་གདིང་བ་བཏིང་ནས་སྤྱད་ཀྱང་བླ་ན། སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་  
གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། གང་ཟག་གི་ཁྲ་བོ་ལ་ཡང་གདིང་བ་མེད་པར་སྤྱད་པར་མི་བྱ་སྟེ། སྤྱོད་ན། འགལ་ཚབས་ཅན་དུ་འགྱུར་རོ། །སངས་རྒྱས་བཅོམ་ལྡན་འདས་མཉན་  
ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་ཆོས་མཉན་པ་སྦྱིན་པར་བྱའོ། །ཞེས་བཀའ་སྩལ་པ་དང། ཆོས་སྨྲ་བ་སེངྒེའི་ཁྲི་ལ་  
འདུག་པའི་རྐང་པ་འཕྱང་ནས་བཅོམ་ལྡན་འདས་ཀྱིས་བཀའ་སྩལ་པ་རྐང་རྟེན་བཅའ་བར་བྱའོ། །བཅོམ་ལྡན་འདས་ཀྱིས་རྐང་རྟེན་བཅའ་བར་བྱའོ། །ཞེས་བཀའ་སྩལ་པ་དང། དགེ་སློང་དག་གིས་ཇི་ལྟ་བུ་  
བཅའ་བ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། སེང་གེའི་ཁྲི་བརྟན་པོ་གང་ཡིན་པ་ལ་ནི། སོ་ཕག་གི་ཐེམ་སྐས་བྱའོ། །འོན་ཏེ་ཡང་དང་ཡང་དུ་སྐྱོང་ན་ནི། ཤིང་གི་ཁྲིའུ་གཟུགས་སོ་།བསྐྱོད་  
དཀའ་བར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། རྩ་བ་བཞི་ལ་ལྕགས་ཀྱི་ཡང་མིག་གདགས་པར་བྱ་ཞིང། དེ་དག་ནས་བཟུང་སྟེ་ཅི་དགར་བསྐྱོད་པར་བྱའོ། །བསོད་ནམས་འདོད་པའི་དགེ་  
  
  
༄༅། །སློང་དག་དང། བྲམ་ཟེ་དང། ཁྱིམ་བདག་དད་པ་ཅན་རྣམས་ཀྱིས་རྐང་རྟེན་ལ་དྲིའི་ལག་རིས་དང། དྲི་དག་གིས་བྱུགས་པ་དང་ཆོས་སྨྲ་བ་འགྱོད་དེ། དེ་ལ་རྐང་པ་འཇོག་པར་མི་  
བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། དེའི་སྟེང་དུ་ལོ་མའི་ཁྲེས་སམ། རྩྭ་བམ་གཞག་པར་བྱ་ཞིང། བཞག་ནས་རྐང་པ་གཞག་པར་བྱ་སྟེ། འདི་ལ་འགྱོད་པར་མི་བྱའོ། །སངས་རྒྱས་བཅོམ་  
ལྡན་འདས་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་སེང་གེའི་ཁྲི་ལ་རྐང་རྟེན་གཟུགས་པར་བྱའོ། །ཞེས་བཀའ་སྩལ་པ་དང། དགེ་  
སློང་དགོན་པ་པ་རྣམས་ལ་རྐང་རྟེན་མི་བདོག་ནས་དེ་དག་རྐང་པ་འཕྱང་ཞིང་ཆོས་སྟོན་པར་བྱེད་པས་ངལ་བར་གྱུར་ཏོ། །སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་  
འདས་ཀྱིས་བཀའ་སྩལ་པ། དེ་དག་གིས་རྡོ་གཞག་པར་བྱའོ། །སྡོམ་ནི། ཕྱི་བ་སེང་རས་མཆིལ་མའི་སྣོད། །ལུས་ཕྱི་བ་དང་གཞོང་རིང་དང། །གཅལ་དང་མེ་ཤེལ་དག་དང་ནི། །བཙོ་བླག་མཁན་དང་ཤིང་  
ལེབ་བོ། །བཅོམ་ལྡན་འདས་རྒྱལ་པོའི་ཁབ་ན་འོད་མའི་ཚལ་བྱ་ཀ་ལནྡ་ཀ་གནས་པ་ན་བཞུགས་སོ། །ཚེ་དང་ལྡན་པ་པི་ལིནྡའི་བུ་གང་ནས་བཟུང་སྟེ་རབ་ཏུ་བྱུང་བ་ཚུན་ཆད་དེ་རྟག་ཏུ་ནའོ་།དེའི་དྲུང་དུ་  
ཚངས་པ་མཚུངས་པར་སྤྱོད་པ་རྣམས་སོང་སྟེ་དྲིས་པ། གནས་བརྟན། བྡེའམ། དེས་སྨྲས་པ། ཚེ་དང་ལྡན་པ་དག། བདག་ན་སྟེ་མི་བདེའོ། །གནས་བརྟན། ཁྱོད་ཀྱིས་སྔོན་ཅི་ཞིག་བཅངས། བཞིན་  
  
  
།གནས་བརྟན། གལ་ཏེ་དེ་ལྟ་ན། ད་ཅི་སྟེ་མི་བཅང། བཅོམ་ལྡན་འདས་ཀྱིས་མ་གནང་ངོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་  
འདས་ཀྱིས་བཀའ་སྩལ་པ། དེ་ལྟ་བས་ན། གནང་གི་གདོང་ཕྱིས་བཅང་བར་བྱའོ། །སངས་རྒྱས་བཅོམ་ལྡན་འདས་རྒྱལ་པོའི་ཁབ་ན་འོད་མའི་ཚལ་བྱ་ཀ་ལནྡ་ཀ་གནས་པ་ན་གཞུགས་སོ། །སོ་གའི་  
དུས་ལ་བབ་པ་དང། ཚེ་དང་ལྡན་པ་པི་ལིནྡའི་བུ་ཚ་བས་རྨྱ་སྟེ་སྐྱ་བོ་སེང་སེང་པོར་གྱུར་ཅིང་ལུས་ཤ་བྲི་ངན་པ། ཉམ་ཆུང་བ། ཤིག་ཤིག་པོར་གྱུར་ཏོ། །དེའི་དྲུང་དུ་ཚངས་པ་མཚུངས་པར་སྤྱོད་པ་རྣམས་  
སོང་བ་དང། དེ་དག་གིས་དེའི་ལུས་ཀྱི་གནས་སྐབས་མཐོང་ནས་སྨྲས་པ། གནས་བརྟན། ཅི་སྟེ་སྐྱ་བོ་སེང་སེང་པོ། ལུས་ཤ་བྲི་ངན་པ་ཉམ་ཆུང་བ། ཤིག་ཤིག་པོར་གྱུར། དེས་སྨྲས་པ། བཞིན་  
བཟང་ཚ་བས་བདག་གི་ལུས་ཀྱི་གནས་སྐབས་འདི་ལྟ་བུར་གྱུར་ཏོ་།གནས་བརྟན། ཁྱོད་ཀྱིས་སྔོན་སོ་གའི་དུས་སུ་ཅི་ཞིག་བཅངས་བཞིན་བཟང་སེང་རས་སོ། །གནས་བརྟན། གལ་ཏེ་དེ་ལྟ་ན། ད་ཅི་སྟེ་  
མི་བཅངས། བཞིན་བཟང། བཅོམ་ལྡན་འདས་ཀྱིས་མ་གནང་ངོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། གནང་  
གི་དགེ་སློང་གིས་སེང་རས་བཅང་བར་བྱའོ། །སངས་རྒྱས་བཅོམ་ལྡན་འདས་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དགེ་སློང་ཞིག་ཆམ་ལུང་བདོ་སྟེ་ན་བ་  
  
  
༄༅། །དེས། ས་ལ་མཆིལ་མ་བོར་བས་མལ་གྱི་གཡས་གཡོན་གཉིས་མི་མཛེས་པར་བྱས་སོ། །ཇི་ཙམ་ན་དེའི་ལྷན་ཅིག་གནས་པ་ནང་པར་སྔར་ལངས་ཏེ་གནས་ཁང་དུ་ཞུགས་ནས་  
ཕྱག་བྱས་ཏེ་ནད་དྲིས་ནས་བྱུང་ངོ། །དེ་ཕྱག་འཚལ་བ་ན་འཕྲལ་བ་ལ་མཆིལ་མའི་ཐག་པ་རེག་པ་དེ། དགེ་སློང་རྣམས་ཀྱིས་མཐོང་ནས་དེ་དག་གིས་སྨྲས་པ། ཚེ་དང་ལྡན་པ། གང་དུ་ཁྱོད་ཀྱི་འཕྲལ་བ་  
ལ་མཆིལ་མ་འདི་རེག། དེས་སྨྲས་པ། མཁན་པོ་ཆམ་ལུད་ན་བ་དེས་ས་ལ་མཆིལ་མ་བོར་བར་མ་གྱུར་གྲང། རེ་ཞིག་བལྟའོ། །ཞེས་དེ་གནས་ཁང་དུ་ཞུགས་པ་དང། ཇི་ཙམ་ན་མལ་གྱི་གློ་གཡས་  
གཡོན་དུ་མཆིལ་མ་བོར་བ་མཐོང་ངོ། །དེས་དགེ་སློང་དེ་དག་ལ་བསྙད་པ་དང། དེ་དག་འཕྱ་བར་བྱེད། སྨོད་པར་བྱེད། ཁ་ཟེར་བར་བྱེད་དེ། ད་ཇི་ལྟ་བུ་ཞིག་ཏུ་གྱུར། དགེ་སློང་དག་མཆིལ་མས་དགེ་  
འདུན་གྱི་གནས་ཁང་མ་རུང་བར་བྱེད་དོ། །ཞེས་ཟེར་བའི་སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་གིས་གནས་མ་  
བཅས་པར་མཆིལ་མ་དོར་བར་ཡང་མི་བྱ། མུན་པར་ཕྱག་བྱེད་པས་མགོས་གཏུགས་པར་ཡང་མི་བྱའི། ཚིག་ཙམ་གྱིས་ཕྱག་བྱ་ཞིང་གང་ཅུང་ཟད་བྱ་བ་ཡོད་ན་ཡང་དེར་ཚིག་ཙམ་གྱིས་དྲི་བར་བྱའོ། །  
གཞན་ཡང་གང་ལ་ཆམ་པ་དང། ཁ་ཆུ་བ་དོ་བ་དེས། མཆིལ་མའི་སྣོད་ཉེ་བར་གཞག་པར་བྱའོ། །དགེ་སློང་དག་གིས་ཁམ་ཕོར་དུ་མཆིལ་མ་བོར་བ་དང། དེ་འདྲིལ་ཏེ་ཆེས་མང་དུ་མ་རུང་བར་གྱུར་  
  
  
མཆིལ་མ་སྣོད་རྟེན་མ་དང་བཅས་པའམ། ཡང་ན་ཟངས་པོ་ཆེ་གཞག་པར་བྱའོ། །དགེ་སློང་དག་ཟངས་པོ་ཆེ་ཅི་འདྲ་བ་ཡང་རུང་ཉེ་བར་འཇོག་པར་བྱེད་པས་  
དེ་ཡང་འདྲིལ་ཏེ་ཉེས་དམིགས་དེ་ཉིད་དུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། གླང་པོ་ཆེའི་རྐང་པ་ལྟ་བུ་ཉེ་བར་གཞག་པར་བྱའོ། །གཞན་དག་ཅིག་མཆིལ་མ་འདོར་བ་ན་ཟེར་མ་ཡར་ནས་བཅོམ་  
ལྡན་འདས་ཀྱིས་བཀའ་སྩལ་པ། གཅལ་འགྲམ་པར་བྱའོ། །དགེ་སློང་རྣམས་ཀྱིས་གཅལ་ཅི་ཞིག་གིས་འགྲམ་པ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། སོ་ཕག་གི་བུར་མའམ། བྱེ་མའོ། །  
དེར་སྦྲང་མ་དག་འདུ་ནས་བཅོམ་ལྡན་འདས་ཀྱིས་བཀའ་སྩལ་པ་བསྐྲད་པར་བྱའོ། །དྲི་མི་ཞིམ་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། དུས་དུས་སུ་བཤལ་བར་བྱའོ། །དགེ་སློང་དག་  
གིས་བཤལ་ནས་མ་བསྐམས་པ་དང། སྲོག་ཆགས་དག་བྱུང་ནས་བཅོམ་ལྡན་འདས་ཀྱིས་བཀའ་སྩལ་པ། བཤལ་ནས་བསྐམ་པར་བྱའོ། །དགེ་སློང་གཞན་དག་ཅིག་ལུད་པ་བདོ་ནས་དེ་དག་ཇི་སྲིད་  
དུ་བསྐམས་པ་དེའི་བར་དུ་ཉམ་ང་བར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ནད་པ་ཚབས་པོ་ཆེ་གང་དག་ཡིན་པ་དེ་དག་གིས་ནི། མཆིལ་མའི་སྣོད་གཉིས་ཉེ་བར་གཞག་པར་བྱའོ། །དགེ་  
སློང་ཁང་བཟང་དག་ཏུ་ཀློག་པ་དང། ཁ་ཏོན་བྱེད་པ་དང་འཆག་པ་དེ་དག་མཆིལ་མ་བྲོ་བ་དང། དེ་དག་སེམས་ཡེངས་ཤིང་བབ་བབ་ཏུ་མཆིལ་མ་འདོར་བར་བྱེད་ནས་བཅོམ་ལྡན་འདས་ཀྱིས་བཀའ་  
  
  
༄༅། །སྩལ་པ། བརྗེད་ཕྱལ་བར་གནས་བཅས་པར་མཆིལ་མ་དོར་བར་མི་བྱའི། འོན་ཀྱང་གཙུག་ལག་ཁང་གི་གྲྭ་བཞིར་ཀ་བའི་དྲུང་དུ་དགེ་འདུན་གྱི་མཆིལ་མའི་སྣོད་བཞི་གཞག་  
པར་བྱ་ཞིང། དེ་དག་ཏུ་ཀློག་པ་དང། ཁ་ཏོན་བྱེད་པའམ། འཆག་པས་དྲན་པ་ཉེ་བར་གཞག་སྟེ་མཆིལ་མ་དོར་བར་བྱའོ། །སངས་རྒྱས་བཅོམ་ལྡན་འདས་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་  
གྱི་ཀུན་དགའ་ར་བ་ན་བཞུགས་སོ། །དེའི་ཚེ་ཚེ་དང་ལྡན་པ་གང་གི་ཀ་སྤུན་པོ་ཚེ་རབས་ལྔ་བརྒྱར་སེམས་ཅན་དམྱལ་བ་དག་གི་ནང་ནས་ཤི་འཕོས་ནས་སེམས་ཅན་དམྱལ་བ་དག་གི་ནང་དུ་སྐྱེས་ཤིང་དེ་ནས་ཕྱིས་  
འདིར་སྐྱེས་པ་དེ། དེ་བྱིས་པའི་གནས་སྐབས་ནས་ཁྱིམ་པ་ཁྱིམ་ལ་ལྷག་པར་ཆགས་པ། རྩེ་བའི་དགའ་བས་དགའ་བ་དང། ཆ་བ་ལ་བརྩོན་པས་དམྱལ་བ་ལ་དམིགས་པའི་དྲན་པ་མ་སྐྱེས་སོ། །དེ་དུས་གཞན་  
ཞིག་ན་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ནས་བཅོམ་ལྡན་འདས་ཀྱིས་མདོ་སྡེ་དང། འདུལ་བ་དང། ཆོས་མངོན་པའི་ཕྱོགས་དེ་དང་དེ་དག་ཏུ་དམྱལ་བ་དང། ཡི་དྭགས་དང། དུད་འགྲོ་དང། ལྷ་  
དང། མི་དག་བཤད་པ་དང། དེས་དམྱལ་བའི་གཏམ་ཐོས་ནས་སེམས་ཅན་དམྱལ་བའི་ཚོར་བ་མངོན་སུམ་དུ་གྱུར་ཏེ། བ་སྤུའི་ཁུང་བ་ཐམས་ཅད་ནས་ཁྲག་བྱུང་སྟེ་ཆོས་གོས་དག་ཀྱང་ཁྲ་བོར་གྱུར། དྲི་ཡང་མི་ཞིམ་  
པར་གྱུར་ཏོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན་གནང་གི་དགེ་སློང་རྣམས་ཀྱིས་ལུས་ཕྱི་བ་བཅང་བར་བྱའོ། །  
  
  
།ཞེས་བཀའ་སྩལ་པ་དང། དེ་དག་གིས་ཆོས་གོས་ཀྱི་ཕྱི་རོལ་ཏུ་བགོས་པས་ཉེས་དམིགས་དེ་ཉིད་དུ་གྱུར་ནས་བཅོམ་ལྡན་འདས་ཀྱིས་བཀའ་  
སྩལ་པ། ནང་དུ་བགོ་བར་བྱའོ། །དེ་དག་གིས་དེ་ཁོ་ནས་ལུས་དྲུད་པས་རིལ་རྨ་བྱུང་ནས་བཅོམ་ལྡན་འདས་ཀྱིས་བཀའ་སྩལ་པ། དེ་ཁོ་ནས་དྲུད་པར་མི་བྱའི། འོན་ཀྱང་བཀྲུ་བའི་ཆུས་  
སྤངས་ནས་དལ་བུས་བགས་ཀྱིས་བཀྲུ་བར་བྱའོ། །ལུས་ཕྱི་བའི་གོས་ཀྱིས་རྣག་དང། ཁྲག་ཀྱང་དུས་དུས་སུ་བཀྲུ་བར་བྱ་ཞིང། དེ་ཡང་ཚོན་གྱིས་ཁ་བསྒྱུར་བར་བྱའོ། །སངས་རྒྱས་བཅོམ་  
ལྡན་འདས་རྒྱལ་པོའི་ཁབ་ན་འོད་མའི་ཚལ་བྱ་ཀ་ལནྡ་ཀ་གནས་པ་ན་བཞུགས་སོ། །ཚེ་དང་ལྡན་པ་པི་ལིནྡའི་བུ་གང་ནས་བཟུང་སྟེ་རབ་ཏུ་བྱུང་ཚུན་ཆད་དེ་རྟག་ཏུ་ནའོ། །དེའི་དྲུང་དུ་ཚངས་པ་  
མཚུངས་པར་སྤྱོད་པ་རྣམས་སོང་སྟེ་དྲིས་པ། གནས་བརྟན། བྡེའམ་བཞིན་བཟང། བདག་ན་སྟེ། མི་བདེའོ། །དེ་དག་གིས་སྨྲས་པ། གནས་བརྟན། ཁྱོད་ཀྱིས་ཅི་ཞིག་བཅངས། བཞིན་  
བཟང། ལྕགས་ཀྱི་གཞོང་རིང་ངོ། །གནས་བརྟན། གལ་ཏེ་དེ་ལྟ་ན་ད་ཅི་སྟེ་མི་བཅང། བཞིན་བཟང། བཅོམ་ལྡན་འདས་ཀྱིས་མ་གནང་ངོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་  
ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། གནང་གི་དགེ་སློང་གིས་ལྕགས་ཀྱི་གཞོང་རིང་བཅང་བར་བྱའོ་།སངས་རྒྱས་བཅོམ་ལྡན་འདས་རྒྱལ་བུ་རྒྱལ་བྱེད་ཀྱི་ཚལ་  
  
  
༄༅། །མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་།དགེ་སློང་དག་མཆོད་རྟེན་ལ་ཕྱག་འཚལ་བ་ན། དེ་དག་གི་རྐང་པ་ལ་འདམ་རྫབ་གོས་ནས་བཅོམ་ལྡན་འདས་  
ཀྱིས་བཀའ་སྩལ་པ། གཅལ་དགྲམ་པར་བྱའོ། །དེ་དག་གཅལ་ཅི་ལས་དགྲམ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། སོ་ཕག་གི་གཅལ་དགྲམ་པར་བྱ་ཞིང། དེ་ནས་སོ་ཕག་  
གི་ཕྱེ་མས་བཏབ་སྟེ་རྡོ་ཐལ་གྱིས་བྱུག་པར་བྱའོ། །མཆོད་རྟེན་གྱི་འཁོར་ས་ཆེན་པོར་གྱུར་ཏེ་མ་འབྱོར་ནས་བཅོམ་ལྡན་འདས་ཀྱིས་བཀའ་སྩལ་པ། ཉེ་འཁོར་འདོམ་གང་དགྲམ་པར་བྱའོ། །  
འོན་ཀྱང་མ་འབྱོར་ནས་བཅོམ་ལྡན་འདས་ཀྱིས་བཀའ་སྩལ་པ། གལ་ཏེ་མ་འབྱོར་ན། སྤང་ལེབ་དགྲམ་པར་བྱའོ། །དེ་ཡང་མ་འབྱོར་ནས་བཅོམ་ལྡན་འདས་ཀྱིས་བཀའ་སྩལ་པ། བར་བར་དུ་  
སོ་ཕག་གཞག་པར་བྱའོ། །དགེ་སློང་སྒོ་ཁང་ལ་བརྟེན་པ་རྣམས་ཀྱི་ཁྱམས་སུ་འདམ་རྫབ་ཆགས་ནས་བཅོམ་ལྡན་འདས་ཀྱིས་བཀའ་སྩལ་པ། དེར་ཡང་རིམ་པ་དེ་བཞིན་དུ་བྱའོ། །སངས་རྒྱས་  
བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །མཉན་ཡོད་ན་ཁྱིམ་བདག་ཅིག་འདུག་པ་དེས་དགོན་པར་སྤྱིལ་  
པོ་བྱེད་དུ་བཅུག་སྟེ་དེ་ན་དགེ་སློང་གཅིག་གནས་སོ། །དགུན་སྟོད་ཀྱི་དུས་ལ་བབ་པ་དང། དེ་ལྷགས་པས་ཉེན་ནས་སྐྱ་བོ་སེང་སེང་པོར་གྱུར་ཅིང། ལུས་ཤ་བྲི་ངན་པ། རིད་པ། རྨྱ་བར་གྱུར་  
  
  
ཁྱིམ་བདག། ཤེས་པར་གྱིས་ཤིག་གཞན་ཞིག་ཏུ་འགྲོའོ། །ཞེས་བྱས་པ་དང། དེས་སྨྲས་པ། འཕགས་པ། ཅུང་ཟད་བྲེལ་བར་མ་གྱུར་གྲང། དེས་  
སྨྲས་པ། བྲེལ་བ་ནི། ཅུང་ཟད་ཀྱང་མེད་མོད་ཀྱི། འོན་ཀྱང་ལྷགས་པས་སྐྱེའོ། །དེས་སྨྲས་པ། འཕགས་པ། བཞུགས་ཤིག་དང། ཁྱོད་ལ་ནོར་བུ་མེ་ཤེལ་སྦྱིན་ནོ། །དེས་སྨྲས་པ་  
ཁྱིམ་བདག་བཅོམ་ལྡན་འདས་ཀྱིས་མ་གནང་ངོ། །འཕགས་པ། བཅོམ་ལྡན་འདས་ནི། ཐུགས་རྗེ་ཅན་ཡིན་པས་གནང་བར་འགྱུར་རོ། །སྐབས་དེ། དགེ་སློང་རྣམས་ཀྱིས་བཅོམ་  
ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། གནང་གི་དགེ་སློང་གིས་ནོར་བུ་མེ་ཤེལ་ཉེ་བར་གཞག་པར་བྱ་ཞིང། དེས་མེ་ཕྱུང་ལ་མེའི་བྱ་བ་  
བྱའོ། །ཁྱིམ་བདག་དེས་དགེ་སློང་དེ་ལ་ནོར་བུ་མེ་ཤེལ་བྱིན་ནས་དེ་དེས་མེ་འབྱིན་ཅིང་མེའི་བྱ་བ་བྱེད་དོ། །ཇི་ཙམ་ན་རྐུན་པོ་ལྔ་བརྒྱ་རི་བྲག་ཅིག་ཏུ་ལས་བྱེད་པར་འདོད་པ་ཕྱོགས་དེར་ཕྱིན་པ་དང། དེ་  
དག་གིས་དགེ་སློང་དེ་ལ་སྨྲས་པ། འཕགས་པ། ལྷགས་པས་སྦྲེབས་ན་འདི་ན་མེ་ཡོད་དམ། དེས་སྨྲས་པ། བཞིན་བཟང། མེད་དོ། །འཕགས་པ་ཁྱོད་མེའི་བྱ་བ་ཇི་ལྟར་  
བྱེད། བཞིན་བཟང། བདག་ནི། ནོར་བུ་མེ་ཤེལ་གྱིས་མེ་ཕྱུང་ནས་མེའི་བྱ་བ་བྱེད་དོ། །འཕགས་པ། ནོར་བུ་དེ་ག་རེ། བཞིན་བཟང་ཕྱོགས་འདི་ནའོ། །དེ་དག་གིས་དེ་མཐོང་ནས་  
  
  
༄༅། །རི་བྲག་ཏུ་སོང་སྟེ། དེར་ལས་བྱས་ནས་བྱུང་སྟེ་སྨྲས་པ། ཤེས་ལྡན་དག་ཚུར་འཕགས་པ་དེའི་ནོར་བུ་དབྲོག་གི་འདོང་ངོ། །དེ་དག་དེའི་དྲུང་དུ་དོང་ནས་  
སྨྲས་པ། ནོར་བུ་མེ་ཤེལ་དེ་ག་རེ། བཞིན་བཟང། ཕྱོགས་འདི་ཉིད་ན་འདུག་གོ་དེ་དག་གིས་དེ་ཁྱེར་ཏེ་སོང་ངོ། །ཡང་དགེ་སློང་དེ་ལྷགས་པས་ཉེན་ནས་ཁྱིམ་བདག་དེའི་དྲུང་དུ་སོང་སྟེ་  
སྨྲས་པ། ཁྱིམ་བདག་ཤེས་པར་གྱིས་ཤིག་གཞན་ཞིག་ཏུ་འགྲོའོ་།དེས་སྨྲས་པ། འཕགས་པ། ཅུང་ཟད་བྲེལ་བར་མ་གྱུར་གྲང། དེས་སྨྲས་པ། ཁྱིམ་བདག། བྲེལ་  
བ་ནི། ཅུང་ཟད་ཀྱང་མེད་མོད་ཀྱི། འོན་ཀྱང་ལྷགས་པས་སྐྱོའོ་།དེས་སྨྲས་པ། འཕགས་པ། བདག་གིས་ཁྱོད་ལ་ནོར་བུ་མེ་ཤེལ་མ་བྱིན་ཏམ། ཁྱིམ་བདག་བྱིན་ནོ། །དེ་ག་རེ། རྐུན་  
པོ་དག་གིས་འཕྲོག་གོ་ཆེན་པོ་ལ་འོས་པའི་ནོར་བུ་དེ་ལྟ་བུ་ཡང་ཁྱོད་ཀྱིས་རྐུན་པོ་ལ་བསྐུར་བ་ལྟ། ཀྱེ་མ་ཁྱོད་ཀྱིས་ཕྱོགས་དབེན་པ་ཞིག་ཏུ་གཞག་མོད། སྐབས་དེ། དགེ་སློང་རྣམས་ཀྱིས་བཅོམ་  
ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། རིན་པོ་ཆེ་དེ་ལྟ་བུ་དག་མ་བྱིན་པར་ལེན་པ་རྣམས་ལ་བསྟན་པར་མི་བྱའོ། །འོན་ཀྱང་མེ་ཕྱུང་ལ་གཏད་པར་བྱའོ། །  
མེ་ཤེལ་ཇི་ལྟ་བར་ཆུ་ཤེལ་ཡང་དེ་དང་འདྲའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དྲུག་  
  
  
།ཇི་ཙམ་དུས་གཞན་ཞིག་ན་མཉན་ཡོད་དུ་དུས་སྟོན་བྱུང་སྟེ་མཉན་ཡོད་ཀྱི་བྲམ་ཟེ་དང། ཁྱིམ་བདག་རྣམས་ཀྱིས་གོས་ཚོན་སྣ་ཚོགས་  
ཅན་དག་བཙོ་བླག་མཁན་ལ་འཁྲུར་བཅུག་གོ་ཉེ་དགའ་ཡང་ཉི་མ་ནུབ་ཀར་ཆོས་གོས་དུར་སྨྲིག་ཅིག་ཁྱེར་ཏེ་བཙོ་བླག་མཁན་གྱི་དྲུང་དུ་སོང་ནས་བཞིན་བཟང་ཆོས་གོས་འདི་ཁྲུས་ཤིག་  
ཅེས་བྱས་སོ། །དེས་སྨྲས་པ། འཕགས་པ། དེང་འཇིག་རྟེན་པའི་གོས་མང་ཞིག་འཚལ་ཏེ་མཆིས་ཀྱི་བཞུད་ཅིག་སང་བཀྲུ་བར་བགྱིའོ། །དེ་ཁྲོས་ནས་བསྡིགས་པར་བརྩམས་  
པ་དང། དེས་སྨྲས་པ། འཕགས་པ། བསྡིགས་སུ་ཅི་མཆིས། གལ་ཏེ་མི་བཟོད་ན། ཞོག་ལ་བཞུད་ཅིག་དང་བཀྲུ་མོད། དེས་བཞག་སྟེ་སོང་བ་དང། དེའི་ཏུག་རིད་  
ཀྱིས་བཙོ་བླག་མཁན་སེམས་གཡེང་བར་གྱུར་ནས་དེས་ཆོས་གོས་དེ་བུལ་ཏོག་གི་ནང་དུ་སྤངས་ནས་གོས་ཚོན་སྣ་ཚོགས་ཅན་རྣམས་ཀྱི་ནང་དུ་བཞག་པ་དང། དེར་ཞག་ལོན་ནས་གོས་  
ཚོན་སྣ་ཚོགས་ཅན་རྣམས་ཀྱིས་ཐམས་ཅད་ཁྲ་བོར་བྱས་སོ། །བཙོ་བླག་མཁན་ལག་པ་འགྲམ་པ་ལ་གཏད་དེ་སེམས་ཁོང་དུ་ཆུད་ཅིང་འདུག་པ་དང། སྐྱེ་བོའི་ཚོགས་མ་དད་པར་གྱུར་ཏོ། །  
སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་བཅོམ་ལྡན་འདས་ཀྱིས་དགོངས་པ། བྲམ་ཟེ་དང། ཁྱིམ་བདག་དག་མ་དད་པར་གྱུར་པ་ཐོག་ཏུ་བབ་པར་  
  
  
༄༅། །མཁྱེན་ནས་དགེ་སློང་རྣམས་ལ་བཀའ་སྩལ་པ། དགེ་སློང་ཉེ་དགས་ཆོས་གོས་ངུར་སྨྲིག་བཙོ་བླག་མཁན་ལ་འཁྲུར་བཅུག་པ་འཇིག་རྟེན་པའི་གོས་ཚོན་སྣ་ཚོགས་  
ཅན་རྣམས་ཀྱིས་ཁྲ་བོར་བྱས་སོ། །དེ་ལྟ་བས་ན། དགེ་སློང་གིས་གོས་ངུར་སྨྲིག་དག་བཙོ་བླག་མཁན་ལ་འཁྲུར་མི་གཞུག་གོ་དགེ་སློང་གོས་ངུར་སྨྲིག་དག་བཙོ་བླག་མཁན་ལ་  
འཁྲུར་འཇུག་ན། འགལ་ཚབས་ཅན་དུ་འགྱུར་རོ། །བཅོམ་ལྡན་འདས་ཀྱིས་དགེ་སློང་གིས་གོས་ངུར་སྨྲིག་དག་བཙོ་བླག་མཁན་ལ་འཁྲུར་མི་གཞུག་གོ་ཞེས་བཀའ་སྩལ་པ་  
དང། དྲུག་སྡེ་རྣམས་ཀྱིས་གོས་དཀར་པོ་དག་འཁྲུར་གཞུག་པར་བརྩམས་སོ། །བཙོ་བླག་མཁན་གྱིས་དེ་དག་བག་མེད་པར་ཤིང་ལེབ་ལ་བརྡབས་ཤིང་བརྡབས་ནས་བཀྲུམ་པ་དང་  
དེ་ན་གོས་ཁ་ཅིག་ནི། རལ། ཁ་ཅིག་ནི། མཐའ་ཟེགས་སོ། །སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་  
དག་དེ་ལྟ་བས་ན། དགེ་སློང་གིས་ཐམས་ཅད་ཀྱི་ཐམས་ཅད་དུ་བཙོ་བླག་མཁན་ལ་གོས་འཁྲུར་མི་གཞུག་གོ་སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་  
ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་།བཅོམ་ལྡན་འདས་ཀྱིས་དགེ་སློང་གིས་ཐམས་ཅད་ཀྱི་ཐམས་ཅད་དུ་བཙོ་བླག་མཁན་ལ་གོས་འཁྲུར་མི་གཞུག་  
  
  
ཞེས་བཀའ་སྩལ་པ་དང། དྲུག་སྡེ་རྣམས་བཙོ་བླག་མཁན་གྱི་འཁྲུ་སར་དོང་ནས་མགོ་ཆོས་གོས་ཀྱིས་དཀྲིས་ཏེ་བཙོ་བླག་མཁན་བཞིན་དུ་སྔམ་[*SNGA MA?]པ་སུ་སུ་ཞིང་བདག་ཉིད་གོས་དག་  
འཁྲུ་བར་བྱེད་པ། བྲམ་ཟེ་དང། ཁྱིམ་བདག་དག་གིས་མཐོང་ནས་མ་དད་པར་གྱུར་ཏོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང། བཅོམ་ལྡན་  
འདས་ཀྱིས་བཀའ་སྩལ་པ། དེ་ལྟ་བས་ན། དགེ་སློང་གིས་བཙོ་བླག་མཁན་གྱི་འཁྲུ་སར་སོང་སྟེ་བཙོ་བླག་མཁན་བཞིན་དུ་སྔམ་[*SNGA MA?]པ་སུ་སུ་ཞིང་བདག་ཉིད་ཀྱིས་གོས་དག་བཀྲུ་བར་  
མི་བྱའོ། །དགེ་སློང་བཙོ་བླག་མཁན་གྱི་འཁྲུ་སར་སོང་སྟེ་བཙོ་བླག་མཁན་བཞིན་དུ་སྔམ་[*SNGA MA?]པ་སུ་ཞིང་བདག་ཉིད་ཀྱི་གོས་དག་འཁྲུ་བར་བྱེད་ན། འགལ་ཚབས་ཅན་དུ་འགྱུར་རོ། །  
སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་དགེ་སློང་གིས་བཙོ་བླག་  
མཁན་གྱི་འཁྲུ་སར་སོང་སྟེ་བཙོ་བླག་མཁན་བཞིན་དུ་སྔམ་[*SNGA MA?]པ་སུ་སུ་ཞིང་བདག་ཉིད་ཀྱིས་གོས་དག་བཀྲུ་བར་མི་བྱའོ། །ཞེས་བཀའ་སྩལ་པ་དང། དྲུག་སྡེ་རྣམས་ཤིང་ལེབ་ལ་འཁྲུ་བར་  
བྱེད་དོ། །ཉེས་དམིགས་དེ་ཉིད་དུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ཤིང་ལེབ་ལ་གོས་དག་བཀྲུ་བར་མི་བྱའོ། །འོན་ཀྱང་གཞོང་ཁུང་དུ་ཆུ་འཇམ་ཙམ་གྱི་ནང་དུ་དལ་  
  
  
༄༅། །བུས་བཟློག་ཅིང་བཟློག་ཅིང་བདག་ཉིད་ཀྱིས་བཀྲུ་བར་བྱའོ། །བཅོམ་ལྡན་འདས་ཀྱིས་གཞོང་ཁུང་དུ་དལ་བུས་བཟློག་ཅིང་བཟློག་ཅིང་བཀྲུ་བར་བྱའོ། །ཞེས་  
བཀའ་སྩལ་པ་དང། དགེ་སློང་གཞན་དག་ཅིག་གིས་ལག་པ་གཉིས་ཀྱིས་བཀྲུ་བར་མ་ནུས་ནས་བཅོམ་ལྡན་འདས་ཀྱིས་བཀའ་སྩལ་པ། གང་དག་ལག་པ་གཉིས་ཀྱིས་  
བཀྲུ་བར་མི་ནུས་པ་དེ་དག་གིས་རྐང་པ་གཉིས་ཀྱིས་བཀྲུ་བར་བྱའོ་།གཞན་དག་ཅིག་གིས་ལག་པ་གཉིས་ཀྱིས་ཀྱང་མ་ནུས། རྐང་པ་གཉིས་ཀྱིས་ཀྱང་མ་ནུས་ནས་བཅོམ་ལྡན་  
འདས་ཀྱིས་བཀའ་སྩལ་པ། དེ་དག་གིས་ཞལ་ཏ་གྱིས་ལ་གཞན་འཁྲུར་ཆུག་ཅིག་སྡོམ་ནི། ཕྱི་བ་དང་ནི་སྦྲུལ་གྱིས་རྙི། །རྡོ་ཕྲུ་འགྱོད་པ་ཉིད་དང་ནི། །ཚོན་གྱི་གཞོང་  
ཁུང་རྩིག་པ་དང། །ཚོན་རྩི་རྣམ་པ་བཞི་ཡིན་ནོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །  
དགེ་སློང་རྣམས་ཁྲུས་བྱས་ནས་ལུས་གཤེར་བཞིན་དུ་ཆོས་གོས་གྱོན་པ་དང། དེ་དག་ཁྲ་བོ་དང། དྲི་མི་ཞིམ་པར་གྱུར་ཏོ། །སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་  
གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན་གནང་གི། ལུས་ཕྱི་བ་བཅང་བར་བྱའོ། །བཅོམ་ལྡན་འདས་ཀྱིས་ལུས་ཕྱི་བ་བཅང་བར་བྱའོ། །ཞེས་  
  
  
དགེ་སློང་གཞན་དག་ཅིག་ལ་མི་བདོག་ནས་བཅོམ་ལྡན་འདས་ཀྱིས་བཀའ་སྩལ་པ། གང་དག་ལ་མི་བདོག་པ་དེ་དག་གིས་རེ་ཞིག་ཙོག་ཙོག་པོར་འདུག་ལ་ཁྲུས་རས་  
ཀྱིས་ལུས་ཕྱིས་ཏེ་ཆོས་གོས་དག་བགོ་བར་བྱའོ། །དགེ་སློང་རྣམས་ཀྱིས་ལྷམ་ལ་རྡུལ་ཆགས་པར་གྱུར་ནས་དགེ་སློང་དག་གིས་དེ་དག་བརྡབས་སོ། །དེ་དག་བརྡབས་པ་དང། རལ་ཅིང་གཟུངས་  
ཀྱི་སྲད་བུ་དག་ཀྱང་ཆད་ནས་བཅོམ་ལྡན་འདས་ཀྱིས་བཀའ་སྩལ་པ་ལྷམ་བརྡབ་པར་མི་བྱའོ། །དགེ་སློང་དག་གིས་ཆུས་བཀྲུས་པ་དང་དེ་དག་མ་རུང་ནས་བཅོམ་ལྡན་འདས་ཀྱིས་བཀའ་  
སྩལ་པ། ཆུས་བཀྲུ་བར་མི་བྱའི། འོན་ཀྱང་རས་མ་ཆུས་སྦངས་ལ་ཕྱི་བར་བྱ་སྟེ། དེ་ལྟ་བས་ན། གནང་གི་ལྷམ་ཕྱི་བ་བཅང་བར་བྱའོ། །སངས་རྒྱས་བཅོམ་ལྡན་འདས་ཡུལ་ཙམ་  
པ་ན། དྲང་སྲོང་གར་གའི་རྫིང་བུའི་འགྲམ་ན་བཞུགས་སོ། །ཡུལ་ཙམ་པ་ན་ཙམ་པའི་ཀླུའི་བུ་མོ་དད་པ་ཅན། དགེ་བའི་བསམ་པ་བཟང་བ་ཞིག་ཡོད་པ་དེའི་བུ་མ་དད་པ། མ་དུལ་བ་བྱེད་པ་  
ཞིག་གོ་དེས་དེ་ཆོས་མཉན་པ་ཡང་དག་པར་ལེན་དུ་བཅུག་སྟེ། བུ་སོང་ལ་འཕགས་པ་རྣམས་ཀྱི་དྲུང་དུ་ཕྱིན་ནས་ཆོས་ཉོན་ཅིག་དང། ཁྱོད་ལ་བསོད་ནམས་སུ་འགྱུར་རོ། །ཞེས་བྱས་  
པ་དང། དེ་དེས་ཡང་དག་པར་ལེན་དུ་བཅུག་པས། རང་བཞིན་གྱི་ཆ་ལུགས་ཀྱིས་ཆོས་ཉན་པར་ཞུགས་པ་རྣམས་ཀྱི་ནང་དུ་སོང་ངོ། །དེ་གཞོན་ནུ་ཞིག་གིས་མཐོང་ནས་དེ་སྡངས་ཏེ་ཚེ་དང་  
  
  
༄༅། །ལྡན་པ་དག་རྒྱབ་རིང་པོ། །རྒྱབ་རིང་པོ། །ཞེས་སྨྲས་པ་དང། ཐོས་ནས་དགེ་སློང་གང་དག་འདོད་ཆགས་དང་མ་བྲལ་བ་དེ་དག་སྔར་ལངས་ནས་དེ་དག་གིས་དེ་སྐེ་  
ནས་རྔ་མའི་སྲད་བུས་བཏགས་ཏེ་གཙུག་ལག་ཁང་གི་སྟེང་ནས་འཕངས་སོ། །དེ་ནས་མས་མཐོང་སྟེ་སྨྲས་པ། བུ། ཁྱོད་ཀྱིས་འཕགས་པ་རྣམས་ལས་ཆོས་ཐོས་སམ། དེས་སྨྲས་  
པ༑ མ་དེ་འདྲ་བའི་འཕགས་པར་ནི། སུ་ཡང་མ་གྱུར་ཅིག་བུ། དེ་དག་གིས་ཁྱོད་ལ་ཅི་ཞིག་བྱས། དེས་ཇི་ལྟར་གྱུར་པ་བསྙད་པ་དང། དེས་སྨྲས་པ། བུ། དེ་བས་དང་དེ་དག་  
འཕགས་པ་ཡིན་ནོ། །གཞན་དག་ཅིག་གིས་ཁྱོད་མཐོང་དུ་ཟིན་ན། བསད་པར་གྱུར་ཏོ། །ཞེས་བྱས་པ་དང། དེ་ཅང་མི་ཟེར་བར་འདུག་གོ། དེ་ལ་ནེའུ་ལྡང་རྣམས་ཀྱིས་བཞད་  
གད་དུ་མགྲིན་སྣད། མགྲིན་སྣད་ཅེས་སྨྲས་པ་དང། དེ་དེ་དག་གིས་ཀུ་རེ་སྨྲས་པས། ལུས་སྐྱ་བོ་སེང་སེང་པོར་གྱུར་ཅིང། ཤ་བྲི་ངན་པ། རྐེ་བ། སྐེམ་པོར་རིད་པར་གྱུར་ཏོ། །དེ་  
ལ་མས་སྨྲས་པ། བུ། ཁྱོད་ཅི་སྟེ་ལུས་སྐྱ་བོ། །སེང་སེང་པོ། ཤ་བྲི་ངན་པ། རྐེ་བ་སྐེམ་པོ་གྱུར། དེས་སྨྲས་པ། མ། བདག་ལ་ཀླུ་གཞོན་ནུ་འདི་དག་མགྲིན་སྣད། མགྲིན་སྣད་  
ཅེས་ཅོ་འདྲི་བར་བྱེད་དེ། ཅི་བྱའི་གཏོལ་མེད་དོ། །བུ། ཁྱོད་རང་གི་ཆ་ལུགས་ཀྱིས་སོང་བས་དེས་གནས་སྐབས་འདི་ལྟ་བུར་གྱུར་གྱི། གལ་ཏེ་ཁྱོད་སྤྲུལ་པའི་གཟུགས་ཀྱིས་སོང་  
  
  
རྔ་མའི་རྙིས་བཏགས་པར་ཡང་མི་འགྱུར་རོ་།ད་སྤྲུལ་པའི་གཟུགས་ཀྱིས་སོང་ལ་ཆོས་ཉོན་ཅིག་དང། ཁྱོད་ལ་ཐམས་ཅད་ལེགས་པར་འགྱུར་རོ། །འོན་ཏེ་རང་གི་གཟུགས་  
ཀྱིས་ཉན་ན། ཁྱོད་གནས་ན་འདུག་སྟེ་ཉོན་ཅིག་ཅེས་བྱས་པ་དང་དེ་མ་དད་པའི་ཕྱིར་ཁས་མ་བླངས་ཏེ། མའི་ངོར་ཅང་མི་ཟེར་བར་འདུག་གོ་དེས་བསམ་པ། འཕགས་པ་དག་ཀླུ་གཞོན་  
ནུ་རྔ་མའི་རྙིས་འདོགས་པ་ནི། གང་སུ་ཡང་རུང། ཆོས་མཉན་པར་འདོད་པ་དེ་དག་གི་ཡང་བར་ཆད་དུ་འགྱུར་བས། འདི་ཁོ་ན་བདག་གི་བྱ་བ་ཡིན་ནོ། །སྙམ་སྟེ། དེ་ཁ་དོག་འཕགས་པས་  
ནམ་སྲོས་པ་དང། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་པ་དང། དེའི་ཚེ་ཙམ་པའི་ཀླུའི་བུ་མོའི་ཁ་  
དོག་གི་མཐུས་དྲང་སྲོང་གར་གའི་རྫིང་འགྲམ་ཐམས་ཅད་སྣང་བ་རྒྱ་ཆེན་པོས་ཁྱབ་པར་གྱུར་ཏོ། །ཕྱོགས་གཅིག་ཏུ་འདུག་ནས་ཙམ་པའི་ཀླུའི་བུ་མོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །  
བཙུན་པ། བདག་གི་བུ་མ་དད་པ་ཞིག་མཆིས་པ་དེ་བདག་གི་ཆོས་ཉན་པ་ཡང་དག་པར་ལེན་དུ་སྩལ་ནས་དེ་ཆོས་ཉན་དུ་མཆིས་པ་དང་འཕགས་པ་རྣམས་ཀྱི་རྔ་མའི་རྙིས་སྐེ་ནས་བཏགས་ཏེ་  
བོར་བས་དེའི་མགྲིན་པ་སྣད་དེ། དེ་ལ་ནེའུ་ལྡང་རྣམས་ཀྱིས་མགྲིན་སྣད། མགྲིན་སྣད་ཅེས་གཙེས་ལགས་སོ། །དེ་དེ་ལྟར་གཙེས་པ་ན། ལུས་སྐྱ་བོ། སེང་སེང་པོར་གྱུར་ཅིང། ཤ་བྲི་ངན་  
  
  
༄༅། །པ། རྐེ་བ་སྐེམ་པོར་གྱུར་ན། ཀྱེ་མ་བཅོམ་ལྡན་འདས་ཀྱིས་ཐུགས་བརྩེ་བར་དགོངས་ཏེ། གང་གིས་ན་འཕགས་པ་རྣམས་ཀླུ་གཞོན་ནུ་རྔ་མའི་རྙིས་འདོགས་པར་  
མི་འགྱུར་བར་འཕགས་པ་རྣམས་དྲན་པར་བགྱིད་པ་ཅུང་ཟད་ཅིག་བཅར་གསོལ། བཅོམ་ལྡན་འདས་ཀྱིས་ཙམ་པའི་ཀླུའི་བུ་མོ་ལ་ཅང་མི་གསུང་བས་གནང་བ་དང། དེ་ནས་ཙམ་  
པའི་ཀླུའི་བུ་མོ་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་དེ་ཉིད་དུ་མི་སྣང་བར་གྱུར་ཏོ། །དེ་ནས་བཅོམ་ལྡན་འདས་ཀྱིས་དེ་ཉིད་ཀྱི་མཚན་མོ་འདས་ནས་དགེ་སློང་གི་དགེ་  
འདུན་གྱི་གུང་ལ་གདན་བཤམས་པ་ཉིད་ལ་བཞུགས་སོ། །བཞུགས་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་མ་དད་ཙམ་པའི་ཀླུའི་  
བུ་མོ་ང་ག་ལ་བ་དེར་འོངས་ཏེ་ཕྱིན་ནས་ངའི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་པ་དང། དེའི་ཚེ་ཙམ་པའི་ཀླུའི་བུ་མོའི་ཁ་དོག་གི་མཐུས། དྲང་སྲོང་གར་གའི་  
རྫིང་འགྲམ་ཐམས་ཅད་སྣང་བ་རྒྱ་ཆེན་པོས་ཁྱབ་པར་གྱུར་ཏོ་།ཕྱོགས་གཅིག་ཏུ་འདུག་ནས་ཙམ་པའི་ཀླུའི་བུ་མོས་ང་ལ་འདི་སྐད་ཅེས་གསོལ་ཏོ། །བཙུན་པ། བདག་གི་བུ་མ་དད་པ་ཞིག་  
མཆིས་པ་དེ། བདག་གིས་ཆོས་ཉན་པ་ཡང་དག་པར་ལེན་དུ་སྩལ་ནས་དེ་འཕགས་པ་རྣམས་ཀྱི་དྲུང་དུ་ཆོས་ཉན་དུ་མཆིས་པ་དང། དེ་དག་གིས་དེ་རྔ་མའི་རྙིས་བཏགས་ཏེ་བོར་བས་དེའི་  
  
  
མགྲིན་སྣད་ཅེས་ཅོ་འདྲི་བ་སྨྲས་ལགས་སོ། །དེ་ལ་དེ་སྐད་བགྱིས་པ་ན། ལུས་སྐྱ་བོ། སེང་སེང་པོར་གྱུར་ཅིང། ལུས་ཤ་བྲི་ངན་  
པ༑ རྐེ་བ་སྐེམ་པོར་གྱུར་ན། ཀྱེ་མ་བཅོམ་ལྡན་འདས་ཀྱིས་གང་གིས་ན། འཕགས་པ་རྣམས་ཀླུ་གཞོན་ནུ་རྔ་མའི་རྙིས་འདོགས་པར་མི་འགྱུར་པ། འཕགས་པ་རྣམས་དྲན་པར་བགྱིད་པ་  
ཅུང་ཟད་ཅིག་བཅར་གསོལ་ཞེས་ཟེར་རོ། །དགེ་སློང་དག་དེ་ལྟ་བས་ན། གང་ལ་ད་ལྟར་ལྷ་རྣམས་ཀྱང་ཀྱེ་མ་ཤཱཀྱའི་བུའི་དགེ་སྦྱོང་རྣམས་ནི། དགེ་བའི་ཆོས་རྣམས་ལས་ཡོངས་སུ་ཉམས་  
པར་གྱུར་ཏོ། །ཞེས་འཕྱ་བར་གྱུར་པ་འདི་ནི། མཛེས་པ་མ་ཡིན་རུང་བ་མ་ཡིན་གྱི། དེ་ལྟ་བས་ན། དགེ་སློང་གིས་ཀླུ་གཞོན་ནུ་རྔ་མའི་རྙིས་གདགས་པར་མི་བྱའོ། །འོན་ཀྱང་ཀླུ་གཞོན་ནུ་  
མཐོང་ན། སེ་གོལ་གྱི་སྒྲ་ཕྱུང་སྟེ། བཞིན་བཟང། མཐོང་བའི་ལམ་ན་མ་འདུག་ཅིག་ཅེས་བརྗོད་པར་བྱའོ། །གལ་ཏེ་མཐོང་བའི་ལམ་ན་མི་འདུག་ན། དེ་ལྟ་ན་ལེགས། ཅི་སྟེ་འདུག་ན་  
དབྱུག་གུ་སྐམ་ཁས་དལ་གྱིས་བླངས་ཏེ་བུམ་པའམ། རྫ་མར་བཅུག་ལ་དེ་ལ་བུ་ག་གཏོད་དེ་ཁ་བཅད་ནས་དབྱུང་བར་བྱའོ། །གལ་ཏེ་དབྱུག་གུ་སྐམ་ཁ་མེད་ན། ཤུར་བུའམ། ལྕགས་ཕོད་  
དམ། རྒྱ་ཅང་གི་སྐེ་ནས་བཏགས་ཏེ་དབྱུང་བར་བྱའོ། །ཅི་སྟེ་ཤུར་བུའམ། ལྕགས་ཕོད་དམ། རྒྱ་ཅང་མེད་ན། གདང་ཐག་གི་རྙིའམ་གྲེས་ཐག་གི་རྙི་ལ་རས་མས་དཀྲིས་ནས་དེས་གདགས་  
  
  
༄༅། །པར་བྱ་ཞིང། དེ་ནས་བུམ་པར་བཅུག་སྟེ་དབྱུང་བར་བྱའོ། །དགེ་སློང་དག་གིས་དེ་དེ་བཞིན་དུ་ཕྱུང་ནས་ནགས་ཀྱི་ནང་དུ་བོར་བ་དང། དེ་ཁྲོས་པའི་མེས་ནགས་  
བསྲེགས་ཏེ་དེ་ཡང་དེ་ཉིད་དུ་ཚིག་པ་དང། བཅོམ་ལྡན་འདས་ཀྱིས་བཀའ་སྩལ་པ། ནགས་ཀྱི་ནང་དུ་དོར་བར་མི་བྱའོ། །དགེ་སློང་དག་གིས་སྣང་བའི་གནས་སུ་བོར་བ་དང། སྐད་ཅིག་ཀྱང་  
མ་ཐོགས་པར་སྲོག་ཆགས་འོལ་པས་ཁྱེར་ནས་བཅོམ་ལྡན་འདས་ཀྱིས་བཀའ་སྩལ་པ། དེའི་མོད་ཁོ་ན་ལ་ལྡོག་པར་མི་བྱའི། འོན་ཀྱང་སྣང་བའི་གནས་སུ་བཞག་ནས་ཇི་སྲིད་གནས་སུམ་  
ཞུགས་པ་དེ་སྲིད་དུ་བསྡད་པར་བྱའོ། །སངས་རྒྱས་བཅོམ་ལྡན་འདས་རྒྱལ་པོའི་ཁབ་ན་འོད་མའི་ཚལ་བྱ་ཀ་ལནྡ་ཀ་གནས་པ་ན་བཞུགས་སོ། །རྒྱལ་པོའི་ཁབ་ན་ཁྱིམ་བདག་ཅིག་འདུག་པ་  
རྡོའི་ལས་ལ་མཁས་པ་ཞིག་སྟེ། རྡོ་ཕྲུ་དག་བྱས་ཤིང་བྱས་ཤིང་འཚོང་ངོ། །དུས་གཞན་ཞིག་ན་དེ་ལ་རྙེད་པ་མང་དུ་གྲུབ་ནས་དེས་བསམ་པ། གང་གིས་ན། བསོད་ནམས་སུ་ཡང་འགྱུར་ལ། རྙེད་  
པ་ཡང་མང་དུ་འགྲུབ་པར་འགྱུར་བའི་ཐབས་དེ་གང་ཞིག་ཡིན་སྙམ་པ་དང། དེ་དད་པ་ཅན་ཞིག་པས། དེ་འདི་སྙམ་དུ། སངས་རྒྱས་ལ་སོགས་པ་དགེ་སློང་གི་དགེ་འདུན་ཁྱིམ་དུ་སྤྱན་དྲངས་ལ་རྡོ་ཕྲུ་  
དག་ནས་བཤོས་གསོལ་ན། བདག་གི་བསོད་ནམས་སུ་ཡང་འགྱུར་ལ། རྙེད་པ་ཡང་མང་དུ་འགྱུར་རོ། །སྙམ་དུ་བསམ་མོ། །དེ་བཅོམ་ལྡན་འདས་ག་ལ་བ་དེར་སོང་སྟེ་ཞེས་བྱ་བ་ནས་དགེ་  
  
  
སོ། །ཞེས་བྱ་བའི་བར་སྔ་མ་བཞིན་ནོ། །དེ་ནས་ཁྱིམ་བདག་དེས་སངས་རྒྱས་ལ་སོགས་པ་དགེ་སློང་གི་དགེ་འདུན་བདེ་བར་བཞུགས་པར་  
རིག་ནས་རང་གི་ལག་བསྟར་ཏེ་བཟའ་བ་དང། བཅའ་བ་གཙང་ཞིང་བསོད་པས་ཀུན་ཏུ་ཚིམ་པར་བྱེད། ཀུན་ཏུ་སྟོབ་པར་བྱེད་དོ། །རྣམ་གྲངས་དུ་མར་རང་གི་ལག་བསྟར་ཏེ་བཟའ་བ་དང། བཅའ་བ་གཙང་  
ཞིང་བསོད་པས་ཀུན་ཏུ་ཚིམ་པར་བྱས། ཀུན་ཏུ་བསྟབས་ནས་བཅོམ་ལྡན་འདས་གདུགས་ཚོད་གསོལ་ཏེ་ཕྱག་བཅབས། ལྷུང་བཟེད་གྱུ་བར་རིག་ནས་སྟན་ཆེས་དམའ་བ་ཞིག་བླངས་ཏེ་ཆོས་མཉན་པའི་  
ཕྱིར་བཅོམ་ལྡན་འདས་ཀྱི་སྤྱན་སྔར་འདུག་གོ། དེ་ནས་བཅོམ་ལྡན་འདས་ཀྱིས་སྦྱིན་པ་དེ་ལ་རྗེས་སུ་ཡི་རང་བ་འདིས་རྗེས་སུ་ཡི་རང་བ་མཛད་དོ། །མཆོད་སྦྱིན་ནང་ན་སྦྱིན་སྲེག་མཆོག། སྡེབ་སྦྱོར་ནང་  
ན་སྐྱོང་བྱེད་མཆོག། མི་ཡི་ནང་ན་རྒྱལ་པོ་མཆོག་ཆུ་བོའི་ནང་ན་རྒྱ་མཚོ་མཆོག། སྐར་མའི་ནང་ན་ཟླ་བ་མཆོག། གསལ་བའི་ནང་ན་ཉི་མ་མཆོག། སྟེང་དང་འོག་དང་ཐད་ཀར་ཡང། །སྐྱེ་བོའི་འགྲོ་  
བ་ཇི་སྙེད་པ། །ལྷ་དང་བཅས་པའི་འཇིག་རྟེན་ན། །མཆོད་བྱ་དམ་པ་རྫོགས་སངས་རྒྱས། །ཞེས་བྱ་བ་ནས་ཡང་དག་པར་རབ་ཏུ་དགའ་བར་མཛད་ནས་གདན་ལས་བཞེངས་ཏེ་བཞུད་དོ། །ཞེས་བྱ་  
བའི་བར་སྔ་མ་བཞིན་ནོ། །དེས་ཡང་སངས་རྒྱས་ལ་སོགས་པ་དགེ་སློང་གི་དགེ་འདུན་ཁྱིམ་དུ་བཤོས་ལ་སྤྱན་དྲངས་ནས་དེས་རྒན་རབས་བཞིན་རྡོ་ཕྲུ་གསར་པ་བྲིམས་ནས་སྤྱད་སྤྱད་པ་དེ་དག་  
  
  
༄༅། །ཉིད་ཀྱང་བྲིམ་པར་བརྩམས་པ་དང། དགེ་སློང་རྣམས་འགྱོད་དེ་ལན་པར་མི་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ་ཁྱིམ་པས་ཡོངས་སུ་དག་གོ་  
ཞེས་བྱས་ནས་བླང་བར་བྱ་སྟེ། འདི་ལ་འགྱོད་པར་མི་བྱའོ་།སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ།།  
བཅོམ་ལྡན་འདས་ཀྱིས་ཚོན་གྱི་ལས་བྱའོ། །ཞེས་བཀའ་སྩལ་པ། དགེ་སློང་དག་གིས་ཚོན་གཤེར་བ་བསྐོལ་བ་དང། དེ་ཞོ་ཅན་ཡིན་པའི་ཕྱིར་བཙོས་པ་དང་མི་སྡུག་པར་གྱུར་ཅིང། དེ་དག་  
ཀྱང་མ་རུང་ནས་བཅོམ་ལྡན་འདས་ཀྱིས་བཀའ་སྩལ་པ། བསྐམས་ནས་བསྐོལ་བར་བྱའོ། །དགེ་སློང་དག་གིས་ཉི་མ་ལ་བསྐམས་ཏེ། དེ་ནོན་ཆུང་བར་གྱུར་ནས་བཅོམ་ལྡན་འདས་ཀྱིས་བཀའ་  
སྩལ་པ། ཉི་མ་ལ་བསྐམ་པར་མི་བྱའོ། །དགེ་སློང་དག་གྲིབ་མ་ལ་སྐེམ་སྟེ་རླམས་ཁྱེར་ནས་བཅོམ་ལྡན་འདས་ཀྱིས་བཀའ་སྩལ་པ། གྲིབ་མ་ལ་བསྐམ་པར་མི་བྱའི། འོན་ཀྱང་ཉི་མ་ཕྱེད་  
ཡོད་པ་ལ་བསྐམ་པར་བྱའོ། །དགེ་སློང་དག་གིས་ཚོན་དང། ཆོས་གོས་དག་ལྷན་ཅིག་ཆུར་བཅུག་སྟེ་བཙོས་པ་དང། དེ་དག་མ་རུང་བར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ་  
ཚོན་ལོགས་ཤིག་ཏུ་བསྐོལ་བར་བྱའོ། །དགེ་སློང་དག་ལན་གཅིག་ཁོ་ན་བསྐོལ་ཏེ་འདོར་བར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། ལན་གསུམ་གྱི་བར་དུ་བསྐོལ་ནས་  
  
  
།དགེ་སློང་དག་གིས་ལན་གསུམ་གྱི་བར་དུ་བསྐོལ་ནས་གཅིག་ཁོ་ནར་བཞག་པ་དང། བཅོམ་ལྡན་འདས་ཀྱིས་བཀའ་སྩལ་པ། སྣོད་སོ་སོར་གཞག་པར་བྱའོ། །དགེ་སློང་དག་  
གིས་དང་པོ་ནི། གང་ཡིན། གཉིས་པ་ནི། གང་ཡིན། གསུམ་པ་ནི། གང་ཡིན་པ་མ་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། འདི་ནི་དང་པོའོ། འདི་ནི། གཉིས་པའོ། །འདི་ནི། གསུམ་  
པའོ། །ཞེས་ཡི་གེ་བྲི་བར་བྱའོ། །དགེ་སློང་དག་གིས་ཚོན་ཉིད་དུ་ཆོས་གོས་དག་བཅུག་པ་དང། བཅོམ་ལྡན་འདས་ཀྱིས་བཀའ་སྩལ་པ་ཚོན་ཉིད་དུ་ཆོས་གོས་དག་གཞུག་པར་མི་བྱའི། འོན་  
ཀྱང་གཞོང་ཁུང་དུ་ཚོན་བླུགས་ལ་བསུག་པར་བྱའོ། །དགེ་སློང་དག་གིས་ཧ་ཅང་གཤེར་བ་ལ་བསུགས་པས་དེ་འཁྲུས་ནས་བཅོམ་ལྡན་འདས་ཀྱིས་བཀའ་སྩལ་པ། ཧ་ཅང་གཤེར་བ་ལ་  
བསུག་པར་མི་བྱའོ། །དགེ་སློང་དག་གིས་ཧ་ཅང་སྐམ་པོ་ལ་བསུགས་པས་ཆོས་གོས་དག་ཁྲ་བོར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ཧ་ཅང་སྐམ་པོ་ལ་བསུག་པར་མི་བྱའི་  
འོན་ཀྱང་རན་ཙམ་ལ་བསུག་པར་བྱའོ། །དགེ་སློང་རྣམས་ཆོས་གོས་དག་ས་ལ་སྐེམ་པར་བྱེད་དེ། །དེ་དག་རྡུལ་གྱིས་དྲི་མ་ཅན་དུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ས་ལ་  
སྐམ་པར་མི་བྱའོ། །དགེ་སློང་དག་གིས་རྩྭ་བཏིང་ནས་སྐམ་སྟེ་ཚོན་ཕྱོགས་གཅིག་ཏུ་སོང་ནས་བཅོམ་ལྡན་འདས་ཀྱིས་བཀའ་སྩལ་པ་གཟར་ཐག་ལ་བཏགས་ལ་དེར་བསྐམ་པར་བྱའོ། །  
  
  
༄༅། །དགེ་སློང་དག་གིས་དེ་བཞིན་དུ་གཟར་ཐག་ལ་བཀལ་བས་བར་དུ་ཚོན་མ་ཆགས་ནས་བཅོམ་ལྡན་འདས་ཀྱིས་བཀའ་སྩལ་པ། གྲས་ནས་ཐ་གུས་བཏགས་ལ་  
རྒྱང་ཞིང་བྲེས་ནས་གཟུངས་བཏབ་སྟེ་བསྐམ་པར་བྱའོ། །དགེ་སློང་དག་གིས་བསུགས་ནས་མ་བཟློག་སྟེ་ཚོན་ཕྱོགས་གཅིག་ཏུ་འདྲིལ་ནས་བཅོམ་ལྡན་འདས་ཀྱིས་བཀའ་སྩལ་པ། ཡང་དང་  
ཡང་དུ་བཟློག་པར་བྱའོ། །སྣམ་སྦྱར་གཞན་དག་ཅིག་ཚད་ཆེ་སྟེ་གཟར་ཐག་ལ་མ་ཤོང་ནས་བཅོམ་ལྡན་འདས་ཀྱིས་བཀའ་སྩལ་པ་རྩྭ་བཏིང་ནས་བསྐམ་པར་བྱ་ཞིང་ཡང་དང་ཡང་དུ་  
བཟློག་པར་བྱའོ། །དགེ་སློང་དག་ཆོས་གོས་རྙིང་པ་དག་ལ་ནི་ཚོན་གསར་པ་ལྡུགས། ཆོས་གོས་གསར་པ་དག་ལ་ནི། ཚོན་རྙིང་པ་ལྡུགས་ནས་བཅོམ་ལྡན་འདས་ཀྱིས་བཀའ་སྩལ་པ། ཚོན་  
གསར་པ་ཡང་གསར་པ་ཁོ་ན་དག་ལ་བླུག་པར་བྱ་ཞིང། རྙིང་པ་ཡང་རྙིང་པ་དག་ལ་བླུག་པར་བྱའོ། །དགེ་སློང་རྣམས་ཆོས་གོས་གསར་པ་དག་ནི། གྲིབ་མ་ལ་སྐེམ། རྙིང་པ་དག་ནི། ཉི་མ་  
ལ་སྐེམ་ནས་བཅོམ་ལྡན་འདས་ཀྱིས་བཀའ་སྩལ་པ། གསར་པ་དག་ནི་ཉི་མ་ལ་བསྐམ་པར་བྱ་ཞིང། རྙིང་པ་དག་ནི། གྲིབ་མ་ལ་བསྐམ་པར་བྱའོ། །དགེ་སློང་དག་དང་པོར་ནི། ཚོན་  
གསུམ་པ། དེའི་འོག་ཏུ་ནི། གཉིས་པ། དེའི་འོག་ཏུ་ནི། དང་པོ་ལྡུགས་པས་དང་པོ་ལྷགས་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ་དང་པོར་དང་པོ་དང་གཉིས་པ་བླུག་  
  
  
ཕྱིས་གསུམ་པ་བླུག་པར་བྱའོ། །དགེ་སློང་དག་གིས་ཆུའི་ནང་དུ་མ་བསུགས་པས་ཆོས་གོས་དག་ཁྲ་བོར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ཆུའི་ནང་དུ་བསུག་པར་བྱའོ་  
དགེ་སློང་དག་གིས་དེ་ཉིད་ཀྱི་ཉིན་པར་ཆུའི་ནང་དུ་བསུགས་པ་དང་བཅོམ་ལྡན་འདས་ཀྱིས་བཀའ་སྩལ་པ། ཕྱི་དེ་ཉིན་བསུག་པར་བྱའོ། །དགེ་སློང་གཞན་དག་ཅིག་ཚོན་གྱི་ལས་བྱེད་པ་ན། རླུང་དང་  
ཆར་པ་བྱུང་ནས་དགེ་སློང་རྣམས་ཕྱོགས་གང་དུ་བསྐམ་ཞེས་ཆོས་གོས་དག་ཕན་ཚུན་སྦེད་པར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། རླུང་དང་ཆར་པ་བྱུང་ན། ཁང་བཟང་དུ་ཚོན་  
གྱི་ལས་བྱའོ། །བཅོམ་ལྡན་འདས་ཀྱིས་རླུང་དང་ཆར་པ་བྱུང་ན་ཁང་བཟང་དུ་ཚོན་གྱི་ལས་བྱའོ། །ཞེས་བཀའ་སྩལ་པ་དང། དགེ་སློང་དག་གིས་ཁང་བཟང་དུ་ཚོན་གྱི་ལས་བྱས་ནས། ཁང་  
བཟང་ཚོན་གྱིས་སྦགས། ཉེ་བར་སྦགས་ཤིང་འདུག་པ། བྲམ་ཟེ་དང་ཁྱིམ་བདག་རྣམས་ཀྱིས་མཐོང་ནས་སྨྲས་པ། འཕགས་པ། ཁྲག་འདི་ག་ལས་སོ། །དགེ་སློང་དག་གིས་སྨྲས་པ། འདི་  
ཁྲག་མ་ཡིན་གྱི། ཁོ་བོ་ཅག་གིས་ཕྱོགས་འདིར་ཚོན་གྱི་ལས་བྱས་སོ། །དེ་དག་གིས་སྨྲས་པ། བདག་ཅག་གིས་ཁྲག་ཡིན་ནོ། །སྙམ་དུ་བསམ་མོ། །སྐབས་དེ། དགེ་སློང་རྣམས་ཀྱིས་བཅོམ་  
ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ་ཕྱོགས་དེར་བ་ལང་གི་ལྕི་བའམ། འཇིམ་པས་བྱུག་པར་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་  
  
  
༄༅། །རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །གང་གི་ཚེ་ཁྱིམ་བདག་མགོན་མེད་ཟས་སྦྱིན་གྱིས་སངས་རྒྱས་ལ་སོགས་པ་དགེ་སློང་  
གི་དགེ་འདུན་ལ་རྒྱལ་བྱེད་ཀྱི་ཚལ་ཕུལ་བ་ན། དེའི་བློ་སྐྱེས་པ་བདག་གིས་རྒྱལ་བྱེད་ཀྱི་ཚལ་སངས་རྒྱས་ལ་སོགས་པ་དགེ་སློང་གི་དགེ་འདུན་ལ་ཕུལ་ན། དེར་རྩིག་པ་དག་རི་མོ་མ་བྲིས་  
པས། སོང་ལ་བཅོམ་ལྡན་འདས་ལ་བདས་པར་གསོལ་ཏེ་བྲིའོ། །སྙམ་ནས། དེ་བཅོམ་ལྡན་འདས་ག་ལ་བ་དེར་དོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་  
ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་ནས་ཁྱིམ་བདག་མགོན་མེད་ཟས་སྦྱིན་གྱིས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གིས་འདིར་  
རྩིག་པ་དག་རི་མོ་མ་བྲིས་ཏེ། དེའི་སླད་དུ་གལ་ཏེ་བཅོམ་ལྡན་འདས་ཀྱིས་གནང་ན། ད་རྩིག་པ་རི་མོ་བྲི་བར་འཚལ་ལོ། །བཅོམ་ལྡན་འདས་ཀྱིས་བཀའ་སྩལ་པ། ཁྱིམ་བདག་གནང་གི་  
བྲིས་ཤིག་བཅོམ་ལྡན་འདས་ཀྱིས་རྩིག་པའི་རི་མོ་བྲི་བར་བྱའོ་།ཞེས་བཀའ་སྩལ་པ་དང། དགེ་སློང་དག་གིས་ཚོན་སྣ་དུས་རི་མོར་བྲི་མ་ཤེས་ནས། དེ་དག་གིས་བཅོམ་ལྡན་འདས་ལ་  
ཞུས་པ། བཅོམ་ལྡན་འདས་ཀྱིས་ཁྱིམ་བདག་མགོན་མེད་ཟས་སྦྱིན་ལ་གནང་སྟེ་རྩིག་པ་རི་མོ་བྲི་བར་བྱའོ། །ཞེས་བཀའ་སྩལ་པ་དེ་ཚོན་སྣ་དུ་ཞིག་གིས་བྲི་བར་བགྱི་ལགས། བཅོམ་  
  
  
དགེ་སློང་དག། ཁྱིམ་བདག་མགོན་མེད་ཟས་སྦྱིན་གྱིས་མ་ཤེས་པ་དེ། ཁྱེད་ཀྱིས་དྲིས་པ་ལེགས་སོ་ལེགས་སོ། །ཚོན་སྣ་བཞི་པོ་སྔོན་པོ་ཐམས་ཅད་དང། སེར་  
པོ་ཐམས་ཅད་དང། དམར་པོ་ཐམས་ཅད་དང། དཀར་པོ་ཐམས་ཅད་ཀྱིས་བྲི་བར་བྱའོ།། །།འདུལ་བ་ཕྲན་ཚེགས་ཀྱི་གཞི། བམ་པོ་བཅུ་བདུན་པ། སྡོམ་ནི། མཁར་ལན་པ་ཡི་སྤྱད་དག་དང་  
བུ་གཅན་གྱི་ཁྲིའུ་དང་ནི། །ཕྱག་དང་སྐྲ་རྣམས་བཟེད་པ་དང་།ཕྲེང་བ་ཁབ་དང་ཚེར་མའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་  
དགའ་ར་བ་ན་བཞུགས་སོ། །མཉན་ཡོད་ན་ཁྱིམ་བདག་ཅིག་གནས་པ་དེའི་ཁྱིམ་དུ་བསོད་སྙོམས་པ་ཞིག་དུས་དུས་སུ་འོང་ཞིང། དེས་དེ་སྐྱབས་སུ་འགྲོ་བ་དང། བསླབ་པའི་གཞི་དག་ལ་བཞག་  
གོ་དུས་གཞན་ཞིག་ན། དེ་ལ་རྫས་ལས་བྱུང་བའི་བསོད་ནམས་བྱ་བའི་དངོས་པོ་བདུན་གྱི་བསྔགས་པ་བརྗོད་པ་དང། དེས་སྨྲས་པ་འཕགས་པ། བདག་གིས་རྫས་ལས་བྱུང་བའི་བསོད་ནམས་བྱ་  
བའི་དངོས་པོ་གང་ཡང་རུང་བ་ཞིག་བགྱིའོ། །བསོད་སྙོམས་པས་སྨྲས་པ། ཁྱིམ་བདག། ལེགས་ཀྱི། དེ་བཞིན་གྱིས་ཤིག་འཕགས་པ། ཅི་ཞིག་བགྱི། ཁྱིམ་བདག། དགེ་འདུན་གྱི་གཙུག་ལག་ཁང་  
གྱིས་ཤིག་འཕགས་པ། བདག་ལ་ཀརཤ་པ་ཎ་དག་ནི། མཆིས་ན། འོན་ཀྱང་ཆོས་ཀྱི་གྲོགས་བགྱིད་པ་མ་མཆིས་སོ། །ཁྱིམ་བདག། ཀརཤ་པ་ཎ་དག་བྱིན་ཅིག་དང། ཁྱོད་ཀྱི་ཆོས་ཀྱི་གྲོགས་ང་ཡིན་ནོ། །  
  
  
༄༅། །འཕགས་པ། ལེགས་ཀྱི། ཀརཤ་པ་ཎ་འདི་རེ་ཞེས་དེས་དེ་ལ་ཀརཤ་པ་ཎ་དག་བྱིན་ནོ། །བསོད་སྙོམས་པ་དེས་བསམ་པ། འདི་ཕྱོགས་བཞིའི་ཚངས་པ་མཚུངས་པར་སྤྱོད་པ་  
རྣམས་ཀྱི་ནོར་ཡིན་པས། འདི་ལས་ཇི་ལྟར་སྤྱད་པར་བྱ། བཞག་ལ་རེ་ཞིག་གཞན་བསླང་བར་བྱའོ། །སྙམ་ནས་དེར་ཀརཤ་པ་ཎ་མཛོད་དུ་བཅུག་སྟེ་བཞག་གོ་ཇི་ཙམ་དུས་གཞན་ཞིག་ན་ཁྱིམ་  
བདག་དེས་བསམ་པ། འཕགས་པ་བདག་གི་གཙུག་ལག་ཁང་བྱེད་ཀྱི། རེ་ཞིག་སོང་ལ་དེ་ན་ཅི་དག་བྱེད་བལྟའོ། །སྙམ་མོ། །དེ་སོང་བ་དང། ཇི་ཙམ་ན་ཅི་ཡང་མི་སྣང་ནས་དེས་སྨྲས་པ། འཕགས་  
པ༑ བདག་གི་གཙུག་ལག་ཁང་ཅུང་ཟད་ཀྱང་མ་བགྱིས་སམ། བསོད་སྙོམས་པས་སྨྲས་པ། རེ་ཞིག་གཙུག་ལག་ཁང་གི་མཁར་ལན་པའི་ལག་སྤྱད་ཀྱང་མེད་ན། ཅིས་བྱ། འཕགས་པ། ཀྱེ་  
མ་ཀརཤ་པ་ཎ་དག་གར་མཆིས། ཁྱིམ་བདག། མཛོད་ན་འདུག་གོ་།འཕགས་པ། དེ་ཉིད་ལས་མཁར་ལན་པའི་ལག་ཆ་བགྱིད་དུ་སྩོལ་ཅག་།ཁྱིམ་བདག་ངས་ཇི་ལྟར་ཕྱོགས་བཞི་པའི་  
ནོར་གྱིས་མཁར་ལན་པའི་ལག་ཆ་བྱེད་དུ་གཞུག་འཕགས་པ། གཙུག་ལག་ཁང་འདི་ཡང་ཕྱོགས་བཞིའི་དགེ་སློང་དག་ཁོ་ནའི་སླད་དུ་བགྱིད་ན། འདི་ལ་ཅི་ཞིག་འགལ། ཁྱིམ་བདག་  
བཅོམ་ལྡན་འདས་ལ་ཞུའོ། །འཕགས་པ། དེ་བཞིན་མཛོད་ཅིག་དེས་གནས་སྐབས་དེ། དགེ་སློང་རྣམས་ལ་བསྙད་པ་དང། དགེ་སློང་རྣམས་ཀྱིས་བཅོམ་ལྡན་འདས་གསོལ་  
  
  
།བཅོམ་ལྡན་འདས་ཀྱིས་བཀའ་སྩལ་པ། ནོར་དེ་ཉིད་ལས་མཁར་ལན་པའི་ལག་སྤྱད་བྱ་སྟེ། འདི་ལ་འགྱོད་པར་མི་བྱའོ་།བསོད་སྙོམས་པ་དེ། གཙུག་ལག་ཁང་བྱེད་ཅིང་བསོད་སྙོམས་ལ་ཡང་  
རྒྱུ་བ་དང། ཁྱིམ་བདག་དེས་སྨྲས་པ། འཕགས་པ། བདག་གི་གཙུག་ལག་ཁང་མཛད་ཅིང་བསོད་སྙོམས་ལ་ཡང་རྒྱུའམ། འདི་ཉིད་ལས་མཁར་ལན་པའི་བསོད་སྙོམས་སུ་མཛོད་ཅིག་དང། བདག་  
གིས་ཀརཤ་པ་ཎ་གཞན་དག་ཀྱང་དབུལ་ལོ། །ཁྱིམ་བདག། མཁར་ལན་པའི་ནོར་ལས་ཇི་ལྟར་བསོད་སྙོམས་སུ་བྱ། འཕགས་པ། འདི་བདག་ཉིད་ཀྱི་སེམས་ཀྱིས་བག་ཡངས་སུ་བགྱིས་པས་མཛོད་  
ཅིག་འདི་ལ་འགལ་བ་ཅི་ཞིག་མཆིས། དེས་སྨྲས་པ། བཅོམ་ལྡན་འདས་ལ་ཞུའོ། །འཕགས་པ། དེ་བཞིན་མཛོད་ཅིག་དེས་གནས་སྐབས་དེ། དགེ་སློང་རྣམས་ལ་བསྙད་པ་དང། དགེ་སློང་  
རྣམས་ཀྱིས་བཅོམ་ལྡན་འདས་ལ་གསོལ་ཏོ། །བཅོམ་ལྡན་འདས་ཀྱིས་བཀའ་སྩལ་པ། མཁར་ལན་བྱེད་པས་མཁར་ལན་གྱི་ནོར་ཁོ་ན་ལས་བསོད་སྙོམས་ཡོངས་སུ་སྤྱད་པར་བྱའོ། །བཅོམ་ལྡན་  
འདས་ཀྱིས་མཁར་ལན་པའི་ནོར་ཁོ་ན་ལས་བསོད་སྙོམས་ཡོངས་སུ་སྤྱད་པར་བྱའོ། །ཞེས་བཀའ་སྩལ་པ་དང། དེ་ཧ་ཅང་ངན་པ་ཟ་ནས་བཅོམ་ལྡན་འདས་ཀྱིས་བཀའ་སྩལ་པ། ཧ་ཅང་ངན་པ་  
བཟའ་བར་མི་བྱའོ། །དེ་ཧ་ཅང་བསོད་པ་བཟའ་བར་བརྩམས་པ་དང་བཅོམ་ལྡན་འདས་ཀྱིས་བཀའ་སྩལ་པ། ཧ་ཅང་བསོད་པར་བཟའ་བར་མི་བྱའོ། འོན་ཀྱང་གཙུག་ལག་ཁང་གཞན་གྱི་  
  
  
༄༅། །ཐད་ཙམ་དུ་ཡོངས་སུ་སྤྱད་པར་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཆལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་  
བཞུགས་སོ། །དགེ་སློང་ཞིག་འཁྲུ་བས་ན་བ་དེ་ཡང་དང་ཡང་དུ་ཆབ་ཀུང་སར་འགྲོ་བས་རྨྱའོ། །སྐབས་དེ། དགེ་སློང་རྣམས་ཀྱི་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་  
ཀྱིས་བཀའ་སྩལ་པ། ཁྲིའུ་བུ་ག་ཅན་བྱའོ། །བཅོམ་ལྡན་འདས་ཀྱིས་ཁྲིའུ་བུ་ག་ཅན་བྱའོ། །ཞེས་བཀའ་སྩལ་པ་དང། དགེ་སློང་དག་གིས་ཁྱད་པར་མེད་པ་ཁྲིའུ་དག་ལ་མཚོན་གྱིས་ཕུག་སྟེ་བུ་  
ག་བཏོད་པ་དང། བཅོམ་ལྡན་འདས་ཀྱིས་བཀའ་སྩལ་པ། སྦས་པ་བཏགས་པ་དང། འབྲེང་བུས་བཏགས་པ་གང་ཡིན་པ་དེ་ལ་ནི། ཕུག་ནས་བུག་གདོད་པར་བྱའོ། །ཐ་གུས་བཏགས་པ་གང་  
ཡིན་པ་དེ་ལ་ནི། བུ་ག་བཏོད་ལ་བཅིང་བར་བྱའོ། །དེ་བཤང་བ་བྱེད་པ་ན། རྐུབ་རུས་ན་ནས་བཅོམ་ལྡན་འདས་ཀྱིས་བཀའ་སྩལ་པ་ཕྱོགས་དེར་ལོ་མའི་ཁྲེས་གཞག་པར་བྱའོ། །བཤང་བ་  
ས་ལ་ལྷུང་ནས་བཅོམ་ལྡན་འདས་ཀྱིས་བཀའ་སྩལ་པ། འོག་ཏུ་གྱོ་མོ་གཞག་པར་བྱའོ། །ཧ་ཅང་མཐོན་པོར་འཇོག་པར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། ཧ་ཅང་མཐོན་  
པོར་གཞག་པར་མི་བྱའོ། །དེ་དྲི་མི་ཞིམ་པར་གྱུར་ཏེ། དགེ་སློང་དག་གིས་དེ་ཕྱུང་ནས་བོར་ཏེ་གཞན་བཞག་པ་དང། དེ་ཡང་དྲི་མི་ཞིམ་པར་གྱུར་ཏེ་དེ་ཡང་བོར་བ་དང། གཞན་མ་རྙེད་ནས་  
  
  
ཐམས་ཅད་དོར་བར་མི་བྱའི། གཉིས་བཅངས་ལ། གཅིག་བཀྲུས་ཏེ་བསྐམ་པར་བྱ་ཞིང། གཅིག་ཤོས་ཀྱང་དེ་བཞིན་དུ་བྱའོ། །འོན་ཏེ་གཉིས་སུ་མ་རྙེད་པར་  
གྱུར་ན། དེའི་སྟེང་དུ་ལོ་མ་སྦྲེལ་བ་བཞག་ཅིང་དེར་བཤང་བ་བྱ་སྟེ། དེ་ལྟ་བུ་གཞན་ཡང་གཞག་པར་བྱའོ། །བཅོམ་ལྡན་འདས་ཀྱིས་གྱོ་མོ་དེ་བཀྲུ་བར་བྱའོ། །ཞེས་བཀའ་སྩལ་པ་དང། དེ་བཀྲུས་ཀྱང་  
དྲི་མི་ཞིམ་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ཏིལ་མར་གྱིས་བསྐུ་བར་བྱའོ། །འོན་ཀྱང་དྲི་མི་ཞིམ་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ཡུངས་མར་གྱིས་བསྐུ་  
བར་བྱའོ། །བཅོམ་ལྡན་འདས་ཀྱིས་ནད་པ་ལ་བལྟ་བར་བྱའོ། །ཞེས་བཀའ་སྩལ་ནས། དེའི་དྲུང་དུ་ནད་པ་ལ་ལྟ་བའི་དགེ་སློང་རྒན་པ་ཡང་འོང། གཞོན་ནུ་དག་ཀྱང་འོང་ངོ། །དེ་ན་གཞོན་ནུ་གང་དག་  
ཡིན་པ་དེ་དག་ནི། དེ་ལ་ཕྱག་འཚལ་བར་བྱེད། རྒན་པོ་གང་དག་ཡིན་པ་དེ་དག་ལ་ནི། ནད་པ་དེ་ཕྱག་འཚལ་བར་བྱེད་པས། དེ་སྐྱོ་བར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། འབགས་པ་ལ་  
ཕྱག་མི་བྱ། འབགས་པས་ཕྱག་མི་བྱ། འབགས་པས་ཕྱག་བདག་གིར་མི་བྱ། འབགས་པ་ལས་ཕྱག་བདག་གིར་མི་བྱའོ། །འབགས་པ་ལ་ཕྱག་བྱེད་དམ། འབགས་པས་ཕྱག་བྱེད་དམ། འབགས་པས་  
ཕྱག་བདག་གིར་བྱེད་དམ། འབགས་པ་ལས་ཕྱག་བདག་གིར་བྱེད་ན་འགལ་ཚབས་ཅན་དུ་འགྱུར་རོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ། བཅོམ་  
  
  
༄༅། །ལྡན་འདས་ཀྱིས་འབགས་པ་ལ་ཕྱག་མི་བྱ། འབགས་པས་ཕྱག་མི་བྱ། འབགས་པས་ཕྱག་བདག་གིར་མི་བྱ། འབགས་པ་ལས་ཕྱག་བདག་གིར་མི་བྱའོ། །ཞེས་གང་  
གསུངས་པ། བཙུན་པ། འབགས་པ་དུ་ཞིག་མཆིས་ལགས། ཉེ་བར་འཁོར་འབགས་པ་ནི། གཉིས་ཏེ། ཟས་ཀྱིས་འབགས་པ་དང། མི་གཙང་བས་འཕགས་པའོ། །དེ་ལ་ཟས་ཀྱིས་འབགས་  
པ་ནི། སོ་ཤིང་དང། བཟའ་བ་དང། བཏུང་བ་དང། འབྲས་བུ་དང་རྩབ་ལ་སོགས་པ་བཟའ་བས་བྲེལ་བའོ། །མི་གཙང་བས་འབགས་པ་ནི་བཤང་བ་དང། གཅི་བ་དང། དེ་དག་བཀྲུ་བ་མི་  
གཙང་བའི་གནས་ཀྱི་བྱི་དོར་བྱ་བ་བྱེད་པའོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །སངས་རྒྱས་  
བཅོམ་ལྡན་འདས་ལ་ཚེ་དང་ལྡན་པ་ཉེ་བར་འཁོར་གྱིས་ཞུས་པ་བཙུན་པ། བཅོམ་ལྡན་འདས་ལ་བྲམ་ཟེ་པདྨའི་སྙིང་པོས། བཅོམ་ལྡན་འདས་ཀྱིས་ནམ་བདག་ཤིང་རྟ་ལ་འཚལ་བའམ་  
ཁ་ལོ་སྒྱུར་བའམ། ལྕག་བསྒྲེང་བའམ། སྐད་ཆེར་སྨྲ་བ་གཟིགས་པ་དེའི་ཚེ་བདག་ཕྱག་འཚལ་བར་གོའུ་ཏ་མ་ཁྱོད་ཀྱིས་གཟུང་དུ་གསོལ། ནམ་སྲང་ན་མཆིས་སམ། ལྷམ་འབུད་དམ་  
ཤུལ་ལས་བྱོལ་ལམ། སུག་པ་བརྐྱང་བ་གཟིགས་པ་དེའི་ཚེ་བདག་ཕྱག་འཚལ་བར་གོའུ་ཏ་མ་ཁྱོད་ཀྱིས་གཟུང་དུ་གསོལ། ནམ་འཁོར་གྱི་ནང་ན་མཆིས་སམ། སྟན་ལས་འཕགས་སམ་  
  
  
གདུགས་ཕོག་པ་དེའི་ཆེ་བདག་ཕྱག་འཚལ་བར་གོའུ་ཏ་མ་ཁྱོད་ཀྱིས་གཟུང་དུ་གསོལ་ཞེས་གསོལ་བ་གང་ལགས་པ་བཙུན་པ། ཅི་ལགས། འཕགས་པའི་ཆོས་འདུལ་བ་ལ་དེ་  
ལྟ་བུ་དག་ཕྱག་འཚལ་བར་ཆུད་དམ། ཉེ་བར་འཁོར། ཕྱག་བྱས་པ་མ་ཡིན་གྱི། ཉེ་བར་འཁོར། དེ་ནི། གུས་པར་སྨྲ་བའི་ཚིག་ཙམ་དུ་ཟད་ཀྱི། ལུས་འདུད་པ་དང། ཚིག་ཏུ་འབྱིན་པ་གང་ཡིན་པ་དེ་  
ནི། མཆོད་པ་ཡིན་ནོ། །ཉེ་བར་འཁོར། འོན་ཀྱང་འཕགས་པའི་ཆོས་འདུལ་བ་ལ་ནི། ཕྱག་གཉིས་ཏེ། ཡན་ལག་ལྔ་དང། བྱིན་པ་ལ་འཁྱུད་པའོ། །གླེང་གཞི་ནི། མཉན་ཡོད་ནའོ། །དགེ་སློང་དག་ཆོས་  
གོས་གང་དག་གྱོན་ནས་སྐྲ་དང། ཁ་སྤུ་དག་འབྲེག་པར་བྱེད་པ་དེ་དག་ཉིད་གྱོན་ནས་ཟན་ཟ་བར་བྱེད། དེ་དག་ཉིད་དང། སྟོན་པ་ལ་ཕྱག་འཚལ་བར་བྱེད་པ་དང། མ་དད་པ་རྣམས་འཕྱ་བར་བྱེད་  
ཅིང། ཤཱཀྱའི་བུའི་དགེ་སྦྱོང་རྣམས་ནི། གཙང་སྦྲ་མེད་པ་སྟེ་ཆོས་གོས་གང་དག་གྱོན་ནས་སྐྲ་དང། ཁ་སྤུ་འབྲེག་པ། དེ་དག་ཉིད་གྱོན་ནས་ཟན་ཟ་བར་བྱེད་ཅིང། དེ་དག་ཉིད་དང་སྟོན་པ་ལ་ཕྱག་  
འཚལ་བར་བྱེད་དོ། །ཞེས་ཟེར་བའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་བ་དང། བཅོམ་ལྡན་འདས་ཀྱིས་བཀའ་སྩལ་པ། ཆོས་གོས་དག་གྱོན་ནས་སྐྲ་དང། ཁ་སྤུ་  
བྲེག་པར་མི་བྱའི། འོན་ཀྱང་སྐྲ་བཟེད་ཀྱི་གོས་བཅང་བར་བྱ་ཞིང། དེ་བགོས་ནས་སྐྲ་བྲེག་པར་བྱའོ། །བཅོམ་ལྡན་འདས་ཀྱིས་སྐྲ་བཟེད་ཀྱི་གོས་བཅང་བར་བྱའོ། །ཞེས་གསུངས་པ་དང། གཞན་  
  
  
༄༅། །དག་ཅིག་ལ་འབྱོར་པ་མེད་ནས་བཅོམ་ལྡན་འདས་ཀྱིས་བཀའ་སྩལ་པ། གང་དག་ལ་འབྱོར་པ་མེད་པ་དེ་དག་གིས་རྡུལ་གཟན་  
གྱིས་ལུས་དཀྲིས་ལ་སྐྲ་བྲེག་པར་བྱེད། དགེ་སློང་དག་གིས་སྐྲ་དང། ཁ་སྤུ་བྲེགས་ནས་དེ་བཞིན་དུ་སོང་བ་དང། བྲམ་ཟེ་དེ་དང་ཁྱིམ་བདག་དེ་དག་ཤཱཀྱའི་བུའི་དགེ་སྦྱོང་རྣམས་ནི། སྤུ་གྲིའི་  
ལས་བྱས་ནས་ཁྲུས་མི་བྱེད་པས། གཙང་སྦྲ་མེད་པའོ། །ཞེས་འཕྱ་བར་བྱེད་དོ། །སྐབས་དེ། བཅོམ་ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་  
སྩལ་པ། སྤུ་གྲིའི་ལས་བྱས་ནས་ཁྲུས་བྱའོ། །དགེ་སློང་གཞན་དག་ཅིག་ནི། རྒས་འཁོགས་ཤིང་ཉམ་ཆུང་བར་གྱུར། གཞན་དག་ཅིག་ནི། ན་ནས་ཁྲུས་ཀྱི་སྦྱོར་བ་མི་བཟོད་པར་གྱུར། གཞན་  
དག་ཅིག་ལ་ནི། ཆུའི་རྙེད་པ་མེད་ནས་བཅོམ་ལྡན་འདས་ཀྱིས་བཀའ་སྩལ་པ། དེ་དག་གིས་ཡན་ལག་ལྔ་ཙམ་བཀྲུ་བར་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་  
རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བྲམ་ཟེ་དང། ཁྱིམ་བདག་དད་པ་ཅན་དག་དགེ་སློང་ལ་མེ་ཏོག་གི་ཕྲེང་བ་འབུལ་བ་དང། དེ་དག་གིས་མ་བླངས་  
ནས་བྲམ་ཟེ་དང། ཁྱིམ་བདག་གིས་སྨྲས་པ། འཕགས་པ། གང་གི་ཚེ་སངས་རྒྱས་བཅོམ་ལྡན་འདས་ཞེས་བྱ་བ་ནས་ཅི། བདག་ཅག་འཇིག་རྟེན་འདི་ནས་འཇིག་རྟེན་ཕ་རོལ་ཏུ་དགེ་བའི་  
  
  
བཞེས་ཤིག་ཅེས་བྱ་བའི་བར་སྔ་མ་བཞིན་ནོ། །སྐབས་དེ། བཅོམ་ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ་  
དེ་ལྟ་བས་ན། མེ་ཏོག་གི་ཕྲེང་བ་ལེན་པར་རྗེས་སུ་གནང་ངོ། །དེ་དག་གིས་བླངས་ཏེ་དེ་དག་ཉིད་ཀྱི་མདུན་དུ་བོར་བ་དང། དེ་དག་འཕྱ་ཞིང། འཕགས་པ། བདག་ཅག་གིས་རི་བའི་རིན་གྱིས་ཉོས་པ་ཡིན་ན། ཅི་  
ཁྱེད་ཀྱིས་བླངས་ཏེ་དོར་རམ་ཞེས་ཟེར་ནས་བཅོམ་ལྡན་འདས་ཀྱིས་བཀའ་སྩལ་པ། དོར་བར་མི་བྱའོ། །དགེ་སློང་དག་གིས་དབུ་སྐྲ་དང། སེ་མོའི་མཆོད་རྟེན་དག་ལ་བཏགས་པ་དང། དེ་དག་གིས་  
སྨྲས་པ། ཅི། འཕགས་པ། བདག་ཅག་གིས་དེ་བཞིན་གཤེགས་པའི་དབུ་སྐྲ་དང། སེན་མོའི་མཆོད་རྟེན་མ་མཐོང་སྙམ་མམ། བདག་ཅག་གིས་ཁྱེད་ལ་བྱིན་པ་ལགས་ཀྱི། བདག་ཅག་གིས་དེ་  
བཞིན་གཤེགས་པའི་དབུ་སྐྲ་དང། སེན་མོའི་མཆོད་རྟེན་དག་ལ་ནི་དང་པོ་ཉིད་དུ་ཕུལ་ལོ། །དགེ་སློང་རྣམས་ཀྱིས་བླངས་ནས་གནས་ཁང་གི་སྒོར་བཞག་པ་དང། བྲམ་ཟེ་དང། ཁྱིམ་བདག་དད་  
པ་ཅན་གྱིས་མཐོང་ནས་དྲི་གཙང་ཁང་ཡན་ནོ། །སྙམ་སྟེ་ཕྱག་འཚལ་ནས་བཅོམ་ལྡན་འདས་ཀྱིས་བཀའ་སྩལ་པ། གནས་ཁང་གི་སྒོར་གཞག་པར་མི་བྱའི། ནང་དུ་གཞག་པར་བྱའོ། །དགེ་སློང་  
དག་གིས་སྒོའི་དྲང་ཐད་དུ་བཞག་པས་ཉེས་དམིགས་དེ་ཉིད་དུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། དྲི་ཞིམ་པོ་ཐམས་ཅད་མིག་ལ་ཕན་པས། ཕྱོགས་དབེན་པར་བཞག་ཅིང་བསྣམ་  
  
  
༄༅། །པར་བྱའོ། །བཅོམ་ལྡན་འདས་ཀྱིས་དབེན་པར་བཞག་ཅིང་བསྣམ་པར་བྱའོ། །ཞེས་གསུངས་པ་དང། དགེ་སློང་དག་གིས་ཇི་ལྟར་གཞག་པ་མི་ཤེས་ནས་བཅོམ་  
ལྡན་འདས་ཀྱིས་བཀའ་སྩལ་པ། སྔས་ལོགས་སུ་ཁབ་བམ། ཚེར་མ་བཏབ་ལ་འཕྱང་དུ་གཞུག་པར་བྱའོ། །སྡོམ་ནི། སྟན་བཟང་དང་ནི་རྒྱབ་རྟེན་དང། །འབྲུ་མར་སྣོད་ནི་གསུམ་དག་དང། །  
གཏུར་ཐག་དང་ནི་ཁྲོན་པའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེ་ནས་བཅོམ་ལྡན་འདས་  
ཀྱིས་དགེ་སློང་དག་ལ་བཀའ་སྩལ་པ། དགེ་སློང་དག་དགེ་འདུན་ལ་ནི། འབྱོར་ན་སྟན་བཟང་པོ་གནང་གི། གང་ཟག་ལ་ནི། མི་གནང་ངོ། །དགེ་འདུན་ལ་ནི། འབྱོར་ན་རྒྱབ་རྟེན་གནང་  
གི༑ གང་ཟག་ལ་ནི། མི་གནང་ངོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བྲམ་ཟེ་དང། ཁྱིམ་  
བདག་དད་པ་ཅན་དག་གིས། དགེ་སློང་རྣམས་ལ་དྲི་ཕུལ་བ་དང། དགེ་སློང་རྣམས་ཀྱིས་མ་བླངས་ནས་དེ་དག་གིས་སྨྲས་པ། འཕགས་པ་གང་གི་ཚེ་སངས་རྒྱས་བཅོམ་ལྡན་འདས་འཇིག་  
རྟེན་དུ་མ་བྱུང་བ་ཞེས་བྱ་བ་ནས་བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། གནང་གི་དྲི་བླང་བར་བྱའོ། །ཞེས་བྱ་བའི་བར་སྔ་མ་བཞིན་ནོ། །དེ་རྣམས་ཀྱིས་བླངས་  
  
  
འཕགས་པ་དག་བདག་ཅག་གིས་རི་བའི་རིན་གྱིས་ཉོས་པ་ཡིན་ན། ཁྱོད་ཀྱིས་བླངས་ཏེ་འདོར་རམ་ཞེས་འཕྱ་བར་བྱེད་དོ། །སྐབས་དེ། བཅོམ་  
ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དོར་བར་མི་བྱའོ། །དེ་དག་གིས་དབུ་སྐྲ་དང། སེན་མོའི་མཆོད་རྟེན་ལ་ཕུལ་བ་དང། དེ་དག་གིས་སྨྲས་  
པ༑ འཕགས་པ་དག་བདག་ཅག་གིས་དེ་བཞིན་གཤེགས་པའི་དབུ་སྐྲ་དང། སེན་མོའི་མཆོད་རྟེན་མ་མཐོང་ངམ། བདག་ཅག་གིས་ཁྱེད་ལ་ཕུལ་གྱི། དེ་བཞིན་གཤེགས་པའི་དབུ་སྐྲ་དང། སེན་  
མོའི་མཆོད་རྟེན་ལ་ནི། བདག་ཅག་གིས་དང་པོ་ཉིད་དུ་ཕུལ་ལགས་སོ་།དགེ་སློང་དག་གིས་བླངས་ནས་གནས་ཁང་གི་སྒོར་བཞག་པ་དང་བྲམ་ཟེ་དང། ཁྱིམ་བདག་དད་པ་ཅན་དག་གིས་  
མཐོང་ནས་དྲི་གཙང་ཁང་ཡིན་ནོ། །སྙམ་སྟེ་ཞབས་ལ་གཏུགས་ནས་བཅོམ་ལྡན་འདས་ཀྱིས་བཀའ་སྩལ་པ། གནས་ཁང་གི་སྒོར་མི་གཞག་གི་།འོན་ཀྱང་ནང་དུ་གཞག་པར་བྱའོ། །དགེ་སློང་  
དག་གིས་སྒོའི་དྲང་ཐད་དུ་བཞག་ནས་ཉེས་དམིགས་དེ་ཉིད་དུ་གྱུར་ཏེ་བཅོམ་ལྡན་འདས་ཀྱིས་བཀའ་སྩལ་པ། སྒོའི་དྲང་ཐད་དུ་གཞག་པར་མི་བྱའི། འོན་ཀྱང་དྲི་ཞིམ་པོ་ཐམས་ཅད་ནི། མིག་ལ་  
ཕན་པས། སྔས་ཀྱི་ཐད་ཀར་དྲིའི་ལག་རིས་བྱ་ཞིང། དེ་ནས་དུས་དུས་སུ་བསྣམ་པར་བྱའོ། །གཞན་དད་པ་ཅན་དག་གིས་དགེ་སློང་དག་ཁྱིམ་དུ་སྤྱན་དྲངས་ཏེ་མཆོད་སྟོན་གསོལ་ནས་དེ་རྣམས་  
  
  
༄༅། །དེ་དག་གི་རྐང་པ་ལ་དྲིའི་ལག་རིས་སྐུད་པ་དང། དགེ་སློང་དག་གིས་མ་བླངས་ནས་དེ་དག་གིས་སྨྲས་པ། འཕགས་པ། གང་དག་བྲམ་ཟེ་ལ་མངོན་པར་དད་པ་དེ་  
དག་གིས་དེ་དག་ལ་དང་པོ་དྲི་དང། ཕྲེང་བ་དག་ཕུལ་ནས་དེ་དག་གིས་བླངས་ཏེ་མགོ་དང། ལུས་ལ་ཉེ་བར་སྦྱོར་བར་བགྱིད་ན། བདག་ཅག་ནི། ཁྱེད་ལ་མངོན་པར་དད་དེ་ཞབས་དག་ལ་འབུལ་  
བ་འགལ་བ་ཅི་ཞིག་མཆིས། བཞེས་སུ་གསོལ། སྐབས་དེ། བཅོམ་ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། རྐང་པ་དག་ལ་འབུལ་བ་བདག་  
གིར་བྱའོ། །དགེ་སློང་དག་གིས་བླངས་ཏེ་དེ་དག་ཉིད་ཀྱི་མདུན་དུ་བོར་བ་དང། དེ་དག་གིས་སྨྲས་པ། ཨེ་མ་འཕགས་པ། ཁྱེད་ཅག་གཙུག་ལག་ཁང་དུ་གཤེགས་ཏེ་ཅི་བདེར་མཛོད་ཅིག་  
ཇི་ལྟར་བདག་ཅག་དད་པ་སྐྱེས་པ་དེ་ལྟར་མ་དད་པའང་སྐྱེས་སོ་།སྐབས་དེ། བཅོམ་ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དེ་དག་ཉིད་  
ཀྱི་མདུན་དུ་དོར་བར་མི་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དགེ་སློང་དག་ལྷུང་བཟེད་བབ་  
ཅོལ་དུ་འཇོག་པར་བྱེད་པས། དེ་དག་མ་རུངས་པར་གྱུར་ནས་སྐབས་དེ་བཅོམ་ལྡན་འདས་ལ་དགེ་སློང་དག་གིས་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། ལྷུང་བཟེད་  
  
  
འོན་ཀྱང་ལྷུང་བཟེད་གཞག་པའི་བུ་ག་བྱས་ལ་དེར་གཞག་པར་བྱའོ། །དགེ་སློང་དག་རྩིག་པ་རྐོ་བར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། རྩིག་པ་བརྐོ་  
བར་མི་བྱའི། འོན་ཀྱང་གང་གི་ཚེ་གཙུག་ལག་ཁང་རྩིག་པ་དེ་ཁོ་ནའི་ལྷུང་བཟེད་ཀྱི་བུ་ག་བྱ་སྟེ། དེ་བཞིན་དུ་འཁོར་གྱི་ཁང་བ་ལའང་བྱའོ། །བཅོམ་ལྡན་འདས་ཀྱིས་ལྷུང་བཟེད་གཞག་པའི་བུ་གར་  
ལྷུང་བཟེད་གཞག་པར་བྱའོ། །ཞེས་གསུངས་པ་དང། དགེ་སློང་དགོན་པ་པ་དག་ལ་ལྷུང་བཟེད་གཞག་པའི་བུ་ག་མེད་ནས་བཅོམ་ལྡན་འདས་ཀྱིས་བཀའ་སྩལ་པ། དེ་དག་གིས་ལྕུག་མའམ། སྲད་བུའི་  
སྐོན་བུ་བྱས་ཏེ། དེ་ལ་བ་ལང་གི་ལྕི་བའམ། འཇིམ་པས་བསྐུས་ལ་དེར་གཞག་པར་བྱའོ། །རྡུལ་ཁྱེར་ནས་བཅོམ་ལྡན་འདས་ཀྱིས་བཀའ་སྩལ་པ། དེ་ལ་དེ་དང་འདྲ་བའི་ཁ་གབ་བྱའོ། །དགེ་སློང་  
དག་གིས་དེ་ས་ལ་བཞག་ནས་བཅོམ་ལྡན་འདས་ཀྱིས་བཀའ་སྩལ་པ། ས་ལ་མི་གཞག་གི། འོན་ཀྱང་གདང་ཐག་གམ། ཤིང་གི་ཡལ་ག་ལ་སྤྱད་དུ་གཞུག་པར་བྱའོ། །དེ་དག་གང་གི་ཚེ་ལྗོངས་  
རྒྱུ་ཞིང་འགྲོ་བ་དེའི་ཚེ་དེ་ཁྱེར་ཞིང་དོང་ནས་མ་དད་པ་དག་།འཕགས་པ། ཅི་འདིར་ཁྱིམ་བྱའམ། སྤྲེའུ་ཁྱེར་ཞེས་འཕྱ་བར་བྱེད་ནས་བཅོམ་ལྡན་འདས་ཀྱིས་བཀའ་སྩལ་པ། གར་འགྲོ་རྒུར་སྐོན་བུ་  
ཁྱེར་ཏེ་འགྲོ་བར་མི་བྱའི། འོན་ཀྱང་གང་དུ་འགྲོ་བ་དེར་གཞན་ཞིག་གཞག་པར་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་  
  
  
༄༅། །ར་བ་ན་བཞུགས་སོ། །དགེ་སློང་ཞིག་ལྗོངས་རྒྱུ་ཞིང་རི་བྲག་ཅིག་ཏུ་ཕྱིན་ཏེ་དེས་ཁྱིམ་ཞིག་ཏུ་གནས་བརྙས་ནས་རྐང་པ་བཀྲུས་ཏེ་འབྲུ་མར་བསླང་བར་བརྩམས་པ་དང། ཇི་ཙམ་  
ན་བུད་མེད་ཅིག་གིས་ཏིལ་མར་ཁྱེར་ཏེ་འོངས་ནས་དགེ་སློང་དེས་ལག་པ་བརྐྱང་བ་དང། དེས་སྨྲས་པ། འཕགས་པ། སློང་བར་མཛད་ལ་སྣོད་མི་མངའ་བ་དེ་ག་ལ་གདའ། ཨེ་མའོ། །ཁྱོད་ཀྱི་འབྲུ་མར་གྱི་  
སྣོད་བཅང་བར་མཛོད་ཅིག་དེས་སྨྲས་པ། སྲིང་མོ། བཅོམ་ལྡན་འདས་ཀྱིས་མ་གནང་ངོ། །དེ་ཅང་མི་ཟེར་བར་འདུག་ནས་སྐབས་དེ། བཅོམ་ལྡན་འདས་ལ་དགེ་སློང་དག་གིས་གསོལ་པ་དང་  
བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། གནང་གི་འབྲུ་མར་གྱི་སྣོད་བཅང་བར་བྱའོ། །བཅོམ་ལྡན་འདས་ཀྱིས་འབྲུ་མར་གྱི་སྣོད་བཅང་བར་བྱའོ། །ཞེས་གསུངས་པ་དང། ཚེ་  
དང་ལྡན་པ་ཉེ་དགའི་དགེ་ཚུལ་གཉིས་འབྲུ་མར་གྱི་འབྲག་ཁྱེར་ཏེ་འབྲུ་མར་གྱི་བསོད་སྙོམས་ལ་ཞུགས་པ་དང། བུད་མེད་ཅིག་གིས་འབྲུ་མར་ཁྱེར་ཏེ་འོངས་པ་དང། ཇི་ཙམ་ན་དགེ་ཚུལ་གཉིས་  
ཤིག་འབྲུ་མར་གྱི་འབྲག་ཐོགས་པ་མཐོང་ནས་དེས་བྲང་བརྡུངས་ཏེ་སྨྲས་པ། འཕགས་པ། ཁྱེད་ཀྱི་འདི་སུ་ཞིག་གིས་འགེངས་པར་བྱེད་དེ་དག་གིས་སྨྲས་པ། བཀྲེན་པ་མོ། ཁྱོད་ཀྱིས་རེ་  
ཞིག་ཅི་བྱིན་པ་དེ་ལུགས་ཤིག་ལྷག་མ་ལྷ་བྲམ་ཟེ་དང། ཁྱིམ་བདག་དད་པ་ཅན་དག་འགེངས་སོ། །དེ་ཅང་མི་ཟེར་བར་གྱུར་ནས་སྐབས་དེ། བཅོམ་ལྡན་འདས་ལ་དགེ་སློང་དག་གིས་གསོལ་པ་དང་  
  
  
དགེ་སློང་དག་གིས་འབྲུ་མར་གྱི་སྣོད་ཧ་ཅང་ཆེན་པོ་བཅང་བར་མི་བྱའོ། །བཅོམ་ལྡན་འདས་ཀྱིས་དགེ་སློང་དག་གིས་འབྲུ་མར་གྱི་སྣོད་ཧ་ཅང་ཆེན་པོ་བཅང་བར་མི་  
བྱའོ། །ཞེས་གསུངས་པ་དང། དེ་དག་གིས་ཧ་ཅང་ཆུང་བ་བཅངས་པས་དེས་དགོས་པ་མི་ཆོག་ནས་བཅོམ་ལྡན་འདས་ཀྱིས་བཀའ་སྩལ་པ། ཧ་ཅང་ཆུང་ངུ་ཡང་མི་བཅང་གི། འོན་ཀྱང་འབྲུ་མར་གྱི་སྣོད་ནི་  
གསུམ་སྟེ། ཆེན་པོ་དང། འབྲིང་དང། ཆུང་ངུའོ། །དེ་ལ་ཆེན་པོ་ནི། ཕུལ་གང་བའོ། །ཆུང་ངུ་ནི། ཕུལ་ཕྱེད་པའོ། །དེ་དག་གི་བར་ནི། འབྲིང་ངོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་  
བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དགེ་སློང་རྒན་པོ་དང། གསར་བུ་ཞིག་དང་གཉིས་ལམ་དུ་ཞུགས་ཏེ་དོང་བ་དང། དེ་དག་གཏམ་བཟང་པོ་མ་ཡིན་  
པ་ཟེར་ཞིང་འགྲོ་བ། ཇི་ཙམ་ན་གནོད་སྦྱིན་མ་དད་པ་ཞིག་གིས་ཐོས་ནས་དེས་བསམ་པ། ཤཱཀྱའི་བུའི་དགེ་སྦྱོང་འདི་གཉིས་གཏམ་བཟང་པོ་མ་ཡིན་པ་ཟེར་ཞིང་འདོང་བས་འདི་དག་གི་མདངས་  
དབྲོག་པར་བྱའོ། །སྙམ་བསམ་སྟེ། དེ་དེ་གཉིས་ཀྱི་ཕྱི་བཞིན་འབྲང་ངོ། །ཡང་བསམ་པ། གང་འདས་པ་དེ་ནི། འདས་སུ་ཟད། གལ་ཏེ་གཏམ་བཟང་པོ་མ་ཡིན་པ་དག་ཟེར་ན། ངེས་པར་མདངས་དབྲོག་  
པར་བྱའོ། །སྙམ་མོ། །དེ་དེ་ལྟར་སེམས་ཤིང་དེ་དག་གི་ཕྱི་བཞིན་འབྲངས་པ་ལས། གནོད་སྦྱིན་དད་པ་ཅན་གཞན་ཞིག་ཕྱོགས་དེར་འོངས་ཏེ། དེས་དེ་ལ་གྲོགས་པོ། གར་འགྲོ་ཞེས་དྲིས་པ་དང་  
  
  
༄༅། །དེས་ཇི་ལྟར་གྱུར་པ་དེ་ལ་སྨྲས་སོ། །དེས་སྨྲས་པ་གྲོགས་པོ། དགེ་སློང་འདི་དག་ནི། དཀའ་ཐུབ་དང་ལྡན་པས། གོར་མ་ཆག་པར་ཆོས་ཀྱི་གཏམ་ཟེར་ཞིང་འདོང་ངོ། །ཁྱོད་ལ་  
དགེ་སློང་དག་གིས་ཅི་ཞིག་བྱའི། འདུག་ཅིག་དང། བདག་ཅག་ཕན་ཚུན་ཡང་དག་པར་དགའ་བའི་གཏམ་དག་བྱ་ཞིང་འདོང་ངོ། །དེས་སྨྲས་པ། གྲོགས་པོ། བདག་གིས་འདི་གཉིས་ངེས་པར་མི་  
གཏང་གི་ཚུར་ཤོག་འདོང་ངོ། །དེ་དེས་དུས་ཀྱིས་འཆུ་བར་ཤེས་ནས་དེ་དང་ལྷན་ཅིག་ཏུ་དེ་གཉིས་ཀྱི་ཕྱི་བཞིན་དུ་འབྲངས་པ་དང། དགེ་སློང་དེ་གཉིས་གཏམ་བཟང་པོ་མ་ཡིན་པ་ཁོ་ན་ཟེར་  
ཞིང་འདོང་བ་ལས། ཇི་ཙམ་ན་ལམ་གཉིས་སུ་གྱུར་ནས་དགེ་སློང་དེ་གཉིས་ལས་ཀྱང་གཅིག་ནི། རྒྱལ་བྱེད་ཀྱི་ཚལ་དུ་འགྲོའོ། །གཅིག་ནི་རི་དྭགས་འཛིན་གྱི་མའི་ཁང་བཟང་དུ་འགྲོའོ། །  
དེ་གཉིས་ལས་གསར་བུ་གང་ཡིན་པ་དེས། རྒན་པོ་ལ་ཕྱག་བྱས་ཏེ་དེས་སྨྲས་པ། ཚེ་དང་ལྡན་པ། བདག་ནི། རི་དྭགས་འཛིན་གྱི་མའི་ཁང་བཟང་དུ་མཆི་ཡི། ཁྱོད་བག་ཡོད་པར་མཛོད་ལ་ནད་མེད་  
པར་གཤེགས་ཤིག་ཅེས་སྨྲས་ནས་དེ་སོང་བ་དང། གནོད་སྦྱིན་མ་དད་པ་དེ་སྐྲ་གྱེན་དུ་བསླང་སྟེ་མདངས་དབྲོག་ཅེས་བྱས་པ་དང། གནོད་སྦྱིན་དད་པ་ཅན་དེས་སྨྲས་པ། གྲོགས་པོ། གཟུ་ལུམ་  
མ་བྱེད་ཅིག་འདི་གཉིས་ཀྱིས་ཆོས་བཤད་དེ། གང་ནད་མེད་པར་གྱུར་ཅིག་ཅེས་སྨྲས་པ། ནད་མེད་པ་དེ་ནི། རྙེད་པའི་མཆོག་ཡིན་ལ་གང་བག་ཡོད་པར་བྱོས་ཤིག་ཅེས་ཟེར་བ། བག་  
  
  
ཆོས་ཐམས་ཅད་ཀྱི་རྩ་བ་ཡིན་ནོ། །བཅོམ་ལྡན་འདས་ཀྱིས་ཀྱང། བག་ཡོད་འཆི་མེད་གནས་ཡིན་ཏེ། །བག་མེད་པ་ནི་འཆི་བའི་གནས། །བག་ཡོད་འཆི་བར་མི་འགྱུར་ཏེ། །བག་མེད་རྟག་  
ཏུ་འཆི་བར་འགྱུར། །ཞེས་གསུངས་སོ། །ཞེས་དེས་དེ་སླར་བཟློག་གོ་།གནོད་སྦྱིན་དད་པ་ཅན་དེ། འདི་སྙམ་དུ་འདི་ཁོ་ན་བདག་གིས་བྱ་བ་ཡིན་ནོ། །སྙམ་དུ་བསམ་ནས་བཅོམ་ལྡན་འདས་ག་ལ་བ་དེར་  
སོང་སྟེ་ཕྱིན་པ་དང། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་ཕྱོགས་གཅིག་ཏུ་འདུག་གོ། ཕྱོགས་གཅིག་ཏུ་འདུག་ནས་བཅོམ་ལྡན་འདས་ལ་གནོད་སྦྱིན་དེས་འདི་སྐད་ཅེས་གསོལ་  
ཏོ། །བཙུན་པ། བཅོམ་ལྡན་འདས་ཀྱི་བསྟན་པ་ལ་མངོན་པར་མ་དད་པ། མི་མ་ལགས་པ། གནོད་སྦྱིན་གཏུམ་པོ་རྟག་ཏུ་གནས་ཤིང་མཆིས་ལགས་སོ། །བཙུན་པ། མངོན་པར་དད་པ་གང་དག་  
ལགས་པ་དེ་དག་ནི། ཉུང་ཟད་ཅིག་མཆིས་ལགས་ཏེ། བཅོམ་ལྡན་འདས་ཀྱི་བསྟན་པ་ལ་མངོན་པར་མ་དད་པ། མི་མ་ལགས་པ། གནོད་སྦྱིན་གཏུམ་པ་རྟག་ཏུ་གནས་ཀྱང། བཅོམ་ལྡན་འདས་ཀྱི་  
བསྟན་པ་ལ་མངོན་པར་མ་དད་པའི་གནོད་སྦྱིན་གཏུམ་པོ་རྟག་ཏུ་གནས་པ་ནི། ཆེས་མང་དུ་ལགས་ལ། བཙུན་པ། འཕགས་པ་འདི་དག་ནི། གཏམ་བཟང་པོ་མ་ལགས་པ་མཆི་ཞིང་ཤུལ་དུ་ཞུགས་  
ཏེ་མཆི་ན། ཀྱེ་མ། བཅོམ་ལྡན་འདས་ཀྱིས་བརྩེ་བར་དགོངས་ཏེ། གང་གིས་ན། འཕགས་པ་དག་གཏམ་བཟང་པོ་མ་ལགས་པ་མཆི་ཞིང་ཤུལ་དུ་ཞུགས་ཏེ་མཆི་བར་མི་འགྱུར་བ། འཕགས་  
  
  
༄༅། །པ་རྣམས་དྲན་པར་བགྱིད་པ་ཅུང་ཟད་ཅིག་བཅར་གསོལ། བཅོམ་ལྡན་འདས་ཀྱིས་གནོད་སྦྱིན་དེ་ལ་ཅང་མི་གསུང་བས་གནང་ནས། དེ་ནས་གནོད་སྦྱིན་དེ་བཅོམ་  
ལྡན་འདས་ཅང་མི་གསུང་བས་གནང་བར་རིག་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་ཀྱི་སྤྱན་སྔ་ནས་སོང་ངོ། །དེ་ནས་བཅོམ་ལྡན་འདས་ཀྱིས་གནོད་  
སྦྱིན་དེ་སོང་སྟེ་རིང་པོ་མ་ལོན་པར་མཁྱེན་ནས་དགེ་སློང་གི་དགེ་འདུན་གྱི་གུང་ལ་གདན་བཤམས་པ་ཉིད་ལ་བཞུགས་སོ། །བཞུགས་ནས་བཅོམ་ལྡན་འདས་ཀྱིས་དགེ་སློང་དག་ལ་བཀའ་  
སྩལ་པ། དགེ་སློང་དག། ངས་གནོད་སྦྱིན་ཞིག་ལས་དགེ་སློང་དག་གཏམ་བཟང་པོ་མ་ཡིན་པ་ཟེར་ཞིང་ལམ་དུ་ཞུགས་ཏེ་འདོང་བ་ལ་གནོད་སྦྱིན་མ་དད་པ་དག་སྐབས་ཚོལ་ཞིང་གླགས་ལྟ་  
ཞེས་ཐོས་སོ། །དགེ་སློང་དག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་རྣམས་འདི་ལྟ་སྟེ། གཏམ་བཟང་པོ་མ་ཡིན་པ་ཟེར་བ་དེ་ནི། མཛེས་པ་མ་ཡིན་ཞིང་འཚམ་པ་མ་  
ཡིན་ནོ། །དེ་ལྟ་བས་ན། ངས་དགེ་སློང་ལམ་དུ་འཇུག་པའི་ཀུན་ཏུ་སྤྱོད་པའི་ཆོས་དག་བཅའ་བར་བྱ་སྟེ། ལམ་དུ་འཇུག་པའི་དགེ་སློང་གིས་ཆོས་ཀྱི་གཏམ་དང། འཕགས་པའི་མི་སྨྲ་བ་  
དང་རྣམ་པ་གཉིས་ཀྱིས་ལམ་དུ་ཞུགས་ནས་འགྲོ་བར་བྱའོ། །ངལ་བསོ་བའི་གནས་ཀྱི་ཕྱོགས་སུ་གཙུག་ལག་གི་ཚིགས་སུ་བཅད་པ་གདོན་པར་བྱའོ། །ཆུ་འཆུ་བ་ན་ཆུ་དེ་གང་གི་ཡིན་པ་