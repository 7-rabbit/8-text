  
།རྒྱལ་པོ་ཟས་གཙང་གིས་ཐོས་ནས་ཡིད་བདེ་བ་སྐྱེས་ཏེ་སྨྲས་པ། ཤེས་ལྡན་དག་གཞོན་ནུ་བཙས་པ་ན། ངའི་དོན་ཐམས་ཅད་དང། ལས་ཀྱི་མཐའ་ཐམས་ཅད་གྲུབ་  
པས། དེའི་ཕྱིར་གཞོན་ནུའི་མིང་དོན་ཐམས་ཅད་གྲུབ་པ་ཞེས་བྱ་བར་གདགས་སོ། །ཞེས་དེ་ན་བྱང་ཆུབ་སེམས་དཔའི་མཚན་འདི་ལྟ་སྟེ། དོན་ཐམས་ཅད་གྲུབ་པ་ཞེས་བྱ་བ་དེར་བཏགས་སོ། །བྱང་  
ཆུབ་སེམས་དཔའ་རིན་པོ་ཆེ་སྣ་བཞིའི་ཁྱོགས་ལ་བཞག་སྟེ་སེམས་ཅན་སྟོང་ཕྲག་དུ་མས་བསྐོར་ནས་ལྷ་དང་མིའི་བཀུར་སྟི་ཆེན་པོས་སེར་སྐྱའི་གཞིའི་གྲོང་ཁྱེར་དུ་ཞུགས་སོ། །བྱང་ཆུབ་སེམས་  
དཔའ་གྲོང་ཁྱེར་དུ་ཞུགས་པ་ན། ཤཱཀྱ་ང་རྒྱལ་ཅན། མུ་ཅོར་སྨྲ་བ། ཐུགས་ཐུབ་ཅན་རྣམས་ཐུབ་པ་བཞིན་དུ་ཅང་མི་སྨྲ་བར་འདུག་པ་དང། རྒྱལ་པོ་ཟས་གཙང་གིས་སྨྲས་པ། ཤཱཀྱ་ང་རྒྱལ་  
ཅན། མུ་ཅོར་སྨྲ་བ། ཐུགས་ཐུབ་ཅན་འདི་དག་གཞོན་ནུ་གྲོང་ཁྱེར་དུ་ཞུགས་པ་དང། ཐུབ་པ་བཞིན་དུ་ཅང་མི་སྨྲ་བ་འདུག་པ་དེའི་ཕྱིར་གཞོན་ནུའི་མིང་ཤཱཀྱ་ཐུབ་པར་གདགས་སོ། །ཞེས་དེ་ན་  
བྱང་ཆུབ་སེམས་དཔའི་མཚན་གཉིས་པ་འདི་ལྟ་སྟེ། ཤཱཀྱ་ཐུབ་པ་ཞེས་བྱ་བ་དེར་བཏགས་སོ། །ཤཱཀྱ་རྣམས་ལ་གནོད་སྦྱིན་གཞུག་མར་གནས་པ་ཤཱཀྱ་སྤེལ་བ་ཞེས་བྱ་བ་ཞིག་ཡོད་དེ་  
ཤཱཀྱ་སུའི་བུའམ། བུ་མོ་བཙས་ཀྱང་རུང། དེ་དང་པོར་གནོད་སྦྱིན་ཤཱཀྱ་སྤེལ་བའི་རྐང་པ་ལ་ཕྱག་འཚལ་དུ་ཁྲིད་པས་རྒྱལ་པོ་ཟས་གཙང་གིས་སྨྲས་པ། ཤེས་ལྡན་དག་དེང་ལ་གཞོན་ནུ་  
  
  
༄༅། །གནོད་སྦྱིན་ཤཱཀྱ་སྤེལ་བའི་རྐང་པ་ལ་ཕྱག་འཚལ་དུ་ཆུག་ཅིག་བློན་པོ་རྣམས་ཀྱིས་དེའི་མདུན་དུ་ཁྲིད་པ་དང། གནོད་སྦྱིན་ཤཱཀྱ་སྤེལ་བས་བྱང་ཆུབ་སེམས་དཔའ་ཐག་  
རིང་པོ་ཁོ་ན་ནས་མཐོང་ངོ། །མཐོང་ནས་ཀྱང་དེ་བརྟད་དེ་རིངས་པར་གོམ་པ་བསླང་ནས་བྱང་ཆུབ་སེམས་དཔའ་བསུས་ཏེ་རྐང་པ་ལ་ཕྱག་བྱས་པ་དང། རྒྱལ་པོ་ཟས་གཙང་གིས་སྨྲས་པ། ཤེས་  
ལྡན་དག། གནོད་སྦྱིན་ཤཱཀྱ་སྤེལ་བ་ཡང། གཞོན་ནུའི་རྐང་པ་ལ་ཕྱག་འཚལ་ཏེ། དེ་ལྟ་བས་ན། འདི་ནི། ལྷའི་ཡང་ལྷ་ཡིན་པས་དེའི་ཕྱིར་གཞོན་ནུའི་མིང་ལྷའི་ཡང་ལྷ་ཞེས་གདགས་  
སོ༑ ༑ཞེས་དེ་ན་བྱང་ཆུབ་སེམས་དཔའི་མཚན་གསུམ་པ་འདི་ལྟ་སྟེ་ལྷའི་ཡང་ལྷ་ཞེས་བྱ་བར་བཏགས་སོ། །དེ་ནས་རྒྱལ་པོ་ཟས་གཙང་གིས་བྱང་ཆུབ་སེམས་དཔའ་བྲམ་ཟེ་རྣམས་དང་  
མཚན་མཁན་རྣམས་དང། སྐར་མཁན་རྣམས་ལ་བསྟན་ནས་ཤེས་ལྡན་དག། གཞོན་ནུ་ཅི་གང་དག་དང་ལྡན་ན། སྐྱེས་བུ་ཆེན་པོའི་འགྲོ་བ་གཉིས་སུ་འགྱུར་གྱི། གཞན་དུ་མ་ཡིན་  
ཏེ། གལ་ཏེ་ཁྱིམ་པ་ཁྱིམ་ན་གནས་ན། འཁོར་ལོས་བསྒྱུར་བའི་རྒྱལ་པོ་མཐའ་བཞིར་རྣམ་པར་རྒྱལ་བ། ཆོས་ཀྱི་རྒྱལ་པོ། ཆོས་དང་མཐུན་པ། རིན་པོ་ཆེ་སྣ་བདུན་དང་ལྡན་པར་  
འགྱུར་ཞིང། དེའི་རིན་པོ་ཆེ་སྣ་བདུན་ནི། འདི་ལྟ་བུ་དག་ཡིན་ཏེ་འདི་ལྟ་སྟེ། འཁོར་ལོ་རིན་པོ་ཆེ་དང། གླང་པོ་རིན་པོ་ཆེ་དང་རྟ་རིན་པོ་ཆེ་དང། ནོར་བུ་རིན་པོ་ཆེ་དང། བཙུན་མོ་  
  
  
ཁྱིམ་བདག་རིན་པོ་ཆེ་དང། བདུན་པ་བློན་པོ་རིན་པོ་ཆེའོ། །གལ་ཏེ་སྐྲ་དང་ཁ་སྤུ་བྲེགས་ནས་གོས་ངུར་སྨྲིག་དག་བགོས་ཏེ་དད་པས་ཡང་དག་པར་ཁྱིམ་ནས་ཁྱིམ་མེད་  
པར་རབ་ཏུ་བྱུང་ན། འཇིག་རྟེན་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་སྒྲ་རྣམ་པར་གྲགས་པར་འགྱུར། སྐྱེས་བུ་ཆེན་པོའི་མཚན་སུམ་ཅུ་རྩ་  
གཉིས་དང་ལྡན་ནམ། དེ་དག་གིས་སྨྲས་པ། ལྷ། དེ་ལྟ་ལགས་ཏེ་གཞོན་ནུ་ནི། གང་དག་དང་ལྡན་ན། སྐྱེས་བུ་ཆེན་པོའི་འགྲོ་བ་གཉིས་སུ་འགྱུར་གྱི། གཞན་དུ་མ་ལགས་ཏེ་ཞེས་བྱ་བ་  
ནས་འཇིག་རྟེན་ན་སྒྲ་རྣམ་པར་གྲགས་པར་འགྱུར་བ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་ལྡན་ལགས་སོ། །ན་ལ་དས་སྨྲས་པ། མཁན་པོ། བྱང་ཆུབ་སེམས་དཔའ་སེར་སྐྱའི་  
གྲོང་ཁྱེར་དུ་གཤེགས་ཏེ་དེའི་མཚན་ཡང་བཏགས་ལགས་ཀྱི། ཚུར་གཤེགས། གཟིགས་སུ་བཞུད་དོ། །དེས་སྨྲས་པ། བུ། ལེགས་ཏེ། དེ་བཞིན་བྱའི། འདོང་ངོ། །ཞེས་དེ་གཉིས་རྫུ་འཕྲུལ་  
གྱིས་ཆས་པ་དང། བྱང་ཆུབ་སེམས་དཔའི་མཐུས་དེའི་རྫུ་འཕྲུལ་ཉམས་ཏེ་རྐང་པ་ཁོ་ནས་སེར་སྐྱའི་གཞིའི་གྲོང་ཁྱེར་དུ་ཞུགས་ནས་རྒྱལ་པོ་ཟས་གཙང་གི་ཕོ་བྲང་ག་ལ་བ་དེར་སོང་སྟེ་ཕྱིན་ནས་  
རྒྱལ་པོའི་ཕོ་བྲང་གི་སྒོ་ན་སྡོད་དོ། །དེ་ནས་དྲང་སྲོང་མི་དཀར་བས་མི་ཞིག་ལ་སྨྲས་པ། ཀྱེ་སྐྱེས་བུ། ཁྱོད་ཚུར་ཤོག་སོང་ལ་རྒྱལ་པོ་ཟས་གཙང་ལ་དྲང་སྲོང་མི་དཀར་བ་ལྷ་ལ་བལྟ་བར་  
  
  
༄༅། །འདད་དེ་སྒོ་ན་འདུག་གོ། ཞེས་སྦྲོན་ཅིག་དེས་སོང་ནས་རྒྱལ་པོ་ཟས་གཙང་ལ། ལྷ། དྲང་སྲོང་མི་དཀར་བ་ལྷ་ལ་བལྟ་བར་འཚལ་ཏེ་ཆབ་སྒོ་ན་མཆིས་སོ། །ཞེས་  
སྦྲན་པ་དང། དེས་སྨྲས་པ། ཤེས་ལྡན་དག། དྲང་སྲོང་མི་དཀར་བ་ལ་སུ་འགོག་ནང་དུ་ཤོག་ཅིག་དེ་ནང་དུ་ཞུགས་པ་དང། རྒྱལ་པོ་ཟས་གཙང་གིས་བྱོན་པ་ལེགས་སོ། །ཞེས་བྱ་བའི་  
ཀུན་ཏུ་སྤྱོད་པས་ཀུན་ཏུ་སྤྱད་ནས་རྐང་པ་ལ་མཆོད་ཡོན་ཕུལ་ཏེ་སེང་གེའི་ཁྲི་ལ་འདུག་ཏུ་བཅུག་གོ། དེ་ནས་རྒྱལ་པོ་ཟས་གཙང་གིས་དེའི་རྐང་པ་གཉིས་ལ་གཏུགས་ནས་སྨྲས་པ། དྲང་  
སྲོང་ཆེན་པོ། ཅི་ཞིག་གི་སླད་དུ་བྱོན། དེས་ཚིགས་སུ་བཅད་དེ་སྨྲས་པ། རྒྱལ་ཆེན་བདག་ནི་ཁྱོད་ཀྱི་སྲས། །བལྟ་བར་འཚལ་ནས་མཆིས་ལགས་ཏེ། །འཇིག་རྟེན་གཙོ་བོ་རྣམ་འདྲེན་པ། །  
ཐུབ་པ་དེ་ནི་བལྟ་འཚལ་ལོ། རྒྱལ་པོ་ཟས་གཙང་གིས་སྨྲས་པ་དྲང་སྲོང་ཆེན་པོ། གཞོན་ནུ་གཉིད་ལོག་གོ་དེས་སྨྲས་པ། མནལ་བཞིན་བལྟ་བར་བགྱིའོ། །རྒྱལ་པོ་ཟས་གཙང་  
གིས་སྨྲས་པ། དྲང་སྲོང་ཆེན་པོ། ལེགས་ཀྱི། དེ་བཞིན་དུ་མཛོད་གཟིགས་ཤིག་དེས་སོང་ནས་བྱང་ཆུབ་སེམས་དཔའ་མིག་མི་འཛུམ་པར་གཟུགས་རྣམས་ལ་གཟིགས་པ་མཐོང་ངོ།།  
མཐོང་ནས་ཀྱང་ཚིགས་སུ་བཅད་དེ་སྨྲས་པ། རིགས་པ་རྟ་ཕོ་རྣམ་དག་ནི། །ནམ་གྱི་གུང་ལ་ཉལ་བ་ལྟར། །དགོས་པ་དོན་དུ་གཉེར་རྣམས་ཀྱི། །མིག་ལ་ཡུན་རིང་གཉིད་མི་གནས། །  
  
  
ལྷ། ཅི། གཞོན་ནུ་བྲམ་ཟེ་རྣམས་དང། མཚན་མཁན་རྣམས་དང། སྐར་མཁན་རྣམས་ལ་བསྟན་ཏམ། དེས་སྨྲས་པ། དྲང་སྲོང་ཆེན་པོ། བསྟན་ཏོ། །ལྷ། དེ་དག་གིས་  
ཅི་ཞིག་ཏུ་ལུང་བསྟན། རྒྱལ་པོ་ཟས་གཙང་གིས་སྨྲས་པ། འཁོར་ལོས་བསྒྱུར་བའི་རྒྱལ་པོར་འགྱུར་རོ། །ཞེས་མཆིའོ། །དེས་བྱང་ཆུབ་སེམས་དཔའ་ལ་ཡན་མན་བརྟག་པར་བརྩམས་པ། ཇི་ཙམ་  
ན་བྱང་ཆུབ་སེམས་དཔའ་ལ་སངས་རྒྱས་ཀྱི་མཚན་རྣམས་མཐོང་ནས་དུས་ཇི་ཙམ་གྱིས་བདུད་རྩི་ཐོབ་པར་འགྱུར་ཞེས་བསམ་པ་ལ་ཞུགས་ནས་དེས་ལོ་ཉི་ཤུ་རྩ་དགུ་ལོན་པ་དང། ཁྱིམ་ནས་བྱུང་  
སྟེ་ལོ་དྲུག་ཏུ་དཀའ་བ་སྤྱད་ནས་བདུད་རྩི་ཐོབ་པར་འགྱུར་བར་མཐོང་ངོ། །དེས་བདག་ཉིད་ཀྱི་རྒྱུད་བསམ་པ་ལ་ཞུགས་པ་དང་བར་སྐབས་སུ་འཆི་བར་མཐོང་ནས་འདོད་པ་ན་སྤྱོད་པའི་སྲེད་པ་བྱུང་  
བ་དེ། མིག་མཆི་མས་གང་བཞིན་ཚིགས་སུ་བཅད་དེ་སྨྲས་པ། ས་བདག་རྟོག་གེ་རྣམས་ཀྱི་བློ་གྲོས་འཁྲུལ། །དུས་ཀྱི་མཐར་ནི་འཁོར་ལོས་བསྒྱུར་མི་འབྱུང། །བསོད་ནམས་མཆོག་ཅན་  
འདི་ནི་ཆོས་ཀྱི་མཛོད། །ཉེས་པ་རྣམས་ལས་རྒྱལ་ཏེ་སངས་རྒྱས་འགྱུར། །མི་ཡི་དབང་པོ་མཚན་གསལ་མིན་རྣམས་ཀྱིས། །གླིང་བཞི་རྣམས་ཀྱི་བདག་པོར་དབང་ཕྱུག་འགྱུར། །ཤིན་ཏུ་  
མཚན་གསལ་ཐུབ་དབང་རྫོགས་སངས་རྒྱས། །མི་མཆོག་ཆོས་ཀྱི་འཁོར་ལོ་བསྐོར་བར་འགྱུར། །དེ་ནས་རྒྱལ་པོས་དེ་མིག་མཆི་མས་གང་བ་མཐོང་ནས་བག་ཚ་སྟེ་མི་དགའ་ནས་སླར་ཚིགས་  
  
  
༄༅། །སུ་བཅད་དེ་སྨྲས་པ། སྐྱེས་པ་བུད་མེད་དག་ནི་གང་འཕྲད་ནས། །ངོམས་པར་མི་འགྱུར་དགའ་བ་ཐོབ་འགྱུར་བ། །ལུས་བཟང་དགའ་བྱེད་དེ་ནི་འདིར་གཟིགས་ནས། །ཅི་  
སླད་ཁྱོད་ཀྱི་ཞལ་ནི་མཆི་མར་བཅས། །བདག་གི་གཞོན་ནུ་འགའ་ལས་འཇིགས་པའམ། །ཚེ་ཟད་ཉེ་བར་གནས་པར་མ་གྱུར་གྲང། །དེ་སླད་དགེ་བ་འདི་མྱུར་བདག་ལ་གསུངས། །ཁྱོད་ཀྱི་བཤུམས་  
མོ་བྱུང་བས་བདག་འདར་ཏོ། །དེས་ཀྱང་ཚིགས་སུ་བཅད་དེ་སྨྲས་པ་གལ་ཏེ་འདི་ཡི་སྟེང་དུ་མཁའ་ལས་ནི། །རྡོ་རྗེའི་ཆར་དྲག་རབ་ཏུ་བབ་གྱུར་ཀྱང། །ཐུབ་པ་ཆེན་པོའི་སྐུ་ཡི་སྤུ་ཉག་གཅིག་  
ཀུན་ཏུ་བསྐྱོད་པར་ནུས་པ་མ་ཡིན་ནོ། །ཚན་ཆེན་རླུང་གིས་རབ་ཏུ་བསྐྱོད་པ་ཡི། །ཤིན་ཏུ་མི་བཟད་མཚོན་རྣོན་རྣམས་དག་དང། །སྤྲུལ་གདུག་རྣམས་དང་ཤིན་ཏུ་གདུག་པའི་དུག་གཞོན་  
ནུའི་ལུས་ལ་བབ་ཀྱང་རྨས་མི་ནུས། །མི་དབང་བདག་ནི་ཆོས་མཆོག་མཛོད་འདི་དང། །འཕྲད་ནས་དོན་མ་གྲུབ་པར་འཆི་འགྱུར་ཏེ། །ཞི་བ་མི་འཐོབ་རང་གི་ཉེས་མཐོང་ནས། །དེ་ཡི་སླད་དུ་  
བདག་ནི་ངུ་བར་བས། །འཇིག་རྟེན་དག་ནི་གང་རྣམས་དུས་སུ་ནི་།སྨྲ་བའི་དམ་པ་མཚུངས་མེད་འདི་ཡི་ཆོས། །ཉན་ཅིང་ཐོས་ནས་རབ་ཞི་མཆོག་འགྲོ་བ། །བདེ་སྐྱིད་བསོད་ནམས་ཅན་དེ་  
རིམས་ནད་བྲལ། །རྒྱལ་པོ་ཟས་གཙང་གིས་བྱང་ཆུབ་སེམས་དཔས་བདུད་རྩི་འཐོབ་པར་ཐོས་ནས་ཅང་མི་ཟེར་བར་འདུག་གོ་ལོག་པའི་ལྟ་བས་ཉམས་པ་ནི། ཕལ་ཆེར་རྫུན་སྨྲ་བ་  
  
  
གཡོ་ཀུན་ཏུ་སྤྱོད་པ་ལ་ཞུགས་པ་ཡན་པས། དྲང་སྲོང་མི་དཀར་བས་སྨྲས་པ། ལྷ། ཁྱོད་ཀྱི་གྲོང་ཁྱེར་ན་གནས་པའི་སྐྱེ་བོའི་ཚོགས་འདི་སྙམ་དུ། ཀྱེ་མ་དྲང་སྲོང་མི་དཀར་བ་རྐང་གིས་སེར་སྐྱའི་  
བཞིའི་གྲོང་ཁྱེར་དུ་འོངས་ཀྱང་ཅི་མ་རུང་སྙམ་དུ་ཡུན་རིང་པོ་ནས་སྨོན་པས། བདག་སྐྱེ་བོ་ལ་སྙིང་བརྩེ་བའི་ཕྱིར་རྐང་ཁོ་ནས་སེར་སྐྱའི་གཞིའི་གྲོང་ཁྱེར་དུ་འོངས་ཏེ་རྐང་ཁོ་ནས་འབྱུང་གི་གྲོང་ཁྱེར་  
མཛེས་པར་བགྱིད་དུ་སྩོལ་ཅིག། རྒྱལ་པོ་ཟས་གཙང་གིས་བློན་པོ་རྣམས་ལ་བསྒོ་བ། ཤེས་ལྡན་དག། དྲང་སྲོང་མི་དཀར་བ་རྐང་གིས་གྲོང་ཁྱེར་ནས་འབྱུང་གི། གྲོང་ཁྱེར་དང་ལམ་མཛེས་  
པར་བྱེད་དུ་ཆུག་ལ་དྲིལ་བསྒྲགས་ཏེ་འདི་སྐད་དུ། སེར་སྐྱའི་གཞི་ན་གནས་པའི་སྐྱེ་བོའི་ཚོགས་དང། ཡུལ་སྣ་ཚོགས་ནས་ལྷགས་པ་གཞན་གྱིས་ཀྱང་དྲང་སྲོང་མི་དཀར་བ་གྲོང་ཁྱེར་ནས་  
འབྱུང་བ་བསུས་ཤིག་ཅེས་ཀྱང་སྒོས་ཤིག། ལྷ། དེ་ལྟར་འཚལ་ལོ་།ཞེས་བློན་པོ་རྣམས་ཀྱིས་སེར་སྐྱའི་གཞིའི་གྲོང་ཁྱེར་རྡོ་དང་གསེག་མ་དང། གྱོ་མོ་མེད་པར་བྱས། ཙནྡན་གྱི་ཆུས་  
ཆག་ཆག་བཏབ། དྲི་ཞིམ་པོའི་ཕོག་ཕོར་བཞག། དར་གྱི་ལྔ་ལྡི་མང་པོ་བྲེས། རྒྱལ་མཚན་དང་བ་དན་བསྒྲེང། མེ་ཏོག་སྣ་ཚོགས་བཀྲམ་སྟེ་ལྷ་རྣམས་ཀྱི་སྐྱེད་མོས་ཚལ། དགའ་བའི་ཚལ་  
བས་ཀྱང་ལྷག་པར་དགའ་དགའ་ལྟར་གྲོང་ཁྱེར་མཛེས་པ་དང། ལམ་མཛེས་པར་བྱས་ནས་དྲིལ་བསྒྲགས་ཏེ་འདི་སྐད་ཅེས། ཤེས་ལྡན་དག་།གྲོང་ཁྱེར་ན་གནས་པ་རྣམས་དང། ཕོ་བྲང་  
  
  
༄༅། །འཁོར་བ་རྣམས་དང། ཡུལ་སྣ་ཚོགས་ནས་ལྷགས་པའི་སྐྱེ་བོའི་ཚོགས་ཉོན་ཅིག། ལྷས་འདི་སྐད་ཅེས། དྲང་སྲོང་མི་དཀར་བ་སང་རྐང་གིས་སེར་སྐྱའི་གཞིའི་  
གྲོང་ཁྱེར་ནས་འབྱུང་གི། དེའི་ཕྱིར་ཁྱེད་ཐམས་ཅད་ཀྱིས་དེ་བསུས་ཤིག་ཅེས་བཀའ་སྩལ་ཏེ། ཇི་ཙམ་ནམ་ནངས་པ་དང་དྲང་སྲོང་མི་དཀར་བ་མིའི་མཆོག་སྟོང་ཕྲག་དུ་མས་བཀུར་སྟི་ཆེན་  
པོས་བསྐྱལ་ནས་རྐང་གིས་སེར་སྐྱའི་གཞིའི་གྲོང་ཁྱེར་ནས་བྱུང་ངོ། །དེས་རི་ཀི་སྐིན་དར་སོང་ནས་ཡང་བསམ་གཏན་དག་ཀྱང་བསྐྱེད། རྫུ་འཕྲུལ་ཡང་བསྒྲུབས་སོ། །དེའི་ཚེ་རྣམ་པར་སྨིན་  
པའི་ལས་ཡོངས་སུ་ཟད་པས་ནད་ཀྱིས་ཐེབས་ཏེ་རྩ་བ་དང། སྡོང་བུ་དང། མེ་ཏོག་དང། འདབ་མ་དང། འབྲས་བུའི་སྨན་རྣམས་ཀྱིས་རིམ་གྲོ་བྱས་ཀྱང་ནད་ཉེ་བར་ཞི་བར་མ་གྱུར་ཏོ། །ན་ལ་དས་  
དེའི་ལུས་ཀྱི་གནས་སྐབས་ཤེས་ནས་རྐང་པ་ལ་ཕྱག་འཚལ་ཏེ་སྨྲས་པ། མཁན་པོ། གང་ཅུང་ཟད་རབ་ཏུ་བྱུང་བ་དེ་ཐམས་ཅད་ནི། བདུད་རྩི་དོན་དུ་གཉེར་བ་དང། བདུད་རྩི་ཚོལ་བ་ལགས་  
ཏེ༑ དེའི་སླད་དུ་གལ་ཏེ་ཁྱོད་ཀྱིས་བདུད་རྩི་རྙེད་ན། བདག་ལ་ཡང་བདུད་རྩིའི་བགོ་བཤའ་མཛད་དུ་གསོལ། དེས་སྨྲས་པ། བུ། ང་ཡང་གང་ཅུང་ཟད་རབ་ཏུ་བྱུང་བ་དེ་ཐམས་ཅད་བདུད་རྩི་དོན་  
དུ་གཉེར་བ་དང། བདུད་རྩི་ཚོལ་བ་ཡིན་ན། ངས་ཀྱང་བདུད་རྩི་མ་རྙེད་དོ། །འོན་ཀྱང་ཁྱོད་ཤཱཀྱ་རྣམས་ཀྱི་ནང་དུ་གཞོན་ནུ་འཁྲུངས་པ་དེའི་སྤྱན་སྔར་རབ་ཏུ་བྱུང་ལ་རིགས་ཀྱི་རློམ་པ་མ་བྱེད། རུས་  
  
  
བྲམ་ཟེའི་བུའི་རློམ་པ་མ་བྱེད་པར་ང་རྒྱལ་ཆོག་ལ་ཚངས་པ་སྤྱད་པ་སྤྱོད་ཅིག་དང། དེས་ན། ཁྱོད་བདུད་རྩི་ཐོབ་པར་འགྱུར་རོ། །ཞེས་སྨྲས་ནས། བསགས་པ་ཀུན་གྱི་མཐའ་  
འཛད་ཅིང། །མཐོན་པོའི་མཐའ་ནི་བསྙིལ་བར་འགྱུར། །འཕྲད་པའི་མཐའ་ནི་འབྲལ་བ་སྟེ། གསོན་པའི་མཐའ་ནི་འཆི་བ་ཡིན། །ཞེས་བྱ་བས་དུས་ཀྱི་ཆོས་དང་ལྡན་པར་གྱུར་ཏོ། །དེས་དེའི་རུས་བུ་  
ལ་རུས་བུའི་མཆོད་པ་བྱས་ནས་གྲོང་ཁྱེར་ཝཱ་ར་ཎཱ་སིར་སོང་སྟེ་དྲང་སྲོང་གི་ནང་ན་འདུག་གོ་དེ་ན་ལ་ད་དང་རུས་མཐུན་པས་དེའི་མིང་དྲང་སྲོང་ན་ལ་ད་ཞེས་བྱ་བར་ཆགས་སོ། །གཞོན་ནུ་རབ་  
སྣང་མ་མ་བརྒྱད་པོ། པང་ན་འཚོ་བའི་མ་མ་གཉིས་དང། ནུ་མ་སྣུན་པའི་མ་མ་གཉིས་དང། དྲི་མ་འཕྱི་བའི་མ་མ་གཉིས་དང་རྩེན་གྲོགས་ཀྱི་མ་མ་གཉིས་ལ་གཏད་ནས་དེ་མ་མ་བརྒྱད་ཀྱིས་འོ་མ་  
དང། ཞོ་དང། མར་གསར་དང། མར་དཀར་དང། མར་གྱི་ཉིང་ཁུ་དང། གཞན་ཡང་ཡོ་བྱད་ཀྱི་ཁྱད་པར་གཙོ་བོ་གཙོ་བོ་དག་གིས་བསྐྱེད་བསྲིངས་པས། མཚེའུ་ན་འདུག་པའི་པདྨ་བཞིན་དུ་སྐྱེད་  
དྲག་པར་གྱུར་ཏོ། །དེ་གང་གི་ཚེ་ཆེན་པོར་གྱུར་པ་དེའི་ཚེ་ཡི་གེ་དང། གྲངས་དང། རྩིས་དང། ལག་རྩིས་དང། རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ། ཡུལ་གྱི་དབང་ཕྱུག་ལ་གནས་  
པའི་མཐུ་ཐོབ་པ། ས་ཆེན་པོའི་དཀྱིལ་འཁོར་རྣལ་དུ་ཕབ་སྟེ་གནས་པ་རྣམས་ཀྱི་བཟོའི་གནས་དང། ལས་ཀྱི་གནས་ཐ་དད་པ་གང་དག་ཡིན་པ་འདི་ལྟ་སྟེ། གླང་པོ་ཆེའི་གཉར་ཞོན་པ་དང། རྟ་ལ་  
  
  
༄༅། །ཞོན་པ་དང། ཤིང་རྟའི་ཐབས་དང། རལ་གྲིའི་ཐབས་དང། འཕོང་དཔྱད་དང། ཕྱིར་སྣུར་བ་དང། མདུན་དུ་སྣུར་བ་དང། ལྕགས་ཀྱུས་སྒྱུར་ཐབས་དང། ཞགས་  
པས་གདབ་པ་དང། མདའ་བོ་ཆེ་འཕེན་པ་དང། གཅད་པ་དང། དྲལ་བ་དང། འཛིན་སྟངས་དང། གོམ་སྟབས་དང། ཐོར་ཚུགས་དང་རྒྱང་ནས་ཕོག་པ་དང། སྒྲ་གྲག་པར་ཕོག་པ་དང་  
གནད་དུ་ཕོག་པ་དང། མི་འཆོར་བར་ཕོག་པ་དང། ཚབས་ཆེན་པོ་དེ་དག་ལ་མཁས་པར་གྱུར་ཏེ། གནས་ལྔ་ལ་ཡང་བྱང་བར་གྱུར་ཏོ་།གང་གི་ཚེ་བྱང་ཆུབ་སེམས་དཔའ་བཅོམ་ལྡན་  
འདས་གཞོན་ནུའི་རོལ་པ་ལ་རོལ་པ་དེའི་ཚེ་གཞོན་ནུ་རབ་སྣང་ཡང་གཞོན་ནུའི་རྩེ་བ་ལ་རྩེའོ། །གང་གི་ཚེ་བྱང་ཆུབ་སེམས་དཔའ་རྒྱལ་ཚབ་ཏུ་དབང་བསྐུར་བ་དེའི་ཚེ་གཞོན་ནུ་རབ་སྣང་ཡང་  
རྒྱལ་ཚབ་ཏུ་དབང་བསྐུར་ཏོ། །གང་གི་ཚེ་བྱང་ཆུབ་སེམས་དཔའ་རྒན་པོ་དང་ནད་པ་དང་ཤི་བ་གཟིགས་ནས་སྐྱོ་སྟེ་ས་འཚོ་མ་དང། རི་དྭགས་སྐྱེས་དང། གྲགས་འཛིན་མ་ལ་སོགས་པ་བུད་  
མེད་དྲུག་ཁྲི་སྤངས་ནས་ནམ་གྱི་གུང་ལ་དཀའ་ཐུབ་ཀྱི་ནགས་སུ་གནས་ཏེ་གོང་མ་དང་འོག་མའི་རྣམ་པ་ལས་གྲོལ་བའི་དྲང་སྲོང་རྣམས་ཀྱི་ཐད་ནས་འདོད་པའི་ཁམས་ལས་འདོད་ཆགས་  
དང་བྲལ་བ་དང། གཟུགས་ཀྱི་ཁམས་ལས་འདོད་ཆགས་དང་བྲལ་བ་ནས་རངས་བྱེད་ཀྱི་བུ་ལྷག་སྤྱོད་ཀྱི་ཐད་ནས་གཟུགས་མེད་པའི་ཁམས། ཅི་ཡང་མེད་པའི་སྐྱེ་མཆེད་ཀྱི་བར་ལས་  
  
  
ཕྱིར་དཀའ་བ་སྤྱད་པ་རུང་ངོ། །སྙམ་ནས་ལོ་དྲུག་ཏུ་དཀའ་བ་སྤྱད་ན། ཁྱད་པར་རྟོགས་པ་ཐོབ་པར་མ་གྱུར་ཏེ། དབུགས་ཀྱང་ཅི་  
བདེར་རྔུབས་ཤིང། ཅི་བདེར་ཕྱུང། ཞལ་ཟས་རགས་པ་འབྲས་ཆན་དང། ཟན་དྲོན་ཡང་གསོལ། མར་དཀར་དང་ཏིལ་མར་གྱིས་ཀྱང་སྐུ་བྱུགས། ཆུ་གྲང་དྲོ་རན་པས་ཀྱང་སྐུ་ཁྲུས་མཛད་ནས་  
སྡེ་གྲོང་ཞེས་བྱ་བའི་གྲོང་དུ་གཤེགས་ནས་བུ་མོ་དགའ་མོ་དང་དགའ་སྟོབས་ལས་འོ་ཐུག་སྦྲང་རྩི་ཅན་ལན་བཅུ་དྲུག་ཏུ་ཉིང་ཁུར་བྱས་པ་བཞེས་ཏེ་གསོལ་ནས་ཀླུའི་རྒྱལ་པོ་ནག་པོས་བསྟོད་  
ཅིང། རྩྭ་ཚོང་བཀྲ་ཤིས་ལས་རྩྭ་དག་བཞེས་ནས་བྱང་ཆུབ་ཀྱི་ཤིང་དྲུང་ག་ལ་བ་དེར་གཤེགས་ཏེ་བྱོན་ནས་ཉིད་ཀྱིས་རྩྭ་མ་འཁྲུགས་མ་འཛིངས་པར་བཏིང་སྟེ་བཞུགས་ནས་སྐྱིལ་མོ་ཀྲུང་བཅས་ཏེ་  
སྐུ་དྲང་པོར་བསྲང། དགོངས་པ་མངོན་དུ་བཞག་ནས་ཇི་སྲིད་ཟག་པ་ཟད་པ་མ་ཐོབ་པ་དེ་སྲིད་ཀྱི་བར་དུ་སྐྱིལ་མོ་ཀྲུང་མི་གཞིག་གོ་།སྙམ་དུ་ཐུགས་བསྐྱེད་ཅིང་ཚིག་ཏུ་ཡང་གསུངས་ཏེ། དེས་  
ཇི་སྲིད་དུ་ཟག་པ་ཟད་པ་མ་བརྙེས་པ་དེ་སྲིད་དུ་སྐྱིལ་མོ་ཀྲུང་མ་བཤིག་གོ་གང་གི་ཚེ་བཅོམ་ལྡན་འདས་ཀྱིས་བདུད་འབྱུང་པོ་དཀྲིགས་ཕྲག་དྲུག་ཅུའི་འཁོར་ཅན་བྱམས་པའི་མཚོན་གྱིས་  
ཕམ་པར་མཛད་ནས་བླ་ན་མེད་པའི་ཡེ་ཤེས་བརྙེས་ཏེ་ཚངས་པས་བསྐུལ་ནས་ཡུལ་ཝཱ་ར་ཎཱ་སིར་གཤེགས་ཏེ་ལན་གསུམ་དུ་བཟླས་ཏེ་རྣམ་པ་བཅུ་གཉིས་པའི་ཆོས་ཀྱི་འཁོར་ལོ་ཆོས་དང་  
  
  
༄༅། །མཐུན་པ་བསྐོར་བ་དེའི་ཚེ་གཞོན་ནུ་རབ་སྣང་ཡང་རྒྱལ་པོ་ཆེན་པོར་དབང་བསྐུར་བས་དབང་བསྐུར་རོ། །དེ་ན་ཡུལ་འཕགས་རྒྱལ་ན་རྒྱལ་པོ་རབ་སྣང་ཞེས་བྱ་བ་  
ཆོས་ཀྱི་རྒྱལ་པོ། རྒྱལ་སྲིད་འབྱོར་པ་དང། རྒྱས་པ་དང། བདེ་བ་དང། ལོ་ལེགས་པ། སྐྱེ་བོ་མང་པོ་དང་མིས་གང་བ། འཐབ་པ་དང། རྩོད་པ་དང། འཁྲུག་པ་དང། འཁྲུག་ལོང་རབ་ཏུ་ཞི་  
བ༑ ཆོམ་རྐུན་དང། ནད་མེད་པ། སཱ་ལུ་དང། བུ་རམ་ཤིང་དང་མ་ཧེ་ཕུན་སུམ་ཚོགས་པ། ཆོས་དང་མཐུན་པས་བྱེད་དུ་འཇུག་སྟེ་དེའི་མཐུས་རྟག་ཏུ་དགའ་སྟོན་གྱིས་རབ་ཏུ་དགའོ། །  
གྲོང་ཁྱེར་འཕགས་རྒྱལ་དེ་ན་དབང་པོ་ལྔ་དང། ཉེ་དབང་ལྔ་ཡོད་དོ། །རྫིང་བུ་ལྔ་བརྒྱ་ལས་ཝ་ནས་འབབ་པའི་ཆུ་ལྔ་བརྒྱ་རྒྱལ་པོའི་ཕོ་བྲང་གྲོང་ཁྱེར་མཛེས་པ་ཞེས་བྱ་བ་དེ་ཉིད་དུ་འབབ་  
བོ༑ ༑རྒྱལ་པོ་རབ་སྣང་ཡན་ལག་མཆོག་ལྔ་པོ། གླང་པོ་ཆེ་འདམ་བུའི་རི་དང། གླང་པོ་ཆེ་མོ་བཟང་ལྡན་དང། རྔ་མོ་རྒྱ་མཚོའི་རྐང་དང། རྟ་གོས་མགྲིན་དང། འཕར་མ་པ་ཁྭ་ཞེས་བྱ་བ་  
ཡོད་དེ། དེ་དག་ལས་འདམ་བུའི་རིས་ནི། ཉིན་ཞག་གཅིག་ལ་དཔག་ཚད་བརྒྱ་ཆོད་དོ། །བཟང་ལྡན་གྱིས་ནི། དཔག་ཚད་བརྒྱད་ཅུའོ། །རྒྱ་མཚོའི་རྐང་གིས་ནི། དཔག་ཚད་བདུན་ཅུའོ། །  
རྟ་གོས་མགྲིན་གྱིས་ནི། དཔག་ཚད་ལྔ་བཅུའོ། །ཁྭས་ནི། དཔག་ཚད་ཉི་ཤུའོ། །དེ་དེ་ལྟར་འབྱོར་བ་ཕུན་སུམ་ཚོགས་པ་དེ། ཁམས་མ་མཉམ་པས། ནད་གཉིད་མེད་པ་ཞེས་བྱ་བས་  
  
  
།རྒྱལ་པོ་དེ་ནི། མར་ལ་སྡང་ཞིང་ཆང་ལ་དགའ་བ་ཞིག་སྟེ། དེ་ལ་སྨན་པ་རྣམས་ཀྱིས་རྫས་ཀྱི་ཚོགས་རྣམས་ཀྱི་ཁྱད་པར་སྣ་ཚོགས་དང་སྦྱར་བའི་མར་བླུད་ན། དེ་འཐུང་དུ་མ་ཐུབ་བོ། །དེ་ལ་  
བཙུན་མོའི་འཁོར་དང། གཞོན་ནུ་དང། བློན་པོ་དང། ཕོ་བྲང་འཁོར་གྱི་མི་རྣམས་ཀྱིས་མར་བླུད་པར་བྱས་ན། མར་ལ་ཇེ་ཁྲོ་བར་རྩོམ་ཞིང་གང་ཞིག་མར་གྱི་མིང་བྱིན་པ་དེའི་མགོ་དྲུངས་ནས་བཅད་  
ནས་ས་ལ་འདོར་བར་བྱེད་དོ། །དེ་གཉིད་མེད་པས་ནམ་གྱི་ཐུན་དང་པོ་ལ་ནི། བཙུན་མོའི་འཁོར་དང་ལྷན་ཅིག་དགའ་བའི་རྩེད་མོ་ཉམས་སུ་མྱོང་བར་བྱེད་དོ། །གཉིས་པ་ལ་ནི། གླང་པོ་ཆེ་དང། རྟ་  
དག་ལ་ལྟའོ། །གསུམ་པ་ལ་ནི། འབངས་མེལ་ཚེ་བ་རྣམས་ལ་དེ་ལྟར་མེལ་ཚེ་སུ་བྱེད་མེལ་ཚེ་སུ་བྱེད་ཅེས་འདྲི་ཞིང། དེ་གང་ཞིག་ཚིག་དང་པོ་ལ་ནི། ལན་མི་གློན་པ་དེ་ལ་ཡང་བཟོད་དོ། །  
གཉིས་པ་ལ་ལན་མི་གློན་པ་དེ་ལ་ཡང་བཟོད་དོ། །གང་ཞིག་གསུམ་པ་ལ་ལན་མི་ལོན་པ་དེའི་ནི། མགོ་དྲུངས་ནས་བཅད་ནས་ས་ལ་འདོར་བར་བྱེད་པས། དེའི་མིང་རྒྱལ་པོ་རབ་སྣང། རྒྱལ་པོ་རབ་  
སྣང་ཞེས་བྱ་བ་གང་ཡིན་པ་དེ་ནུབ་ནས་མིང་གཏུམ་པོ་རབ་སྣང་གཏུམ་པོ་རབ་སྣང་ཞེས་བྱ་བར་ཆགས་སོ། །དེས་དུས་གཞན་ཞིག་ན་བཙུན་མོའི་འཁོར་རྣམས་ལ་སྨྲས་པ། བུད་མེད་དག་  
ང་ནི། མེལ་ཚེ་བྱེད་ན་ཁྱེད་ཅིའི་ཕྱིར་མེལ་ཚེ་མི་བྱེད། དེ་དག་གིས་སྨྲས་པ། ལྷ། བདག་ཅག་ཀྱང་ཞུགས་ཚེ་བགྱིད་དོ། །དེ་དག་གིས་མེལ་ཚེ་ཅུང་ཟད་ཅིག་བྱས་ནས་སྨྲས་པ། ལྷ། གལ་ཏེ་  
  
  
༄༅། །བདག་ཅག་གིས་རྟག་ཏུ་ཞུགས་ཚེ་བགྱི་ན། ལྷའི་ཐུགས་སྲུང་བར་བགྱི་བའི་རྔོ་མི་ཐོགས་ཀྱི་སྟེང་དུ་འདི་ནི། བདག་ཅག་གི་སུག་ལས་མ་ལགས་སོ། །དེས་སྨྲས་པ། གལ་  
ཏེ་འདི་ཁྱེད་ཀྱི་ལས་མ་ཡིན་ན། འོ་ན་འདི་སུའི་ལས་ཡིན། དེ་དག་གིས་སྨྲས་པ། ལྷ། གཞོན་ནུ་རྣམས་ཀྱི་ལགས་སོ། །དེས་དེ་དག་བཏང་ནས་གཞོན་ནུ་རྣམས་ཀྱི་དྲུང་དུ་སོང་སྟེ་སྨྲས་པ། གཞོན་  
ནུ་དག་ང་ཡང་མེལ་ཚེ་བྱེད་ན། ཁྱེད་ཅིའི་ཕྱིར་མེལ་ཚེ་མི་བྱེད། དེ་དག་གིས་སྨྲས་པ། ལྷ། བདག་ཅག་ཀྱང་ཞུགས་ཚེ་བགྱིད་དོ། །དེ་དག་གིས་ཀྱང་མེལ་ཚེ་ཅུང་ཟད་ཅིག་བྱས་ནས་སྨྲས་པ་ལྷ་  
གལ་ཏེ་བདག་ཅག་གིས་རྟག་ཏུ་ཞུགས་ཚེ་བགྱིས་ན། རྒྱལ་པོའི་བྱ་བ་གང་དག་ལགས་པ་ཞེས་བྱ་བ་ནས་གནས་ལྔ་ལ་ཞེས་བྱ་བའི་བར་སྔ་མ་བཞིན་ཏེ། བྱང་བར་བགྱི་བའི་རྔོ་མི་ཐོགས་ཀྱི་སྟེང་དུ་  
འདི་ནི། བདག་ཅག་གི་སུག་ལས་མ་ལགས་སོ། །དེས་སྨྲས་པ། གལ་ཏེ་འདི་ཁྱེད་ཀྱི་ལས་མ་ཡིན་ན། འོ་ན་འདི་སུའི་ལས་ཡིན། དེ་དག་གིས་སྨྲས་པ། ལྷ། བློན་པོ་རྣམས་ཀྱི་ལགས་སོ། །  
དེས་དེ་དག་བཏང་ནས་བློན་པོ་རྣམས་ལ་སྨྲས་པ། ཤེས་ལྡན་དག་།ང་ཡང་མེལ་ཚེ་བྱེད་ན། ཁྱེད་ཅིའི་ཕྱིར་མེལ་ཚེ་མི་བྱེད། དེ་དག་གིས་སྨྲས་པ། ལྷ། བདག་ཅག་ཀྱང་ཞུགས་ཚེ་བགྱིད་དོ། །  
དེ་དག་གིས་ཀྱང་མེལ་ཚེ་ཅུང་ཟད་ཅིག་བྱས་ནས་སྨྲས་པ། ལྷ། གལ་ཏེ་བདག་གིས་རྟག་ཏུ་ཞུགས་ཚེ་བགྱི་ན། ཆོས་དང་མཐུན་པར་རྒྱལ་སྲིད་བགྱི་པའི་རྔོ་མི་ཐོགས་པའི་སྟེང་དུ་འདི་ནི། བདག་  
  
  
།དེས་སྨྲས་པ། གལ་ཏེ་འདི་ཁྱེད་ཀྱི་ལས་མ་ཡིན་ན། འོ་ན་འདི་སུའི་ལས་ཡིན། དེ་དག་གིས་སྨྲས་པ་ལྷ། ཁྲོམ་གྱི་རུའི་ལགས་སོ། །དེས་དེ་དག་བཏང་ནས་ཁྲོམ་གྱི་  
རུའི་དྲུང་དུ་སོང་སྟེ་སྨྲས་པ། ཤེས་ལྡན་དག་ང་ཡང་མེལ་ཚེ་བྱེད་ན། ཁྱེད་ཅིའི་ཕྱིར་མེལ་ཚེ་མི་བྱེད། ཁྲོམ་གྱི་རུས་སྨྲས་པ། བདག་ཅག་ཀྱང་ཞུགས་ཚེ་བགྱིད་དོ། །དེ་དག་གིས་ཀྱང་མེལ་ཚེ་ཅུང་  
ཟད་ཅིག་བྱས་ནས་སྨྲས་པ། ལྷ། བདག་ཅག་གིས་རྟག་ཏུ་ཞུགས་ཚེ་བགྱི་ན། ལྷ་ལ་རྒོལ་བ་རྣམས་དང། ཕྱིར་རྒོལ་བ་རྣམས་དང་ལྷན་ཅིག་གཡུལ་སྤྲད་པའི་རྔོ་མི་ཐོགས་པའི་སྟེང་དུ་འདི་ནི་  
བདག་ཅག་གི་སུག་ལས་མ་ལགས་སོ། །དེས་སྨྲས་པ། འདི་ཁྱེད་ཀྱི་ལས་མ་ཡིན་ན། འོ་ན་འདི་སུའི་ལས་ཡིན། དེ་དག་གིས་སྨྲས་པ། ལྷ་གྲོང་མི་དང། ཡུལ་མི་རྣམས་ཀྱི་ལགས་སོ། །དེས་དེ་  
དག་བཏང་ནས་གྲོང་མི་དང། ཡུལ་མི་རྣམས་ཀྱི་དྲུང་དུ་སོང་སྟེ་སྨྲས་པ། ཤེས་ལྡན་དག་ང་ཡང་མེལ་ཚེ་བྱེད་ན། ཁྱེད་ཅིའི་ཕྱིར་མེལ་ཚེ་མི་བྱེད། དེ་དག་གིས་སྨྲས་པ། ལྷ། བདག་ཅག་ཀྱང་  
ཞུགས་ཚེ་བགྱིད་དོ། །དེས་དེ་དག་རྟག་ཏུ་མེལ་ཚེ་བྱེད་པར་བགོས་ནས་དེ་དག་རེས་སུ་བཅད་དེ་མེལ་ཚེ་བྱ་བར་བརྩམས་སོ། །ཇི་ཙམ་ན་སྤོས་འཚོང་གི་ཁྱེའུ་ཞིག་ལ་རེས་བབ་པ་དང། དེ་རྒྱལ་  
པོ་དེ་དག་གཏུམ་པས་གསད་དུ་དེགས་ཏེ། ཡིད་མི་དགའ་ཞིང་ལག་པ་འགྲམ་པ་ལ་གཏད་ནས་སེམས་ཁོང་དུ་ཆུད་ཅིང་འདུག་པ་དང། དེ་སེམས་ཁོང་དུ་ཆུད་པ་གྲོགས་པོ་ཞིག་གིས་མཐོང་ནས་སྨྲས་  
  
  
༄༅། །པ། གྲོགས་པོ། ཅི་སྟེ་ལག་པ་འགྲམ་པ་ལ་གཏད་ནས་སེམས་ཁོང་དུ་ཆུད་ཅིང་འདུག་དེས་ཇི་ལྟར་གྱུར་པ་བསྙད་པ་དང། དེའི་ཁྱིམ་དྲུང་ན་ས་འཛིན་པ་ཞིག་ཡོད་  
དེ༑ དེས་དེ་ལ་སྨྲས་པ། གྲོགས་པོ། ཁྱོད་ཀྱི་ཁྱིམ་དྲུང་ན་ས་འཛིན་པ་ཞིག་ཡོད་ན། ཅིའི་ཕྱིར་དེ་ལ་མི་འཆོལ། དེས་སྨྲས་པ་གྲོགས་པོ། ཇི་ལྟར་ཁོ་བོའི་སྲོག་ཕངས་པ་ལྟར། དེའི་ཡང་དེ་དང་  
འདྲ་ན། དེ་ཅིའི་ཕྱིར་ཁོ་བོས་བཅོལ་བར་བྱེད། དེས་སྨྲས་པ། གྲོགས་པོ། དེ་ལ་ཀརཤ་པ་ཎ་དག་བྱིན་དང། གདོན་མི་ཟ་བར་མེལ་ཚེ་བྱེད་དོ། །དེས་དེ་ལ་བཅོལ་བ་དང། དེས་སྨྲས་པ། ཀརཤ་  
པ་ཎ་ལྔ་བརྒྱ་བྱིན་ཅིག་དང་མེལ་ཚེ་བྱའོ། །དེས་སྦྱིན་ནོ་།ཞེས་དམ་བཅས་པ་དང། དེས་སྨྲས་པ། རེ་ཞིག་ཉིས་བརྒྱ་ལྔ་བཅུ་ཞིག་བྱིན་ཅིག་ལྷག་མ་ནི། གལ་ཏེ་ཁོ་བོ་གསོན་པོར་སླར་འཁོར་  
ན༑ བྱིན་ཅིག་ཅི་སྟེ་མ་ཡིན་ན། ཁྱོད་ཉིད་ཀྱི་ཡིན་གྱི། ཅི་བདེར་གྱིས་ཤིག་དེས་སྨྲས་པ། ལེགས་ཏ། དེ་བཞིན་བྱའོ། །ཞེས་དེས་དེ་ལ་ཀརཤ་པ་ཎ་ཉིས་བརྒྱ་ལྔ་བཅུ་བྱིན་པ་དང། དེས་དེ་དག་  
བླངས་ནས་སྲང་དུ་སོང་སྟེ། དེས་དེ་ལ་ཤ་དང། ཆང་དང་ཁུར་བ་མང་དུ་ཉོས་སོ། །དེ་ནས་རྒྱལ་པོ་གཏུམ་པོ་རབ་སྣང་གི་ནང་མི་ཐམས་ཅད་མགྲོན་དུ་བོས་ཏ་ཟན་བྱིན། ཆང་ཡང་ཅི་འདོད་པ་  
བླུད་ནས་སྨྲས་པ། ཤེས་ལྡན་དག་ཁོ་བོ་ལ་མེལ་ཚེའི་རེས་བབ་ན་རྒྱལ་པོ་འདིའི་སྤྱོད་པ་ཅི་འདྲ་བ་སྨོས་ཤིག་དེ་དག་གིས་དེ་ལ་ཇི་ལྟ་བུ་ཡིན་པ་ཐམས་ཅད་བསྙད་པ་དང། དེས་  
  
  
ཤེས་ལྡན་དག་ཁོ་བོས་ཅུང་ཟད་བྱས་པ་དྲན་པར་གྱིས་ཤིག་དེ་དག་གིས་སྨྲས་པ། ས་འཛིན་པ། ད་དུང་ཁྱོད་ཀྱིས་ཟན་བྱིན་པ་དང། སྐོམ་བླུད་པ་ཡང་མ་ཞུ་ན། ཅི་སྟེ་མི་དྲན། ཅི་བྱ་  
བ་སྨྲོས་ཤིག་དེས་སྨྲས་པ། གལ་ཏེ་མ་སྟེས་ཏེ་ཁོ་བོ་ཉལ་བ་ལ་རྒྱལ་པོས་མེལ་ཚེ་པ་དག་བྱུང་ན། ཁྱེད་ཀྱིས་ཁོ་བོ་སློངས་ཤིག་།དེ་དག་གིས་སྨྲས་པ། ལེགས་ཏེ། དེ་བཞིན་དུ་བྱའོ། །དེ་ལ་བས་  
སྨད་དཀྲིས་ནས་མེལ་ཚེ་བྱེད་པ་ན་ཐལ་བྱུང་གཉིད་ཀྱིས་ལོག་གོ་།ཇི་ཙམ་ན་རྒྱལ་པོ་དེ་ཁོ་ན་བཞིན་དུ་ཐུན་དང་པོ་ལ་བཙུན་མོའི་འཁོར་དང་ལྷན་ཅིག་རྩེས། དགའ་བར་བྱས། དགའ་མགུར་སྤྱད་  
དེ༑ ཐུན་བར་མ་ལ་གླང་པོ་ཆེ་དང། རྟ་དག་ལ་བལྟས་ནས་ཐུན་ཐ་མ་ལ་མེལ་ཚེ་བ་རྣམས་ལ་བརྟག་པར་བརྩམས་ན། དེ་དག་གིས་ས་འཛིན་པ་དེ་ལ། ས་འཛིན་པ། ལྷ་གཤེགས་ཀྱི། ལོངས་ཤིག་  
ཅེས་བསླང་བ་དང། དེ་མྱུར་བ་མྱུར་བ་ཁོ་ནར་ལངས་ནས་དེ་བཞིན་དུ་ལ་བས་སྨད་དཀྲིས་ཏེ་འདུག་གོ་རྒྱལ་པོས་སུ་མེལ་ཚེ་བྱེད་ཅེས་སྒྲ་ཕྱུང་བ་དང། ས་འཛིན་པས་བསམ་པ། གལ་ཏེ་ཚིག་དང་པོ་  
ཁོ་ནའི་ལེན་གླན་ཏེ། ཕྱིས་ལན་མ་གླན་དང། རྒྱལ་པོ་འདིས་གདོན་མི་ཟ་བར་བདག་གི་མགོ་དྲུང་ནས་བཅད་དེ་ས་ལ་འདོར་རོ། །སྙམ་དུ་རིག་ནས། ཅང་མི་ཟེར་བར་འདུག་གོ་ལན་གཉིས་ཀྱི་  
བར་དུ་རྒྱལ་པོས་སུ་མེལ་ཚེ་བྱེད་སྒྲ་ཕྱུང་ན་ཡང་དེ་བཞིན་ཅང་མི་ཟེར་བར་འདུག་གོ་ལན་གསུམ་དུ་རྒྱལ་པོ་སུ་མེལ་ཚེ་བྱེད་ཅེས་སྒྲ་ཕྱུང་བ་དང། དེས་སྨྲས་པ། ས་འཛིན་པ་བདག་གོ་རྒྱལ་  
  
  
༄༅། །པོས་སྨྲས་པ། ས་འཛིན་པ། ཅི་སེམས། དེ་སེམས་ངན་ལ་འཇིག་རྟེན་གྱི་སྒྲུང་གཏམ་ལ་ཡང་མཁས་པ་ཞིག་པས། དེས་སྨྲས་པ། འཇིག་རྟེན་གྱི་བསམ་པ་སེམས་ལགས་  
སོ༑ ༑བར་སྡོམ་ནི། འུག་པ་ཁྲུང་ཁྲུང་མུན་ཛ་དང། །ནག་མོ་སྲེག་པ་བུམ་པ་དང། །ལན་ཚྭ་ཕྱེ་དང་ཤི་བ་དང། །དོང་ཐགས་རྫ་མ་སྡིག་པའོ། །ས་འཛིན་པ་འཇིག་རྟེན་གྱི་བསམ་པ་ཇི་ལྟ་བུ་ཞིག་  
སེམས། ལྷ། སྲོག་ཆགས་འུག་པ་སྒྲོ་དང་བཅས་པ་དང། སྒྲོ་མ་མཆིས་པ་སྲང་ལ་གཞལ་ན། མཉམ་པ་ཁོ་ནར་འགྱུར་ཏེ། དེ་ངོ་མཚར་ཆེ་ལགས་སོ། །ས་འཛིན་པ། ཅི། དེ་ལྟར་འགྱུར་རམ་  
ལྷ། སྤྱན་སྔར་དབབ་པར་བགྱིའོ། །ས་འཛིན་པ། ལེགས་སོ། །དེས་ཕྱི་དེ་ཉིན་འུག་པ་ཞིག་ཁྱེར་ཏེ་འོངས་ནས། དེ་རྒྱལ་པོའི་མདུན་དུ་སྒྲོ་དང་བཅས་ཏེ་བཅལ་ནས་ཡང་སྒྲོ་བཏོགས་ཏེ་བཅལ་  
ན༑ དེ་ཁོ་ན་དང་མཉམ་མོ། །རྒྱལ་པོས་སྨྲས་པ། ས་འཛིན་པ་འདི་ལ་རྒྱུ་ཅི་ཞིག་ཡོད། དེས་སྨྲས་པ། ལྷ། འདིའི་སྒྲོ་དག་གིས་རླུང་འཛིན་པའི་སླད་དུའོ། །རྒྱལ་པོས་སྨྲས་པ། ས་འཛིན་པ་  
ཁྱོད་ནི། མཁས་པ་ཞིག་གོ་དེས། ལྷ། ཁྱོད་ཀྱི་བཀའ་དྲིན་ལགས་སོ། །ཞེས་བྱས་པ་དང། རྒྱལ་པོ་ཅང་མི་ཟེར་བར་འདུག་གོ་ས་འཛིན་པ་ནམ་ངོ་མ་ལངས་ཏེ་ལངས་ནས་མགོ་ལ་  
བྱུགས་ཏེ་རྒྱལ་པོའི་ཕོ་བྲང་ནས་བྱུང་བ་དང། སྤོས་འཚོང་གི་ཁྱེའུ་དེས་ཀརཤ་པ་ཎ་ཉིས་བརྒྱ་ལྔ་བཅུ་པོ་དེ་དག་ཀྱང་དེ་ལ་བྱིན་ནོ། །ཡུལ་འཕགས་རྒྱལ་ན་གང་དང་གང་ལ་རེས་བབ་པ་དེས་  
  
  
ཏུ་མེལ་ཚེ་ཁོ་ན་བྱེད་པར་གྱུར་ཏེ། ཡང་རྒྱལ་པོས་དེ་ཁོ་ན་བཞིན་དུ་སུ་མེལ་ཚེ་བྱེད་ཅེས་སྨྲས་པ། དེས་སྔ་མའི་ཚུལ་དུ་སྨྲས་པ། ལྷ་  
བདག་ཞུགས་ཚེ་བགྱིད་དོ། །རྒྱལ་པོས་དེ་ཁོ་ན་བཞིན་དུ་ས་འཛིན་པ། ཅི་སེམས་ཞེས་སྨྲས་པ་དང། དེས་སྨྲས་པ། ལྷ། འཇིག་རྟེན་པའི་བསམ་པ་སེམས་ལགས་སོ། །རྒྱལ་པོས་སྨྲས་པ། ས་འཛིན་  
པ༑ འཇིག་རྟེན་གྱི་བསམ་པ་ཇི་ལྟ་བུ་ཞིག་སེམས། ལྷ། ཁྲུང་ཁྲུང་ཞེས་བྱ་བའི་བྱ་དེ་དག་ལ་འོ་མ་དང་ཆུ་བསྲེས་ཏེ་སྩལ་ན། དེ་དག་འོ་མ་ནི། འཚལ། ཆབ་ནི། འདོར་རོ། །ས་འཛིན་པ། ཅི། དེ་དེ་  
ལྟར་འགྱུར་རམ། ལྷ། སྤྱན་སྔར་དབབ་པར་བགྱིའོ། །ས་འཛིན་པ་ལེགས་སོ། །དེས་ཕྱི་དེ་ཉིན་ཁྲུང་ཁྲུང་ཞིག་ཁྱེར་ཏེ་འོངས་ནས་དེ་རྒྱལ་པོའི་དྲུང་དུ་འོ་མ་དང་ཆུ་བསྲེས་ཏེ་བླུད་པ་དང། དེས་འོ་མ་  
ནི༑ འཐུངས། ཆུ་ནི། བོར་རོ།། །།འདུལ་བ་ཕྲན་ཚེགས་ཀྱི་གཞི། བམ་པོ་ཉི་ཤུ་རྩ་བཞི་པ། རྒྱལ་པོས་སྨྲས་པ། ས་འཛིན་པ། འདི་ལ་རྒྱུ་ཅི་ཞིག་ཡོད། དེས་སྨྲས་པ་  
ལྷ༑ འདིའི་མཆུ་ལ་སྐྱུར་མཆིས་ཏེ། དེས་ན། དེ་འཚལ་བའི་འོ་མ་ཞོར་གྱུར་བའི་སླད་དུའོ། །རྒྱལ་པོས་སྨྲས་པ། ས་འཛིན་པ། ཁྱོད་ནི། མཁས་པ་ཞིག་གོ། དེས། ལྷ། ཁྱོད་ཀྱི་བཀའ་དྲིན་ལགས་  
སོ། །ཞེས་བྱས་པ་དང། རྒྱལ་པོ་ཅང་མི་ཟེར་བར་འདུག་གོ་ཡང་རྒྱལ་པོས་དེ་བཞིན་དུ་སུ་མེལ་ཚེ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། བདག་ཞུགས་ཚེ་བགྱིད་དོ། །རྒྱལ་  
  
  
༄༅། །པོས་སྨྲས་པ། ས་འཛིན་པ། ཅི་སེམས། དེས་སྨྲས་པ། ལྷ་འཇིག་རྟེན་པའི་བསམ་པ་སེམས་ལགས་སོ། །ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་  
སེམས༑ ལྷ། རྩྭ་མུན་ཛ་ཐོ་བས་བརྡུངས་པ་དང། མ་བརྡུངས་པ་སྲང་ལ་བཅལ་ན། མཉམ་པ་ཁོ་ནར་འགྱུར་ལགས་སོ། །ས་འཛིན་པ་ཅི། དེ་དེ་ལྟར་འགྱུར་རམ། ལྷ། སྤྱན་སྔར་དབབ་པར་བགྱིའོ།།  
ས་འཛིན་པ། ལེགས་སོ། །དེས་ཕྱི་དེ་ཉིན་རྩྭ་མུན་ཛ་ཁྱེར་ཏེ་འོངས་ནས་རྒྱལ་པོའི་མདུན་དུ་ཇི་ལྟར་བསྟན་པ་བཞིན་བྱས་ན་ཐམས་ཅད་དེ་བཞིན་དུ་གྱུར་པ་དང། རྒྱལ་པོས་སྨྲས་པ། ས་འཛིན་  
པ༑ འདི་ལ་རྒྱུ་ཅི་ཞིག་ཡོད། ལྷ། ཐོ་བས་བརྡུངས་བས། རླུང་བསྡུས་པའི་སླད་དུའོ། །ས་འཛིན་པ། ཁྱོད་ནི། མཁས་པ་ཞིག་གོ་།དེས། ལྷ། ཁྱོད་ཀྱི་བཀའ་དྲིན་ལགས་སོ། །ཞེས་བྱས་པ་  
དང༑ རྒྱལ་པོ་ཅང་མི་ཟེར་བར་འདུག་གོ་ཡང་རྒྱལ་པོས་དེ་བཞིན་དུ་སུ་མེལ་ཚེ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། ས་འཛིན་པ་བདག་གོ་རྒྱལ་པོས་སྨྲས་པ་  
ས་འཛིན་པ། ཅི་སེམས། ལྷ། འཇིག་རྟེན་པའི་བསམ་པ་སེམས་ལགས་སོ་།ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་སེམས། ལྷ་ཤིང་སྤྲ་མགོ་ནག་མོ་ཞེས་བྱ་བ་དེའི་  
ལུས་ཇི་ཙམ་པ་མཇུག་མ་ཡང་དེ་ཙམ་མོ། །ས་འཛིན་པ། ཅི། དེ་དེ་ལྟར་འགྱུར་རམ། ལྷ། སྤྱན་སྔར་དབབ་པར་བགྱིའོ། །ས་འཛིན་པ་ལེགས་སོ། །དེས་ཕྱི་དེ་ཉིན་སྤྲ་མགོ་ནག་མོ་ཞིག་  
  
  
བསྟན་ན། ཐམས་ཅད་དེ་བཞིན་དུ་གྱུར་པ་དང། རྒྱལ་པོས་སྨྲས་པ་ས་འཛིན་པ། ཁྱོད་ཀྱིས་ཇི་ལྟར་ཤེས། ལྷ། བདག་གིས་སོ་གའི་དུས་ན་འདི་  
འཇུག་པའི་ཚེ་མཇུག་མས་མགོར་སླེབ་བ་མཐོང་ལགས་སོ། །ས་འཛིན་པ་ཁྱོད་ནི། མཁས་པ་ཞིག་གོ་ལྷ། ཁྱོད་ཀྱི་བཀའ་དྲིན་ལགས་སོ་།ཞེས་བྱས་པ་དང། རྒྱལ་པོ་ཅང་མི་ཟེར་བར་འདུག་གོ་  
ཡང་རྒྱལ་པོས་སུ་མེལ་ཚེ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། ས་འཛིན་པ་བདག་གོ་རྒྱལ་པོས་སྨྲས་པ་ས་འཛིན་པ། ཅི་སེམས། ལྷ། འཇིག་རྟེན་པའི་བསམ་པའོ། །ས་འཛིན་  
པ༑ འཇིག་རྟེན་པའི་བསམ་པ་ཇི་ལྟ་བུ་ཞིག་ལྷ། སྲེག་པའི་གཤོག་པ་བཀྲ་བ་ཇི་སྙེད་པ་མི་བཀྲ་བ་ཡང་དེ་ཁོ་ན་ཉིད་མཆིས་སོ་།ས་འཛིན་པ། ཅི། དེ་དེ་ལྟར་འགྱུར་རམ། ལྷ། སྤྱན་སྔར་དབབ་པར་  
བགྱིའོ། །ས་འཛིན་པ། ལེགས་སོ། །དེས་ཕྱི་དེ་ཉིན་རྒྱལ་པོའི་མངོན་སུམ་དུ་བྱས་ན། དེ་ཐམས་ཅད་དེ་བཞིན་དུ་གྱུར་པ་དང། རྒྱལ་པོས་སྨྲས་པ། ས་འཛིན་པ། ཁྱེད་ཀྱིས་ཇི་ལྟར་ཤེས། ལྷ། སྔོན་  
བདག་གིས་བགྲངས་ལགས་སོ། །ས་འཛིན་པ། ཁྱོད་ནི། མཁས་པ་ཞིག་གོ་ལྷའི་དཀའ་དྲིན་ལགས་སོ། །ཞེས་བྱས་པ་དང། རྒྱལ་པོ་ཅང་མི་ཟེར་བར་འདུག་གོ་རྒྱལ་པོས་ཡང་དེ་བཞིན་དུ་  
སུ་མེལ་ཚེ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། ས་འཛིན་པ་བདག་གོ་རྒྱལ་པོས་སྨྲས་པ། ཅི་སེམས། ལྷ་འཇིག་རྟེན་པའི་བསམ་པའོ། །ས་འཛིན་པ། འཇིག་རྟེན་  
  
  
༄༅། །པའི་བསམ་པ་ཇི་ལྟ་བུ་ཞིག་ལྷ། བྱེ་མ་བུམ་པ་གང་གི་ནང་དུ་ཆབ་བུམ་པ་གང་བླུགས་ན། ཆབ་དེ་ཐམས་ཅད་དེའི་ནང་དུ་ཤོང་ངོ། །ས་འཛིན་པ། ཅི། དེ་དེ་ལྟར་  
འགྱུར་རམ། ལྷ། སྤྱན་སྔར་དབབ་པར་བགྱིའོ། །ས་འཛིན་པ། ལེགས་སོ། །དེས་ཕྱི་དེ་ཉིན་མངོན་སུམ་དུ་བྱས་ན། ཐམས་ཅད་དེ་བཞིན་དུ་གྱུར་པ་དང། རྒྱལ་པོས་སྨྲས་པ། ས་འཛིན་པ་  
ཁྱོད་ཀྱིས་ཇི་ལྟར་ཤེས། ལྷ། བྱེ་མ་ཆུ་ལས་བྱུང་བའི་སླད་དུའོ། །ས་འཛིན་པ། ཁྱོད་ནི། མཁས་པ་ཞིག་གོ་ལྷ། ཁྱོད་ཀྱི་བཀའ་དྲིན་ལགས་སོ། །ཞེས་བྱས་པ་དང། རྒྱལ་པོ་ཅང་མི་ཟེར་  
བར་འདུག་གོ་ཡང་རྒྱལ་པོས་དེ་བཞིན་དུ་སུ་མེལ་ཚེ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། ས་འཛིན་པ་བདག་གོ་།རྒྱལ་པོས་སྨྲས་པ། ས་འཛིན་པ། ཅི་སེམས། ལྷ་  
འཇིག་རྟེན་པའི་བསམ་པའོ། །ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་སེམས། ལྷ། ཆབ་ཕུལ་གང་གི་ནང་དུ་ལན་ཚྭ་ཕུལ་གང་སྩལ་ན། ཆབ་ཕུལ་གང་ཁོ་ནར་འགྱུར་རོ། །  
ས་འཛིན་པ། ཅི། དེ་དེ་ལྟར་འགྱུར་རམ། ལྷ། སྤྱན་སྔར་དབབ་པར་བགྱིའོ། །ས་འཛིན་པ། ལེགས་སོ། །དེས་ཕྱི་དེ་ཉིན་མངོན་སུམ་དུ་བྱས་ན། ཐམས་ཅད་དེ་བཞིན་དུ་གྱུར་པ་དང། རྒྱལ་  
པོས་སྨྲས་པ། ས་འཛིན་པ། འདི་ལ་རྒྱུ་ཅི་ཡོད། ལྷ། ལན་ཚྭ་ཆབ་ལས་བྱུང་བའི་སླད་དུའོ། །ས་འཛིན་པ། ཁྱོད་ནི། མཁས་པ་ཞིག་གོ་ལྷ། ཁྱོད་ཀྱི་བཀའ་དྲིན་ལགས་སོ། །ཞེས་བྱས་པ་  
  
  
རྒྱལ་པོ་ཅང་མི་ཟེར་བར་འདུག་གོ་ཡང་རྒྱལ་པོས་དེ་བཞིན་དུ་མེལ་ཚེ་སུ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། ས་འཛིན་པ་དག་གོ་རྒྱལ་པོས་སྨྲས་པ། ས་འཛིན་པ་  
ཅི་སེམས། ལྷ། འཇིག་རྟེན་པའི་བསམ་པའོ། །ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་ལྷ། ཞིབ་ཕུལ་གང་གི་ནང་དུ་ཆབ་ཕུལ་གང་སྩལ་ན། སླ་བར་ཡང་མི་འགྱུར་གར་བར་  
ཡང་མི་འགྱུར་རོ། །ས་འཛིན་པ། ཅི། དེ་དེ་ལྟར་འགྱུར་རམ། ལྷ་སྤྱན་སྔར་དབབ་པར་བགྱིའོ། །ས་འཛིན་པ། ལེགས་སོ། །དེས་ཕྱི་དེ་ཉིན་མངོན་སུམ་དུ་བྱས་ན། ཐམས་ཅད་དེ་བཞིན་དུ་གྱུར་  
པ་དང། རྒྱལ་པོས་སྨྲས་པ། ས་འཛིན་པ། འདི་ལ་རྒྱུ་ཅི་ཞིག་ཡོད། ལྷ། བདག་ཅག་ས་འཛིན་པ་རྣམས་ནི། ཕྱེ་འཚལ་བ་ལགས་པས་བདག་གིས་ལན་དུ་མ་མཐོང་ལགས་སོ། །ས་འཛིན་པ་  
ཁྱོད་ནི། དྲན་པ་ཅན་ཞིག་གོ་ལྷ། ཁྱོད་ཀྱི་བཀའ་དྲིན་ལགས་སོ་།ཞེས་བྱས་པ་དང། རྒྱལ་པོ་ཅང་མི་ཟེར་བར་འདུག་གོ་ཡང་རྒྱལ་པོས་དེ་བཞིན་དུ་མེལ་ཚེ་སུ་བྱེད་སྨྲས་པ་དང། དེས་སྔ་  
མའི་ཚུལ་དུ་སྨྲས་པ། ལྷ། ས་འཛིན་པ་བདག་གོ་རྒྱལ་པོས་སྨྲས་པ། ས་འཛིན་པ། ཅི་སེམས། ལྷ། འཇིག་རྟེན་པའི་བསམ་པའོ། །ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་  
ལྷ། གུམ་པ་དང། གསོན་པོ་གཉིས་སྲང་ལ་བཅལ་ན། མི་མཉམ་པར་འགྱུར་རོ། །ས་འཛིན་པ། ཅི། དེ་དེ་ལྟར་འགྱུར་རམ། ལྷ། སྤྱན་སྔར་དབབ་པར་བགྱིའོ། །ས་འཛིན་པ། ལེགས་  
  
  
༄༅། །སོ༑ ༑དེས་ཕྱི་དེ་ཉིན་མངོན་སུམ་དུ་བྱས་ན། ཐམས་ཅད་དེ་བཞིན་དུ་གྱུར་པ་དང། རྒྱལ་པོས་སྨྲས་པ། ས་འཛིན་པ། དེ་ལ་རྒྱུ་ཅི་ཡོད། ལྷ། གུམ་པ་མི་མ་ལགས་  
པས་མདངས་འཕྲོག་པའི་སླད་དུའོ། །ས་འཛིན་པ། ཁྱོད་ནི། མཁས་པ་ཞིག་གོ་ལྷ། ཁྱོད་ཀྱི་བཀའ་དྲིན་ལགས་སོ། །ཞེས་བྱས་པ་དང་རྒྱལ་པོ་ཅང་མི་ཟེར་བར་འདུག་གོ། ཡང་རྒྱལ་  
པོས་དེ་བཞིན་དུ་མེལ་ཚེ་སུ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ་དང། ལྷ། ས་འཛིན་པ་བདག་གོ་རྒྱལ་པོས་སྨྲས་པ། ས་འཛིན་པ། ཅི་སེམས། ལྷ། འཇིག་རྟེན་པའི་བསམ་  
པའོ། །ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་ལྷ་དོང་བརྐོས་པ་ལས་དེ་དེ་ཉིད་དུ་སྩལ་ན། མཉམ་པར་མི་འགྱུར་ལགས་སོ། །ས་འཛིན་པ། ཅི། དེ་དེ་ལྟར་འགྱུར་རམ་  
ལྷ༑ སྤྱན་སྔར་དབབ་པར་བགྱིའོ། །ས་འཛིན་པ། ལེགས་སོ། །དེས་ཕྱི་དེ་ཉིན་མངོན་སུམ་དུ་བྱས་ན། ཐམས་ཅད་དེ་བཞིན་དུ་གྱུར་པ་དང། རྒྱལ་པོས་སྨྲས་པ། ས་འཛིན་པ། འདི་ལ་རྒྱུ་  
ཅི་ཡོད། ལྷ། མི་མ་ལགས་པས་མདངས་འཕྲོག་པའི་སླད་དུའོ། །ས་འཛིན་པ། ཁྱོད་ནི། མཁས་པ་ཞིག་གོ་ལྷ། ཁྱོད་ཀྱི་བཀའ་དྲིན་ལགས་སོ། །ཞེས་བྱས་པ་དང། རྒྱལ་པོ་ཅང་མི་ཟེར་  
བར་འདུག་གོ་ཡང་རྒྱལ་པོས་དེ་བཞིན་དུ་མེལ་ཚེ་སུ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། ས་འཛིན་པ་བདག་གོ་།རྒྱལ་པོས་སྨྲས་པ། ས་འཛིན་པ། ཅི་སེམས་  
  
  
འཇིག་རྟེན་པའི་བསམ་པའོ། །ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་ལྷ། ཐ་ག་པས་ཉིན་མཚན་དུ་གོས་བཏགས་ན། གར་མཆིས་པ་མ་འཚལ་ལོ། །ཀྱེ་ས་འཛིན་པ། གར་  
སོང་མི་ཤེས་པ་ཡུས་སོ། །ལྷ། སར་གྱུར་པ་ལགས་སོ། །ཀྱེ་ས་འཛིན་པ། སར་གྱུར་པ་ལྟ་ཞིག་ཡང་རྒྱལ་པོས་དེ་བཞིན་དུ་མེལ་ཚེ་སུ་བྱེད་ཅེས་སྨྲས་པ་དང། དེས་སྔ་མའི་ཚུལ་དུ་སྨྲས་པ། ལྷ། ས་  
འཛིན་པ་བདག་གོ་ས་འཛིན་པ། ཅི་སེམས། ལྷ། འཇིག་རྟེན་པའི་བསམ་པའོ། །ས་འཛིན་པ། འཇིག་རྟེན་པའི་བསམ་པ་ཇི་ལྟ་བུ་ཞིག་ལྷ་རྫ་མཁན་གྱིས་ཉིན་མཚན་དུ་སྣོད་བགྱིས་ན། དེ་གར་  
མཆིས་མ་འཚལ་ཏོ། །ཀྱེ་ས་འཛིན་པ། གར་སོང་མི་ཤེས་པ་ཡུས་སོ་།ལྷ། སར་གྱུར་ཏོ། །ཀྱེ་ས་འཛིན་པ། སར་གྱུར་པ་ལྟ་ཞིག་ཀྱེ་ས་འཛིན་པ། ཁྱོད་ནི། མཁས་པ་ཞིག་སྟེ། ཐམས་ཅད་  
ཤེས་ན། ང་གཉིད་མེད་པ་འདི་ལ་རྒྱུ་ཅི་ཡོད། ལྷ། མི་འཇིགས་པ་སྩལ་ན། སྨྲ་བར་བགྱིའོ། །ས་འཛིན་པ། མི་འཇིགས་པ་སྦྱིན་གྱི་བག་མ་ཚ་བར་སྨྲོས་ཤིག་ལྷ། ཁྱོད་ནི། སྡིག་པ་ལས་  
སྐྱེས་སོ། །ས་འཛིན་པ། ཅི། ཁྱོད་ང་ལ་མི་སྙན་པ་ཟེར་རམ་ལྷ། དེ་སྐད་མ་གསུངས་ཤིག་ལྷ་ལ་བདག་གིས་མི་སྙན་པ་ཇི་སྐད་དུ་བགྱིས། ལྷ། མི་སྙན་པ་མ་བགྱིས་ཏེ། ལྷའི་མངོན་སུམ་  
དུ་བགྱིའོ། །ས་འཛིན་པ། ལེགས་སོ། །དེས་དོང་བརྐོས་ནས་བ་ལང་གི་ལྕི་བསྐམ་པོས་བཀང་སྟེ། དེའི་སྟེང་དུ་མལ་བཅས་ཏེ་ཕྱི་དེ་ཉིན་རྒྱལ་པོ་ལ། ལྷ། མལ་འདིར་གཟིམས་ཤིག་ཅེས་  
  
  
༄༅། །སྨྲས་པ་དང། རྒྱལ་པོས་དེར་ཉལ་ལོ། །ཉལ་མ་ཐག་ཏུ་གཉིད་ཀྱིས་ལོག་པར་གྱུར་ཏོ། །གང་གི་ཚེ་སད་པ་དེའི་ཚེ། ལྷ་ཁྱོད་ཀྱིས་གཟིགས་སམ་ཞེས་སྨྲས་པ་དང་  
དེས་བདག་གིས་མངོན་སུམ་དུ་བྱས་པ་ཤེས་ནས་བཙུན་མོའི་འཁོར་དུ་སོང་སྟེ་མ་ལ་དྲིས་པ། ཡུམ། བདག་སུ་ལས་སྐྱེས་པ་རྫུན་མ་གསུང་བར་དྲང་པོར་གསུངས་ཤིག་ལྷ། སྨྲ་བར་བགྱི་  
ཡི༑ བདག་ལ་མི་འཇིགས་པ་སྩོལ་ཅིག་ཡུམ། གསོལ་ལོ། །ལྷ། ཁྱོད་ཀྱི་ཡབ་བཙུན་མོའི་འཁོར་རྒྱ་ཆེན་པོ་དང་ལྡན་པས་དེ་ལྗོངས་ཤིག་ཏུ་སོང་བ་ན། བདག་ཟླ་མཚན་དང་ལྡན་པར་གྱུར་  
ཏེ༑ དེའི་ཚེ་བདག་ཟླ་མཚན་གྱི་ཁྲུས་བགྱིད་པ་ན། སྡིག་པ་ཞིག་མཐོང་བ་དང། བདག་གི་བློ་སྐྱེས་པ། ཅི་སྟེ་འདི་ཕོ་ཞིག་ཏུ་གྱུར་ན། བདག་འདི་དང་ལྷན་ཅིག་འདོད་པའི་ལོངས་སྤྱོད་དགའ་མགུར་  
སྤྱད་པར་བྱའོ། །སྙམ་པ་དང། དེས་དེ་ཕོ་ཞིག་ཏུ་གྱུར་ནས་དེ་དང་བདག་ལྷན་ཅིག་ཏུ་འདོད་པའི་ལོངས་སྤྱོད་དགའ་མགུར་སྤྱད་པ་དང། དེ་ལས་ཁྱོད་སྐྱེས་པར་གྱུར་ཏོ། །དེས་བསམ་པ། ས་འཛིན་  
པ་དེ་ནི། མཁས་པ་ཞིག་སྟེ། དེས་བདག་ཤེས་ན། དེ་ལ་བདག་གིས་མི་འཇིགས་པ་བྱིན་པས། དེ་གསད་དུ་ནི་མི་རུང་གི། གཞན་སུ་ལ་ཡང་མི་ཟེར་བར་བྱ་བའི་ཕྱིར་བྱ་དགའ་བྱིན་ལ་ཡུལ་  
དབྱུང་ངོ། །སྙམ་ནས་དེས་དེ་ལ་ཀརཤ་པ་ཎ་ལྔ་བརྒྱ་བྱིན་ཏེ་ཡུལ་ཕྱུང་ངོ། །སྡོམ་ནི། འཚོ་བྱེད་དང་ནི་གསེར་འོད་དང། ཨེ་ལའི་འདབ་དང་ན་ལ་ད། །རབ་བྱུང་སྐྲ་ཅན་ཟས་དང་ནི། །འབྲུ་མར་  
  
  
།རྒྱལ་པོ་གཏུམ་པོ་རབ་སྣང་གིས་བསམ་པ་བདག་གི་ནད་འདི་གཞི་ཆེར་གྱུར་པས་སྨན་པ་དག་བསྡུས་ལ་དཔྱད་བྱའོ། །སྙམ་དུ་བསམ་ནས། དེས་ཡུལ་ན་གནས་པའི་སྨན་པ་ཐམས་  
ཅད་བསྡུས་ཏེ་སྨྲས་པ། ཤེས་ལྡན་དག་ངའི་ནད་འདི་ལྟ་བུ་ལ་དཔྱད་གྱིས་ཤིག་དེ་དག་གིས་སྨྲས་པ། ལྷ། བདག་ཅག་གིས་ཁྱོད་ཀྱི་དཔྱད་བགྱིད་པའི་རྔོ་མི་ཐོགས་ཏེ། འོན་ཀྱང་རྒྱལ་པོའི་ཁབ་ན་  
རྒྱལ་པོ་གཟུགས་ཅན་སྙིང་པོའི་བུ་སྨན་པའི་རྒྱལ་པོ་འཚོ་བྱེད་ཅེས་བགྱི་བ་མཆིས་ཏེ། གལ་ཏེ་ན། དེས་ལྷའི་དཔྱད་བགྱིད་པ་རྔོ་ཐོགས་སོ། །དེས་རྒྱལ་པོ་གཟུགས་ཅན་སྙིང་པོ་ལ་ཡི་གེ་སྤྲིང་སྟེ་  
སྨན་པའི་རྒྱལ་པོ་འཚོ་བྱེད་ཚུར་ཐོང་ཞིག་ཡང་ན་ང་འོ་ནིར་འོང་གི་རྩྭ་དང། ཆབ་སྟ་གོན་གྱིས་ཤིག་ཅེས་བྱས་པ་དང་རྒྱལ་པོ་གཟུགས་ཅན་སྙིང་པོས་ཡི་གེ་བཀླགས་ནས་སྡངས་ཏེ་ལག་པ་  
འགྲམ་པ་ལ་གཏད་ནས་སེམས་ཁོང་དུ་ཆུད་ཅིང་འདུག་སྟེ། གལ་ཏེ་འཚོ་བྱེད་བཏང་ན། དེ་ལ་ཅི་དང་ཅི་དགོས་པ་དེ་འགུམས་པས་དོན་གྱིས་བདག་ཀྱང་དེའི་དཔྱས་པར་གྱུར་པས་མ་ལེགས་སོ། །སྙམ་  
ནས་དེ་ཡིད་མི་བདེ་བ་སྨན་པའི་རྒྱལ་པོ་འཚོ་བྱེད་ཀྱིས་མཐོང་ངོ། །དེ་ནས་རྐང་པ་ལ་ཕྱག་འཚལ་ཏེ་སྨྲས་པ། ལྷ། ཅིའི་སླད་དུ་ཕྱག་འགྲམ་པ་ལ་གཏད་ནས་སེམས་ཁོང་དུ་ཆུད་ཅིང་བཞུགས་  
དེས་སྨྲས་པ། བུ། ཁྱོད་ཀྱིས་འདི་ལྟ་བུའི་བཟོ་བསླབ་པ་དེས་ན་གནོད་པར་གྱུར་ཏོ། །འཚོ་བྱེད་ཀྱིས་སྨྲས་པ། ཇི་ལྟར་གནོད་པར་གྱུར། དེས་ཇི་ལྟར་གྱུར་པ་བརྗོད་པ་དང། ལྷ། བཀའ་ལུང་སྩལ་  
  
  
༄༅། །དུ་གསོལ། མཆི་བར་བགྱིའོ། །བུ། རྒྱལ་པོ་དེ་གཏུམ་པོ་ཞིག་སྟེ། ཅིའི་ཕྱིར་ཡང་སེམས་ཅན་གསོད་པར་བྱེད་པས་ཁྱོད་མི་གསད་གྲང། ལྷ། བདག་སྲུང་མི་ནུས་  
པའི་སྨན་པ་དེ་ཅི་འདྲ་བ་ཞིག་སྟེ། ཐུགས་མི་ཆུང་བར་བདག་གཏང་དུ་གསོལ། དེས་སྨྲས་པ། བུ། གལ་ཏེ་དེ་ལྟ་ན། སོང་ལ་ཇི་ལྟར་ང་དང་བཙུན་མོའི་འཁོར་དང། གཞོན་ནུ་དང། བློན་པོ་དང་  
ཕོ་བྲང་འཁོར་གྱི་མི་དང། ཡུལ་སྣ་ཚོགས་ནས་འོངས་པའི་སྐྱེ་བོའི་ཚོགས་རྣམས་མྱ་ངན་སྐྱེ་བར་མི་འགྱུར་བ་དེ་ལྟར་ཁྱོད་ཀྱིས་བག་ཡོད་པར་གྱིས་ཤིག་དེས། ལྷ། ཅིའི་སླད་དུ་དེ་ལྟར་  
འགྱུར། བདག་གིས་ནད་པའི་སེམས་སྲུང་རྡོ་ཐོགས་སོ། །ཞེས་བྱས་པ་དང། རྒྱལ་པོ་ཅང་མི་ཟེར་བར་འདུག་གོ་འཚོ་བྱེད་ཀྱིས་འཕར་མ་པའི་མི་དེ་ལ་དྲིས་པ། ཀྱེ་སྐྱེས་བུ། རྒྱལ་པོ་དེའི་སྤྱོད་  
པ་ནི། ཅི་འདྲ་བ་ཞིག་ནད་ནི། ཇི་ལྟ་བུ་ཞིག་གིས་ཐེབས། དེས་ཇི་ལྟར་གྱུར་པ་རྒྱས་པར་བསྙད་དོ། །དེ་ནས་འཚོ་བྱེད་ཀྱིས་ཆང་གི་ཁ་དོག་དང། ཆང་གི་དྲི་དང། ཆང་གི་རོ་བྲོ་བའི་མར་སྦྱར་  
ནས་དགེ་མཚན་དང། བཀྲ་ཤིས་དང། བདེ་ལེགས་དག་བྱས་ཏེ་གྲོགས་པོ་དང། གཉེན་དང། ཕུ་ནུ་བོ་རྣམས་ལ་སྦྲན་ནས་ཡུལ་འཕགས་རྒྱལ་དུ་སོང་ངོ། །དེ་མཐར་གྱིས་ཡུལ་ཀནྱ་ཀུབ་ཛར་  
ཕྱིན་པ་དང། དེ་ན་གནས་པའི་སྨན་པའི་ཁྱེའུ་ཞིག་ཡོད་པ་དེས་ཇི་ལྟར་སྨན་པའི་རྒྱལ་པོ་འཚོ་བྱེད་འོངས་ཏེ་འཕགས་རྒྱལ་དུ་འགྲོ་བ་ཐོས་སོ། །དེས་ཨ་རུ་ར་གཅིག་ཁྱེར་ཏེ་དེའི་དྲུང་དུ་  
  
  
བྱེད་ཀྱིས་སྨྲས་པ། ཀྱེ་ཆོས་ཀྱི་སྤུན། རྒྱལ་པོ་གཏུམ་པོ་རབ་སྣང་དེ། ནད་ཇི་ལྟ་བུ་ཞིག་གིས་ཐེབས། ཁྱེད་ཅག་གིས་དེའི་དཔྱད་མ་བྱས་  
སམ། དེས་སྨྲས་པ། རྒྱལ་པོ་དེ་གཉིད་མེད་པའི་ནད་ཀྱིས་ཐེབས་ཏེ་དེ་ལ་མར་ཕན་ན། དེ་མར་ལ་ནི། སྡང། ཆང་ལ་ནི། དགའ་ཞིང་གཏུམ་སྟེ། གང་ཞིག་དེ་མདུན་དུ་མར་གྱི་མིང་འབྱིན་པ་དེའི་  
མགོ་དྲུངས་ནས་བཅད་དེ་ས་ལ་འདོར་བས། དེ་དག་འཇིགས་ནས་འབྲོས་ན་སུ་ཞིག་དེའི་དཔྱད་བྱེད་པར་ནུས། འཚོ་བྱེད་ཀྱིས་སྨྲས་པ། དེའི་ཕྱིར་ངས་ཆང་གི་ཁ་དོག་དང། ཆང་གི་དྲི་དང། ཆང་གི་རོ་  
བྲོ་བའི་མར་བསྐོལ་ཏེ་ཁྱེར་ཏེ་འོངས་ཀྱི། འདོང། གང་གི་ཚེ་ངས་ཁྱོད་ལ་བརྡ་བྱས་པ་དེའི་ཚེ་ཁྱོད་ཀྱིས་མར་འདི་ཙམ་གྱི་ཚོད་ཅིག་བྱིན་ཅིག་ང་ནི། དེའི་མདུན་ནས་འགྲོ་ཡི། ཁྱོད་ཀྱིས་རེ་ཞིག་ཙམ་  
ཞིག་དེའི་རིམ་གྲོ་གྱིས་ཤིག་དང། སོས་ནས་ངས་ཁྱོད་ལ་རྔན་པ་རབ་ཏུ་མང་པོ་སྦྱིན་ཞིང། སྦྱིན་དུ་ཡང་གཞུག་གོ་དེས་སྨྲས་པ་ལེགས་ཀྱི། བཞུད་དོ། །ཞེས་དེ་དེ་དང་ལྷན་ཅིག་དོང་ངོ། །འཚོ་  
བྱེད་རིམ་གྱིས་འཕགས་རྒྱལ་དང་ཉེ་བར་ཕྱིན་པ་དང། རྒྱལ་པོ་རབ་སྣང་གིས་ཇི་ལྟར་སྨན་པའི་རྒྱལ་པོ་འཚོ་བྱེད་འོངས་པ་ཐོས་ནས་དེས་བསམ་པ། དེ་ནི། རྒྱལ་པོའི་བུ་ཡང་ཡིན་ལ། སྨན་པའི་  
རྒྱལ་པོ་ཡང་ཡིན་པས་མཆོད་པ་དང། བཀུར་སྟིས་གྲོང་ཁྱེར་དུ་འོང་བར་བྱའོ། །སྙམ་ནས་དེས་གྲོང་ཁྱེར་མཛེས་པ་དང། ལམ་མཛེས་པར་བྱས་ཏེ་བཙུན་མོའི་འཁོར་དང། གཞོན་ནུ་དང། བློན་  
  
  
༄༅། །པོ་དང། ཕོ་བྲང་འཁོར་གྱི་མི་དང་བཅས་པས་བསུས་ནས་སྨན་པའི་རྒྱལ་པོ་འཚོ་བྱེད་མི་སྟོང་ཕྲག་དུ་མས་བསྐོར་ཏེ་གྲོང་ཁྱེར་དུ་འོངས་སོ། །དེ་ནས་དེ་ལམ་གྱིས་  
དུབ་པ་ངལ་བསོས་ཏེ་ཅུང་ཞིག་བསྡད་ནས་རྒྱལ་པོ་གཏུམ་པོ་རབ་སྣང་གིས་འཚོ་བྱེད་ལ། བདག་གཉིད་མེད་པའི་ནད་དཀྱེལ་ཆེར་གྱུར་ན། དཔྱད་གྱིས་ཤིག་ཅེས་སྨྲས་པ་དང། དེས་སྨྲས་པ་  
ལྷ༑ བགྱི་མོད་ཀྱི། འོན་ཀྱང་འདི་ལ་སྨན་འཚལ་ན། དེ་དག་ཀྱང་ཡུལ་སྣ་ཚོགས་དང། གནས་སྣ་ཚོགས་ན་མཆིས་ཏེ། སྨན་ཁ་ཅིག་བདག་གིས་ངོ་འཚལ་ལ། གཞན་གྱིས་མ་འཚལ་བ་ཡང་  
མཆིས། ཁ་ཅིག་གཞན་གྱིས་འཚལ་ལ། བདག་གིས་མ་འཚལ་བ་ཡང་མཆིས། ཁ་ཅིག་བདག་གིས་ཀྱང་འཚལ་ལ། གཞན་གྱིས་ཀྱང་འཚལ་བ་ཡང་མཆིས། ཁ་ཅིག་ཐག་རིང་པོ་ན་ཡང་  
མཆིས། ཁ་ཅིག་ཉེ་བ་ན་ཡང་མཆིས་པས། ཁྱོད་ཀྱིས་གླང་པོ་ཆེ་མོ་བཟང་ལྡན་བདག་ལ་ཅི་བདེར་མཛོད་ཅིག་རྒྱལ་པོས་འཚོ་བྱེད་ལེགས་ཀྱི། དེ་བཞིན་དུ་གྱིས་ཤིག་ཅེས་སྨྲས་ནས་དེས་  
གླང་པོ་ཆེ་འདུལ་བ་རྣམས་ལ་བསྒོ་བ། འཚོ་བྱེད་གླང་པོ་ཆེ་མོ་བཟང་ལྡན་ཅི་བདེར་སྤྱོད་དུ་བཅུག་གི་ཁྱེད་ཅག་གིས་མ་དགག་ཅིག་།བློན་པོ་དང། ཆབ་སྒོ་བ་རྣམས་ལ་ཡང་བསྒོ་བ་  
འདི་ཉིན་པར་ཡང་རུང། མཚན་མོ་ཡང་རུང། གླང་པོ་ཆེ་མོ་བཟང་ལྡན་ལ་ཞོན་ཏེ་འགྲོ་ཞིང་འོང་བ་དང། ཁྱེད་ཅག་གིས་མ་དགག་པར་ཇི་ལྟར་འདོད་པར་དགའ་མགུར་འགྲོ་ཞིང་འོང་དུ་  
  
  
བློན་པོ་དང། ཆབ་སྒོ་བ་དང། གླང་པོ་ཆེ་འདུལ་བ་རྣམས་ཀྱིས་སྨྲས་པ། ལྷས་ཇི་ལྟར་བཀའ་སྩལ་པ་བཞིན་འཚལ་ལོ། །སྨན་པའི་རྒྱལ་པོ་འཚོ་བྱེད་གླང་པོ་ཆེ་མོ་བཟང་ལྡན་ལ་ཞོན་ཏེ་  
མིག་སློབ་པར་རྩོམ་པ་ན་སྔ་དྲོ་སོང་ཞིང་རེས་འགའ་ཕྱི་དྲོ་སླར་འོང་ངོ། །གུང་ལ་སོང་ཞིང་རེས་དགའ་ཕྱི་དྲོ་འོང་ངོ་།ཕྱི་དྲོ་སོང་ཞིང་རེས་འགའ་ནུབ་མོའི་ཐུན་འདའ་ཞིང་འོང་སྟེ་དེ་དེ་ལྟར་ཡིད་ཆེས་པ་  
བསྐྱེད་པའི་རྟགས་ཀྱིས་འགྲོ་བ་དང། འོང་བར་བྱེད་དོ། །རྒྱལ་པོས་སྨྲས་པ། འཚོ་བྱེད། ད་དཔྱད་གྱིས་ཤིག་དེས་སྨྲས་པ། ལྷ། རེ་ཞིག་ཁྲུས་མཛོད་ཅིག་དེས་བཀྲུས་ནས་ཡང་སྨྲས་པ། འཚོ་  
བྱེད། ངས་ཁྲུས་བྱས་ན། ཅི་སྡོད། དེས་སྨྲས་པ། ལྷ། རེ་ཞིག་གདུགས་ཚོད་གསོལ་ཅིག་དེས་ཟན་བཟའ་བར་བརྩམས་པ་དང། འཚོ་བྱེད་ཀྱིས་སྨྲས་པ། ལྷ། བདག་གིས་ཡུལ་མ་ག་དཧའི་སྐྱེམས་  
ཤིན་ཏུ་བདའ་བ་ཞིག་འཚལ་ཏེ་མཆིས་ཀྱི། ལྷ། གལ་ཏེ་གསོལ་ན་ཅུང་ཟད་ཅིག་གསོལ་ལོ། །རྒྱལ་པོས་སྨྲས་པ། འཚོ་བྱེད། ལེགས་ཀྱི་འོན་ཅིག། བལྟའོ། །དེས་སྨན་པའི་ཁྱེའུ་དེ་ལ་དེ་  
ཙམ་གྱི་ཚོད་ཅིག་བྱིན་ཅིག་པའི་བརྡ་བྱས་པ་དང། དེས་དེ་ཙམ་གྱི་ཚོད་ཅིག་བྱིན་ནས་རྒྱལ་པོས་འཐུངས་སོ། །འཐུངས་མ་ཐག་ཏུ་གཉིད་ཀྱིས་ལོག་པ་དང། འཚོ་བྱེད་གླང་པོ་ཆེ་མོ་བཟང་ལྡན་ལ་  
ཞོན་ཏེ་བྲོས་སོ། །རྒྱལ་པོ་ཡང་ན་མ་ཕྱེད་ན་སད་དོ། །ཇི་ཙམ་ན་དེ་ལ་མར་གྱི་སྒྲེགས་པ་བྱུང་བ་དང། དེས་མི་ཞིག་ལ་བོས་ཏེ་ཀྭའི་སྐྱེས་བུ། འཚོ་བྱེད་བོས་ཤིག་དེས་ང་ལ་མར་བླུད་ཀྱི། མགོ་  
  
  
༄༅། །དྲུངས་ནས་བཅད་དེ་དོར་རོ། །དེས་ཀུན་ཏུ་བཙལ་བར་བརྩམས་ན། མི་སྣང་ནས་དེས་དེ་ལ་སྨྲས་པ། ལྷ། མི་གདའ་སྟེ། དེ་གདོན་མི་འཚལ་བར་བྲོས་སོ། །རྒྱལ་པོ་དེ་ཁྲོས་  
ནས་སྨྲས་པ། ཀྭའི་སྐྱེས་བུ། འཕར་མ་པ་ཁྭ་བོས་ཤིག་ཅེས་བསྒོ་བ་དང། དེས་དེ་བོས་སོ། །དེས་ཀྱེ་ཁྭ། སོང་ལ་མྱུར་དུ་གླང་པོ་ཆེ་འདམ་བུའི་རི་ལ་ཞོན་ཏེ་འཚོ་བྱེད་སྐེ་ནས་ཐོགས་ལ་དེ་ཁྲིད་  
དེ་ཤོག་ཅིག། དེའི་མགོ་དྲུངས་ནས་བཅད་དོ། །གལ་ཏེ་སྒྱུ་མ་མཁན་དེས་ཁྱོད་ལ་ཅུང་ཟད་ཅིག་བྱིན་ན། ཁྱོད་ཀྱིས་བླང་བར་མི་བྱའོ་།ལྷ། དེ་ལྟར་འཚལ་ལོ། །ཞེས་འཕར་མ་པ་ཁྭས། རྒྱལ་  
པོ་གཏུམ་པོ་རབ་སྣང་གི་ལྟར་མཉན་ནས་མྱུར་བ་མྱུར་བར་གླང་པོ་ཆེ་འདམ་བུའི་རི་ལ་ཞོན་ཏེ་རྗེས་བཞིན་དུ་སོང་ངོ། །དེས་དེ་སྐྱུ་རུ་རའི་ཚལ་དུ་ཞུགས་པ་མཐོང་ནས་སྨྲས་པ། འཚོ་བྱེད། ལྷ་  
གསུང་གི། ཚུར་ཤོག། འདོང། དེས་སྨྲས་པ། ཀྱེ་ཁྭ། ཅི་རིངས་ཚུར་རེ་ཞིག་སྐྱུ་རུ་ར་ཟོ་ཞིག། དེས་སྨྲས་པ། ལྷས་ང་ལ་དེ་སྒྱུ་མ་མཁན་ཡིན་པས་ཁྱོད་ཀྱིས་དེ་ལས་ཅུང་ཟད་ཀྱང་མ་ལེན་ཅིག་  
ཅེས་བསྒོའོ། །འཚོ་བྱེད་ཀྱིས་སྨྲས་པ། ཀྭའི་ཁྭ། གལ་ཏེ་དེ་ལྟ་ན། ཁྱོད་ཀྱིས་ཕྱེད་ཟོ། །ངས་ཀྱང་ཕྱེད་བཟའོ། །དེས་བསམ་པ་ཕྱེད་བཟའ་སྟེ། ཕྱེད་ལ་སྒྱུ་ཇི་ལྟ་བུ་ཞིག་བྱར་ཡོད་སྙམ་དུ་རིག་  
ནས་སྨྲས་པ། འཚོ་བྱེད། བཟའ་ཡི། བྱིན་ཅིག། དེས་སྐྱུ་རུ་ར་ཕྱེད་ཟོས་ཏེ་སེན་མོའི་བར་ཕྱེ་མས་བཀང་བའི་སེན་མོས་བཅད་པའི་ཕྱེད་བྱིན་ནོ། །དེས་དེ་ཟོས་པ་དང། དེ་མཛེ་ཅན་ཞིག་པས་  
  
  
།དེས་དེ་རི་བོར་ཞིག་ཏུ་བཞག་ནས་རི་བོར་པ་དེ་དག་ལ་བསྒོ་བ། ཤེས་ལྡན་དག། རྒྱལ་པོ་གཏུམ་པོར་བྱ་སྣང་གི་ཡན་ལག་གི་མཆོག་གསུམ་ནི། གླང་པོ་འདམ་བུའི་  
རི་དང། གླང་པོ་ཆེ་མོ་བཟང་ལྡན་དང། འཕར་མ་པ་ཁྭ་འདི་ཡིན་ན། འདི་ལྟ་སྟེ་དཔྱད་འདིས་རིམ་གྲོ་གྱིས་དང། སོས་པར་འགྱུར་རོ། །གཞན་དུ་ན་རྒྱལ་པོས་ཁྱེད་ཅག་ངེས་པར་ཕུང་བར་བྱེད་  
དོ༑ ༑ཞེས་སྨྲས་ནས་སོང་ངོ། །དེ་དག་གིས་དེའི་རིམ་གྲོ་བྱས་པ་དང། སོས་པར་གྱུར་ནས་སོང་ངོ། །རྒྱལ་པོ་ཡང་སྨན་པའི་ཁྱེའུ་དེས་ཇི་ལྟར་བསྟན་པའི་དཔྱད་ཀྱིས་རིམ་གྲོ་བྱས་པས་དེ་ཡང་སོས་པར་  
གྱུར་ཏོ། །འཕར་མ་པ་ཁྭ་ཡང་རིམ་གྱིས་རྒྱལ་པོའི་དྲུང་དུ་ཕྱིན་པ་དང། རྒྱལ་པོས་དྲིས་པ། ཁྭ། འཚོ་བྱེད་དེ་ག་རེ། ལྷ་བྲོས་ལགས་སོ། །ཁྭ། གལ་ཏེ་བྲོས་ན། མ་ལེགས་པ་ཞིག་བྱས་སོ། །  
ལྷ། ཅི་སྟེ་ཁུགས་པར་གྱུར་ན། དེ་ལ་ལྷས་ཅི་ཞིག་བགྱིས་པར་འགྱུར། ཁྭ། ངས་དེའི་མགོ་དྲུངས་ནས་བཅད་ནས་ས་ལ་བོར་བར་འགྱུར་རོ། །ལྷ། སྨན་པའི་རྒྱལ་པོ་གང་གིས་ལྷ་དང། བདག་  
ཀྱང་སོས་པར་བགྱིས་པ་དེ་ལྟ་བུ་དགུམ་པ་དེ་ནི། རིགས་པ་མ་ལགས་སོ། །ཁྭ། གལ་ཏེ་དེ་ལྟ་ན། དེ་ལ་ཅི་ཞིག་བྱ། ལྷ། རྔན་པ་རྒྱ་ཆེར་སྩལ་མོད། ལགས་ཀྱི། དེ་བཞིན་དུ་བྱའོ། །དེས་དེ་ལ་ཡི་  
གེ་སྤྲིང་སྟེ། སྨན་པའི་རྒྱལ་པོ་འཚོ་བྱེད། ཁྱོད་ཅི་སྟེ་བྲོས་ཁྱོད་ལ་རྔན་པ་སྦྱིན་གྱི། ཚུར་ཤོག། རྔན་པ་ལོངས་ཤིག། འཚོ་བྱེད་ཀྱིས་དེ་ལ་སྤྲིང་པ། ལྷ། ཁྱོད་ཀྱི་བཀའ་དྲིན་ལ་བདག་གི་ཁྱིམ་ན་  
  
  
༄༅། །ནོར་ཙམ་མཆིས་སོ། །འོན་ཀྱང་གལ་ཏེ་ལྷས་བདག་ལ་ཐུགས་དཔག་མཛད་ན། སྨན་པའི་ཁྱེའུ་གང་གིས་ལྷའི་རིམ་གྲོ་བགྱིས་པ་དེ་ལ་བྱ་དགའ་སྩལ་བའི་རིགས་  
སོ༑ ༑རྒྱལ་པོས་ཁྱེའུ་དེ་ལ་རྔན་པ་མང་དུ་བྱིན་ནོ། །འཚོ་བྱེད་ལ་ཡང་བརྒྱ་སྟོང་རི་བའི་རས་ཡུག་ཆེན་གྱི་གོས་བསྐུར་བ་དང་འཚོ་བྱེད་ཀྱིས་བསམ་པ། གོས་འདི་ནི། རྒྱལ་པོ་ལ་འོས་པ་ཡིན་  
ཏེ༑ སུ་ལ་སྦྱིན་སྙམ་ན། དེས། བཅོམ་ལྡན་འདས་ནི། ཆོས་ཉིད་ཀྱིས་བདག་གི་ཕ་ཡིན་པས། འདི་དེ་ལ་དབུལ་ལོ། །སྙམ་དུ་བསམ་ནས་དེས་དེ་བཅོམ་ལྡན་འདས་ལ་ཕུལ་ལོ། །བཅོམ་ལྡན་  
འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། འདི་ཆོས་གོས་སུ་གྱིས་ལ་ང་ལ་ཕུལ་ཅིག་ཚེ་དང་ལྡན་པ་ཀུན་དགའ་བོས་དེ་བླངས་ནས་བླངས་པ་དེས། བཅོམ་ལྡན་  
འདས་ཀྱི་ཆོས་གོས་གསུམ་ལངས་པ་བས་ལྷག་པར་མཐོང་ནས་དེས་དྲུབ་པར་བརྩམས་ན། དེ་ལས་བཅོམ་ལྡན་འདས་ཀྱི་ཆོས་གོས་གསུམ་དང། ཚེ་དང་ལྡན་པ་ཀུན་དགའ་བོའི་སྟོད་གཡོགས་དང་  
སྨད་གཡོགས་སུ་བཅས་པ་དང། སྒྲ་གཅན་ཟིན་གྱི་རྡུལ་ཟན་ཡང་ལངས་སོ། །དགའ་ལྡན་གྱི་གནས་ན་སངས་རྒྱས་ཀྱིས་གསུངས་པའི་དྲི་བ་འདི་སྐད་དུ། བདག་པོ་རྒྱལ་པོ་གང་ཞིག་ནི།།  
ཆགས་ན་རྡུལ་དང་ལྡན་པ་ཡིན། །རྡུལ་མེད་ན་ནི་རྡུལ་བྲལ་འགྱུར་།གང་གིས་འདིར་ནི་ཆགས་ཞེས་བརྗོད། །བློ་ངན་ཇི་ལྟར་མྱ་ངན་བྱེད། །མཁས་པ་ཇི་ལྟར་དགའ་བར་འགྱུར། །གང་  
  
  
།འདི་ན་གྲུབ་དང་བདེ་ཞེས་བརྗོད་།ཅེས་བྲིས་ཏེ་འདུག་པ། གང་གི་ཚེ་སངས་རྒྱས་བཅོམ་ལྡན་འདས་འཇིག་རྟེན་དུ་མ་བྱུང་བ་དེའི་ཚེ་སུས་ཀྱང་གཟུང་བར་ཡང་མི་ནུས་  
དེ་དག་གི་དོན་སྨྲ་བར་ཡང་མི་ནུས་སོ། །གང་གི་ཚེ་སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་བ་དེའི་ཚེ། ཡང་དྲི་བ་དེ་དག་གཟུང་བར་ནུས་ཀྱི། དེ་དག་གི་དོན་སྨྲ་བར་ནི། མི་ནུས་སོ། །རེ་ཞིག་  
ཅིག་ན་གནོད་སྦྱིན་གྱི་བདག་པོ་རྣམ་ཐོས་ཀྱི་བུ་བྱ་བ་ཞིག་གི་ཕྱིར་དགའ་ལྡན་གྱི་ལྷའི་ནང་དུ་སོང་བ་ན་དེས་དྲི་བ་བྲིས་པ་དེ་དག་མཐོང་ངོ། །དེ་ནས་ཡ་མཚན་སྐྱེས་ཏེ་དེ་བཟུང་ན། དོན་ཁོང་དུ་ཆུད་པར་  
མ་ནུས་ཏེ། དེས་དེ་དག་ཕོ་བྲང་ལྕང་ལོ་ཅན་དུ་ཁྱེར་ནས་སྤང་ལེབ་ལ་བྲིས་ཏེ་བཞག་གོ། དེའི་ཚེ་རྡོ་འཇོག་ཅེས་བྱ་བ་ན་ཀླུའི་རྒྱལ་པོ་ཨེ་ལའི་འདབ་ཅེས་བྱ་བ་གནས་པ་དེ་ཡུན་རིང་པོ་ནས་བདག་གིས་  
ནམ་ཞིག་སངས་རྒྱས་བཅོམ་ལྡན་འདས་མཐོང་ཞེས་དེ་སྙམ་དུ་སྨོན་ཏོ། །དེའི་མཛའ་བོ་གནོད་སྦྱིན་གསེར་འོད་ཅེས་བྱ་བ་དེ། བྱ་བ་ཞིག་གི་ཕྱིར་གནོད་སྦྱིན་གྱི་བདག་པོ་རྣམ་ཐོས་ཀྱི་བུའི་ཕོ་བྲང་  
ལྕང་ལོ་ཅན་དུ་སོང་བ་དང། དེས་དྲི་བ་དེ་དག་སྤང་ལེབ་ལ་བྲིས་པ་མཐོང་ནས་དེས་དེ་དག་བླངས་ཏེ་ཆུབ་པར་བྱས་ནས་དཔྱད་པར་བརྩམས་ན། དོན་ཁོང་དུ་མ་ཆུད་ནས་དེས་རྡོ་འཇོག་ཏུ་ཁྱེར་ཏེ་ཀླུའི་  
རྒྱལ་པོ་ཨེ་ལའི་འདབ་ལ་བྱིན་ནས་སྨྲས་པ། གྲོགས་པོ། དྲི་བ་འདི་དག་ནི། སངས་རྒྱས་ཀྱིས་གསུངས་པ་ཡིན་ན། འདི་དག་གི་དོན་སུས་ཀྱང་མ་རྟོགས་ཀྱི། ཁྱོད་ཀྱིས་འདི་དག་དང་གསེར་འབུམ་  
  
  
༄༅། །ཁྱེར་ལ་གྲོང་དང། གྲོང་རྡལ་དང། རྒྱལ་པོའི་ཕོ་བྲང་འཁོར་དུ་བསྐོར་ཏེ་འདི་སྐད་ཅེས། གང་གིས་དྲི་བ་འདི་དག་གི་དོན་སྨྲ་ནུས་པ་དེ་ལ། ངས་གསེར་འབུམ་  
སྦྱིན་ཞིང་བཀུར་སྟི་ཆེན་པོས་ཀྱང་རིམ་གྲོ་བྱའོ། །ཞེས་སྨྲོས་ཤིག་གལ་ཏེ་འགའ་ཞིག་གིས་སྨྲ་བར་ནུས་ན། དེ་ལ་གསེར་འབུམ་བྱིན་ཅིག། ཇི་སྟེ་མ་ནུས་ན། གྲོང་ཁྱེར་དང། གྲོང་རྡལ་  
མ་ཡིན་ནོ། །ཞེས་སྒྲོགས་ལ་གཞན་དུ་སོང་ཞིག། དེས་དེ་བཟུང་ནས་ཀུན་ཆུབ་པར་བྱས་ཏེ་བདག་ཉིད་བྲམ་ཟེའི་ཁྱེའུ་ཞིག་གི་གཟུགས་སུ་སྤྲུལ་ནས་གསེར་འབུམ་ཁྱེར་ཏེ་གྲོང་ཁྱེར་དང། གྲོང་  
རྡལ་དང། རྒྱལ་པོའི་ཕོ་བྲང་དག་ཏུ་བསྐོར་ནས་ཝཱ་ར་ཎཱ་སིར་ཕྱིན་ཏོ། །དེས་ཝཱ་ར་ཎཱ་སིའི་ལམ་པོ་ཆེ་དང། སྲང་དང། བཞི་མདོ་དང། སུམ་མདོ་དག་ཏུ་ཤེས་ལྡན་ཝཱ་ར་ཎཱ་སིའི་གྲོང་ན་གནས་  
པ་དང། ཡུལ་སོ་སོ་ནས་འོངས་པའི་སྐྱེ་བོའི་ཚོགས་དག་ཉོན་ཅིག་བདག་གིས་དྲི་བ་འདི་དག་ཁྱེར་ཏེ་འོངས་ཏེ། གང་ཞིག་འདི་དག་གི་དོན་སྨྲ་བར་ནུས་པ་དེ་ལ། ངས་གསེར་འབུམ་འདི་སྦྱིན་  
ཞིང། བཀུར་སྟི་ཆེན་པོས་ཀྱང་རིམ་གྲོ་བྱའོ། །ཞེས་བསྒྲགས་པ་དང། ཁ་ཅིག་ནི། མཁས་པས་སྙེམས། ཁ་ཅིག་ནི། ཡ་མཚན་སྐྱེས་ནས་སྲོག་ཆགས་བརྒྱ་སྟོང་ཕྲག་དུ་མ་འདུས་ཀྱང་སུས་  
ཀྱང་དོན་སྨྲ་བར་མ་ནུས་སོ། །དེས་གྲོང་ཁྱེར་དང། གྲོང་རྡལ་མ་ཡིན་ནོ། །ཞེས་བསྒྲག་བར་བརྩམས་པ་དང། ཝཱ་ར་ཎཱ་སི་ན་གནས་པའི་བྲམ་ཟེ་དང། ཁྱིམ་བདག་གིས་སྨྲས་པ། རེ་ཞིག་  
  
  
།ཞེས་མ་སྒྲོག་པར་བདག་ཅག་གི་སྐྱེ་བོས་ངེས་པར་བཀུར་བའི་དགེ་སྦྱོང་དང། བྲམ་ཟེ་དགོན་པའི་གནས་ན་འདུག་པ་གང་དག་ཡིན་པ་དེ་དག་ཇེ་འོང་དུ་ཆུག་ལ་ཕྱིས་  
གྲོང་ཁྱེར་དང། གྲོང་རྡལ་མ་ཡིན་ནོ། །ཞེས་སྒྲོགས་ཤིག། དེས་སྨྲས་པ། དེ་དག་གང་ཞིག་ཡིན། ན་ལ་ད་ལ་སོགས་པའོ། །དེས་ལེགས་ཀྱི། དེ་བཞིན་བྱའོ། །ཞེས་སྨྲས་ནས་དེ་སྡོད་པ་དང། ཇི་  
ཙམ་ཞིག་ན་ན་ལ་ད་འོངས་སོ། །དེས་དེའི་མདུན་དུ་འདུག་སྟེ་སྨྲས་པ། དྲང་སྒྲོང་ཆེན་པོ། བདག་གིས་དྲི་བ་འདི་དག་ཁྱེར་ཏེ་འོངས་ཏེ། གང་ཞིག་འདི་དག་གི་དོན་སྨྲ་བར་ནུས་པ་དེ་ལ། གསེར་  
འབུམ་འདི་ཡང་སྦྱིན་ཞིང། བཀུར་སྟི་ཆེན་པོས་ཀྱང་རིམ་གྲོ་བྱའོ་།ན་ལ་དས་དེ་དག་བཀླགས་ནས་སྨྲས་པ། བྲམ་ཟེའི་ཁྱེའུ། ལེགས་ཀྱི། དེ་བཞིན་དུ་བྱ་སྟེ། སྨྲའོ། །ཡུན་ཇི་སྲིད་ཅིག་ན། ལོ་བཅུ་  
གཉིས་འདས་ནས་སོ། །དྲང་སྲོང་ཆེན་པོ། དུས་དེ་ནི། རིང་ངོ་།དྲུག་ནའོ། །དེ་ཡང་རིང་ངོ། །གསུམ་ནའོ། །གཅིག་ནའོ། །ཟླ་བ་དྲུག་ནའོ། །ཟླ་བ་གསུམ་ནའོ། །ཟླ་བ་ནའོ། །ཟླ་བ་ཕྱེད་ནའོ་།ཞག་  
བདུན་འདས་ནའོ། །ཨེ་ལའི་འདབ་ཀྱིས་དྲང་སྲོང་ཆེན་པོ། ལེགས་ཀྱི་དེ་ལྟར་བྱོས་ཤིག། དེའི་བར་དུ་སྡོད་དོ། །ཞེས་སྨྲས་ནས་དེ་སྡོད་པ་དང། དྲང་སྲོང་ན་ལ་དའི་སྨོས་འདྲིན་དགེ་སློང་ལྔ་པོ་ཡིན་  
པས་དེ་དེ་དག་གི་དྲུང་དུ་སོང་ནས་སྨྲས་པ། ཤེས་ལྡན་དག། བྲམ་ཟེའི་ཁྱེའུ་ཞིག་གིས་དྲི་བ་འདི་དག་དང། གསེར་འབུམ་ཁྱེར་ནས་བདག་གི་དྲུང་དུ་འོངས་ཏེ་གང་ཞིག་དྲི་བ་འདི་དག་གི་དོན་སྨྲ་  
  
  
༄༅། །ནུས་པ་དེ་ལ་གསེར་འབུམ་འདི་སྦྱིན་ཞིང། བཀུར་སྟི་ཆེན་པོས་ཀྱང་རི་མོར་བྱའོ། །ཞེས་ཟེར་ན། དྲི་བ་འདི་དག་ནི། དོན་མང་ལ་ཚིག་ཉུང་བས་ཁོང་དུ་ཆུད་པར་  
དཀའ་ན། འདི་ལ་ཇི་ལྟར་བསྒྲུབ་པར་བྱ། དེ་དག་གིས་སྨྲས་པ། ན་ལ་ད་སོང་ལ་སངས་རྒྱས་བཅོམ་ལྡན་འདས་ལ་ཞུས་ཤིག། ཤེས་ལྡན་འདག། ཅི། སངས་རྒྱས་བཅོམ་ལྡན་འདས་འཇིག་  
རྟེན་དུ་བྱུང་ངམ། བྱུང་ངོ། །གང་ན་བཞུགས། དྲང་སྲོང་སྨྲ་བ་རི་དྭགས་ཀྱི་ནགས་ནའོ། །དེ་དགའ་བ་དང། མགུ་བ་སྐྱེས་ནས་མྱུར་བ་མྱུར་བར་བཅོམ་ལྡན་འདས་ག་ལ་བ་དེར་སོང་བ་དང། ན་ལ་  
དས་སངས་རྒྱས་བཅོམ་ལྡན་འདས་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་པ། དཔེ་བྱད་བཟང་པོ་བརྒྱད་ཅུས་མཛེས་པར་བྱས་པ། འོད་འདོམ་གང་གིས་བརྒྱན་པ། ཉི་མ་སྟོང་བས་  
ལྷག་པའི་འོད་ཅན། རིན་པོ་ཆེའི་རི་བོ་འགྲོ་བ་ལྟ་བུ་ཀུན་ནས་བཟང་བ་མཐོང་སྟེ། ཇི་ལྟར་དགེ་བའི་རྩ་བ་བསགས་པའི་སེམས་ཅན་གྱིས་ཐོག་མ་སངས་རྒྱས་མཐོང་བ་ལྟར། ལོ་བཅུ་གཉིས་ཀྱི་  
བར་དུ་ཞི་གནས་ཀྱི་སེམས་གོམས་པར་བྱས་པའམ། བུ་མེད་པས་བུ་རྙེད་པའམ། དབུལ་པོས་གཏེར་མཐོང་བའམ། རྒྱལ་སྲིད་ལ་མངོན་པར་དགའ་བ་རྒྱལ་སྲིད་ཀྱི་དབང་བསྐུར་བ་ནི། དེ་ལྟར་  
ཉམས་བདེ་བར་འགྱུར་བ་མ་ཡིན་ནོ། །མཐོང་ནས་ཀྱང་བཅོམ་ལྡན་འདས་གང་ན་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་  
  
  
བཅོམ་ལྡན་འདས་ཀྱིས་དེའི་བསམ་པ་དང། བག་ལ་ཉལ་བ་དང། ཁམས་དང། རང་བཞིན་ཐུགས་སུ་ཆུད་ནས་འཕགས་པའི་བདེན་པ་བཞི་རྟོགས་པར་འགྱུར་བ་དེ་ལྟ་བུའི་ཆོས་  
བཤད་པ་མཛད་པ་དང། དེ་ཐོས་ནས་དྲང་སྲོང་ན་ལ་དས་འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ། ཡེ་ཤེས་ཀྱི་རྡོ་རྗེས་བཅོམ་ནས་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་སོ་།དེས་བདེན་པ་  
མཐོང་ནས་ཞབས་ལ་ཕྱག་འཚལ་ཏེ་གསོལ་པ། བཙུན་པ། བདག་ལེགས་པར་གསུངས་པའི་ཆོས་འདུལ་པ་ལ་རབ་ཏུ་འབྱུང་ཞིང་བསྙེན་པར་རྫོགས་པ་དགེ་སློང་གི་དངོས་པོ་འཐོབ་ན། བཅོམ་ལྡན་འདས་  
ཀྱི་སྤྱན་སྔར་བདག་ཚགས་པར་སྤྱད་པ་སྤྱོད་པ་འཚལ་ལོ། །བཅོམ་ལྡན་འདས་ཀྱིས་བཀའ་སྩལ་པ། ན་ལ་ད། ཁྱོད་ཀྱིས་བྲམ་ཟེའི་ཁྱེའུ་དེ་ལ་དྲི་བའི་དོན་སྨྲའོ། །ཞེས་དམ་བཅས་པས། དེའི་ཕྱིར་  
སོང་ལ་རེ་ཞིག་སྔར་དམ་བཅས་པ་དེ་ཚར་ཕྱུང་སྟེ། ཕྱིས་རབ་ཏུ་བྱུང་ཞིག། དེས་གསོལ་པ། བཙུན་པ། བདག་གིས་ཡོན་ཏན་གྱི་ཚོགས་འདི་ལྟ་བུ་ཐོབ་མོད་ཀྱི། འོན་ཀྱང་དྲི་བ་དེ་དག་གི་དོན་  
བདག་གིས་སྨྲ་བར་རྔོ་མི་ཐོགས་ན། དེར་མཆིས་ཏེ་ཅི་ཞིག་བགྱི་བཅོམ་ལྡན་འདས་ཀྱིས་བཀའ་སྩལ་པ། ན་ལ་ད། སོང་ལ་སོན་ནས་འདི་སྐད་དུ། རེ་ཞིག་དྲི་བ་དེ་དག་སྨྲོས་ཤིག། ཅེས་གྱིས་  
ཤིག། གང་གི་ཚེ་དེས་འདི་སྐད་ཅེས། བདག་པོ་རྒྱལ་པོ་གང་ཞིག་ནི། །ཆགས་ན་རྡུལ་དང་ལྡན་པ་ཡིན། །རྡུལ་མེད་ན་ནི་རྡུལ་བྲལ་འགྱུར། གང་གིས་འདིར་ནི་ཆགས་ཞེས་བརྗོད། །བློན་ངན་  
  
  
༄༅། །ཇི་ལྟར་མྱ་ངན་བྱེད། །མཁས་པ་ཇི་ལྟར་དགའ་བར་འགྱུར། །གང་གི་ལྡན་པ་ལས་བྲལ་ནས། །འདི་ན་གྲུབ་དང་བདེ་ཞེས་བརྗོད། །ཅེས་སྨྲས་པར་གྱུར་པ་དེའི་ཚེ་ཁྱོད་  
ཀྱིས་འདི་སྐད་ཅེས་སྨྲོས་ཤིག་དྲུག་པ་བདག་པོ་རྒྱལ་པོ་ནི། །ཆགས་ན་རྡུལ་དང་ལྡན་པ་ཡིན། །རྡུལ་མེད་ན་ནི་རྡུལ་བྲལ་འགྱུར། །ཆགས་ན་བྱིས་པ་ཞེས་འདིར་བརྗོད། །བློ་ངན་དེ་ལྟར་མྱ་  
ངན་བྱེད། །མཁས་པ་དེ་ལྟར་དགའ་བར་འགྱུར། །འདི་ཡི་ལྡན་པ་ལས་བྲལ་ནས། །འདི་ན་གྲུབ་དང་བདེ་ཞེས་བརྗོད། །གལ་ཏེ་བརྡ་མ་འཕྲད་དོ། །ཞེས་ཟེར་ན། དེ་ལ། ལེགས་པར་གསུངས་  
པ་ཤེས་པ་གཅེས་པ་སྟེ། །ཐོས་དང་ཏིང་འཛིན་ཤེས་པ་གཅེས་པ་ཡིན། །མི་གང་གྱ་ཙོམ་བག་མེད་གྱུར་པས་ནི། །མི་ཤེས་དེ་ལ་ཐོས་པ་དོན་མི་ཆེ། །ཞེས་སྨྲོས་ཤིག་གལ་ཏེ། སངས་རྒྱས་  
གསུང་དག་སྨྲ་མོད་ཀྱི། །ཁྱོད་ལ་མཚན་ནི་མི་སྣང་ངོ། །འདི་ལ་བདག་ནི་བློ་རྨོངས་ཀྱི། །ཐེ་ཚོམ་མྱུར་དུ་བཅད་པར་གྱིས། །ཞེས་ཟེར་ན། དེའི་མདུན་དུ་སེན་མོས་རྩྭ་ཆོད་ཅིག་གལ་ཏེ་ཅི་  
སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་ངམ་ཞེས་ཟེར་ན་བྱུང་ངོ། །ཞེས་སྨྲོས་ཤིག་ཅི་སྟེ་གང་ན་བཞུགས་ཞེས་ཟེར་ན་དྲང་སྲོང་སྨྲ་བ་རི་དྭགས་ཀྱི་ནགས་ནའོ། །ཞེས་གྱིས་  
ཤིག་བཙུན་པ། དེ་བཞིན་དུ་འཚལ་ལོ། །ཞེས་རིགས་ཀྱི་བུ་ན་ལ་དས། བཅོམ་ལྡན་འདས་ཀྱི་ལྟར་མཉན་ཏེ་བྲམ་ཟེའི་ཁྱེའུ་དེ་གང་ན་བ་དེར་སོང་སྟེ་ཕྱིན་པ་དང། བྲམ་ཟེའི་ཁྱེའུ་ལ་འདི་  
  
  
།བྲམ་ཟེའི་ཁྱེའུ། རེ་ཞིག་དྲི་བ་དེ་དག་སྨྲོས་ཤིག་དེས་ཚིགས་སུ་བཅད་དེ་སྨྲས་པ། བདག་པོ་རྒྱལ་པོ་གང་ཞིག་ནི། །ཆགས་ན་རྡུལ་དང་ལྡན་པ་ཡིན། །རྡུལ་མེད་ན་ནི་རྡུལ་བྲལ་  
འགྱུར། །གང་གིས་འདིར་ནི་ཆགས་ཞེས་བརྗོད། །བློ་ངན་ཇི་ལྟར་མྱ་ངན་བྱེད། །མཁས་པ་ཇི་ལྟར་དགའ་བར་འགྱུར། །གང་ཞིག་ལྡན་པ་ལས་བྲལ་ནས། །འདི་ན་གྲུབ་དང་བདེ་ཞེས་བརྗོད། །དེས་  
སྨྲས་པ། དྲུག་པ་བདག་པོ་རྒྱལ་པོ་ནི། །ཆགས་ན་རྡུལ་དང་ལྡན་པ་ཡིན། །རྡུལ་མེད་ན་ནི་རྡུལ་བྲལ་འགྱུར། །ཆགས་ན་བྱིས་པ་ཞེས་འདིར་བརྗོད། །བློ་ངན་དེ་ལྟར་མྱ་ངན་བྱེད། །མཁས་པ་དེ་ལྟར་  
དགའ་བར་འགྱུར། །འདི་ཡི་ལྡན་པ་ལས་བྲལ་ནས། །འདི་ན་གྲུབ་དང་བདེ་ཞེས་བརྗོད། །བྲམ་ཟེའི་ཁྱེའུ་སྨྲས་པ། དྲང་སྲོང་ཆེན་པོ་བརྡ་མ་འཕྲད་དོ། །དེས་སྨྲས་པ། ལེགས་པར་གསུངས་པ་  
ཤེས་པ་གཅེས་པ་སྟེ། །ཐོས་དང་ཏིང་འཛིན་ཤེས་པ་གཅེས་པ་ཡིན་།མི་གང་གྱ་ཚོམ་བག་མེད་གྱུར་པས་ནི། །མི་ཤེས་དེ་ལ་ཐོས་པ་དོན་མི་ཆེ། །བྲམ་ཟེའི་ཁྱེའུ་སྨྲས་པ། ན་ལ་ད། སངས་རྒྱས་  
གསུང་དག་སྨྲ་མོད་ཀྱི། །ཁྱོད་ལ་མཚན་ནི་མི་སྣང་ངོ། །འདི་ལ་བདག་ནི་བློ་རྨོངས་ཀྱི། །ཐེ་ཚོམ་མྱུར་དུ་བཅོད་པར་གྱིས། །ན་ལ་དས། དེའི་མདུན་དུ་སེན་མོས་རྩྭ་བཅད་པ་དང། དེས་སྨྲས་པ། ན་ལ་ད་  
ཅི༑ སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་ངམ། དེས་སྨྲས་པ། བྲམ་ཟེའི་ཁྱེའུ་བྱུང་ངོ། །གང་ན་བཞུགས། ཡུལ་ཝཱ་ར་ཎཱ་སི་འདི་ཉིད་ནའོ། །ཕྱོགས་གང་ན། དྲང་སྲོང་སྨྲ་བ་རི་དྭགས་ཀྱི་  
  
  
༄༅། །ནགས་ནའོ། །བྲམ་ཟེའི་ཁྱེའུ་བསམ་པ། གལ་ཏེ་བདག་གིས་འདི་ལ་རང་གི་རིགས་བསྙད་ན་ནི། འདིས་བརྙས་པར་འགྱུར། འོན་ཏེ་བྲམ་ཟེའི་ཁྱེའུ་ཆ་ལུགས་ཁོ་  
ནས་སོང་ན་ནི། ཝཱ་ར་ཎཱ་སི་ན་གནས་པའི་བྲམ་ཟེ་རིག་པ་གསུམ་དང་ལྡན་པའམ། ཁ་ཅིག་བྲམ་ཟེའི་ཁྱེའུ་རིགས་མཐོན་པོ་ལས་སྐྱེས་པ་དག་དགེ་སྦྱོང་གོའུ་ཏ་མའི་དྲུང་དུ་སོང་ངོ། །ཞེས་མ་  
དད་པར་འགྱུར་རོ། །གལ་ཏེ་རང་གི་ཆ་ལུགས་ཀྱིས་སོང་ན་ནི། བདག་དང། ཀླུ་མང་པོ་འཁོན་ཡོད་པས་ལ་ལས་བདག་ལ་གནོད་པ་བྱས་སུ་འོང་བས། མ་ལ་བདག་གིས་བདག་ཉིད་འཁོར་ལོས་  
བསྒྱུར་བར་མངོན་པར་སྤྲུལ་ལ་བཅོམ་ལྡན་འདས་ཀྱི་སྤྱན་སྔར་འགྲོའོ། །སྙམ་མོ། །དེ་ནས་ཀླུའི་རྒྱལ་པོ་ཨེ་ལའི་འདབ་ཀྱིས་བདག་ཉིད་འཁོར་ལོས་བསྒྱུར་བའི་རྒྱལ་པོར་མངོན་པར་སྤྲུལ་ཏེ་རིན་  
པོ་ཆེ་སྣ་བདུན་གྱིས་ནི། མདུན་དྲངས། ཁྲོམ་གྱི་རུ་བྱེ་བ་ཕྲག་དགུ་བཅུ་རྩ་དགུས་ནི། བསྐོར། བུ་སྟོང་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་ཅིང་ཀླུབས་པས་ནི། ཟླ་བ་ཁམ་པ་ལྟ་བུར་བསྐོར་  
མུ་སྟེགས་ཅན་དང། དགེ་སྦྱོང་དང། བྲམ་ཟེ་དང། བཀྲེན་པ་དང་ཕོངས་པ་སྣ་ཚོགས་དང། མིའི་མཆོག་སྟོང་ནི། ཕྱི་བཞིན་འབྲང་རྩིབས་སྟོང་དང་ལྡན་པའི་གདུགས་ནི། སྟེང་ནས་འཛིན་  
ཅིང། ཉི་མ་འོད་ཟེར་སྟོང་གི་འོད་ཀྱིས་སྣང་བས། ཟླ་བ་རྒྱུ་སྐར་དང། གཟའ་དང་བཅས་པའི་གཞལ་ཡས་ཁང་གིས་མཛེས་པ་ཡང་ཟིལ་གྱིས་གནོན་པའི་འོད་ཀྱང་ཟིལ་གྱིས་མནན་ནས་དྲང་སྲོང་  
  
  
།ཡང་དེའི་ཚེ་བཅོམ་ལྡན་འདས་འཁོར་བརྒྱ་ཕྲག་དུ་མའི་མདུན་ན་བཞུགས་ཤིང་ཆོས་སྟོན་ཏོ་།འཁོར་དེ་དག་གིས་ཀླུའི་རྒྱལ་པོ་ཨེ་ལའི་འདབ་རྒྱང་རིང་པོ་ནས་མཐོང་ངོ།།  
མཐོང་ནས་ཀྱང་ངོ་མཚར་དུ་གྱུར་ཏེ། མིག་བགྲད་ནས་རྟོག་པ་རྣམ་པ་སྣ་ཚོགས་སྐྱེས་ཏེ། ཁ་ཅིག་ནི། འདི་སྐད་དུ་ཤེས་ལྡན་དག་།རྒྱལ་པོ་འདི་ག་ལས་འོངས་པ་ཞིག་ཅེས་ཟེར་རོ། །གཞན་དག་  
ན་རེ། ཤེས་ལྡན་དག་གང་ལ་འདི་ལྟ་བུའི་འབྱོར་པ་ཕུན་སུམ་ཚོགས་པ་ཡོད་པ་འདི་རྒྱལ་པོ་མ་ཡིན་གྱི། སའི་སྟེང་གི་སའི་དབང་ཕྱུག་གང་ཞིག་ཡིན་ཞེས་ཟེར་རོ། །གཞན་དག་ནི། འདི་རྒྱལ་  
པོ་མ་ཡིན་གྱི། ལྷའི་དབང་པོ་བརྒྱ་བྱིན་བཅོམ་ལྡན་འདས་ལ་བལྟ་བའི་ཕྱིར་འདིར་འོངས་སོ། །ཞེས་ཟེར་རོ། དེ་ན་གང་དག་ཆགས་པའི་དབང་དུ་སོང་བ་དེ་དག་གིས་དེ་མཐོང་ནས་བདག་ཀྱང་  
འདི་འདྲ་བར་ནམ་ཞིག་འགྱུར་ཞེས་ཆགས་པ་སྐྱེད་དོ། །དེ་དག་དེ་ལྟར་རྣམ་པ་དུ་མར་རྟོག་པ་ན་ཀླུའི་རྒྱལ་པོ་ཨེ་ལའི་འདབ། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ་དང། བཅོམ་ལྡན་  
འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་།ཕྱོགས་གཅིག་ཏུ་འདུག་པ་དང། བཅོམ་ལྡན་འདས་ཀྱིས་ཀླུའི་རྒྱལ་པོ་ཨེ་ལའི་འདབ་ལ་འདི་སྐད་ཅེས་བཀའ་སྩལ་  
ཏོ༑ ༑སྐྱེས་བུ་བླུན་པོ། ཁྱོད་ཡང་དག་པར་རྫོགས་པའི་སངས་རྒྱས་འོད་སྲུང་གི་བསླབ་པའི་མཚམས་ལས་འདས་པས། ཀླུའི་སྐྱེ་གནས་སྨད་པར་སྐྱེས་ན། ད་ངའི་འཁོར་ཡང་བསླུ་བར་འདོད་  
  
  
༄༅། །དམ་ཅི། སོང་ལ་སྤྲུལ་པ་བཏང་སྟེ་རང་གི་ཆ་ལུགས་ཀྱིས་ཤོག་ཅིག་དེས་གསོལ་པ། བཙུན་པ། བདག་དང་ཀླུ་མང་པོ་འཁོན་མཆིས་པས། ལ་ལས་བདག་ལ་  
གནོད་པ་བགྱིས་སུ་མཆིའོ། །དེ་ནས་བཅོམ་ལྡན་འདས་ཀྱིས་གནོད་སྦྱིན་ལག་ན་རྡོ་རྗེ་ལ་བཀའ་སྩལ་པ། ལག་ན་རྡོ་རྗེ། སོང་ལ་ཀླུའི་རྒྱལ་པོ་ཨེ་ལའི་འདབ་ལ་སྲུང་བར་གྱིས་ཤིག་བཙུན་  
པ༑ དེ་ལྟར་འཆལ་ལོ། །ཞེས་གནོད་སྦྱིན་ལག་ན་རྡོ་རྗེས་བཅོམ་ལྡན་འདས་ཀྱི་ལྟར་མཉན་ནས་ཀླུའི་རྒྱལ་པོ་ཨེ་ལའི་འདབ་སྲུང་བ་ལྷུར་ལེན་ཅིང་ཕྱི་བཞིན་འབྲང་ངོ།། །།  
འདུལ་བ་ཕྲན་ཚེགས་ཀྱི་གཞི། བམ་པོ་ཉི་ཤུ་རྩ་ལྔ་པ། དེ་ནས་ཀླུའི་རྒྱལ་པོ་ཨེ་ལའི་འདབ་བཅོམ་ལྡན་འདས་ཀྱི་སྤྱན་སྔ་ནས་སོང་སྟེ་རང་གི་རང་བཞིན་དུ་མངོན་པར་བསྒྱུར་ནས་མཇུག་མ་  
ནི༑ རྡོ་འཇོག་ན་འདུག་མགོ་བདུན་པོ་ནི། ཝཱ་ར་ཎཱ་སི་ན་འདུག་སྟེ་མགོ་རེ་རེ་ལ་སྔོན་གྱི་ལས་ཀྱི་རྣམ་པར་སྨིན་པས་གྲུབ་པའི་ཤིང་ཨེ་ལ་ཞིག་སྐྱེས་པས་ཀུན་ནས་སྲིན་བུའི་རིགས་བརྒྱ་ཕྲག་དུ་  
མས་ནི། གང། སྦྲང་བུའི་ཚོགས་དུ་མ་ནི། ལྡིང་ཞིང་འབབ། རྣག་དང་ཁྲག་དྲི་མནམ་ཞིང་རབ་ཏུ་མནམ་པ་ནི། འཛག་གོ་དེ་ནས་སེམས་ཅན་རྣམས་ཀྱིས་མཐོང་ན་མིག་སྒྱུར་བ་དེ་ལྟ་བུར་ལུས་  
བསྒྱུར་ནས་བཅོམ་ལྡན་འདས་ག་ན་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་པ་དང། འཁོར་དེ་དག་གིས་ཀླུའི་རྒྱལ་པོ་ཨེ་  
  
  
ཤིན་ཏུ་འཇིགས་སུ་རུང་བ། འདོད་ཆགས་དང་མ་བྲལ་བ་འཇིགས་པ་དང། མྱ་ངན་དང། སྐྱོ་བར་བྱེད་པ་ཆེ་ཞིང་གས་པ། རྩུབ་པ། མདངས་མེད་པ། ཁ་དོག་  
གི་རྣམ་པ་དང། དབྱིབས་ཀྱི་ཁྱད་པར་དུ་མ་དང་ལྡན་པ་མཐོང་ངོ། །མཐོང་ནས་ཀྱང་སྐྲག་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱི་སྤྱན་སྔར་མཆིས་པ་  
ཤིན་ཏུ་འཇིགས་སུ་རུང་བ་འདི་གང་ཞིག་ལགས། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་འདི་ནི། འཁོར་ལོས་བསྒྱུར་བའི་ཆ་ལུགས་འཆང་ཤིང། ངའི་དྲུང་དུ་འོངས་པ་གང་  
ལ་ཁྱེད་ཀྱིས་འཁོར་བའི་སྒོའི་ཁྱད་པར་འདོད་པས་ཆགས་པ་སྐྱེད་པ་དེ་ཡིན་ཏེ། དེའི་ད་ལྟའི་ལུས་འདི་ནི། མི་འདོད་པའི་ལས་ཀྱི་ཉེས་པས་མངོན་པར་གྲུབ་པ། རང་བཞིན་པ་ཡིན་ནོ། །སྔ་  
མ་ནི། སྤྲུལ་པ་ཡིན་ནོ། །དེ་དག་གིས་ལས་ཆུད་མི་ཟ་བ་ཐོས་པས་ཡིད་མི་བདེ་བ་སྐྱེས་ཏེ་ཅང་མི་ཟེར་བར་འདུག་གོ། །དེ་ནས་ཀླུའི་རྒྱལ་པོ་ཨེ་ལའི་འདབ་ཀྱིས་བཅོམ་ལྡན་འདས་ལ་འདི་སྐད་  
ཅེས་གསོལ་ཏོ། །བཅོམ་ལྡན་འདས། བདག་ལུང་བསྟན་དུ་གསོལ། བདེ་བར་གཤེགས་པ། བདག་ལུང་བསྟན་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། ཀླུའི་དབང་པོ། མི་  
རྣམས་ཀྱི་ཚེ་ལོ་བརྒྱད་ཁྲི་པར་གྱུར་ཏེ། མི་རྣམས་ཀྱི་ཚེ་ལོ་བརྒྱད་ཁྲི་ཐུབ་པ་ན། སྟོན་པ་བྱམས་པ་ཞེས་བྱ་བ་དེ་བཞིན་གཤེགས་པ་དགྲ་བཅོམ་པ་ཞེས་བྱ་བ་ནས་ལྷ་དང་མི་རྣམས་ཀྱི་སྟོན་  
  
  
༄༅། །པ་སངས་རྒྱས་བཅོམ་ལྡན་འདས་འཇིག་རྟེན་དུ་འབྱུང་བར་འགྱུར་རོ། །ཞེས་བྱ་བའི་བར་སྔ་མ་བཞིན་ཏེ། དེས་ཁྱོད་ལ་ལུང་སྟོན་པར་འགྱུར་རོ། །དེ་ནས་ཀླུའི་རྒྱལ་  
པོ་ཨེ་ལའི་འདབ་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་དེ་ཉིད་དུ་མི་སྣང་བར་གྱུར་ཏོ། །དགེ་སློང་དག་ཐེ་ཚོམ་སྐྱེས་ཏེ། ཐེ་ཚོམ་ཐམས་ཅད་གཅོད་པར་མཛད་པ་  
སངས་རྒྱས་བཅོམ་ལྡན་འདས་ལ་ཞུས་པ། བཙུན་པ། ཀླུའི་རྒྱལ་པོ་ཨེ་ལའི་འདབ་ཀྱིས་ལས་ཅི་ཞིག་བགྱིས་ན། ལས་དེའི་རྣམ་པར་སྨིན་པས་ཀླུའི་སྐྱེ་གནས་སྨད་པར་སྐྱེས་ནས་  
ཤིང་ཨེ་ལ་མགོ་ལ་སྐྱེས་པས་ཀུན་ནས་སྲིན་བུའི་རིགས་བརྒྱ་ཕྲག་དུ་མས་ནི། གང། སྦྲང་མའི་ཚོགས་དུ་མ་ནི། ལྡིང་ཞིང་འབབ་རྣག་དང་ཁྲག་གི་དྲི་མནམ་ཞིང་རབ་ཏུ་མནམ་པ་  
ནི༑ འཛག་པའི་སྡུག་བསྔལ་འདི་ལྟ་བུ་འདི་ཉམས་སུ་མྱོང་ལགས་བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་ཀླུའི་རྒྱལ་པོ་ཨེ་ལའི་འདབ་ཀྱིས་ལས་བྱས་ཤིང་བསགས་  
པ༑ ཚོགས་རྙེད་པ། རྐྱེན་ཡོངས་སུ་བསྒྱུར་བ། འོད་པ་བཞིན་དུ་ཉེ་བར་གནས་པ་ངེས་པར་འབྱུང་བ་ཡིན་ཏེ། ཀླུའི་རྒྱལ་པོ་ཨེ་ལའི་འདབ་ཀྱིས་ལས་བྱས་ཤིང་བསགས་པ་གཞན་སུ་ཞིག་  
གིས་མྱོང་བར་འགྱུར། དགེ་སློང་དག། ལས་བྱས་ཤིང་བསགས་པ་དག་ནི། ཕྱི་རོལ་གྱི་སའི་ཁམས་ལ་རྣམ་པར་སྨིན་པར་མི་འགྱུར། ཆུའི་ཁམས་ལ་མ་ཡིན། མེའི་ཁམས་ལ་མ་ཡིན་  
  
  
འོན་ཀྱང་ལས་དགེ་བ་དང་མི་དགེ་བ་བྱས་པ་དག་ནི། ཟིན་པའི་ཕུང་པོ་དང། ཁམས་དང། སྐྱེ་མཆེད་དག་ཁོ་ན་ལ་རྣམ་པར་སྨིན་པར་འགྱུར་ཏེ། བསྐལ་པ་བརྒྱ་ཕྲག་  
རྣམས་སུ་ཡང། །ལས་རྣམས་ཆུད་ཟར་མི་འགྱུར་ཏེ། །ཚོགས་ཤིང་དུས་ལ་བབ་པ་ན། །ལུས་ཅན་རྣམས་ལ་འབྲས་བུར་སྨིན། །དགེ་སློང་དག་།སྔོན་བྱུང་བ་བསྐལ་པ་བཟང་པོ་འདི་ཉིད་ལ་  
སྐྱེ་རྒུའི་ཚེ་ལོ་ཉི་ཁྲི་ཐུབ་པ་ན། སྟོན་པ་འོད་སྲུང་ཞེས་བྱ་བ་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ་  
ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་སྟེ། དེ་གྲོང་ཁྱེར་ཝཱ་ར་ཎཱ་སིའི་དྲང་སྲོང་སྨྲ་བ་རི་དྭགས་ཀྱི་ནགས་ན་གནས་ཤིང་བཞུགས་སོ། །དེའི་བསྟན་པ་  
ལ་འདི་རབ་ཏུ་བྱུང་ནས་སྡེ་སྣོད་གསུམ་དང་ལྡན་པ་སྤོང་བ་པར་གྱུར་ཏེ། དེ་དབེན་པའི་ཕྱོགས་ཤིག་ནི་ཤིང་ཨེ་ལའི་དྲུང་དུ་འཆགས་བཅས་ཏེ། དེ་དེ་ན་འཆག་པའི་འཕྲལ་པར་ཤིང་ཨེ་ལའི་  
འདབ་མས་ཕོག་པ་དང། དེ་དེས་བརྣགས་སོ། །ཇི་ཙམ་དུས་གཞན་ཞིག་ན་ཡིད་ལ་བྱེད་པའི་རྣལ་འབྱོར་གྱིས་ངལ་ཏེ་འཆག་པ་ན། དེའི་འཕྲལ་བ་ལ་དེའི་འདབ་མས་ཕོག་པ་དང། དེས་དེ་  
ལ་ཁྲོས་ཏེ་བཅད་ནས་ལག་པ་གཉིས་ཀྱིས་དུམ་བུ་དུམ་བུར་བྱས་ཏེ་བོར་ནས་འདི་སྐད་དུ། སྲོག་ཀྱང་མེད། འཚོ་བ་ཡང་མེད་པ་འདི་ལ་བཅོམ་ལྡན་འདས་འོད་སྲུང་གིས་ཉེས་པ་ཅི་ཞིག་གཟིགས་  
  
  
༄༅། །ན༑ གང་གི་ཕྱིར་བསླབ་པའི་གཞིར་བཅས་ཞེས་ཀྱང་སྨྲས་སོ། །དེས་ཁྲོས་ཏེ་བསླབ་པ་དྲལ་བས་ལུས་ཞིག་ནས་ཀླུ་རྣམས་ཀྱི་ནང་དུ་སྐྱེས་ཏེ་མགོ་ལ་ཤིང་ཨེ་ལ་  
སྐྱེས་པས། སྲིན་བུའི་རིགས་བརྒྱ་ཕྲག་དུ་མས་ནི། གང། སྦྲང་མའི་ཚོགས་དུ་མ་ནི། ལྡིང་ཞིང་འབབ། རྣག་དང་ཁྲག་དྲི་མནམ་ཞིང་རབ་ཏུ་མནམ་ཞིང་རབ་ཏུ་མནམ་པ་ནི། འཛག་གོ་  
དགེ་སློང་དག་ཇི་སྙམ་དུ་སེམས། དེའི་ཚེ་དེའི་དུས་ཀྱི་དགེ་སློང་སྡེ་སྣོད་གསུམ་པ་སྤོང་བ་པ་གང་ཡིན་པ་དེ་ནི། ཀླུའི་རྒྱལ་པོ་ཨེ་ལའི་འདབ་འདི་ཉིད་ཡིན་ཏེ། གང་འདིས་ཡང་དག་པར་  
རྫོགས་པའི་སངས་རྒྱས་འོད་སྲུང་གི་བསྟན་པ་ལ་རབ་ཏུ་བྱུང་ནས་རབ་ཏུ་ཁྲོས་ཏེ་བསླབ་པ་དྲལ་བའི་ལས་དེའི་རྣམ་པར་སྨིན་པས་ཀླུ་རྣམས་ཀྱི་ནང་དུ་སྐྱེས་ཏེ་མགོ་ལ་ཤིང་ཨེ་ལ་སྐྱེས་པས་  
ཀུན་ནས་སྲིན་བུའི་རིགས་བརྒྱ་ཕྲག་དུ་མས་ནི། གང། སྦྲང་བུའི་ཚོགས་དུ་མ་ནི། ལྡིང་ཞིང་འབབ། རྣག་དང་ཁྲག་དྲི་མནམ་ཞིང་རབ་ཏུ་མནམ་པ་ནི། འཛག་གོ་དགེ་སློང་དག་དེ་ལྟར་  
ན༑ ལས་གཅིག་ཏུ་ནག་པ་རྣམས་ཀྱི་རྣམ་པར་སྨིན་པ་ཡང་གཅིག་ཏུ་ནང། །གཅིག་ཏུ་དཀར་བ་རྣམས་ཀྱི་ཡང་གཅིག་ཏུ་དཀར། འདྲེན་མ་རྣམས་ཀྱི་ཡང་འདྲེན་མའོ། །དགེ་སློང་དག་དེ་ལྟ་  
བས་ན། ལས་གཅིག་ཏུ་ནག་པ་དང་འདྲེན་མ་དག་སྤངས་ཏེ། ལས་གཅིག་ཏུ་དཀར་བ་དག་ཁོ་ན་ལ་བརྩལ་བར་བྱ་སྟེ། དགེ་སློང་དག། ཁྱེད་ཀྱིས་དེ་ལྟར་བསླབ་པར་བྱའོ། །བཅོམ་ལྡན་འདས་  
  
  
དགེ་སློང་དེ་དག་ཡི་རང་སྟེ་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །དེ་ནས་དྲང་སྲོང་ན་ལ་ད་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་  
ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་ནས་བཅོམ་ལྡན་འདས་ལ་དྲང་སྲོང་ན་ལ་དས་འདི་སྐད་ཅེས་གསོལ་ཏོ། །  
བཙུན་པ། བདག་གིས་སྔོན་དམ་བཅས་པ་ཚར་ཕྱུང་ལགས་ཏེ། བཙུན་པ། བདག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་དང། བསྙེན་པར་རྫོགས་པ་དགེ་སློང་གི་དངོས་པོ་  
འཐོབ་ན། བདག་བཅོམ་ལྡན་འདས་ཀྱི་སྤྱན་སྔར་ཚངས་པར་སྤྱད་པ་སྤྱོད་པར་འཚལ་ལོ། །བཅོམ་ལྡན་འདས་ཀྱིས་དེ་ལ་དགེ་སློང་ཚུར་ཤོག་ཚངས་པར་སྤྱད་པ་སྤྱོད་ཅིག་ཅེས་དགེ་སློང་  
ཚུར་ཞེས་བྱ་བས་བཀའ་སྩལ་པ་དང། དེ་བཅོམ་ལྡན་འདས་ཀྱིས་བཀའ་སྩལ་མ་ཐག་ཏུ་སྐྲ་བྱི། སྣམ་སྦྱར་གྱོན། ལག་ན་ལྷུང་བཟེད་དང་བྱ་མ་བུམ་ཐོགས་ཤིང། སྐྲ་དང་ཁ་སྤུ་བྲེགས་ནས་  
ཞག་བདུན་ལོན་པ་ལྟ་བུ་བསྙེན་པར་རྫོགས་ནས་ལོ་བརྒྱ་ལོན་པའི་སྤྱོད་ལམ་དུ་གནས་པར་གྱུར་ཏེ། །དེ་བཞིན་གཤེགས་པས་ཚུར་ཤོག་བཀའ་སྩལ་པས། །སྐྲ་བྲེགས་སྣམ་སྦྱར་བགོས་  
པའི་ལུས་ལྡན་ཞིང། །སངས་རྒྱས་དགོངས་པས་ཆ་ལུགས་བསྒྱུར་ནས་ནི། །མོད་ལ་དབང་པོ་རབ་ཞི་ཁོ་ནར་གནས། །གང་གི་ཚེ་བཅོམ་ལྡན་འདས་ཀྱིས་ཚེ་དང་ལྡན་པ་ན་ལ་ད་དགེ་སློང་  
  
  
༄༅། །ཚུར་ཤོག་ཅེས་བྱ་བས་རབ་ཏུ་ཕྱུང་བ་དེའི་ཚེ། དེ་ལ་ཚངས་པ་མཚུངས་པར་སྤྱོད་པ་དག་གིས་ཇི་སྐད་འབོད་མི་ཤེས་པའི་སྐབས་དེ། དགེ་སློང་དག་གིས་བཅོམ་  
ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་འདིའི་རུས་ཀ་ཏྱའི་བུ་ཡིན་ཏེ། དེ་བས་ན། འདི་ལ་ཀ་ཏྱའི་བུ་ཞེས་བོས་ཤིག་དགེ་སློང་དག་  
གིས་དེ་ལ་ཀ་ཏྱའི་བུ་ཞེས་འབོད་པར་བརྩམས་པ་དང། དེའི་མིང་ཀ་ཏྱའི་བུ། ཀ་ཏྱའི་བུ་ཞེས་བྱ་བར་ཆགས་སོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀ་ཏྱའི་བུ་ལ་བཀའ་སྩལ་  
པ། ཀ་ཏྱའི་བུ། འཇིག་རྟེན་འདི་ནི། ཕལ་ཆེར་ཡོད་པ་དང། མེད་པ་གཉིས་ལ་རྟེན་ཏོ། །ཀ་ཏྱའི་བུ། འཇིག་རྟེན་འདི་ནི། ཕལ་ཆེར་ཕུང་པོ་དང་ཉེ་བར་ལེན་པས་རྣམ་པར་བཅིངས་ཤིང་  
ཡོད་པ་དང་མེད་པ་གཉིས་ལ་རྟེན་ཏོ། །ཀ་ཏྱའི་བུ། སེམས་ཀྱི་རྟེན་མངོན་པར་ཞེན་པ་བག་ལ་ཉལ་དུ་འགྱུར་བ་འདི་དག་ལ་བདག་ཅེས་བྱ་བར་ཁས་མི་ལེན། ལེན་པར་མི་བྱེད། གནས་  
པར་མི་བྱེད། མངོན་པར་ཞེན་པར་མི་བྱེད་དོ། །ཀ་ཏྱའི་བུ། སྐྱེ་བ་ན། སྡུག་བསྔལ་འདི་སྐྱེའོ། །འགག་པ་ན། སྡུག་བསྔལ་འདི་འགག་གོ་།ཀ་ཏྱའི་བུ། འདི་ལ་ཁྱོད་ཡིད་གཉིས་དང་  
ཐེ་ཚོམ་མེད་པར་གཞན་ལ་རག་མ་ལས་པའི་ཤེས་པ་ཁོ་ན་སྐྱེས་ན། ཀ་ཏྱའི་བུ། འདི་ཙམ་གྱིས་ནི། ཡང་དག་པའི་ལྟ་བ་ཡིན་ཏེ་འདི་ཙམ་གྱིས་ན། དེ་བཞིན་གཤེགས་པས་ཡང་  
  
  
།དེ་ཅིའི་ཕྱིར་ཞེ་ན་ཀ་ཏྱའི་བུ། འཇིག་རྟེན་ཀུན་འབྱུང་བ་ཡང་དག་པ་ཇི་ལྟ་བ་བཞིན་དུ་ཡང་དག་པའི་ཤེས་རབ་ཀྱིས་ལྟ་བ་ནི། འཇིག་རྟེན་ལ་མེད་པ་གང་ཡིན་  
པ་དེར་མི་སེམས་སོ། །ཀ་ཏྱའི་བུ་འཇིག་རྟེན་འགོག་པ་ཡང་དག་པ་ཇི་ལྟ་བ་བཞིན་དུ་ཡང་དག་པའི་ཤེས་རབ་ཀྱི་ལྟ་བ་ནི། འཇིག་རྟེན་ལ་ཡོད་པ་གང་ཡིན་པ་དེར་སེམས་སོ། །ཀ་ཏྱའི་བུ། དེ་བཞིན་  
གཤེགས་པ་ནི། མཐའ་གཉིས་པོ་དེ་དག་ལ་མི་རྟེན་པར་འཇིག་རྟེན་ལ་དབུ་མའི་ལམ་གྱིས་ཆོས་སྟོན་ཅིང་འདི་ལྟར། འདི་ཡོད་པས་འདི་འབྱུང། འདི་སྐྱེས་པས་འདི་སྐྱེ་སྟེ། འདི་ལྟ་སྟེ། མ་རིག་  
པའི་རྐྱེན་གྱིས་འདུ་བྱེད། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་དང་གཟུགས། མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་སྐྱེ་མཆེད་དྲུག་གི་རྐྱེན་  
གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་པའི་རྐྱེན་གྱིས་སྲིད་པ། སྲིད་པའི་རྐྱེན་གྱིས་སྐྱེ་བ། སྐྱེ་བའི་རྐྱེན་གྱིས་རྒ་ཤི་དང། མྱ་  
ངན་དང། སྨྲེ་སྔགས་འདོན་པ་དང། སྡུག་བསྔལ་བ་དང། ཡིད་མི་བདེ་བ་དང། འཁྲུག་པ་རྣམས་འབྱུང་སྟེ། དེ་ལྟར་ན། སྡུག་བསྔལ་གྱི་ཕུང་པོ་ཆེན་པོ་འདི་འབའ་ཞིག་ཀུན་འབྱུང་བར་  
འགྱུར་རོ། །འདི་ལྟར། འདི་མེད་པས་འདི་མི་འབྱུང། འདི་འགག་པས་འདི་འགག་སྟེ། འདི་ལྟ་སྟེ། མ་རིག་པ་འགག་པས་འདུ་བྱེད་འགག་འདུ་བྱེད་འགག་པས་རྣམ་པར་ཤེས་པ་  
  
  
༄༅། །འགག་རྣམ་པར་ཤེས་པ་འགག་པས་མིང་དང་གཟུགས་འགག་།མིང་དང་གཟུགས་འགག་པས་སྐྱེ་མཆེད་དྲུག་འགག་སྐྱེ་མཆེད་དྲུག་འགག་པས་རེག་པ་  
འགག་རེག་པ་འགག་པས་ཚོར་བ་འགག་ཚོར་བ་འགག་པས་སྲེད་པ་འགག་།སྲེད་པ་འགག་པས་ལེན་པ་འགག་ལེན་པ་འགག་པས་སྲིད་པ་འགག་སྲིད་པ་འགག་པས་སྐྱེ་བ་  
འགག་སྐྱེ་བ་འགག་པས་རྒ་ཤི་དང། མྱ་ངན་དང། སྨྲེ་སྔགས་འདོན་པ་དང། སྡུག་བསྔལ་བ་དང། ཡིད་མི་བདེ་བ་དང། འཁྲུག་པ་རྣམས་འགག་སྟེ། དེ་ལྟར་ན། སྡུག་བསྔལ་གྱི་  
ཕུང་པོ་ཆེན་པོ་འབའ་ཞིག་པ་ནི། འགག་པར་འགྱུར་རོ། །དེ་ནས་ཚེ་དང་ལྡན་པ་ཀ་ཏྱའི་བུས་བདེན་པ་མཐོང་སྟེ། འཁོར་བའི་འཁོར་ལོ་གཡོ་བ་དང། མི་གཡོ་བ་ཆ་ལྔ་པ་འདི་ཉིད་རེག་  
སྟེ། འདུས་བྱས་ཀྱི་རྣམ་པ་ཐམས་ཅད་ཆོས་ཉིད་ཀྱིས་འཇིག་པ་དང་ལྟུང་བ་དང། འགྱེས་པ་དང། འཇོམས་པར་རྟོགས་ནས་ཉོན་མོངས་པ་ཐམས་ཅད་སྤངས་ཏེ་དགྲ་བཅོམ་པ་ཉིད་མངོན་  
སུམ་དུ་བྱས་ནས་དགྲ་བཅོམ་པ་ཁམས་གསུམ་པའི་འདོད་ཆགས་དང་བྲལ་བ། སེམས་གསེར་དང་བོང་བར་མཉམ་པ། ནམ་མཁའ་དང་ལག་མཐིལ་དུ་འདྲ་བ། ཙནྡན་དང་སྟེའུ་  
མཚུངས་པ། རིག་པས་མ་རིག་པས་སྒོ་ངའི་སྦུབས་བཅོམ་པ། མངོན་པར་ཤེས་པ་དང། སོ་སོ་ཡང་དག་པར་རིག་པ་ཐོབ་པ། སྲིད་པ་དང་རྙེད་པ་ལ་ཆགས་པ་དང། བཀུར་སྟི་ལ་རྒྱབ་  
  
  
དབང་པོ་དང། ཉེ་དབང་དང་བཅས་པའི་ལྷ་རྣམས་ཀྱིས་མཆོད་པ་དང། རྗེད་པ་དང། གུས་པར་སྨྲ་བར་གྱུར་ཏོ་།བཅོམ་ལྡན་འདས་ཀྱིས་དེ་ལ་ཀ་ཏྱའི་བུ་ཞེས་བཀའ་སྩལ་ཅིང་བོས་  
བས་དེའི་མིང་ཀ་ཏྱའི་བུ་ཆེན་པོ་ཞེས་བྱ་བར་ཆགས་སོ། །ཇི་ཙམ་དུས་གཞན་ཞིག་ན། འཕགས་རྒྱལ་དུ་ཁྱོགས་དང་ཁྱོགས་སུ་འདོམ་པའི་མི་ངས་ཤིག་བྱུང་ནས་རྒྱལ་པོ་གཏུམ་པོ་རབ་སྣང་བཙུན་མོའི་  
འཁོར་དང། གཞོན་ནུ་དང། བློན་པོ་དང། ཕོ་བྲང་འཁོར་གྱི་མི་དང་བཅས་ཏེ་སེམས་ཁོང་དུ་ཆུད་ཅིང་འདུག་གོ་དེ་ན་ཁ་ཅིག་གིས་སྨྲས་པ། ལྷ། ཞི་བ་བགྱིད་དུ་སྩོལ་ཅིག་གཞན་དག་གིས་  
སྨྲས་པ། བྲམ་ཟེ་རྣམས་འཚལ་མ་སྩོལ་ཅིག་ཁ་ཅིག་གིས་སྨྲས་པ་ལྷ། ཉེ་འཁོར་ན་གནས་པའི་དགེ་བའི་ངོ་བོར་བཀུར་བའི་དགེ་སྦྱོང་དང། བྲམ་ཟེ་གང་ཡང་རུང་བ་དེ་དག་ཚོལ་དུ་སྩོལ་  
ཅིག་རྒྱལ་པོ་གཏུམ་པོ་རབ་སྣང་གིས་ཆབ་སྒོ་བ་རྣམས་ལ་བསྒོ་བ་ཤེས་ལྡན་དག་དགེ་སྦྱོང་ངམ། བྲམ་ཟེ་གང་སུ་ཡང་རུང་བ་ཡམས་ཀྱི་ནད་ཞི་བར་བྱེད་པར་འགྱུར་བ་ཞིག་འདིར་འོངས་  
ན། དེ་ང་ལ་སྦྲོན་ཅིག་སྐབས་འདི་ལྟ་བུ་ལ་སངས་རྒྱས་བཅོམ་ལྡན་འདས་རྣམས་མི་མཁྱེན་པའམ། མི་གཟིགས་པའམ། མི་རིག་པ་དང་རྣམ་པར་མི་མཁྱེན་པ་ཅུང་ཟད་ཀྱང་མི་མངའ་  
སྟེ༑ སངས་རྒྱས་བཅོམ་ལྡན་འདས་ཐུགས་རྗེ་ཆེན་པོ་མངའ་བ། འཇིག་རྟེན་ལ་ཕན་འདོགས་པར་ཞུགས་པ། སྲུང་བ་གཅིག་པ། གཅིག་ཏུ་དཔའ་བ། ཟླ་མེད་པ། གཉིས་སུ་མི་གསུང་བ། ཞི་  
  
  
༄༅། །གནས་དང་ལྷག་མཐོང་ལ་གནས་པ། གདུལ་བའི་དངོས་པོ་གསུམ་ལ་མཁས་པ། ཆུ་བོ་བཞི་ལས་བརྒལ་བ། རྫུ་འཕྲུལ་གྱི་རྐང་པ་བཞི་ཞབས་ཀྱི་མཐིལ་ལ་ལེགས་  
བར་གནས་པ། བསྡུ་བའི་དངོས་པོ་བཞི་ལ་ཡུན་རིང་པོ་ནས་གོམས་པ་ཡན་ལག་ལྔ་སྤངས་པ། འགྲོ་བ་ལྔ་ལས་ཤིན་ཏུ་འདས་པ། ཡན་ལག་དྲུག་དང་ལྡན་པ། ཕ་རོལ་ཏུ་ཕྱིན་པ་དྲུག་ཡོངས་  
སུ་རྫོགས་པ། བྱང་ཆུབ་ཀྱི་ཡན་ལག་བདུན་གྱི་མེ་ཏོག་གིས་ཕྱུག་པ། འཕགས་པའི་ལམ་ཡན་ལག་བརྒྱད་པ་སྟོན་པ། མཐར་གྱིས་གནས་པའི་སྙོམས་པར་འཇུག་པ་དགུ་ལ་མཁས་པ། སྟོབས་  
བཅུའི་སྟོབས་དང་ལྡན་པ། ཕྱོགས་བཅུར་གྲགས་པས་ཁྱབ་པ་བརྒྱ་ཕྲག་བཅུ་ལ་མངའ་བསྒྱུར་བས་ཁྱད་པར་དུ་འཕགས་པ་རྣམས་ནི་ཆོས་ཉིད་ཀྱིས་ཉིན་ལན་གསུམ། མཚན་ལན་གསུམ་དུ་  
སངས་རྒྱས་ཀྱི་སྤྱན་གྱིས་འཇིག་རྟེན་ལ་གཟིགས་ཤིང། སུ་ནི། རྒུད་སུ་ནི། དར། སུ་ནི། ཕོངས་པར་གྱུར། སུ་ནི། ཉམ་ང་བར་གྱུར། སུ་ནི། གནོད་པར་གྱུར། སུ་ནི། ཕོངས་པ་དང། ཉམ་  
ང་བ་དང། གནོད་པར་གྱུར། སུ་ནི། ངན་སོང་ལ་གཞོལ། སུ་ནི་ངན་སོང་ལ་འབོབ། སུ་ནི། ངན་སོང་ལ་བབ། སུ་ནི། ངན་སོང་ནས་དྲངས་ཏེ་མཐོ་རིས་དང་ཐར་པ་ལ་གཞག་སུའི་དགེ་  
བའི་རྩ་བ་མ་སྐྱེས་པ་དག་ནི། བསྐྱེད་པར་བྱ། སུའི་བསྐྱེད་པ་དག་ནི། ཡོངས་སུ་སྨིན་པར་བྱ། སུའི་སྨིན་པ་ནི། རྣམ་པར་གྲོལ་བར་བྱ། སུ་ནི། འདོད་པའི་འདམ་དུ་བྱིང་བ་ལས་ལག་ནས་དྲང་  
  
  
སུ་ནི། འཕགས་པའི་ནོར་དང་བྲལ་བ་ལས་འཕགས་པའི་ནོར་གྱི་དབང་ཕྱུག་ལ་དབང་བྱེད་པར་གཞག་སུ་ནི། སངས་རྒྱས་འབྱུང་བས་བརྒྱན་པའི་འཇིག་རྟེན་འབྲས་བུ་དང་བཅས་པར་  
བྱ་ཞེས་ཡེ་ཤེས་གཟིགས་པ་འཇུག་གོ་སྨྲས་པ། རྒྱ་མཚོ་ཆུ་སྲིན་རྣམས་ཀྱི་གནས། །དུས་རླབས་ཡོལ་བར་འགྱུར་སྲིད་ཀྱི། །གདུལ་བར་བྱ་བའི་སྲས་རྣམས་ལ། །སངས་རྒྱས་དུས་ལས་ཡོལ་  
བ་མེད། །ཇི་ལྟར་མ་ནི་བུ་གཅིག་སྡུག་པ་ལ། །ལྟ་བར་བྱེད་ཅིང་དེ་ཡི་སྲོག་སྲུང་ལྟར། །དེ་བཞིན་གདུལ་བའི་སྐྱེ་བོ་རྣམས་ལ་ནི། །དེ་བཞིན་གཤེགས་པ་གཟིགས་ཤིང་དེའི་རྒྱུད་སྲུང། །ཐམས་  
ཅད་མཁྱེན་པའི་རྒྱུད་ལ་གནས་པ་ཡི། །ཐུགས་རྗེའི་བ་དྲུས་སྲིད་པ་བགྲོད་དཀའ་བར། །འཁྱམས་པ་གདུལ་བར་བྱ་བའི་སྲས་དག་ནི། །བ་གཤིན་བེའུ་སྟོར་བཞིན་དུ་སྐྱོ་མེད་ཚོལ། །བཅོམ་  
ལྡན་འདས་ཀྱིས་དགོངས་པ། རྒྱལ་པོ་གཏུམ་པོ་རབ་སྣང་བཙུན་མོའི་འཁོར་དང། གཞོན་ནུ་དང། བློན་པོ་དང། འཕགས་རྒྱལ་ན་གནས་པའི་སྐྱེ་བོའི་ཚོགས་དང་བཅས་པ་གང་གིས་གདུལ་བར་  
བྱ་བ་ཡིན་སྙམ་ན། དགེ་སློང་ཀ་ཏྱའི་བུ་ཆེན་པོའི་ཡིན་པར་གཟིགས་སོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀ་ཏྱའི་བུ་ཆེན་པོ་ལ་བཀའ་སྩལ་པ། ཀ་ཏྱའི་བུ། འཕགས་རྒྱལ་གྱི་རྒྱལ་  
པོ་གཏུམ་པོ་རབ་སྣང། བཙུན་མོའི་འཁོར་དང། གཞོན་ནུ་དང། བློན་པོ་དང། འཕགས་རྒྱལ་ན་གནས་པའི་སྐྱེ་བོའི་ཚོགས་དང་བཅས་པ་ལ་སོམས་ཤིག་བཙུན་པ། དེ་ལྟར་འཚལ་ལོ། །  
  
  
༄༅། །ཞེས་ཚེ་དང་ལྡན་པ་ཀ་ཏྱའི་བུ་ཆེན་པོས་བཅོམ་ལྡན་འདས་ཀྱི་ལྟར་མཉན་ཏེ། དེ་ཉིད་ཀྱི་མཚན་མོ་འདས་ནས་སྔ་དྲོ་ཆོས་གོས་དང་ཤམ་ཐབས་བགོས། ལྷུང་བཟེད་ཐོགས་  
ཏེ་ཝཱ་ར་ཎཱ་སིར་བསོད་སྙོམས་ལ་ཞུགས་སོ། །ཝཱ་ར་ཎཱ་སིར་བསོད་སྙོམས་སྤྱད་ནས་ཟས་ཀྱི་བྱ་བ་བྱས་ཏེ་ཟས་ཕྱིས་ལེན་པ་སྤངས་པས། གནས་མལ་ཇི་ལྟར་སྤྱད་པ་ཆམ་དུ་ཕབ་སྟེ་ལྷུང་བཟེད་  
དང་ཆོས་གོས་ཐོགས་ནས་འཁོར་ལྔ་བརྒྱ་དང་འཕགས་རྒྱལ་གང་ན་བ་དེར་རྒྱུ་ཞིང་སོང་ངོ། །དེའི་ཚེ་ཡུལ་ཀ་ནྱ་ཀུབ་ཛ་ན་ཚེ་དང་ལྡན་པ་ཀ་ཏྱའི་བུ་ཆེན་པོའི་སྔོན་ཁྱིམ་པའི་མཛའ་བོ་བྲམ་ཟེ་  
ཞིག་གནས་པ་དེའི་བུ་མོ་གཟུགས་ཁྱད་པར་ཅན་དང་ལྡན་པས། ཚེ་རབས་སྔ་མའི་མིང་དང་མཐུན་པར་སྐྲ་ཅན་ཞེས་བཏགས་སོ། །ཇི་ཙམ་ན་ལྷོ་ཕྱོགས་ནས་གར་མཁན་གྱི་སློབ་དཔོན་  
ཞིག་འོངས་ཏེ། དེས་དེའི་སྐྲ་བཟང་བར་མཐོང་ནས་བྲམ་ཟེ་དེའི་དྲུང་དུ་སོང་སྟེ་དེས་སྨྲས་པ། ཀྱེ་བྲམ་ཟེ་ཆེན་པོ། བུ་མོ་འདིའི་སྐྲ་རྣམས་བདག་ལ་བྱིན་ཅིག་དང། ཀརཤ་པ་ཎ་སྟོང་སྦྱིན་ནོ། །  
ཞེས་སྨྲས་པ་དང། དེས་སློབ་དཔོན། བདག་ཅག་ནི། བྲམ་ཟེ་ཡིན་ཏེ་བདག་ཅག་སྐྲ་བཙོང་དུ་མི་རུང་ན། ཇི་ལྟར་སྐྲ་བཙོང་ཞེས་སྨྲས་པ་དང། གར་མཁན་གྱི་སློབ་དཔོན་དེ་ཅང་མི་ཟེར་  
བར་སོང་ངོ། །བྲམ་ཟེ་དེ་ཡང་ཕྱི་དེ་ཉིན་དུས་ལས་འདས་སོ་།དེའི་ཆུང་མས་ཇི་ལྟར་འཕགས་པ་ཀ་ཏྱའི་བུ་ཆེན་པོ་འཁོར་ལྔ་བརྒྱ་དང། དེ་ནས་ཐག་མི་རིང་བ་ཞིག་ན་འདུག་སྟེ། འཕགས་  
  
  
།ཁྱོ་དང་བྲལ་བས་སྡུག་བསྔལ་བ་དང། ཡིད་མི་བདེ་བ་སྐྱེས་པ་དང། ཚེ་དང་ལྡན་པ་ཀ་ཏྱའི་བུ་ཆེན་པོ་འོང་བ་ཐོས་ནས་ལག་པ་འགྲམ་པ་ལ་གཏད་དེ་སེམས་ཁོང་  
དུ་ཆུད་ཅིང་འདུག་གོ་བུ་མོ་སྐྲ་ཅན་མས་མ་དེ་ལྟར་འདུག་པ་མཐོང་ངོ། །མཐོང་ནས་ཀྱང་སྨྲས་པ། མ། ཅིའི་ཕྱིར་ལག་པ་འགྲམ་པ་ལ་གཏད་དེ་སེམས་ཁོང་དུ་ཆུད་ཅིང་འདུག་དེས་སྨྲས་པ་བུ་  
མོ། འཕགས་པ་ཀ་ཏྱའི་བུ་ཆེན་པོ་ཁྱོད་ཀྱི་ཕའི་ཆུང་པོ་གྲོགས་འདི་ནས་མི་རིང་བ་ཞིག་ན་འདུག་སྟེ། འཕགས་རྒྱལ་དུ་འོང་འདོད་ན། ཁྱོད་ཀྱི་ཕ་ནི། དུས་ལས་འདས། བདག་ཅག་གི་ཁྱིམ་གྱི་གནས་  
སྐབས་ནི། འདི་ལྟ་བུར་གྱུར་པས་རིང་ཞིག་ན་འོངས་པ་དེ་ལ་ཉི་མ་འགའི་བསོད་སྙོམས་ཀྱང་སྦྱིན་མི་ནུས་པས་སོ། །དེས་སྨྲས་པ། མ་གལ་ཏེ་དེ་ལྟ་ན་གར་མཁན་གྱི་སློབ་དཔོན་དེ་བདག་གི་སྐྲ་  
ཀརཤ་པ་ཎ་སྟོང་གིས་ཉོ་བས་དེ་ཉིད་དུ་ཚོངས་ལ་འཕགས་པ་ཀ་ཏྱའི་བུ་ཆེན་པོ་ལ་བསོད་སྙོམས་ཕུལ་ཅིག་བདག་གི་སྐྲ་ནི། ཡང་སྐྱེ་བར་འགྱུར་གྱི། མྱ་ངན་མ་མཛད་ཅིག་དེས་དེའི་ཚིག་དད་པ་  
ལས་བྱུང་བ་དེ་ཐོས་ནས་བུ་མོ། །ལེགས་ཀྱི། དེ་ལྟར་བྱའོ། །ཞེས་སྨྲས་ཏེ། གར་མཁན་གྱི་སློབ་དཔོན་གང་ན་བ་དེར་སོང་སྟེ་ཕྱིན་ནས་སྨྲས་པ། སློབ་དཔོན། ཁྱོད་ཀྱིས་ངའི་བུ་མོའི་སྐྲ་ཀརཤ་པ་ཎ་  
སྟོང་གིས་འཇལ་ན། དེ་སྣོམས་ལ་ཀརཤ་པ་ཎ་སྟོང་སྩོལ་ཅིག་དེས་སྨྲས་པ། སྲིང་མོ། །དེའི་ཚེ་ནི། ཁོ་བོ་དེ་དག་དགོས་ཀྱི། ད་ནི་དེ་དག་མི་དགོས། འོན་ཀྱང་ཀརཤ་པ་ཎ་ལྔ་བརྒྱར་འཚོང་ན་  
  
  
༄༅། །བླང་ངོ། །དེས་སྨྲས་པ། སློབ་དཔོན། སྩོལ་ལ་འདི་དག་བཞེས་ཤིག་དེས་བླངས་སོ། །ཇི་ཙམ་ན་ཚེ་དང་ལྡན་པ་ཀ་ཏྱའི་བུ་ཆེན་པོ་ཡུལ་ཀ་ནྱ་ཀུབ་ཛར་ཕྱིན་ནས་དེ་  
དབེན་པ་བླ་གབ་མེད་པ་ཞིག་ཏུ་འདུག་གོ་དེ་ནས་བྲམ་ཟེ་མོ་དེ་རྟབ་པོར་གོམ་པ་བསླང་སྟེ་ཚེ་དང་ལྡན་པ་ཀཏྱའི་བུ་ཆེན་པོ་གང་ན་བ་དེར་སོང་སྟེ་ཕྱིན་པ་དང། ཚེ་དང་ལྡན་པ་ཀ་ཏྱའི་བུ་ཆེན་  
པོ་ལ་འདི་སྐད་ཅེས་སྨྲས་སོ། །འཕགས་པ་ཀ་ཏྱའི་བུ་ཆེན་པོ། སང་བདག་གི་སྡུམ་པར་གདུགས་ཚོད་གསོལ་བར་ཅི་གནང། དེས་སྨྲས་པ། བྲམ་ཟེ་མོ། ངའི་འཁོར་སྐྱེ་བོ་ཕལ་པོ་ཆེའོ་  
དེས་སྨྲས་པ། འཕགས་པ། འཁོར་ཇི་སྙེད་ཅིག་མཆིས། བྲམ་ཟེ་མོ་ངའི་འཁོར་ལྔ་བརྒྱ་ཡོད་དོ། །འཕགས་པ། ལེགས་ཀྱི། དེ་བཞིན་བགྱི་ཡི། གནང་བར་མཛོད་ཅིག་ཚེ་དང་ལྡན་  
པ་ཀ་ཏྱའི་བུ་ཆེན་པོས་བྲམ་ཟེ་མོ་དེ་ལ་ཅང་མི་ཟེར་བར་ཁས་བླངས་སོ། །དེ་ནས་བྲམ་ཟེ་མོ་དེ། ཚེ་དང་ལྡན་པ་ཀ་ཏྱའི་བུ་ཆེན་པོས་ཅང་མི་ཟེར་བས་ཁས་བླངས་པར་རིག་ནས་རྐང་པ་ལ་ཕྱག་  
བྱས་ནས་སྟན་ལས་ལངས་ཏེ་སོང་ངོ། །དེ་ནས་བྲམ་ཟེ་མོ་དེས། དེ་ཉིད་ཀྱི་ནུབ་མོ་གཙང་ཞིང་བསོད་པའི་བཟའ་བ་དང། བཅའ་བ་དག་བཤམས་ཏེ་ནང་པར་སྔར་ལངས་ནས་སྟན་བཏིང་  
ཆུ་ར་བཞག་ནས་ཚེ་དང་ལྡན་པ་ཀ་ཏྱའི་བུ་ཆེན་པོ་ལ་སྤྱན་འདྲེན་གྱིས། འཕགས་པ་གདུགས་ཚོད་བཤམས་ལགས་ཏེ། འཕགས་པ། ད་དེའི་དུས་ལ་བབ་པར་དགོངས་སུ་གསོལ་ཞེས་  
  
  
།དེ་ནས་ཚེ་དང་ལྡན་པ་ཀ་ཏྱའི་བུ་ཆེན་པོ་སྔ་དྲོ་ཆོས་གོས་དང་ཤམ་ཐབས་བགོས། ལྷུང་བཟེད་ཐོགས་ནས་དགེ་སློང་མང་པོས་བསྐོར་ཅིང་དགེ་སློང་གི་དགེ་འདུན་གྱིས་མདུན་  
དུ་བདར་ཏེ་བྲམ་ཟེ་མོ་དེའི་བཀད་ས་གང་ན་བ་དེར་སོང་ངོ་།ཕྱིན་ནས་དགེ་སློང་གི་དགེ་འདུན་གྱི་གུང་ལ་སྟན་བཤམས་པ་ཉིད་ལ་འདུག་གོ་དེ་ནས་བྲམ་ཟེ་མོ་དེས་ཀ་ཏྱའི་བུ་ཆེན་པོ་ལ་སོགས་པ་  
དགེ་སློང་གི་དགེ་འདུན་དག་བདེ་བར་བཞུགས་པར་རིག་ནས་གཙང་ཞིང་བསོད་པའི་བཟའ་བ་དང། བཅའ་བ་དག་རང་གི་ལག་ནས་བསྟར་ཏེ་ཡང་དག་པར་ཚིམ་པར་བྱེད། ཡང་དག་པར་  
སྟོབ་པར་བྱེད་དོ། །རྣམ་གྲངས་དུ་མར་གཙང་ཞིང་བསོད་པའི་བཟའ་བ་དང། བཅའ་བ་དག་རང་གི་ལག་ནས་བསྟར་ཏེ་ཡང་དག་པར་ཚིམ་པར་བྱས། ཡང་དག་པར་བསྟབས་ནས་ཚེ་དང་ལྡན་  
པ་ཀ་ཏྱའི་བུ་ཆེན་པོ་བཤོས་གསོལ་ནས། ལྷུང་བཟེད་གྱུ། ཕྱག་བཅབས་པར་རིག་ནས་ཚེ་དང་ལྡན་པ་ཀ་ཏྱའི་བུ་ཆེན་པོའི་མདུན་དུ་ཆོས་མཉན་པའི་ཕྱིར་སྟན་ཆེས་དམའ་བ་ཞིག་བཏིང་ནས་  
འདུག་གོ་དེ་ནས་ཚེ་དང་ལྡན་པ་ཀ་ཏྱའི་བུ་ཆེན་པོ་བྲམ་ཟེ་མོ་དེ་ལ་ཆོས་འཆད་པར་འདོད་ནས་བྲམ་ཟེ་མོ་དེ་ལ་འདི་སྐད་ཅེས་སྨྲས་སོ། །བྲམ་ཟེའི་བུ་མོ་སྐྲ་ཅན་ག་རེ། དེས་སྨྲས་པ། འཕགས་  
པ༑ སྤྱོད་ལམ་ཉམས་ལགས་སོ། །དགྲ་བཅོམ་པ་རྣམས་ནི། མ་བསམ་པར་ཡེ་ཤེས་མཐོང་བ་མི་འཇུག་པས། དེས་བུ་མོ་སྐྲ་ཅན་གྱི་སྤྱོད་པ་བསམ་ནས་སྨྲས་པ། བྲམ་ཟེ་མོ། དགེ་བའི་  
  
  
༄༅། །བསམ་པ་ཅན་གྱི་བུ་མོ་དེ་བོས་ཤིག་དེས་བོས་པ་དང་ཁང་པ་ནས་བྱུང་སྟེ་དད་པ་དྲག་པོས་ཚེ་དང་ལྡན་པ་ཀ་ཏྱའི་བུ་ཆེན་པོའི་རྐང་པ་ལ་ཕྱག་འཚལ་ཏེ་ཕྱོགས་གཅིག་  
ཏུ་འདུག་པ་དང། བྲམ་ཟེ་མོ་དེས་སྨྲས་པ། འཕགས་པ། སྐྲ་ཅན་མ་འདི་སྡིག་པ་སྤངས་པས་ཁྱོད་ཀྱི་སྲས་མ་ལགས་ཏེ། དེའི་སླད་དུ་ཇི་ལྟར་བགྱིས་ཀྱང་བདག་ཅག་གིས་ཁྱོད་ཁོ་ན་ལ་ཞུ་  
འཚལ་ན། འདི་བདག་ཅག་གིས་སུ་ལ་བསྩལ་བར་བགྱི་གསུངས་ཤིག་དེས་སྨྲས་པ། བྲམ་ཟེ་མོས་ཆ་མ་ཡིན་པ་ཞིག་དྲིས་ཏེ། དེ་ནི། རབ་ཏུ་བྱུང་བ་ལ་འཚམ་པ་མ་ཡིན་མོད་ཀྱི། འོན་  
ཀྱང་བུ་མོ་འདིས་གསང་བའི་རྒྱན་ལྔ་བརྒྱ་དང། ཕྱི་རོལ་གྱི་རྒྱན་ལྔ་བརྒྱ་དང། གྲོང་གི་མཆོག་ལྔ་རྙེད་པར་འགྱུར་རོ་།དེས་སྨྲས་པ། འཕགས་པ། བདག་ཅག་བྲམ་ཟེ་ནི། དབུལ་བ་ལགས་  
ན། བདག་ཅག་གིས་དེ་དག་ག་ལས་རྙེད། དེས་སྨྲས་པ། བྲམ་ཟེ་མོ་དེ་སྐད་མ་ཟེར་ཅིག་བུ་མོ་འདིས་ཞིང་བཟང་པོ་ལ་དད་པ་དྲག་པོས་བྱ་བ་བྱས་པས་བསོད་ནམས་ཀྱི་དབང་ཆེ་བར་  
གྲགས་པ་ཡིན་ཏེ། ངེས་པར་འདི་ལ་ཐམས་ཅད་འབྱོར་བར་འགྱུར་གྱི་སྨྲེ་སྔགས་མ་འདོན་ཅིག་ཅེས་བྱས་པ་དང། དེ་ཅང་མི་ཟེར་བར་འདུག་གོ་ཚེ་དང་ལྡན་པ་ཀ་ཏྱའི་བུ་ཆེན་པོས་བྲམ་ཟེ་  
མོ་དེ་དང་བུ་མོ་དེ་ལ་ཆོས་དང་མཐུན་པའི་གཏམ་གྱིས་ཡང་དག་པར་སྟོན། ཡང་དག་པར་ལེན་དུ་འཇུག་ཡང་དག་པར་གཟེངས་བསྟོད་ཡང་དག་པར་དགའ་བར་བྱེད་ཅིང། རྣམ་པ་དུ་མར་  
  
  
ཡང་དག་པར་ལེན་དུ་བཅུག། ཡང་དག་པར་གཟེངས་བསྟོད། ཡང་དག་པར་དགའ་བར་བྱས་ནས་སྟན་ལས་ལངས་ཏེ་སོང་ནས་རིམ་གྱིས་  
འཕགས་རྒྱལ་དུ་ཕྱིན་ཏོ། །དེ་གྲོང་ཁྱེར་དུ་ཞུགས་པའི་ཚེ་མོད་ལ་ཡམས་ཀྱི་ནད་ཕྱེད་ཞི་བར་གྱུར་པ་དང། ཆབ་སྒོ་བས་རྒྱལ་པོ་ལ་སྦྲན་པ། ལྷ། སྔོན་མ་བྱུང་བའི་རྟགས་དང། ཆ་ལུགས་འཆང་  
བའི་དགེ་སྦྱོང་ཞིག་གཡོག་ལྔ་བརྒྱ་དང་བཅས་པ་མཆིས་ཏེ། དེ་མཆིས་པའི་མོད་ལ་ཡམས་ཀྱི་ནད་ཕྱེད་ཞི་བར་གྱུར་ཏོ། །རྒྱལ་པོས་སྨྲས་པ། ཀྱེ་སྐྱེས་བུ། ལེགས་ཀྱི། དེ་ལ་བཀུར་སྟི་གྱིས་ཤིག་  
བྲམ་ཟེ་རྣམས་ཀྱིས་སྨྲས་པ། ལྷ། བདག་ཅག་གིས་ཉིན་མཚན་དུ་ཞི་བའི་ལས་ལ་བརྩོན་པར་བགྱིས་པས་ན། བདག་ཅག་གི་མཐུས་ཡམས་ཀྱི་ནད་ཕྱེད་ཞི་བར་གྱུར་ཏེ། དགུང་རིང་མོ་མི་ཐོགས་  
པར་ཐམས་ཅད་ཡོད་ཡེ་ཞི་པར་བགྱིའོ། །དགེ་སློང་དག་གིས་ནི། རྒྱལ་པོ་གཏུམ་པོ་རབ་སྣང་ལ་ནད་མེད་པར་གྱུར་ཅིག་ཅེས་སྨྲས་ནས་ཅང་མི་ཟེར་བར་དོང་ངོ། །རྒྱལ་པོས་བློན་པོ་རྣམས་ལ་སྨྲས་  
པ། ཤེས་ལྡན་དག་ཆབ་སྒོ་བ་ནི། ལྷ། སྔོན་མ་བྱུང་བའི་རྟགས་དང། ཆ་ལུགས་འཆང་བའི་དགེ་སྦྱོང་ཞིག་འཁོར་ལྔ་བརྒྱ་དང་བཅས་པ་འདིར་མཆིས་ཏེ། དེ་མཆིས་པའི་མོད་ཉིད་ལ་ཡམས་  
ཀྱི་ནད་ཕྱེད་ཞི་བར་གྱུར་ཏོ། །ཞེས་ཟེར། བྲམ་ཟེ་རྣམས་ནི། ལྷ་བདག་ཅག་གིས་གདུགས་མཚན་དུ་ཞི་བའི་ལས་ལ་བརྩོན་པར་བགྱིས་པས་ན། བདག་ཅག་གི་མཐུས་ཡམས་ཀྱི་ནད་ཕྱེད་ཞི་བར་  
  
  
༄༅། །གྱུར་ཏོ། །ཞེས་ཟེར་ཏེ། དེ་གང་གི་མཐུས་ཡིན་པ་མི་ཤེས་ན། དེང་ལ་དགེ་སྦྱོང་དང་བྲམ་ཟེ་དེ་དག་གླང་པོ་ཆེའི་བྲེས་ཀྱི་མི་གཙང་བའི་ཕྱོགས་ཤིག་ཏུ་འབྲས་ཆན་ངན་  
པ་དང། རྩབས་དག་གི་ཟས་བྱིན་ལ་ཟོས་ནས་ཕྱིར་བྱུང་བ་དང་གཉི་ག་ལ་ཟན་ཅི་འདྲ་བ་ཞིག་དྲིས་ཤིག་ལྷ། དེ་ལྟར་འཚལ་ལོ་།ཞེས་སྨྲས་ནས་བློན་པོ་རྣམས་ཀྱིས་ཇི་ལྟར་བསྒོ་བ་བཞིན་  
དུ་གླང་པོ་ཆེའི་བྲེས་ཀྱི་མི་གཙང་བའི་ཕྱོགས་ཤིག་ཏུ་སྟན་བཏིང་ནས་དགེ་སློང་དང་བྲམ་ཟེ་དག་ལ་ཟན་བྱིན་ཏེ་ཟོས་ཟིན་ནས་ཕྱིར་བྱུང་བ་དང། བྲམ་ཟེ་རྣམས་ལ་བསྒོ་བ། ཀྱེ་བྲམ་ཟེ་ཆེན་པོ་  
དག་ལྷས་ཁྱེད་ཅག་ཅི་འདྲ་བའི་ཁ་ཟས་ཀྱིས་ཚིམ་པར་བྱས་ཞེས་དྲིས་པ་དང། དེ་དག་ཁྲོས་ཏེ་སྨྲས་པ། བྱེད་སྟངས་དང། རྒྱལ་པོ་ཐ་ཆད་ཆོས་མ་ཡིན་པ་ལ་གཞོལ་བ་ཞིག་སྟེ། དེས་བྲམ་  
ཟེ་རྣམས་ལ་འབྲས་ཆན་མི་གཙང་བ་དང། སྲན་ཚོད་ཡན་ལག་གཉིས་པ་དང། རྩབས་མོ་བྱིན་ཏེ་ཚིམ་པར་བྱས་མོད། ཅེས་བྱས་པ་དང་དེ་ཅང་མི་ཟེར་བར་འདུག་གོ་དེ་དག་དོང་ནས་  
དགེ་སློང་རྣམས་ལ་དྲིས་པ། འཕགས་པ། ཁྱེད་ལྷས་ཅི་འདྲ་བའི་ཁ་ཟས་ཀྱིས་ཚིམ་པར་བྱས། དེ་དག་གིས་སྨྲས་པ། བཞིན་བཟང་སྦྱིན་པ་པོས་ནི། བྱིན། ལེན་པ་པོ་རྣམས་ཀྱིས་ནི། ཟོས་ཏེ་  
འབྱུང་བ་ཆེན་པོ་རྣམས་ཚིམ་པར་བྱས་ཤིང། ཉིན་ཞག་གི་རྒྱགས་བླངས་སོ། །སྒོ་བས་རྒྱལ་པོ་ལ་སྨྲས་པ། བྲམ་ཟེ་རྣམས་ནི། འདི་སྐད་མཆིའོ། །དགེ་སློང་རྣམས་ནི། འདི་སྐད་མཆིའོ། །རྒྱལ་  
  
  
ཤེས་ལྡན་དག་དེང་ལ་ད་ནི་གཉི་ག་གླང་པོ་ཆེའི་བྲེས་གཙང་མའི་ཕྱོགས་ཤིག་ཏུ་ཁ་ཟས་བསོད་པ་དག་བྱིན་ལ་དེ་བཞིན་དུ་དྲིས་ཤིག་དེ་དག་གིས་གླང་པོ་  
ཆེའི་བྲེས་གཙང་མའི་ཕྱོགས་ཤིག་ཏུ་སྟན་བཤམས་ཏེ་ཁ་ཟས་བསོད་པས་ཚིམ་པར་བྱས་ནས་དེ་བཞིན་དུ་སྒོ་བས་དྲིས་པ་དང། བྲམ་ཟེ་རྣམས་ཀྱིས་སྨྲས་པ། བྱེད་སྟངས་དང། རྒྱལ་པོ་རྒྱལ་  
རིགས་སྤྱི་བོ་ནས་དབང་བསྐུར་བ་ཞིག་སྟེ། ཟས་ཅི་འདོད་པ་བྱིན་ནས་ཚིམ་པར་བྱས་སོ། །དེས་བྲམ་ཟེ་དག་རྒྱལ་པོའི་ཕོ་བྲང་འདི་ནི་སྒོ་ཤམ་པའི་ཁ་ན་ལས་པས། རེས་འགའ་ནི། ངན་པར་  
གྱུར། རེས་འགའ་ནི། བཟང་པོར་གྱུར་གྱི། དམ་འཕྱ་ཞིག། ཅེས་སྨྲས་པ་དང། དེ་དག་ཅང་མི་ཟེར་བར་འདུག་གོ་དེ་དག་དོང་ནས་དགེ་སློང་དག་ལ་དྲིས་པ་དང། དེ་དག་གིས་སྔ་མ་བཞིན་  
དུ་སྨྲས་སོ། །སྒོ་བས་རྒྱལ་པོ་ལ་དེ་བཞིན་དུ་སྨྲས་སོ། །གླང་པོ་ཆེའི་བྲེས་ཇི་ལྟ་བ་བཞིན་དུ་རྟའི་བྲེས་དང། ཕྱག་དར་ཁྲོད་དང། ས་ཕྱོགས་གཙང་མར་ངན་པ་དང། བསོད་པ་དག་སྦྱར་བར་བྱས་  
སོ། །རྒྱལ་པོ་གཏུམ་པོ་རབ་སྣང་གིས་བསམ་པ། དགེ་སློང་དག་སྦྱིན་གནས་དམ་པ་ཡིན་གྱི། བྲམ་ཟེ་དག་ནི། མ་ཡིན་ནོ། །སྙམ་དུ་རིག་ནས་དད་པ་སྐྱེས་ནས་ཚེ་དང་ལྡན་པ་ཀ་ཏྱའི་བུ་ཆེན་པོ་  
གང་ན་བ་དེར་སོང་སྟེ་ཕྱིན་པ་དང། ཚེ་དང་ལྡན་པ་ཀ་ཏྱའི་བུ་ཆེན་པོའི་རྐང་པ་ལ་མགོ་བོས་ཕྱག་བྱས་ཏེ་ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་པ་དང། རྒྱལ་པོ་གཏུམ་པོ་རབ་  
  
  
༄༅། །སྣང་ལ་ཚེ་དང་ལྡན་པ་ཀ་ཏྱའི་བུ་ཆེན་པོས་ཆོས་དང་ལྡན་པའི་གཏམ་གྱིས་ཡང་དག་པར་སྟོན། ཡང་དག་པར་ལེན་དུ་འཇུག་ཡང་དག་པར་གཟེངས་བསྟོད། ཡང་  
དག་པར་དགའ་བར་བྱེད་ཅིང། རྣམ་གྲངས་དུ་མར་ཆོས་དང་ལྡན་པའི་གཏམ་གྱིས་ཡང་དག་པར་བསྟན། ཡང་དག་པར་ལེན་དུ་བཅུག་ཡང་དག་པར་གཟེངས་བསྟོད། ཡང་དག་པར་རབ་ཏུ་  
དགའ་བར་བྱས་ནས་ཅང་མི་སྨྲ་བར་འདུག་གོ་དེ་ནས་རྒྱལ་པོ་གཏུམ་པོ་རབ་སྣང་སྟན་ལས་ལངས་ཏེ། བླ་གོས་ཕྲག་པ་གཅིག་ཏུ་གཟར་ནས་ཚེ་དང་ལྡན་པ་ཀ་ཏྱའི་བུ་ཆེན་པོ་གང་ན་བ་དེ་ལོགས་  
སུ་ཐལ་མོ་སྦྱར་བ་བཏུད་དེ། ཚེ་དང་ལྡན་པ་ཀ་ཏྱའི་བུ་ཆེན་པོ་ལ་འདི་སྐད་ཅེས། འཕགས་པ་ཀ་ཏྱའི་བུ་ཆེན་པོ་དགེ་སློང་གི་དགེ་འདུན་དང་ཐབས་ཅིག་ཏུ་སང་བདག་གི་སྡུམ་པར་གདུགས་ཚོད་  
གསོལ་བར་ཅི་གནང་ཞེས་སྨྲས་པ་དང། ཚེ་དང་ལྡན་པ་ཀ་ཏྱའི་བུ་ཆེན་པོས་རྒྱལ་པོ་གཏུམ་པོ་རབ་སྣང་ལ་ཅང་མི་སྨྲ་བས་གནང་ངོ། །དེ་ནས་རྒྱལ་པོ་གཏུམ་པོ་རབ་སྣང་གིས་ཚེ་དང་ལྡན་པ་  
ཀ་ཏྱའི་བུ་ཆེན་པོས་ཅང་མི་སྨྲ་བས་གནང་བར་རིག་ནས་ཚེ་དང་ལྡན་པ་ཀ་ཏྱའི་བུ་ཆེན་པོའི་རྐང་པ་ལ་མགོ་བོས་ཕྱག་འཚལ་ཏེ་སྟན་ལས་ལངས་ནས་སོང་ངོ། །དེ་ནས་རྒྱལ་པོ་གཏུམ་པོ་  
རབ་སྣང་གིས་དེ་ཉིད་ཀྱི་ནུབ་མོ་གཙང་ཞིང་བསོད་པའི་བཟའ་བ་དང། བཅའ་བ་དག་བཤམས་ཏེ་ནང་པར་སྔར་ལངས་ནས་གདན་བཏིང་ཆུ་ར་བཞག་སྟེ་ཚེ་དང་ལྡན་པ་ཀ་ཏྱའི་བུ་ཆེན་  
  
  
འཕགས་པ་ཀ་ཏྱའི་བུ་ཆེན་པོ། གདུགས་ཚོད་བཤམས་ལགས་ཏེ། ད་དེའི་དུས་ལ་བབ་པར་དགོངས་སུ་གསོལ་ཞེས་དུས་ཚོད་གདས་པར་བྱས་སོ། །ཚེ་དང་ལྡན་པ་ཀ་  
ཏྱའི་བུ་ཆེན་པོ་སྔ་དྲོ་ཆོས་གོས་དང་ཤམ་ཐབས་བགོས། ལྷུང་བཟེད་ཐོགས་ཏེ་དགེ་སློང་གི་ཚོགས་ཀྱིས་བསྐོར་ཅིང་དགེ་སློང་གི་དགེ་འདུན་གྱིས་མདུན་དུ་བདར་ཏེ་རྒྱལ་པོ་གཏུམ་པོ་རབ་སྣང་གི་  
བཀད་ས་ག་ན་བ་དེར་སོང་སྟེ་ཕྱིན་པ་དང། དགེ་སློང་གི་དགེ་འདུན་གྱི་གུང་ལ་སྟན་བཤམས་པ་ཉིད་ལ་འདུག་པ་དང། དེ་ཡང་འདུག་སྟེ་རོལ་མོའི་སྒྲ་ཕྱུང་ནས་བྲོ་གར་མཁན་རྣམས་ཀྱིས་བྲོ་  
གར་རྣམ་པ་དུ་མ་དག་བྱ་བར་བརྩམས་པ་དང། ཚེ་དང་ལྡན་པ་ཀ་ཏྱའི་བུ་ཆེན་པོ་དང། དགེ་སློང་དག་དབང་པོ་བསྡམས་ཏེ་འཁོད་དོ། །གླུ་གར་དང། རོལ་མོའི་སྒྲ་དེ་དག་ཞི་ནས་རྒྱལ་པོ་གཏུམ་  
པོ་རབ་སྣང་གིས། འཕགས་པ། ཅི། གར་བཟང་ལགས་སམ། གླུ་སྙན་ལགས་སམ་ཞེས་སྨྲས་པ་དང། ཚེ་དང་ལྡན་པ་ཀ་ཏྱའི་བུ་ཆེན་པོས་སྨྲས་པ། རྒྱལ་པོ་ཆེན་པོ། གང་གིས་ཐོས་པའམ་  
མཐོང་བ་དག་ལའོ། །དེས་སྨྲས་པ། འཕགས་པ། དབང་པོ་ནང་དུ་བསྡུས་པ་རྣམས་ཀྱིས་མ་གཟིགས་སུ་ནི་གསོལ་ན། ཇི་ལྟར་མ་གསན། དེས་སྨྲས་པ། ལྷ། ཁྱོད་ལ་མི་གསོད་པ་ལ་ཐུག་པ་འགའ་  
ཡོད་དམ། འཕགས་པ། མཆིས་ན། དེ་ཅིར་འཚལ། ལྷ། སྐྱེས་བུ་དེའི་ལག་ཏུ་སྣོད་ཏིལ་མར་གྱིས་བཀང་སྟེ་བསྐུར་ལ་ཕྱི་བཞིན་གཤེད་མའི་མི་བཏང་སྟེ་དེ་ལ་འདི་སྐད་ཅེས། མི་ཁྱོད་ཚུར་  
  
  
༄༅། །ཤོག་སྣོད་འབྲུ་མར་གྱིས་ཁད་ཆད་དུ་གང་བ་བྱ་རོག་གིས་བཏུང་དུ་རུང་བ་འདི་ཁྱེར་ལ། ལྗོངས་བཟང་པོ་ཐམས་ཅད་བསྐོར་ལ་འདིར་ཁྱེར་ཏེ་ཤོག་ཅིག་ཅི་སྟེ་  
ཏིལ་མར་ཐིགས་པ་གཅིག་ས་ལ་བོ་ན། མི་རལ་གྲི་གདེངས་པ་འདིས་ཁྱོད་ཀྱི་མགོ་དྲུངས་ནས་བཅད་དེ་ས་ལ་འདོར་དུ་གཞུག་གོ་ཞེས་བསྒོས་ལ། དེའི་མདུན་དུ་རོལ་མོའི་སྒྲ་སྣ་ཚོགས་ཕྱུང་  
སྟེ་བྲོ་གར་རྣམ་པ་སྣ་ཚོགས་བྱེད་དུ་ཆུག་ཅིག་དང། དེ་ནས་ཁྱོད་ཡིད་ཆེས་པར་འགྱུར་རོ། །ཞེས་སྨྲས་སོ། །རྒྱལ་པོ་གཏུམ་པོ་རབ་སྣང་དེས་ཇི་སྐད་བསྟན་པ་ཐམས་ཅད་རིམ་གྱིས་བྱས་  
ནས་མི་དེ་ལ། ཀྱེ་སྐྱེས་བུ། ཅི། གར་བཟང་ངམ། གླུ་སྙན་པ་བླངས་སམ། རོལ་མོའི་སྒྲ་སྙན་ཏམ་ཞེས་དྲིས་པ་དང། དེས་སྨྲས་པ། ལྷ། གང་གིས་ཐོས་པའམ། མཐོང་བ་དག་ལའོ། །རྒྱལ་  
པོས་སྨྲས་པ། ཀྭའི་སྐྱེས་བུ། དབང་པོ་ནང་དུ་བསྡུས་པ་དག་གིས་མ་མཐོང་དུ་ཆུག་ན། ཇི་ལྟར་མ་ཐོས། དེས། ལྷ། བདག་འདི་སྙམ་དུ། གལ་ཏེ་བདག་གིས་འབྲུ་མར་གྱི་སྣོད་འདི་ལས་  
འབྲུ་མར་ཐིགས་པ་གཅིག་ས་ལ་བོ་ན་ཡང་གཤེད་མའི་མི་རལ་གྲི་གདེངས་པ་འདིས། བདག་གི་མགོ་དྲུངས་ནས་བཅད་ནས་ས་ལ་འབོར་རོ་།སྙམ་སྟེ་བདག་འཆི་བས་འཇིགས་སྐྲག་ནས་  
འབྲུ་མར་གྱི་སྣོད་ལ་སེམས་རྩེ་གཅིག་ཏུ་གཏད་དེ་ལྟ་བས་ཉམ་ཐག་སྟེ་འདིར་མཆིས་ན། ཇི་ལྟར་མཐོང་ངམ་ཐོས་ཞེས་སྨྲས་པ་དང་རྒྱལ་པོ་སྤོབས་པ་མེད་ནས་ཅང་མི་ཟེར་བར་འདུག་  
  
  
ཚེ་དང་ལྡན་པ་ཀ་ཏྱའི་བུ་ཆེན་པོས་སྨྲས་པ། ལྷ་ཁྱོད་ཀྱིས་མཐོང་ངམ། འཕགས་པ། མཐོང་ལགས་སོ། །ལྷ། རེ་ཞིག་མི་འདི་ཚེ་གཅིག་གིས་སྡུག་བསྔལ་གྱི་ཕྱིར་བདག་ཉིད་མི་གཡེང་བ་དང་  
བག་ཡོད་པར་ཀུན་ཏུ་སྲུང་བར་བགྱིད་ན། བདག་ཅག་དགེ་སློང་རོལ་མོའི་སྒྲ་ལ་བལྟ་བ་དང། ཉན་པ་སྤོང་བ་བླངས་ཏེ་བསླབ་པ་བཟུང་བ་དག་ཚེ་རབས་དུ་མའི་སྡུག་བསྔལ་གྱི་རྒྱུ་གར་དང། གླུ་དང་  
རོལ་མོའི་སྒྲ་ལ་བལྟ་བ་དང། ཉན་པ་ལྟ་སྨོས་ཀྱང་ཅི་དགོས་ཏེ་དེ་ནི། གནས་མེད་དོ། །རྒྱལ་པོ་གཏུམ་པོ་རབ་སྣང་འབྲུ་མར་གྱི་སྣོད་མཐོང་བས་ཡིད་ཆེས་ཏེ་ལྷག་པར་དད་ནས་བཙུན་མོའི་འཁོར་  
དང། གཞོན་ནུ་དང། བློན་པོ་དང། ཕོ་བྲང་འཁོར་གྱི་མི་དང་བཅས་པས། ཀ་ཏྱའི་བུ་ལ་སོགས་པ་དགེ་སློང་གི་དགེ་འདུན་བདེ་བར་བཞུགས་པ་ལ་གཙང་ཞིང་བསོད་པའི་བཟའ་བ་དང། བཅའ་བ་  
དག་རང་གི་ལག་ནས་བསྟར་ཏེ་ཡང་དག་པར་ཚིམ་པར་བྱེད། ཡང་དག་པར་སྟོབ་པར་བྱེད་ཅིང། རྣམ་གྲངས་དུ་མར་གཙང་ཞིང་བསོད་པའི་བཟའ་བ་དང། བཅའ་བ་དག་རང་གི་ལག་ནས་བསྟར་  
ཏེ་ཡང་དག་པར་ཚིམ་པར་བྱས། ཡང་དག་པར་བསྟབས་ནས་ཚེ་དང་ལྡན་པ་ཀ་ཏྱའི་བུ་ཆེན་པོས་གདུག་ཚོད་གསོལ་ནས་ལྷུང་བཟེད་གྱུ་ཕྱག་བཅབས་པར་རིག་ནས་སྟན་ཆེས་དམའ་བ་ཞིག་  
བླངས་ཏེ་ཚེ་དང་ལྡན་པ་ཀ་ཏྱའི་བུ་ཆེན་པོའི་མདུན་དུ་འདུག་གོ་འདུག་ནས་ཚེ་དང་ལྡན་པ་ཀ་ཏྱའི་བུ་ཆེན་པོ་ལ་འདི་སྐད་ཅེས་སྨྲས་སོ། །འཕགས་པ། ཇི་ལྟར་བདག་གིས་བགྱིས་པ་དེ་ལྟར་འཁོར་  
  
  
༄༅། །ལྔ་བརྒྱ་པོ་བསོད་པའི་ཞལ་ཟས་ཀྱིས་ཚིམ་པར་བགྱིས་པ་གཞན་འགའ་མཆིས་སམ། དེས་སྨྲས་བ། ལྷས་བདག་དུ་མ་བས་ཁྱད་ཞུགས་པ་ཁྱོད་ཀྱིས་བདག་འཁོར་ལྔ་  
བརྒྱ་དང་བསོད་པའི་ཁ་ཟས་འདི་ལྟ་བུས་ཚིམ་པར་བྱས་པ་གང་ཡིན་པ་འདི་ལ་ངོ་མཚར་ཅི་ཞིག་ཆེ། བདག་འདིར་འོང་བའི་ཚེ་རི་བོར་ན་གནས་པའི་བུ་མོ་ཞིག་གིས་བདག་ཉིད་ཀྱི་སྐྲ་བཙོངས་  
ནས་འཁོར་ལྔ་བརྒྱ་དང་ཁ་ཟས་བསོད་པ་འདི་ལྟ་བུས་ཚིམ་པར་བྱས་པ་ནི། འདི་བས་ཆེས་ཁྱད་ཞུགས་པར་ངོ་མཚར་ཆེའོ། །རྒྱལ་པོ་གཏུམ་པོ་རབ་སྣང་གིས་བསམ་པ། བུ་མོ་གང་ཞིག་གིས་  
སྐྲ་ཀརཤ་པ་ཎ་ལྔ་བརྒྱར་ལྡོམ་པ་དེ་ལྟ་བུའི་བུད་མེད་དེ། ལྷ་དག་གི་ནང་ན་ཡང་ག་ལ་ཡོད། མདོར་ན་དེ་བཙལ་བར་བྱའོ། །སྙམ་ན། ཚེ་དང་ལྡན་པ་ཀ་ཏྱའི་བུ་ཆེན་པོ་ནི། བསྙེན་པར་དཀའ་  
བ་ཡིན་པས། དེས་དེ་ལ་བུ་མོ་དེ་རི་བོར་གང་ན་འདུག་ཅེས་དྲི་བར་མ་ནུས་ཏེ། དེས་ཞོ་ཤས་འཚོ་བ་རྣམས་ལ་བསྒོ་བ། ཤེས་ལྡན་དག་།ཀ་ཏྱའི་བུ་ཆེན་པོ་ནི། ལམ་གང་ནས་འོངས་པ་ནས་  
དེང་ལ་རི་བོར་གང་ན་བུ་མོ་ཞིག་གིས་སྐྲ་བཙོངས་ནས་འཕགས་པ་ཀ་ཏྱའི་བུ་ཆེན་པོ་འཁོར་ལྔ་བརྒྱ་དང་བཤོས་གསོལ་བ་ཚོལ་ལ་བཙལ་ནས་དེ་ངའི་དོན་དུ་སློངས་ཤིག་ལྷ། དེ་ལྟར་  
འཚལ་ལོ། །ཞེས་ཞོ་ཤས་འཚོ་བ་རྣམས་ཀྱིས་རྒྱལ་པོ་གཏུམ་པོ་རབ་སྣང་གི་ལྟར་མཉན་ཏེ། རིམ་གྱིས་ཚོལ་བ་ན་ཀ་ནྱ་ཀུབ་ཛར་ཕྱིན་ཏེ། དེ་དག་གིས་དེར་དེ་བཙལ་ཏོ། །བཙལ་  
  
  
ན་བ་དེར་སོང་སྟེ་ཕྱིན་པ་དང། སྒོ་ཁང་དུ་འཁོད་ནས་སྨྲས་བ། བཀྲ་ཤིས་པར་གྱུར་ཅིག་བཀྲ་ཤིས་པར་གྱུར་ཅིག་བྲམ་ཟེ་མོ་  
དེས་སྨྲས་པ། ཤེས་ལྡན་དག་ཅི་འདོད། དེ་དག་གིས་སྨྲས་པ། བུ་མོ་སྐྲ་ཅན་མའོ། །བྲམ་ཟེ་མོས་སྨྲས་པ། སུའི་དོན་དུ་སློང། དེ་དག་གིས་སྨྲས་པ། བྲམ་ཟེ་མོ། རྒྱལ་པོ་གཏུམ་པོ་རབ་སྣང་  
གིའོ། །དེས་སྨྲས་པ། ཤེས་ལྡན་དག་ལེགས་མོད་ཀྱི། འོན་ཀྱང་འདི་ལ་གཉོད་མང་དུ་དགོས་སོ། །དེ་དག་གིས་སྨྲས་པ། སྲིང་མོ། ཇི་ཙམ་ཞིག་དགོས། དེས་སྨྲས་པ། གསང་བའི་རྒྱན་ལྔ་བརྒྱ་དང་  
ཕྱི་རོལ་གྱི་རྒྱན་ལྔ་བརྒྱ་དང། གྲོང་ཁྱེར་མཆོག་ལྔའོ་།རྒྱལ་པོ་གཏུམ་པོ་རབ་སྣང་ལ། ལྷ། བུ་མོའི་གཉོད་འདི་སྙེད་ཅིག་བརྩེགས་ལགས་སོ། །ཞེས་དོན་དེ་སྤྲིང་པ་དང། རྒྱལ་པོ་གཏུམ་པོ་རབ་  
སྣང་གིས་ཕྱིར་སྤྲིང་པ། ཤེས་ལྡན་དག་བུ་མོ་གཉོད་ཇི་ཙམ་གྱིས་ཁུགས་པ་ནོས་ཤིག་དང། ཐམས་ཅད་སྦྱར་རོ། །དེ་དག་གིས་བླངས་ནས་རྒྱལ་པོས་ཉི་མ་དང། ཚེས་གྲངས་དང། ཡུད་ཙམ་དང་  
སྦྱར་ཏེ་དཔལ་གྱི་འབྱོར་པ་ཆེན་པོས་བླངས་སོ། །གང་གི་ཉིན་པར་འཕགས་རྒྱལ་དུ་ཕྱིན་པ་དེ་ཉིད་དུ་དེ་ཉིད་ཀྱི་ཉིན་པར་ཡུལ་འཕགས་རྒྱལ་དུ་མི་ངས་ཐམས་ཅད་ཀྱི་ཐམས་ཅད་དུ་ཉེ་བར་ཞི་ཞིང་ཞི་  
བར་གྱུར་ནས་དེའི་མིང་ཞི་བ་ཞི་བ་ཞེས་བྱ་བར་ཆགས་སོ།།།།འདུལ་བ་ཕྲན་ཚེགས་ཀྱི་གཞི། བམ་པོ་ཉི་ཤུ་རྩ་དྲུག་པ། སྡོམ་ནི། སྐྱེ་དང་འཚེ་བྱེད་ཀ་ཏྱའི་བུ། །ཞི་དང་ཚོང་དཔོན་  
  
  
༄༅། །གཡུལ་དང་ནི། །མདུན་དུ་འདོན་དང་སྒྲོལ་མ་དང། །པི་ཝང་ལེན་དང་སྐྲ་བྲེགས་དང། །རུས་པའི་ཀེང་རུས་བཏོགས་པར་ནི་།དེ་ནི་ཚོམས་སུ་ཡང་དག་བསྡུས། །དེའི་ཚེ་  
འཕགས་རྒྱལ་ན་ཚོང་དཔོན་གྱི་བུ་ཞིག་གནས་པ་དེས་རིགས་མཉམ་པ་ལས་ཆུང་མ་བླངས་ནས། དེ་དེ་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་དོ། །དེས་དུས་  
ཅུང་ཟད་ཅིག་རྩེས། དགའ་བར་བྱས། དགའ་མགུར་སྤྱད་ནས་ཟོང་ཁྱེར་ཏེ་ཡུལ་གཞན་དུ་སོང་ངོ། །དེའི་ཆུང་མ་ཞིམ་པོ་དང། བཟང་པོ་ཟོས་ཤིང་གྱོན་པས་ཉོན་མོངས་པས་ཤིན་ཏུ་གཟིར་  
ཏེ༑ དེ་ཉིན་གཅིག་བཞིན་དུ་ཁང་ཐོག་ཏུ་སོང་ནས་ཐམས་ཅད་དུ་སྐྱེས་པ་ལ་ལྟའོ། །ཇི་ཙམ་དུས་གཞན་ཞིག་ན། རྒྱལ་པོ་གཏུམ་པོ་རབ་སྣང་གླང་པོ་ཆེ་ལ་ཞོན་ཏེ། དེའི་ཁྱིམ་དང་ཉེ་བ་  
ཞིག་ཏུ་སོང་བ་དང། དེས་དེ་ལ་མེ་ཏོག་གི་ཕྲེང་བ་འཕངས་པ་དེ། རྒྱལ་པོ་གཏུམ་པོ་རབ་སྣང་གི་ཕྲག་པ་ལ་ཕོག་གོ། །དེས་གྱེན་དུ་བལྟ་བར་བརྩམས་པ་དང། ཇི་ཙམ་ན་ན་ཚོད་གཞོན་  
ནུ་ཁ་དོག་དང། དབྱིབས་ཀྱི་ཁྱད་པར་གྱིས་བདག་ཉིད་ཤིན་ཏུ་མཛེས་པར་རློམ་པ་འདོད་པས་ཐེབས་པའི་སྤྱོད་པས་ཟུར་སྟེགས་སུ་མིག་ཟུར་གྱིས་བལྟ་བ་དེ་མཐོང་ངོ། །མཐོང་ནས་ཀྱང་  
དེ་ལ་སེམས་ཀྱི་བསམ་པ་འཆུམས་པར་གྱུར་ཏོ། །དེས་སྨྲས་པ། གལ་ཏེ་དེ་ལྟ་ན། ཕྱིར་བྱུང་ཞིག། དེས་སྨྲས་པ། ལྷ། མཆིར་གཡར་ཚའི། འདི་ཉིད་དུ་སྤྱོན་ཅིག་དེ་ཡང་དེ་ལ་  
  
  
དེ་གླང་པོ་ཆེ་ལས་བབས་ནས་དེའི་ཁྱིམ་དུ་ཞུགས་ཏེ་དེ་དང་ལྷན་ཅིག་དགའ་མགུར་སྤྱད་པས་སེམས་ཅན་ཞུགས་པར་གྱུར་ཏོ། །བུད་མེད་མཁས་པའི་རང་བཞིན་  
ཅན་ཁ་ཅིག་ལ་མ་འདྲེས་པའི་ཆོས་ལྔ་ཡོད་དེ། ལྔ་གང་ཞེ་ན་སྐྱེས་པ་ཆགས་པ་ཤེས་ཤིང་མ་ཆགས་པ་ཤེས་པ་དང། དུས་ཤེས་ཤིང་ཟླ་མཚན་དང་ལྡན་པ་ཤེས་པ་དང། མངལ་དུ་ཞུགས་  
པ་ཤེས་པ་དང། གང་ལས་མངལ་དུ་ཞུགས་པ་ཤེས་པ་དང། ཁྱེའུ་ཤེས་ཤིང་བུ་མོར་ཤེས་པ་ཡིན་ནོ། །དེས་རྒྱལ་པོ་ལ། ལྷ། བདག་ནི་སེམས་ཅན་དང་ལྡན་པར་གྱུར་ཏོ། །ཞེས་ཇི་ལྟར་  
གྱུར་པ་སྨྲས་པ་དང། རྒྱལ་པོས་དེ་ལ་མུ་ཏིག་གི་སེ་མོ་དོ་ཞིག་བྱིན་ཏེ་སྨྲས་པ། གལ་ཏེ་ཁྱོད་ལས་བུ་ཁྱེའུ་ཞིག་བྱུང་ན། དེ་ལ་མུ་ཏིག་གི་སེ་མོ་དོ་འདི་བྱིན་ལ་ངའི་དྲུང་དུ་ཐོང་ཞིག། འོན་ཏེ་བུ་  
མོ་ན། ཁྱོད་ཉིད་ཀྱི་ཡིན་ནོ། །ཞེས་སྨྲས་ཏེ་སོང་ངོ། །དེ་ལ་མངལ་གྱི་མཚན་མ་བྱུང་བར་གྱུར་པ་ན། ཚོང་དཔོན་དེས་ཡི་གེ་སྤྲིང་སྟེ། བདག་ཀྱང་བདེ་བར་འོང་གི། མི་དགའ་བ་མ་བྱེད་པར་བག་  
རྟོན་ཅིག་ཅེས་བྱས་པ་དང། དེས་ཐོས་ནས་སྐྲག་སྟེ་དེས་རྒྱལ་པོ་ལ་གསོལ་པ། ལྷ། བདག་གི་ཁྱིམ་ཐབ་དེ་ཉེ་བ་ཞིག་ཏུ་མཆིས་ན། བདག་གིས་ཇི་ལྟར་བསྒྲུབ་པར་བགྱི། རྒྱལ་པོས་དེ་ལ་སྤྲིང་པ་  
ཁྱོད་མི་དགའ་བ་མ་བྱེད་པར་བག་རྟོན་ཅིག་དང། ངས་ཇི་ལྟར་དེ་ཐག་ཆེས་རིང་བར་འགྲོ་བ་དེ་ལྟར་བྱའོ། །ཞེས་སྤྲིང་ནས་དེ་ཅང་མི་ཟེར་བར་འདུག་གོ། རྒྱལ་པོས་དེ་ལ་ནོར་འདི་ལྟ་བུ་  
  
  
༄༅། །ཞིག་ང་ལ་དགོས་ཀྱི། དེ་མ་རྙེད་པར་མ་འོངས་ཤིག་ཅེས་སྤྲིང་པ་དང། དེ་དེ་དག་ཚོལ་དུ་ལམ་རིང་པོ་ཞིག་ཏུ་སོང་ངོ་།དེ་ཡང་ཟླ་བ་དགུ་འདས་ནས་ཁྱེའུ་གཟུགས་  
བཟང་ཞིང་མཛེས་པ། བལྟ་ན་སྡུག་པ་ཞིག་བཙས་པ་དང། དེས་མར་དང་སྦྲང་རྩིས་ཁ་བཀང་སྟེ་སྒྲོམ་གྱི་ནང་དུ་ཤིང་བལ་བཏིང་ནས་དེའི་ཐོག་ཏུ་བཞག་སྟེ་སྟེང་ནས་གོས་དཀར་པོས་གཡོགས་  
ནས་དེའི་ཐོག་ཏུ་མུ་ཏིག་གི་སེ་མོ་དོ་བཞག་སྟེ་ཁ་བཅད་ནས་སྒྲོམ་དེ་ལ་རྒྱ་སྐེགས་ལ་རྒྱ་བཏབ་སྟེ། བྲན་མོ་ལ། བྲན་མོ། ཁྱོད་སྒྲོམ་འདི་ཁྱེར་ཏེ་སོང་ལ་རྒྱལ་པོའི་ཁབ་ཀྱི་སྒོར་དཀྱིལ་འཁོར་  
གྱིས་ལ་མར་མེ་བུས་ཏེ་ཞོག་ཅིག། བཞག་ནས་ནམ་སུས་བླངས་ཀྱི་བར་དུ་ཕྱོགས་གཅིག་ཏུ་ཁྱེར་ཅིག་ཅེས་བསྒོ་བ་དང། དེས་དེ་བཞིན་དུ་བྱས་སོ། །ཇི་ཙམ་ཞིག་ན་བ་ལང་ལམ་དེ་  
ནས་འགྲོ་བ་དག་གིས་སྒྲོམ་དེ་བསྐོར་ཏེ་འཁོད་དོ། །རེ་ཞིག་ཅིག་ན་རྒྱལ་པོ་གཏུམ་པོ་རབ་སྣང་བཙུན་མོ་ཞི་བ་དང་ལྷན་ཅིག་ཁང་བཟང་གི་སྟེང་དུ་སོང་སྟེ་འདུག་པ་དེས། དེ་བསྐོར་ཏེ་  
འདུག་པའི་བ་ལང་དེ་དག་མཐོང་སྟེ། དེས་ཞོ་ཤས་འཚོ་བ་རྣམས་ལ་བཀའ་སྩལ་པ། ཤེས་ལྡན་དག། བ་ལང་གིས་བསྐོར་ཅིང་འདུག་པ་དེ། ཅི་ཡིན་ལྟོས་ཤིག། དེ་དག་གིས་མཐོང་  
ནས་སྨྲས་པ། ལྷ། སྒྲོམ་རྒྱ་སྐེགས་ལ་རྒྱ་བཏབ་པ་ཞིག་མཆིས་སོ། །རྒྱལ་པོས་སྨྲས་པ། ཁྱེར་ཏེ་ཤོག་ཅིག། བཙུན་མོ་ཞི་བས་ལྷ། སྒྲོམ་དེའི་ནང་ན་རྫས་ཅི་མཆིས་པ་དེ་བདག་ལ་  
  
  
ཅེས་གསོལ་པ་དང། རྒྱལ་པོས་སྨྲས་པ། ལེགས་ཀྱི་དེ་བཞིན་དུ་བྱའོ། །ཇི་ཙམ་ན་སྒྲོམ་དེ་རྒྱལ་པོའི་ཐད་དུ་བླངས་ནས་རྒྱལ་པོས་ཁ་བྱེ་སྟེ་བལྟས་ན། རེ་ཞིག་ན་མུ་ཏིག་  
གི་སེ་མོ་དོ་དང། བུ་ཞིག་མཐོང་སྟེ། དེས་མུ་ཏིག་གི་སེ་མོ་དོ་ངོ་ཤེས་ནས། དེ་འདི་ནི། བདག་གི་བུ་ཡིན་ནོ། །སྙམ་པའི་སེམས་སྐྱེས་ནས་དེས་དེ་ཞི་བ་ལ་འདི་ནི། ཁྱོད་ཀྱི་བུའོ། །ཞེས་གཏད་  
དོ༑ ༑དེས་སྨྲས་པ། ལྷ། ཁྱེའུ་འདིའི་མིང་ཇི་སྐད་དུ་གདགས། དེས་སྨྲས་པ། ཁྱེའུ་འདི་བ་ལང་དག་གིས་བསྐྱངས་པས། དེའི་ཕྱིར་འདིའི་མིང་བ་ལང་སྐྱོང་དུ་གདགས་སོ། །ཞེས་དེའི་མིང་པ་  
ལང་སྐྱོང་ཞེས་བྱ་བར་བཏགས་སོ། །དེ་ནས་བཙུན་མོ་ཞི་བས་དེ་བསྐྱེད་པས་ན། དེའི་མིང་ཡང་ཞི་བ་བ་ལང་སྐྱོང་ཞེས་བྱ་བར་ཆགས་སོ། །དེའི་ཚེ་ཡུལ་རྡོ་འཇོག་ན་རྒྱལ་པོ་པདྨའི་སྙིང་པོ་ཅན་  
ཞེས་བྱ་བ་རྒྱལ་སྲིད་བྱེད་དུ་འཇུག་སྟེ། འབྱོར་པ་ཞེས་བྱ་བ་ནས་ཆོས་དང་མཐུན་པས་རྒྱལ་སྲིད་བྱེད་དུ་འཇུག་གོ། ཞེས་བྱ་བའི་བར་སྔ་མ་བཞིན་ནོ། །དེའི་ཡུལ་ན་དུས་བཞིན་དུ་ཆར་འབབ་  
པས་ཤིང་རྣམས་ཀྱི་མེ་ཏོག་དང། འབྲས་བུ་ཡང་རྟག་ཏུ་ཆགས། ས་ལ་ལོ་ཡང་ལེགས་ཏེ། སློང་མོ་བས་ཀྱང་ཟས་རྙེད་སླའོ། །ཇི་ཙམ་དུ་དུས་གཞན་ཞིག་ན་རྒྱལ་པོ་པདྨའི་སྙིང་པོ་ཅན་ཁང་  
བཟང་གི་ཐོག་ཏུ་སོང་སྟེ་བློན་པོའི་ཚོགས་ཀྱིས་བསྐོར་ཞིང་འདུག་པ་དེས་བློན་པོ་རྣམས་ལ་སྨྲས་པ། ཤེས་ལྡན་དག། རྒྱལ་པོ་གཞན་གང་གི་ཡུལ་ན་ཡང་འདི་ལྟར་ཆར་དུས་བཞིན་དུ་  
  
  
༄༅། །འབབ་ཅིང། ཤིང་ལ་མེ་ཏོག་དང། འབྲས་བུ་རྟག་ཏུ་འཆགས་པ་དང། ས་ལ་ལོ་ལེགས་ཤིང་སློང་མོ་བས་ཀྱང་ཟས་རྟག་ཏུ་རྙེད་སླ་བ་ཡོད་དམ། དེ་དག་  
གིས་སྨྲས་པ། ལྷ། མཆིས་ཏེ། རྒྱལ་པོ་གཏུམ་པོ་རབ་སྣང་གི་ཡུལ་འཕགས་རྒྱལ་ཞེས་བགྱི་བ་ན། ཆར་དུས་བཞིན་དུ་འབབ་ཅིང། ཤིང་ལ་མེ་ཏོག་དང་འབྲས་བུ་ཡང་རྟག་ཏུ་འཆགས་  
ས་ལ་ལོ་ལེགས་པས་སློང་མོ་བས་ཀྱང་རྟག་ཏུ་ཟས་རྙེད་སླའོ་།ཞེས་གདའོ། །དེས་སྨྲས་པ། ཤེས་ལྡན་དག། གལ་ཏེ་དེ་ལྟ་ན་དཔུང་གི་ཚོགས་ཡན་ལག་བཞི་པ་གོ་སྐོན་ཅིག་དང་  
དེའི་ཡུལ་འཁོར་གཞོམ་པར་བྱའི། འདོང་ངོ། །དེ་དག་གིས་དཔུང་གི་ཚོགས་ཡན་ལག་བཞི་པ་གོ་བསྐོན་ནས་རྒྱལ་པོ་པདྨའི་སྙིང་པོ་ཅན་དཔུང་གི་ཚོགས་ཡན་ལག་བཞི་པ་དང་ཡུལ་  
འཕགས་རྒྱལ་དུ་སོང་སྟེ་རིམ་གྱིས་རྒྱལ་པོ་གཏུམ་པོ་རབ་སྣང་གི་ཡུལ་དུ་ཕྱིན་ཏོ། །དེས་དེ་དག་གཞོམ་པར་བརྩམས་པ་ན། ཡུལ་དེ་ན་གནས་པའི་སྐྱེ་བོའི་ཚོགས་ཀྱི་རྒྱལ་པོ་གཏུམ་  
པོ་རབ་སྣང་ལ། ལྷ། རྒྱལ་པོ་པདྨའི་སྙིང་པོ་ཅན་ཞེས་བགྱི་བ། དཔུང་གི་ཚོགས་ཆེན་པོ་བསྡུས་ནས་ལྷའི་ཡུལ་འཇོམས་སུ་མཆིས་སོ་།ཞེས་སྦྲན་པ་ཐོས་པ་དང། དེས་ཀྱང་དཔུང་གི་  
ཚོགས་ཡན་ལག་བཞི་པ་གླང་པོ་ཆེའི་ཚོགས་དང། རྟ་པའི་ཚོགས་དང། ཤིང་རྟ་པའི་ཚོགས་དང། དཔུང་བུ་ཆུང་གི་ཚོགས་ག་བསྐོན་ཏེ་རྒྱལ་པོ་པདྨའི་སྙིང་པོ་ཅན་དང་གཡུལ་འགྱེད་  
  
  
།དེ་ན་རྒྱལ་པོ་པདྨའི་སྙིང་པོ་ཅན་གྱིས་རྒྱལ་པོ་གཏུམ་པོ་རབ་སྣང་གི་གླང་པོ་ཆེའི་ཚོགས་ཐམས་ཅད་ཀྱང་འཕྲོག། རྟ་པའི་ཚོགས་དང། ཤིང་རྟ་པའི་ཚོགས་དང་དཔུང་བུ་  
ཆུང་གི་ཚོགས་ཀྱང་འཕྲོག་སྟེ། རྒྱལ་པོ་གཏུམ་པོ་རབ་སྣང་བཅོམ་བཏགས། བྱིན་བསྒྲལ། ཕམ་པར་བྱས་ཏེ་གཡུལ་བཟློག་པ་ན། ཕན་ཚུན་ཀུན་ཏུ་བྱེར་བ་ལས། བློན་པོ་དང་སྐྱེ་བོའི་ཚོགས་  
གཞན་རྣམས་ནི། འཕགས་རྒྱལ་དུ་ཞུགས་ནས་ར་པའི་ཁར་སྦྲེངས་ཏེ་འདུག་གོ། རྒྱལ་པོ་ནི། རྐྱ་གཅིག་པོར་རི་འོར་ཞིག་ཏུ་ཕྱིན་པ་དང་རི་འོར་དེ་ན་ཞིང་པ་སྣམས་བྱེད་ཅེས་བྱ་བ་ཞིག་ཞིང་  
རྨེད་པ་དེས་དེ་མཐོང་ནས་སྨྲས་པ། ཀྱེ་ཁྲོམ་གྱི་དཔའ་བོ། །རྒྱལ་པོ་པདྨའི་སྙིང་པོ་ཅན་གྱིས་རྒྱལ་པོ་གཏུམ་པོ་རབ་སྣང་བཅོམ་བཏགས། བྱིན་བསྒྲལ། ཕམ་པར་བྱས་ཏེ་གཡུལ་བཟློག་  
ཅེས་གྲག་ན། དེ་བདེན་ནམ། ཀྱེ་སྐྱེས་བུ། བདེན་ནོ། །ཡུལ་ན་གནས་ཀྱང་ཡུལ་གཞན་ནས་འོངས་པའི་རྒྱལ་པོ་པདྨའི་སྙིང་པོ་ཅན་གྱིས་བཅོམ། བཏགས། བྱིན་བསྒྲལ། ཕམ་པར་བྱས་ཏེ་  
གཡུལ་བཟློག་པ། རྒྱལ་པོ་དེའི་བློན་པོ་དང། དམག་དཔོན་ཅི་འདྲ་བ་ཞིག། གལ་ཏེ་ང་དེའི་བློན་པོར་གྱུར་ན། མྱུར་ཞིང་མྱུར་བར་རྒྱལ་པོ་པདྨའི་སྙིང་པོ་ཅན་མགུལ་ནས་བཏགས་ཏེ་  
འཕགས་རྒྱལ་དུ་ཁྲིད་པ་ཞིག་དེ་དེ་སྐད་དུ་གཏམ་ཟེར་ཞིང་འདུག་པ་ན། དེའི་ཆུང་མ་རི་ཁྲོད་མ་ཞེས་བྱ་བ་ཟན་ཁྱེར་ཏེ་འོངས་ནས་དེས་ས་བརྐོས་ཏེ་ལོ་མ་བཏིང་ནས་ལག་པ་བཀྲུས་  
  
  
༄༅། །ཏེ་ཟན་བཟའ་བར་བྱས་པ་ན། རྒྱལ་པོ་ལ་བལྟས་ཏེ་ཁྲོམ་གྱི་དཔའ་བོ་ཁྱོད་ངལ་བས་སྐྱོ་ཞིང་བཀྲེས་སྐོམ་བས་ཉོན་མོངས་ཀྱི། བདག་ཅག་དབང་ཐང་ཆུང་ངུའི་  
བཟའ་བ་དང། བཏུང་བ་ཅི་འདྲ་བ་ཡང་མི་བསྡོ་དེ་གསོལ་གྱི། ཚུར་གཤེགས་ཞེས་སྨྲས་པ་དང། རྒྱལ་པོ་གཏུམ་པོ་རབ་སྣང་གིས་བསམ་པ། གལ་ཏེ་མ་ཟོས་ན། ལྟོགས་ཏེ་འཆི་བར་  
འགྱུར་རོ། །སྙམ་དུ་རིག་ནས་རྟ་ལས་བབས་ཏེ་ལག་པ་དང། རྐང་པ་བཀྲུས་ནས་རྟ་ལས་སྟན་ཕོག་སྟེ་བཏིང་ནས་འདུག་གོ། འདུག་ནས་དེས་འཚོ་བའི་བསམ་པས་བཟའ་བར་བརྩམས་  
སོ༑ ༑དེ་ནས་ཕོར་བུ་ཁ་ཆག་ཅིག་ནས་ཆང་བླུད་པ་དང། རྒྱལ་པོས་བསམ་པ། ཕོར་པ་འདི་ཁ་ཆག་མོད་ཀྱི། འོན་ཀྱང་གང་དུ་མ་ཆག་པའི་ཕྱོགས་དེ་ནས་ཆང་བཏུང་ངོ། །སྙམ་མོ། །རྒྱལ་  
པོ་རྣམས་ནི། ཤེས་རབ་དང་ལྡན་པ། ཚུལ་ཕུན་སུམ་ཚོགས་པ་ཡིན་པས། དེས་ཡང་བསམ་པ། གལ་ཏེ་ཁ་མ་ཆག་པའི་ཕྱོགས་ནས་བདག་གིས་ཆང་འཐུངས་ན། འདིས་ནི། མ་  
ཆག་པ་ནས་འཐུངས་སོ། །ཞེས་འདི་ཁུ་འཕྲིག་ཟ་བར་འགྱུར་ཞིང་འདིས་བདག་སྤངས་པར་འགྱུར་བས། འདིས་གང་ནས་འཐུངས་པ་དེ་ཉིད་ནས་འཐུངས་ན། བདག་ལ་ཤིན་ཏུ་དགའ་  
བར་འགྱུར་རོ། །སྙམ་ནས་དེས་ངོས་དེ་ཉིད་ནས་འཐུངས་པ་དང་སྣམས་བྱེད་ཀྱིས་བསམ་པ། ཁྲོམ་གྱི་དཔའ་བོ་འདི་ནི། ཆོག་མེད་པ་ཞིག་སྟེ། བདག་གིས་ངོས་གང་ནས་འཐུངས་  
  
  
འདི་དང་འཇིག་རྟེན་གྱི་ལུགས་ཡུན་རིང་དུ་མི་འཆོར་བར་མཛའ་པོ་བྱའོ། །སྙམ་ནས། དེས་ཆུང་མ་ལ་སྨྲས་པ། བཟང་མོ། ཁྲོམ་གྱི་དཔའ་བོ་  
འདི། ངའི་སྙིང་གི་གྲོགས་པོ་ཡིན་གྱི། འདི་ཁྱིམ་དུ་ཁྲིད་དེ་སོང་ལ་དྲིལ་ཕྱི་དང་ཁྲུས་གྱིས་ཏེ་ཟན་བྱིན་ལ་རྟ་ལ་ཡང་རྩྭ་དང་ཆས་བྱིན་ཅིག་དེས་དེ་ཁྱིམ་དུ་ཁྲིད་ནས་དྲིལ་ཕྱི་དང་ཁྲུས་བྱས་ཏེ་  
ཟན་བྱིན་ནས་རྟ་ལ་ཡང་རྩྭ་དང་ཆས་བྱིན་ནོ། །རྒྱལ་པོ་པདྨའི་སྙིང་པོ་ཅན་ལ་རི་བྲག་པ་སྐྱ་སེང་ཞེས་པ་དག་གིས་བསྡོས་ནས་དེ་དག་རི་བྲགས་ཀྱི་ལུང་པ་ནས་བླུགས་ཏེ་རྒྱལ་པོ་པདྨའི་སྙིང་པོ་  
ཅན་གྱི་ཡུལ་གཞོམ་པར་བརྩམས་པ་དང། བློན་པོ་རྣམས་ཀྱིས་རྒྱལ་པོ་པདྨའི་སྙིང་པོ་ཅན་ལ། ལྷ། རི་བྲག་པ་སྐྱ་སེང་དག་གིས་ལྷའི་ཡུལ་གཞོམ་པར་བགྱིས་ཀྱི། ཇི་ལྟར་བགྱི་བ་དགོངས་  
སུ་གསོལ་ཞེས་ཡི་གེ་སྤྲིང་སྟེ། ཡི་གེའི་ནང་ན་ཡང་ཚིགས་སུ་བཅད་པ། གཞན་གྱི་ཡུལ་ནི་གཞོམ་པའི་ཕྱིར། །ཇི་ལྟར་ནན་ཏན་མཛད་པ་ལྟར། །རང་གི་ཡུལ་འཁོར་སྲུང་བ་ཡང། །དེ་བཞིན་  
ལྷས་ཀྱང་མཛད་དུ་གསོལ། །ཞེས་བྲིས་སོ། །རྒྱལ་པོ་པདྨའི་སྙིང་པོ་ཅན་གྱིས་ཡི་གེ་བཀླགས་ནས་བསམ་པ། གལ་ཏེ་བདག་དེ་བཞིན་དུ་སོང་ན། འཇིག་རྟེན་དག། རྒྱལ་པོ་པདྨའི་སྙིང་པོ་  
ཅན་ཕམ་སྟེ། དེའི་ཕྱིར་ལོག་གོ། ཞེས་སེམས་པར་འགྱུར་བས། ཡོངས་འཇལ་དུ་མ་བྱས་ཏེ་འགྲོའོ། །སྙམ་ནས་དེས་རྒྱལ་པོ་གཏུམ་པོ་རབ་སྣང་ལ་སྤྲིང་པ། གྲོགས་པོ། སྡུག་པ་གང་ཐོལ་  
  
  
༄༅། །ཟིན་པ་དེ་ཐལ་དུ་ཟད། ད་ཕྱིར་ཕྱུངས་ཤིག་དང་ཁྱོད་ལ་ཅུང་ཟད་ཀྱང་མི་བྱེད་ཀྱི། གཞན་དུ་ན་ཕན་ཚུན་མགུལ་ནས་འཇུས་ཏེ་འགྲོ་བར་ཟད་དོ། །བློན་པོ་དག་  
གིས་སྤྲིང་པ་དེ་ཐོས་ནས་བསམ་པ། གལ་ཏེ་འདི་ན་རྒྱལ་པོ་མེད་དོ་།ཞེས་སྤྲིང་ན། གླགས་རྙེད་པར་འགྱུར་གྱི། ཡེ་གཡོ་ཞིག་བྱའོ་།སྙམ་སྟེ། དེ་དག་གིས་དེ་ལ་ཡི་གེ་སྤྲིང་པ། གྲོགས་  
པོ་སྡུག་པ། གལ་ཏེ་དེ་ལྟར་ཡིན་ཡང་ཁོ་བོ་ཅག་རྒྱལ་པོ་ནི། བྱ་རོག་བཞིན་དུ་དོགས་པ་དང་བཅས་པ་ཡིན་པས་བདག་ནི། ཕྱིར་མི་འབྱུང་ངོ། །ཁྱོད་ཀྱི་མཛའ་བོའི་བུ་རྒྱལ་བུ་གཞོན་ནུ་བ་  
ལང་སྐྱོང་འདི་འོང་གི། དེ་དང་བྲང་སྤྲོད་ལ་བཞུད་ཅིག། ཅེས་སྤྲིང་པ་དང། རྒྱལ་པོ་པདྨའི་སྙིང་པོ་ཅན་གྱིས་རྒྱལ་བུ་གཞོན་ནུ་བ་ལང་སྐྱོང་དང་བྲང་སྤྲད་ནས་འཕགས་རྒྱལ་བསྐོར་བ་  
བཏང་སྟེ་རྡོ་འཇོག་ཏུ་སོང་ངོ། །བློན་པོ་རྣམས་ཀྱིས་སྨྲས་པ་ཤེས་ལྡན་དག། རྒྱལ་པོ་པདྨའི་སྙིང་པོ་ཅན་གྱིས་བག་ཕབ་སྟེ་ཡུལ་རྡོ་འཇོག་ཏུ་སོང་གི། ད་ནི། ལྷ་ཚོལ་དུ་འདོང་ངོ། །ཞེས་  
དེ་དག་གིས་ཕོ་ཉ་རྟ་བ་ཀུན་ཏུ་བཏང་ངོ། །རྒྱལ་པོ་གཏུམ་པོ་རབ་སྣང་གིས་རྒྱལ་པོ་པདྨའི་སྙིང་པོ་ཅན་གྱིས་འཕགས་རྒྱལ་བསྐོར་བ་བཏང་ནས་ཡུལ་རྡོ་འཇོག་ཏུ་སོང་ངོ། །ཞེས་ཐོས་པ་དང་  
དེས་ཞིང་པ་སྣམས་བྱེད་དེ་ལ་སྨྲས་པ། སྣམས་བྱེད། བདག་ནི་འཇིགས་པ་དང་བྲལ་བས་དེའི་ཕྱིར་བདག་འཕགས་རྒྱལ་དུ་འགྲོའི། གལ་ཏེ་ཁྱོད་འཕགས་རྒྱལ་དུ་འོང་ན། བདག་གི་  
  
  
དེས་སྨྲས་པ། ཁྲོམ་གྱི་དཔའ་བོ། ཁྱོད་ཀྱི་མིང་ཡང་ཁོ་བོས་མི་ཤེས་ན། ཇི་ལྟར་ཁྱིམ་དུ་འོངས། དེས་སྨྲས་པ། སྣམས་བྱེད་ངའི་ཁྱིམ་མི་ཤེས་ཀྱང་བླ། འོན་ཀྱང་ཁྱོད་  
འཕགས་རྒྱལ་དུ་འོངས་པ་དང། རྟ་མང་གི་ཁྱིམ་གང་ཡིན་ཞེས་དྲིས་ཤིག་ཅེས་སྨྲས་ཏེ་སོང་ནས་རིམ་གྱིས་ཡུལ་འཕགས་རྒྱལ་དུ་ཕྱིན་པ་དང། དེས་ཆབ་སྒོ་བ་ལ་བསྒོ་བ། ཀྭའི་སྐྱེས་བུ། འགའ་  
ཞིག་རྟ་མང་གི་ཁྱིམ་གང་ཡིན་ཞེས་འདྲི་བ་དང། དེ་ངའི་དྲུང་དུ་ཁྲིད་དེ་ཤོག་ཅིག་ཅེས་སྨྲས་ནས་ཁྱིམ་དུ་ཞུགས་སོ། །ཇི་ཙམ་དུས་གཞན་ཞིག་ན་ཡུལ་འཕགས་རྒྱལ་དུ་དུས་སྟོན་ལ་བབ་ནས་  
ཡུལ་དེ་ན་གནས་བའི་སྐྱེ་བོའི་ཚོགས་དག་ཀྱང་དེར་དོང་བ་དང་ཞིང་བའི་ཆུང་མ་རི་ཁྲོད་མས། རྗེའི་སྲས། ཡུལ་འཕགས་རྒྱལ་ན་དུས་སྟོན་ལ་བབ་སྟེ་སྐྱེ་བོའི་ཚོགས་དེར་དོང་ན་བདག་ཅག་  
ཀྱང་བཞུད་ལ། དེར་དུས་སྟོན་ཀྱང་ཉམས་སུ་མྱོང་བར་བྱ་ཞིང་རྟ་མང་དེ་ཡང་གཟིགས་སོ། །དེས་སྨྲས་པ། བཟང་མོ། ཅི་ཁྲོམ་གྱི་དཔའ་བོས་གང་སྨྲས་པ་དེ་ཐམས་ཅད་བདེན་དུ་རེའམ་  
དེ་ནི། གནས་གསུམ་གྱིས་བལྟ་བར་བྱ་སྟེ། བཅོམ་པ་དང། བྲོས་པ་དང། རྒྱལ་སྲིད་ལས་ཉམས་པ་ཞིག་ནའོ། །དེས་སྨྲས་པ། རྗེའི་སྲས། གལ་ཏེ་དེ་ལྟ་ན། ཐོང། བཞུད་ལ་དུས་སྟོན་ཀྱང་  
ཉམས་སུ་མྱོང་བར་བགྱིས་ནས་བྱོན་ཏོ། །དེས་སྨྲས་པ། བཟང་མོ་།ལེགས་ཀྱི། དེ་བཞིན་དུ་བྱའི། འདོང་ངོ། །ཞེས་དེ་གཉིས་དོང་ནས་རིམ་གྱིས་ཡུལ་འཕགས་རྒྱལ་དུ་ཕྱིན་པ་དང། སྣམས་  
  
  
༄༅། །བྱེད་ཀྱིས་སྒོ་བ་ལ། ཀྱེ་སྐྱེས་བུ། རྟ་མང་ཞེས་བྱ་བའི་ཁྱིམ་གང་ཡིན་ཞེས་དྲིས་པ་དང། དེས་དེ་ཆུང་མ་དང་བཅས་ཏེ་རྒྱལ་པོ་གཏུམ་པོ་རབ་སྣང་གི་དྲུང་དུ་ཁྲིད་  
པ་དང། རྒྱལ་པོས་རྒྱང་རིང་པོ་ནས་ཞེས་བྱས་ཏེ། འོངས་པ་ལེགས་སོ། །ཞེས་བྱ་བའི་ཀུན་ཏུ་སྤྱོད་པ་ཀུན་ཏུ་སྤྱད་ནས་སྣམས་བྱེད་ཁྱོད་འོངས་སམ། ལྷ། བདག་མཆིས་སོ། །རྒྱལ་  
པོ་དེ་སྤྱི་ཅེར་ཞིག་ཡིན་པ་ལས་དེས་ཅོད་པ་ན་བཅིངས་པས། དེས་རྒྱལ་པོ་ངོ་མ་ཤེས་སོ། །རྒྱལ་པོས་སེང་གེའི་ཁྲི་ལས་བབས་པ་དང། དེས་ངོ་ཤེས་ནས་དེས་ཆུང་མ་དང་བཅས་ཏེ་རྐང་པ་  
ལ་ཕྱག་བྱས་སོ། །རྒྱལ་པོ་གཏུམ་པོ་རབ་སྣང་གིས་ཀྱང་རིམ་གྲོ་ཆེར་བྱས་ནས་བཙུན་མོ་འཁོར་གྱི་ནང་དུ་ཁྲིད་དེ། དྲིལ་ཕྱི་དང། ཁྲུས་བྱས། ཟན་བྱིན་ནས་ཉལ་ཁང་ཡང་བྱིན་ཏེ། བཙུན་  
མོའི་འཁོར་རྣམས་ལ་བསྒོ་བ། འདི་དག་ངའི་ཕ་མ་ཡིན་ཏེ། དེའི་ཕྱིར་ཁྱེད་ཀྱིས་འདི་གཉིས་ལ་བཟའ་བ་དང། བཏུང་བ་དང། མལ་ཆ་དང། སྟན་དང། བྲན་ཕོ་དང། བྲན་མོ་དང། ལས་  
བྱེད་པའི་མི་དང། རིམ་གྲོ་བ་དང། ཡོ་བྱད་དག་གིས་རིམ་གྲོ་གྱིས་ཤིག་དེ་རྒྱལ་པོས་བཀུར་སྟི་དང། མཆོད་པ་བྱས་སོ། །སྙམ་ནས་བཙུན་མོའི་འཁོར་དང། གཞོན་ནུ་དང། བློན་པོ་  
དང། ཕོ་བྲང་འཁོར་གྱི་མི་ཐམས་ཅད་ཀྱིས་རིམ་གྲོ་བྱ་བར་བརྩམས་སོ། །ཞིང་པ་སྣམས་བྱེད་ཅུང་ཟད་ཅིག་འདུག་ནས་སྨྲས་པ་ལྷ། མཁྱེན་པར་མཛོད་ཅིག་བདག་མཆིས་ཏེ་སླར་ལྷའི་  
  
  
།རྒྱལ་པོས་སྨྲས་པ། སྣམས་བྱེད། འདི་ཉིད་དུ་འདུག་ཅིག་དང། ལྷན་ཅིག་རྒྱལ་སྲིད་གཟུང་ངོ་།དེས་སྨྲས་པ། ལྷ། ཞིང་པ་བདག་ལྟ་བུས་རྒྱལ་སྲིད་གཟུང་བའི་  
རྔོ་ཅི་ཞིག་ཐོགས། རྒྱལ་པོས་སྨྲས་པ། སྣམས་བྱེད། དེའི་ཚེ་ནི་ཁྱོད་ན་རེ། གལ་ཏེ་བདག་རྒྱལ་པོ་དེའི་བློན་པོའམ། དམག་དཔོན་དུ་གྱུར་ན། བདག་གིས་མྱུར་ཞིང་མྱུར་བར་རྒྱལ་པོ་པདྨའི་སྙིང་  
པོ་ཅན་མགུལ་ནས་བཏགས་ཏེ་འཕགས་རྒྱལ་དུ་ཁྲིད་པ་ཞིག་ཅེས་ཟེར་ད་ནི། མི་ནུས་སོ། །ཞེས་ཟེར་ན། དེ་ཇི་ལྟ་བུ་ཞིག་ཅེས་བྱས་པ་དང། དེ་ཅང་མི་ཟེར་བར་འདུག་གོ་རྒྱལ་པོ་གཏུམ་པོ་རབ་  
སྣང་ལ་བློན་པོ་ལྔ་བརྒྱ་ཡོད་དེ། དེས་དེ་དག་ལ་གསོར་བཅུག་གོ་།དེ་དག་གིས་དེ་གསོས་པ་དང། དེའི་མིང་གསོས་པ་གསོས་པ་ཞེས་བྱ་བར་ཆགས་སོ། །དུས་གཞན་ཞིག་ན་རྒྱལ་པོས་དེ་ལ་དྲིས་  
པ༑ གསོས་པ། ཁྱོད་ཇི་ལྟ་ཞིང་འདུག་ལྷ། ཇི་འདྲ་ཞིང་མཆིས་བདག་ལ་བློན་པོ་དེ་རྣམས་བརྙས་བཞིན་བགྱིད་མོད། རྒྱལ་པོས་སྨྲས་པ། གསོས་པ། གལ་ཏེ་དེ་ལྟ་ན། དེ་རྣམས་དགོས་པ་བྱུང་  
བའི་གྲོས་བྱེད་པའི་ནང་དུ་ཁྱོད་ཀྱང་ཞུགས་ཤིག་དང། སུ་ཡང་ཁྱོད་ལ་མ་གུས་པར་མི་བྱེད་དོ། །དེས་སྨྲས་པ། ལྷ། ཞིང་པ་བདག་ལྟ་བུས་གྲོས་དག་གི་ནང་དུ་འཇུག་པའི་རྡོ་ཅི་ཞིག་ཐོགས། རྒྱལ་  
པོས༑ གསོས་པ། དེ་བཞིན་དུ་གྱིས་ཤིག་དང། བློན་པོ་དེ་ཐམས་ཅད་གུས་པ་བྱེད་པར་འགྱུར་རོ། །ཞེས་བསྒོ་བ་དང། དེ་ཅང་མི་སྨྲ་བར་འདུག་གོ། ཇི་ཙམ་དུས་གཞན་ཞིག་ན་རྒྱལ་པོ་གཏུམ་པོ་  
  
  
༄༅། །རབ་སྣང་བློན་པོའི་ཚོགས་ཀྱིས་བསྐོར་ཅིང་འདུག་པ་དང་དེ་གསོས་པ་སྨྲར་གཞུག་པར་འདོད་པའི་བློ་སྔོན་དུ་བཏང་སྟེ་བློན་པོ་རྣམས་ལ། ཤེས་ལྡན་  
དག་དོན་འདི་ཇི་ལྟར་བྱ་ཞེས་སྨྲས་པ་དང། དེ་ན་ཁ་ཅིག་གིས་སྨྲས་པ། ལྷ། འདི་དང་འདི་ལྟ་བུར་བགྱིའོ། །རྒྱལ་པོས་སྨྲས་པ་དོན་འདི་ནི། དེ་ལྟར་མི་བྱའོ། །གཞན་དག་ཅིག་  
གིས་སྨྲས་པ། ལྷ། དོན་འདི་དང་འདི་ལྟ་བུར་བགྱིའོ། །རྒྱལ་པོས་སྨྲས་པ། དོན་འདི་ནི། དེ་ལྟར་མི་བྱའོ། །རྒྱལ་པོས། གསོས་པ་ལ་དོན་འདི་ཇི་ལྟར་བྱ་ཞེས་སྨྲས་པ་དང། དེས། ལྷ་  
དོན་འདི་ནི། འདི་ལྟར་བགྱི་སྟེ། དེ་ལྟར་མཛད་ན། ལེགས་པར་འགྱུར་རོ། །ཞེས་སྨྲས་པ་དང། རྒྱལ་པོས་དེ་བཞིན་དུ་བྱས་སོ། །བློན་པོ་རྣམས་ཀྱིས་སྨྲས་པ། རྒྱལ་པོ་ཡང་འདིའི་  
གྲོས་བཞིན་མཛད་པས་དེ་ལ་མ་གུས་པར་མི་བྱའོ། །ཞེས་དེ་དག་གིས་དེ་ལ་གུས་པ་བྱ་བར་བརྩམས་སོ། །ཡང་རྒྱལ་པོས་གསོས་པ་ལ་དྲིས་པ། ཁྱོད་ཇི་ལྟ་ཞིང་འདུག་དེས་སྨྲས་  
པ༑ ལྷ། ཇི་འདྲ་ཞིང་མཆིས། རེ་ཞིག་དང་པོར་བདག་ལ་ཁྱིམ་མ་མཆིས་སོ། །རྒྱལ་པོས་བློན་པོ་རྣམས་ལ་བསྒོ་བ། ཤེས་ལྡན་དག་།གསོས་པ་ལ་ཁྱིམ་བྱིན་ཅིག་དེ་དག་གིས་  
སྨྲས་པ། ལྷ། བློན་པོ་ཆེ་གེ་མོ་ཞེས་བགྱི་བ་དུས་ལས་འདས་པ་དེའི་ཁྱིམ་ཞིག་མཆིས་ཏེ། དེའི་མཆིས་བྲང་ཡང་དེ་ན་མཆིས་སོ་།རྒྱལ་པོས་ཁྱིམ་དེ་ཆུང་མ་དང་ནོར་བུ་བཅས་  
  
  
དེ་དག་གིས་ཁྱིམ་དེ་ཆུང་མ་དང་བཅས་ཏེ་གསོས་པ་ལ་བྱིན་ནོ། །ཡང་རྒྱལ་པོས་གསོས་པ་ལ་སྨྲས་པ། གསོས་པ། ཁྱོད་ཇི་ལྟ་ཞིང་འདུག་དེས་སྨྲས་  
པ༑ ལྷ། མཆིས་བྲང་གི་འཁོར་རྣམས་མི་འདི་ཞིང་པའོ། །ཞེས་བརྙས་པར་བགྱིད་ལགས་སོ། །རྒྱལ་པོས་སྨྲས་པ། གསོས་པ། གལ་ཏེ་དེ་ལྟ་ན། གང་གི་ཚེ་ཁྱོད་ཁྲུས་བྱེད་པར་འདོད་པ་དེའི་ཚེ་  
ངས་ཁྱོད་ལ་འགུགས་པ་གཏང་དང། ཁྱོད་ཀྱིས་དེ་ལ་ཁྲུས་ཟིན་ཏེ་འོང་ངོ། །ཞེས་བྱོས་ཤིག་གསོས་པས་སྨྲས་པ། ཇི་ལྟར་བདག་གིས་ལྷའི་བཀའ་བཅག་རྒྱལ་པོས་སྨྲས་པ། གསོས་པ། ངས་  
ཁྱོད་ལ་གནང་བ་འདི་ལ་འགལ་བ་ཅི་ཞིག་ཡོད། གང་གི་ཚེ་ཁྱོད་ཟན་ཟ་བར་འདོད་པ་དེའི་ཚེ་ངས་འགུགས་པ་གཉིས་པ་གཏང་གི། དེ་ལ་ཡང་ཁྱོད་ཀྱིས་ཟན་ཟོས་ཏེ་འོང་ངོ། །ཞེས་གྱིས་ཤིག་དང་  
དེ་ནས་ང་ཉིད་ཁྱོད་ཀྱི་ཁྱིམ་དུ་འོངས་ཏེ། འོངས་ནས་ཁྱོད་དང་ལྷན་ཅིག་སྣོད་གཅིག་ཏུ་ཟན་བཟའོ། །དེས་སྨྲས་པ། ལྷ། བདག་ནི་འབངས་ལགས། ཁྱོད་ནི། ཇོ་བོ་ལགས་པས། བདག་ཁྱོད་  
དང་ལྷན་ཅིག་གཅིག་ཏུ་འཚལ་མ་འཚལ་ཏེ། དེ་ནི། ཆ་མ་ལགས་སོ་།རྒྱལ་པོས། གསོས་པ། ངས་ཁྱོད་ལ་གནང་ན། འདི་ལ་འགལ་བ་ཅི་ཞིག་ཡོད། ཁྱོད་ཟོ་ཞིག་དང། དེ་ལྟ་ན། དེ་དག་  
ཁྱོད་ལ་གུས་པ་བྱེད་པར་འགྱུར་རོ། །ཞེས་བསྒོ་བ་དང། དེས་ཁས་བླངས་ནས་ཅང་མི་ཟེར་བར་འདུག་གོ་དེ་ནས་རྒྱལ་པོས་དེ་ཁྲུས་བྱེད་པའི་དུས་སུ་གསོས་པ། དགོས་ཅུང་ཟད་ཅིག་ཡོད་ཀྱི་  
  
  
༄༅། །མྱུར་དུ་ཤོག་ཅིག་ཅེས་ཕོ་ཉ་བཏང་བ་དང། དེས་དེའི་དྲུང་དུ་སོང་སྟེ་སྨྲས་པ། གསོས་པ། དགོས་པ་ཅུང་ཟད་ཅིག་ཡོད་ཀྱི། རིངས་པར་ཤོག་ཅིག་ཅེས་ལྷས་བཀའ་  
སྩལ་ཏོ། །དེས་སྨྲས་པ། ཀྱེ་ནང་རྗེ། ཁྲུས་བྱས་ཏེ་འོང་གི་།སོང་ཞིག་ཅེས་བྱས་པ་དང། མི་དེ་སླར་སོང་ངོ། །དེའི་ཆུང་མའི་འཁོར་དག་ཅིག་གཏམ་གླེང་བར་བརྩམས་པ། ཕུ་ནུ་མོ་  
འོ་བུ་ཅག་གི་ཁྱོ་ཞིང་པ་འདི་འདི་ལྟར་ཚོད་མེད་དེ། ལྷའི་བཀའ་ཁྱད་དུ་གསོད་པ་ལ་ལྟོས། དེ་ན་ཁ་ཅིག་ན་རེ། ཕུ་ནུ་མོ། གང་དག་རིགས་ངན་པ་ལས་བྱུང་བ་དེ་དག་ནི། གྱི་ནས་ཀྱང་དྲེགས་  
པར་འགྱུར་རོ། །ཞེས་ཟེར་རོ། །གཞན་དག་ན་རེ། ཕུ་ནུ་མོ། རིངས་པར་ལྟོས་ཤིག་དང། མཐོན་པོའི་མཐའ་ལྟུང་བས་ན། གདོན་མི་ཟ་བར་རྒྱལ་པོས་འདི་བརླག་པར་འགྱུར་རོ། །ཞེས་  
ཟེར་རོ། །དེས་ཁྲུས་བྱས་ནས་ཟན་བཟའ་བར་བརྩམས་པ་ན། རྒྱལ་པོས་དེ་ལ་གསོས་པ། བྱ་བ་ཅུང་ཟད་ཅིག་ཡོད་པ་མི་སླེབ་ཀྱི། རིངས་པར་ཚུར་ཤོག་ཅེས་ཕོ་ཉ་གཉིས་པ་བཏང་བ་དང་  
དེས་དེར་སོང་སྟེ། དེ་བཞིན་དུ་བསྒོ་ན་དེས་སྨྲས་པ། ཀྱེ་མི་ཁྱོད་སོང་ཞིག་ཟན་ཟོས་ཏེ་འོང་ངོ། །ཇི་ཙམ་ན་རྒྱལ་པོ་ཉིད་འོངས་ནས་སྨྲས་པ། གསོས་པ། ཅི་ཟན་ཟའམ། དེས་སྨྲས་པ་  
ལྷ༑ འཚལ་མ་འཚལ་ལོ། །རྒྱལ་པོས་སྨྲས་པ། གསོས་པ། ང་ལ་མགྲོན་མི་བྱའམ། དེས་སྨྲས་པ། ལྷ། མགྲོན་བགྱི་ཡི། བཤོས་གསོལ་ཅིག་།ཆུང་མ་དག་གིས་བསམ་པ། ལྷ། འདི་དང་  
  
  
།སྙམ་ནས་དེ་དག་ངོ་མཚར་དུ་གྱུར་ཏེ་མིག་ཚུགས་སུ་རྟོག་པར་བརྩམས་སོ། །རྒྱལ་པོས་རྐང་པ་དང་ལག་པ་བཀྲུས་ཏེ་དེ་དང་ལྷན་ཅིག་ཏུ་ཟན་བཟའ་བར་བརྩམས་པ་  
དང། ཆུང་མ་རྣམས་ཀྱིས་མཐོང་ནས་སྡངས་ཏེ་ཕན་ཚུན་དུ་སྨྲས་པ། ཕུ་ནུ་མོ། །བདག་ཅག་གིས་འདི་ལ་འདི་ཞིང་པའོ། །ཞེས་བརྙས་པ་བྱས་ན། ལྷ་འདི་དང་ལྷན་ཅིག་བཤོས་གསོལ་བ་ལ་  
ལྟོས། དེ་ན་ཁ་ཅིག་གིས་སྨྲས་པ། ཕུ་ནུ་མོ། འདི་ལ་ཇི་ལྟར་བསྒྲུབ་པར་བྱ། གཞན་དག་གིས་སྨྲས་པ། འདི་ལ་ཅི་ཞིག་བསྒྲུབ་ཏུ་ཡོད། གང་དང་ལྷན་ཅིག་རྒྱལ་པོ་བཤོས་གསོལ་བ་དེ་ལ་བདག་  
ཅག་གིས་བཀུར་སྟི་མ་བྱས་ན། ཅི་སྟེ་རྒྱལ་པོས་མཁྱེན་ན། བདག་ཅག་ལ་གདོན་མི་ཟ་བར་གནོད་པ་བྱེད་པར་འགྱུར་བས་གང་ཐལ་བ་དེ་ཐལ་དུ་ཟད། ད་ནི། ནམ་ཡང་དེ་ལ་མི་གུས་པ་མི་བྱའོ། །  
ཞེས་བྱས་པ་དང། གཞན་དག་གིས་སྨྲས་པ། ལེགས་ཀྱི། དེ་བཞིན་དུ་བྱའོ། །ཞེས་དེ་དག་འཚེར་ཞིང་མི་དགའ་བཞིན་དུ་དེའི་ངག་མི་གཅོག་གོ་ཡང་རྒྱལ་པོས་གསོས་པ་ལ་ཇི་ལྟ་ཞིང་  
འདུག་ཅེས་སྨྲས་པ་དང། དེས་སྨྲས་པ། ལྷ། ཅི་འདྲ་ཞིང་མཆིས་ཁྱོད་ཀྱི་ཞང་པོ་དེ་བདག་ལ་ཤིན་ཏུ་ཁྱད་དུ་འགུམས་ལགས་མོད་རྒྱལ་པོས་སྨྲས་པ། གསོས་པ་དེ་ལྟ་བུ་བྱ་བར་མི་ནུས་  
མོད་ཀྱི། འོན་ཀྱང་ཐམས་ཅད་ཁྱོད་ཁོ་ན་ལ་རག་ལས་ཀྱི། ཁྱོད་ཉིད་ཤེས་སོ། །དེས་སྨྲས་པ། ལྷ། གལ་ཏེ་དེ་ལྟ་ན། ཁྱོད་ཀྱིས་བདག་ལ་བཀའ་གྱོད་མི་རྨ་བར་ཅི་གནང། རྒྱལ་པོས་སྨྲས་པ་  
  
  
༄༅། །ལེགས་ཀྱི། དེ་བཞིན་གྱིས་ཤིག་ཇི་ཙམ་དུས་གཞན་ཞིག་ན་གསོས་པ་སྲང་གི་ནང་ནས་སོང་བ་དང། དེ་ན་ཕ་མ་དག་བྲལ་བའི་བྱིས་པ་གཉིས་ཤིག་ཅི་དགར་  
རྒྱུ་ཞིང་གནས་པ་གང་ཡང་རུང་བ་ཉིན་པར་ཟས་བསྒྲུབས་ནས་དོན་གོང་གིས་རྩེ་ཞིང་འདུག་གོ་ཇི་ཙམ་ན་བྲན་མོ་ཞིག་ཆུའི་བུམ་པ་ཁྱེར་ནས་ལམ་དེ་ནས་འགྲོ་བ་དང། དེ་ན་ཁྱེའུ་ཞིག་  
གིས། གྲོགས་པོ། ལྟོས་ཤིག་རི་ལུའི་བུམ་པ་འདི་བརྟོལ་ལོ། །ཞེས་སྨྲས་པ་དང། དེས་སྨྲས་པ། གལ་ཏེ་ཁྱོད་ཀྱིས་རི་ལུ་སྐམ་པོས་བུ་ག་ཕྱུང་ན། དེ་ན་ངོ་མཚར་མི་ཆེའི། ངས་རི་ལུ་  
གཤེར་བ་འདིས་གླན་པ་གང་ཡིན་པ་འདི་ནི། ངོ་མཚར་ཆེའོ། །དེས་ལེགས་ཀྱི། དེ་བཞིན་དུ་བྱའོ། །ཞེས་སྨྲས་ནས། དེས་དེ་ལ་རི་ལུ་སྐམ་པོས་བརྟོལ་བ་དང། དེས་གཤེར་བ་གླན་ཏོ། །དེ་  
ནས་གསོས་པས་དེ་དག་མཐོང་ནས་ཤིན་ཏུ་ངོ་མཚར་སྐྱེས་ཏེ། དེས་བསམ་པ། དེ་གཉིས་ཀྱིས་བསྟངས་ན། དེ་ལ་ཤ་གླན་པར་ནུས་སོ་།སྙམ་དུ་རིག་ནས་ཀྭའི་བྱིས་པ། ཁྱེད་གཉིས་སུའི་  
ཡིན་ཞེས་དྲིས་པ་དང། དེ་གཉིས་ཀྱིས་སྨྲས་པ། ལྷ། བདག་ཅག་ཕ་མ་དང་བྲལ་ནས་གང་ཡང་རུང་བ་ནས་ཉིན་པར་གྱི་ཟས་ཚོལ་བ་ཞིག་ལགས་སོ། །དེས་སྨྲས་པ། གལ་ཏེ་དེ་ལྟ་ན། ཅི་ངའི་  
གན་དུ་མི་འདུག་གམ། ལྷས་མཆིས་པར་ནི། བགྱི་ན། འོན་ཀྱང་གསོལ་བ་ཞིག་མཆིས་ཏེ། བདག་ཅག་གིས་ཁྱོད་ཀྱི་ལས་ཅི་ཞིག་བགྱི་བར་འཚལ་དེས་སྨྲས་པ། ཅུང་ཟད་ཀྱང་བྱར་  
  
  
དོན་གོང་ཉིད་གོམས་པར་བྱེད་དུ་བཅུག་ཅིང་གཞག་གོ་།འོན་ཀྱང་ཁྱོད་ཀྱིས་ངའི་དོན་གཅིག་བྱ་སྟེ། གང་ཞིག་ང་དང་ལྷན་ཅིག་འཐབ་མོ་བྱེད་པ་དེའི་ཁ་ཁྱེད་གཉིས་ཀྱིས་མི་གཙང་བའི་  
ནང་དུ་བསྒྲེས་པའི་རི་ལུས་ཁོང་ཞིག་དེ་གཉིས་ཀྱིས་སྨྲས་པ་ལྷ། ལེགས་ཀྱི། དེ་བཞིན་དུ་བགྱིའོ། །ཇི་ཙམ་དུས་གཞན་ཞིག་ན་ཅི་ཞིག་གི་ཕྱིར་དེ་དེ་དང་ལྷན་ཅིག་ཏུ་འཐབ་མོ་བྱེད་པར་བརྩམས་  
ན༑ དེ་གཉིས་ཀྱིས་དེའི་ཁར་མི་གཙང་བའི་ནང་དུ་བསྒྲེས་པའི་རི་ལུས་བཀང་བ་དང། དེ་སྐྱེངས་ནས་ལ་གོར་དུ་ཕྱིས་ཏེ་ཁ་བཙུམས་ནས་སྤོབས་པ་མེད་པར་གྱུར་ཏོ། །ཡང་རྒྱལ་པོས་གསོས་པ་ལ་  
གསོས་པ། ཁྱོད་ཇི་ལྟ་ཞིང་འདུག་ཅེས་སྨྲས་པ་དང། དེས་སྨྲས་པ་ལྷ། ཅི་འདྲ་ཞིང་མཆིས། ཁྱོད་ཀྱི་ནང་མི་དེས་ཞིང་པའི་མི་ཡིན་ནོ། །ཞེས་བདག་ལ་བརྙས་པར་བས་མོད། རྒྱལ་པོས་སྨྲས་པ། གསོས་  
པ༑ གལ་ཏེ་དེ་ལྟ་ན། གང་གི་ཚེ་ང་བཙུན་མོའི་འཁོར་གྱི་ནང་དུ་སོང་བ་དེའི་ཚེ་ཁྱོད་ཤོག་ལ་རྒྱལ་པོ་ག་ལ་བཞུགས་ཞེས་དྲིས་ཤིག་གལ་ཏེ་བཙུན་མོའི་འཁོར་གྱི་ནང་ན་བཞུགས་སོ། །ཞེས་ཟེར་ན་  
དེ་བཙུན་མོའི་འཁོར་གྱི་ནང་དུ་བཞུད་ཅིང་གནས་ན། རྒྱལ་པོའི་བྱ་བ་དང་རྒྱལ་པོའི་དོན་དག་ཉམས་པར་འགྱུར་རོ། །ཞེས་སྨྲོས་ཤིག་གལ་ཏེ་ཡང་དེར་ངའི་མལ་ལམ་ཁྲི་དག་མཐོང་ན། ཁྱོད་དེར་  
འདུག་ཅིག་དང། ངས་ཁྱོད་ཀྱི་རྐང་པ་བཀྲུ་བར་བྱའོ། །དེས་སྨྲས་པ། ལྷ། ཁྱོད་ནི། རྗེ་ལགས། བདག་ནི། འབངས་ལགས་པས་དེ་ཇི་ལྟར་རུང་སྟེ། དེ་ནི། ཆ་མ་ལགས་སོ། །རྒྱལ་པོས་སྨྲས་པ་  
  
  
༄༅། །གསོས་པ། ང་དེ་ལྟར་འདོད་ན། འདི་ལ་འགལ་བ་ཅི་ཞིག་ཡོད། དེ་ལྟ་ན། དེ་དག་ཁྱོད་ལ་རིམ་གྲོ་བྱེད་པར་འགྱུར་རོ། །ཞེས་བྱས་པ་དང། དེས་ཁས་བླངས་ནས་  
ཐམས་ཅད་རིམ་གྱིས་བྱས་སོ། །རྒྱལ་པོའི་མལ་སྟན་གང་ཡིན་པའི་སྟེང་དུ་རེ་ཞིག་ངལ་བསོའོ། །ཞེས་བྱས་ནས་ཉལ་བ་དང་དེ་ཉིད་དུ་གཉིད་ཀྱིས་ལོག་གོ་རྒྱལ་པོ་ཕྱིར་བྱུང་ནས་འདི་སུ་  
ཞིག་ཅེས་སྨྲས་པ་དང། དེ་དག་གིས་སྨྲས་པ། གསོས་པ་ལགས་སོ་།རྒྱལ་པོས་སྨྲས་པ། འདི་སུས་ཀྱང་རྐང་པ་མ་བཀྲུས་སམ། ཆུ་ཁྱེར་ཏེ་ཤོག་ཅིག་རྐང་པ་བཀྲུའོ། །ཞེས་རྒྱལ་པོས་དེའི་  
རྐང་པ་བཀྲུས་པ་དང། དེ་དག་དོགས་ཤིང་མི་དགའ་བཞིན་དེ་ལ་རིམ་གྲོ་བྱ་བར་བརྩམས་སོ། །རྒྱལ་པོ་གཏུམ་པོ་རབ་སྣང་བུད་མེད་ལ་བརྐམ་ཆགས་ཅན་ཞིག་པས། དེ་དུས་གཞན་ཞིག་ན་  
བློན་པོའི་བུ་ནེའུ་ལྡང་དག་དང་ལྷན་ཅིག་ཁང་བཟང་གི་སྟེང་དུ་སོང་ནས་དེ་དག་དང་གཏམ་བཟང་པོ་མ་ཡིན་པ་ཟེར་ཞིང་འདུག་སྟེ་ཤེས་ལྡན་དག་གྲོང་དང། གྲོང་རྡལ་དང། ཡུལ་  
འཁོར་གང་ན་བུད་མེད་བཟང། དེ་ན་ཁ་ཅིག་གིས་སྨྲས་པ། ལྷ། ཀ་ནྱ་ཀུབ་ཛ་ན་བུད་མེད་བཟང་ལགས་སོ། །གཞན་དག་གིས་སྨྲས་པ་ལྷ། ཀམྤོ་ཇི་ཀའི་བུད་མེད་བཟང་ལགས་སོ། །  
གཞན་དག་གིས་སྨྲས་པ། ལྷ། སྦྲུལ་གདུག་པ་དག་བཟང་ལགས་སོ་།གཞན་ཞིག་གིས་སྨྲས་པ། གྲོང་ཁྱེར་གཞན་ན་གནས་པའི་བུད་མེད་དག་ལྟ་ཞོག་འཕགས་རྒྱལ་འདི་ཉིད་ན་  
  
  
ན། སུམ་ཅུ་རྩ་གསུམ་པས་བཀུར་བའི་ལྷ་མོ་གཟུགས་དང། ཁ་དོག་དང། ན་ཚོད་དང། དབྱིབས་དང་ལྡན་པ་ཡང་ཉི་མའི་འོད་ཟེར་གྱི་  
སྣང་བས་ལྷའི་གཞལ་མེད་ཁང་ན་གནས་པའི་སྐར་མ་རྣམས་ཀྱི་སྣང་བ་ཟིལ་གྱིས་ནོན་པ་དེ་ལྟ་བུ་ཞིག་གནས་ལགས་སོ། །རྒྱལ་པོས་དེའི་གཟུགས་དང། ན་ཚོད་ཀྱི་ཡོན་ཏན་བརྗོད་པ་ཐོས་ནས་  
ལྷག་པར་གཞན་གྱི་བུད་མེད་ཀྱི་གན་དུ་འགྲོ་འདོད་པར་གྱུར་ཏེ། ཆ་ལུགས་མི་མངོན་པར་བྱས་ནས་དེ་ཉིད་ཀྱི་ནུབ་མོ་ཀརཤ་པ་ཎ་ལྔ་བརྒྱ་ཁྱེར་ཏེ་དེའི་ཁྱིམ་དུ་སོང་བ་དང། དེས་དེ་ལ་བྱོན་པ་ལེགས་  
སོ༑ ༑ཞེས་བྱ་བའི་ཀུན་ཏུ་སྤྱོད་པ་ཀུན་ཏུ་སྤྱད་ནས་མངག་གཞུག་མའི་བུ་མོ་ལ་གཏད་དེ། བུ་མོ། སོང་ལ་རིགས་ཀྱི་བུ་འདི་དྲིལ་ཕྱི་དང། ཁྲུས་གྱིས་ཤིག་ཇོ་མོ། དེ་ལྟར་འཚལ་ལོ། །ཞེས་བུ་མོ་  
དེས་གཟུགས་ཀྱིས་འཚོ་བ་བཟང་མོའི་ལྟར་མཉན་ཏེ་རྒྱལ་པོ་གཏུམ་པོ་རབ་སྣང་ལ་དྲིལ་ཕྱི་བྱ་བར་བརྩམས་སོ། །དེ་དེ་ལ་དྲིལ་ཕྱི་བྱེད་པ་ན་མི་གཞན་ཞིག་ཀྱང་ཀརཤ་པ་ཎ་ལྔ་བརྒྱ་ཁྱེར་ཏེ་དེར་འོངས་  
ནས། དེས་བཟང་མོ་དགའ་མགུར་སྤྱོད་ཀྱི། འདོང་ཞེས་སྨྲས་སོ། གཟུགས་ཀྱིས་འཚོ་བ་བཟང་མོ་དེའི་ཀུན་ཏུ་སྤྱོད་པ་ནི། གལ་ཏེ་གཅིག་ནང་དུ་འོངས་ལ། ཡང་གཅིག་འོངས་ན་སྔ་མ་བསད་  
ཅིང་ཕྱི་མ་དང་ལྷན་ཅིག་དགའ་མགུར་སྤྱོད་དོ། །བུ་མོ་དེས་རྒྱལ་པོ་གཏུམ་པོ་རབ་སྣང་དེའི་གཟུགས་དང་ན་ཚོད་མཛེས་པ་དེ་མཐོང་ནས་འདི་ལྟ་བུའི་རྒྱལ་རིགས་ཀྱི་བུ་ཡང་སྡིག་པའི་ཆོས་ཀུན་  
  
  
༄༅། །ཏུ་སྤྱོད་པ་འདིས་གསོད་དོ། །སྙམ་ནས་དུས་སོ། །དེས་དུས་པ་དང། མཆི་མའི་ཐིགས་པ་རྒྱལ་པོ་གཏུམ་པོ་རབ་སྣང་གི་ལུས་ལ་ཕོག་པར་གྱུར་ཏོ། །དེ་ནས་རྒྱལ་  
པོ་གཏུམ་པོ་རབ་སྣང་གིས་གྱེན་དུ་བལྟས་ན། བུ་མོ་དེ་ངུ་ནས་དེས་སྨྲས་པ། བུ་མོ། ཅིའི་ཕྱིར་དུ། དེས་སྨྲས་པ། གཞོན་ནུ། ཆེན་པོ་མ་ལགས་སོ། །རྒྱལ་པོ་དོགས་པར་གྱུར་ནས་ཡང་  
དྲིས་པ། བུ་མོ། ཅིའི་ཕྱིར་དུ། བག་མ་ཚ་བར་སྨྲོས་ཤིག། ཅེས་དྲིས་པ་དང། དེས་རྒྱས་པར་བརྗོད་དོ། །རྒྱལ་པོ་གཏུམ་པོ་རབ་སྣང་གིས་སྨྲས་པ། བུ་མོ། གང་གིས་ན། ང་འབྲོས་པའི་ཐབས་  
ལྟ་འགའ་ཡོད་དམ། དེས་སྨྲས་པ། འདིའི་ཁྱིམ་ཀུན་ནས་གཤེད་མའི་མི་རལ་གྲི་ཐོགས་པས་བསྐོར་བས་མེད་མོད་ཀྱི། འོན་ཀྱང་ཕྱོགས་གཅིག་ཡོད་ན། དེ་མི་གཙང་བས་དེ་ལྟ་ཞིག་  
སྨྲས་ཀྱང་ཅི་རུང། རྒྱལ་པོས་སྨྲས་པ། བུ་མོ། གཙང་ཡང་རུང་མི་གཙང་ཡང་རུང་སྨྲོས་ལ་སྲོག་བྱིན་ཅིག། དེས་སྨྲས་པ། ཕྱོགས་འདི་ན་ཆབ་ཁུང་ས་ཞིག་ཡོད་དེ། ལྕགས་ཀྱི་ཕུར་  
པས་བཏབ་ཅིང་འདུག་གི། གལ་ཏེ་འབྱིན་ནུས་ན། དེ་ཕྱེ་ལ་བྲོས་ཤིག་རྒྱལ་པོས་སྨྲས་པ། བུ་མོ། ཚུར། ཕྱོགས་དེ་གང་ཡིན་པ་སྟོན་ཅིག་དང། ངས་དེ་དབྱུང་ནུས་སོ། །ཞེས་  
སྨྲས་པ་དང། དེས་ཕྱོགས་དེ་དེ་ལ་བསྟན་ཏོ། །སྨད་འཚོང་མ་དེའི་ཁྱིམ་དང་འདབ་ཆགས་ན་བྲམ་ཟེ་ལྟས་མཁན་ཞིག་གི་ཁྱིམ་ཡོད་དེ་རེ་ཞིག་ན་བྲམ་ཟེ་དེ། གཅིན་གཅིར་བྱུང་ན། དེའི་  
  
  
བྲམ་ཟེ་དེས་སྐར་མ་བལྟས་པ་དང་མི་བཟང་བར་མཐོང་ནས་དེས་བྲམ་ཟེ་མོ་ལ་སྨྲས་པ། བྲམ་ཟེ་མོ། སྐར་མ་མི་བཟང་བས། ལྷ་ནི། མི་  
བཟང་བ། དོགས་པ། ཉམ་ང་བར་གྱུར་ཏོ། །དེས་སྨྲས་པ། བྲམ་ཟེ་དེ་སྐད་མ་ཟེར་ཅིག། དེ་ནི། རྒྱལ་པོ་ཁྲོ་བར་འགྱུར་རོ། །དེས་སྨྲས་པ། བྲམ་ཟེ་མོ། བདག་ཅག་ནི། རྒྱལ་པོའི་སྐྱབས་ན་  
བདེ་བར་གནས་པ་ཡིན་པས། དེས་ན་མི་དགའ་སྟེ། དེ་སྐད་སྨྲ་མོད། དེ་ཐམས་ཅད་རྒྱལ་པོས་ཐོས་སོ། །དེ་ནས་རྒྱལ་པོས་ལྕགས་ཀྱི་ཕུར་པ་དེ་བསྒུལ་བར་བརྩམས་ན། མ་ནུས་ན། སྟོབས་དང་ལྡན་  
པ་དེས་བསྒྲིམས་ཏེ་བསྒུལ་ནས་ཕྱིན་པ་དང། བཤང་བ་འབབ་པ་དེ་དང་ལྷན་ཅིག་བྱུང་སྟེ་སོང་ངོ། །བྲམ་ཟེ་དེས་བྲམ་ཟེ་མོ་དེ་ལ་སྨྲས་པ། བྲམ་ཟེ་མོ། ལྷ་དེའི་མི་བཟང་བ། དོགས་པ། ཉམ་ང་  
བར་གྱུར་པ་གང་ཡིན་པ་དེ་དང་ལྷ་བྲལ་ཏེ། རྒྱལ་པོ་གསོན་པ་བདག་ཅག་དབང་ཐང་ཆེན། རྒྱལ་པོ་ནི། དེ་ལྟར་སྤགས་བཞིན་དུ་བཙུན་མོ་ཞི་བའི་ཐད་དུ་སོང་ངོ། །དེས་ལྷ་དེ་ཅི་ཞིག་ཅེས་  
སྨྲས་པ་དང། དེས་ཇི་ལྟ་བུར་གྱུར་བ་སྨྲས་སོ། །བཙུན་མོ་ཞི་བ་མིག་མཆི་མས་གང་བཞིན་དུ་དེ་སྨྱིག་མའི་ཚལ་པས་བཞར་རོ་།སྨྱིག་མའི་ཚལ་པས་བཞར་ནས་ས་དཀར་གྱིས་དྲིལ་ཕྱི་བྱས་  
སོ༑ ༑ས་དཀར་གྱིས་དྲིལ་ཕྱི་བྱས་ནས་སྤས་སྣ་ཚོགས་ཀྱིས་བསྒོས་པའི་ཆུས་བཀྲུས་ཏེ་མཐུན་པའི་གོས་དག་བསྐོན་ཏོ། །དེ་ཕྱི་དེ་ཉིན་པར་དོན་བྱ་བའི་སར་འདུག་ནས་བློན་པོ་རྣམས་ལ་སྨྲས་པ་  
  
  
༄༅། །ཤེས་ལྡན་དག། ལྟས་མཁན་དག་བོས་ཤིག་དེ་དག་གིས་ལྟས་མཁན་དག་བོས་པ་དང། དེ་དག་ལ་རྒྱལ་པོས་སྨྲས་པ། ཤེས་ལྡན་དག། མདང་ངའི་མཚན་  
མོ་ཇི་ལྟ་བུར་འདས་པར་གྱུར། དེ་དག་གིས་སྨྲས་པ། ཇི་ལྟར་རྒྱལ་རིགས་སྤྱི་བོ་ནས་དབང་བསྐུར་བ་ཆོས་བཞིན་དུ་ས་སྐྱོང་བ་ལྟར་ལགས་སོ། །རྒྱལ་པོས་སྨྲས་པ། ཤེས་ལྡན་དག་  
ཕྱོགས་ཆེ་གེ་མོ་ཞིག་ན་བྲམ་ཟེ་ལྟས་མཁན་ཞིག་གནས་པ་དེ་བོས་ཤིག། དེ་དག་གིས་དེའི་ཐོག་ཏུ་རྒྱལ་པོའི་མི་དག་བཏང་ངོ། །དེ་དག་དེར་སོང་ནས་བྲམ་ཟེ་དེ་ལ་ལྷ་འབོད་དོ། །ཞེས་  
བསྒོ་བ་དང། དེས་ཤེས་ལྡན་དག། ལྷས་ཇི་ལྟར་བཀའ་སྩལ་པ་བཞིན་འཚལ་གྱི། སོང་ཞིག། གོས་འཚལ་ལ་མཆིའོ། །ཞེས་སྨྲས་སོ། །དེ་དག་སླར་སོང་བ་དང་བྲམ་ཟེ་མོ་དེས་སྨྲས་པ་  
བྲམ་ཟེ། བདག་གིས་སྔར་ཁྱོད་ལ་རྒྱལ་པོ་གཏུམ་པོ་ཁྲོ་བར་འགྱུར་བ་མ་སྨྲ་ཞིག། ཅེས་བྱས་ན། ཁྱོད་ངའི་ངག་ཉན་དུ་མ་བཏུབ་པས་ད་ནི། དེ་བྱུང་ངོ། །དེས་བྲམ་ཟེ་མོ་ལ་ཐམས་ཅད་ལེགས་པར་  
འགྱུར་གྱི། བག་མ་ཚ་ཞིག་སྨྲས་ནས་དེས་དེ་དབུགས་ཕྱུང་སྟེ་རྒྱལ་པོའི་དྲུང་དུ་སོང་ངོ། །རྒྱལ་པོས་རྒྱང་རིང་པོ་ནས་མཐོང་ནས་བྱོན་པ་ལེགས་སོ། །ཞེས་བྱ་བའི་ཚིག་བརྗོད་ནས་མཁན་པོ་  
བྱོན་པ་ལེགས་ཏེ། ཕྱོགས་འདིར་བཞུགས་ཤིག། ཅེས་བྱས་པ་དང། དེ་ཡིད་དགའ་བ་སྐྱེས་ནས་རྒྱལ་པོ་ལ་རྒྱལ་བ་དང་ཚེ་སྤེལ་བ་བྱས་ནས་ཇི་ལྟར་བསྒོ་བའི་གནས་སུ་འདུག་གོ་  
  
  
མཁན་པོ། ཁྱོད་ལྟས་མཁྱེན་ཏམ། དེས་སྨྲས་པ། ལྷ་མཉེས་པར་རྡོ་ཐོགས་སོ། །མཁན་པོ། བདག་མདང་ཇི་ལྟ་བུ་ཞིག་ཏུ་འདས་པར་གྱུར། ལྷ་  
མི་བཟང་པ། དོགས་པ། ཉམ་ང་བར་གྱུར་པ་ལས་ཁྱོད་བསོད་ནམས་ཀྱི་མཐུ་ཅན་ཞིག་སྟེ། དེའི་སླད་དུ་མི་མཛའ་བ་རྣམས་ཀྱི་ནང་ནས་འོ་བརྒྱལ་ཏེ་ཐར་པར་གྱུར་ཏོ། །ཞེས་བྱས་པ་དང། རྒྱལ་  
པོ་མགུ་ནས་ཤེས་ལྡན་དག་མཁན་པོས་ཇི་སྐད་དུ་སྨྲས་པ་དེ་བཞིན་ཏེ། གཞན་དུ་མ་ཡིན་ནོ། །ཞེས་སྨྲས་ནས། མཁན་པོ། ཁྱོད་ལ་དམ་པ་ཅི་ཞིག་དབུལ་པ་གསུངས་ཤིག་ཅེས་སྨྲས་པ་  
དང། དེས་སྨྲས་པ། རེ་ཞིག་ནང་མི་དང་མཆིད་གྲོས་འཚལ་ཏེ་སླད་ཀྱིས་གསོལ་བར་འཚལ་ལོ། །རྒྱལ་པོས་སྨྲས་པ། མཁན་པོ། ལེགས་ཀྱི་དེ་བཞིན་གྱིས་ཤིག་དེས་རིངས་པར་འགྲོས་  
བསླང་ནས་སོང་སྟེ་རང་གི་ཁྱིམ་དུ་ཕྱིན་པ་དང། ནང་མི་རྣམས་ལ་པོས་ཏེ་སྨྲས་པ། ང་ལ་ལྷས་དམ་པ་སྦྱིན་པར་ཆད་ན། ཁྱོད་ཅི་འདོད་པ་སྨྲོས་ཤིག། བྲམ་ཟེ་མོས་སྨྲས་པ། བྲམ་ཟེ། རེ་ཞིག་  
ཁྱོད་ཉིད་ལ་དྲིའི། ཁྱོད་ཅི་འདོད། དེས་སྨྲས་པ། བྲམ་ཟེ་མོ། ང་ནི། གྲོང་མཆོག་ལྔའོ། །དེས་སྨྲས་པ། བྲམ་ཟེ། གལ་ཏེ་དེ་ལྟ་ན་བདག་ནི། བ་ལང་བརྒྱའོ། །བུས་སྨྲས་པ། ཡབ། བདག་ནི་  
ཅང་ཤེས་ཀྱི་ཤིང་རྟའོ། །བུ་མོས་སྨྲས་པ། བདག་ནི། ནོར་བུའི་རྣ་ཆ་གདུབ་འཁོར་རོ། །དེའི་བྲན་མོ་སྐྱེད་མས་སྨྲས་པ། ཅི་སྟེ་ཁྱོད་ཅག་དེ་ལྟ་བུ་འདོད་ན། བདག་ནི། རྡོ་ལེབ་བཟང་པོའོ། །  
  
  
༄༅། །བྲམ་ཟེས་བསམ་པ། ཚིགས་སུ་བཅད་པའི་དབྱངས་ཀྱིས་ལྷ་ལས་དམ་པ་གསོལ་གྱི། ཕལ་པ་གཞན་ལྟར་ནི། མི་བྱའོ། །སྙམ་དུ་བསམ་ནས་ཚིགས་སུ་  
བཅད་པ་སེམས་ཤིང་རྒྱལ་པོའི་དྲུང་དུ་སོང་སྟེ་སྨྲས་པ། ལྷ་བདག་ཅག་ཅི་འཚལ་བ་དེ་གསན་དུ་གསོལ། བདག་ནི་གྲོང་ཁྱེར་ལྔ་ཞིག་འཚལ། །བྲམ་ཟེ་མོ་ཡང་བ་ལང་བརྒྱ། །བུ་ནི་  
ཅང་ཤེས་ཤིང་རྟ་སྟེ། །བུ་མོ་ནོར་བུའི་རྣ་ཆ་འཚལ། །བདག་གི་བྲན་མོ་སྐྱེད་མ་སྟེ། །དེ་ཡང་རྡོ་ལེབ་བཟང་པོ་འཚལ། །རྒྱལ་པོ་གཏུམ་པོ་རབ་སྣང་གིས་ཀྱང་དེ་ལ་དེ་བཞིན་དུ་སླར་ཚིགས་  
སུ་བཅད་དེ་སྨྲས་པ། ཁྱོད་ལ་གྲོང་མཆོག་ལྔ་སྦྱིན་ཏེ། །ཆུང་མ་ལ་ཡང་བ་ལང་བརྒྱ། །བུ་ལ་རྟ་ཡི་ཤིང་རྟ་བརྒྱ། །བུ་མོ་ལ་ཡང་རྣ་ཆ་དག་བྲན་མོ་སྐྱེད་མ་སློང་བ་ཡི། །རྡོ་ལེབ་བཟང་པོ་འདོད་  
པ་ཡང། །དེ་ཡི་རེ་བ་འབྲས་ཡོད་པར། །ཇི་ལྟར་འདོད་པ་བསྐང་བར་བྱ། །དེ་ནས་རྒྱལ་པོས་དེ་ལ་ཇི་ལྟར་འདོད་པའི་དམ་པ་བྱིན་ནས་སྨྲས་པ། མཁན་པོ། རུབ་སྟེ་རྒྱལ་སྲིད་བགྱིའི། བདག་  
ལ་གྲོས་སྟོན་ཅིག་དེས། ལྷ། བདག་ཅག་ནི། བྲམ་ཟེ་ལགས་པས། དེ་ནི་བདག་གི་ཆ་མ་ལགས་སོ། །ཞེས་སྨྲས་པ་དང། དེས་དེ་ནན་གྱིས་མདུན་ན་འདོན་དུ་བཅུག་གོ་རེ་ཞིག་  
ཅིག་ན་རྒྱལ་པོ་གཏུམ་པོ་རབ་སྣང་ལ་རི་ཁྲོད་པ་སྐྱ་སེང་བ་ཞེས་བྱ་བ་དག་ལོག་པ་དང། དེས་གསོལ་པ་ལ་བཀའ་སྩལ་པ། སོང་ལ་སྐྱ་སེང་དག་རྣལ་དུ་ཕོབ་ཅིག་དེས་ཀྱང་དཔུང་  
  
  
རྟ་པའི་ཚོགས་དང། ཤིང་རྟ་པའི་ཚོགས་དང། དཔུང་བུ་ཆུང་གི་ཚོགས་གོ་བསྐོན་ནས་སོང་ངོ། །དས་དེ་དག་རྣལ་དུ་ཕམ་སྟེ་དེ་ནས་དེར་  
གཏེའུ་ཡང་བཟུང། དཔྱ་ནར་མ་དང་བླ་སྐྱེས་ཀྱང་འབུལ་དུ་བཅུག་ནས་སོང་ངོ། །རྒྱལ་པོས་ཇི་ལྟར་གསོས་པས་སྐྱ་སེང་དག་རྣལ་དུ་ཕབ་ནས་གཏེའུ་ཡང་བཟུང། དཔྱ་ནར་མ་དད་བླ་སྐྱེས་ཀྱང་འབུལ་  
དུ་བཅུག་ནས་འོངས་པ་ཐོས་སོ། །དེས་ཐོས་ནས་ཀྱང་དཔུང་གི་ཚོགས་ཡན་ལག་བཞི་པ་དང་བཅས་བསུར་སོང་ངོ། །ཇི་ཙམ་ཞིག་ན་གཏེའུ་པ་དེའི་ནང་ན་རི་བྲག་གི་བུ་མོ་ཤུ་བ་དང་གཡན་པས་  
ཐེབས་པ་ཞིག་མཐོང་ངོ། །མཐོང་ནས་ཀྱང་གསོས་པ་ལ་དྲིས་པ་གསོས་པ། འདི་དང་ལྷན་ཅིག་དགའ་མགུར་སྤྱོད་པའི་མི་ལྟ་འགའ་ཡོད་དམ། དེས་སྨྲས་པ། ལྷ། དགའ་མགུར་སྤྱོད་པ་འབའ་  
ཞིག་ཏུ་མ་བས། གང་ལ་འདི་སྩལ་པ་དེའི་རྒྱབ་ཏུ་འདི་འཚལ་ན་རྟ་སྐད་འབྱིན་པར་བགྱིད་པ་དེ་གནས་མཆིས་སོ། །རྒྱལ་པོས་སྨྲས་པ། གསོས་པ། དེ་ཅི་དེ་བཞིན་དུ་འགྱུར་རམ། དེས་སྨྲས་པ་  
ལྷ༑ སྤྱན་སྔར་དབབ་པར་བགྱིའོ། །གསོས་པས་བུ་མོ་དེ་སྨན་པ་རྣམས་ལ་གཏད་ནས་ཤེས་ལྡན་དག། ཁོ་བོས་ཡོ་བྱད་ཐམས་ཅད་སྦྱར་གྱི། འདིའི་དཔྱད་གྱིས་ཤིག་དེ་དག་གིས་དེ་ལ་དཔྱད་  
བྱས་པ་དང་ནད་ཀྱང་སོས་པར་གྱུར་ཏོ། །དེ་ནས་རིམ་གྱིས་ཡོ་བྱད་ཀྱི་ཁྱད་པར་རྣམས་ཀྱིས་བསྐྱེད་པས་གཟུགས་བཟང་མོར་གྱུར་པ་དང་གསོས་པས་དེ་བུ་མོར་བཟུང་སྟེ། དེའི་མིང་སྐྱ་སེང་  
  
  
༄༅། །གི་བུ་མོ་སྒྲོལ་མ་ཞེས་བྱ་བར་བཏགས་སོ། །གསོས་པས། བུ་མོ། དེས་ལྷ་འདིར་གདུགས་ཚོད་ལ་སྤྱན་དྲང་གི། ཁྱོད་རྒྱན་ཐམས་ཅད་ཀྱིས་ཀླུབས་ལ་ལྷ་ལ་བདག་  
ཉིད་སྟོན་ཅིག། ཅེས་བསྒོ་བ་དང། དེ་ཅང་མི་སྨྲ་བར་འདུག་གོ་གསོས་པས་རྒྱལ་པོ་ལ་སྨྲས་པ། ལྷས་པ་བདག་གི་སྡུམ་པ་ཡོངས་སུ་སྤངས་པ་ལྟ་ཞིག། ད་མི་གཟིགས་སམ། དེས་  
སྨྲས་པ། གསོས་པ་ཁྱོད་ཀྱིས་མ་བོས་པར་ཇི་ལྟར་བལྟ་བར་བྱ་ལྷ། གལ་ཏེ་དེ་ལྟ་ན། སྤྱན་འདྲེན་ཏོ། །ལེགས་ཏེ། ཕན་བཏགས་སོ་།གསོས་པས་རྒྱལ་པོ་ལ་འོས་པའི་བཟའ་བ་  
དང། བཏུང་བ་དག་སྦྱར་ཏེ་ཁྱིམ་ཡང་བྱི་དོར་བྱས་པ་དང་རྒྱལ་པོ་དེའི་ཁྱིམ་དུ་འོངས་སོ། །དེས་ཀྱང་རྒྱལ་པོ་ལ་འོས་པའི་དྲིལ་ཕྱི་དག་གིས་ཕྱིས་ནས་དྲི་སྣ་ཚོགས་ཀྱིས་བསྒོས་པའི་  
ཆུས་ནི། བཀྲུས། བྱུག་པ་རྣམ་པ་སྣ་ཚོགས་ཀྱིས་ནི། བྱུགས། གོས་རྣམ་པ་སྣ་ཚོགས་ནི། བསྐོན་ཏེ། རྒྱལ་པོ་ལ་འོས་པའི་བཤོས་གསོལ་ནས་གསོས་པ་དང་ལྷན་ཅིག་ཏུ་གཏམ་དག་  
གླེང་ཞིང་འདུག་པ་ན། དེས་ཀྱང་ཡོལ་བས་བསྐོར་བའི་ནང་ནས་ཕོ་ལོང་འཕངས་ནས་དེ་ཡོལ་བ་བཟློག་སྟེ། ཡབ་ཅིག། ཕོ་ལོང་སླར་སྩོལ་ཅེས་སྨྲས་པ་དང། དེ་ན་ཚོད་གཞོན་ཞིང་  
མཛེས་པ་རྒྱལ་པོས་མཐོང་ངོ། །མཐོང་མ་ཐག་ཏུ་ཆགས་པར་གྱུར་ཏེ་སྨྲས་པ། གསོས་པ། འདི་སུའི་བུ་མོ་ཡིན། ལྷ། བདག་གི་བུ་མོ་ལགས་སོ། །གསོས་པ། ཅི་འགའ་ཞིག་  
  
  
ལྷ། མ་སྩལ་ཏོ། །གསོས་པ། གལ་ཏེ་དེ་ལྟ་ན་ཅིའི་ཕྱིར་ང་ལ་མི་སྦྱིན། ལྷ། དབུལ་བར་འཚལ་ལོ། །དེ་རྒྱལ་པོ་གཏུམ་པོ་རབ་སྣང་གིས་དཔལ་གྱི་འབྱོར་པ་ཆེན་པོས་ཆུང་མར་  
བླངས་སོ། །གསར་པས་རྙིང་པ་ཐམས་ཅད་ཟིལ་གྱིས་གནོན་པ་འདི་ནི་ཆོས་ཉིད་ཡིན་པས། རྒྱལ་པོ་ཡང་དེ་ལ་གཅིག་ཏུ་ལྟ་ཞིང་སེམས་ཆགས་པ་ལས་གཞན་བཏང་སྟེ། དེ་ཁོ་ན་ལྷུར་ལེན་  
ཅིང་འདུག་གོ། གསོས་པས་བསམ་པ། སྔོན་དམ་བཅས་པ་བྱ་བའི་དུས་དེ་ནི། འདི་ཡིན་ནོ། །སྙམ་ནས་བུ་མོ་ལ་འདི་སྐད་ཅེས་སྨྲས་སོ། །བུ་མོ་ཁྱོད་ཀྱིས་རྒྱལ་པོ་འདིའི་རྒྱབ་ཏུ་ཞོན་  
ནས་རྟ་སྐད་ཟེར་དུ་གཞུག་པར་ནུས་སམ། དེས་ཅུང་ཟད་ཅིག་བགད་ནས་སྨྲས་པ། ཡབ་ཅིག། རེ་ཞིག་གལ་ཏེ་རྡོ་ཐོགས་སམ་མི་ཐོགས་བལྟ་བར་བགྱིའོ།། །།འདུལ་བ་  
ཕྲན་ཚེགས་ཀྱི་གཞི། བམ་པོ་ཉི་ཤུ་རྩ་བདུན་པ། བུད་མེད་རྣམས་ནི། མ་བསླབ་པར་མཁས་པ་ཡིན་པས། དེ་གོས་དྲི་མ་ཅན་བགོས་ནས་ཁྲིའུ་དྲ་བ་ཅན་གྱི་སྟེང་ན་ཉལ་ཞིང་འདུག་  
པ་དང། རྒྱལ་པོས་སྨྲས་པ། ལྷ་མོ། འདི་ཅིའི་ཐ་ཚིག། དེས་སྨྲས་པ། ལྷ། ལྷ་རྣམས་འཁྲུགས་པར་གྱུར་ཏོ། །དེས་སྨྲས་པ། ཁྱོད་ཀྱི་ལྷ་རྣམས་ལ་ཅི་བྱས། ལྷ། གང་གི་ཚེ་ལྷས་བདག་  
གི་ཕ་རི་ཁྲོད་པ་སྐྱ་སེང་འབེབས་སུ་བཏང་བ་དེའི་ཚེ་བདག་གིས་དེ་ཞི་བར་བགྱི་བའི་སླད་དུ་ལྷ་རྣམས་ལ་གསོལ་བཏབ་སྟེ། གལ་ཏེ་བདག་གི་ཕ་དོན་ཡང་དག་པར་གྲུབ་ནས་སླར་འཁོར་  
  
  
༄༅། །ན་གང་གིས་བདག་བླངས་པ་དེའི་རྒྱབ་ཏུ་བདག་ཞོན་ལ་རྟ་སྐད་ཟེར་དུ་སྩལ་ཏོ། །ཞེས་བགྱིས་པ་ལས། བདག་ནི། ལྷ་ལ་ཕུལ་ལ། ལྷའི་བཙུན་མོའི་འཁོར་ནི། རྒྱ་ཆེ་  
བས་ཅིས་ཀྱང་བདག་གི་དོན་འདི་མི་བགྱིས་པར་འགྱུར་བས་སོ། །འདོད་པའི་འདོད་ཆགས་ལ་ཞེན་པ་རྣམས་ཀྱིས་ནི། མི་བྱ་བ་ཅི་ཡང་མེད་པ་ཡིན་པས་དེས་སྨྲས་པ། ལྷ་མོ། ཁྱོད་ཀྱི་དོན་  
དུ་ངའི་ཆེད་དུ་གསོལ་བ་བྱས་པ་ཡིན་པས་ཐམས་ཅད་བསྒྲུབ་ཀྱི་བདེ་བར་འདུག་ཅིག། དེ་ཡང་ཅང་མི་ཟེར་བར་འདུག་གོ། རྒྱལ་པོ་གཏུམ་པོ་རབ་སྣང་གིས་སྨྲས་པ། ལྷ་མོ། ཁྱོད་ཅིའི་  
ཕྱིར་མི་སྨྲ་བར་འདུག། ལྷ་མོ། ཁྱོད་ཀྱི་གསོལ་བ་གཞན་ཡང་ཅུང་ཟད་མེད་གྲང། དེས་སྨྲས་པ། ལྷ། ཅུང་ཟད་ཀྱང་མ་མཆིས་མོད་ཀྱི། འོན་ཀྱང་དེའི་དུས་སུ་བྲམ་ཟེ་མདུན་ན་འདོན་གྱིས་  
ལྷའི་ཤིས་པ་བརྗོད་པ་བརྗོད་པར་བགྱི། པི་ཝང་ལེན་པའི་མིས་ཀྱང་པི་ཝང་དག་བླང་བར་བགྱིའོ། །དེས་སྨྲས་པ། ལྷ་མོ། དེ་ཡང་སླ་སྟེ། བྲམ་ཟེ་མདུན་ན་འདོན་པ་ནི། ཡོད་ན། འོན་  
ཀྱང་པི་ཝང་ལེན་པ་ཞིག་བཙལ་བར་བྱའོ། །དེས་སྨྲས་པ། ལྷ་ལེགས་ཀྱི། པི་ཝང་ལེན་པ་བཙལ་དུ་གསོལ། དེའི་ཚེ་ཡུལ་ས་འཛིན་ནས་ས་འཛིན་པ་ཞིག་ཟོང་ཐོགས་ནས་འཕགས་  
རྒྱལ་དུ་འོངས་སོ། །དེས་སྨད་ཚོང་མ་ལ་ཇི་ལྟར་འདོད་པའི་འདོད་ཆགས་ཀྱིས་ཟིལ་གྱིས་ནོན་པ་དེས། ཟོང་ཐམས་ཅད་བཙོངས་ཏེ། དེ་དང་ལྷན་ཅིག་ཟོས་པ་དེ་ལྟར་ལྷག་པར་ཆགས་སོ་  
  
  
བྲོས་པ་དང། དེས་དེ་ལ་སྨྲས་པ། རྗེའི་སྲས། བདག་ནི། ཞིང་པ་མ་ལགས། ཚོང་བ་མ་ལགས། གྲོང་མི་ཟོང་ཐོགས་ནས་ཡུལ་གཞན་  
དུ་འགྲོ་བ་ཡང་མ་ལགས་ཀྱི། གཞན་དུ་ན། ཁྱེད་ལྟ་བུ་དག་ལས་རྙེད་པ་གང་ལགས་པ་དེས་འཚོ་བ་ལགས་པས་ཀརཤ་པ་ཎ་དག་སྩོལ་ཅིག། ཡང་ན་སྐྱེས་བུ་གཞན་གྱི་སྐབས་ཕྱེ་ཞིག། དེས་  
སྨྲས་པ། བཟང་མོ། ཁོ་བོ་ལ་ཀརཤ་པ་ཎ་དག་མེད་མོད། ཇི་སྟེ་ཀརཤ་པ་ཎ་དག་བདོག་ན། ཁྱོད་ལས་ལྷག་པ་གཞན་སུ་ཞིག་ཡོད་དེ་སྦྱིན་ཆེས་མོད། འོན་ཀྱང་ཁྱོད་བདག་ལ་སྡུག་པས་འདིར་  
འདུག་གི། མ་བསྐྲད་ཅིག། ཅི་སྟེ་བདག་གིས་སྨྲས་པ་གང་ཡིན་པ་དེ་བྱེད་ན། དེ་ལྟ་ན། གདོད་བདག་ཁྱོད་ལ་སྡུག་པར་ཤེས་སོ། །དེས་སྨྲས་པ། བཟང་མོ། མགོ་བོས་བཀུར་རོ། །དེས་  
བཤང་བ་བྱས་ནས་དེའི་སྟེང་དུ་རྒྱ་ཤུག་གི་ཚིག་གུ་བཞག་སྟེ་སྨྲས་པ། ཅི་སྟེ་ཁྱོད་བདག་ལ་བྱམས་ན། རྒྱ་ཤུག་གི་ཚིག་གུ་འདི་སོས་ཟུངས་ཤིག། དེས་གཟུང་བར་བརྩམས་པ་དང་  
དེས་རྡོག་པ་གཅིག་བསྣུན་ནས་ཕུལ་ཏེ། བཀྲེན་པ། ཅི་འདི་ལྟ་བུ་དག་ཀྱང་བྱེད་དམ། རྩོག་པ་ཁྱོད་དང་ང་ལྷན་ཅིག་མི་འདུག་གི། སོང་ཞིག། ཅེས་སྨྲས་ནས་དེས་དེ་ཁྱིམ་ནས་བསྐྲད་  
དོ༑ ༑དེ་ཡང་པི་ཝང་ལ་མཁས་པ་ཞིག་སྟེ། པི་ཝང་ལེན་པས་འཚོ་བ་ཚོལ་བར་གྱུར་ཏོ། །རྒྱལ་པོས་གསོས་པ་ལ་སྨྲས་པ། ཁྱོད་ཀྱི་བུ་མོས་འདི་ལྟ་འདི་ལྟར་ལྷ་རྣམས་ལ་གསོལ་  
  
  
༄༅། །བ་བྱས་ཏེ། བྲམ་ཟེ་མདུན་ན་འདོན་ནི། ང་ལ་ཡོད་ན། པི་ཝང་སུས་བླང་བར་བྱ། དེས་སྨྲས་པ། ལྷ། ས་འཛིན་པ་པི་ཝང་ལེན་པས་འཚོ་བར་བགྱིད་པ་ཞིག་མཆིས་  
ཀྱི༑ དེའི་མིག་དར་གྱིས་བཀབ་ལ་ནང་དུ་དགུག་པར་བགྱིའོ། །རྒྱལ་པོས་སྨྲས་པ། གསོས་པ། ལེགས་ཀྱི། དེ་བཞིན་དུ་གྱིས་ལ་ཁུག་ཅིག་རྒྱལ་པོ་དང་མདུན་ན་འདོན་ཁང་པ་བདུན་བརྩེགས་  
ཀྱི་སྟེང་དུ་འཛེགས་ནས་དེས་མདུན་ན་འདོན་ལ་ཇི་ལྟར་གྱུར་པ་ཐམས་ཅད་བསྙད་པ་དང། དེ་ཅང་མི་ཟེར་བར་འདུག་གོ། གསོས་པས་ཀྱང་ས་འཛིན་པའི་མིག་དར་གྱིས་བཀབ་ནས་ཁང་པ་  
བདུན་བརྩེགས་ཀྱི་སྟེང་དུ་བཞག་གོ། སྐྱ་སེང་གི་བུ་མོ་སྒྲོལ་མ་ཡང་ངོ་མཚར་དང། བཀྲ་ཤིས་དང། བདེ་ལེགས་དག་བྱས་ཏེ། གོས་དཀར་པོ་བགོས་ནས་རྒྱལ་པོའི་རྒྱབ་ཏུ་ཞོན་པ་དང་  
བྲམ་ཟེ་མདུན་ན་འདོན་གྱིས་ནི། ཤིས་པར་བརྗོད་པ་བརྗོད་པར་བརྩམས། ས་འཛིན་པའི་མིས་ནི། པི་ཝང་བླངས། རྒྱལ་པོ་གཏུམ་པོ་རབ་སྣང་ཡང་རྟའི་སྐད་འབྱིན་པར་ཞུགས་པ་དང་  
ས་འཛིན་པ་དེས་བསམ་པ། ཁང་པ་འདི་ནི། བདུན་བརྩེགས་ཡིན་པས་རྟས་འདིར་ག་ལ་ཐར། གདོན་མི་ཟ་བར་འདིར་བདག་ལྟ་བུ་བུད་མེད་ཀྱི་དབང་དུ་གྱུར་པ་འགའ་ཞིག་བུད་མེད་  
ཀྱིས་ཅོ་བྲིས་སོ། །སྙམ་ནས་དེས་གླུ་ཚིག་ཏུ་བླངས་པ། རྒྱ་ཤུག་ཚིག་གུས་གྱུར་པ་ལྟར། །རྒྱ་ཤུག་ཚིག་གུས་གྱུར་པ་ལྟར། །དོན་འྡིའང་ཕལ་ཆེར་འདྲ་བ་ཡིན། །དོན་འྡིའང་ཕལ་