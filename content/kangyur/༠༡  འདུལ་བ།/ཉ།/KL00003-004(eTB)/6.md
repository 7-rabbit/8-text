  
༄༅། །ཀྱི་གནས་མཛོད་ཅིག། གླིང་མ་མཆིས་པ་རྣམས་ཀྱི་གླིང་མཛོད་ཅིག་སྐྱོབ་པ་མ་མཆིས་པ་རྣམས་ཀྱི་སྐྱོབ་པ་མཛོད་ཅི་།སྐྱབས་མ་མཆིས་པ་རྣམས་ཀྱི་སྐྱབས་མཛོད་ཅིག་  
དཔུང་གཉེན་མ་མཆིས་པ་རྣམས་ཀྱི་དཔུང་གཉེན་མཛོད་ཅིག་འདི་དག་ནི། ཁྱེད་ཀྱི་ཟས་ཀྱི་གནས་དག་དང། སྐོམ་གྱི་གནས་དག་དང། གོས་ཀྱི་གནས་དག་དང། གནས་མལ་གྱི་གནས་དག་དང་  
ཀུན་དགའ་ར་བ་དགའ་བར་འགྱུར་བ་དག་དང། ནགས་ཚལ་དགའ་བར་འགྱུར་པ་དག་དང། རྫིང་བུ་དགའ་བར་འགྱུར་བ་དག་དང། ཛམྦུའི་གླིང་པའི་རིན་པོ་ཆེ་མང་པོ་འདི་ལྟ་སྟེ། ནོར་བུ་དང། མུ་  
ཏིག་དག་དང། བཻ་ཌཱུརྱ་དག་དང། མན་ཤེལ་དཀར་པོ་དག་དང། བྱི་རུ་དག་དང། དངུལ་དག་དང། གསེར་དག་དང། རྡོའི་སྙིང་པོ་དག་དང། སྤུག་དག་དང། དམར་པོ་དག་དང། གཡས་སུ་འཁྱིལ་བ་  
དག་ལགས་ཀྱི། ཁྱེད་ཅག་ཚུར་སྤྱོན། བདག་ཅག་དང་ལྷན་ཅིག་རྩེ་བ་དང། དགའ་བ་དང། དགའ་མགུར་སྤྱོད་པར་མཛོད་ཅིག་ཁྱེད་ཅག་ལས་འགའ་ཡང་ཤིན་ཏུ་མྱོས་པར་གྱུར་ཀྱང། ལྷོ་ལམ་  
དུ་འགྲོ་བར་མི་བྱའོ། །ཞེས་ཟེར་རོ། །བཅོམ་ལྡན་འདས་ཀྱིས་དགེ་སློང་དག་ངས་འདི་ལྟ་སྟེ། སྐྱེས་པ་ལ་བུད་མེད་ཀྱི་གཟུགས་ཇི་ལྟར་ཆགས་པར་འགྱུར་བ་དང། རྒྱགས་པར་འགྱུར་བ་དང་  
འདོད་པར་འགྱུར་བ་དང། སྡུག་པར་འགྱུར་བ་དང། བྱམས་པར་འགྱུར་བ་དང། རྔོན་པར་འགྱུར་བ་དང། རྒྱལ་བར་འགྱུར་བ་དང། འཆིང་བར་འགྱུར་བ་དང། སྒྲུབ་པར་འགྱུར་བ་དང། ཀུན་  
  
  
ཡང་དག་པར་རྗེས་སུ་མ་མཐོང་ངོ། །ཞེས་གསུངས་པས། དེ་དག་སྲིན་མོ་དེ་དག་གིས་བརྗོད་པ་ན། རྒྱ་མཚོ་ཆེན་པོ་ལས་བརྒལ་ཏེ་དེ་དག་དང་ལྷན་  
ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་དོ་།དེ་དག་དེ་དག་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་པ་དག་ལ་བརྟེན་པའི་རྒྱུ་ལས་བུ་དང་བུ་མོ་དག་ཀྱང་  
བྱུང་ངོ། །དེ་ནས་དེད་དཔོན་སིངྒ་ལ་འདི་སྙམ་དུ་སེམས་ཏེ། ཅིའི་ཕྱིར་བུད་མེད་འདི་དག་ལྷོ་ལམ་ཤིན་ཏུ་སྲུང་བར་སེམས། བདག་བུད་མེད་འདི་དང་ལྷན་ཅིག་ཉལ་ཞིང། དེ་གཉིད་ལོག་པ་དང་ལམ་དུ་ཞུགས་  
པར་རིག་ནས་ཁད་ཀྱིས་དལ་བུ་དལ་བུས་མལ་ཆེན་པོ་ལས་བབས་ཏེ། རལ་གྲི་རྣོན་པོ་མཆན་དུ་བཅུག་ནས་ལྷོ་ལམ་དུ་འགྲོའོ། །སྙམ་མོ། །དེ་ནས་དེད་དཔོན་སིངྒ་ལ་བུད་མེད་གང་དང་ལྷན་ཅིག་ཉལ་བ་དེ་གཉིད་  
ལོག་ཅིང་མལ་དུ་ཞུགས་པར་རིག་ནས་ཁད་ཀྱིས་དལ་བུ་དལ་བུས་མལ་ཆེན་པོ་ནས་བབས་ཏེ། རལ་གྲི་རྣོན་པོ་མཆན་དུ་བཅུག་ནས་ལྷོ་ལམ་དུ་སོང་བ་དང། དེས་དེ་ན་སྐྱེ་བོ་ཕལ་པོ་ཆེ་སྨྲེ་སྔགས་འདོན་པའི་སྒྲ། ཀྱི་  
ཧུད་ཕ། ཀྱི་ཧུད་མ། ཀྱི་ཧུད་ཕུ་ནུ། ཀྱི་ཧུད་བུ་སྲིང། ཀྱི་ཧུད་ཛམྦུའི་གླིང་དགའ་བར་འགྱུར་བ་སྣ་ཚོགས། ཛམྦུའི་གླིང་དགའ་བར་འགྱུར་བ་ཁྱོད་ཀྱིས་བདག་ཅག་སྤངས་སམ་ཞེས་ཟེར་བ་ཐོས་སོ་།ཐོས་ནས་ཀྱང་  
དེ་འཇིགས་པ་དང། སྐྲག་པ་དང། སྡངས་པ་དང། སྤུ་ཟིང་ཞེས་བྱེད་པར་གྱུར་ཏོ། །དེ་ནས་དེད་དཔོན་སིངྒ་ལ་ཡུད་ཙམ་ཞིག་ཅང་མི་སྨྲ་བར་འདུག་སྟེ། འཇིགས་པ་དང། སྐྲག་པ་དང། སྡངས་པ་དང། སྤུ་  
  
  
༄༅། །ཟིང་ཞེས་བྱེད་པ་དེ་དག་བསལ་ནས་ལྷོ་ལམ་དེ་ཉིད་དུ་སོང་བ་དང། དེས་དེ་ན་ལྕགས་ཀྱི་གྲོང་ཁྱེར་ཆེན་པོ་འཕང་མཐོ་བ། ཐ་གྲུ་ཆེ་བ་ཞིག་མཐོང་ནས། དེ་གྲོང་ཁྱེར་དེ་ལ་སྒེའུ་ཆུང་  
འགའ་ཞིག་ཡོད་དམ་སྙམ་ནས། ཁོ་ར་ཁོར་ཡུག་ཏུ་བྱུལ་ན། དེས་གྲོང་ཁྱེར་དེའི་ཁོར་ཁོར་ཡུག་ཏུ་བྱུལ་བ་ན་གྲོང་ཁྱེར་དེ་ལ་ཐ་ན་བྱི་ལ་འཛུལ་བ་ཙམ་གྱི་སྒེའུ་ཆུང་ཡང་མ་རྙེད་དོ་།དེའི་བྱང་ཕྱོགས་ཀྱི་  
ངོས་ན་ཤིང་ལྗོན་པ་ཤི་རི་ཤ་ཆེན་པོ་འཕང་མཐོ་བ། ཐ་གྲུ་ཆེ་བ་དག་ཡོད་ནས་དེ་ཤིང་ལྗོན་པ་ཤི་རི་ཤ་ཆེན་པོ་འཕང་མཐོ་བ། ཐ་གྲུ་ཆེ་བ་དེ་ལ་འཛེགས་ཏེ་སྐྱེ་བོ་ཕལ་པོ་ཆེའི་ཚོགས་དེ་ལ་འདི་སྐད་ཅེས་སྨྲས་  
སོ༑ ༑ཤེས་ལྡན་དག། ཁྱེད་ཅིའི་ཕྱིར་ཀྱི་ཧུད་ཕ། ཀྱི་ཧུད་མ། ཀྱི་ཧུད་ཕུ་ནུ། ཀྱི་ཧུད་བུ་སྲིང། ཀྱི་ཧུད་ཛམྦུའི་གླིང་དགའ་བར་འགྱུར་པ་སྣ་ཚོགས། ཛམྦུའི་གླིང་དགའ་བར་འགྱུར་བ་ཁྱོད་ཀྱིས་བདག་ཅག་སྤངས་  
སམ་ཞེས་ཤིན་ཏུ་སྨྲེ་སྔགས་འདོན་པར་བྱེད། དེ་དག་གིས་སྨྲས་པ་བཟོད་ལྡན། ཁོ་བོ་ཅག་ནི། ཛམྦུའི་གླིང་པའི་ཚོང་པ་ནོར་སྒྲུབ་པ་རྒྱ་མཚོའི་གྲུ་བསྒྲུབས་ཏེ་རྒྱ་མཚོ་ཆེན་པོར་འཇུག་འདོད་ནས་ཁོ་  
བོ་ཅག་འདི་སྙམ་དུ་སེམས་ཏེ། ཤེས་ལྡན་དག། བདག་ཅག་རྒྱ་མཚོ་ཆེན་པོའི་ནང་དུ་དོང་བ་རྣམས་ལ་འདི་ལྟ་སྟེ། ཕན་ཚུན་བདེ་བ་ཉིད་ཀྱིས་ངེས་པར་རྒལ་བར་ཤེས་པར་དཀའི། བདག་ཅག་ནོར་  
སྒྲུབ་པ་དག་གིས་སོ་སོ་སོ་སོ་དག་ནས་ཕོངས་པའི་དོན་དུ་ཆུར་རྐྱལ་པ་ཐོགས་ཏེ་རྒྱ་མཚོ་ཆེན་པོར་འཇུག་པར་བྱའི། བདག་ཅག་ལས། ཁ་ཅིག་གིས་ནི། ཤལ་མ་ལའི་སྤང་ལེབ་དག་བཀུར། ཁ་ཅིག་  
  
  
སྔས་ཤིང་བལ་ཅན་དག་བཀུར། ཁ་ཅིག་གིས་ནི། ཀུ་བའི་གཟིངས་དག་བཀུར། ཁ་ཅིག་གིས་ནི། ར་རྐྱལ་དག་བཀུར་རོ་།སྙམ་ནས། དེ་ནས་ནོར་སྒྲུབ་པ་བདག་ཅག་གིས་དེ་ལྟར་སོ་སོར་  
བརྟགས་ནས་སོ་སོ་དག་ནས་ཕོངས་པའི་དོན་དུ་ཆུ་རྐྱལ་པ་ཁ་ཅིག་གིས་ནི། ཤལ་མ་ལའི་སྤང་ལེབ་དག་ཁ་ཅིག་གིས་ནི། སྔས་ཤིང་བལ་ཅན་དག་ཁ་ཅིག་གིས་ནི། ཀུ་བའི་གཟིངས་དག། ཁ་ཅིག་གིས་ནི་  
ར་རྐྱལ་དག་ཁྱེར་ནས་རྒྱ་མཚོ་ཆེན་པོར་ཞུགས་སོ། །བདག་ཅག་རྒྱ་མཚོ་ཆེན་པོའི་ནང་དུ་དོང་བ་ན་ཆུ་སྲིན་ཉའི་རིགས་ཀྱིས་རྒྱ་མཚོའི་གྲུ་བཅག་གོ་བདག་ཅག་རྒྱ་མཚོའི་གྲུ་བཅག་པ་ན་སོ་སོ་སོ་སོ་དག་ནས་  
ཕོངས་པའི་དོན་དུ་ཆུར་རྐྱལ་པ་ཁྱེར་ཏེ་འོངས་པ་དག་ལ་ཞོན་ཏེ་འདི་ལྟ་སྟེ། ཁ་ཅིག་གིས་ནི། ཤལ་མ་ལའི་སྤང་ལེབ་དག་ལ་ཞོན་ཁ་ཅིག་གིས་ནི། སྔས་ཤིང་བལ་ཅན་དག་ལ་ཞོན། ཁ་ཅིག་གིས་ནི་ཀུ་  
བའི་གཟིངས་དག་ལ་ཞོན། ཁ་ཅིག་གིས་ནི། ར་རྐྱལ་དག་ལ་ཞོན་ཏེ་ཆུའི་སྟེང་ན་འཕྱོའོ། །བདག་ཅག་གི་ལས་ཀྱི་རྣམ་པར་སྨིན་པས་བྱང་ཕྱོགས་ནས་རླུང་ལངས་ནས། དེས་བདག་ཅག་ལྷོ་ཕྱོགས་ཀྱི་  
འགྲམ་དུ་བདས་པ་དང། ཟངས་གླིང་འདི་ན་སྲིན་མོ་ཁྲུང་ཁྲུང་གཞོན་ནུ་མ་ཞེས་བྱ་བ་འཁོད་པ་དེ་དག་བདག་ཅག་ཚོང་པ་གྲུ་ཆག་པ་རྣམས་ལ་གཏམ་སྙན་པ་དང། དགའ་བའི་ཚུལ་གྱིས་སླུ་བར་བྱེད་དོ། །  
དེ་དག་ལ་རྒྱལ་མཚན་དགའ་བའི་གནས་དང་མཐུན་པ་དང། ཕོངས་པའི་གནས་དང་མཐུན་པ་གཉིས་ཡོད་དེ། ཇི་ཙམ་ན་དགའ་བའི་གནས་དང་མཐུན་པའི་རྒྱལ་མཚན་གཡོ་བར་བརྩམས་པ་དང། དེ་དག་  
  
  
༄༅། །གིས་སྨྲས་པ། ཕུ་ནུ་མོ་དག། དགའ་བའི་གནས་དང་མཐུན་པའི་རྒྱན་མཚན་གཡོས་པས། ཛམྦུའི་གླིང་པའི་ཚོང་པ་དག་གིས་རྒྱ་མཚོའི་གྲུ་ཆུ་སྲིན་ཉའི་རིགས་ཀྱིས་བཅག་  
ཏེ་འོང་གོར་མ་ཆག་གི། བཙལ་ལོ། །ཞེས་དེ་དག་གིས་རྒྱ་མཚོའི་འགྲམ་དུ་བཙལ་བར་བརྩམས་པ་དང། ཇི་ཙམ་ན་བདག་ཅག་ཚོང་པ་ཕལ་པོ་ཆེའི་ཚོགས་ཆུར་རྐྱལ་པ་སྣ་ཚོགས་དག་གིས་རྐྱལ་ཞིང་  
འོང་བ་མཐོང་ངོ། །མཐོང་ནས་ཀྱང་བདག་ཉིད་གཟུགས་བཟང་མོར་མངོན་པར་སྤྲུལ་ནས་རྒྱན་སྣ་ཚོགས་ཀྱིས་བརྒྱན་ཏེ་ལྷའི་གོས་དང། ཕྲེང་བ་རྒྱུས་ཀླུབས་ནས་རྒྱ་མཚོའི་འགྲམ་ནས་འབོད་པར་  
བརྩམས་པ། ཇོ་བོ་དག་ཚུར་སྤྱོན། བཞིན་བཟང་དག་ཚུར་སྤྱོན་བདག་ཅག་ཁྱིམ་ཐབ་མ་མཆིས་པ་རྣམས་ཀྱི་ཁྱིམ་ཐབ་མཛོད་ཅིག་།བདག་པོ་མ་མཆིས་པ་རྣམས་ཀྱི་བདག་པོ་མཛོད་ཅིག་  
གནས་མ་མཆིས་པ་རྣམས་ཀྱི་གནས་མཛོད་ཅིག་གླིང་མ་མཆིས་པ་རྣམས་ཀྱི་གླིང་མཛོད་ཅིག་སྐྱོབ་པ་མ་མཆིས་པ་རྣམས་ཀྱི་སྐྱོབ་པ་མཛོད་ཅིག་སྐྱབས་མ་མཆིས་པ་རྣམས་ཀྱི་སྐྱབས་  
མཛོད་ཅིག་དཔུང་གཉེན་མ་མཆིས་པ་རྣམས་ཀྱི་དཔུང་གཉེན་མཛོད་ཅིག་འདི་དག་ནི། ཁྱེད་ཀྱི་ཟས་ཀྱི་གནས་དག་དང། སྐོམ་གྱི་གནས་དག་དང། གོས་ཀྱི་གནས་དག་དང། གནས་  
མལ་གྱི་གནས་དག་དང། ཀུན་དགའ་ར་བ་དགའ་བར་འགྱུར་བ་དག་དང་ནགས་ཚལ་དགའ་བར་འགྱུར་བ་དག་དང། རྫིང་བུ་དགའ་བར་འགྱུར་བ་དག་དང། ཛམྦུའི་གླིང་པའི་རིན་པོ་  
  
  
ནོར་བུ་དག་དང། མུ་ཏིག་དག་དང་བཻ་ཌཱུརྱ་དག་དང། མན་ཤེལ་དཀར་པོ་དག་དང། བྱི་རུ་དག་དང་དངུལ་དག་དང། གསེར་དག་དང། རྡོའི་སྙིང་པོ་དག་དང། སྦུག་དག་དང་  
དམར་པོ་དག་དང། གཡས་སུ་འཁྱིལ་བ་དག་ལགས་ཀྱི། ཁྱེད་ཅག་ཚུར་སྤྱོན། བདག་ཅག་དང་ལྷན་ཅིག་རྩེ་བ་དང། དགའ་བ་དང། དགའ་མགུར་སྤྱོད་པར་མཛོད་ཅིག་ཁྱེད་ཅག་ལས། འགའ་  
ཡང་ཤིན་ཏུ་མྱོས་པར་གྱུར་ཀྱང་ལྷོ་ལམ་དུ་འགྲོ་བར་མི་བྱའོ་།ཞེས་ཟེར་རོ། །བདག་ཅག་སྲིན་མོ་དེ་དག་གིས་བརྗོད་པ་ན། རྒྱ་མཚོ་ཆེན་པོ་ལས་བརྒལ་ཏེ་དེ་དག་དང་ལྷན་ཅིག་རྩེ་བར་བྱེད། དགའ་  
བར་བྱེད། དགའ་མགུར་སྤྱོད་པར་བྱེད་དོ། །བདག་ཅག་དེ་དག་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་པ་དག་ལ་བརྟེན་པའི་རྒྱུ་ལས་བུ་དང་བུ་མོ་དག་ཀྱང་བྱུང་ངོ། །  
བུད་མེད་དེ་དག་བདག་ཅག་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་ན། ཇི་སྲིད་དུ་ཛམྦུའི་གླིང་པའི་ཚོང་པ་མང་པོ་གཞན་དག་ཆུ་སྲིན་ཉའི་རིགས་ཀྱིས་རྒྱ་མཚོའི་གྲུ་  
བཅག་སྟེ་འོང་བར་མ་ཐོས་ཀྱི་བར་དུ་དེ་དག་བདག་ཅག་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་དོ་།གང་གི་ཚེ་དེ་དག་གིས་ཛམྦུའི་གླིང་པའི་ཚོང་པ་མང་པོ་གཞན་  
དག་ཆུ་སྲིན་ཉའི་རིགས་ཀྱིས་རྒྱ་མཚོའི་གྲུ་བཅག་སྟེ་འོང་བར་ཐོས་པ་དེའི་ཚེ་ན། དེ་དག་བདག་ཅག་གི་གན་དུ་འོངས་ཤིང་བདག་ལས་གཞན་དག་ཟོས་ནས་འདི་ལྟས་སྐྱེས་བུ་ཟ་བ་ན། སྐྲ་དང་  
  
  
༄༅། །སྦུ་དང། སེན་མོ་དང། སོའི་ལྷག་མ་གང་དག་ཡིན་པ་དེ་དག་ཀྱང་མ་ལུས་པར་ཟ་བར་བྱེད་ཅིང། དེ་དག་སྐྱེས་བུ་ཟ་བ་ན་ཁྲག་དྲོན་མོའི་ཐིགས་པ་ས་ལ་ལྷུང་བ་གང་དག་  
ཡིན་པ་དེ་དག་ཀྱང་སོར་མོའི་རྩེ་མོས་བྱོགས་ཤིང་བྱོགས་ཤིང་དང་བཅས་བཞིན་དུ་ཁར་འཛུད་པར་བྱེད་དོ། །མ་ཟོས་པ་དེ་དག་གི་ལྷག་མ་ནི། ཁོ་བོ་ཅག་ཡིན་ཏེ། ལྕགས་ཀྱི་མཁར་ཆེན་པོ་འདིར་  
བཅུག་སྟེ། བཟོད་ལྡན། བུད་མེད་དེ་དག་ནི། སྲིན་མོ་ཡིན་གྱི། བཟོད་ལྡན། ཁྱོད་ཀྱང་བདག་ཉིད་སྲུངས་ཤིག། སིངྒ་ལས་སྨྲས་པ་ཤེས་ལྡན་དག། གང་གིས་ཁྱེད་ཅག་དང། ཁོ་བོ་ཅག་བདེ་  
ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་བའི་ཐབས་འགའ་ཡོད་དམ། དེ་དག་གིས་སྨྲས་པ། བཟོད་ལྡན། ཁོ་བོ་ཅག་ལ་ནི། གང་གིས་བདེ་ལེགས་དང། བདེ་བ་དག་ཏུ་ཛམྦུའི་  
གླིང་དུ་ཕྱིན་པར་འགྱུར་བའི་ཐབས་འགའ་ཡང་མེད་དོ། །དེ་ཅིའི་ཕྱིར་ཞེ་ན། བདག་ཅག་གིས་གལ་ཏེ་འདི་སྙམ་དུ། ཀྱེ་མ། བདག་ཅག་ལྕགས་ཀྱི་གྲོང་ཁྱེར་འདིའི་འོག་བརྟོལ་ཏེ་འབྲོས་སོ། །  
སྙམ་ན་དེ་འོག་ཉིས་འགྱུར་སུམ་འགྱུར་དུ་སྐྱེ་ལ། གལ་ཏེ་འདི་སྙམ་དུ། ཀྱེ་མ། བདག་ཅག་ལྕགས་ཀྱི་གྲོང་ཁྱེར་འདིའི་སྟེང་ནས་བརྒལ་ཏེ་འབྲོས་སོ། །སྙམ་ནས། དེའི་སྟེང་ཉིས་འགྱུར་སུམ་འགྱུར་  
དུ་སྐྱེ་བའི་ཕྱིར་ཏེ། བཟོད་ལྡན། དེའི་ཕྱིར་ཁོ་བོ་ཅག་ལ་གང་གིས་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་བའི་ཐབས་འགའ་ཡང་མེད་དོ། །ཁྱེད་ཅག་ལ་ནི། གང་གིས་  
  
  
བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་བའི་ཐབས་ཡོད་དོ། །ཤེས་ལྡན་དག། གང་གིས་ཁོ་བོ་ཅག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་བའི་ཐབས་  
དེ་གང་ཡིན། བཟོད་ལྡན། འདི་ན་བདག་ཅག་གི་སྟེང་ན་ལྷ་དག་རྣམ་པར་རྒྱུ་བའི་སྒྲ་ཐོས་པས། ཀྱེ་ཛམྦུ་གླིང་པའི་ཚོང་པ་བྱིས་པ་དང། འདི་ཉིད་ཀྱི་གསོ་སྦྱོང་བཅོ་ལྔ་པ་ལ་བྱང་ལམ་དུ་དེངས་ཤིག་  
དང། དེ་ན་རྟའི་རྒྱལ་པོ་སྤྲིན་གྱི་ཤུགས་ཅན་ཞེས་བྱ་བ། མ་རྨོས་མ་བཏབ་པའི་འབྲས་སཱ་ལུའི་འབྲུ་ཟོས་ནས་བདེ་བ་དང། ནད་མེད་པ་དང། སྟོབས་དང་ལྡན་པ་དང། དབང་པོ་ཚིམ་པས་ངོ་སྟོད་བསྲང་སྟེ་  
ཕ་རོལ་ཏུ་སུ་འགྲོ། ཕ་རོལ་ཏུ་སུ་འགྲོ། སུ་ཞིག་ཕ་རོལ་ཏུ་བཀུར་བར་བྱ། སུ་ཞིག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་བྱ་ཞེས་ལན་གསུམ་ཆེད་དུ་བརྗོད་པ་ཆེད་དུ་རྗོད་པར་བྱེད་  
ཀྱི༑ ཁྱེད་ཅག་དེའི་གན་དུ་སོང་ལ་འདི་སྐད་ཅེས། བདག་ཅག་ཕ་རོལ་ཏུ་འགྲོའོ། །བདག་ཅག་ཕ་རོལ་ཏུ་འགྲོའོ། །བདག་ཅག་ཕ་རོལ་ཏུ་ཁྱེར་ཅིག་བདག་ཅག་བདེ་ལེགས་དང། བདེ་བ་དག་ཏུ་  
ཛམྦུའི་གླིང་དུ་ཕྱིན་པར་གྱིས་ཤིག། ཅེས་བརྗོད་པར་བྱའོ། །ཞེས་ཟེར་བ་ཐོས་ཀྱི། བཟོད་ལྡན། གང་གིས་ཁྱེད་ཅག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་གྱུར་པའི་ཐབས་  
ནི༑ དེ་ཡིན་ནོ། །དེ་ནས་དེད་དཔོན་སིངྒ་ལ་སྐྱེ་བོ་ཕལ་པོ་ཆེའི་ཚོགས་ཀྱིས་སྨྲས་པའི་ཚིག་དེ་ལེགས་པར་ཤིན་ཏུ་བཟུང་སྟེ་ཀུན་ཆུབ་པར་བྱས་ནས་ཁད་ཀྱིས་དལ་བུ་དལ་བུས་ཤིང་ལྗོན་པ་ཤི་རི་  
  
  
༄༅། །ཤ་ཆེན་པོ་དེ་ལས་བབས་ནས་ཡང་མལ་དེ་ཉིད་དུ་སོང་ངོ། །དེ་ནས་དེད་དཔོན་སིངྒ་ལས་བུད་མེད་གང་དང་ལྷན་ཅིག་ཉལ་བ་དེ་གཉིད་ལོག་ཅིང་མལ་དུ་ཞུགས་པར་རིག་ནས་  
ཁད་ཀྱིས་དལ་བུ་དལ་བུས་ཉལ་ལོ། །དེ་ནས་དེད་དཔོན་སིངྒ་ལ་ནང་པར་སྔར་ལངས་ཏེ་ཛམྦུའི་གླིང་པའི་ཚོང་པ་རབ་ཏུ་མང་པོ་ག་ལ་བ་དེར་སོང་སྟེ་ཕྱིན་ནས་ཛམྦུའི་གླིང་པའི་ཚོང་པ་རབ་ཏུ་མང་པོ་ལ་  
འདི་སྐད་ཅེས་སྨྲས་སོ། །ཤེས་ལྡན་དག་ཚུར་ཤོག་སྐྱེད་མོས་ཚལ་དབེན་པ་ཞིག་ཡོད་པ་དེར་ཁོ་བོ་ཁྱེད་ཅག་དང་ཕག་ཏུ་གསང་སྟེ་སྨྲ་བ་ཅུང་ཞིག་ཡོད་ཀྱི། ཁྱེད་ཅག་ལས་གང་གིས་ཀྱང་  
ཤིན་ཏུ་མྱོས་པར་གྱུར་ན་ཡང་ཁྱེའུ་དང་བུ་མོ་དག་ཁྲིད་དེ་མ་འོངས་ཤིག། དེ་ནས་ཛམྦུའི་གླིང་པའི་ཚོང་པ་རབ་ཏུ་མང་པོ་ནང་པར་སྔར་ལངས་ནས་སྐྱེད་མོས་ཚལ་དབེན་པ་ག་ལ་བ་དེར་སོང་ངོ། །དེ་ནས་  
དེད་དཔོན་སིངྒ་ལས་ཛམྦུའི་གླིང་པའི་ཚོང་པ་རབ་ཏུ་མང་པོ་ལ་སྐྱེ་བོ་ཕལ་པོ་ཆེའི་ཚོགས་དེ་དང་བར་སྐབས་སུ་གཏམ་ཅི་བྱས་པ་དེ་དག་ཐམས་ཅད་རྒྱས་པར་བརྗོད་ནས་སྨྲས་པ། ཤེས་ལྡན་དག་  
འདི་དག་ནི། བུད་མེད་མ་ཡིན་གྱི། འདི་དག་ནི། སྲིན་མོ་ཡིན་པས་བདག་ཉིད་སྲུང་ཤིག་དེ་ནས་ཛམྦུའི་གླིང་པའི་ཚོང་པ་རབ་ཏུ་མང་པོ་དག་དེ་ཉིད་ཀྱི་གསོ་སྦྱོང་བཅོ་ལྔ་པ་ལ་བྱང་ལམ་དུ་དོང་ངོ། །དེའི་  
ཚེ་ན་རྟའི་རྒྱལ་པོ་སྤྲིན་གྱི་ཤུགས་ཅན་མ་རྨོས་མ་བཏབ་པའི་འབྲས་སཱ་ལུའི་འབྲུ་ཟ་ཞིང་འདུག་གོ། ཚོང་པ་བརྟག་པའི་རང་བཞིན་ཅན་ཞིག་གིས། རྟའི་རྒྱལ་པོ་སྤྲིན་གྱི་ཤུགས་ཅན་མ་རྨོས་མ་  
  
  
།མཐོང་ནས་ཀྱང་ཛམྦུའི་གླིང་པའི་ཚོང་པ་རབ་ཏུ་མང་པོ་ལ་འདི་སྐད་ཅེས་སྨྲས་སོ། །ཤེས་ལྡན་དག། རྟའི་རྒྱལ་པོ་སྤྲིན་གྱི་ཤུགས་ཅན་འདི་མ་  
རྨོས་མ་བཏབ་པའི་འབྲས་སཱ་ལུའི་འབྲུ་ཟ་ཞིང་འདུག་གི། འདིའི་གན་དུ་སོང་ལ་འདི་སྐད་ཅེས། བདག་ཅག་ཕ་རོལ་ཏུ་འགྲོའོ། །བདག་ཅག་ཕ་རོལ་ཏུ་འགྲོའོ། །བདག་ཅག་ཕ་རོལ་ཏུ་ཁྱེར་ཅིག། བདག་  
ཅག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་གྱིས་ཤིག། ཅེས་བརྗོད་པར་བྱའོ། །དེ་ནས་དེད་དཔོན་སིངྒ་ལས་ཛམྦུའི་གླིང་པའི་ཚོང་པ་རབ་ཏུ་མང་པོ་ལ་འདི་སྐད་ཅེས་སྨྲས་སོ་།ཤེས་ལྡན་  
དག། ཁོ་བོས་སྐྱེ་བོ་ཕལ་པོ་ཆེའི་ཚོགས་དེས་སྨྲས་པའི་དོན་ཤེས་པས། ད་དུང་བདག་ཅག་རྟའི་རྒྱལ་པོ་སྤྲིན་གྱི་ཤུགས་ཅན་གྱི་གན་དུ་སོང་སྟེ་འདི་སྐད་ཅེས། བདག་ཅག་ཕ་རོལ་ཏུ་འགྲོའོ། །བདག་ཅག་ཕ་  
རོལ་དུ་འགྲོའོ། །བདག་ཅག་ཕ་རོལ་ཏུ་ཁྱེར་ཅིག། བདག་ཅག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་གྱིས་ཤིག་ཅེས་བརྗོད་པར་བྱ་བའི་དུས་ལ་མ་བབ་བོ། །འདི་ལྟར་ཁོ་བོ་ཕལ་པོ་  
ཆེའི་ཚོགས་དེས་སྨྲས་པའི་དོན་ཤེས་ཏེ། གང་གི་ཚེ་རྟའི་རྒྱལ་པོ་སྤྲིན་གྱི་ཤུགས་ཅན་མ་རྨོས་མ་བཏབ་པའི་འབྲས་སཱ་ལུའི་འབྲུ་ཟོས་ནས་བདེ་བ་དང། ནད་མེད་པ་དང། སྟོབས་དང་ལྡན་པ་དང་དབང་  
པོ་ཚིམ་པས་རོ་སྟོད་བསྲང་སྟེ། ཕ་རོལ་ཏུ་སུ་འགྲོ། ཕ་རོལ་ཏུ་སུ་འགྲོ། སུ་ཞིག་ཕ་རོལ་དུ་བཀུར་བར་བྱ། སུ་ཞིག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་བྱ་ཞེས་ལན་གསུམ་ཆེད་  
  
  
༄༅། །དུ་བརྗོད་པ་ཆེད་དུ་རྗོད་པར་བྱེད་པ་དེའི་ཚེ་ན། བདག་ཅག་རྟའི་རྒྱལ་པོ་སྤྲིན་གྱི་ཤུགས་ཅན་གྱི་གན་དུ་སོང་སྟེ་འདི་སྐད་ཅེས། བདག་ཅག་ཕ་རོལ་ཏུ་འགྲོའོ། །བདག་ཅག་ཕ་  
རོལ་ཏུ་འགྲོའོ། །བདག་ཅག་ཕ་རོལ་ཏུ་ཁྱེར་ཅིག་བདག་ཅག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་གྱིས་ཤིག་ཅེས་བརྗོད་པར་བྱའོ། །དེ་ནས་རྟའི་རྒྱལ་པོ་སྤྲིན་གྱི་ཤུགས་  
ཅན་གྱིས་མ་རྨོས་མ་བཏབ་པའི་འབྲས་སཱ་ལུའི་འབྲུ་ཟོས་ནས་བདེ་བ་དང། ནད་མེད་པ་དང། སྟོབས་དང་ལྡན་པ་དང། དབང་པོ་ཚིམ་པས་རོ་སྟོད་བསྲང་སྟེ། ཕ་རོལ་ཏུ་སུ་འགྲོ། ཕ་རོལ་ཏུ་སུ་འགྲོ། སུ་  
ཞིག་ཕ་རོལ་ཏུ་བཀུར་བར་བྱ། སུ་ཞིག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་བྱ་ཞེས་ལན་གསུམ་ཆེད་དུ་བརྗོད་པ་ཆེད་དུ་རྗོད་པར་བྱེད་དོ། །དེ་ནས་ཛམྦུའི་གླིང་པའི་ཚོང་པ་རབ་ཏུ་  
མང་པོ་རྟའི་རྒྱལ་པོ་སྤྲིན་གྱི་ཤུགས་ཅན་ག་ལ་བ་དེར་དོང་སྟེ་ཕྱིན་ནས་བླ་གོས་ཕྲག་པ་གཅིག་ཏུ་བྱས་ཏེ་པུས་མོ་གཡས་པའི་ལྷ་ང་ས་ལ་བཙུགས་ཏེ་རྟའི་རྒྱལ་པོ་སྤྲིན་གྱི་ཤུགས་ཅན་ག་ལ་བ་དེ་ལོགས་  
སུ་ཐལ་མོ་སྦྱར་བ་བཏུད་ནས་རྟའི་རྒྱལ་པོ་སྤྲིན་གྱི་ཤུགས་ཅན་ལ་འདི་སྐད་ཅེས་སྨྲས་སོ། །བདག་ཅག་ཕ་རོལ་ཏུ་འགྲོའོ། །བདག་ཅག་ཕ་རོལ་ཏུ་འགྲོའོ། །བདག་ཅག་ཕ་རོལ་ཏུ་ཁྱེར་ཅིག་བདག་ཅག་བདེ་  
ལེགས་དང། བདེ་བ་དག་ཏུ་འྫམྦུའི་གླིང་དུ་ཕྱིན་པར་གྱིས་ཤིག་།དེ་ནས་རྟའི་རྒྱལ་པོ་སྤྲིན་གྱི་ཤུགས་ཅན་གྱིས་ཛམྦུའི་གླིང་པའི་ཚོང་པ་རབ་ཏུ་མང་པོ་ལ་ཤེས་ལྡན་དག་བུད་མེད་དེ་དག་ཆེས་གཟུགས་  
  
  
ཆེས་བལྟ་ན་སྡུག་པ་དང། ཆེས་མཛེས་པར་བསྒྱུར་པ་ན་ཁྱེའུ་དང་བུ་མོ་དག་ཐོགས་ཏེ་འདི་སྐད་ཅེས། ཇོ་བོ་དག་ཚུར་སྤྱོན། བཞིན་བཟང་དག་ཚུར་སྤྱོན། བདག་ཅག་ཁྱིམ་ཐབ་མ་མཆིས་པ་  
རྣམས་ཀྱི་ཁྱིམ་ཐབ་མཛོད་ཅིག་བདག་པོ་མ་མཆིས་པ་རྣམས་ཀྱི་བདག་པོ་མཛོད་ཅིག་གནས་མ་མཆིས་པ་རྣམས་ཀྱི་གནས་མཛོད་ཅིག་།གླིང་མ་མཆིས་པ་རྣམས་ཀྱི་གླིང་མཛོད་ཅིག་སྐྱོབ་པ་མ་མཆིས་པ་  
རྣམས་ཀྱི་སྐྱོབ་པ་མཛོད་ཅིག་སྐྱབས་མ་མཆིས་པ་རྣམས་ཀྱི་སྐྱབས་མཛོད་ཅིག་དཔུང་གཉེན་མ་མཆིས་པ་རྣམས་ཀྱི་དཔུང་གཉེན་མཛོད་ཅིག་འདི་དག་ནི། ཁྱེད་ཀྱི་ཟས་ཀྱི་གནས་དག་དང། སྐོམ་གྱི་  
གནས་དག་དང། གོས་ཀྱི་གནས་དག་དང། གནས་མལ་གྱི་གནས་དག་དང་ཀུན་དགའ་ར་བ་དགའ་བར་འགྱུར་བ་དག་དང། ནགས་ཚལ་དགའ་བར་འགྱུར་བ་དག་དང། རྫིང་བུ་དགའ་བར་འགྱུར་བ་  
དག་དང། ཛམྦུའི་གླིང་པའི་རིན་པོ་ཆེ་མང་པོ་འདི་ལྟ་སྟེ། ནོར་བུ་དག་དང། མུ་ཏིག་དག་དང། བཻ་ཌཱུརྱ་དག་དང། མན་ཤེལ་དཀར་པོ་དག་དང། བྱི་རུ་དག་དང། དངུལ་དག་དང། གསེར་དག་དང་རྡོའི་སྙིང་  
པོ་དག་དང། སྤུག་དག་དང། དམར་པོ་དག་དང། གཡས་སུ་འཁྱིལ་བ་དག་ལགས་ཀྱི། ཚུར་སྤྱོན། ཁྱེད་ཅག་བདག་ཅག་དང་ལྷན་ཅིག་རྩེ་བ་དང། དགའ་བ་དང། དགའ་མགུར་སྤྱོད་པར་མཛོད་  
ཅིག་གལ་ཏེ་ཁྱེ་གཅག་ལས་སུ་ཡང་བདག་ཅག་དོན་དུ་མི་གཉེར་ན། རེ་ཞིག་རང་རང་གི་ཁྱེའུ་དང། བུ་མོ་འདི་དག་བསྣམས་ཏེ་བཞུད་ཅིག་ཅེས་ཟེར་བར་འགྱུར་གྱི། དེ་ལ་ཁྱེད་ཅག་ལས་གང་དག་འདི་སྙམ་དུ་  
  
  
༄༅། །བདག་གི་ཆུང་མའམ། བུའམ། བུ་མོའམ། ཟས་ཀྱི་གནས་དག་གམ། སྐོམ་གྱི་གནས་དག་གམ། གོས་ཀྱི་གནས་དག་གམ། གནས་མལ་གྱི་གནས་དག་གམ། ཀུན་དགའ་  
ར་བ་དགའ་བར་འགྱུར་བ་དག་གམ། ནགས་ཚལ་དགའ་བར་འགྱུར་བ་དག་གམ། རྫིང་བུ་དགའ་བར་འགྱུར་བ་དག་གམ། ཛམྦུའི་གླིང་པའི་རིན་པོ་ཆེ་མང་པོ་འདི་ལྟ་སྟེ། ནོར་བུ་དག་དང། མུ་ཏིག་  
དག་དང། བཻ་ཌཱུརྱ་དག་དང། མན་ཤེལ་དཀར་པོ་དག་དང། བྱི་རུ་དག་དང། དངུལ་དག་དང། གསེར་དག་དང། རྡོའི་རྙིང་པོ་དག་དང། སྤུག་དག་དང། དམར་པོ་དག་དང། གཡས་སུ་འཁྱིལ་བ་  
དག་ཡིན་ནོ། །སྙམ་དུ་སེམས་པ་དེ་དག་ནི། ངའི་ཤུལ་ལམ། རྒྱབ་ཏུ་ཞོན་པར་གྱུར་ཏུ་ཟིན་ཀྱང་དེ་དག་ཤིང་ཐོག་སྨིན་པ་རྩ་བ་དག་ལས་འབྲུལ་བ་བཞིན་དུ་ལྟུང་བར་འགྱུར་ཞིང། བུད་མེད་དེ་དག་འོངས་  
ཤིང་འོངས་ཤིང་ཟ་བར་འགྱུར་ཏེ། འདི་ལྟར་སྐྱེས་བུ་ཟ་བ་ན་སྐྲ་དང། སྤུ་དང། སེན་མོ་དང། སོའི་ལྷག་མ་གང་དག་ཡིན་པ་དེ་དག་ཀྱང་མ་ལུས་པར་ཟ་བར་འགྱུར་ལ། དེ་དག་སྐྱེས་བུ་ཟ་བ་  
ན་ཁྲག་དྲོན་མོའི་ཐིགས་པ་ས་ལ་ལྟུང་བ་གང་དག་ཡིན་པ་དེ་དག་ཀྱང་སོར་མོའི་རྩེ་མོས་བྱོགས་ཤིང་བྱོགས་ཤིང་ས་དང་བཅས་པར་ཁར་འཇུག་པར་འགྱུར་རོ། །དེ་ལ་ཁྱེད་ཅག་ལས་གང་དག་འདི་  
སྙམ་དུ། བདག་གི་ཆུང་མའམ། བུའམ། བུ་མོའམ། ཟས་ཀྱི་གནས་དག་གམ། སྐོམ་གྱི་གནས་དག་གམ། གོས་ཀྱི་གནས་དག་གམ། གནས་མལ་གྱི་གནས་དག་གམ། ཀུན་དགའ་ར་  
  
  
ནགས་ཚལ་དགའ་བར་འགྱུར་བ་དག་གམ། རྫིང་བུ་དགའ་བར་འགྱུར་བ་དག་གམ། ཛམྦུའི་གླིང་བའི་རིན་པོ་ཆེ་མང་པོ་འདི་ལྟ་སྟེ། ནོར་བུ་དང། མུ་ཏིག་དག་དང། བཻ་  
ཌཱུརྱ་དག་དང། མན་ཤེལ་དཀར་པོ་དག་དང། བྱི་རུ་དག་དང་དངུལ་དག་དང། གསེར་དག་དང། རྡོའི་སྙིང་པོ་དག་དང། སྦུག་དང། དམར་པོ་དག་དང། གཡས་སུ་འཁྱིལ་བ་དག་ཡིན་ནོ། །  
སྙམ་དུ་མི་སེམས་པ་དེ་དག་ནི། ངའི་སྦུ་དག་ལ་འཇུས་པར་གྱུར་ཏུ་ཟིན་ཀྱང་དེ་དག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་རོ། །ཞེས་ལེགས་པར་ཤིན་ཏུ་ཡང་དག་པར་བསྒོ་  
ཡང་དག་པར་བསྟན་ཏོ། །དེ་ནས་རྟའི་རྒྱལ་པོ་སྤྲིན་གྱི་ཤུགས་ཅན་གྱིས་ཛམྦུའི་གླིང་པའི་ཚོང་པ་རབ་ཏུ་མང་པོ་ལ་ལེགས་པར་ཤིན་ཏུ་ཡང་དག་པར་བསྒོ། ཡང་དག་པར་བསྟན་ནས་རྒྱབ་བཟེད་པ་  
དང། དེ་ནས་ཛམྦུའི་གླིང་པའི་ཚོང་པ་རབ་ཏུ་མང་པོ་དག་ལས་ཁ་ཅིག་ནི། རྟའི་རྒྱལ་པོ་སྤྲིན་གྱི་ཤུགས་ཅན་གྱི་རྒྱབ་ཏུ་ཞོན་ཁ་ཅིག་ནི། ཤུལ་དུ་ཞོན། ཁ་ཅིག་ནི། སྤུ་དག་ལ་འཇུས་སོ། །དེ་  
ནས་རྟའི་རྒྱལ་པོའི་སྤྲིན་གྱི་ཤུགས་ཅན་གྱིས་མཐར་གྱིས་ལུས་མཐུ་དང་སྟོབས་བསྐྱེད་ནས་དེའི་འོག་ཏུ་སྟེང་གི་ནམ་མཁའ་ལ་སོང་ངོ་།སྲིན་མོ་དེ་དག་ཕོངས་པའི་གནས་དང་མཐུན་པའི་རྒྱལ་མཚན་  
གཡོ་བར་བརྩམས་པ་དང། དེ་དག་གིས་བསམ་པ། འདི་ལྟར། བདག་ཅག་གི་ཕོངས་པའི་གནས་དང་མཐུན་པའི་རྒྱལ་མཚན་གཡོས་པ་ལས་ན་ཛམྦུའི་གླིང་པའི་ཚོང་པ་རབ་ཏུ་མང་པོ་  
  
  
༄༅། །དག་བྱེར་བར་གྱུར་གོར་མ་ཆག་སྙམ་ནས་དེ་དག་དེ་ནས་ཆེས་གཟུགས་བཟང་བ་དང། ཆེས་བལྟ་ན་སྡུག་པ་དང། ཆེས་མཛེས་པར་བསྒྱུར་ནས་ཁྱེའུ་དང་བུ་མོ་དག་ཐོགས་  
ཏེ་འདི་སྐད་ཅེས། ཇོ་བོ་དག་ཚུར་སྤྱོན། བཞིན་བཟང་དག་ཚུར་སྤྱོན། བདག་ཅག་ཁྱིམ་ཐབ་མ་མཆིས་པ་རྣམས་ཀྱི་ཁྱིམ་ཐབ་མཛོད་ཅིག་བདག་པོ་མ་ཡིན་པས་རྣམས་ཀྱི་བདག་པོ་མཛོད་  
ཅིག་གནས་མ་མཆིས་པ་རྣམས་ཀྱི་གནས་མཛོད་ཅིག་གླིང་མ་མཆིས་པ་རྣམས་ཀྱི་གླིང་མཛོད་ཅིག་སྐྱོབ་པ་མ་མཆིས་པ་རྣམས་ཀྱི་སྐྱོབ་པ་མཛོད་ཅིག་སྐྱབས་མ་མཆིས་པ་རྣམས་ཀྱི་  
སྐྱབས་མཛོད་ཅིག་དཔུང་གཉེན་མ་མཆིས་པ་རྣམས་ཀྱི་དཔུང་གཉེན་མཛོད་ཅིག་འདི་དག་ནི། ཁྱོད་ཀྱི་ཟས་ཀྱི་གནས་དག་དང། སྐོམ་གྱི་གནས་དག་དང། གོས་ཀྱི་གནས་དག་དང་  
གནས་མལ་གྱི་གནས་དག་དང། ཀུན་དགའ་ར་བ་དགའ་བར་འགྱུར་བ་དག་དང། ནགས་ཚལ་དགའ་བར་འགྱུར་བ་དག་དང། རྫིང་བུ་དགའ་བར་འགྱུར་བ་དག་དང། ཛམྦུའི་གླིང་པའི་རིན་  
པོ་ཆེ་མང་པོ་འདི་ལྟ་སྟེ། ནོར་བུ་དག་དང། མུ་ཏིག་དག་དང། བཻ་ཌཱུརྱ་དག་དང། མན་ཤེལ་དཀར་པོ་དག་དང། བྱི་རུ་དག་དང་དངུལ་དག་དང། གསེར་དག་དང། རྡོའི་སྙིང་པོ་དག་དང་  
སྤུག་དག་དང། དམར་པོ་དག་དང། གཡས་སུ་འཁྱིལ་བ་དག་ལགས་ཀྱི་ཚུར་སྤྱོན། ཁྱེད་ཅག་བདག་ཅག་དང་ལྷན་ཅིག་རྩེ་བ་དང། དགའ་བ་དང། དགའ་མགུར་སྤྱད་པ་མཛོད་ཅིག་  
  
  
རེ་ཞིག་རང་རང་གི་ཁྱེའུ་དང་བུ་མོ་འདི་དག་བསྣམས་ཏེ་བཞུད་ཅིག་།ཅེས་ཟེར་རོ། །དེ་ལ་དེ་དག་ལས། གང་དག་འདི་སྙམ་དུ། བདག་གི་  
ཆུང་མའམ། བུའམ། བུ་མོའམ། གོས་ཀྱི་གནས་དག་གམ། གནས་མལ་གྱི་གནས་དག་གམ། ཀུན་དགའ་ར་བ་དགའ་བར་འགྱུར་བ་དག་གམ། ནགས་ཚལ་དགའ་བར་འགྱུར་བ་དག་གམ་  
རྫིང་བུ་དགའ་བར་འགྱུར་པ་དག་གམ། ཛམྦུའི་གླིང་པའི་རིན་པོ་ཆེ་མང་པོ་འདི་ལྟ་སྟེ། ནོར་བུ་དག་དང། མུ་ཏིག་དག་དང། བཻ་ཌཱུརྱ་དག་དང། མན་ཤེལ་དཀར་པོ་དག་དང། བྱི་རུ་དག་དང་  
དངུལ་དག་དང། གསེར་དག་དང། རྡོའི་སྙིང་པོ་དག་དང། སྤུག་དག་དང། དམར་པོ་དག་དང། གཡས་སུ་འཁྱིལ་བ་དག་ཡིན་ནོ། །སྙམ་དུ་སེམས་པ་དེ་དག་ནི། དེའི་ཤུལ་ལམ། རྒྱབ་ཏུ་ཞོན་  
པར་གྱུར་ཏུ་ཟིན་ཀྱང་དེ་དག་ཤིང་ཐོག་སྨིན་པ་རྩ་བ་དག་ལས་འབྲུལ་བ་བཞིན་དུ་ལྟུང་བར་གྱུར་ཅིང། བུད་མེད་དེ་དག་འོངས་ཤིང་འོངས་ཤིང་ཟོས་པར་གྱུར་ཏེ། འདི་ལྟར། སྐྱེས་བུ་ཟ་བ་ན་སྐྲ་  
དང། སྤུ་དང། སེན་མོ་དང། སོའི་ལྷག་མ་གང་དག་ཡིན་པ་དེ་དག་ཀྱང་མ་ལུས་པར་ཟོས་པར་གྱུར་ལ། དེ་དག་སྐྱེས་བུ་ཟ་བ་ན། ཁྲག་དྲོན་མོའི་ཐིགས་པ་ས་ལ་ལྟུང་བ་གང་དག་ཡིན་པ་དེ་དག་  
ཀྱང་སོར་མོའི་རྩེ་མོས་བྱོགས་ཤིང་བྱོགས་ཤིང་ས་དང་བཅས་པར་ཁར་འཇུག་པར་གྱུར་ཏོ། །དེ་ལ་དེ་དག་ལས། གང་དག་འདི་སྙམ་དུ་བདག་གི་ཆུང་མའམ། བུའམ། བུ་མོའམ། ཟས་ཀྱི་  
  
  
༄༅། །གནས་དག་གམ། སྐོམ་གྱི་གནས་དག་གམ། གོས་ཀྱི་གནས་དག་གམ། གནས་མལ་གྱི་གནས་དག་གམ། ཀུན་དགའ་ར་བ་དགའ་བར་འགྱུར་བ་དག་གམ། ནགས་ཚལ་དགའ་  
བར་འགྱུར་བ་དག་གམ། རྫིང་བུ་དགའ་བར་འགྱུར་པ་དག་གམ་།ཛམྦུ་གླིང་པའི་རིན་པོ་ཆེ་མང་པོ་འདི་ལྟ་སྟེ། ནོར་བུ་དག་དང། མུ་ཏིག་དག་དང། བཻ་ཌཱུརྱ་དག་དང། མན་ཤེལ་དཀར་པོ་  
དག་དང། བྱི་རུ་དག་དང། དངུལ་དག་དང། གསེར་དག་དང། རྡོའི་སྙིང་པོ་དག་དང། སྤུག་དག་དང། དམར་པོ་དག་དང། གཡས་སུ་འཁྱིལ་བ་དག་ཡིན་ནོ། །སྙམ་དུ་མི་སེམས་པ་དེ་དག་ནི། དེའི་སྤུ་  
དག་ལ་འཇུས་པར་གྱུར་ཏུ་ཟིན་ཀྱང་དེ་དག་བདེ་ལེགས་དང། བདེ་བ་དག་ཏུ་ཛམྦུའི་གླིང་དུ་ཕྱིན་པར་གྱུར་ཏོ། །དགེ་སློང་དེ་དག་དེ་བཞིན་དུ་ཁྱེད་ཅག་ལས། གང་དག་བདག་མིག་གོ་བདག་གི་མིག་  
གོ་བདག་རྣ་བའི། །སྣའོ། །ལྕེའོ། །ལུསོ། ཡིད་དོ། བདག་གི་ཡིད་དོ་།བདག་གཟུགས་སོ། །བདག་གི་གཟུགས་སོ། །བདག་སྒྲའོ། །དྲིའོ། རོའོ་རེག་བྱའོ། ཆོས་སོ། །བདག་གིས་ཆོས་སོ། །  
བདག་སའི་ཁམས་སོ། །བདག་གི་སའི་ཁམས་སོ། །བདག་ཆུའི་ཁམས་སོ་།མེའི་ཁམས་སོ། །རླུང་གི་ཁམས་སོ། །ནམ་མཁའི་ཁམས་སོ། །རྣམ་པར་ཤེས་པའི་ཁམས་སོ། །བདག་གི་རྣམ་པར་ཤེས་  
པའི་ཁམས་སོ། །བདག་གཟུགས་ཀྱི་ཕུང་པོའོ། །བདག་གི་གཟུགས་ཀྱི་ཕུང་པོའོ། །བདག་ཚོར་བའི་ཕུང་པོའོ། །འདུ་ཤེས་ཀྱི་ཕུང་པོའོ་།འདུ་བྱེད་ཀྱི་ཕུང་པོའོ། །རྣམ་པར་ཤེས་པའི་ཕུང་པོའོ་  
  
  
།བདག་གི་རྣམ་པར་ཤེས་པའི་ཕུང་པོའོ། །སྙམ་དུ་སེམས་པ་དེ་དག་ནི། སྲིན་མོ་རྣམས་ཀྱི་ཚོང་པ་དག་སྡུག་བསྔལ་བར་འགྱུར་བ་ཇི་བཞིན་ནོ། །དགེ་སློང་དག་ཁྱེད་ཅག་ལས། གང་དག་བདག་  
མིག་གོ་བདག་གི་མིག་གོ་བདག་རྣ་བའོ། །སྣའོ། །ལྕེའོ། ལུས་སོ་ཡིད་དོ། །བདག་གི་ཡིད་དོ། །བདག་གཟུགས་སོ། །བདག་གི་གཟུགས་སོ། །བདག་སྒྲའོ། དྲིའོ། །རོའོ། རེག་བྱའོ། ཆོས་སོ། །བདག་གི་ཆོས་  
སོ༑ ༑བདག་སའི་ཁམས་སོ། །བདག་གི་སའི་ཁམས་སོ། །བདག་ཆུའི་ཁམས་སོ། །མེའི་ཁམས་སོ། །རླུང་གི་ཁམས་སོ། །ནམ་མཁའི་ཁམས་སོ། །རྣམ་པར་ཤེས་པའི་ཁམས་སོ། །བདག་གི་རྣམ་པར་  
ཤེས་པའི་ཁམས་སོ། །བདག་གཟུགས་ཀྱི་ཕུང་པོའོ། །བདག་གི་གཟུགས་ཀྱི་ཕུང་པོའོ། །བདག་ཚོར་བའི་ཕུང་པོའོ། འདུ་ཤེས་ཀྱི་ཕུང་པོའོ། །འདུ་བྱེད་ཀྱི་ཕུང་པོའོ། །རྣམ་པར་ཤེས་པའི་ཕུང་པོའོ། །  
བདག་གི་རྣམ་པར་ཤེས་པའི་ཕུང་པོའོ། །སྙམ་དུ་མི་སེམས་པ་དེ་དག་ནི། སྤྲིན་ཤུགས་ཅན་གྱི་ཚོང་པ་དག་བདེ་ལེགས་ཕ་རོལ་འགྲོ་བ་བཞིན། །མི་གང་བྱིས་པ་འདྲ་བ་དག། སངས་རྒྱས་བསྟན་ལ་  
མ་དད་པ། །སྲིན་མོ་རྣམས་ཀྱི་ཚོང་པ་དག་སྡུག་བསྔལ་འགྱུར་བ་ཇི་བཞིན་ནོ། །མི་གང་ཤེས་རབ་ལྡན་པ་དག་སངས་རྒྱས་བསྟན་ལ་དད་བྱེད་པ། །སྤྲིན་ཤུགས་ཅན་གྱི་ཚོང་བ་དག་བདེ་ལེགས་  
ཕ་རོལ་འགྲོ་བ་བཞིན། ཚོང་པ་དེ་དག་ཐམས་ཅད་རྟའི་རྒྱལ་པོ་སྤྲིན་གྱི་ཤུགས་ཅན་ལས་ལྷུང་ནས་སྲིན་མོ་དེ་དག་གིས་ཟོས་སོ། །དེད་དཔོན་སིངྒ་ལ་འབའ་ཞིག་བདེ་ལེགས་དང། བདེ་བ་དག་ཏུ་  
  
  
༄༅། །ཛམྦུའི་གླིང་དུ་ཕྱིན་ཏོ།། །།འདུལ་བ་རྣམ་པར་འབྱེད་པ། བམ་པོ་དོན་བདུན་པ། དེད་དཔོན་སིངྒ་ལའི་ཆུང་མ་སྲིན་མོ་དེ་ལ་སྲིན་མོ་གཞན་དག་གིས་སྨྲས་པ། ཁོ་མོ་ཅག་  
གིས་ནི། །རང་རང་གི་ཁྱིམ་ཐབ་དག་ཟོས་ན། ཁྱོད་ཀྱིས་རང་གི་ཁྱིམ་ཐབ་བཏང་གི། གལ་ཏེ་ཇེ་ཁྲིད་དེ་འོངས་ན། དེ་ལྟ་ན་ལེགས་གལ་ཏེ་མི་འོང་ན། ཁྱོད་ཉིད་བཟའ་བར་བྱའོ། །དེ་སྐྲག་ནས་སྨྲས་པ། གལ་ཏེ་  
ཁྱེད་ཅག་དེ་ལྟར་དང་ན་དུས་བྱེད་ན། མི་རིངས་པར་སྡོད་ཅིག་དང། ཁྲིད་དེ་འོང་ངོ། །དེ་དག་གིས་སྨྲས་པ། མཉེས་ཀྱི། དེ་བཞིན་གྱིས་ཤིག་དེ་མཆོག་ཏུ་འཇིགས་སུ་རུང་བའི་གཟུགས་སུ་སྤྲུལ་ནས་མྱུར་བ་  
མྱུར་བ་ཁོ་ནར་སོང་སྟེ་དེད་དཔོན་སིངྒ་ལའི་མདུན་དུ་འདུག་པ་དང། དེད་དཔོན་སིངྒ་ལས་རལ་གྲི་ཤུབས་ནས་ཕྱུང་སྟེ་བསྡིགས་པ་དང། དེ་སྐྲག་སྟེ་བྲོས་སོ། །ཇི་ཙམ་ན་ཡུལ་དབུས་ནས་དོན་མཐུན་འོངས་པ་  
དང༑ སྲིན་མོ་དེ་དེད་དཔོན་གྱི་རྐང་པ་གཉིས་ལ་གཏུགས་ཏེ་སྨྲས་པ། དེད་དཔོན། བདག་ནི། ཟངས་གླིང་གི་རྒྱལ་པོའི་བུ་མོ་དེད་དཔོན་སིངྒ་ལའི་མཆིས་བྲང་དུ་སྩལ་བ་ལགས་ན། དེ་རྒྱ་མཚོ་ཆེན་པོའི་ནང་  
དུ་མཆིས་པའི་གྲུ་ཆུ་སྲིན་ཉའི་རིགས་ཀྱིས་བཅག་ནས་དེས་བདག་བཀྲ་མི་ཤིས་སོ། །ཞེས་བོར་ན། དེའི་སླད་དུ་བདག་ལ་ཐུགས་བརྩེ་བས་བཟོད་པ་བགྱིད་དུ་སྩལ་བར་ཅིག་གནང། དེས་བཟོད་པ་བྱེད་དུ་  
གཞུག་གོ་ཞེས་དང་དུ་གླངས་སོ། །དེ་དེའི་གན་དུ་སོང་ནས་བག་དབབ་པའི་གཏམ་བརྗོད་པས་ཡུད་ཙམ་ཞིག་བསྡད་དེ་སྨྲས་པ། ཤེད་མཐུན། ཁྱོད་ཀྱིས་ཟངས་གླིང་གི་རྒྱལ་པོའི་བུ་མོ་བླངས་པ་དེ་  
  
  
དེས་སྨྲས་པ། ཤེད་མཐུན། དེ་ནི། རྒྱལ་པོའི་བུ་མོ་མ་ཡིན་ཏེ། ཟངས་གླིང་ནས་འོངས་པའི་སྲིན་མོ་ཡིན་ནོ། །འོ་ན་འདིར་ཇི་ལྟར་འོངས་དེས་ཇི་ལྟར་གྱུར་  
པ་བརྗོད་པ་དང། དེ་ཅང་མི་སྨྲ་བར་འདུག་གོ་དེད་དཔོན་སིངྒ་ལ་མཐར་གྱིས་རང་གི་ཁྱིམ་དུ་ཕྱིན་པ་དང། སྲིན་མོ་དེ་ཡང་བུ་ཐོགས་ཏེ་རྒྱལ་པོའི་ཕོ་བྲང་སེངྒེ་ལྟ་བུར་ཕྱིན་ནས་དེད་དཔོན་སིངྒ་ལའི་ཁྱིམ་གྱི་སྒོ་དྲུང་ན་  
སྡོད་དོ། །སྐྱེ་བོའི་ཚོགས་ཀྱིས་ཁྱེའུ་དེ་མཐོང་ནས་བཞིན་གཟུགས་ལས་ངོ་ཤེས་ནས་དེ་དག་གིས་སྨྲས་པ། ཤེས་ལྡན་དག། ཁྱེའུ་འདི་ནི། དེད་དཔོན་སིངྒ་ལའི་བུ་ཡིན་པར་ཤེས་སོ། །སྲིན་མོས་སྨྲས་པ་ཤེས་  
ལྡན་དག། ཁྱོད་ཀྱིས་ཤེས་ཏེ། འདི་ནི། དེའི་བུ་ཡིན་ནོ། །དེ་དག་གིས་སྨྲས་པ། སྲིན་མོ། ཁྱོད་ག་ལས་འོངས། ཁྱོད་སུའི་ཡིན། དེས་སྨྲས་པ། ཤེས་ལྡན་དག། བདག་ནི། ཟངས་གླིང་གི་རྒྱལ་པོའི་བུ་མོ་དེད་དཔོན་  
སིངྒ་ལའི་ཆུང་མར་བྱིན་པ་ཡིན་ན། དེ་རྒྱ་མཚོ་ཆེན་པོར་སོང་བའི་གྲུ་ཆུ་སྲིན་ཉའི་རིགས་ཀྱིས་བཅག་ནས་དེས་བདག་བཀྲ་མི་ཤིས་སོ། །ཞེས་གནས་མ་ཡིན་པར་བོར་ནས་འདིར་ཇི་ལྟ་ཞིག་ཏུ་ཕྱིན་ཏེ་བུ་ཆུང་ངུ་  
དང། བདག་ལ་དེད་དཔོན་སིངྒ་བཟོད་པ་བགྱིད་དུ་སྩལ་པའི་རིགས་སོ། །དེ་དག་གིས་དེའི་ཕ་མ་གཉིས་ལ་སྦྲན་པ་དང། །དེ་གཉིས་ཀྱིས་དེ་ལ་སྨྲས་པ། བུ། རྒྱལ་པོའི་བུ་མོ་དེ་མ་དོར་བར་བུ་ཆུང་ངུ་དང། ཉོན་  
མོངས་མ་འདི་ལ་བཟོད་པ་གྱིས་ཤིག་ཡབ་ཡུམ་གཉིས། འདི་ནི། རྒྱལ་པོའི་བུ་མོ་མ་ལགས་ཏེ། འདི་ནི། ཟངས་གླིང་ནས་མཆིས་པའི་སྲིན་མོ་ལགས་སོ། །དེ་གཉིས་ཀྱིས་སྨྲས་པ། བུ། བུད་མེད་ལྟ་ཞིག་  
  
  
༄༅། །ཐམས་ཅད་ཀྱང་སྲིན་མོ་ཡིན་གྱི། བཟོད་པ་གྱིས་ཤིག་དེས་སྨྲས་པ། ཡབ་ཡུམ་གཉིས། གལ་ཏེ་ཁྱེད་ཅག་འདི་ལ་དགྱེས་ན། འདི་ཁྱིམ་དུ་སྲེལ་ཅིག་བདག་ནི། གཞན་དུ་  
མཆིའོ། །དེ་གཉིས་ཀྱིས་སྨྲས་པ། བུ། ངེད་ཀྱིས་ཁྱོད་ཀྱི་དོན་དུ་འདི་ཤིན་ཏུ་བསྲེལ་བ་ཡིན་ན། གལ་ཏེ་ཁྱོད་འདི་མི་འདོད་ན། ངེད་ཀྱིས་འདི་ཅིའི་ཕྱིར་མི་བསྐྲད་ཅེས་དེ་གཉིས་ཀྱིས་དེ་བསྐྲད་དོ། །དེ་  
ནས་སྲིན་མོ་དེ་རྒྱལ་པོ་སེངྒེ་རལ་པ་ཅན་གྱི་གན་དུ་སོང་བ་དང། བློན་པོ་རྣམས་ཀྱིས་རྒྱལ་པོ་ལ་སྦྲན་པ། ལྷ། བུད་མེད་གཟུགས་འདི་ལྟ་བུ་ལང་ཚོ་ལ་བབ་པ་ཞིག་རྒྱལ་པོའི་ཆབ་སྒོ་ན་སྡོད་དོ། །རྒྱལ་  
པོས་སྨྲས་པ། བལྟའི། འཇུག་ཏུ་ཆུག་ཅིག་དེ་དག་གིས་དེ་འཇུག་ཏུ་བཅུག་གོ་བུད་མེད་ཀྱི་གཟུགས་ནི། དབང་པོ་རྣམས་འཕྲོག་པ་ཡིན་པས་རྒྱལ་པོས་དེ་མཐོང་ནས་འདོད་ཆགས་ཀྱིས་གཟིར་བས་  
འོངས་པ་ལེགས་སོ། །ཞེས་བྱ་བའི་ཀུན་ཏུ་སྤྱད་པས་དེ་ལ་ཀུན་ཏུ་སྤྱད་ནས་སྨྲས་པ། བཟང་མོ། ཁྱོད་ག་ལས་འདིར་འོངས། ཁྱོད་སུའི་ཡིན། དེས་རྐང་པ་གཉིས་ལ་གཏུགས་ཏེ་སྨྲས་པ། ལྷ། བདག་  
ནི༑ ཟངས་གླིང་གི་རྒྱལ་པོའི་བུ་མོ་དེད་དཔོན་སིངྒ་ལའི་མཆིས་བྲང་དུ་སྩལ་པ་ལགས་ན། དེ་རྒྱ་མཚོ་ཆེན་པོའི་ནང་དུ་མཆིས་པའི་གྲུ་ཆུ་སྲིན་ཉའི་རིགས་ཀྱིས་བཅག་ནས་དེས་བདག་བཀྲ་མི་ཤེས་སོ། །ཞེས་  
གནས་མ་ལགས་པར་པོར་ཏེ་ཇི་ལྟ་ཞིག་ཏུ་འདིར་མཆིས་ན། ལྷས་བུ་ཆུང་ངུ་དང། བདག་ལ་དེད་དཔོན་སིངྒ་ལ་བཟོད་པ་བགྱིད་དུ་སྩལ་པར་ཅི་གནང། རྒྱལ་པོས་དེའི་བག་ཕབ་ནས་བློན་པོ་རྣམས་ལ་བསྒོ་བ་  
  
  
དེངས་ལ་དེད་དཔོན་སིངྒ་ལ་བོས་ཤིག་དེ་དག་གིས་དེ་བོས་པ་དང། རྒྱལ་པོས་དེ་ལ་སྨྲས་པ། སིངྒ་ལ། རྒྱལ་པོའི་བུ་མོ་འདི་མ་དོར་བར་བུ་ཆུང་དུ་དང། འདི་ལ་བཟོད་པ་གྱིས་ཤིག་དེས་  
སྨྲས་པ། ལྷ། འདི་ནི། རྒྱལ་པོའི་བུ་མོ་མ་ལགས་ཏེ། འདི་ནི། ཟངས་གླིང་ནས་མཆིས་པའི་སྲིན་མོ་ལགས་སོ། །རྒྱལ་པོས་སྨྲས་པ། དེད་དཔོན། བུད་མེད་ལྟ་ཞིག་ཐམས་ཅད་ཀྱང་སྲིན་མོ་ཡིན་གྱི། འདི་  
ལ་བཟོད་པ་གྱིས་ཤིག་འོན་ཏེ་ཁྱོད་མི་འདོད་ན་ནི། ང་ལ་བྱིན་ཅིག་།དེས་སྨྲས་པ། ལྷ། འདི་ནི། སྲིན་མོ་ལགས་པས་བདག་མི་དབུལ། མི་བཟློག་གོ་རྒྱལ་པོས་དེ་བཙུན་མོའི་འཁོར་གྱི་ནང་དུ་བཅུག་  
ནས་དེས་རྒྱལ་པོ་དབང་དུ་བྱས་སོ། །ཇི་ཙམ་དུས་གཞན་ཞིག་ན་དེས་རྒྱལ་པོའི་བཙུན་མོའི་འཁོར་དང་བཅས་པ་ཉིད་ལོག་པར་བྱས་ནས་ཟངས་གླིང་དུ་སྲིན་མོ་དེ་དག་གི་གན་དུ་སོང་སྟེ་སྨྲས་པ། ཕུ་  
ནུ་མོ་དག་ཁྱེད་ལ་དེད་དཔོན་སིངྒ་ལས་ཅི་བྱ། ཁོ་མོས་རྒྱལ་པོ་སེངྒ་རལ་པ་ཅན་བཙུན་མོའི་འཁོར་དང་བཅས་པ་གཉིད་ལོག་པར་བྱས་ཀྱི། ཚུར་ཤོག་དེ་བཟའ་བར་བྱའོ། །དེ་དག་གི་རྐང་ལག་དང་  
མིག་བསྒྱུར་ཏེ་བདག་ཉིད་འཇིགས་པ་དང། འཇིགས་སུ་རུང་བ་ཆེན་མོར་མངོན་པར་སྤྲུལ་ནས་མཚན་མོ་རྒྱལ་པོའི་ཕོ་བྲང་སེངྒེ་ལྟ་བུར་ལྷགས་ཏེ། དེ་དག་གི་རྒྱལ་པོ་སེངྒེ་རལ་པ་ཅན་འཁོར་དང་བཅས་  
པ་ཟོས་སོ། །མཚན་མོ་ནམ་ནངས་པ་ན་རྒྱལ་པོའི་ཕོ་བྲང་གི་སྒོ་འབྱེད་པ་མེད་དེ་མ་ཕྱེད་པ་ན། རྒྱལ་པོའི་ཕོ་བྲང་གི་སྟེང་ནས་མི་རོ་ཟ་བའི་བྱ་མང་པོ་དག་རྒྱུ་བར་བརྩམས་སོ། །བློན་པོ་དང་ཁྲོམ་གྱི་རུ་  
  
  
༄༅། །སྣ་དང། གྲོང་རྡལ་གྱི་མི་དག་ཀྱང་རྒྱལ་པོའི་ཕོ་བྲང་གི་སྒོ་ན་སྡོད་དོ། །རྒྱལ་པོའི་ཕོ་བྲང་སེངྒེ་ལྟ་བུ་ཀུན་ཏུ་སྒྲ་འདི་སྐད་ཅེས། རྒྱལ་པོའི་ཕོ་བྲང་གི་སྒོ་འབྱེད་པ་མེད་དེ་མ་ཕྱེད་  
པ་ན། རྒྱལ་པོའི་ཕོ་བྲང་གི་སྟེང་ནས་མི་རོ་ཟ་བའི་བྱ་མང་པོ་དག་རྒྱུ་ཞིང། བློན་པོ་དང། ཁྲོམ་གྱི་རུ་སྣ་དང། གྲོང་རྡལ་གྱི་མི་དང། ཡུལ་གྱི་མི་དག་ཀྱང་རྒྱལ་པོའི་ཕོ་བྲང་གི་སྒོ་ན་སྡོད་ཅིང་འཁོད་དོ།།  
ཞེས་བྱ་བ་དེ་ལྟ་བུ་གྲགས་པར་གྱུར་ཏོ། །དེད་དཔོན་སིངྒ་ལས་དེ་ཐོས་ནས་དེ་མྱུར་བ་མྱུར་བ་ཁོ་ནར་རལ་གྲི་མཚན་དུ་བཅུག་སྟེ་སོང་ནས་སྨྲས་པ། ཤེས་ལྡན་དག་སྲིན་མོ་དེས་རྒྱལ་པོ་ཟོས་ཀྱི་ཐབས་  
སོམས་ཤིག་བློན་པོ་རྣམས་ཀྱིས་སྨྲས་པ། འདི་ལ་ཇི་ལྟར་བསྒྲུབ་པར་བྱ། ཡ་གད་འོན་ཅིག་དང། འཛེགས་ཏེ་བལྟ་བར་བྱའོ། །ཞེས་དེ་དག་གིས་ཁྱེར་ཏེ་འོངས་པ་དང། དེད་དཔོན་སིངྒ་ལ་རལ་  
གྲི་ཐོགས་ཏེ་འཛེགས་ནས་དེས་དེ་དག་བསྡིགས་པ་དང། སྲིན་མོ་དེ་དག་ཁ་ཅིག་ནི། མིའི་རྐང་ལག་དག་ཐོགས་ཏེ་བྱེར། ཁ་ཅིག་ནི། མགོ་དག་ཐོགས་ཏེ་བྱེར་རོ། །དེ་ནས་དེད་དཔོན་སིངྒ་ལས་རྒྱལ་  
པོའི་ཕོ་བྲང་གི་སྒོ་དག་ཕྱེ་ནས། བློན་པོ་རྣམས་ཀྱིས་རྒྱལ་པོའི་ཕོ་བྲང་བྱི་དོར་བྱས་ནས་ཕོ་བྲང་འཁོར་གྱི་མི་དང། བློན་པོ་དང། ཡུལ་མི་དག་བསྡུས་ཏེ་སྨྲས་པ། ཤེས་ལྡན་དག་རྒྱལ་པོ་བཙུན་  
མོའི་འཁོར་དང་བཅས་པ་སྲིན་མོས་ཟོས་ཏེ་གཞོན་ནུ་ཡང་མེད་ན། སུ་ཞིག་རྒྱལ་པོར་དབང་བསྐུར་བར་བྱ། དེ་ནས་ཁ་ཅིག་གིས་སྨྲས་པ་གང་སྟོབས་ཅན་ཤེས་རབ་དང་ལྡན་པའོ། །ཁ་ཅིག་  
  
  
དེད་དཔོན་སིངྒ་ལ་ལས་སྙིང་སྟོབས་ཅན་ཤེས་རབ་དང་ལྡན་པ་སུ་ཞིག་ཡོད་ཀྱི། དེད་དཔོན་སིངྒ་ལ་རྒྱལ་པོར་བསྐུར་བར་བྱའོ། །དེ་ལྟར་བྱའོ། །ཞེས་དེ་དག་གིས་དེད་དཔོན་སིངྒ་ལ་ལ་སྨྲས་པ། དེད་  
དཔོན། རྒྱལ་སྲིད་ལོངས་ཤིག་དེས་སྨྲས་པ། ཁོ་བོ་ནི། ཚོང་པའི་ཐ་སྙད་ཀྱིས་འཚོ་བ་ཡིན་པས། ཁོ་བོ་ལ་རྒྱལ་སྲིད་ཀྱིས་ཅི་བྱ་དེ་དག་གིས་སྨྲས་པ། དེད་དཔོན་གཞན་གྱིས་རྒྱལ་སྲིད་བྱེད་དུ་འཇུག་མི་ནུས་ཀྱི་  
ལོངས་ཤིག་དེས་སྨྲས་པ། དམ་ཚིག་གིས་བླང་བར་བྱ་སྟེ། གལ་ཏེ་ཁྱེད་ཅག་ཁོ་བོའི་ཚིག་བཞིན་བྱེད་ནའོ། །དེ་དག་གིས་སྨྲས་པ་བྱེད་ཀྱི། ལོངས་ཤིག། མ་ཉེས་སོ། །དེ་དག་གིས་གྲོང་ཁྱེར་མཛེས་པར་བྱས་ནས་  
དེད་དཔོན་སིངྒ་ལ་བཀུར་སྟི་ཆེན་པོས་རྒྱལ་སྲིད་ལ་དབང་བསྐུར་ཏོ། རྒྱལ་པོ་སིངྒ་ལས་ཡུལ་ཐ་དད་པ་ན་གནས་པའི་རིག་སྔགས་སྨྲ་བ་དག་བོས་ཏེ་རིག་སྔགས་རྒྱ་ཆེར་སློབ་ཏུ་བཅུག་གོ། དེ་བཞིན་དུ་ཡུལ་ཐ་དད་པ་ན་  
གནས་པའི་འཕོང་གི་སློབ་དཔོན་དག་ཀྱང་པོས་ཏེ་རྒྱ་ཆེར་འཕོང་སློབ་ཏུ་བཅུག་ནས་བློན་པོ་རྣམས་ལ་བསྒོ་བ། ཤེས་ལྡན་དག་དཔུང་གི་ཚོགས་ཡན་ལག་བཞི་པ་གོ་སྐོན་ཅིག་སྲིན་མོ་དེ་དག་ཟངས་གླིང་ནས་སྐྲོད་  
དུ་འདོང་ངོ། །བློན་པོ་རྣམས་ཀྱིས་དཔུང་གི་ཚོགས་ཡན་ལག་བཞི་པ་གོ་བསྐོན་ནས་རྒྱལ་པོ་སིངྒ་ལས་དཔུང་གི་ཚོགས་ཡན་ལག་བཞི་པ་གླང་པོ་ཆེ་བའི་ཚོགས་དང། རྟ་བའི་ཚོགས་དང། ཤིང་རྟ་བའི་ཚོགས་  
དང། དཔུང་བུ་ཆུང་གི་ཚོགས་གྲུར་བཙུད་དེ་ཟངས་གླིང་དུ་འཕགས་སོ། །མཐར་གྱིས་རྒྱ་མཚོའི་འགྲམ་དུ་ཕྱིན་པ་དང། སྲིན་མོ་དེ་དག་གིས་ཕོངས་པའི་གནས་དང་མཐུན་པའི་རྒྱལ་མཚན་གཡོ་བར་བརྩམས་  
  
  
༄༅། །ནས་དེ་དག་གིས་གྲོས་བྱ་བར་བརྩམས་པ། ཕུ་ནུ་མོ་དག་།ཕོངས་པའི་གནས་དང་མཐུན་པའི་རྒྱལ་མཚན་གཡོས་པ་ལས་ན་ཛམྦུའི་གླིང་པའི་མི་གཡུལ་འགྱེད་པར་འདོད་པ་  
དག་ལྷགས་གོར་མ་ཆག་གི། བལྟའོ། །ཞེས་དེ་དག་རྒྱ་མཚོའི་འགྲམ་དུ་དོང་བ་དང། ཇི་ཙམ་ན་གྲུ་བོ་ཆེ་བ་དུ་མ་དག་རྒྱ་མཚོའི་འགྲམ་དུ་ཕྱིན་པ་མཐོང་ངོ། །མཐོང་ནས་སྲིན་མོ་དེ་དག་གིས་ཀྱང་གཡུལ་  
བཤམས་པ་དང། དེ་ནས་རིག་སྔགས་སྨྲ་བ་དག་གིས་རིག་སྔགས་དག་གིས་ཕབ་ནས་འཕོང་གི་སློབ་དཔོན་དག་གིས་ཕལ་ཆེར་བསད་དོ། །ལྷག་མ་རྣམས་ཀྱིས་རྒྱལ་པོ་སིངྒ་ལའི་རྐང་པ་གཉིས་ལ་གཏུགས་  
ཏེ་སྨྲས་པ། ལྷ། བཟོད་པར་གསོལ། དེས་སྨྲས་པ། དམ་ཚིག་གིས་བཟོད་པར་བྱ་སྟེ། གལ་ཏེ་ཁྱེད་ཅག་གི་གྲོང་ཁྱེར་འདི་ཕྱུང་སྟེ་གཞན་དུ་འདོང་ཞིང། ངའི་ཡུལ་དུ་གནོད་པ་འགའ་ཡང་མི་བྱེད་ན་  
བཟོད་དོ། །དེ་དག་གིས་སྨྲས་པ། དེ་ལྟར་བགྱིའོ། །མཉེས་སོ། །དེ་དག་གིས་གྲོང་ཁྱེར་དེ་དག་ཕྱུང་ནས་གཞན་དུ་དོང་སྟེ་འཁོད་དོ་།རྒྱལ་པོ་སིངྒ་ལས་ཀྱང་དེར་གྲོང་ཁྱེར་བརྩིགས་ནས་རྒྱལ་པོ་སིངྒ་  
ལས་གནས་བཅས་པས། སིངྒ་ལའི་གླིང། སིངྒ་ལའི་གླིང་ཞེས་བྱ་བའི་མིང་དུ་གྱུར་ཏོ། །དགེ་སློང་དག། དེའི་ཚེ་དེའི་དུས་ན་དེད་དཔོན་སིངྒ་ལ་གང་ཡིན་པ་དེ་ནི། ང་ཉིད་ཡིན་ནོ། །དེའི་ཚེ་དེའི་དུས་ན་རྒྱལ་  
པོ་སེངྒེ་རལ་པ་ཅན་གང་ཡིན་པ་དེ་ནི། རྒན་ཞུགས་འདི་ཉིད་ཡིན་ནོ། །དེའི་ཚེ་དེའི་དུས་ན་སྲིན་མོ་གང་ཡིན་པ་དེ་ནི། དཔེ་མེད་མ་འདི་ཡིན་ཏེ། དེའི་ཚེ་ཡང་དཔེ་མེད་མ་འདིས་འདིའི་བཙུན་མོ་འཁོར་དང་  
  
  
ད་ལྟར་ཡང་འདིས་འདི་ཚུལ་མ་ཡིན་པས་སྡུག་བསྔལ་བར་བྱས་སོ། །ཀུན་ཏུ་རྒྱུ་མ་དུས་དཔེ་མེད་མ་ཁྲིད་དེ་ཀོའུ་ཤམྦྷིར་འོངས་ནས་སྐྱེད་མོས་ཚལ་ཞིག་  
ན་འདུག་གོ། །སྐྱེད་མོས་ཚལ་སྲུང་བའི་མིས་རྒྱལ་པོ་ཤར་པ་ལ་སྦྲན་པ། ལྷ། བུད་མེད་གཟུགས་བཟང་བ། བལྟ་ན་སྡུག་པ། མཛེས་པ་ཞིག་སྐྱེད་མོས་ཚལ་ན་མཆིས་ཏེ། དེ་ནི། ལྷ་ལ་འོས་པ་ལགས་སོ་།རྒྱལ་པོས་  
ཐོས་ནས་སྐྱེད་མོས་ཚལ་དུ་སོང་བ་དང། དེས་མཐོང་ངོ། །བུད་མེད་ཀྱི་ཡུལ་ནི། དབང་པོ་རྣམས་འཕྲོག་པ་ཡིན་པས། མཐོང་མ་ཐག་ཏུ་ཆགས་པར་གྱུར་ནས་དེས་ཀུན་ཏུ་རྒྱུ་མ་དུ་ལ་སྨྲས་པ། མ་དུ། འདི་སུའི་བུ་མོ་  
ཡིན། ལྷ། བདག་གི་བུ་མོ་ལགས་སོ། །སུ་ལ་བྱིན། ལྷ། སུ་ལ་ཡང་མ་སྩལ་ཏོ། །ང་ལ་ཅིའི་ཕྱིར་མི་སྦྱིན། ལྷ། གསོལ་ལོ། །རྒྱལ་པོས་བག་མར་བླངས་ཏེ་བཙུན་མོའི་འཁོར་གྱི་ནང་དུ་བཅུག་ནས་དེ་ལ་ཁང་  
བཟང་མེ་ཏོག་གི་སོའི་ཕྱེད་ཀྱང་བྱིན། བསྙེན་བཀུར་མ་ལྔ་བརྒྱ་ཡང་བྱིན། ཉི་མ་རེ་རེ་ཞིང་དྲི་དང་ཕྲེང་བ་རྒྱུའི་རིན་ཀརཤ་པ་ཎི་ལྔ་བརྒྱ་ལྔ་བརྒྱ་ཡང་བྱིན་ནོ། །ཀུན་ཏུ་རྒྱུ་མ་དུ་ཡང་བློན་པོའི་མཆོག་ཏུ་བཅུག་གོ་དེའི་  
ཚེ་ན་བད་སའི་རྒྱལ་པོ་ཤར་པ་ལ་བློན་པོའི་མཆོག་གསུམ་ཡོད་དེ་སྦྱོར་བ་འཛིན་དང། གདངས་ཅན་དང། མ་དུའོ། །ཇི་ཙམ་དུས་གཞན་ཞིག་ན་བད་སའི་རྒྱལ་པོ་ཤར་བའི་གན་དུ་མི་ཞིག་འོངས་ནས་རྒྱལ་  
པོས་དྲིས་པ། ཁྱོད་སུ་ཡིན། དེས་སྨྲས་པ། ལྷ། བདག་སྙན་སྨྲ་ལགས་སོ། །རྒྱལ་པོས་བློན་པོ་རྣམས་ལ་བསྒོ་བ། ཤེས་ལྡན་དག་།སྙན་སྨྲ་ལ་འཚོ་བ་བྱིན་ཅིག་དེ་དག་གིས་དེ་ལ་འཚོ་བ་བྱིན་ནོ། །ཇི་ཙམ་  
  
  
༄༅། །ན་ཡང་རྒྱལ་པོའི་གན་དུ་མི་ཞིག་འོངས་ནས། རྒྱལ་པོས་དེ་ལ་དྲིས་པ། ཁྱོད་སུ་ཡིན། དེས་སྨྲས་པ། ལྷ། བདག་མི་སྙན་སྨྲ་ལགས་སོ། །རྒྱལ་པོས་བློན་པོ་རྣམས་ལ་བསྒོ་བ་  
ཤེས་ལྡན་དག་མི་སྙན་སྨྲ་ལ་འཚོ་བ་བྱིན་ཅིག་དེ་དག་གིས་སྨྲས་པ། ལྷ། གལ་ཏེ་ན་ལྷས་མི་སྙན་པ་གསན་པར་འགྱུར་ཡང་དག་པས་འདི་ལ་འཚོ་བ་མི་སྩལ་ལོ། །རྒྱལ་པོས་སྨྲས་པ། ཤེས་ལྡན་དག་  
རྒྱལ་པོའི་བྱ་བ་དག་ནི། རྒྱ་ཆེའི། བྱིན་ཅིག་དེ་དག་གིས་དེ་ལ་ཡང་འཚོ་བ་བྱིན་ནོ། །ཇི་ཙམ་དུས་གཞན་ཞིག་ན། བད་སའི་རྒྱལ་པོ་ཤར་བ་བཙུན་མོ་སྔོ་བསངས་ཅན་དང། དཔེ་མེད་མ་དང་ལྷན་ཅིག་  
འདུག་པ་ན། དེ་ན་རྒྱལ་པོ་སྦྲིད་པ་བྱུང་བ་དང། སྔོ་བསངས་ཅན་གྱིས་སངས་རྒྱས་ལ་ཕྱག་འཚལ་ལོ། །ཞེས་སྨྲས་པ་དང། དཔེ་མེད་མས་ལྷ་ལ་ཕྱག་འཚལ་ལོ། །ཞེས་བྱས་ཏེ་སྨྲས་པ། ལྷ། སྔོ་བསངས་  
ཅན། ལྷའི་འཚལ་མ་འཚལ་ཞིང། དགེ་སྦྱོང་གོའུ་ཏ་མ་ལ་ཕྱག་འཚལ་བ་ལ་གཟིགས། རྒྱལ་པོས་སྨྲས་པ། དཔེ་མེད་མ། འདི་ལ་ཉེས་པ་མེད་དེ། སྔོ་བསངས་ཅན་དགེ་བསྙེན་མ་ཡིན་པས། ལོས་ཀྱང་  
དགེ་སྦྱོང་གོའུ་ཏ་མ་ལ་ཕྱག་འཚལ། དེ་ཅང་མི་སྨྲ་བར་འདུག་གོ། དེས་བུ་མོ་མངག་གཞུག་མ་ལ་སྨྲས་པ། བུ་མོ། གང་གི་ཚེ་ལྷ་སྔོ་བསངས་ཅན་དང། ཁོ་མོ་དང་ལྷན་ཅིག་དབེན་པ་ན་ཞུགས་པ་  
དེའི་ཚེ་ན། ཁྱོད་ཀྱིས་ཐེམ་སྐས་ནས་ཁར་ཕོར་རྦབ་ཏུ་ཐོང་ཞིག་དེས་ཇོ་མོ། བཀའ་བཞིན་འཚལ་ཞེས་གང་གི་ཚེ་དེ་དག་ལྷན་ཅིག་འདུག་པ་དེའི་ཚེ་ན། ཐེམ་སྐས་ནས་ཁར་ཕོར་རྦབ་ཏུ་བཏབ་པ་ན་  
  
  
།ཞེས་སྨྲས་པ་དང། དཔེ་མེད་མས་ལྷ་ལ་ཕྱག་འཚལ་ལོ། །ཞེས་བྱས་ཏེ་སྨྲས་པ། ལྷ། སྔོ་བསངས་ཅན། ལྷའི་འཚལ་མ་འཚལ་ཞིང། དགེ་སྦྱོང་གོའུ་  
ཏ་མ་ལ་ཕྱག་འཚལ་བ་ལ་གཟིགས། རྒྱལ་པོས་སྨྲས་པ། དཔེ་མེད་མ་ཐོང་ཞིག་ཉེས་རྩོམ་མ་བྱེད་ཅིག་འདི་ལ་ཉེས་པ་མེད་དེ། སྔོ་བསངས་ཅན་དགེ་བསྙེན་མ་ཡིན་པས། ལོས་ཀྱང་དགེ་སྦྱོང་གོའུ་  
ཏ་མ་ལ་ཕྱག་འཚལ། དེ་ཅང་མི་སྨྲ་བར་འདུག་གོ་རྒྱལ་པོ་ཤར་པ་ཉི་མ་གཅིག་ན། སྔོ་བསངས་ཅན་གྱི་གན་དུ་ཟན་ཟ་ལ། ཉི་མ་གཉིས་པ་ལ་ནི། དཔེ་མེད་མའི་གན་དུ་ཟན་ཟའོ། །དཔེ་མེད་མས་བྱ་བ་ལ་  
བསྒོ་བ། གང་གི་ཉིན་མོ་ལྷ་སྔོ་བསངས་ཅན་གྱི་གན་དུ་བཤོས་གསོལ་བའི་རེས་བབ་པ་དེའི་ཉིན་མོ་གོང་མ་སྲེག་གསོན་པོ་དབུལ་བར་བྱའོ། །བྱ་བས་གང་གི་ཉིན་མོ་རྒྱལ་པོ་སྔོ་བསངས་ཅན་གྱི་གན་དུ་ཟན་  
ཟ་བ་དེའི་ཉིན་མོ་རྒྱལ་པོ་ལ་གོང་མ་སྲེག་གསོན་པོ་ཕུལ་བ་དང་རྒྱལ་པོས་སྨྲས་པ། དཔེ་མེད་མ་ལ་གཏོད་ཅིག་དཔེ་མེད་མས་ཐོས་ནས་དེས་སྨྲས་པ། ལྷ། བདག་གི་རེས་མ་ལགས་ཏེ། སྔོ་བསངས་  
ཅན་གྱི་རེས་ལགས་སོ། །རྒྱལ་པོས་སྨྲས་པ། ཀྭའི་བྱ་བ། སོང་ལ་སྔོ་བསངས་ཅན་ལ་གཏོད་ཅིག་དེས་སྔོ་བསངས་ཅན་ལ་ཕུལ་ཏེ་སྨྲས་པ། ལྷའི་དོན་དུ་གཡོས་མཛོད་ཅིག་དེས་སྨྲས་པ། ཅི། ཁོ་མོ་བྱ་  
བ་མོའམ། ཁོ་མོ་སྲོག་གཅོད་པར་མི་བྱེད་ཀྱི། སོང་ཞིག་དེས་རྒྱལ་པོའི་གན་དུ་སོང་སྟེ་སྨྲས་པ། ལྷ། སྔོ་བསངས་ཅན་གྱི་མཆིད་ནས་ཅི། ཁོ་མོ་བྱ་པ་མོའམ། ཁོ་མོ་སྲོག་གཅོད་པར་མི་བྱེད་ཀྱི། སོང་ཞིག་  
  
  
༄༅། །ཅེས་མཆིའོ། །དཔེ་མེད་མས་མཐོང་ནས་སྨྲས་པ། ལྷ། གལ་ཏེ་དེ་ལ་དགེ་སྦྱོང་གོའུ་ཏ་མའི་སླད་དུ་གཡོས་གྱིས་ཤིག་ཅེས་བགྱིས་ན་ནི། ད་ཙམ་འཁོར་དང་བཅས་ཏེ་གཡོས་བགྱིད་  
པར་འགྱུར་རོ། །རྒྱལ་པོས་བསམ་པ། དེ་ལྟར་འགྱུར་བ་སྙམ་ཞེས་མི་དེ་ལ་སྨྲས་པ། ཀྭའི་བྱ་བ། སོང་ལ་འདི་སྐད་ཅེས། བཅོམ་ལྡན་འདས་ཀྱི་ཕྱིར་གཡོས་གྱིས་ཤིག་ཅེས་བྱོས་ཤིག་དེ་འཕགས་པ་  
དང། དཔེ་མེད་མས་ལྐོག་ཏུ་སོད་ལ་ཕུལ་ཅིག་ཅེས་བསྒོ་ནས། དེས་བསད་དེ་སྔོ་བསངས་ཅན་ལ་ཕུལ་ནས་སྨྲས་པ། ལྷའི་ཞལ་ནས་བཅོམ་ལྡན་འདས་ཀྱི་ཕྱིར་གཡོས་གྱིས་ཤིག་ཅེས་བྱུང་ངོ། །སྔོ་  
བསངས་ཅན་འཁོར་དང་བཅས་པས་གཡོས་བྱ་བར་བརྩམས་སོ། །བྱ་བས་སོང་སྟེ་རྒྱལ་པོ་ལ་སྨྲས་པ། ལྷ། སྔོ་བསངས་ཅན་འཁོར་དང་བཅས་པས་གཡོས་བགྱི་བར་བརྩམས་སོ། །དཔེ་མེད་མས་སྨྲས་  
པ༑ ལྷས་གསན་ཏམ། གལ་ཏེ་སྲོག་གཅོད་པར་མི་བགྱིད་ན་ནི། དགེ་སྦྱོང་གོའུ་ཏ་མའི་སླད་དུ་ཡང་མི་བགྱིད་ལ། ལྷའི་སླད་དུ་ཡང་མི་བགྱིད་པའི་རིགས་ན། དགེ་སྦྱོང་གོའུ་ཏ་མའི་སླད་དུ་ནི། བགྱིད་ལ་  
ལྷའི་སླད་དུ་ནི། མི་བགྱིད་པ་དེ་ཇི་ལྟ་བུ་ཞིག་རྒྱལ་པོ་ཁྲོས་པར་གྱུར་ནས་གཞུ་བཀང་སྟེ་འཕགས་སོ། །འཇིག་རྟེན་ནི། མཛའ་བཤེས་དང། དགྲ་བོ་དང། ཐ་མལ་པ་ཡིན་པས། ཁ་ཅིག་གིས་ནི། སྔོ་སངས་  
ཅན་ལ་སྨྲས་པ། ལྷ་ཤིན་ཏུ་ཁྲོས་ནས་གཞུ་བཀང་སྟེ་འོང་གི་ཐབས་སོམས་ཤིག་དེས་རང་གི་འཁོར་ལ་སྨྲས་པ། ནུ་མོ་དག་ཁྱེད་ཅག་ཐམས་ཅད་བྱམས་པ་ལ་སྙོམས་པར་ཞུགས་ཤིག་དེ་དག་ཐམས་  
  
  
།རྒྱལ་པོས་གཞུ་རྣ་དྲུང་དུ་ཐུག་པར་བཀང་སྟེ་མདའ་འཕངས་པ་དང། དེ་ལ་མ་ཕྱེད་དུ་ལྟུང་ངོ། །མདའ་གཉིས་པ་འཕངས་པ་དང། དེ་ཕྱིར་ལོག་སྟེ་རྒྱལ་པོའི་དྲུང་དུ་ལྟུང་ངོ། །  
མདའ་གསུམ་པ་འཕང་བར་བརྩམས་པ་དང། སྔོ་བསངས་ཅན་གྱིས་སྨྲས་པ། ལྷ། མ་འཕེན་ཅིག་ཁྱོད་ཐམས་ཅད་ཀྱི་ཐམས་ཅད་དུ་མ་མཆིས་པར་འགྱུར་བ་མ་མཛད་ཅིག་རྒྱལ་པོ་སྐྲག་སྟེ་སྨྲས་པ་ཁྱོད་ལྷ་  
མོའམ། ཀླུ་མོའམ། གནོད་སྦྱིན་མོའམ། དྲི་ཟ་མོའམ། ནམ་མཁའ་ལྡིང་མོའམ། མིའམ་ཅི་མོའམ། ལྟོ་འཕྱེ་ཆེན་མོའམ། སུ་ཡིན། དེས་སྨྲས་པ། ལྷ། བདག་ནི། ལྷ་མོ་ཡང་མ་ལགས། ཀླུ་མོ་ཡང་མ་ལགས་  
གནོད་སྦྱིན་མོ་ཡང་མ་ལགས། དྲི་ཟ་མོ་ཡང་མ་ལགས། མིའམ་ཅི་མོ་ཡང་མ་ལགས། ལྟོ་འཕྱེ་ཆེན་མོ་ཡང་མ་ལགས་སོ། །འོ་ན་ཁྱོད་སུ་ཡིན། ལྷ། བདག་ནི། བཅོམ་ལྡན་འདས་ཀྱི་ཉན་ཐོས་མ་ཕྱིར་མི་འོང་  
བ་སྟེ། བདག་གིས་བཅོམ་ལྡན་འདས་ཀྱི་དྲུང་ནས་ཕྱིར་མི་འོང་བའི་འབྲས་བུ་མངོན་སུམ་དུ་བགྱིས་སོ། །བུད་མེད་ལྔ་བརྒྱ་པོ་འདི་དག་གིས་ཀྱང་བདེན་པ་དག་མཐོང་ངོ། །རྒྱལ་པོ་མངོན་པར་དད་པར་གྱུར་ནས་  
སྨྲས་པ། ཁྱོད་ལ་དམ་པ་ཅི་ཞིག་སྦྱིན་པར་བྱ་བ་སྨྲོས་ཤིག་།དེས་སྨྲས་པ། གལ་ཏེ་ལྷ་བདག་ལ་མངོན་པར་དད་ན། གང་གི་ཚེ་ལྟ་བཙུན་མོའི་འཁོར་གྱི་ནང་དུ་གཤེགས་པ་དེའི་ཚེ་ན། བདག་ལ་སྲིང་མོའི་འདུ་  
ཤེས་ཉེ་བར་ཞོག་ཅིག་རྒྱལ་པོས་སྨྲས་པ། མ་ཉེས་ཀྱི། དེ་བཞིན་བྱའོ། །རྒྱལ་པོ་དེ་དཔེ་མེད་མ་དང་ལྷན་ཅིག་རྩེ་བ་དང། དགའ་བ་དང། དགའ་མགུར་སྤྱོད་པར་བྱེད་པ་ཉམས་སུ་མྱོང་བར་བྱེད་དོ་།སྔོ་བསངས་  
  
  
༄༅། །ཅན་ལ་ཆོས་ཀྱི་རྒྱུ་ལས་བྱུང་བའི་དད་པ་སྐྱེད་པར་བྱེད་ཅིང། དེ་ལ་ལོ་ཐོག་གསར་པ་དང། འབྲས་བུ་གསར་པ་དང། དུས་ཚིགས་གསར་པ་གང་དག་འགྲུབ་པ་དེ་དག་ནི། དང་པོ་  
ཁོ་ནར་སྔོ་བསངས་ཅན་ལ་འབུལ་བར་བྱེད་དོ། བུད་མེད་ཀྱི་ཡུལ་ནི་ཕྲག་དོག་གི་རང་བཞིན་ཅན་ཡིན་པས། དཔེ་མེད་མས་བསམ་པ། རྒྱལ་པོ་འདི། བདག་དང་ལྷན་ཅིག་རྩེ་བ་དང། དགའ་བ་དང། དགའ་  
མགུར་སྤྱོད་པར་བྱེད་པ་ཉམས་སུ་མྱོང་བར་བྱེད་ལ། འདི་ལ་ལོ་ཐོག་གསར་པ་དང། འབྲས་བུ་གསར་པ་དང། དུས་ཚིགས་གསར་པ་གང་དག་འགྲུབ་པ་དེ་དག་ནི། དང་པོ་ཁོ་ནར་སྔོ་བསངས་ཅན་ལ་འབུལ་  
བར་བྱེད་པས། གང་གིས་སྔོ་བསངས་ཅན་འདི་གསོད་པར་འགྱུར་བ་དེ་ལྟ་བུའི་ཐབས་ཀྱི་རྣམ་པ་ཞིག་བྱའོ། །སྙམ་ནས་དེ་གསད་པའི་ཕྱིར་ཀླན་ཀ་ཚོལ་ཞིང་དེ་ལྷུར་ལེན་ཞིང་འདུག་གོ་ཇི་ཙམ་ན་དུས་གཞན་  
ཞིག་ན་བད་སའི་རྒྱལ་པོ་ཤར་པའི་རི་བྲག་པ་ཞིག་ལོག་ནས། དེས་དེར་རུ་གཅིག་བཏང་ན། དེ་བཅོམ་ཞིང་རབ་ཏུ་བཅོམ་སྟེ་འོངས་སོ། །དེ་བཞིན་དུ་རུ་གཉིས་པ་དང། གསུམ་པ་བཏང་ན། དེ་ཡང་བཅོམ་ཞིང་  
རབ་ཏུ་བཅོམ་སྟེ་འོངས་ནས་བློན་པོ་རྣམས་ཀྱིས་སྨྲས་པ། ལྷའི་དཔུང་ནི། ཉམས་ཤིང་རི་བྲག་པའི་དཔུང་ནི། སྐྱེས་ཏེ། གལ་ཏེ་ལྷ་རང་ཉིད་མ་གཤེགས་ན། དེ་ཕེབས་དཀའ་བར་འགྱུར་བ་གང་ལགས་པ་དེ་ལྟ་བུའི་  
གནས་མཆིས་པར་འགྱུར་རོ། །དེས་ཀོའུ་ཤམྦྷིར་དྲིལ་སྒྲོག་པ་བྱེད་དུ་བཅུག་སྟེ། ངའི་ཡུལ་ན་གང་དག་མཚོན་ཆས་འཚོ་བ་ཇི་སྙེད་འཁོད་པ་དེ་དག་ཐམས་ཅད་ཀྱིས་འདོང་བར་བྱའོ། །ཞེས་བསྒོས་ཏེ་དེ་ནས་  
  
  
།རྒྱལ་པོས་སྦྱོར་བ་འཛིན་ལ་སྨྲས་པ། ཁྱོད་སྔོ་བསངས་ཅན་ལ་མཁོ་བ་སྟོབ་ཅིང་འདི་ཉིད་ན་འདུག་ཅིག་དེས་སྨྲས་པ། ལྷ། དེ་ལྟར་མི་རུང་སྟེ། བདག་ཀྱང་ལྷ་ཉིད་དང་ཐབས་ཅིག་མཆིའོ། །རྒྱལ་པོས་གདངས་  
ཅན་ལ་སྨྲས་པ། ཁྱོད་སྔོ་བསངས་ཅན་ལ་མཁོ་བ་སྟོབ་ཅིང་འདི་ཉིད་ན་འདུག་ཅིག་དེས་ཀྱང་སྨྲས་པ། ལྷ། དེ་ལྟར་མི་རུང་སྟེ་བདག་ཀྱང་ལྷ་ཉིད་དང་ཐབས་ཅིག་མཆིའོ། །རྒྱལ་པོས་མ་དུ་བཞག་སྟེ་སྨྲས་པ། ཁྱོད་སྔོ་  
བསངས་ཅན་ལ་མཁོ་བ་སྟོབ་ཅིང་འདི་ཉིད་ན་འདུག་ཅིག་ཅེས་བསྒོས་ཏེ་འཕགས་པ་དང། དེས་ཀྱང་ཕྱི་བཞིན་སྐྱེལ་བཞིན་དུ་ལྷ། དེ་ལྟར་མི་རུང་སྟེ། བདག་ཀྱང་ལྷ་ཉིད་དང་ཐབས་ཅིག་མཆིའོ་།ཞེས་ལན་གསུམ་  
གྱི་བར་དུ་གསོལ་ཀྱང་རྒྱལ་པོས་མ་གནང་ནས་དེས་ཁས་བླངས་སོ་།མ་དུ་དཔེ་མེད་མའི་གན་དུ་སོང་བ་དང། དེས་དྲིས་པ། ཡབ། ལྷས་འདིར་སུ་བཞག་བདག་བཞག་གོ་དེས་བསམ་པ། མ་ཉེས་ཀྱི། གྲོགས་  
འདིས་འཁོན་གྱི་ཤ་གླན་པར་ནུས་སོ། །སྙམ་དུ་རིག་ནས་སྨྲས་པ་ཡབ། སྔོ་བསངས་ཅན་བདག་གི་ཅིར་འོང་མཁྱེན་ཏམ། བུ་མོ། འཚལ་ཏེ། ཆེན་མའོ། །ཡབ། བུད་མེད་ཀྱི་ཡུལ་ལ་ཆོས་གང་ཤིན་ཏུ་གནོད་པ་  
མཁྱེན་ཏམ། བུ་མོ། །འཚལ་ཏེ། ཕྲག་དོག་དང། སེར་སྣའོ། །ཡབ་གལ་ཏེ་དེ་ལྟ་ན། སྔོ་བསངས་ཅན་ཁུམ་ཞིག་བུ་མོ། ཅི། བདག་ལ་མགོ་གཉིས་མཆིས་སམ། རྒྱལ་པོས་ལན་གསུམ་གྱི་བར་དུ་སྔོ་བསངས་  
ཅན་ལ་མཁོ་བ་སྟོབས་ཤིག་ཅེས་བཀའ་སྩལ་གྱི། ཁྱོད་ཀྱི་མིང་ཡང་མ་སྨྲོས་སོ། །དེས་སྨྲས་པ། ཡབ། ཁྱོད་འདི་ལྟར་གླན་ནམ། བུ་མོའི་དོན་དུ་ཕ་ལ་ཅུང་ཟད་འཚོལ་བ་སུ་ཡོད་དེ། རྒྱུ་མེད་པར་ཡང་དེ་ལ་བྱམས་  
  
  
༄༅། །པར་བྱེད་དོ། །དེའི་ཕྱིར་གལ་ཏེ་ཇེ་དེ་གསོད་ན། དེ་ལྟ་ན་ལེགས། གལ་ཏེ་མི་གསོད་ན། ཁོ་མོས་ཁྱོད་སྔོན་གྱི་གནས་ཉིད་དུ་གཞག་པར་བྱའོ། །དེ་སྐྲག་སྟེ་བསམ་པ། རྒྱལ་པོ་དེ་བུད་མེད་  
ཀྱི་དབང་དུ་སོང་བ་ཡིན་པས་དེ་ལྟར་འགྱུར་རོ། །སྙམ་དུ་རིག་ནས་སྨྲས་པ། བུ་མོ། །གྱི་ན་དེ་བཞིན་དུ་གསད་པར་མི་ནུས་ཏེ། འདི་ལྟར། ཐབས་ཀྱི་རྣམ་པ་ཞིག་བྱའོ། །དེས་སྨྲས་པ། མ་ཉེས་ཀྱི་དེ་བཞིན་གྱིས་ཤིག་  
དེས་སྔོ་བསངས་ཅན་ལ་སྨྲས་པ། ལྷ་མོ། ཅི་བགྱི་བ་བཀའ་སྩལ་ཅིག་དེས་སྨྲས་པ། མ་དུ། བྱ་བ་ཅུང་ཟད་ཀྱང་མེད་དེ། འདི་ལྟར་བུ་མོ་འདི་དག་མཚན་མོ་མེ་མར་ལ་སངས་རྒྱས་ཀྱི་བཀའ་ཀློག་པས་དེར་གྲོ་བ་  
དང། འབྲུ་མར་དང། སྣག་ཚ་དང། སྙུག་གུ་དང། ཤིང་བལ་དགོས་སོ། །དེས་སྨྲས་པ། ལྷ་མོ། མ་ནོངས་ཀྱི། སྦྱོར་དུ་སྩལ་ཏོ། །ཞེས་དེས་མང་པོ་སྦྱོར་དུ་བཅུག་སྟེ་ནང་དུ་བསྐྱལ་ནས་སྒོ་ཁང་དུ་ཕུང་པོར་བཅེར་  
ཏེ་བཞག་གོ་སྔོ་བསངས་ཅན་གྱིས་སྨྲས་པ། མ་དུ། ཆོག་གི་ཐོང་ཞིག་མ་དུས་སྨྲས་པ། ལྷ་མོ། འཇུག་ཏུ་སྩལ་ཏེ། སླན་ཆད་ཡང་དང་ཡང་དུ་འཇུག་ཏུ་མི་སྩལ་བར་བགྱིའོ། །ཞེས་དེས་འཇུག་ཏུ་བཅུག་ནས་  
གྲོ་བའི་ཁུར་ཕྱི་མར་མེ་བཅུག་སྟེ་འཇུག་ཏུ་བཅུག་པ་དང། མེ་འབར་བ་དེས་སྒོ་ཁང་ལ་མཆེད་ནས་ཀོའུ་ཤམྦྷི་ན་གནས་པའི་སྐྱེ་བོའི་ཚོགས་ཀྱིས་མེ་གསོད་དུ་རྒྱུགས་པ་དང། མ་དུས། རལ་གྲི་ཤུབས་ནས་  
ཕྱུང་སྟེ་ཁྱེད་ཅག་ཅིའི་ཕྱིར་རྒྱལ་པོའི་བཙུན་མོའི་འཁོར་གྱི་ནང་དུ་འཇུག་པར་འདོད། སྡོད་ཅིག་ཅེས་སྐྱེ་བོའི་ཚོགས་ཕྱིར་བཟློག་པར་བརྩམས་སོ། །འཁྲུལ་འཁོར་གྱི་སྒྱུ་རྩལ་གྱི་སློབ་དཔོན་གྱིས་སྨྲས་  
  
  
ཁོ་བོས་སྒོ་ཁང་ལ་མེ་མཆེད་པ་འདི་འཁྲུལ་འཁོར་གྱིས་གནས་གཞན་དུ་སྤོ་བར་བྱའོ། །མ་དུས་དེ་ཡང་དེ་ཇི་བཞིན་དུ་ཕྱིར་བཟློག་གོ། །སྔོ་བསངས་ཅན་རྫུ་འཕྲུལ་གྱིས་ནམ་མཁའ་ལ་གྱེན་དུ་འཕགས་  
ཏེ་སྨྲས་པ། ནུ་མོ་དག་བདག་ཅག་གིས་ལས་ཚོགས་རྙེད་པ། རྐྱེན་ཡོངས་སུ་བསྒྱུར་བ། འོད་པ་བཞིན་དུ་ཉེ་བར་གནས་པ། གདོན་མི་ཟ་བར་འབྱུང་བར་འགྱུར་བ་དག་བྱས་ཤིང་བསགས་པས། བདག་  
ཅག་གིས་ལས་བྱས་ཤིང་བསགས་པ་དག་གཞན་སུ་ཞིག་གིས་སོ་སོར་མྱོང་བར་འགྱུར། བཅོམ་ལྡན་འདས་ཀྱིས་ཀྱང། བར་སྣང་རྒྱ་མཚོའི་ནང་དང་ནི། །རི་ཡི་སུལ་དུ་ཞུགས་གྱུར་ཏམ། །གང་དུ་གནས་  
ན་ལས་རྣམས་ཀྱིས། །མི་ཚུགས་འགྱུར་བའི་ས་ཕྱོགས་མེད། །ཅེས་གསུངས་པས་བདག་ཅག་ལ་ལས་དེ་གཞོལ་བར་འགྱུར་རོ། །ཞེས་སྨྲས་ནས། ཚིགས་སུ་བཅད་པ་སྨྲས་པ། བདག་གིས་རྩིག་དོས་  
དཀར་ཁུང་ནས། །བཅོམ་ལྡན་འདས་ནི་མཐོང་གྱུར་ཏེ། །སངས་རྒྱས་ཀྱི་ནི་བསྟན་པ་ལ། །བདེན་པ་དག་ན་ཀུན་ཤེས་བྱས། །དེ་དག་ཕྱེ་མ་ལེབ་བཞིན་དུ་གྱེན་དུ་མཆོང་ཞིང་མཆོང་ཞིང་མེར་ལྷུང་བར་གྱུར་  
ཏོ༑ ༑དེ་ན་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་ནི། ཚིག་གོ་སྒུར་མཆོག་ནི། ཆུའི་སྟོར་ཁུང་ནས་བྲོས་སོ། །མ་དུས་བུད་མེད་ལྔ་བརྒྱ་པོ་དེ་དག་གི་རོ་དུར་ཁྲོད་དུ་བོར་ནས་རྒྱལ་པོའི་ཕོ་བྲང་  
ནང་དང་ཕྱི་རོལ་དང་བཅས་པའི་ཕྱིར་དོར་བྱས་ཏེ་ཀོའུ་ཤམྦྷི་ན་གནས་པ་དང། ཡུལ་ཐ་དད་པ་ནས་ལྷགས་པའི་སྐྱེ་བོའི་ཚོགས་དུ་མ་དག་བཟློག་གོ་དེ་ནས་དགེ་སློང་རབ་ཏུ་མང་པོ་དག་སྔ་དྲོ་ཤམ་ཐབས་  
  
  
༄༅། །བགོས། ལྷུང་བཟེད་དང་ཆོས་གོས་ཐོགས་ཏེ་ཀོའུ་ཤམྦྷི་ར་བསོད་སྙོམས་ལ་ཞུགས་པ་དང། དགེ་སློང་རབ་ཏུ་མང་པོ་དག་ཀོའུ་ཤམྦྷིར་བསོད་སྙོམས་ལ་རྒྱུ་བས། བད་སའི་རྒྱལ་  
པོ་ཤར་པ་ལྗོངས་སུ་སོང་བའི་བཙུན་མོའི་འཁོར་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་ཙམ་མེས་ཚིག་ཅེས་ཐོས་སོ། །ཐོས་ནས་ཀྱང་ཀོའུ་ཤམྦྷིར་བསོད་སྙོམས་རྒྱུས་ནས་ཟས་ཀྱི་བྱ་བ་བྱས་ཏེ་ཕྱི་མའི་  
ཟས་ཀྱི་བསོད་སྙོམས་ལས་ཕྱིར་ལོག་པས་ཇི་ལྟར་ལོངས་སྤྱོད་པའི་གནས་མཁོས་སུ་ཕབ་སྟེ་རྐང་པ་གཉིས་བཀྲུས་ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་  
གཉིས་ལ་མགོ་བོས་ཕྱག་འཚལ་ཏེ། མཐའ་གཅིག་ཏུ་འཁོད་དོ། །མཐའ་གཅིག་ཏུ་འདུག་ནས་བཅོམ་ལྡན་འདས་ལ་དགེ་སློང་རབ་ཏུ་མང་པོ་དག་གིས་འདི་སྐད་ཅེས་གསོལ་ཏོ། །བཙུན་པ། འདི་ན་  
བདག་ཅག་དགེ་སློང་རབ་ཏུ་མང་པོ་དག་སྔ་དྲོ་ཤམ་ཐབས་འཚལ་ལྷུང་བཟེད་དང་ཆོས་གོས་ཐོགས་ཏེ་ཀོའུ་ཤམྦྷིར་བསོད་སྙོམས་ལ་ཞུགས་ན། བཙུན་པ། བདག་ཅག་དགེ་སློང་རབ་  
ཏུ་མང་པོ་ཀོའུ་ཤམྦྷིར་བསོད་སྙོམས་ལ་རྒྱུ་བ་དག་གིས་བད་སའི་རྒྱལ་པོ་ཤར་པ་ལྗོངས་སུ་མཆིས་པའི་མཆིས་བྲང་གི་འཁོར་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་ཙམ་ཞུགས་  
ཀྱིས་དྲལ་ཅེས་ཐོས་སོ། །དགེ་སློང་དག་གང་གིས་བད་སའི་རྒྱལ་པོ་ཤར་པ་ལྗོངས་སུ་སོང་བའི་བཙུན་མོའི་འཁོར་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་ཙམ་མེས་བསྲེགས་པའི་མི་  
  
  
།དགེ་སློང་དག་འདི་ལྟར། མི་གཏི་མུག་ཅན་དེས་བསོད་ནམས་མ་ཡིན་པ་མང་པོ་བསྐྱེད་མོད་ཀྱི། བུད་མེད་དེ་དག་ནི། འབྲས་བུ་མེད་པར་དུས་ལ་བབ་པ་མ་ཡིན་ནོ་  
དེ་ཅིའི་ཕྱིར་ཞེ་ན། བཙུན་མོའི་འཁོར་དེ་ན་བུད་མེད་གང་དག་གིས་ཐ་མའི་ཆ་དང་མཐུན་པའི་ཀུན་ཏུ་སྦྱོར་བ་ལྔ་སྤངས་པས་རྫུས་ཏེ་སྐྱེས་ཤིང་དེར་ཡོངས་སུ་མྱ་ངན་ལས་འདའ་བ། ཕྱིར་མི་འོང་བ། ཡང་འཇིག་རྟེན་འདིར་  
ཕྱིར་མི་ལྡོག་པའི་ཆོས་ཅན་དེ་ལྟ་བུའི་བུད་མེད་དག་བཙུན་མོའི་འཁོར་དེ་ན་ཡོད་པ་དང། བཙུན་མོའི་འཁོར་དེ་ན་བུད་མེད་གང་དག་གིས་ཀུན་ཏུ་སྦྱོར་བ་གསུམ་སྤངས་པས། འདོད་ཆགས་དང། ཞེ་སྡང་དང་  
གཏི་མུག་བསྲབས་པའི་ཕྱིར་ལན་གཅིག་ཕྱིར་འོང་བ། ལན་གཅིག་འཇིག་རྟེན་འདིར་འོངས་ནས་སྡུག་བསྔལ་མཐར་བྱེད་པར་འགྱུར་བ་དེ་ལྟ་བུའི་བུད་མེད་དག་ཀྱང་བཙུན་མོའི་འཁོར་དེ་ན་ཡོད་པ་དང་  
བཙུན་མོའི་འཁོར་དེ་ན་བུད་མེད་གང་དག་གིས་ཀུན་ཏུ་སྦྱོར་བ་གསུམ་སྤངས་པས་རྒྱུན་ཏུ་ཞུགས་པ་ལོག་པར་མི་ལྟུང་བའི་ཆོས་ཅན་རྫོགས་པའི་བྱང་ཆུབ་ལ་ངེས་པར་གཞོལ་བ། རེ་ལྟར་ཐོགས་ན་སྲིད་པ་  
ལན་བདུན་པ་ལན་བདུན་ལྷ་དང་མི་རྣམས་སུ་མཚམས་སྦྱར་ནས་སྡུག་བསྔལ་མཐར་བྱེད་པར་འགྱུར་བ་དེ་ལྟ་བུའི་བུད་མེད་དག་ཀྱང་བཙུན་མོའི་འཁོར་དེ་ན་ཡོད་པ་དང། བཙུན་མོའི་འཁོར་དེ་ན་བུད་མེད་གང་  
དག་རང་གི་སྲོག་གི་ཕྱིར་ཡང་བསླབ་པ་དག་ལས་འདའ་བར་མི་བྱེད་པ་དེ་ལྟ་བུའི་བུད་མེད་དག་ཀྱང་བཙུན་མོའི་འཁོར་དེ་ན་ཡོད་པ་དང། བཙུན་མོའི་འཁོར་དེ་ན་བུད་མེད་གང་དག་ང་ལ་སེམས་དད་པས་དུས་  
  
  
༄༅། །བྱས་ཤིང་ལུས་ཞིག་ནས་བདེ་འགྲོ་མཐོ་རིས་ཀྱི་འཇིག་རྟེན་ལྷ་རྣམས་ཀྱི་ནང་དུ་སྐྱེ་བ་དེ་ལྟ་བུའི་བུད་མེད་དག་ཀྱང་བཙུན་མོའི་འཁོར་དེ་ལ་ཡོད་པའི་ཕྱིར་རོ། །དགེ་སློང་དག་ཚུར་  
ཤོག་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་པོ་དག་གིས་རོ་ག་ལ་བ་དེར་འདོང་ངོ། །དགེ་སློང་རྣམས་ཀྱིས། བཙུན་པ། བཀའ་བཞིན་འཚལ་ཞེས་བཅོམ་ལྡན་འདས་ལས་མཉན་ཏོ། །དེ་ནས་  
བཅོམ་ལྡན་འདས་དགེ་སློང་རབ་ཏུ་མང་པོ་དག་དང་ཐབས་ཅིག་བུད་མེད་ལྔ་བརྒྱ་པོ་དེ་དག་གི་རོ་ག་ལ་བ་དེར་གཤེགས་ཏེ་བྱོན་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་བུད་མེད་ལྔ་  
བརྒྱའི་རོ་འདི་དག་ནི། གང་ལ་བད་སའི་རྒྱལ་པོ་ཤར་པ་ཆགས་པ་དང། ཞེན་པ་དང། འཆུམས་པ་དང། མདུད་པ་བོར་བ་དང། བརྒྱལ་པ་དང། ལྷག་པར་ཆགས་པ་དང། ལྷག་  
པར་ཆགས་ཤིང་འདུག་པ་དག་ཡིན་ན། ད་ནི། འདི་དག་ལ་རྐང་པ་དག་གིས་རེག་པར་ཡང་སུ་ཞིག་བྱེད། ཚིགས་སུ་བཅད་པ་ཡང་བཀའ་སྩལ་པ། འཇིག་རྟེན་སྙིང་པོ་མེད་བྲེལ་ལ། །སྐལ་  
ལྡན་གཟུགས་བཞིན་ལྟ་བར་བྱེད། །བྱིས་པ་ཉོན་མོངས་བཅིངས་གྱུར་ཅིང། །མུན་པས་ཡོངས་སུ་བསྐོར་བ་དག་དམ་པ་མིན་ལ་དམ་པར་ལྟ་།མཐོང་བ་རྣམས་ལ་ཅི་ཡང་མེད། །དགེ་སློང་དག་  
དེ་ལྟ་བས་ན། ཁྱེད་ཀྱིས་འདི་ལྟར་བསླབ་པར་བྱ་སྟེ། ཀ་བ་ཚིག་པ་གང་ཡིན་པ་ལ་ཡང་སེམས་རབ་ཏུ་སྡང་བར་མི་བྱ་ན། རྣམ་པར་ཤེས་པ་དང་བཅས་པའི་ལུས་ལ་ལྟ་སྨོས་ཀྱང་ཅི་དགོས་ཏེ། དགེ་  
  
  
ཁྱེད་ཀྱིས་དེ་ལྟར་བསླབ་པར་བྱའོ། །ཀོའུ་ཤམྦྷི་ན་གནས་པ། ཕོ་བྲང་འཁོར་གྱི་མི་དག་འདུས་ཏེ་གྲོས་བྱ་བར་བཙམས་པ། ཤེས་ལྡན་དག་རྒྱལ་པོ་ལ་གནོད་པ་འདི་ལྟ་བུ་བྱུང་ན། བདག་ཅག་ལས་  
གང་གིས་རྒྱལ་པོ་ལ་བརྗོད་པར་བྱ། དེ་ན་ཁ་ཅིག་གིས་སྨྲས་པ་མི་སྙན་སྨྲ་གང་ཡིན་པ་དེ་བརྗོད་དུ་གཞུག་གི་འབོད་དོ། །གཞན་དག་གིས་སྨྲས་པ། མ་ཉེས་ཀྱི། དེ་ལྟར་བྱའོ། །ཞེས་དེ་དག་གིས་དེ་བོས་  
ཏེ་སྨྲས་པ། ལྷ་ལ་མི་སྙན་པ་འདི་གོ་རིམ་བཞིན་དུ་གསོལ་ཅིག་དེས་སྨྲས་པ། དེའི་ཚེ་ཁྱེད་ཅག་ན་རེ། ཅི་ཕྱིར་མི་སྙན་སྨྲ་ལ་འཚོ་བ་སྦྱིན་པར་བྱ་ཞེས་ཟེར་ན། ང་དེའི་དུས་འདི་ཡིན་གྱི་ཁྱེད་ཅག་ཉིད་ཀྱིས་གསོལ་  
ཅིག་དེ་དག་གིས་སྨྲས་པ། དེའི་དོན་ཉིད་དུ་ཁྱོད་ལ་འཚོ་བ་བྱིན་པ་ཡིན་ན། གཞན་སུ་ཞིག་གསོལ་བར་བྱེད། ཁྱོད་ཀྱིས་གསོལ་ཅིག་དེས་སྨྲས་པ། དམ་ཚིག་གིས་གསོལ་བར་བྱ་སྟེ། ཁོ་བོ་ཅི་ཟེར་བ་དེ་བཞིན་  
གྱིས་ཤིག་དང། གསོལ་བར་བྱའོ། །སྨྲོས་ཤིག་དང། དེ་བཞིན་བྱའོ་།གོ་རིམ་འདི་ལྟར་གསོལ་བར་བྱ་སྟེ། ཁོ་བོ་ལ་གླང་པོ་ཆེ་ལྔ་བརྒྱ་དང། བལ་གླང་མོ་ལྔ་བརྒྱ་དང། རྟ་ལྔ་བརྒྱ་དང་རྒོད་མ་ལྔ་བརྒྱ་དང་  
གཞོན་ནུ་ལྔ་བརྒྱ་དང། གཞོན་ནུ་མ་ལྔ་བརྒྱ་དང། གསེར་འབུམ་དང། རས་ལ་ཀོའུ་ཤམྦྷིའི་གནས་དང། ཁང་བཟང་མེ་ཏོག་སོ་དང། ཇི་ལྟར་མ་དུས་གྲོ་བ་དང། འབྲུ་མར་དང། སྣག་ཆེ་དང་སྨྱུ་གུ་  
དང། ཤིང་བལ་བསྐྱས་ཤིང། གྲོ་བའི་ཁུར་ཕྱི་མའི་ནང་དུ་མེ་བཅུག་པར་དང། ཇི་ལྟར་སྒོ་ཁང་ལ་མེ་མཆེད་པ་དང། ཇི་ལྟར་ཀོའུ་ཤམྦྷི་ན་གནས་པའི་སྐྱེ་པོའི་ཚོགས་ཀྱིས་མེ་གསོད་དུ་རྒྱུགས་པ་དང། མ་  
  
  
༄༅། །དུས་རལ་གྲི་ཤུབས་ནས་ཕྱུང་སྟེ་ཕྱིར་བཟློག་པ་དང་ཇི་ལྟར་འཁྲུལ་འཁོར་གྱི་སྒྱུ་རྩལ་གྱིས་སློབ་དཔོན་གྱིས་སྒོ་ཁང་ལ་མེ་མཆེད་པ་འཁྲུལ་འཁོར་གྱིས་གནས་གཞན་དུ་སྤོའོ།།  
ཞེས་ཟེར་བ་ན། མ་དུས་དེ་བཞིན་དུ་ཕྱིར་བཟློག་པ་དང། ཇི་ལྟར་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་ཕྱེ་མ་ལེབ་བཞིན་དུ་གྱེན་དུ་མཆོང་ཞིང་མཆོང་ཞིང་མེར་ལྟུང་བ་དག་རི་མོར་བྲིས་ཏེ་བྱིན་ཅིག་དེ་  
དག་གིས་སྨྲས་པ། དེ་ལྟར་བྱའོ། །ཞེས་དེ་དག་གིས་དེ་ལ་གླང་པོ་ཆེ་ལྔ་བརྒྱ་དང། བལ་གླང་པོ་ལྔ་བརྒྱ་དང། རྟ་ལྔ་བརྒྱ་དང། རྒོད་མ་ལྔ་བརྒྱ་དང། གཞོན་ནུ་ལྔ་བརྒྱ་དང། གཞོན་ནུ་མ་ལྔ་བརྒྱ་དང་  
གསེར་འབུམ་དང། རས་ལ་ཀོའུ་ཤམྦྷིའི་གནས་དང། ཁང་བཟང་མེ་ཏོག་གི་སོ་དང། ཇི་ལྟར་མ་དུས་གྲོ་བ་དང། འབྲུ་མར་དང། སྣག་ཚ་དང། སྨྱུ་གུ་དང། ཤིང་བལ་བསྐྱས་ཤིང། གྲོ་བའི་ཁུར་ཕྱི་  
མའི་ནང་དུ་མེ་བཅུག་པ་དང། ཇི་ལྟར་སྒོ་ཁང་ལ་མེ་མཆེད་པ་དང། ཇི་ལྟར་ཀོའུ་ཤམྦྷི་ན་གནས་པའི་སྐྱེ་བོའི་ཚོགས་ཀྱིས་མེ་གསོད་དུ་རྒྱུགས་པན། མ་དུས་རལ་གྲི་ཤུབས་ནས་ཕྱུང་སྟེ་ཕྱིར་བཟློག་  
པ་དང། ཇི་ལྟར་འཁྲུལ་འཁོར་གྱི་སྒྱུ་རྩལ་གྱི་སློབ་དཔོན་གྱི་སྒོ་ཁང་ལ་མེ་མཆེད་པ་འཁྲུལ་འཁོར་གྱིས་གནས་གཞན་དུ་སྤོའོ་།ཞེས་ཟེར་བ་ན། མ་དུས་དེ་བཞིན་དུ་ཕྱིར་བཟློག་པ་དང། ཇི་  
ལྟར་སྡོ་བསངས་ཅན་ལ་སོགས་པ་བུད་མེད་ལྔ་བརྒྱ་ཕྱེ་མ་ལེབ་བཞིན་གྱེན་དུ་མཆོང་ཞིང་མཆོང་ཞིང་མེར་ལྟུང་བ་དག་རི་མོར་བྲིས་ཏེ་བྱིན་ནོ། །དེ་ནས་མི་སྙན་སྨྲས་བློན་པོ་རྣམས་ལ་ཡི་གེ་སྤྲིང་  
  
  
རྒྱལ་པོ་ལ་གནོད་པ་འདི་ལྟ་བུ་བྱུང་བ། ཁོ་བོས་ཐབས་འདིས་བརྗོད་པར་བྱའོ། །ཁྱོད་ཀྱིས་གྲོགས་ཀྱི་ཤིག་ཅེས་བྱས་སོ་།དེས་དེ་དག་ལ་ཡི་གེ་སྤྲིང་ནས་དཔུང་གི་ཚོགས་ཡན་ལག་བཞི་པ་གོ་བསྐོན་  
ཏེ་ཕྱོགས་གཞན་ཞིག་ཏུ་སོང་ནས་དེར་བསྡད་དེ། རྒྱལ་པོ་ཤར་པ་ལ་འཕྲིན་ཡིག་འདི་སྐད་ཅེས། ལྷ། བདག་ནི། ཡུལ་ག་གེ་མོ་ཞིག་གི་རྒྱལ་པོ་སྟེ། བདག་གི་བུ་འཆི་བདག་གིས་འཕྲོག་ནས་དེའི་ཕྱིར་  
བདག་དེ་དང་ལྷན་ཅིག་གཡུལ་སྤྲོད་པར་བྱེད་དེ། གལ་ཏེ་རེ་ཞིག་གཡུལ་སྤྲད་པས་དེ་ཕམ་པར་ནུས་ན། དེ་ལྟ་ན་ལེགས། གལ་ཏེ་མ་ནུས་ན། གླང་པོ་ཆེ་ལྔ་བརྒྱ་དང། བལ་གླང་མོ་ལྔ་བརྒྱ་དང་རྟ་ལྔ་  
བརྒྱ་དང། རྒོད་མ་ལྔ་བརྒྱ་དང། གཞོན་ནུ་ལྔ་བརྒྱ་དང་གཞོན་ནུ་མ་ལྔ་བརྒྱ་དང། གསེར་འབུམ་ཕུལ་ནས་བ་བླངས་ཏེ་འོང་ངོ། །ཞེས་བྲིས་ཏེ་བསྐུར་རོ། །རྒྱལ་པོ་ཤར་པའི་རི་བྲག་པ་དེ་དཔུང་དང་ལྡན་  
པས་མ་ཕེབས་ནས། དེས་བློན་པོ་རྣམས་ལ་སྨྲས་པ། ཤེས་ལྡན་དག་།རྒྱལ་པོ་དེ་འདི་ལྟར་བླུན་པ་ལ་ལྟོས། འཆི་བདག་གི་བུ་འཕྲོག་པ་ཕྱིར་ཁུགས་པར་ནུས་པ་འགའ་ཡང་ཡོད་རེ་སྐན། དེ་ནི། འཇལ་  
གྱི༑ དེ་ལ་འཕྲིན་ཡིག་འདི་སྐད་ཅེས། ཁོ་བོའི་རི་བྲག་པ་ཞིག་ལོག་པ་མ་ཕེབས་ཀྱི། ཁྱོད་ཀྱིས་ཇེ་ཁོ་བོའི་གྲོགས་གྱིས་ཤིག་དང། ཁོ་བོས་ཀྱང་ཕྱིས་ཁྱོད་ཀྱི་གྲོགས་བྱའོ། །ཞེས་བྲིས་ཏེ་སྐུར་ཅིག་བློན་  
པོ་རྣམས་ཀྱིས་དེ་ལ་འཕྲིན་ཡིག་དེ་སྐད་ཅེས་བྲིས་ཏེ་བསྐུར་བ་དང་དེས་འཕྲིན་ཡིག་བཀླགས་ནས་བཀླགས་མ་ཐག་ཏུ་རི་བྲག་དེར་འོངས་ཏེ་དེ་དག་ཐག་མི་རིང་བ་ཞིག་ན་འདུག་པ་དང། རི་བྲག་པ་དག་གིས་  
  
  
༄༅། །ཐོས་ནས་བསམ་པ། བདག་ཅག་རྒྱལ་པོ་དག་གིས་ཕྱོགས་བཅུ་དག་ནས་བསྐོར་བར་ཆད་དེ། རྒྱལ་པོ་གཉིས་པ་འདི་ཡང་ཉེ་བར་འོངས་ཀྱི། ཡུལ་ནི། རྣམ་པ་ཐམས་ཅད་དུ་ཕྱིར་ཐོབ་  
པར་ཡང་རུང་གི། སྲོག་ནི། ཕྱིར་ཐོབ་པར་མི་རུང་གི། ཕྱིར་འབྱུང་ངོ། །སྙམ་ནས་དེ་དག་རལ་གྲི་མགུལ་ནས་ཕོག་སྟེ་ཕྱིར་བྱུང་ནས་རྒྱལ་པོ་ཤར་པའི་རྐང་པ་གཉིས་ལ་གཏུགས་པ་དང་རྒྱལ་པོ་ཤར་  
པས་དེ་དག་ལོ་ཐང་དང། དཔྱ་འཇལ་དུ་བཅུག་གོ་དེ་ནས་མི་སྙན་སྨྲ་རྒྱལ་པོའི་ཡོ་ལང་གིས་རྒྱལ་པོ་ཤར་བའི་གན་དུ་སོང་སྟེ་སྨྲས་པ། ལྷ་བདག་གི་བུ་འཆི་བདག་གིས་འཕྲོག་སྟེ། ལྷས་བདག་གི་  
གྲོགས་གྱིས་ཤིག་དང། བདག་དེ་དང་ལྷན་ཅིག་གཡུལ་སྤྲོད་པར་བྱེད་དོ། །གལ་ཏེ་རེ་ཞིག་གཡུལ་སྤྲད་པས་དེ་ཕམ་པར་ནུས་ན། དེ་ལྟ་ན་ལེགས། གལ་ཏེ་མ་ནུས་ན། དེ་ལ་གླང་པོ་ཆེ་ལྔ་བརྒྱ་དང་  
བལ་གླང་མོ་ལྔ་བརྒྱ་དང། རྟ་ལྔ་བརྒྱ་དང། རྒོད་མ་ལྔ་བརྒྱ་དང། གཞོན་ནུ་ལྔ་བརྒྱ་དང། གཞོན་ནུ་མ་ལྔ་བརྒྱ་དང། གསེར་འབུམ་ཕུལ་ཏེ་བུ་བླང་བར་བྱའོ། །རྒྱལ་པོ་ཤར་པས་སྨྲས་པ། ཤེད་  
མཐུན། ཁྱོད་གླེན་པ་ཞིག་སྟེ། འཆི་བདག་ལས་ཕྱིར་ལེན་པར་ནུས་པ་འགའ་ཡང་ཡོད་རེ་སྐན། དེས་སྨྲས་པ། ལྷ། མི་ནུས་སམ། མི་ནུས་སོ་།གལ་ཏེ་དེ་ལྟ་ན། རི་མོ་འདི་ལྟོས་ཤིག་དེས་  
རི་མོ་བརྐྱང་སྟེ་རྒྱལ་པོས་རི་མོ་བརྟགས་ནས་གནད་དུ་བསྣུན་པ་དང་འདྲ་བར་གདུང་བཞིན་དུ་སྨྲས་པ། ཀྱེ། ཇི་སྐད་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་མེས་ཚིག་ཅེས་ཟེར་རམ། དེས་  
  
  
ཐོར་ཚུགས་ཕོག་སྟེ་ཚིགས་སུ་བཅད་པ་སྨྲས་པ། བདག་ནི་རྒྱལ་པོ་མ་ལགས་རྒྱལ་སྲིད་མིན། །ལྷ་ཁྱོད་ཞམ་འབྲིང་ཞབས་ཀྱིས་འཚོ་བ་སྟེ། །མི་སྙན་དོན་འདི་ཁྱོད་ལ་གསོལ་སླད་དུ། །བདག་  
འདིར་ཁྱོད་ཀྱི་ཞབས་ཀྱི་དྲུང་དུ་མཆིས། །རྒྱལ་པོས་ཤིན་ཏུ་བརྟགས་ནས་འདི་ནི། ཀོའུ་ཤམྦྷིའོ། །འདི་ནི། རྒྱལ་པོའི་ཕོ་བྲང་ངོ། །འདི་ནི། ཁང་བཟང་མེ་ཏོག་གི་སོའོ། །འདི་ནི། མ་དུའོ། །འདི་ནི། གྲོ་  
བ་ལ་སོགས་པའི་སྦྱོར་བས་སྲེག་པའོ། །འདི་དག་ནི། སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་ཕྱེ་མ་ལེབ་བཞིན་གྱེན་དུ་མཆོང་ཞིང་མཆོང་ཞིང་མེར་ལྟུང་བ་དག་གོ་ཞེས་རྣམ་པར་དཔྱོད་པར་  
བྱེད་དོ། །རྣམ་པར་དཔྱད་ནས་སྨྲས་པ། ཀྭའི་ནང་རྗེ། ཇི་སྐད་སྔོ་བསངས་ཅན་ལ་སོགས་པ་བུད་མེད་ལྔ་བརྒྱ་མེས་ཚིག་ཅེས་ཟེར་རམ། ལྷ། བདག་དེ་སྐད་མི་མཆིའི། །འདི་ལྟར། ལྷ་ཉིད་དེ་སྐད་གསུང་  
ངོ༑ ༑ཀྭའི་ནང་རྗེ། ཁྱོད་ཀྱིས་ངལ་ཐབས་ཀྱི་ས་གསོལ་བར་ཟད་ཀྱི། གཞན་དུ་ན། ངས་ཁྱོད་ཀྱི་མགོ་དྲུངས་ནས་བཅད་དེ་ས་ལ་བསྒྱེལ་བར་འགྱུར་རོ། །ཞེས་སྨྲས་ནས་རྒྱལ་པོ་ས་ལ་བསྒྱེལ་ཏོ་།དེ་ནས་ཆུས་  
བཏབ་པས་དབུགས་ཕྱིར་བྱུང་ནས་སྨྲས་པ། ཤེས་ལྡན་དག་དཔུང་གི་ཚོགས་ཡན་ལག་བཞི་པ་གོ་སྐོན་ཅིག་ཀོའུ་ཤམྦྷི་ར་འདོང་ངོ་།བློན་པོ་རྣམས་ཀྱིས་དཔུང་གི་ཚོགས་ཡན་ལག་བཞི་པ་གོ་  
བསྐོན་ནས་རྒྱལ་པོ་ཀོའུ་ཤམྦྷིར་འཕགས་ཏེ་མཐར་གྱིས་ཀོའུ་ཤམྦྷིར་ཕྱིན་པ་དང། དེས་ཕོ་བྲང་འཁོར་གྱི་མི་རྣམས་ཀྱི་ནང་ན། ཆེས་རྒྱུས་མཁས་པ་ཐམས་ཅད་ལ་རྨས་སོ། །དེ་ནས་བློན་པོའི་མཆོག་  
  
  
༄༅། །སྦྱོར་བ་འཛིན་ལ་བསྒོ་བ། སྦྱོར་བ་འཛིན། སོང་ལ་མ་དུ་རྒྱ་སྐྱེགས་ཀྱི་ཁང་པར་ཆུག་ལ་སྲེགས་ཤིག་དཔེ་མེད་མ་ཡང་རྟེའུ་མ་ཐུལ་བའི་རྐང་པ་ལ་ཐོགས་ལ་འོར་ཅིག་སྦྱོར་བ་  
འཛིན་གྱིས་མ་དུ་རྒྱ་སྐྱེགས་ཀྱི་ཁང་པར་བཅུག་སྟེ་བསྲེགས་སོ་།དེ་ནས་བསམ་པ། དཔེ་མེད་མ་ནི། གལ་ཏེ་རྒྱལ་པོས་བསམ་ནས་དཔེ་མེད་མ་འོན་ཅིག་ཅེས་ཟེར་ན། བདག་གིས་ཇི་ལྟར་བྱའི་  
རེ་ཞིག་སྡོད་ཅིག་སྙམ་ནས། དེས་དཔེ་མེད་མ་ས་ཁང་དུ་བཅུག་སྟེ་བཞག་གོ་རྒྱལ་པོ་ཉི་མ་བདུན་པ་ལ་མྱ་ངན་སངས་ནས། དེས་མྱ་ངན་སངས་པས་སྨྲས་པ། སྦྱོར་བ་འཛིན། དཔེ་མེད་མ་ག་རེ་  
དེས། ལྷ། བདག་གིས་རྟེའུ་མ་ཐུལ་བའི་རྐང་པ་ལ་བཏགས་ཏེ་བོར་རོ། །རྒྱལ་པོས་སྨྲས་པ། མ་ཉེས་སོ། །མ་དུས་ནི། སྔོ་བསངས་ཅན་བསད་ན། ཁྱོད་ཀྱིས་ཀྱང་དཔེ་མེད་མ་བསད་ཀྱི། ད་ང་རབ་ཏུ་  
དབྱུང་བར་བྱའོ། །སྦྱོར་བ་འཛིན་གྱིས་སྨྲས་པ། ལྷ། དེ་ཉིད་ཀྱི་སླད་དུ་བདག་གིས་དཔེ་མེད་མས་ཁང་དུ་སྩལ་ཏེ་བཞག་གོ་གལ་ཏེ་གསོན་ན། བལྟའོ། །དེས་དེ་ས་ཁང་ནས་ཕྱུང་བ་དང། གནས་  
སྐབས་དེ་ཁོ་ན་བཞིན་དུ་ཉོན་མོངས་པ་ཅན་མ་ཡིན་པ་དང། ལུས་མ་རྙིང་པར་འདུག་གོ་རྒྱལ་པོས་མཐོང་ནས་བསམ་པ། ཇི་ལྟར་འདི་གནས་སྐབས་དེ་ཁོ་ན་བཞིན་དུ་ཉོན་མོངས་པ་ཅན་མ་ཡིན་  
པ་དང། ལུས་མ་རྙིང་པར་འདུག་ལ། ན་ཡང་མིན། ཟས་ཀྱང་མི་ཟ་བ་ལས་ན། གོར་མ་ཆག་པར་སྐྱེས་པ་གཞན་དང་ལྷན་ཅིག་དགའ་མགུར་སྤྱད་དོ། །སྙམ་དུ་རིག་ནས་སྨྲས་པ། དཔེ་  
  
  
ཁྱོད་ཀྱིས་འཁྲུལ་པ་བྱས་སོ། །དེས་སྨྲས་པ། ལྷ་སྡིག་པ་ཅི་ཞིག། བདག་དེ་ལྟ་མི་བགྱིད་དོ། །ཅི་མངོན། ལྷ། ཁྱོད་བཅོམ་ལྡན་འདས་ལ་མངོན་པར་དད་དམ། རྒྱལ་པོས་སྨྲས་པ། དེ་ནི་  
འཇལ་ཏེ། ཁྱོད་དེའི་ཚེ་ན་ནི། དགེ་སྦྱོང་གོའུ་ཏ་མ་ཞེས་ཟེར་ལ་ད་ནི། བཅོམ་ལྡན་འདས་ཞེས་ཟེར་མོད། འདི་ལྟར་ང། རོ་དང་འདྲ་བ་ཁྱོད་ཀྱི་ཕྱིར་བཅོམ་ལྡན་འདས་ལ་མི་ཞུའི། སྔོ་བསངས་ཅན་གྱི་དོན་  
དུ་བཅོམ་ལྡན་འདས་ལ་ཞུའོ། །ཞེས་དེ་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་མཐའ་གཅིག་ཏུ་འདུག་གོ་མཐའ་གཅིག་  
ཏུ་འདུག་ནས་བཅོམ་ལྡན་འདས་ལ་བད་སའི་རྒྱལ་པོ་ཤར་པས་འདི་སྐད་ཅེས་གསོལ་ཏོ། །བཙུན་པ། སྔོ་བསངས་ཅན་ལ་སོགས་པ་བུད་མེད་ལྔ་བརྒྱས་ལས་ཅི་བགྱིས་ན། དེས་ཞུགས་ཀྱིས་དྲལ་ཅིང་  
སྒུར་མཆོག་ནི། ཆབ་ཀྱི་གཏོར་ཁུང་ནས་བྲོས་པར་གྱུར། བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་པོ། དེ་དག་ཉིད་ཀྱིས་ལས་ཚོགས་རྙེད་པ། རྐྱེན་ཡོངས་སུ་བསྒྱུར་པ། འོད་པ་བཞིན་  
དུ་ཉེ་བར་གནས་པ། གདོན་མི་ཟ་བར་འབྱུང་བར་འགྱུར་བ་དག་བྱས་ཤིང་བསགས་པས། དེ་དག་ཉིད་ཀྱིས་ལས་བྱས་ཤིང་བསགས་པ་དེ་དག་གཞན་སུ་ཞིག་གིས་སོ་སོར་མྱོང་བར་འགྱུར། རྒྱལ་པོ་ཆེན་པོ་  
ལས་བྱས་ཤིང་བསགས་པ་དག་ནི། ཕྱི་རོལ་གྱི་སའི་ཁམས་ལ་རྣམ་པར་སྨིན་པར་མི་འགྱུར། ཆུའི་ཁམས་ལ་མི་འགྱུར། མེའི་ཁམས་ལ་མི་འགྱུར། རླུང་གི་ཁམས་ལ་མི་འགྱུར་གྱི། འདི་ལྟར་  
  
  
༄༅། །ལས་དགེ་བ་དང་མི་དགེ་བ་བྱས་ཤིང་བསགས་པ་དག་ནི་ཟིན་པའི་ཕུང་པོ་དང། ཁམས་དང། སྐྱེ་མཆེད་དག་ལ་རྣམ་པར་སྨིན་པར་འགྱུར་ཏེ། ལས་རྣམས་བསྐལ་པ་  
བརྒྱར་ཡང་ནི། །ཆུད་མི་ཟ་བའང་ཚོགས་དང་དུས། །རྙེད་ན་ལུས་ཅན་རྣམས་ལ་ནི། །འབྲས་བུ་དག་ཏུ་འགྱུར་བ་ཉིད། །རྒྱལ་པོ་ཆེན་པོ། སྔོན་བྱུང་བ་གྲོང་ཁྱེར་ཝཱ་ར་ཎཱ་སི་ན། རྒྱལ་པོ་ཚངས་བྱིན་  
ཞེས་བྱ་བས་རྒྱལ་སྲིད་འབྱོར་པ་རྒྱས་པ། བདེ་བ། ལོ་ལེགས་པ་སྐྱེ་བོ་དང། མི་མང་པོས་གང་བ། འཐབ་མོ་དང། འཐབ་པ་དང་ཕྱི་དགྲ་དང། ནང་འཁྲུག་རབ་ཏུ་ཞི་བ། ཆོམ་རྐུན་དང། མུ་གེ་  
དང༑ ནད་དང་བྲལ་བ། སཱ་ལུ་དང། བུ་རམ་ཤིང་གི་ཕྲེང་བ་དང། བ་ལང་དང། མ་ཧེ་ཕུན་སུམ་ཚོགས་པ་བྱེད་དུ་བཅུག་སྟེ་ཆོས་དང་ལྡན་པ། ཆོས་ཀྱི་རྒྱལ་པོ། ཆོས་ཀྱི་རྒྱལ་སྲིད་བྱེད་དུ་  
བཅུག་གོ་སངས་རྒྱས་རྣམས་འབྱུང་བ་མེད་པའི་ཚེ་རང་སངས་རྒྱས་དམན་པ་དང། བཀྲེན་པ་ལ་རྗེས་སུ་སྙིང་བརྩེ་བ། བས་མཐའི་གནས་མལ་ལ་དགའ་བ། བསེ་རུ་ལྟ་བུ་གཅིག་པུ་འཇིག་  
རྟེན་གྱི་ཡོན་གནས་སུ་གྱུར་པ་དག་འཇིག་རྟེན་དུ་བྱུང་ངོ། །ཇི་ཙམ་ན་རང་སངས་རྒྱས་ཤིག་ལྗོངས་རྒྱུ་ཞིང་འགྲོ་བ་ན་ཝཱ་ར་ཎཱ་སིར་ཕྱིན་ནས་སྐྱེད་མོས་ཚལ་ཞིག་ན་སྤྱིལ་བུ་ན་གནས་སོ། །རྒྱལ་པོ་ཚངས་  
བྱིན་གྱི་བཙུན་མོའི་འཁོར་ལྔ་བརྒྱ་སྐྱེད་མོས་ཚལ་དེར་བྱུང་ནས། བཙུན་མོའི་འཁོར་དེ་དག་རྩེ་མོའི་རྫིང་དུ་ཁྲུས་བྱས་ནས་གྲང་བས་སྤྲེབས་ནས། དེ་ན་བཙུན་མོ་དམ་པས་བུ་མོ་མངག་གཞུག་མ་  
  
  
བུ་མོ། ཤིན་ཏུ་གྲང་བས་སྦྲེབས་ཀྱི། སོང་ལ་སྤྱིལ་བུ་འདི་ལ་མེ་ཐོང་ཞིག་དེས་སྒྲོན་མེ་སྦར་ཏེ་སོང་བ་དང་རང་སངས་རྒྱས་དེ་མཐོང་ནས་དེས་བཙུན་མོའི་མཆོག་ལ་སྨྲས་པ་ལྷ་མོ། འདི་ན་རབ་ཏུ་  
བྱུང་བ་ཞིག་མཆིས་སོ། །དེས་སྨྲས་པ། རབ་ཏུ་བྱུང་བ་འདུག་ཀྱང་རུང། གཞན་འདུག་ཀྱང་རུང་གི། མེ་ཐོང་ཞིག། དེས་མ་བཏང་བར་བྲོས་པ་དང། དེ་ནས་བཙུན་མོའི་མཆོག་དེ་འཁྲུགས་ནས་དེ་རང་གིས་མེ་བཏང་བ་  
དང༑ རང་སངས་རྒྱས་དེ་ཕྱིར་བྱུང་ངོ། །བཙུན་མོའི་འཁོར་གཞན་དག་གིས་ཀྱང། ལྷ་མོ། ཁྱོད་ཀྱིས་ཞུགས་བཏང་བ་ལེགས་པ་བགྱིས་ཏེ། བདག་ཅག་ཐམས་ཅད་ཞུགས་བདེའོ། །ཞེས་རྗེས་སུ་ཡི་རང་བ་བྱས་  
སོ༑ ༑རང་སངས་རྒྱས་བདག་ཉིད་ཆེན་པོ་དེས་བསམ་པ། བཙུན་མོའི་འཁོར་ཉོན་མོངས་མ་འདི་དག་ཧ་ཅང་རྨས་པ་དང། ཉམས་པར་གྱུར་ན་མི་རུང་གི། འདི་དག་ལ་ལག་ནས་དྲང་བ་སྦྱིན་ནོ། །སྙམ་  
ནས་དེས་དང་པའི་རྒྱལ་པོ་འདབ་མ་བརྐྱང་པ་ལྟར་སྟེང་གི་ནམ་མཁའ་ལ་མངོན་པར་འཕགས་ནས་འབར་པ་དང། གསལ་བ་དང། ཆར་འབེབས་པ་དང། གློག་འབྱིན་པའི་ཆོ་འཕྲུལ་དག་བྱ་བར་བརྩམས་  
སོ༑ ༑སོ་སོའི་སྐྱེ་བོ་ནི། རྫུ་འཕྲུལ་ལ་མྱུར་དུ་སེམས་གཏོད་པར་བྱེད་པ་ཡིན་པས། བཙུན་མོའི་འཁོར་དེ་དག་ཤིང་ལྗོན་པ་རྩ་བ་ནས་བཅད་པ་བཞིན་རང་སངས་རྒྱས་དེའི་རྐང་པའི་དྲུང་དུ་འགྱེལ་ནས་སྨྲས་པ་  
ཡོན་གནས་ཡང་དག་པར་གྱུར་པ་མར་གཤེགས་སུ་གསོལ། མར་གཤེགས་སུ་གསོལ། ཉོན་མོངས་པའི་འདམ་དུ་བྱིང་བ་བདག་ཅག་གི་སུག་པ་ནས་དྲང་བ་སྩལ་དུ་གསོལ། རང་སངས་རྒྱས་དེ་བཙུན་  
  
  
༄༅། །མོའི་འཁོར་དེ་དག་ལ་རྗེས་སུ་སྙིང་བརྩེ་བའི་ཕྱིར་སྟེང་གི་ནམ་མཁའ་ལས་ཤོད་དུ་བབས་སོ། །དེ་དག་གིས་དེ་ལ་མཆོད་པ་བྱས་ནས་རྐང་པ་གཉིས་ལ་ཕྱག་འཚལ་ཏེ་སྨོན་ལམ་འདི་སྐད་  
ཅེས། བདག་ཅག་ཡོན་གནས་ཡང་དག་པར་གྱུར་པ་འདི་ལྟ་བུ་ལ་གནོད་པ་བྱས་པ་གང་ཡིན་པའི་ལས་དེའི་ཆ་དང་མཐུན་པར་མ་གྱུར་པར་མཆོད་པ་བྱས་པ་གང་ཡིན་པའི་དགེ་བའི་རྩ་བ་འདིས་བདག་ཅག་  
འདི་བས་ཆེས་ཁྱད་པར་དུ་འཕགས་པའི་སྟོན་པ་མཉེས་པར་བྱེད་ཅིང། ཐུགས་བྱུང་བར་མི་བྱེད་པའི་ཡོན་ཏན་གྱི་རྣམ་པ་དེ་ལྟ་བུ་ཐོབ་པར་གྱུར་ཅིག་ཅེས་བཏབ་བོ། །རྒྱལ་པོ་ཆེན་པོ། དེའི་ཚེ་དེའི་དུས་ན་  
རྒྱལ་པོ་ཚངས་བྱིན་གྱི་བཙུན་མོ་དམ་པ་གང་ཡིན་པ་དེ་ནི། སྔོ་བསངས་ཅན་འདི་ཡིན་ནོ། །དེའི་ཚེ་དེའི་དུས་ན་བུད་མེད་གཞན་བཞི་བརྒྱ་དགུ་བཅུ་རྩ་དགུ་པོ་གང་དག་ཡིན་པ་དེ་དག་ནི། བུད་མེད་གཞན་  
བཞི་བརྒྱ་དགུ་བཅུ་རྩ་དགུ་པོ་འདི་དག་ཡིན་ནོ། །དེའི་ཚེ་དེའི་དུས་ན་བུ་མོ་མངག་གཞུག་མ་གང་ཡིན་པ་དེ་ནི། སྒུར་མཆོག་འདི་ཡིན་ནོ་།དེ་དག་གིས་རང་སངས་རྒྱས་ཀྱི་སྤྱིལ་བུ་བསྲེགས་ཤིང། རྗེས་  
སུ་ཡི་རང་བ་བྱས་པ་གང་ཡིན་པའི་ལས་དེའི་རྣམ་པར་སྨིན་པས་ལོ་མང་པོ་དག་ཏུ་སེམས་ཅན་དམྱལ་བ་ཆེན་པོ་རྣམས་སུ་བསྲེགས་ནས་ད་ལྟར་བདེན་པ་མཐོང་གི་བར་དུ་ཡང་མེས་ཚིག་པར་གྱུར་  
ཏོ༑ ༑སྒུར་མཆོག་མེ་གཏོང་དུ་མ་བཏུབ་པས་ནི། ད་ལྟར་ཆུའི་སྟོར་ཁུང་ནས་བྲོས་པར་གྱུར་ཏོ། །དེ་དག་གིས་རང་སངས་རྒྱས་ལ་མཆོད་པ་བྱས་ནས་སྨོན་ལམ་བཏབ་པ་གང་ཡིན་པ་དེས་ནི། ད་  
  
  
དེ་དག་གིས་རང་སངས་རྒྱས་བྱེ་བ་ཕྲག་འབུམ་པས་ཆེས་ཁྱད་པར་དུ་འཕགས་པའི་སྟོན་པ་ང་མཉེས་པར་བྱས་ཤིང་ཐུགས་བྱུང་བར་མ་བྱས་སོ། །རྒྱལ་པོ་  
ཆེན་པོ། དེ་ལྟར་ན། ལས་གཅིག་ཏུ་ནག་པ་རྣམས་ཀྱི་རྣམ་པར་སྨིན་པ་ནི། གཅིག་ཏུ་ནག་པ་ཡིན་ལ། ལས་གཅིག་ཏུ་དཀར་བ་རྣམས་ཀྱི་རྣམ་པར་སྨིན་པ་ཡང་གཅིག་ཏུ་དཀར་བ་ཡིན། ལས་འདྲེན་མ་  
རྣམས་ཀྱི་རྣམ་པར་སྨྲིན་པ་ཡང་འདྲེན་མ་ཡིན་ནོ། །རྒྱལ་པོ་ཆེན་པོ། དེ་ལྟ་བས་ན། ལས་གཅིག་ཏུ་ནག་པ་རྣམས་དང། འདྲེན་མ་རྣམས་སྤངས་ནས་ལས་གཅིག་ཏུ་དཀར་བ་རྣམས་ལ་བརྩལ་བར་བྱ་  
སྟེ༑ རྒྱལ་པོ་ཆེན་པོ། ཁྱོད་ཀྱིས་དེ་ལྟར་བསླབ་པར་བྱའོ། །དེ་ནས་བད་སའི་རྒྱལ་པོ་ཤར་པས་བཅོམ་ལྡན་འདས་ཀྱིས་བཀའ་སྩལ་པ་ལ་མངོན་པར་དགའ་བ་དང་རྗེས་སུ་ཡི་རང་བ་བྱས་ནས་བཅོམ་ལྡན་  
འདས་ཀྱིས་ཞབས་གཉིས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་ཀྱི་སྤྱན་སྔ་ནས་སོང་ངོ།། །།འདུལ་བ་རྣམ་པར་འབྱེད་པ། བམ་པོ་དོན་བརྒྱད་པ། དགེ་སློང་རྣམས་ཐེ་ཚོམ་སྐྱེས་  
ནས་ཐེ་ཚོམ་ཐམས་ཅད་གཅོད་པ་སངས་རྒྱས་བཅོམ་ལྡན་འདས་ལ་ཞུས་པ། བཙུན་པ། སྒུར་མཆོག་གིས་ལས་ཅི་བགྱིས་ན། དེས་ན་སྒུར་བར་གྱུར། བཅོམ་ལྡན་འདས་ཀྱིས་བཀའ་སྩལ་པ། དགེ་  
སློང་དག་སྒུར་མཆོག་ཉིད་ཀྱིས་ལས་ཚོགས་རྙེད་པ། རྐྱེན་ཡོངས་སུ་བསྒྱུར་བ། འོད་པ་བཞིན་དུ་ཉེ་བར་གནས་པ། གདོན་མི་ཟ་བར་འབྱུང་བར་འགྱུར་བ་དག་བྱས་ཤིང་བསགས་པས། དེ་ཉིད་ཀྱིས་  
  
  
༄༅། །ལས་བྱས་ཤིང་བསགས་པ་དག་གཞན་སུ་ཞིག་གིས་སོ་སོར་མྱོང་བར་འགྱུར། དགེ་སློང་དག་ལས་བྱས་ཤིང་བསགས་པ་དག་ནི་ཕྱི་རོལ་གྱི་སའི་ཁམས་ལ་  
རྣམ་པར་སྨིན་པར་མི་འགྱུར། ཆུའི་ཁམས་ལ་མི་འགྱུར། མེའི་ཁམས་ལ་མི་འགྱུར། རླུང་གི་ཁམས་ལ་མི་འགྱུར་གྱི། འདི་ལྟར། ལས་དགེ་བ་དང། མི་དགེ་བ་བྱས་ཤིང་བསགས་པ་  
དག་ནི་ཟིན་པའི་ཕུང་པོ་དང། ཁམས་དང། སྐྱེ་མཆེད་དག་ལ་རྣམ་པར་སྨིན་པར་འགྱུར་ཏེ། ལས་རྣམས་བསྐལ་པ་བརྒྱར་ཡང་ནི། །ཆུད་མི་ཟ་བའང་ཚོགས་དང་དུས། །རྙེད་ན་ལུས་ཅན་  
རྣམས་ལ་ནི། །འབྲས་བུ་དག་ཏུ་འགྱུར་བ་ཉིད། །དགེ་སློང་དག་།སྔོན་བྱུང་བ་གྲོང་ཁྱེར་ཝཱ་ར་ཎཱ་སི་ན། རྒྱལ་པོ་ཚངས་བྱིན་ཞེས་བྱ་བས། རྒྱལ་སྲིད་འབྱོར་པ་རྒྱས་པ། བདེ་བ། ལོ་ལེགས་པ། སྐྱེ་བོ་དང་  
མི་མང་པོས་གང་བ། འཐབ་མོ་དང། འཐབ་པ་དང། ཕྱི་དགྲ་དང། ནང་འཁྲུག་རབ་ཏུ་ཞི་བ། ཆོམ་རྐུན་དང། མུ་གེ་དང། ནད་དང་བྲལ་བ། སཱ་ལུ་དང། བུ་རམ་ཤིང་གི་ཕྲེང་བ་དང། བ་ལང་དང། མ་ཧེ་  
ཕུན་སུམ་ཚོགས་པ་བྱེད་དུ་བཅུག་སྟེ། ཆོས་དང་ལྡན་པ། ཆོས་ཀྱི་རྒྱལ་པོས་ཆོས་ཀྱི་རྒྱལ་སྲིད་བྱེད་དུ་བཅུག་གོ་ཇི་ཙམ་དུས་གཞན་ཞིག་ན་ལྟས་པ་དག་གིས་ལོ་བཅུ་གཉིས་སུ་ཆར་མི་འབབ་པར་  
ལུང་བསྟན་ནས། རྒྱལ་པོ་ཚངས་བྱིན་གྱིས་ཝཱ་ར་ཎཱ་སིར་དྲིལ་སྒྲོག་པར་བྱེད་དུ་བཅུག་སྟེ་འདི་སྐད་ཅེས། གང་ལ་ལོ་བཅུ་གཉིས་ཀྱི་ཟན་ཡོད་པ་དེ་ནི་གནས་པར་བྱའོ། །གང་ལ་མེད་པ་དེ་  
  
  
གཞན་དུ་འགྲོ་བར་བྱ་ཞིང། ལོ་བཅུ་གཉིས་འདས་ནས་ཕྱིར་ཡང་འོང་བར་བྱའོ། །ཞེས་བསྒོའོ། །དེའི་ཚེ་ཝཱ་ར་ཎཱ་སི་ན་ཁྱིམ་བདག་གཟུངས་བྱེད་ཅེས་བྱ་བ་ཕྱུག་པ། ནོར་མང་བ། ལོངས་སྤྱོད་ཆེ་བ་  
ཡོངས་སུ་བཟུང་བ་ཡངས་ཤིང་རྒྱ་ཆེ་བ། རྣམ་ཐོས་ཀྱི་བུའི་ནོར་དང་ལྡན་པ། རྣམ་ཐོས་ཀྱི་བུ་ལ་ནོར་གྱིས་འགྲན་པ་ཞིག་འདུག་པ་དེས་མཛོད་པ་བོས་ཏེ་སྨྲས་པ། ཀྭའི་ནང་རྗེ་མཛོད་པ། ཁོ་བོ་འཁོར་  
དང་བཅས་པའི་ལོ་བཅུ་གཉིས་ཀྱི་ཟན་ཡོད་དམ། དེས་སྨྲས་པ། ཇོ་བོ་།མཆིས་སོ། །སངས་རྒྱས་རྣམས་འབྱུང་བ་མེད་པའི་ཚེ་རང་སངས་རྒྱས་དམན་པ་དང། བཀྲེན་པ་ལ་རྗེས་སུ་སྙིང་བརྩེ་བ་  
བས་མཐའི་གནས་མལ་ལ་དགའ་བ། བསེ་རུ་ལྟ་བུ་གཅིག་པུ་འཇིག་རྟེན་གྱི་ཡོན་གནས་སུ་གྱུར་པ་དག་འཇིག་རྟེན་དུ་བྱུང་ངོ། །ཇི་ཙམ་ན་རང་སངས་རྒྱས་ལྔ་བརྒྱ་ལྗོངས་རྒྱུ་ཞིང་འདོང་བ་ན་ཝཱ་ར་ཎཱ་  
སིར་ཕྱིན་ནས་དེ་དག་ཁྱིམ་བདག་གཟུངས་བྱེད་ཀྱི་གན་དུ་དོང་སྟེ་ཕྱིན་ནས་སྨྲས་པ། ཁྱིམ་བདག་ཁྱོད་ཀྱིས་ཁོ་བོ་ཅག་རབ་ཏུ་བྱུང་བ་ལྔ་བརྒྱ་ལ་ལོ་བཅུ་གཉིས་སུ་མཁོ་བ་སྟོབ་པར་ནུས་སམ་  
དེས་སྨྲས་པ། འཕགས་པ་དག་ཇེ་མཛོད་པ་ལ་རྨས་ཏེ་སླད་ཀྱིས་གསོལ་ལོ། །ཞེས་དེས་མཛོད་པ་བོས་ཏེ་སྨྲས་པ། ཀྭའི་ནང་རྗེ་མཛོད་པ། ཁོ་བོ་འཁོར་དང་བཅས་པ་དང། རབ་ཏུ་བྱུང་བ་ལྔ་བརྒྱ་  
པོ་འདི་དག་གི་ལོ་བཅུ་གཉིས་ཀྱི་ཟན་ཡོད་དམ། དེས་སྨྲས་པ། ཇོ་བོ་མཆིས་སོ། །ཁྱིམ་བདག་གཟུངས་བྱེད་ཀྱིས་རང་སངས་རྒྱས་ལྔ་བརྒྱ་པོ་དེ་དག་ལ་སྨྲས་པ། འཕགས་པ་དག་མཆིས་ཀྱི་  
  
  
༄༅། །བཞུགས་ཤིག་དང་གསོལ་ལོ། །དེ་དག་དེ་ཉིད་དུ་འཁོད་དོ་།ཇི་ཙམ་ན་རང་སངས་རྒྱས་གཞན་ལྔ་བརྒྱ་ལྗོངས་རྒྱུ་ཞིང་འདོང་བ་ན་ཝཱ་ར་ཎཱ་སིར་ཕྱིན་ནས་དེ་དག་ཀྱང་ཁྱིམ་  
བདག་གཟུངས་བྱེད་ཀྱི་གན་དུ་དོང་སྟེ་ཕྱིན་ནས་སྨྲས་པ། ཁྱིམ་བདག། ཁྱོད་ཀྱིས་ཁོ་བོ་ཅག་རབ་ཏུ་བྱུང་བ་ལྔ་བརྒྱ་ལ་ལོ་བཅུ་གཉིས་སུ་མཁོ་བ་སྟོབ་པར་ནུས་སམ། དེས་སྨྲས་པ། འཕགས་  
པ་དག། ཁྱེད་ཅག་ལ་གསོལ་ལགས་ན། ཅིའི་སླད་དུ་ཡང་སྒྲུབ་པར་མཛད། ཁྱིམ་བདག་དེ་དག་ཀྱང་གཞན་ལ། ཁོ་བོ་ཅག་ཀྱང་གཞན་ནོ། །འཕགས་པ་དག། ཇེ་མཛོད་པ་ལ་རྨས་ཏེ་སླད་  
ཀྱིས་གསོལ་ལོ། །ཞེས་དེས་མཛོད་པ་བོས་ཏེ་སྨྲས་པ། ཀྭའི་ནང་རྗེ་མཛོད་པ། ཁོ་བོ་འཁོར་དང་བཅས་པ་དང། རབ་ཏུ་བྱུང་བ་སྟོང་པོ་འདི་དག་གི་ལོ་བཅུ་གཉིས་ཀྱི་ཟན་ཡོད་དམ། དེས་སྨྲས་  
པ༑ ཇོ་བོ། །མཆིས་སོ། །དེས་རབ་ཏུ་བྱུང་བ་གཞན་ལྔ་བརྒྱ་པོ་དེ་དག་ལ་སྨྲས་པ། འཕགས་པ་དག་མཆིས་ཀྱི། བཞུགས་ཤིག་དང་གསོལ་ལོ། །དེ་དག་ཀྱང་དེ་ན་འཁོད་དོ། །དེས་སྦྱིན་པའི་  
ཁང་པ་རྩིག་ཏུ་བཅུག་སྟེ་དེས་སྦྱིན་པའི་ཞལ་ཏ་པའི་མི་དང་སྤྱན་འདྲེན་ཡང་བསྐོས་སོ། །དེར་ཉི་མ་རེ་རེ་ཞིང་རང་སངས་རྒྱས་སྟོང་སྟོང་ཟན་ཟའོ། །དེ་ནས་རང་སངས་རྒྱས་གཅིག་ན་བར་གྱུར་  
ནས་དེ་དེའི་ཉིན་མོ་མ་འོངས་པ་དང། ཁྱིམ་བདག་གཟུངས་བྱེད་ལ་བུ་མོས་སྨྲས་པ། ཡབ། དེང་རབ་ཏུ་བྱུང་བ་གཅིག་མ་མཆིས་སོ། །དེས་སྨྲས་པ། བུ་མོ། ཇི་ལྟ་བུ་ཞིག། དེས་རྒྱབ་བཏུད་  
  
  
ཡབ། འདི་ལྟ་བུ་ཞིག་གོ་དགེ་སློང་དག་དེའི་ཚེ་དེའི་དུས་ན། ཁྱིམ་བདག་གཟུངས་བྱེད་ཀྱི་བུ་མོ་གང་ཡིན་པ་དེ་ནི། སྒུར་མཆོག་འདི་ཡིན་ཏེ། འདིས་རང་སངས་རྒྱས་ལ་མཐོ་བརྩམས་པ་  
གང་ཡིན་པའི་ལས་དེའི་རྣམ་པར་སྨིན་པས་སྒུར་པོར་གྱུར་ཏོ། །ཡང་དགེ་སློང་རྣམས་ཐེ་ཚོམ་སྐྱེས་ནས་ཐེ་ཚོམ་ཐམས་ཅད་གཅོད་པ་སངས་རྒྱས་བཅོམ་ལྡན་འདས་ལ་ཞུས་པ། བཙུན་པ། སྒུར་མཆོག་  
གིས་ལས་ཅི་བགྱིས་ན། དེས་ན་ཐོས་པ་འཛིན་པར་གྱུར། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་སྒུར་མཆོག་ཉིད་ཀྱིས་ལས་ཚོགས་རྙེད་པ། རྐྱེན་ཡོངས་སུ་བསྒྱུར་བ། འོད་པ་  
བཞིན་དུ་ཉེ་བར་གནས་པ། གདོན་མི་ཟ་བར་འབྱུང་བར་འགྱུར་བ་དག་བྱས་ཤིང་བསགས་པས། དེ་ཉིད་ཀྱིས་ལས་བྱས་ཤིང་བསགས་པ་དག་གཞན་སུ་ཞིག་གིས་སོ་སོར་མྱོང་བར་འགྱུར། དགེ་སློང་  
དག་ལས་བྱས་ཤིང་བསགས་པ་དག་ནི། ཕྱི་རོལ་གྱི་སའི་ཁམས་ལ་རྣམ་པར་སྨིན་པར་མི་འགྱུར། ཆུའི་ཁམས་ལ་མི་འགྱུར། མེའི་ཁམས་ལ་མི་འགྱུར། རླུང་གི་ཁམས་ལ་མི་འགྱུར་གྱི་  
འདི་ལྟར། ལས་དགེ་བ་དང་མི་དགེ་བ་བྱས་ཤིང་བསགས་པ་དག་ནི་ཟིན་པའི་ཕུང་པོ་དང། ཁམས་དང། སྐྱེ་མཆེད་དག་ལ་རྣམ་པར་སྨིན་པར་འགྱུར་ཏེ། ལས་རྣམ་བསྐལ་པ་བརྒྱར་ཡང་  
ནི༑ ༑ཆུད་མི་ཟ་བའང་ཚོགས་དང་དུས། །རྙེད་ན་ལུས་ཅན་རྣམས་ལ་ནི། །འབྲས་བུ་དག་ཏུ་འགྱུར་བ་ཉིད། །དགེ་སློང་དག་ཁྱིམ་བདག་གཟུངས་བྱེད་ཀྱིས་སྦྱིན་གནས་རང་སངས་རྒྱས་སྟོང་པོ་དེ་དག་  
  
  
༄༅། །ཉིད་ཀྱི་དགེ་འདུན་གྱི་གནས་བརྟན་གང་ཡིན་པ་དེ། རླུང་ནད་ཅན་ཡིན་པས། དེ་ལག་པ་འདར་པས་ཟན་ཟ་བ་ན། ལྷུང་བཟེད་མགུལ་ནས་གཟུངས་བྱེད་ཀྱི་བུ་མོ་དེས་  
རང་གི་ལག་པ་ལས་གདུ་བུ་རྒྱན་ཅན་ཕུད་དེ། རང་སངས་རྒྱས་དེ་ལ་ཕུལ་ཏེ་སྨྲས་པ། འཕགས་པ། འདིའི་སྟེང་དུ་ལྷུང་བཟེད་གཞག་ཏུ་གསོལ། དེས་དེའི་སྟེང་དུ་ལྷུང་བཟེད་བཞག་པ་དང་མི་  
གཡོ་བ་ཉིད་དུ་འདུག་ནས། དེས་དེའི་རྐང་པ་གཉིས་ལ་གཏུགས་ཏེ་སྨོན་ལམ་བཏབ་པ། ཇི་ལྟར་ལྷུང་བཟེད་འདི་མི་གཡོ་བར་འདུག་པ་དེ་བཞིན་དུ་བདག་གི་རྒྱུད་ལ་ཆོས་གང་དག་ཞུགས་པ་དེ་  
དག་ཀྱང་མི་གཡོ་བ་ཉིད་དུ་གྱུར་ཅིག་ཅེས་བཏབ་བོ། །ལས་དེའི་རྣམ་པར་སྨིན་པས་འདི་ད་ལྟར་ཐོས་པ་འཛིན་པར་གྱུར་ཏོ། །ཡང་དགེ་སློང་རྣམས་ཐེ་ཚོམ་སྐྱེས་ནས་ཐེ་ཚོམ་ཐམས་ཅད་  
གཅོད་པ་སངས་རྒྱས་བཅོམ་ལྡན་འདས་ལ་ཞུས་པ། བཙུན་པ། སྒུར་མཆོག་གིས་ལས་ཅི་བགྱིས་ན། དེས་བྲན་མོར་གྱུར། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག། སྒུར་  
མཆོག་ཉིད་ཀྱིས་ལས་ཚོགས་རྙེད་པ། རྐྱེན་ཡོངས་སུ་བསྒྱུར་བ། འོད་པ་བཞིན་དུ་ཉེ་བར་གནས་པ། གདོན་མི་ཟ་བར་འབྱུང་བར་འགྱུར་བ་དག་བྱས་ཤིང་བསགས་པས། དེ་ཉིད་ཀྱིས་ལས་  
བྱས་ཤིང་བསགས་པ་དག་གཞན་སུ་ཞིག་གིས་སོ་སོར་མྱོང་བར་འགྱུར་དགེ་སློང་དག་ལས་བྱས་ཤིང་བསགས་པ་དག་ནི། ཕྱི་རོལ་གྱི་སའི་ཁམས་ལ་རྣམ་པར་སྨིན་པར་མི་འགྱུར་  
  
  
མེའི་ཁམས་ལ་མི་འགྱུར། རླུང་གི་ཁམས་ལ་མི་འགྱུར། འདི་ལྟར། ལས་དགེ་བ་དང། མི་དགེ་བ་བྱས་ཤིང་བསགས་པ་དག་ནི། ཟིན་པའི་ཕུང་པོ་དང། ཁམས་  
དང། སྐྱེ་མཆེད་དག་ལ་རྣམ་པར་སྨིན་པར་འགྱུར་ཏེ། ལས་རྣམས་བསྐལ་པ་བརྒྱར་ཡང་ནི། །ཆུད་མི་ཟ་བའང་ཚོགས་དང་དུས་།རྙེད་ན་ལུས་ཅན་རྣམས་ལ་ནི། །འབྲས་བུ་དག་ཏུ་འགྱུར་བ་  
ཉིད། །དགེ་སློང་དག་དེ་ཉིད་ན་འདི་དབང་ཕྱུག་གི་དྲེགས་པས་རྒྱགས་པས། འཁོར་གྱི་མི་རྣམས་ལ་བྲན་གྱི་ཚིག་གིས་ཀུན་ཏུ་སྤྱད་པས་ལས་དེའི་རྣམ་པར་སྨིན་པས་ད་ལྟར་བྲན་མོར་གྱུར་ཏོ། །  
ཡང་དགེ་སློང་རྣམས་ཐེ་ཚོམ་སྐྱེས་ནས་ཐེ་ཚོམ་ཐམས་ཅད་གཅོད་པ་སངས་རྒྱས་བཅོམ་ལྡན་འདས་ལ་ཞུས་པ། བཙུན་པ། དཔེ་མེད་མས་ལས་ཅི་བགྱིས་ན། དེས་གདུགས་བདུན་དུ་ཟན་མ་མཆིས་  
པར་ས་ཁང་དུ་སྩལ་ཅིང་ཉོན་མོངས་པ་ཅན་མ་ལགས་པ་དང། ལུས་མ་རྙིང་པར་ཕྱུང་བར་གྱུར། བཅོམ་ལྡན་འདས་ཀྱིས་བཀའ་སྩལ་པ་དགེ་སློང་དག་དཔེ་མེད་མ་ཉིད་ཀྱིས་ལས་ཚོགས་རྙེད་  
པ༑ རྐྱེན་ཡོངས་སུ་བསྒྱུར་བ། འོད་པ་བཞིན་དུ་ཉེ་བར་གནས་པ་གདོན་མི་ཟ་བར་འབྱུང་བར་འགྱུར་བ་དག་བྱས་ཤིང་བསགས་པས། དེ་ཉིད་ཀྱིས་ལས་བྱས་ཤིང་བསགས་པ་དག་གཞན་སུ་  
ཞིག་གིས་སོ་སོར་མྱོང་བར་འགྱུར། དགེ་སློང་དག་ལས་བྱས་ཤིང་བསགས་པ་དག་ནི། ཕྱི་རོལ་གྱི་སའི་ཁམས་ལ་རྣམ་པར་སྨིན་པར་མི་འགྱུར། ཆུའི་ཁམས་ལ་མི་འགྱུར། མེའི་ཁམས་ལ་མི་  
  
  
༄༅། །འགྱུར། རླུང་གི་ཁམས་ལ་མི་འགྱུར། འདི་ལྟར། ལས་དགེ་བ་དང། མི་དགེ་བ་བྱས་ཤིང་བསགས་པ་དག་ནི། ཟིན་པའི་ཕུང་པོ་དང། ཁམས་དང། སྐྱེ་མཆེད་དག་  
ཁོ་ན་ལ་རྣམ་པར་སྨིན་པར་འགྱུར་ཏེ། ལས་རྣམས་བསྐལ་པ་བརྒྱར་ཡང་ནི། །ཆུད་མི་ཟ་བའང་ཚོགས་དང་དུས། །རྙེད་ན་ལུས་ཅན་རྣམས་ལ་ནི། །འབྲས་བུ་དག་ཏུ་འགྱུར་བ་ཉིད། །དགེ་སློང་  
དག་སྔོན་བྱུང་བ་རི་བྲག་ཅིག་ན། རྒྱལ་རིགས་ཀྱི་བུ་མོ་ཞིག་དང། བྲམ་ཟེའི་བུ་མོ་ཕན་ཚུན་བཤེས་པ་གཉིས་ཤིག་འཁོད་དོ་།སངས་རྒྱས་རྣམས་འབྱུང་བ་མེད་པའི་ཚེ་རང་སངས་རྒྱས་དམན་  
པ་དང། བཀྲེས་པ་ལ་རྗེས་སུ་སྙིང་བརྩེ་བ། བས་མཐའི་གནས་མལ་ལ་དགའ་བ། བསེ་རུ་ལྟ་བུ་གཅིག་པུ། འཇིག་རྟེན་གྱི་ཡོན་གནས་སུ་གྱུར་པ་དག་འཇིག་རྟེན་དུ་བྱུང་ངོ། །ཇི་ཙམ་ན་རང་  
སངས་རྒྱས་ཤིག་ས་ཕྱོགས་ཞི་བ་ཞིག་ཏུ་མཚན་མོ་གནས་པར་ཁས་བླངས་ནས་ཕྱི་དེ་ཉིན་པར་སྔ་དྲོ་ཤམ་ཐབས་བགོས། ལྷུང་བཟེད་དང་ཆོས་གོས་ཐོགས་ཏེ། རི་བྲག་དེར་བསོད་  
སྙོམས་ལ་ཞུགས་པ་དང། རྒྱལ་རིགས་ཀྱི་བུ་མོ་དེས་དེའི་ཉིན་མོ་དེ་ལ་བསོད་སྙོམས་བྱིན་ནོ། །དེ་བཞིན་དུ་ཉི་མ་གཉིས་པ་དང། གསུམ་པ་དང། ཉིན་གཅིག་མི་འཆད་པར་ཡང་དེ་ལ་  
བསོད་སྙོམས་སྦྱིན་པར་བརྩམས་སོ། །རྒྱལ་རིགས་ཀྱི་བུ་མོ་དེ་དུས་གཞན་ཞིག་ན། བྲམ་ཟེའི་བུ་མོ་དེས་མགྲོན་དུ་བོས་ནས་དེའི་ཁྱིམ་དུ་སོང་བ་དང། རང་སངས་རྒྱས་དེ་ཡང་བསོད་  
  
  
ལ་རྒྱུ་ཞིང་རྒྱལ་རིགས་ཀྱི་བུ་མོ་དེའི་ཁྱིམ་དུ་ཞུགས་པ་ན། དེ་མེད་ནས་མཐར་གྱིས་བྲམ་ཟེའི་བུ་མོ་དེའི་ཁྱིམ་དུ་ཞུགས་པ་དང། རྒྱལ་རིགས་ཀྱི་བུ་མོ་དེས་མཐོང་ནས། དེས་བྲམ་ཟེའི་བུ་མོ་  
དེ་ལ་སྨྲས་པ། བུ་མོ། འཕགས་པ་འདི་ལ་བསོད་སྙོམས་ཕུལ་ཅིག་དེས་སྨྲས་པ། ཇི་སྲིད་དུ་ལྷ་དང། བྲམ་ཟེ་དང། སྙིང་དུ་སྡུག་ཅིང་འབྲེལ་བའི་རྩ་ལག་དག་ལ་མ་ཕུལ་གྱི་བར་དུ་དགེ་སྦྱོང་མགོ་  
རེག་འདི་ལ་ག་ལ་སྦྱིན། དེས་སྨྲས་པ། བུ་མོ། གལ་ཏེ་དེ་ལྟ་ན་ཁོ་མོ་རེ་ཞིག་འདི་ལ་བསོད་སྙོམས་འབུལ་དུ་འགྲོའི། །ཕུལ་ནས་ཕྱིས་འོང་ངོ། །དེས་སྨྲས་པ། ཆེ་ཞེ། གལ་ཏེ་དེ་ལྟ་ན། འདུག་ཅིག་  
དང། བདག་གིས་འདི་ལ་བསོད་སྙོམས་དབུལ་ལོ། །དེས་དེ་ལ་བསོད་སྙོམས་ཕུལ་ནས་སྨོན་ལམ་ལོག་པ་བཏབ་སྟེ། བདག་གིས་དགེ་སྦྱོང་མགོ་རེག་འདི་ལ་བསོད་སྙོམས་ཕུལ་བ་གང་  
ཡིན་པ་འདི་བདག་ལ་འཇིག་རྟེན་འདིར་ཡང་རྣམ་པར་སྨིན་པར་མ་གྱུར་ལ། འཇིག་རྟེན་ཕ་རོལ་ཡང་རྣམ་པར་སྨིན་པར་མ་གྱུར་ཅིག། ཅེས་བཏབ་བོ། །དགེ་སློང་དག། དེའི་ཚེ་དེའི་དུས་ན་  
བྲམ་ཟེའི་བུ་མོ་གང་ཡིན་པ་དེ་ནི། དཔེ་མེད་མ་འདི་ཡིན་ཏེ། འདིས་རང་སངས་རྒྱས་ལ་བསོད་སྙོམས་ཕུལ་ནས་སྨོན་ལམ་ལོག་པ་འདི་སྐད་ཅེས། བདག་གིས་དགེ་སྦྱོང་མགོ་རེག་འདི་ལ་  
བསོད་སྙོམས་ཕུལ་བ་གང་ཡིན་པ་འདི་འཇིག་རྟེན་འདིར་ཡང་རྣམ་པར་སྨིན་པར་མ་གྱུར་ལ། འཇིག་རྟེན་ཕ་རོལ་ཏུ་ཡང་རྣམ་པར་སྨིན་པར་མ་གྱུར་ཅིག་ཅེས་བཏབ་པ་གང་ཡིན་པའི་  
  
  
༄༅། །ལས་དེའི་རྣམ་པར་སྨིན་པས་འདི་ཉི་མ་བདུན་དུ་ཟན་མེད་པར་ས་ཁང་དུ་བཅུག་ཅིང། ཉོན་མོངས་པ་ཅན་མ་ཡིན་པ་དང། ལུས་མ་རྙིང་པར་ཕྱུང་ངོ། །དུས་གཞན་  
ཞིག་ན་མགུ་བྱེད་རྒྱས་པར་གྱུར་ནས་དེས་འཆི་བའི་དུས་ཀྱི་ཚེ་སྨོན་ལམ་བཏབ་པ། བདག་གིས་དགེ་སློང་གི་དགེ་འདུན་ལ་ཇི་སྲིད་འཚོའི་བར་དུ་བསྙེན་བཀུར་བྱས་པའི་དགེ་བའི་རྩ་བ་འདིས་  
བདག་ཁྱིམ་བདག་གདངས་ཅན་གྱི་ཆུང་མའི་མཆོག་གི་མངལ་དུ་སྐྱེ་ཞིང་སྔོ་བསངས་ཅན་གྱི་ཆུ་ཞེང་ཅི་འདྲ་བ་དེ་ལྟ་བུར་བདག་ཀྱང་གྱུར་ཏེ། བད་སའི་རྒྱལ་པོ་ཤར་པ་བདག་གི་ཁྱིམ་  
ཐབ་ཏུ་གྱུར་ཅིག་ཅེས་བཏབ་བོ། །དེ་ཤི་ཞིང་དུས་ལ་བབ་ནས་ཁྱིམ་བདག་གདངས་ཅན་གྱི་ཆུང་མའི་མཆོག་གི་མངལ་དུ་སྐྱེས་སོ། །གང་གི་ཉིན་མོ་སྐྱེས་པ་དེ་ཉིད་ཀྱི་ཉིན་མོ་ཁྱིམ་དེ་  
དཔལ་དག་གིས་སྣང་བར་གྱུར་ཏོ། །དེ་ཟླ་བ་བརྒྱད་དམ། དགུ་འདས་ཏེ་བཙས་པ་ལས་བུ་མོ་གཟུགས་བཟང་བ། བལྟ་ན་སྡུག་པ། མཛེས་པ་ཞིག་བྱུང་ངོ། །བྱུང་མ་ཐག་ཏུ་ཡང་དེས་  
ཕའི་ཁྱིམ་རྒྱ་ཆེར་དཔལ་དག་གིས་སྣང་བར་གྱུར་ཏོ། །དེའི་ཉེ་དུ་དག་འདུས་ཤིང་ལྷགས་ནས་ཉི་མ་བདུན་གསུམ་ཉི་ཤུ་རྩ་གཅིག་ཏུ་བཙས་པའི་བཙས་སྟོན་རྒྱ་ཆེར་བྱས་ནས་བུ་མོ་འདིའི་  
མིང་ཅིར་གདགས་ཞེས་མིང་འདོགས་པར་བྱེད་དོ། །ཉེ་དུ་རྣམས་ཀྱིས་སྨྲས་པ། གང་གི་ཕྱིར་བུ་མོ་འདི་གང་གི་ཉིན་མོ་མའི་མངལ་དུ་ཞུགས་པ་དེ་ཉིད་ཀྱི་ཉིན་མོ་ཁྱིམ་དེ་དཔལ་དག་  
  
  
བཙས་པ་ན་ཡང་འདིས་ཕའི་ཁྱིམ་རྒྱ་ཆེར་དཔལ་དག་གིས་སྣང་བར་གྱུར་པ་དེའི་ཕྱིར་བུ་མོ་འདིའི་མིང་དཔལ་ལྡན་དུ་གདགས་སོ། །ཞེས་དེའི་མིང་དཔལ་ལྡན་ཞེས་  
བྱ་བར་བཏགས་སོ། །གང་གི་ཚེ་དེ་སྨྲ་ཤེས་པར་གྱུར་པ་དེའི་ཚེ་ན། དགེ་སློང་གང་དག་ཁྱིམ་དེར་བསོད་སྙོམས་ལ་ཞུགས་པ་དེ་དག་གི་གན་དུ་སོང་སྟེ་རྐང་པ་གཉིས་ལ་ཕྱག་འཚལ་ནས་  
སྙུན་གསོལ་བར་བྱེད་དོ། །ཇི་ཙམ་ན་ཚེ་དང་ལྡན་པ་ཀུན་དགའ་བོ་དེར་བསོད་སྙོམས་ལ་ཞུགས་པ་དང། དེ་དེའི་གན་དུ་སོང་སྟེ་རྐང་པ་གཉིས་ལ་ཕྱག་འཚལ་ནས་སྨྲས་པ། བཙུན་  
པ་ཀུན་དགའ་བོ། །ཇི་ལྟར་བཅོམ་ལྡན་འདས་པ་དང། དགེ་སློང་གནས་བརྟན་གནས་བརྟན་ཆེ་གེ་མོ་དག་གནོད་པ་ཆུང་ངམ། ཉམ་ང་བ་ཆུང་ངམ། བསྐྱོད་པ་ཡང་ངམ། འྪོའམ་  
སྟོབས་དང་ལྡན་ནམ། བྡེའམ། ཁ་ན་མ་ཐོ་བ་མེ་མཆིས་སམ། བདེ་བ་ལ་རེག་པར་གནས་སམ། དེས་སྨྲས་པ། སྲིང་མོ། བཅོམ་ལྡན་འདས་དང། དགེ་  
སློང་གནས་བརྟན་གནས་བརྟན་ཆེ་གེ་མོ་དག་གནོད་པ་ཆུང། ཉམ་ང་བ་ཉུང། བསྐྱོད་པ་ཡང། འཚོ། སྟོབས་དང་ལྡན། བདེ། ཁ་ན་མ་ཐོ་བ་མེད། བདེ་བ་ལ་རེག་པར་གནས་སོ། །  
དེས་སྨྲ་བའི་ཚིག་ཐོས་ནས་ཁྱིམ་བདག་གདངས་ཅན་གྱི་ནང་མི་དག་མཆོག་ཏུ་ངོ་མཚར་སྐྱེས་པར་གྱུར་ཏོ། །དེ་ནས་ཚེ་དང་ལྡན་པ་ཀུན་དགའ་བོས། ཨ་རོག་ཁྱ་ཞེས་བྱས་ཏེ་སོང་ནས་བཅོམ་  
  
  
༄༅། །ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་གསོལ་པ། བཅོམ་ལྡན་འདས། ཁྱིམ་བདག་གདངས་ཅན་གྱི་  
བྱིས་པ་ཞིག། བཅོམ་ལྡན་འདས་དང། དགེ་སློང་གནས་བརྟན་གནས་བརྟན་དག་ལ་སྙུན་གསོལ་ཞིང། ཁྱིམ་བདག་གདངས་ཅན་གྱི་ནང་མི་དག་གིས་དེ་ཐོས་ནས་མཆོག་ཏུ་ངོ་མཚར་སྐྱེས་  
པར་གྱུར་ཏོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་ཁྱོད་ཀྱིས་བུ་མོ་དེ་མི་ཤེས་སམ། བཅོམ་ལྡན་འདས། མ་འཚལ་ཏོ་།ཀུན་དགའ་བོ། དེ་ནི། མགུ་བྱེད་ཡིན་ཏེ་  
སྨོན་ལམ་གྱི་དབང་གིས་ཁྱིམ་བདག་གདངས་ཅན་གྱི་ཆུང་མའི་མཆོག་གི་མངལ་དུ་སྐྱེས་ཏེ། ད་ལྟར་བུ་མོ་དཔལ་ལྡན་ཞེས་བྱའོ། །གང་གི་ཚེ་དཔལ་ལྡན་པ་ཆེན་མོར་གྱུར་པ་དེའི་ཚེ་ན་དེ་སློང་  
བ༑ རྒྱལ་པོ་དག་དང། ནོར་ཅན་དག་དང། ཚོང་དཔོན་དག་དང། དེད་དཔོན་དག་དང། ཀོའུ་དྱ་དག་དང། ཤཱཀྱ་དག་དང། ལི་ཙ་བྱི་དག་དང། གཞན་ཡང་མང་པོ་དག་འོང་བར་བརྩམས་  
སོ༑ ༑ཁྱིམ་བདག་གདངས་ཅན་འདི་སྙམ་དུ། དཔལ་ལྡན་སློང་བ་མང་པོ་དག་འོང་སྟེ། གང་དག་ལ་མ་བྱིན་པ་དེ་དག་བདག་གི་དགྲར་འགྱུར་རོ། །སྙམ་ནས་དེ་ལག་པ་ལ་འགྲམ་པ་གཏད་དེ་  
སེམས་ཁོང་དུ་ཆུད་ཅིང་འདུག་གོ་དཔལ་ལྡན་གྱིས་དེ་མཐོང་ནས་སྨྲས་པ། ཡབ། ཁྱོད་ཅིའི་སླད་དུ་ཕྱག་ལ་ཞལ་གཏད་དེ་སེམས་ཁོང་དུ་ཆུད་ཅིང་བཞུགས། དེས་སྨྲས་པ། བུ་མོ། ཁྱོད་སློང་  
  
  
ནོར་ཅན་དག་དང། ཚོང་དཔོན་དག་དང། ཀོའུ་དྱ་དག་དང། ཤཱཀྱ་དག་དང། ལི་ཙ་བྱི་དག་དང་གཞན་ཡང་མང་པོ་དག་འོང་སྟེ། གང་དག་ལ་མ་བྱིན་པ་དེ་དག་བདག་གི་དགྲར་འགྱུར་  
ན༑ ཇི་ལྟར་ལག་པ་ལ་འགྲམ་པ་གཏད་དེ་སེམས་ཁོང་དུ་ཆུད་ཅིང་མི་འདུག་ཏུ་རུང། དེས་སྨྲས་པ། ཡབ། ཐུགས་ངན་མ་མཛད་ཅིག། བདག་གིས་ཁྱིམ་ཐབ་འཚལ་ལགས་སོ། །བུ་མོ། གང། ཡབ་  
བད་སའི་རྒྱལ་པོ་ཤར་པའོ། །བུ་མོ། གལ་ཏེ་དེ་ལྟར་ན། ཇེ་གོ་རིམ་བྱའོ། །ཡབ། གོ་རིམ་ཇི་ལྟ་བུ་ལགས། བུ་མོ། ཁོ་བོས་བད་སའི་རྒྱལ་པོ་ཤར་པ་འདི་ཉིད་དུ་སྤྱན་དྲང་གི། གང་གི་ཚེ་དེས་  
བཤོས་གསོལ་བ་དེའི་ཚེ་ན་ཁྱོད་སྟེང་གི་ཁང་བཟང་གི་གཞི་ན་འདུག་པས་ཕོ་ལོང་འཕང་པར་བྱའོ། །ཡབ། མ་ནོངས་ཀྱི། དེ་བཞིན་བགྱིའོ། །དེས་བད་སའི་རྒྱལ་པོ་ཤར་པ་ཁྱིམ་གཞན་དུ་མགྲོན་དུ་བོས་  
ཏེ་ཟན་ཟོས་པ་དང། དཔལ་ལྡན་སྟེང་གི་ཁང་བཟང་གི་གཞི་ན་འདུག་པས་ཕོ་ལོང་འཕངས་སོ། །རྒྱལ་པོས་སྟེང་དུ་བརྟག་པར་བརྩམས་པ་དང། རྒྱལ་པོས་དེ་མཐོང་ནས་སྨྲས་པ། གདངས་ཅན་  
ཁྱོད་ན་རེ་སྔོ་བསངས་ཅན་དུས་ལ་བབ་ཟེར་ན། འདི་ན་འདུག་པ་ནི་མ་ཡིན་ནམ། ལྷ། འདི་ནི། སྔོ་བསངས་ཅན་མ་ལགས་སོ། །འོ་ན་འདི་ཅིའི་མིང། ལྷ། འདི་ནི། སྔོ་བསངས་ཅན་གྱི་ནུ་མོ་དཔལ་ལྡན་  
ཞེས་བགྱིའོ། །ཅི། འགའ་ཞིག་ལ་བྱིན་ནམ། ལྷ། སུ་ལ་ཡང་མ་སྩལ་ཏོ། །གལ་ཏེ་དེ་ལྟ་ན། ང་ལ་ཅིའི་ཕྱིར་མི་སྦྱིན། ལྷ་གསོལ་ལོ་།ཁྱིམ་བདག་གདངས་ཅན་གྱིས་བྱིན་ནས་པད་སའི་རྒྱལ་པོ་  
  
  
༄༅། །ཤར་པས་དཔལ་གྱི་འབྱོར་པས་བག་མར་བླངས་ཏེ་བཙུན་མོའི་འཁོར་གྱི་ནང་དུ་བཅུག་གོ་དུས་གཞན་ཞིག་ན་དེས་རྒྱལ་པོ་ལ་སྨྲས་པ། ལྷ། བདག་དགེ་སློང་མཐོང་བར་  
འཚལ་ལོ། །རྒྱལ་པོས་སྨྲས་པ། ཁྱོད་འདོད་མོད་ཀྱི། དགེ་སློང་དག་རྒྱལ་པོའི་ཕོ་བྲང་དུ་མི་འཇུག་གོ། ལྷ། དེ་ལྟར་ན། བདག་རྣམ་པ་ཐམས་ཅད་དུ་བཙོན་རར་སྩལ་དུ་བས་མོད། གལ་ཏེ་དགེ་  
སློང་མཐོང་བར་མ་གནང་ན། དེང་སླན་ཆད་འཚལ་མ་ཡང་མི་འཚལ། ཕྱག་ཀྱང་མི་འཚལ་ལོ། །དེས་ཟན་གཅད་པ་ལ་ཞུགས་པ་དང། རྒྱལ་པོས་ཁྱིམ་བདག་གདངས་ཅན་ལ་སྨྲས་པ། ཁྱིམ་  
བདག། ཁྱོད་སོ་སོར་མི་རྟོག་གམ། ལྷ། ཅི་ལགས། དཔལ་ལྡན་ཟན་གཅད་པ་ལ་ཞུགས་སོ། །ལྷ། ཅིའི་སླད་དུ། དགེ་སློང་མཐོང་བར་འདོད་ན་དགེ་སློང་དག་རྒྱལ་པོའི་ཕོ་བྲང་དུ་མི་འཇུག་  
གོ༑ ལྷ། འོ་ན་འདི་ལ་ཇི་ལྟར་བསྒྲུབ་པར་བགྱི། ཁྱིམ་བདག། དེའི་ཕྱིར་ཁྱོད་ཀྱིས་བདག་ཉིད་ཀྱི་མིང་གིས་ར་བར་དགེ་སློང་གི་དགེ་འདུན་སྤྱན་དྲངས་ཏེ་བར་དུ་སྒོ་ཐོད་ལ་བཤོས་གསོལ་ཅིག་  
ཁྱིམ་བདག་གདངས་ཅན་གྱི་ཁྱིམ་རྒྱལ་པོ་དང་འདབ་ཆགས་སུ་འདུག་པས་དེས་ར་བའི་བར་དུ་སྒོ་བཏོད་ནས་སའི་བྱི་དོར་བྱེད་དུ་བཅུག་གོ་དེ་ནས་དེ་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་  
བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་མཐའ་གཅིག་ཏུ་འདུག་གོ། མཐའ་གཅིག་ཏུ་འདུག་ནས་བཅོམ་ལྡན་འདས་ཁྱིམ་བདག་གདངས་ཅན་ལ་ཆོས་དང་ལྡན་པའི་  
  
  
ཡང་དག་པར་འཛིན་དུ་འཇུག་པར་མཛད། ཡང་དག་པར་གཟེངས་བསྟོད་པར་མཛད་ཡང་དག་པར་རབ་ཏུ་དགའ་བར་མཛད་དོ། །རྣམ་གྲངས་  
དུ་མར་ཆོས་དང་ལྡན་པའི་བཀའ་མཆིད་ཀྱིས་ཡང་དག་པར་བསྟན་ཡང་དག་པར་འཛིན་དུ་བཅུག་ཡང་དག་པར་གཟེངས་བསྟོད། ཡང་དག་པར་རབ་ཏུ་དགའ་བར་མཛད་ནས་ཅང་མི་གསུང་  
ངོ༑ ༑དེ་ནས་ཁྱིམ་བདག་གདངས་ཅན་གྱིས། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དགེ་སློང་གི་  
དགེ་འདུན་དང་བཅས་པས། སང་བདག་གི་སྡུམ་པར་གདུགས་ཚོད་གསོལ་བར་ཅི་གནང། བཅོམ་ལྡན་འདས་ཀྱིས་ཁྱིམ་བདག་གདངས་ཅན་ལ་ཅང་མི་གསུང་བས་གནང་ངོ། །དེ་ནས་ཁྱིམ་  
བདག་གདངས་ཅན་གྱིས། བཅོམ་ལྡན་འདས་ཀྱིས་ཅང་མི་གསུང་བས་གནང་བར་རིག་ནས་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་ཀྱི་སྤྱན་སྔ་ནས་སོང་  
ངོ༑ ༑དེ་ནས་ཁྱིམ་བདག་གདངས་ཅན་གྱིས་དེ་ཉིད་ཀྱི་མཚན་མོ་བཟའ་བ་དང། བཅའ་བ་གཙང་ཞིང་བསོད་པ་དག་སྟ་གོན་བྱས་ནས་ནང་པར་སྔར་ལངས་ཏེ་གདན་བཤམས་ནས་ཆུ་ར་བཞག་སྟེ་  
བཅོམ་ལྡན་འདས་ལ་སྤྱན་འདྲེན་གྱིས། བཙུན་པ། གདུགས་ཚོད་གཡར་དགོངས་འཚལ་ན། བཅོམ་ལྡན་འདས། ད་དེའི་དུས་ལ་བབ་པར་དགོངས་སུ་གསོལ་ཞེས་སྤྱན་དྲངས་པ་དང་  
  
  
༄༅། །ཚེ་དང་ལྡན་པ་ཤཱ་རིའི་བུ་ལ་སོགས་པ་དགེ་སློང་གི་དགེ་འདུན་ནི། ཞུགས་སོ། །བཅོམ་ལྡན་འདས་ནི། རྫས་ལས་བྱུང་བ་ན་བཞུགས་ཤིང་བསོད་སྙོམས་མངོན་པར་  
བསྒྲུབས་སོ། །སངས་རྒྱས་བཅོམ་ལྡན་འདས་རྣམས་ནི། རྒྱུ་ལྔས་རྫས་ལས་བྱུང་བ་ན་བཞུགས་ཤིང། བསོད་སྙོམས་མངོན་པར་སྒྲུབ་པར་མཛད་དེ། ལྔ་གང་ཞེ་ན། ནང་དུ་ཡང་དག་  
འཇོག་བཞེད་པ་དང། ལྷ་རྣམས་ལ་ཆོས་སྟོན་པར་བཞེད་པ་དང། ནད་པ་ལ་ལྟ་བར་བཞེད་པ་དང། གནས་མལ་ལ་རྟོག་པར་བཞེད་པ་དང་འདུལ་བ་ལ་ཉན་ཐོས་རྣམས་ཀྱི་བསླབ་  
པའི་གཞི་བཅའ་བར་བཞེད་པའོ། །དོན་འདིར་ནི། བཅོམ་ལྡན་འདས་འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བཞེད་པས་རྫས་ལས་བྱུང་བ་ན་བཞུགས་ཤིང་བསོད་  
སྙོམས་མངོན་པར་སྒྲུབ་པར་མཛད་དོ། །ཚེ་དང་ལྡན་པ་ཤཱ་རིའི་བུ་འཇུག་པ་ན། རྒྱལ་པོ་བཙུན་མོའི་འཁོར་དང་བཅས་པ་འདུག་ནས་དེའི་ཕྱིར་ལྡོག་པར་བརྩམས་པ་དང། རྒྱལ་པོས་མཐོང་  
ནས་སྨྲས་པ། འཕགས་པ་ཤཱ་རིའི་བུ། གཤེགས་སུ་གསོལ། དེ་ནས་ཚེ་དང་ལྡན་པ་ཤཱ་རིའི་བུས་དགེ་སློང་རྣམས་ལ་སྨྲས་པ། ཚེ་དང་ལྡན་པ་དག་བཞི་པོ་དག་གི་ཚིག་ནི་  
མི་བཅག་པ་ཡིན་ཏེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་བཀའ་དང། དགེ་སློང་དགྲ་བཅོམ་པ་ཟག་པ་ཟད་པའི་ཚིག་དང། དགེ་བསྐོས་  
  
  
རྒྱལ་པོ་རྒྱལ་རིགས་སྤྱི་བོར་དབང་བསྐུར་བའི་ཚིག་ཡིན་གྱི། ཚེ་དང་ལྡན་པ་དག་དྲན་པ་ཉེ་བར་ཞོག་ཅིག་དང་འཇུག་པར་བྱའོ། །ཞེས་དེ་ཞུགས་ནས་དགེ་སློང་གི་དགེ་འདུན་གྱི་  
གོང་དུ་གདན་བཤམས་པ་ཉིད་ལ་འདུག་གོ་དེ་ནས་བཙུན་མོ་དཔལ་ལྡན་གྱིས། ཚེ་དང་ལྡན་པ་ཤཱ་རིའི་བུ་ལ་སོགས་པ་དགེ་སློང་གི་དགེ་འདུན་བདེ་བར་འཁོད་པར་རིག་ནས་རང་གི་ལག་ནས་  
བཅའ་བ་དང། བཟའ་བ་གཙང་ཞིང་བསོད་པས་ཚིམ་པ་སྟོབ་པར་བྱེད་དོ། །རྣམ་གྲངས་དུ་མར་རང་གི་ལག་ནས་བཟའ་བ་དང། བཅའ་བ་གཙང་ཞིང་བསོད་པས་ཚིམ་པར་བྱས་ཤིང་བསྟབས་ནས་ཚེ་དང་  
ལྡན་པ་ཤཱ་རིའི་བུ་ལ་སོགས་པ་དགེ་སློང་གི་དགེ་འདུན་གདུགས་ཚོད་གསོལ་ཅིང་ཕྱག་བཅབས། ལྷུང་བཟེད་བཞག་པར་རིག་ནས་སྟན་ཆེས་དམའ་བ་ཞིག་བླངས་ཏེ་ཆོས་མཉན་པའི་ཕྱིར་ཚེ་དང་ལྡན་  
པ་ཤཱ་རིའི་བུ་མདུན་དུ་འདུག་གོ་དེ་ནས་ཚེ་དང་ལྡན་པ་ཤཱ་རིའི་བུ་བཙུན་མོ་དཔལ་ལྡན་ལ་ཆོས་དང་ལྡན་པའི་གཏམ་གྱིས་ཡང་དག་པར་སྟོན་པར་བྱེད། ཡང་དག་པར་འཛིན་དུ་འཇུག་པར་བྱེད། ཡང་  
དག་པར་གཟེངས་བསྟོད་པར་བྱེད། ཡང་དག་པར་རབ་ཏུ་དགའ་བར་བྱེད་དོ། །རྣམ་གྲངས་དུ་མར་ཆོས་དང་ལྡན་པའི་གཏམ་གྱིས་ཡང་དག་པར་བསྟན། ཡང་དག་པར་འཛིན་དུ་བཅུག་  
ཡང་དག་པར་གཟེངས་བསྟོད། ཡང་དག་པར་རབ་ཏུ་དགའ་བར་བྱས་ནས་དེས་བདེན་པ་དག་མ་མཐོང་ངོ། ཚེ་དང་ལྡན་པ་ཤཱ་རིའི་བུས་བསམ་པ། ཅི། འདི་ལ་དགེ་བའི་རྩ་བ་དག་ཡོད་དམ། འོན་  
  
  
༄༅། །ཏེ་མེད་སྙམ་ན། ཡོད་པར་མཐོང་ངོ། །སུ་ལ་རག་ལས་སྙམ་ན། བདག་ཉིད་ལ་རག་ལས་པར་མཐོང་ནས། དེ་དེ་ལ་ཆོས་སྟོན་ཅིང་རྣམ་པར་སྤྱོད་པ་ན། ཉི་མ་ནུབ་པའི་དུས་  
ལ་བབ་ནས་དགེ་སློང་རྣམས་སྟན་ལས་ལངས་ཏེ་དོང་ངོ། །ཚེ་དང་ལྡན་པ་ཤཱ་རིའི་བུས་བསམ་པ། འདི་ལྟར། བཅོམ་ལྡན་འདས་ཀྱིས་མ་གནང་མོད་ཀྱི། འདི་ཉིད་རྐྱེན་དུ་མཛད་ནས་གནང་བར་  
འགྱུར་བ་གང་ཡིན་པ་དེ་ལྟ་བུའི་གནས་ཡོད་པར་འགྱུར་རོ། །སྙམ་ནས་དེ་གདུལ་བ་ལ་ལྟོས་པས་དེ་ཉིད་དུ་འདུག་གོ་ཚེ་དང་ལྡན་པ་ཤཱ་རིའི་བུས་བཙུན་མོ་དཔལ་ལྡན་གྱི་བསམ་པ་དང། བག་ལ་  
ཉལ་དང། ཁམས་དང། རང་བཞིན་ཁོང་དུ་ཆུད་ནས། གང་ཐོས་ནས་བཙུན་མོ་དཔལ་ལྡན་གྱིས་སྟན་དེ་ཉིད་ལ་འདུག་བཞིན་དུ་འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ། ཡེ་ཤེས་ཀྱི་རྡོ་  
རྗེས་བཅོམ་སྟེ་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱས་པ་དེ་ལྟར་ཆོས་བསྟན་པར་བྱས་སོ། །དེས་བདེན་པ་མཐོང་ནས་སྨྲས་པ་འཕགས་པ། བདག་གིས་དགེ་བའི་བཤེས་གཉེན་  
འཕགས་པ་ཤཱ་རིའི་བུ་ལ་བརྟེན་ནས་འཕགས་པས་བདག་ལ་གང་མཛད་པ་འདི་ལྟ་བུ་ནི། བདག་ལ་ཕས་ཀྱང་མ་བགྱིས། མས་ཀྱང་མ་བགྱིས། རྒྱལ་པོས་ཀྱང་མ་བགྱིས། ལྷ་རྣམས་ཀྱིས་  
ཀྱང་མ་བགྱིས། སྔོན་གྱི་ཕ་མེས་དག་གིས་ཀྱང་མ་བགྱིས། དགེ་སྦྱོང་དང་བྲམ་ཟེ་དག་གིས་ཀྱང་མ་བགྱིས། བྱམས་པ་དང། མཛའ་བཤེས་དང། རྩ་ལག་གི་ཚོགས་དག་གིས་ཀྱང་མ་བགྱིས་ཏེ་  
  
  
མཆི་མའི་རྒྱ་མཚོ་ནི། བསྐམས། རུས་པའི་རི་དག་ལས་ནི། བསྒྲལ། ངན་སོང་གི་སྒོ་དག་ནི། བཀུམ། མཐོ་རིས་དང་ཐར་པའི་སྒོ་དག་ནི། ཕྱེ། སེམས་ཅན་དམྱལ་བ་དང། དུད་འགྲོ་  
དང༑ ཡི་དྭགས་དག་ནས་ནི། རྐང་པ་ཕྱུང། ལྷ་དང་མི་རྣམས་ཀྱི་ནང་དུ་ནི། བཞག་འཁོར་བ་ནི། མཐར་བགྱིས། ཐོག་མ་མ་མཆིས་པའི་དུས་ནས་བསགས་པའི་འཇིག་ཚོགས་ལ་ལྟ་བའི་རིའི་རྩེ་མོ་  
ཉི་ཤུ་མཐོ་བ། ཡེ་ཤེས་ཀྱི་རྡོ་རྗེས་བཅོམ་སྟེ་རྒྱུན་དུ་ཞུགས་པའི་འབྲས་བུ་ནི། ཐོབ་སྟེ། བཙུན་པ། བདག་ནི། མངོན་པར་ཞུགས་པ་ལགས་སོ། །བཙུན་པ། བདག་མངོན་པར་ཞུགས་པ་ལགས་ཏེ་  
བཙུན་པ། བདག་བཅོམ་ལྡན་འདས་དང། ཆོས་དང། དགེ་སློང་གི་དགེ་འདུན་ལ་སྐྱབས་སུ་མཆིའི། བདག་དགེ་བསྙེན་མར་གཟུང་དུ་གསོལ། དེང་སླན་ཆད་ནས་ཇི་སྲིད་འཚོའི་བར་དུ་གློ་  
བ་ཐག་པ་ནས་རབ་ཏུ་དད་པས་སྐྱབས་སུ་མཆིའོ། །དེ་ནས་ཚེ་དང་ལྡན་པ་ཤཱ་རིའི་བུས་བཙུན་མོ་དཔལ་ལྡན་བདེན་པ་དག་ལ་བཞག་སྟེ་སོང་ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་  
ནས་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་མཐའ་གཅིག་ཏུ་འདུག་གོ་མཐའ་གཅིག་ཏུ་འདུག་ནས་ཚེ་དང་ལྡན་པ་ཤཱ་རིའི་བུས་སྐབས་དེ། བཅོམ་ལྡན་འདས་  
ལ་རྒྱས་པར་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ་ཤཱ་རིའི་བུ། ལེགས་སོ། །ལེགས་སོ། །བདུན་པོ་དག་གི་ཚིག་ནི། མི་བཅག་པ་ཡིན་ཏེ། དེ་བཞིན་གཤེགས་པ་དགྲ་  
  
  
༄༅། །བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་བཀའ་དང། དགེ་སློང་དགྲ་བཅོམ་པ་ཟག་པ་ཟད་པའི་ཚིག་དང། དགེ་འདུན་གྱི་གནས་བརྟན་གྱི་ཚིག་དང་  
དགེ་བ་སྐོས་ཀྱི་ཚིག་དང། མཁན་པོའི་ཚིག་དང། སློབ་དཔོན་གྱི་ཚིག་དང། རྒྱལ་པོ་རྒྱལ་རིགས་སྤྱི་བོར་དབང་བསྐུར་བའི་ཚིག་གོ་།དེ་ནས་བཅོམ་ལྡན་འདས་ཀྱིས་བསླབ་པ་འདོད་པ་  
དང༑ བསླབ་པ་ལ་གུས་པ་དང། བསླབ་པ་ལ་ཡོ་བྱད་བསྙུངས་པའི་བསྔགས་པ་བརྗོད་ནས་དགེ་སློང་རྣམས་ལ་དེ་དང་མཐུན་པ་དང་དེའི་ཤས་ཆེ་བ་དང། དེ་དང་འཚམ་པའི་ཆོས་  
དང་ལྡན་པའི་བཀའ་མཆིད་མཛད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན། སྔ་མ་ནི། བཅས་པ་ཡིན་ལ། འདི་ནི། རྗེས་སུ་གནང་བ་ཡིན་ཏེ། ངའི་ཉན་  
ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་དག། ནམ་མ་ལངས། སྐྱ་རེངས་མ་ཤར། རིན་པོ་ཆེ་དག་གམ། རིན་པོ་ཆེར་སྨོས་པ་དག་  
མ་བསྡུས་པར་རྒྱལ་པོ་རྒྱལ་རིགས་སྤྱི་བོར་དབང་བསྐུར་བའི་སྒོ་གཏན་ནམ། སྒོ་གཏན་གྱི་ཉེ་ཀོར་ལས་འདའ་ན། དེ་འདྲ་བའི་རྐྱེན་མ་གཏོགས་ཏེ། ལྟུང་བྱེད་དོ། །ཡང་དགེ་སློང་གང་ཞེས་  
བྱ་བ་ནི། འཆར་ཀའམ། གཞན་ཡང་དེ་ལྟ་བུ་གང་ཡིན་པའོ། །ནམ་མ་ལངས་ཞེས་བྱ་བ་ནི། ནམ་ནངས་པར་མ་གྱུར་པའོ། །སྐྱ་རེངས་གསུམ་པོ་སྐྱ་རེངས་དང་པོ་དང། སྐྱ་རེངས་  
  
  
སྐྱ་རེངས་ཐ་མའོ། །སྐྱ་རེངས་དང་པོ་ནི་སྔོན་པོར་སྣང་བའོ། །སྐྱ་རེངས་བར་མ་ནི། སེར་པོར་སྣང་བའོ་།སྐྱ་རེངས་ཐ་མ་ནི། དམར་པོར་སྣང་བ་སྟེ། འདིར་ནི། སྐྱ་རེངས་ཐ་མ་  
ཡིན་པར་དགོངས་སོ། །མ་ཤར་ཞེས་བྱ་བ་ནི། མ་བྱུང་བའོ། །རིན་པོ་ཆེ་དག་ཅེས་བྱ་བ་ལ། རིན་པོ་ཆེ་དག་ཅེས་བྱ་བ་ནི། ནོར་བུ་དག་དང། མུ་ཏིག་དག་དང། བཻ་ཌཱུརྱ་དག་དང། མན་ཤེལ་དཀར་  
པོ་དག་དང། བྱི་རུ་དག་དང། གསེར་དག་དང། དངུལ་དག་དང་རྡོའི་སྙིང་པོ་དག་དང། སྤུག་དག་དང། དམར་པོ་དག་དང། གཡས་སུ་འཁྱིལ་བདག་གོ་རིན་པོ་ཆེར་སྨོས་པ་དག་ཅེས་བྱ་བ་ལ། རིན་  
པོ་ཆེར་སྨོས་པ་དག་ཅེས་བྱ་བ་ནི། གཡུལ་ངོར་སྤྱད་པའི་མཚོན་ཆ་ཐམས་ཅད་དང། རོལ་མོར་སྤྱད་པའི་ཆ་སྤྱད་ཐམས་ཅད་དོ་།མ་བསྡུས་པར་ཞེས་བྱ་ནི། མ་བརྟུལ་བར་རོ། །རྒྱལ་པོ་རྒྱལ་རིགས་སྤྱི་བོར་དབང་  
བསྐུར་བའི་ཞེས་བྱ་བ་ནི། འདི་ལྟ་སྟེ། བུད་མེད་རྒྱལ་སྲིད་ལ་དབང་བསྐུར་བར་གྱུར་ན། དེ་ཡང་རྒྱལ་པོ་རྒྱལ་རིགས་སྤྱི་བོར་དབང་བསྐུར་བ་ཡིན་ལ། རྒྱལ་རིགས་དང། བྲམ་ཟེ་དང། རྗེའུ་  
རིགས་དང། དམངས་རིགས་རྒྱལ་པོ་དེ་ལ་དབང་བསྐུར་བས་དབང་བསྐུར་བར་གྱུར་ན། དེ་ཡང་རྒྱལ་པོ་རྒྱལ་རིགས་སྤྱི་བོར་དབང་བསྐུར་བ་ཡིན་ནོ། །སྒོ་གཏན་ནམ་ཞེས་བྱ་བ་ནི། སྒོ་གཏན་  
རྣམ་པ་གསུམ་སྟེ། གྲོང་ཁྱེར་གྱི་སྒོ་གཏན་དང། རྒྱལ་པོའི་ཕོ་བྲང་གི་སྒོ་གཏན་དང། བཙུན་མོའི་འཁོར་གྱི་སྒོ་གཏན་ནོ། །སྒོ་གཏན་གྱི་ཉེན་ཀོར་ལས་ཞེས་བྱ་བ་ནི། དེའི་དྲུང་ལས་སོ། །  
  
  
༄༅། །འདའ་ན་ཞེས་བྱ་བ་ནི་འགྲོ་ནའོ། །དེ་འདྲ་བའི་རྐྱེན་མ་གཏོགས་ཏེ་ཞེས་བྱ་བ་ནི་དེ་འདྲ་བའི་རྐྱེན་བཞག་སྟེའོ། །ལྟུང་བྱེད་དོ། །ཞེས་བྱ་བ་ནི་སེམས་ཅན་དམྱལ་བ་དང། དུད་  
འགྲོ་དང། ཡི་དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ་།གཞན་ཡང་ཇི་སྲིད་དུ་ལྟུང་བ་དེ་མ་བཤགས་ཤིང་  
སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་ནམ་མ་ལངས་པ་ལ་ནམ་མ་  
ལངས་པར་འདུ་ཤེས་པས་གྲོང་ཁྱེར་གྱི་སྒོ་གཏན་ལས་འདའ་ན། ཉེས་བྱས་སུ་འགྱུར་རོ། །ནམ་མ་ནངས་པ་ལ་ཡིད་གཉིས་ཟ་བས་གྲོང་ཁྱེར་གྱི་སྒོ་གཏན་ལས་འདའ་ན། ཉེས་བྱས་སུ་འགྱུར་  
རོ༑ ༑ནམ་མ་ལངས་པ་ལ་ནམ་མ་ནངས་པར་འདུ་ཤེས་པས་གྲོང་ཁྱེར་གྱི་སྒོ་གཏན་ལས་འདའ་ན། ཉེས་བྱས་སུ་འགྱུར་རོ། །ནམ་ལངས་པ་ལ་ཡིད་གཉིས་ཟ་བས་གྲོང་ཁྱེར་གྱི་སྒོ་གཏན་  
ལས་འདའ་ན། ཉེས་བྱས་སུ་འགྱུར་རོ། །དགེ་སློང་གིས་ནམ་མ་ནངས་པ་ལ་ནམ་མ་ནངས་པར་འདུ་ཤེས་པས་རྒྱལ་པོའི་ཕོ་བྲང་གི་སྒོ་གཏན་ལས་འདའ་ན། ལྟུང་བྱེད་དུ་  
འགྱུར་རོ། །ནམ་མ་ནངས་པ་ལ་ཡིད་གཉིས་ཟ་བས་རྒྱལ་པོའི་ཕོ་བྲང་གི་སྒོ་གཏན་ལས་འདའ་ན། ལྟུང་བྱེད་དུ་འགྱུར་རོ། །ནམ་ནངས་པ་ལ་ནམ་མ་ནངས་པར་འདུ་ཤེས་པས་  
  
  
ཉེས་བྱས་སུ་འགྱུར་རོ། །ནམ་ནངས་པ་ལ་ཡིད་གཉིས་ཟ་བས་རྒྱལ་པོའི་སྒོ་གཏན་ལས་འདའ་ན། ཉེས་བྱས་སུ་འགྱུར་རོ། །དགེ་སློང་གིས་  
ནམ་མ་ནངས་པ་ལ་ནམ་མ་ནངས་པར་འདུ་ཤེས་པས་བཙུན་མོའི་འཁོར་གྱི་སྒོ་གཏན་ལས་འདའ་ན། ལྟུང་བྱེད་དུ་འགྱུར་རོ། །ནམ་མ་ནངས་པ་ལ་ཡིད་གཉིས་པས་བཙུན་མོའི་འཁོར་གྱི་  
སྒོ་གཏན་ལས་འདའ་ན། ལྟུང་བྱེད་དུ་འགྱུར་རོ། །ནམ་ནངས་པ་ལ་མ་ནངས་པར་འདུ་ཤེས་པས་བཙུན་མོའི་འཁོར་གྱི་སྒོ་གཏན་ལས་འདའ་ན་ཉེས་བྱས་སུ་འགྱུར་རོ། །ནམ་ལངས་པ་ལ་  
ཡིད་གཉིས་ཟ་བས་བཙུན་མོའི་འཁོར་གྱི་སྒོ་གཏན་ལས་འདའ་ན། ཉེས་བྱས་སུ་འགྱུར་རོ། །རྒྱལ་པོ་དང། བཙུན་མོ་དང། གཞོན་ནུ་དང་བློན་པོ་དག་གིས་བོས་པ་དང། བར་ཆད་བརྒྱད་པོ་  
རྒྱལ་པོ་དང། ཆོམ་རྐུན་དང། མི་དང། མི་མ་ཡིན་པ་དང། གདུག་པ་དང། མེ་དང། ཆུ་དང། རླུང་དག་ཉེ་བར་གནས་པ་ལ་ལྟུང་བ་མེད་དོ། །ལས་དང་པོ་པ་དང། སྨྱོས་པ་དང། སེམས་  
འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ་།རྒྱལ་པོའི་ཕོ་བྲང་དུ་ནུབ་མོ་འགྲོ་བའི་ལྟུང་བྱེད་དེ། བརྒྱད་ཅུ་གཉིས་པ་རྫོགས་སོ།། །།སངས་རྒྱས་བཅོམ་ལྡན་  
འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་གདོན་པར་བྱའོ། །ཞེས་  
  
  
༄༅། །བཀའ་སྩལ་ནས་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་བཏོན་པའི་ཚེ་དྲུག་སྡེ་དག་གུས་པར་བྱས་ཏེ་ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་  
ཤིང་ལྟར་བྱས་ཏེ་མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་བྱེད། རྣ་བླགས་ཏེ་མི་བྱེད། སེམས་ཐམས་ཅད་ཀྱིས་བསམ་སྟེ་ཆོས་ཉན་པར་མི་བྱེད་ཅིང། དགེ་སློང་རྣམས་ལ་ཡང་  
འདི་སྐད་ཅེས། ཚེ་དང་ལྡན་པ་དག་འདི་ལྟར་ཆོས་འདི་ཡང་མདོའི་ནང་དུ་གཏོགས། མདོའི་ནང་དུ་འདུས་པར་བདག་ཅག་གིས་ད་གདོད་ཤེས་སོ། །ཞེས་ཟེར་ནས། དགེ་སློང་རྣམས་ཀྱིས་  
དེ་དག་ལ་སྨྲས་པ། ཚེ་དང་ལྡན་པ་དག་གིས་སོ་སོར་ཐར་པའི་མདོ་གདོན་པ་འདོན་པ་གདོན་ཐོས་སམ། ཅི་ན་གང་གི་ཕྱིར་དེ་སྐད་ཟེར་དེ་དག་གིས་སྨྲས་པ། ཚེ་དང་ལྡན་པ་དག་ཅི་  
ཁོ་བོ་ཅག་ལ་ལས་དེ་ཙམ་འབའ་ཞིག་ཏུ་ཟད་དམ། འདོད་པའི་རྣམ་པར་རྟོག་པ་ལ་ཡང་རྣམ་པར་བརྟག་དགོས་སོ། །གནོད་སེམས་ཀྱི་རྣམ་པར་རྟོག་པ་དང། རྣམ་པར་འཚེ་བའི་  
རྣམ་པར་རྟོག་པ་ལ་ཡང་རྣམ་པར་བརྟག་དགོས་སོ། །དགེ་སློང་དོན་ཉུང་ངུ་དག་ཅིའི་ཕྱིར་དགེ་སློང་དག་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པའི་ཚེ་གུས་པར་  
བྱས་ཏེ་ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་ཤིང་ལྟར་བྱས་ཏེ་མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་བྱེད། རྣ་བླགས་ཏེ་མི་བྱེད། སེམས་ཐམས་ཅད་  
  
  
དགེ་སློང་རྣམས་ལ་ཡང་འདི་སྐད་ཅེས། ཚེ་དང་ལྡན་པ་དག་འདི་ལྟར་ཆོས་འདི་ཡང་མདོའི་ནང་དུ་གཏོགས། མདོའི་ནང་དུ་འདུས་པར་བདག་  
ཅག་གིས་ད་གཟོད་ཤེས་སོ། །ཞེས་ཟེར་ནས་སྨོད་པར་བྱེད། འཕྱར་ཁ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་  
ལྡན་འདས་ཀྱིས་བྱུང་བ་འདི་དང། གླེང་གཞི་འདི་དང། སྐབས་འདི་ལ། དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་  
རྣམས་ནི། མཁྱེན་བཞིན་དུ་རྨེད་པར་མཛད་པ་སྟེ། ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དྲུག་སྡེ་དག་ལ་རྨས་པ། དགེ་སློང་དག་ཁྱེད་ཟླ་བ་ཕྱེད་  
ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པའི་ཚེ་གུས་པར་བྱས་ཏེ་ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་ཤིང་ལྟར་བྱས་ཏེ་མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་  
བྱེད། རྣ་བླགས་ཏེ་མི་བྱེད། སེམས་ཐམས་ཅད་ཀྱིས་བསམ་སྟེ་ཆོས་ཉན་པར་མི་བྱེད་ཅིང། དགེ་སློང་རྣམས་ལ་ཡང་འདི་སྐད་ཅེས། ཚེ་དང་ལྡན་པ་དག་འདི་ལྟར་ཆོས་འདི་ཡང་མདོའི་ནང་དུ་གཏོགས་  
མདོའི་ནང་དུ་འདུས་པར་བདག་ཅག་གིས་ད་གདོད་ཤེས་སོ། །ཞེས་ཟེར་བ་བདེན་ནམ། བཅུན་པ། མད་དོ། །སངས་རྒྱས་བཅོམ་ལྡན་འདས་ཀྱིས། དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་  
  
  
༄༅། །པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བས་བྱ་བ་མ་ཡིན་ན། ཞེས་རྣམ་པར་སྨད་པ་མཛད་དོ། །དེ་ནས་བཅོམ་ལྡན་འདས་ཀྱིས་  
རྣམ་གྲངས་དུ་མས་རྣམ་པར་སྨད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས་འདུལ་བ་ལ་ཉན་ཐོས་རྣམས་ཀྱི་བསླབ་  
པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་ཟླ་བ་ཕྱེད་ཕྱེད་ཅིང་  
སོ་སོར་ཐར་པའི་མདོ་གདོན་པ་འདོན་པའི་ཚེ་འདི་སྐད་ཅེས། ཚེ་དང་ལྡན་པ་དག་འདི་ལྟར་ཆོས་འདི་ཡང་མདོའི་ནང་དུ་གཏོགས། མདོའི་ནང་དུ་འདུས་པར་བདག་གིས་ད་གདོད་ཤེས་སོ། །ཞེ་  
ཟེར་ལ། དེ་ལ་གལ་ཏེ་དགེ་སློང་རྣམས་ཀྱིས་ཀྱང། ཚེ་དང་ལྡན་པ་འདི་སྔོན་གསོ་སྦྱོང་གི་ལས་གཉིས་སམ་གསུམ་གྱི་ཚེ་འདུག་པར་ཤེས་ཤིང་ལ་མང་དུ་ལྟ་ཅི་སྨོས་ན། ཚེ་དང་ལྡན་པ་  
དེ་མི་ཤེས་པས་མི་འགྲོལ་བས། དེ་ལྟུང་བ་གང་བྱུང་བ་དེ་ཆོས་བཞིན་དུ་བྱེད་དུ་གཞུག་གི་སྟེང་དུ་ཁྱོད་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་འདོན་པའི་ཚེ། གུས་པར་  
བྱས་ཏེ་ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་ཤིང་ལྟར་བྱས་ཏེ་མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་བྱེད། རྣ་བླགས་ཏེ་མི་བྱེད། སེམས་ཐམས་  
  
  
ཚེ་དང་ལྡན་པ། ཁྱོད་ཀྱིས་མ་རྙེད་དེ། རྙེད་པ་མ་ཡིན་ཞིང་ཉེས་པ་རྙེད་དེ། ལེགས་པ་རྙེད་པ་མ་ཡིན་ནོ། །ཞེས་འགྱོད་པར་བྱའོ། །ཚེ་དང་ལྡན་པ། དེ་  
ལ་འགྱོད་པར་བྱ་བ་ནི། དེ་ཡིན་ཏེ། ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། དྲུག་སྡེའམ། གཞན་ཡང་དེ་ལྟ་བུ་གང་ཡིན་པའོ། །ཟླ་བ་ཕྱེད་ཕྱེད་ཅིང་ཞེས་བྱ་བ་ནི། ཟླ་བ་ཕྱེད་ཕྱེད་ཅིང་ངོ། །སོ་སོར་  
ཐར་པའི་ཞེས་བྱ་བ་ལ། སོ་སོར་ཐར་པ་ཞེས་བྱ་བ་ནི། ཕམ་པར་འགྱུར་བའི་ཆོས་བཞི་དང། དགེ་འདུན་ལྷག་མའི་ཆོས་བཅུ་གསུམ་དང་མ་ངེས་པའི་ཆོས་གཉིས་དང། སྤང་བའི་ལྟུང་བྱེད་ཀྱི་ཆོས་  
སུམ་ཅུ་དང། ལྟུང་བྱེད་ཀྱི་ཆོས་དགུ་བཅུ་དང། སོ་སོར་བཤགས་པར་བྱ་བའི་ཆོས་བཞི་དང། བསླབ་པའི་ཆོས་མང་པོ་དང། རྩོད་པ་ཞི་བར་བྱ་བའི་ཆོས་བདུན་པོ་དག་གོ་མདོ་གདོན་པ་ཞེས་  
བྱ་བ་ལ། མདོ་གདོན་པ་ཞེས་བྱ་བ་ནི། ཡང་དག་པར་སྦྱོར་བའོ་།འདོན་པའི་ཚེ་ཞེས་བྱ་བ་ནི། རབ་ཏུ་སྟོན་པའི་ཚེའོ། །འདི་སྐད་ཅེས་བྱ་བ་ནི། འདི་སྐད་ཅེས་ཟེར་ནའོ། །ཚེ་དང་ལྡན་པ་དག་  
འདི་ལྟར་ཆོས་འདི་ཡང་མདོའི་ནང་དུ་གཏོགས། མདོའི་ནང་དུ་འདུས་པར་བདག་གིས་ད་གདོད་ཤེས་སོ། །ཞེས་ཟེར་ལ་ཞེས་བྱ་བ་ནི། བཅོམ་ལྡན་འདས་ཀྱིས་གསུངས་པའི་ཆོས་འདི་ཡང་ངོ་  
དེ་ལ་གལ་ཏེ་དགེ་སློང་རྣམས་ཀྱིས་ཀྱང་ཞེས་བྱ་བ་ནི། དེ་ན་དགེ་སློང་གང་དག་འཁོད་པ་རྣམས་ཀྱིས་ཀྱང་ངོ། །ཚེ་དང་ལྡན་པ་འདི་ཞེས་བྱ་བ་ནི། དགེ་སློང་གང་ཡིན་པ་འདིའོ། །སྔོན་གསོ་  
  
  
༄༅། །སྦྱོང་གི་ལས་གཉིས་སམ་གསུམ་གྱི་ཚེ་འདུག་པར་ཤེས་ཤིང་ཞེས་བྱ་བ་ནི། འདིས་སོ་སོར་ཐར་པ་ལན་གཉིས་སམ་གསུམ་ཐས་པར་ཤེས་ཤིང་ངོ། །ལན་མང་དུ་  
ལྟ་ཅི་སྨོས་ན་ཞེས་བྱ་བ་ནི། ལན་མང་དུ་འདུག་པར་ཤེས་པ་ལྟ་ཅི་སྨོས་ནའོ། །ཚེ་དང་ལྡན་པ་དེ་མི་ཤེས་པས་མི་འགྲོལ་བས་ཞེས་བྱ་བ་ནི། དེ་དེས་ལྟུང་བ་ལས་མི་འགྲོལ་བས། དེ་ལྟུང་བ་དང་  
བཅས་པ་ཉིད་ཡིན་པའོ། །དེ་ལྟུང་བ་གང་བྱུང་བ་ཞེས་བྱ་བ་ནི་ལྟུང་བྱེད་དོ། །དེས་ཆོས་བཞིན་དུ་བྱེད་དུ་གཞུག་ཅེས་བྱ་བ་ནི་འཆགས་སུ་གཞུག་པའོ། །སྟེང་དུ་ཁྱོད་ཟླ་བ་ཕྱེད་ཕྱེད་ཅིང་སོ་སོར་  
ཐར་པའི་མདོ་གདོན་པ་གདོན་པའི་ཚེ་གུས་པར་བྱས་ཏེ་ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་ཤིང་ལྟར་བྱས་ཏེ་མི་བྱེད་ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་བྱེད། རྣ་བླགས་ཏེ་  
མི་བྱེད། སེམས་ཐམས་ཅད་ཀྱི་བསམ་སྟེ་ཆོས་ཉན་པར་མི་བྱེད་པས་ཚེ་དང་ལྡན་པ། ཁྱོད་ཀྱིས་མ་རྙེད་དེ། རྙེད་པ་མ་ཡིན་ཞིང་ཉེས་པ་རྙེད་དེ། ལེགས་པ་རྙེད་པ་མ་ཡིན་ནོ། །ཞེས་  
འགྱོད་པར་བྱའོ་ཞེས་བྱ་བ་ནི། འགྱོད་དུ་གཞུག་པར་བྱ་བའོ། །ཚེ་དང་ལྡན་པ། དེ་ལ་འགྱོད་པར་བྱ་བ་ནི། དེ་ཡིན་ཏེ་ཞེས་བྱ་བ་ནི། དེ་ལྟར་འགྱོད་པར་བྱ་བའོ། ལྟུང་བྱེད་དོ། །ཞེས་བྱ་བ་ནི་  
སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང་ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ཇི་སྲིད་དུ་  
  
  
སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་ཇི་ཙམ་  
ཅུང་ཟད་ཕམ་པར་འགྱུར་བའི་ཆོས་བཞི་དང། དགེ་འདུན་ལྷག་མའི་ཆོས་བཅུ་གསུམ་དང། མ་ངེས་པའི་ཆོས་གཉིས་དང། སྤང་བའི་ལྟུང་བྱེད་ཀྱི་ཆོས་སུམ་ཅུ་དང། ལྟུང་བྱེད་ཀྱི་ཆོས་དགུ་བཅུ་  
དང། སོ་སོར་བཤགས་པའི་ཆོས་བཞི་དང། བསླབ་པའི་ཆོས་མང་པོ་དང། རྩོད་པ་ཞི་བར་བྱ་བའི་ཆོས་བདུན་པོ་དག་གདོན་པ་དག་འདོན་པའི་ཚེ། གུས་པར་བྱས་ཏེ་ཆོས་ཉན་པར་མི་བྱེད། བླ་  
མར་བྱས་ཏེ་མི་བྱེད། རུ་ཤིང་ལྟར་བྱས་ཏེ་མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་བྱེད། རྣ་བླགས་ཏེ་མི་བྱེད། སེམས་ཐམས་ཅད་ཀྱིས་བསམ་སྟེ་ཆོས་ཉན་པར་མི་བྱེད་ཅིང། འདི་  
སྐད་ཅེས། ཚེ་དང་ལྡན་པ་དག་འདི་ལྟར་ཆོས་འདི་ཡང་མདོའི་ནང་དུ་གཏོགས། མདོའི་ནང་དུ་འདུས་པར་བདག་གིས་ད་གདོད་ཤེས་སོ། །ཞེས་ཟེར་ན། ཐམས་ཅད་དུ་ལྟུང་བྱེད་དུ་འགྱུར་རོ། །ལམ་  
གོལ་བར་རྒས་པར་གྱུར་ཅིང་ཡང་དག་པ་ཁོ་ནར་མི་ཤེས་ན། ལྟུང་བ་མེད་པའོ། ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ། བསླབ་  
པའི་གཞིའི་དངོས་པོ་ལ་ཁྱད་དུ་གསོད་པའི་ལྟུང་བྱེད་དེ། བརྒྱད་ཅུ་གསུམ་པ་རྫོགས་སོ།། །།འདུལ་བ་རྣམ་པར་འབྱེད་པ། བམ་པོ་དོན་དགུ་པ། སངས་རྒྱས་བཅོམ་ལྡན་འདས་མཉན་ཡོད་ན་  
  
  
༄༅། །རྒྱལ་བྱེད་ཀྱི་ཆལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །མཉན་ཡོད་ན་གཅེར་བུ་བའི་ཉན་ཐོས་ཆོས་ཞེས་བྱ་བ། བ་སོ་མཁན་ཞིག་འདུག་པ་དེ། གཅིར་  
བུ་པ་དག་ལ་ཤིན་ཏུ་མངོན་པར་དད་དོ། །དེ་དུས་གཞན་ཞིག་ན་དགེ་སློང་བསོད་སྙོམས་པ་ཞིག་གིས་ཆོས་བསྟན་པས་བཏུལ་ནས། དེས་ཀྱང་དེ་ལས་སྐྱབས་སུ་འགྲོ་བ་དང། བསླབ་པའི་གཞི་  
དག་བླངས་སོ། །ཡང་བསོད་སྙོམས་པ་དེས། དེ་ལ་རྫས་ལས་བྱུང་བའི་བསོད་ནམས་བྱ་བའི་གཞི་བདུན་གྱི་བསྔགས་པ་རྒྱ་ཆེར་བརྗོད་པ་དང། དེ་མངོན་པར་དད་པར་གྱུར་ནས་སྨྲས་བ། འཕགས་  
བ༑ བདག་གིས་ཀྱང་རྫས་ལས་བྱུང་བའི་བསོད་ནམས་བྱ་བའི་གཞི་ཅུང་ཟད་ཅིག་ཡང་དག་པར་བླངས་ཏེ་འཇུག་པར་བགྱིའོ། །བཞིན་བཟང། ཅི་ཞིག་བྱེད། འཕགས་པ། དགེ་སློང་གི་དགེ་  
འདུན་ལ་རང་གི་བཟོས་བསྙེན་བཀུར་བགྱིའོ། །མ་ཉེས་ཀྱི། དེ་བཞིན་གྱིས་ཤིག་བསོད་སྙོམས་པས་གཙུག་ལག་ཁང་དུ་སོང་སྟེ་དགེ་སློང་རྣམས་ལ་སྨྲས་པ། ཚེ་དང་ལྡན་པ་དག་བདག་  
གིས་གཅེར་བུ་བའི་ཉན་ཐོས་ཆོས་ཞེས་བྱ་བ། བ་སོ་མཁན་དེ་སྐྱབས་སུ་འགྲོ་བ་དང། བསླབ་པའི་གཞི་དག་ལ་བཞག་ནས། དེས་དགེ་སློང་གི་དགེ་འདུན་ལ་རང་གི་བཟོས་བསྙེན་བཀུར་  
བྱེད་ཀྱི། སུ་ཅི་འདོད་པ་དེས་དེ་བྱེད་དུ་ཆུག་ཅིག་ཇི་ཙམ་ན་ཁབ་རལ་མེད་པས། དེ་དེའི་གན་དུ་སོང་སྟེ་སྨྲས་པ། བཞིན་བཟང། ཁོ་བོ་ཁབ་རལ་མེད་ཀྱི། དེ་གྱིས་ཤིག་འཕགས་པ་  
  
  
།གང་བཟང་བའོ། །འཕགས་པ། བ་སོ་ལས་བགྱིས་པ་བཟང་ངོ། །བཞིན་བཟང། བ་སོ་ལས་བྱས་བགྱིས་ཤིག་།དེ་དེའི་ཁབ་རལ་བ་སོ་ལས་བྱས་པ་བྱས་ཏེ་བྱིན་ནོ། །དགེ་  
སློང་དེས་དེ་དགེ་སློང་རྣམས་ལ་བསྟན་པ་དང། དགེ་སློང་གཞན་གྱིས་ཀྱང་དེ་ལྟ་བུ་བྱེད་དུ་བཅུག་ཅིང། གཞན་གྱིས་ཀྱང་བྱེད་དུ་བཅུག་གཞན་གྱིས་ཀྱང་བྱེད་དུ་བཅུག་པས། དེའི་བ་སོ་ཟད་  
པར་གྱུར་ཏོ། །དགེ་སློང་གཞན་ཞིག་ཀྱང་འོངས་ཏེ་སྨྲས་པ། བཞིན་བཟང། ཁོ་བོའི་ཁབ་རལ་གྱིས་ཤིག་འཕགས་པ། ཇི་ལྟ་བུ་ཞིག་བགྱི། གང་བཟང་བའོ། །འཕགས་པ། བ་སོ་ལས་བགྱིས་  
པ་བཟང་ན། བ་སོ་དེ་ནི། བས་སོ། །གལ་ཏེ་བཞེད་ན། རུས་པ་ལས་བགྱིས་པ་བགྱིའོ། །བཞིན་བཟང། མ་ཉེས་ཀྱི། གྱིས་ཤིག་དེས་དེའི་ཁབ་རལ་རུས་པ་ལས་བྱས་པ་བྱས་ཏེ་བྱིན་ནོ། །དགེ་  
སློང་དེས་དེ་དགེ་སློང་རྣམས་ལ་བསྟན་པ་དང། དགེ་སློང་གཞན་གྱིས་ཀྱང་དེ་ལྟ་བུ་བྱེད་དུ་བཅུག་ཅིང། གཞན་གྱིས་ཀྱང་བྱེད་དུ་བཅུག་གཞན་གྱིས་ཀྱང་བྱེད་དུ་བཅུག་པས་དེའི་རུས་པ་ཡང་  
ཟད་པར་གྱུར་ཏོ། །དགེ་སློང་གཞན་ཞིག་ཀྱང་འོངས་ཏེ་སྨྲས་པ་བཞིན་བཟང། ཁོ་བོའི་ཁབ་རལ་གྱིས་ཤིག་འཕགས་པ། ཇི་ལྟ་བུ་ཞིག་བགྱི། གང་བཟང་བའོ། །འཕགས་པ། བ་སོ་  
ལས་བགྱིས་པ་བཟང་ན། བ་སོ་དེ་ནི། བས་སོ། བཞིན་བཟང། གལ་ཏེ་དེ་ལྟ་ན། རུས་པ་ལས་བྱས་པ་གྱིས་ཤིག་འཕགས་པ། རུས་པ་ཡང་བས་སོ། །གལ་ཏེ་བཞེད་ན། རྭ་ལས་བགྱིས་པ་  
  
  
༄༅། །བགྱིའོ། །བཞིན་བཟང། མ་ཉེས་ཀྱི། གྱིས་ཤིག་དེ་དེའི་ཁབ་རལ་རྭ་ལས་བྱས་པ་བྱས་ཏེ་བྱིན་ནོ། །དགེ་སློང་དེས་དེ་དགེ་སློང་རྣམས་ལ་བསྟན་པ་དང། དགེ་སློང་གཞན་  
གྱིས་ཀྱང་དེ་ལྟ་བུ་བྱེད་དུ་བཅུག་ཅིང། གཞན་གྱིས་ཀྱང་དེ་ལྟ་བུ་བྱེད་དུ་བཅུག་གཞན་གྱིས་ཀྱང་དེ་ལྟ་བུ་བྱེད་དུ་བཅུག་པས་དེའི་རྭ་ཡང་ཟད་པར་གྱུར་ཏོ། །དེ་རང་གི་ཟན་དང། རང་གི་  
ཡོ་བྱད་དག་གིས་དགེ་སློང་རྣམས་ཀྱི་ལས་བྱེད་པ་ན་དབུལ་པོར་གྱུར་ཏོ། །གཅེར་པུ་པ་དག་ཆོས་འདི་གང་གིས་ཚེ་ཁོ་བོ་ཅག་ལ་མངོན་པར་དད་པར་གྱུར་པ་དེ་ཚེ་ན། འདི་ཐམས་ཅད་  
ཕུན་སུམ་ཚོགས་པར་གྱུར་ན། འདི་ད་ལྟར་ཤཱཀྱའི་བུའི་དགེ་སྦྱོང་རྣམས་ལ་མངོན་པར་དད་པས། ཟན་ཡང་སློང་བར་བྱེད་དོ། །ཞེས་འཕྱ་བ་ལ་ཞུགས་པའི་སྐབས་དེ། དགེ་སློང་  
རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང། གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། ཞེས་བྱ་བ་  
སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི་མཁྱེན་བཞིན་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་  
འདས་ཀྱིས་དགེ་སློང་རྣམས་ལ་རྨས་པ། དགེ་སློང་དག་ཁྱེད་བ་སོ་ལས་བྱས་པ་དང། རུས་པ་ལས་བྱས་པ་དང། རྭ་ལས་བྱས་པའི་ཁབ་རལ་བྱེད་དུ་བཅུག་པ་བདེན་ནམ། བཅུག་  
  
  
མད་དོ། །སངས་རྒྱས་བཅོམ་ལྡན་འདས་ཀྱིས་འདོད་པ་ཆེ་བ་དང། ཆོག་མི་ཤེས་པ་དང། གསོ་དཀའ་བ་དང། དགང་དཀའ་བ་རྣམ་པར་སྨད་པ་མཛད་དོ། །དེ་ནས་བཅོམ་ལྡན་འདས་ཀྱིས་འདོད་པ་  
ཆུང་བ་དང། ཆོག་ཤེས་པ་དང། གསོ་སླ་བ་དང། དགང་སླ་བ་དང། ཕྲི་བ་དང། ཡོ་བྱད་བསྙུངས་པ་དང། སྦྱངས་པའི་ཡོན་ཏན་དང། མཛེས་པ་དང། དྲོད་རིག་པ་ཉིད་ཀྱི་བསྔགས་པ་བརྗོད་པ་མཛད་  
ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ། ཞེས་བྱ་བ་  
ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་བ་སོའམ། རུས་པའམ། རྭའི་ཁབ་རལ་བྱེད་དུ་བཅུག་ན་  
བཅག་ནས་ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། ཆོས་འདི་པའོ། །བ་སོའམ་ཞེས་བྱ་བ་ནི། བ་སོ་ཉིད་དོ། །རུས་པའམ་ཞེས་བྱ་བ་ཡང་རུས་པ་ཉིད་དོ། །རྭའི་ཞེས་བྱ་བ་ཡང་རྭ་ཉིད་ཀྱིའོ། །  
ཁབ་རལ་ཞེས་བྱ་བ་ནི། ཁབ་རལ་གཉིས་ཏེ། སྦུབ་བུ་ཅན་དང་ཆང་བ་ལྟ་བུའོ། །དོན་འདིར་ནི། གཉིས་གང་ཡིན་པར་དགོངས་སོ་།བྱེད་དུ་འཇུག་ན་ཞེས་བྱ་བ་ནི། རང་གིས་སམ་གཞན་ནོ། །  
བཅག་ནས་ལྟུང་བྱེད་དོ། །ཞེས་བྱ་བ་ནི། དངོས་པོ་དེ་བཅག་ནས་ལྟུང་བྱེད་ཀྱི་ལྟུང་བ་བཤགས་པར་བྱའོ། །ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་དྭགས་  
  
  
༄༅། །ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ཇི་སྲིད་དུ་ལྟུང་བ་དེ་མ་བཤགས་ཤིང་  
སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་ཇི་ཙམ་ཅུང་ཟད་པ་  
སོའམ། རུས་པའམ། རྭའི་ཁབ་རལ་བྱེད་དམ། བྱེད་དུ་འཇུག་ན། ཐམས་ཅད་དུ་ལྟུང་བྱེད་དུ་འགྱུར་རོ། །གང་གི་མདུན་དུ་འཆགས་པར་བྱེད་པ་དེས། ཁྱོད་ཀྱིས་དངོས་པོ་དེ་བཅག་  
གམ་ཞེས་དྲི་བར་བྱའོ། །མ་དྲིས་པར་འཆགས་པ་དང་དུ་ལེན་ན་ཉེས་བྱས་སུ་འགྱུར་རོ། །ལྟུང་བ་དེ་ཡང་བཤགས་པ་མ་ཡིན་པས་ཡང་བཤགས་པར་བྱའོ། །ལས་དང་པོ་པ་དང། སྨྱོས་  
པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ། །ཁབ་རལ་འཆོས་པའི་ལྟུང་བྱེད་དེ། བརྒྱད་ཅུ་རྩ་བཞི་པ་རྫོགས་སོ།། །།སངས་རྒྱས་  
བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །དེའི་ཚེ་ན་དགེ་སློང་ཞིག་ལྗོངས་རྒྱུ་ཞིང་འགྲོ་བ་ན། མཉན་ཡོད་དུ་ཕྱིན་ནས་  
མཉན་ཡོད་དུ་ལམ་གྱིས་དུབ་པའི་ངལ་བསོས་ཏེ་རྒྱལ་བྱེད་ཀྱི་ཚལ་དུ་སོང་ནས། དེ་སྒོ་ཁང་དུ་འདུག་གོ་དེས་ཁྲིད་དམའ་བ་ཞིག་རྙེད་ནས། དེས་དེ་ཉིད་ཀྱི་མདུན་དུ་རྐང་པ་གཉིས་བཀྲུས་ནས་  
  
  
སོས་ཀའི་ཚ་བའི་དུས་ལ་བབ་པས་སྦྲུལ་དུག་མྱུར་དུ་ཁྱབ་པར་བྱེད་པ་ཚ་བས་གདུངས་པས་བསིལ་པ་འདོད་པ་ཞིག་ཕྱོགས་དེར་བསྐྱིལ་ཏེ་ཉལ་བ་དང། །ཇི་ཙམ་ན་  
དགེ་སློང་དེ་ལམ་གྱིས་དུབ་པས་ཡུར་བར་བརྩམས་ནས། དེའི་ལུས་ཡུད་ཙམ་ཡུད་ཙམ་ཞིང་འཆོག་པས་ཁྲི་ཡང་སྒྲ་རྩེག་རྩེག་ཟེར་རོ་།སྦྲུལ་དུག་མྱུར་དུ་ཁྱབ་པར་བྱེད་པ་དེས་བསམ་པ། འདི་  
བདག་ལ་འཚེའོ་སྙམ་ནས། དེས་གདེངས་ཀ་བྱས་ཏེ་འདུག་གོ་ཇི་ཙམ་ན་ཡང་དེ་ལུས་འཆོག་ཅིང་ཁྲི་སྒྲ་རྩེག་རྩེག་ཟེར་ནས། དེས་དེའི་དཔྲལ་བར་བཟུང་སྟེ་སྤྱོད་ལམ་དེ་ཉིད་ཀྱིས་ཤི་ཞིང་དུས་ལ་  
བབ་ནས་སུམ་ཅུ་རྩ་གསུམ་པའི་ལྷའི་རིས་བཟང་པོ་རྣམས་ཀྱི་ནང་དུ་སྐྱེས་སོ། །དེའི་གན་དུ་ལྷའི་བུ་མོ་དག་ལྷགས་པ་དང། དེས་སེ་གོལ་གྱི་སྒྲས་དེ་དག་ཕྱིར་བཟློག་ནས་དེ་དག་ལྷའི་དབང་པོ་བརྒྱ་  
བྱིན་གྱི་གན་དུ་དོང་སྟེ་སྨྲས་པ། ལྷ། འདི་ན་ལྷའི་བུ་སྐྱེས་ནས་རིང་པོ་མ་ལགས་པ་ཞིག་སྐྱིལ་མོ་ཀྲུང་བཅས་ཏེ་མཆིས་ནས་བདག་ཅག་དེའི་དྲུང་དུ་མཆིས་པ་དང། དེས་སེ་གོལ་གྱི་སྒྲས་བདག་  
ཅག་སླར་བཟློག་གོ་བརྒྱ་བྱིན་གྱིས་སྨྲས་པ། ལྷ་མོ་དག་དེ་ནི་སྔོན་དགེ་སློང་ཡིན་གྱི། དེའི་མདུན་དུ་མེ་ལོང་ཟུངས་ཤིག་དང་དྲན་པ་རྙེད་པར་འགྱུར་རོ། །དེ་དག་གིས་དེའི་མདུན་དུ་མེ་ལོང་  
བཟུང་བ་དང། དེས་བདག་ཉིད་དཔུང་རྒྱན་དང། རྣ་ཆ་གདུབ་ཀོར་དང། ཕྲེང་བ་རྒྱུ་དང། རྒྱན་སྣ་ཚོགས་ཀྱིས་བརྒྱན་པར་མཐོང་ནས། དེས་དྲན་པ་རྙེད་དོ། །དེ་ནས་དེས་དེ་དག་འདོད་པར་  
  
  
༄༅། །བརྩམས་པ་དང། དེ་དག་གིས་སྨྲས་པ། བཟོད་ལྡན། བདག་ཅག་དེ་བཞིན་དུ་བསྙེན་བཀུར་མི་བྱེད་དེ། གང་ལྷའི་དབང་པོ་བརྒྱ་བྱིན་ལ་ཕྱག་འཚལ་བ་དེ་ལ་བདག་  
ཅག་བསྙེན་བཀུར་བྱེད་དོ། །དེས་བསམ་པ། བདག་གིས་བཅོམ་ལྡན་འདས་འདོད་པའི་དྲི་ང་བ་མེད་པ་ལ་ཕྱག་བྱས་ནས། ད་ཇི་ལྟར་ལྷའི་དབང་པོ་བརྒྱ་བྱིན་འདོད་པའི་ལོངས་སྤྱོད་ཅན་ལ་ཕྱག་  
འཚལ་སྙམ་དུ་རིག་ནས་སྨྲས་པ། སྲིང་མོ་དག་གང་གིས་ལྷའི་དབང་པོ་བརྒྱ་བྱིན་ལ་ཕྱག་འཚལ་བར་མི་བྱེད་པ་དེ་ལྟ་བུའི་ཐབས་འགའ་ཡོད་དམ། བཟོད་ལྡན། ཡོད་དེ། གང་ན་ལྷའི་དྲང་  
སྲོང་དག་ཚངས་པར་སྤྱད་པ་སྤྱོད་ཅིང་འཁོད་པ་དེ་དག་གི་ནང་དུ་གང་ཚངས་པར་སྤྱད་པ་སྤྱོད་པར་བྱེད་པ་ནི། ལྷའི་དབང་པོ་བརྒྱ་བྱིན་ལ་ཕྱག་མི་འཚལ་ཏེ། ལྷའི་དབང་པོ་བརྒྱ་བྱིན་ཉིད་དེ་ལ་ཕྱག་  
འཚལ་ལོ། །དེ་དག་གི་ནང་དུ་ཞུགས་པ་དང། ལྷའི་དབང་པོ་བརྒྱ་བྱིན་གྱིས། ཇི་ལྟར་དེ་ལྷའི་དྲང་སྲོང་གི་ནང་དུ་ཞུགས་ཏེ་ཚངས་པར་སྤྱད་པ་སྤྱོད་པ་ཐོས་ནས་ལྷའི་དབང་པོ་བརྒྱ་བྱིན་དེའི་  
གན་དུ་སོང་སྟེ་ཕྱིན་ནས་རྐང་པ་ལ་ཕྱག་འཚལ་དེ་སོང་ངོ་།དེ་ནས་སྔོན་དགེ་སློང་ལྷའི་བུ་དེ་འདི་སྙམ་དུ་སེམས་ཏེ། གང་གི་ཕྱིར་བདག་ཡོངས་སུ་གནས་པ་བསྟེན་ཏེ། བཅོམ་ལྡན་འདས་ལ་  
བལྟ་བ་དང། བསྙེན་བཀུར་བྱ་བའི་ཕྱིར་ཉེ་བར་འགྲོ་བ་ནི། བདག་གི་ཚུལ་དང་མཐུན་པ་མ་ཡིན་གྱི། བདག་ཡོངས་སུ་གནས་པ་མ་བསྟེན་པ་ཁོ་ནར་བཅོམ་ལྡན་འདས་ལ་བལྟ་བ་དང་  
  
  
།སྙམ་མོ། །དེ་ནས་སྔོན་དགེ་སློང་ལྷའི་བུ་རྣ་ཆ་གདུབ་ཀོར་གཡོ་ཞིང་དྲི་མ་མེད་པ་ཐོགས་ཏེ་དོ་ཤལ་དང། སེན་མོ་དོས་བརྒྱན་པའི་ལུས་ཀྱིས་ལྷའི་ཨུཏྤ་ལ་  
དང༑ པདྨ་དང། ཀུ་མུད་དང། པདྨ་དཀར་པོ་དག་གིས་ཐུབ་བཀང་སྟེ་ཁ་དོག་ཤིན་ཏུ་འདས་པས། མཚན་མོ་ལ་བབ་པ་དང། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་  
ལ་མེ་ཏོག་དག་གིས་མངོན་པར་གཏོར་ཏེ། བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ནས་མཐའ་གཅིག་ཏུ་འདུག་པ་དང། འདི་ལྟར་སྔོན་དགེ་སློང་ལྷའི་བུའི་ཁ་དོག་གི་མཐུས་  
རྒྱལ་བྱེད་ཀྱི་ཚལ་ཐམས་ཅད་སྣང་བ་རྒྱ་ཆེན་པོས་ཁྱབ་པར་གྱུར་ཏོ། །དེ་ནས་སྔོན་དགེ་སློང་ལྷའི་བུས་བཅོམ་ལྡན་འདས་ལ་ཚིགས་སུ་བཅད་པའི་དབྱངས་ཀྱིས་ཞུ་བ་ཞུས་པ། རྨོངས་པ་ཞེས་བགྱི་  
ཚལ་དེ་ནི། །ལྷ་མོའི་ཚོགས་ཀྱིས་ཀུན་བསྒྲགས་ཤིང། །ཤ་ཟ་མོ་བཞིན་ཡོངས་བསྐོར་བ། །ཇི་ལྟར་འཆི་བ་འབྱུང་བར་འགྱུར། །བཅོམ་ལྡན་འདས་ཀྱིས་བཀའ་སྩལ་པ། དྲང་པོ་ཞེས་བྱའི་ལམ་  
དེ་ནས། །འཇིགས་མེད་ཕྱོགས་ཞེས་བྱ་བ་དེར། །སྒྲ་མེད་ཅེས་བྱའི་ཤིང་རྟ་ནི། །ཆོས་ཀྱི་རྟོགས་པས་བསྐྱོད་གྱུར་པ། །དེ་ཡི་དམིགས་པ་ངོ་ཚ་ཤེས། །དྲན་པ་དེ་ཡི་འཁོར་ཡིན་ཏེ། །ཁ་ལོ་སྒྱུར་  
བ་ཤེས་རབ་ཡིན། །སྣ་འདྲེན་ཡང་དག་ལྟ་ཞེས་བྱ། །སྐྱེས་པའམ་བུད་མེད་གང་ལའང་རུང། །བཞོན་པ་འདི་འདྲ་ཡོད་གྱུར་ཅིང། །དེ་འདྲའི་བཞོན་པ་ཞོན་གྱུར་ན། །དེ་ནི་འཇིགས་མེད་ཕྱོགས་སུ་  
  
  
༄༅། །འགྲོ་དེ་ནས་བཅོམ་ལྡན་འདས་ཀྱིས་སྔོན་དགེ་སློང་ལྷའི་བུའི་བསམ་པ་དང། བག་ལ་ཉལ་དང། ཁམས་དང། རང་བཞིན་ཐུགས་སུ་ཆུད་ནས་གང་ཐོས་ནས་དགེ་སློང་  
ལྷའི་བུས་སྟན་དེ་ཉིད་ལ་འདུག་བཞིན་དུ་འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ་ཡེ་ཤེས་ཀྱི་རྡོ་རྗེས་བཅོམ་སྟེ་རྒྱུན་ཏུ་ཞུགས་པའི་འབྲས་བུ་མངོན་སུམ་དུ་བྱས་པ་དེ་ལྟ་བུར་འཕགས་པའི་  
བདེན་པ་བཞི་ཡང་དག་པར་སོ་སོར་རྟོག་པར་བྱེད་པའི་ཆོས་བསྟན་པ་མཛད་དོ། །དེས་བདེན་པ་མཐོང་ནས་བཙུན་པ། བཅོམ་ལྡན་འདས་ཀྱིས་བདག་ལ་གང་མཛད་པ་འདི་ལྟ་བུ་ནི། བདག་ལ་ཕས་  
ཀྱང་མ་བགྱིས། མས་ཀྱང་མ་བགྱིས། རྒྱལ་པོས་ཀྱང་མ་བགྱིས། ལྷ་རྣམས་ཀྱིས་ཀྱང་མ་བགྱིས། །སྔོན་གྱི་ཕ་མེས་དག་གིས་ཀྱང་མ་བགྱིས། དགེ་སྦྱོང་དང་བྲམ་ཟེ་དག་གིས་ཀྱང་མ་བགྱིས། བྱམས་  
པ་དང། མཛའ་བཤེས་དང། རྩ་ལག་གི་ཚོགས་ཀྱིས་ཀྱང་མ་བགྱིས་ཏེ། ཁྲག་དང་མཆི་མའི་རྒྱ་མཚོ་ནི། བསྐམས། རུས་པའི་རི་དག་ལས་ནི། བསྒྲལ། ངན་སོང་གི་སྒོ་དག་ནི། བཀུམ། མཐོ་རིས་  
དང་ཐར་པའི་སྒོ་དག་ནི། ཕྱེ། སེམས་ཅན་དམྱལ་བ་དང། དུད་འགྲོ་དང། ཡི་དྭགས་དག་ནས་ནི། རྐང་པ་ཕྱུང། ལྷ་དང་མི་རྣམས་ཀྱི་ནང་དུ་ནི་བཞག་གོ་ཞེས་ལན་གསུམ་ཆེད་དུ་བརྗོད་པ་ཆེད་དུ་  
བརྗོད་དོ། །ཡང་སྨྲས་པ། ཁྱོད་མཐུས་རབ་དྲག་ཉེས་པ་མང་ལྡན་པའི། །ངན་སོང་ཤུལ་བཀག་བསོད་ནམས་རབ་ལྡན་པའི། །མཐོ་རིས་འགྲོ་བ་ཕྱེ་ཞིང་བདག་གིས་ནི། །མྱ་ངན་འདས་པའི་ཤུལ་ཡང་  
  
  
།ཤིན་ཏུ་རྣམ་དག་ཁྱོད་བརྟེན་བདག་གིས་ནི་།དེ་རིང་སྐྱོན་བྲལ་དག་པའི་མིག་ཐོབ་ཅིང། །གོ་འཕང་ཞི་བ་འཕགས་པ་དགྱེས་ཐོབ་སྟེ། །སྡུག་བསྔལ་རྒྱ་མཚོའི་ཕ་རོལ་བརྒལ་  
བར་གྱུར། །འགྲོ་བ་ལྷ་མིན་མི་དང་ལྷས་མཆོད་པ། །སྐྱེ་དང་རྒ་དང་ན་འཆི་བྲལ་བ་པོ། །སྲིད་པ་སྟོང་དུ་མཐོང་བ་རབ་དཀོན་པ་།ཐུབ་པ་དེ་རིང་ཁྱོད་མཐོང་འབྲས་བུ་མཆིས། །དེ་ནས་འདུད་བྱས་དོ་  
ཤལ་རབ་འཕྱང་བས། །ཞབས་ལ་ཕྱག་འཚལ་རངས་པ་སྐྱེས་གྱུར་ནས། །དགྲ་ཐུལ་གཡས་ནས་ཡོངས་སུ་བསྐོར་བྱས་ཏེ། །ལྷ་ཡི་འཇིག་རྟེན་མངོན་ཕྱོགས་མཁའ་ལ་སོང། །དེ་ནས་སྔོན་དགེ་སློང་  
ལྷའི་བུ། ཚོང་པ་ཁེ་སྤོགས་རྙེད་པ་ལྟ་བུ་དང། ཞིང་པ་ལོ་ཐོག་འབྱོར་པ་ལྟ་བུ་དང། དཔའ་བོ་གཡུལ་ལས་རྣམ་པར་རྒྱལ་བ་ལྟ་བུ་དང། ནད་པ་ནད་ཐམས་ཅད་ལས་ཡོངས་སུ་ཐར་པ་ལྟ་བུར་གྱུར་ཏེ་  
ཆ་ལུགས་གང་གིས་བཅོམ་ལྡན་འདས་ཀྱི་སྤྱན་སྔར་འོངས་པའི་ཆ་ལུགས་དེ་ཉིད་ཀྱིས་རང་གི་གནས་སུ་སོང་ངོ། །ཇི་ཙམ་ན་མཚན་མོ་ནམ་ནངས་ནས་ཁང་སྐྱོང་གིས་སྒོ་ཕྱེ་སྟེ་ཕྱགས་མ་ཐོགས་ནས་སྒོ་  
ཁང་ཕྱག་པར་བརྩམས་པ་དང། སྐྱིལ་མོ་ཀྲུང་གིས་འདུག་པ་མཐོང་ནས། དེས་སྨྲས་པ། ཚེ་དང་ལྡན་པ། ལོངས་ཤིག་ཅི། ཁྱོད་ཀྱང་སྔར་བསམ་གཏན་བྱེད་པ་ཡིན་ནམ། དེ་ཚིག་མི་སྨྲ་ནས་  
དེས་དེའི་ལག་པ་གཉིས་ནས་བཟུང་སྟེ་བསྒུལ་བར་བརྩམས་པ་དང། ཇི་ཙམ་ན་དུས་ལ་བབ་པར་མཐོང་ངོ། །དེས་འདི་ཅི་ཞིག་གིས་དུས་ལ་བབ་ཅེས་བརྟག་པར་བརྩམས་པ་དང། ཇི་ཙམ་  
  
  
༄༅། །ན་ཁྲི་འོག་ན་སྦྲུལ་དུག་མྱུར་དུ་ཁྱབ་པར་བྱེད་པ་འདུག་པ་མཐོང་ནས་དེས་སྡངས་ཏེ་དགེ་སློང་རྣམས་ཀྱི་གན་དུ་སོང་སྟེ་སྨྲས་པ། ཚེ་དང་ལྡན་པ་དག་དགེ་སློང་  
སྒོ་ཁང་དུ་ཉལ་པ་གང་ཡིན་པ་དེ། སྦྲུལ་དུག་མྱུར་དུ་ཁྱབ་པར་བྱེད་པས་བཟུང་སྟེ་དུས་ལ་བབ་པོ། །དགེ་སློང་རྣམས་ཀྱིས་དེ་དུར་ཁྲོད་དུ་བསྐྱལ་ཏེ་བསྲེགས་ནས་ཕྱིར་ལྷགས་པའི་སྐབས་དེ་  
དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །བཅོམ་ལྡན་འདས་ཀྱིས་དགོངས་པ། ཉེས་དམིགས་གང་ཅུང་ཟད་ཅི་བྱུང་བ་དེ་ཐམས་ཅད་དགེ་སློང་དག་ཁྲི་དམའ་བ་ལ་མལ་འཆའ་  
ཞིང་དེའི་མདུན་དུ་རྐང་པ་གཉིས་འཁྲུ་བ་ལས་གྱུར་པ་ཡིན་ནོ་།སྙམ་དུ་དགོངས་ནས་བཀའ་སྩལ་པ། དེ་ལྟ་བས་ན། དགེ་སློང་གིས་ཁྲི་དམའ་བ་ལ་མལ་བཅའ་བར་མི་བྱ་ཞིང་  
ཁྲིའི་མདུན་དུ་རྐང་པ་གཉིས་བཀྲུ་བར་མི་བྱའོ། །བཅོམ་ལྡན་འདས་ཀྱིས་དགེ་སློང་གིས་ཁྲི་དམའ་བ་ལ་མལ་བཅའ་བར་མི་བྱ་ཞིང་ཁྲིའི་མདུན་དུ་རྐང་པ་གཉིས་བཀྲུ་བར་མི་བྱའོ། །ཞེས་བཀའ་  
སྩལ་ནས་དགེ་སློང་གཞན་དག་ལ་མཆིལ་ལྷམ་མི་བདོག་པ་དེ་དག་ལ་གནོད་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། གང་དག་མཆིལ་ལྷམ་མི་བདོག་པ་དེ་དག་གིས་མགོ་  
ལོགས་དང་རྐང་པའི་ལོགས་སུ་རྐང་པ་གཉིས་བཀྲུ་བར་བྱ་སྟེ། འདི་ལ་འགྱོད་པར་མི་བྱའོ། །དྲུག་སྡེ་དག་གིས་དགེ་སློང་ཁྲི་དམའ་བ་ལ་ཉལ་བ་སྦྲུལ་དུག་མྱུར་དུ་ཁྱབ་པར་བྱེད་པས་ཟིན་ཏེ་  
  
  
བ་ལ་མལ་བཅའ་བར་མི་བྱའོ། །ཞེས་བཀག་པ་ཐོས་ནས་དེ་དག་གིས་ཁྲི་རྐང་པ་ཁྲུ་བཅུ་གཉིས་པ་བཅས་ཏེ་ཡ་ག་ད་མཐོན་པོར་  
བཙུགས་པ་དང། དགེ་སློང་རྣམས་ཀྱིས་དེ་དག་ལ་སྨྲས་པ། ཚེ་དང་ལྡན་པ་དག་ཅི། ཁྱེད་ཅག་བྱ་ར་བྱེད་དམ། དེ་དག་གིས་སྨྲས་པ་སུ་ཞིག་བྱ་ར་བྱེད། ཁྱེད་ཀྱིས་དགེ་སློང་སྦྲུལ་དུག་མྱུར་དུ་  
ཁྱབ་བར་བྱེད་པས་ཟིན་ཏེ་དུས་ལ་བབ་པ་མ་མཐོང་ངམ། ཅི། ཁྱོད་དྲུག་སྡེ་དག་ཀྱང་སྦྲུལ་དུག་མྱུར་དུ་ཁྱབ་པར་བྱེད་པས་བཟུང་སྟེ་དུས་ལ་བབ་ཅིང། ཁོ་བོ་ཅག་ཤི་བའི་ཡོ་བྱད་དག་འགེད་པར་  
འདོད་དམ། དགེ་སློང་དོན་ཉུང་ངུ་དག་ཅིའི་ཕྱིར་དགེ་སློང་རྣམས་ཀྱིས་བཟློག་པ་ན་དེ་དང་དེ་སྐད་ཟེར་ཞེས་སྨོད་པར་བྱེད། འཕྱར་ཁ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་  
རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང། གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་  
བ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དྲུག་  
སྡེ་དག་ལ་རྨས་པ། དགེ་སློང་དག་ཁྱོད་དགེ་སློང་རྣམས་ཀྱིས་བཟློག་པ་ན། དེ་དང་དེ་སྐད་ཟེར་བ་བདེན་ནམ། བཙུན་པ། མད་དོ་།སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ་  
  
  
༄༅། །རྗེས་སུ་མཐུན་པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བས་བྱ་བ་མ་ཡིན་ནོ་།ཞེས་རྣམ་པར་སྨད་པ་མཛད་དོ། །དེ་ནས་  
བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ལ་  
ཉན་ཐོས་རྣམས་ཀྱིས་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། དགེ་སློང་  
གིས་དགེ་འདུན་གྱི་ཁྲིའམ་ཁྲིའུ་བྱེད་དུ་འཇུག་ན། རྩ་བ་བདེ་བར་གཤེགས་པའི་སོར་བརྒྱད་ཀྱི་ཚད་དུ་གཞུག་པར་བྱའོ། །དེ་ལས་ལྷག་པ་བྱེད་དུ་འཇུག་ན། བཅད་ནས་ལྟུང་བྱེད་དོ། །ཞེས་བཅོམ་ལྡན་  
འདས་ཀྱིས་འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་དེ་ལྟར་བཅའ་བ་མཛད་དོ། །ཚེ་དང་ལྡན་པ་འཆར་ཀ་ཚད་ལས་ཤིན་ཏུ་འདས་པ་ཡིན་པས། དེའི་པུས་མོ་གཉིས་ཀོས་ཀོ་ལ་རེག་པའི་  
སྐབས་དེ། དགེ་སྦྱོང་རྣམས་ཀྱིས་བཅོམ་ལྡན་འདས་ལ་གསོལ་པ་དང་བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། བུ་གར་གཞུག་པ་མ་གཏོགས་སོ། །དེ་ནས་བཅོམ་ལྡན་འདས་  
ཀྱིས་བསླབ་པ་འདོད་པ་དང། བསླབ་པ་ལ་གུས་པ་དང། བསླབ་པ་ལ་ཡོ་བྱད་བསྙུངས་པའི་བསྔགས་པ་བརྗོད་ནས་དགེ་སློང་རྣམས་ལ་དེ་དང་མཐུན་པ་དང། དེའི་ཤས་ཆེ་བ་དང། དེ་དང་འཚམ་  
  
  
རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན། སྔ་མ་ནི་བཅས་པ་ཡིན་ལ། འདི་ནི། རྗེས་སུ་གནང་བ་ཡིན་ཏེ། ངའི་ཉན་ཐོས་  
རྣམས་ཀྱིས་བསླབ་པའི་གཞི་འདི་ལྟར་གདོན་པར་བྱ་སྟེ། དགེ་སློང་གིས་དགེ་འདུན་གྱི་ཁྲིའམ་ཁྲིའུ་བྱེད་དུ་འཇུག་ན། རྩ་བ་བུ་གར་གཞུག་པ་མ་གཏོགས་པར་བདེ་བར་གཤེགས་པའི་  
སོར་བརྒྱད་ཀྱི་ཚད་དུ་བྱེད་དུ་གཞུག་པར་བྱའོ། །དེ་ལས་ལྷག་པ་བྱེད་དུ་འཇུག་ན། བཅད་ནས་ལྟུང་བྱེད་དོ། །དགེ་སློང་གིས་ཞེས་བྱ་བ་ནི། ཆོས་འདི་པས་སོ། །དགེ་འདུན་གྱི་ཞེས་བྱ་བ་ནི། དེ་  
བཞིན་གཤེགས་པའི་ཉན་ཐོས་ཀྱི་དགེ་འདུན་གྱིའོ། །ཁྲིའམ་ཞེས་བྱ་བ་ནི། ཁྲི་ཉིད་ཀྱིའོ། །ཁྲིའུ་ཞེས་བྱ་བ་ཡང་ཁྲིའུ་ཉིད་དོ་།བྱེད་དུ་འཇུག་ན་ཞེས་བྱ་བ་ནི། བདག་ཉིད་ཀྱིས་སམ། གཞན་  
ནོ༑ ༑རྩེ་བ་བུ་གར་གཞུག་པ་མ་གཏོགས་པར་ཞེས་བྱ་བ་ནི། རྩ་བ་བུ་གར་གཞུག་པ་བཞག་སྟེའོ། །བདེ་བར་གཤེགས་པའི་སོར་བརྒྱད་ཀྱི་ཚད་དུ་བྱེད་དུ་གཞུག་པར་བྱའོ། །ཞེས་བྱ་བ་ལ། བདེ་  
བར་གཤེགས་པ་ཞེས་བྱ་བ་ནི། སྟོན་པའོ། །དེའི་སོར་བརྒྱད་གང་དག་ཡིན་པ་དེ་ལ་ནི། ཚད་དང་ལྡན་པའི་ཁྲུ་གང་ངོ། །དེ་ལས་ལྷག་པར་བྱེད་དུ་འཇུག་ན་ཞེས་བྱ་བ་ནི། དེ་ལས་གོང་མའོ།།  
བཅད་ནས་ལྟུང་བྱེད་དོ། །ཞེས་བྱ་བ་ནི། དངོས་པོ་དེ་བཅད་ནས་ལྟུང་བྱེད་ཀྱི་ལྟུང་བ་བཤགས་པར་བྱ་བའོ། །ལྟུང་བྱེད་དོ་།ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་  
  
  
༄༅། །དྭགས་ངན་སོང་དང། ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ཇི་སྲིད་དུ་ལྟུང་བ་དེ་མ་བཤགས་  
ཤིང། སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་སྟེ། དེས་ན། ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་ཇི་ཙམ་ཅུང་ཟད་  
དགེ་འདུན་གྱི་ཁྲིའུ་རྩ་བ་བུ་གར་གཞུག་པ་མ་གཏོགས་པར་བདེ་བར་གཤེགས་པའི་སོར་བརྒྱད་ཀྱི་ཚད་ལས་ལྷག་པ་བྱེད་དུ་འཇུག་ན་ཐམས་ཅད་དུ་ལྟུང་བྱེད་དུ་འགྱུར་རོ། །གང་གི་  
མདུན་དུ་འཆགས་པར་བྱེད་པ་དེས། ཁྱོད་ཀྱིས་དངོས་པོ་དེ་བཅད་དམ་ཞེས་དྲི་བར་བྱའོ། །མ་དྲིས་པར་འཆགས་པ་དང་དུ་ལེན་པར་བྱེད་ན། ཉེས་བྱས་སུ་འགྱུར་རོ། །ལྟུང་བ་དེ་ཡང་མ་བཤགས་  
པ་ཡིན་པས་ཡང་བཤགས་པར་བྱའོ། །ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་བ་མེད་དོ། །ཁྲི་རྐང་པ་འཆོས་པའི་ལྟུང་བྱེད་  
དེ༑ བརྒྱད་ཅུ་རྩ་ལྔ་པ་རྫོགས་སོ།། །།སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །ཉེ་  
དགའ་གསར་བུ་ཡིན་པས་དེའི་ཁྲི་ཐོབ་བོ་ཅོག་ཆེས་རྒན་པས་འཕྲོག་ཅིང་གནས་མལ་བསྒོ་བའི་དུས་ལ་ཡང་བབ་ནས་དེས་བསམ་པ། གང་གིས་བདག་གི་ཁྲི་མི་འཕྲོག་པའི་ཐབས་དེ་ལྟ་བུ་  
  
  
དེས་བྱ་བ་འགའ་ཞིག་གི་ཕྱིར་ཤིང་བལ་དག་ཀྱང་བླངས་ནས་དེ་ལ་བློ་སྐྱེས་པ། ཤིང་བལ་གྱིས་བདལ་ཏེ་གཞག་གོ་སྙམ་ནས་དེས་ཁྲིའི་སྟེང་དུ་ཤིང་བལ་བདལ་ཏེ་བཞག་གོ་ཇི་ཙམ་  
ན་དགེ་སློང་ཆེས་རྒན་པ་ཞིག་འོངས་ནས་དེས་སྨྲས་པ། ཚེ་དང་ལྡན་པ། འདི་སུའི། ཉེ་དགས་སྨྲས་པ། ཁོ་བོའི་ཤིང་བལ་ལོ། །དེ་ན་དགེ་སློང་ཞིག་འདུག་པ་དེས་སྨྲས་པ། ཉེ་དགའ་ཇི་སྐད་ཟེར་བ་  
དེ་བཞིན་ཏེ། ཤིང་བལ་ནི། ཉེ་དགའི་ཡིན་ནོ། །འདི་ལྟར་ཁྲི་ནི་དགེ་འདུན་གྱི་ཡིན་ནོ། །དེ་སྐད་ཅེས་སྨྲས་པ་དང། ཉེ་དགའ་ཁྲོས་ནས་དེས་ཤིང་བལ་ཁྱེར་ཏེ། ཁྲི་དའི་སྟེང་དུ་ཤིང་བལ་ཅུང་ཟད་  
བདལ་ཏེ་བཞག་གོ་དགེ་སློང་དེས་སོ་སོར་མ་བརྟགས་པ་ཉིད་དུ་དེར་ཉལ་ནས། མཚན་མོ་ནམ་ནངས་ཏེ་ལངས་པ་དང་གོས་ཐམས་ཅད་ཤིང་བལ་གྱིས་སྐྱ་བོར་གྱུར་ནས་དགེ་སློང་རྣམས་ཀྱིས་དེ་ལ་སྨྲས་  
པ༑ ཅི། ཁྱོད་གཡུལ་གྱི་གཞིར་ཉལ་ལམ། དེས་ཇི་ལྟར་གྱུར་པ་བརྗོད་པ་དང། དགེ་སློང་དོན་ཉུང་ངུ་དག་ཅིའི་ཕྱིར་དགེ་སློང་དག་དགེ་འདུན་གྱི་ཁྲིའམ། ཁྲིའུ་ལ་ཤིང་བལ་བདལ་ཏེ་འཇོག་པར་  
བྱེད་ཅེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང། གླེང་གཞི་  
འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ་།ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་པ་སྟེ་ཞེས་བྱ་  
  
  
༄༅། །བ་ལ་སོགས་པ་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་ཚེ་དང་ལྡན་པ་ཉེ་དགའ་ལ་རྨས་པ། ཉེ་དགའ། ཁྱོད་དགེ་འདུན་གྱི་ཁྲི་ལ་ཤིང་བལ་བདལ་ཏེ་  
འཇོག་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ་རུང་པ་མ་ཡིན་པ། ཚུལ་དང་མཐུན་པ་མ་ཡིན་  
པ་དེ་ནི། རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨད་པ་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས་དགེ་སློང་རྣམས་ལ་བཀའ་སྩལ་པ། དགེ་  
སློང་དག། དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས་འདུལ་བ་ལ་ཉན་ཐོས་རྣམས་ཀྱིས་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། ངའི་  
ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་དགེ་འདུན་གྱི་ཁྲིའམ། ཁྲིའུ་ལ་ཤིང་བལ་བདལ་ལམ། བདལ་དུ་འཇུག་ན། བསྡུས་  
ནས་ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། ཤཱཀྱའི་བུ་ཉེ་དྒའམ། གཞན་ཡང་དེ་ལྟ་བུ་གང་ཡིན་པའོ། །དགེ་འདུན་གྱི་ཞེས་བྱ་བ་ནི། དེ་བཞིན་གཤེགས་པའི་ཉན་ཐོས་ཀྱི་  
དགེ་འདུན་གྱིའོ། །ཁྲི་འམ་ཞེས་བྱ་བ་ནི། ཁྲི་ཉིད་དོ། །ཁྲིའུ་ལ་ཞེས་བྱ་བ་ནི། ཡང་ཁྲིའུ་ཉིད་ལའོ། །ཤིང་བལ་ཞེས་བྱ་བ་ནི། ལྔ་པོ། ཤལ་མ་ལིའི་དང། ཨརྐའི་དང། ཀ་ཤའི་དང། བུ་  
  
  
ཨེ་ར་ཀའི་ཤིང་བལ་དག་ལས་གང་ཡང་རུང་བའོ། །བདལ་ལམ་ཞེས་བྱ་བ་ནི། བདག་ཉིད་ཀྱིས་སོ། །བདལ་དུ་འཇུག་ན་ཞེས་བྱ་བ་ནི། གཞན་ནོ། །བསྡུས་ནས་ལྟུང་བྱེད་དོ། །ཞེས་བྱ་  
བ་ནི། དངོས་པོ་དེ་བསྡུས་ནས་ལྟུང་བྱེད་ཀྱི་ལྟུང་བ་བཤགས་པར་བྱ་བའོ། །ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང། ངན་འགྲོ་དང། ལོག་  
པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ཇི་སྲིད་དུ་ལྟུང་བ་དེ་མ་བཤགས་ཤིང། སོ་སོར་མ་བཤགས་ན། དགེ་བའི་ཆོས་རྣམས་ལ་སྒྲིབ་པར་བྱེད་པ་  
སྟེ༑ དེས་ན་ལྟུང་བྱེད་དོ། །ཞེས་གསུངས་སོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་ཇི་ཙམ་ཅུང་ཟད་དགེ་འདུན་གྱི་ཁྲིའམ། ཁྲིའུ་ལ་ཤིང་བལ་བདལ་ལམ། བདལ་དུ་འཇུག་ན་  
ཐམས་ཅད་དུ་ལྟུང་བྱེད་དུ་འགྱུར་རོ། །གང་གི་མདུན་དུ་འཆགས་པར་བྱེད་པ་དེས། ཁྱོད་ཀྱིས་དངོས་པོ་དེ་བསྡུས་སམ་ཞེས་དྲི་བར་བྱའོ་།མ་དྲིས་པར་འཆགས་པ་དང་དུ་ལེན་པར་བྱེད་ན། ཉེས་  
བྱས་སུ་འགྱུར་རོ། །ལྟུང་བ་དེ་ཡང་བཤགས་པ་མ་ཡིན་པས། ཡང་བཤགས་པར་བྱའོ། །ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་བ་དག་གིས་ཉེན་པ་ལ་ལྟུང་  
བ་མེད་དོ། །ཤིང་བལ་གྱིས་གོས་བར་བྱེད་པའི་ལྟུང་བྱེད་དེ་བརྒྱད་ཅུ་རྩ་དྲུག་པ་རྫོགས་སོ།། །།སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་  
  
  
༄༅། །ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་དགེ་སློང་གིས་གདིང་བ་བྱེད་དུ་གཞུག་གོ་ཞེས་བཀའ་སྩལ་ནས། དགེ་སློང་དག་ཚད་ལས་ཧ་  
ཅང་ལྷག་པར་བྱེད་དུ་འཇུག་ནས། དགེ་སློང་དོན་ཉུང་ངུ་དག། བཅོམ་ལྡན་འདས་ཀྱིས་དགེ་སློང་གིས་གདིང་བ་བྱེད་དུ་གཞུག་གོ་ཞེས་བཀའ་སྩལ་ན། ཅིའི་ཕྱིར་དགེ་སློང་དག་ཚད་ལས་ཧ་ཅང་ལྷག་  
པར་བྱེད་དུ་འཇུག་ཅེས་སྨོད་པར་བྱེད། འཕྱར་ཁ་གཏོང་བར་བྱེད་ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་  
བ་འདི་དང། གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ་།སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་  
རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་རྣམས་ལ་རྨས་པ་དགེ་སློང་དག་ངས་དགེ་སློང་གིས་གདིང་བ་བྱེད་དུ་  
གཞུག་གོ་ཞེས་བཀའ་སྩལ་ན། ཁྱེད་ཅག་ཚད་ལས་ཧ་ཅང་ལྷག་པ་བྱེད་དུ་འཇུག་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་འདོད་པ་ཆེ་བ་དང། ཆོག་  
མི་ཤེས་པ་དང། གསོ་དཀའ་བ་དང། དགང་དཀའ་བ་རྣམ་པར་སྨད་པ་མཛད་དོ། །དེ་ནས་བཅོམ་ལྡན་འདས་ཀྱིས་འདོད་པ་ཆུང་བ་དང། ཆོག་ཤེས་པ་དང། གསོ་སླ་བ་དང། དགང་སླ་  
  
  
ཕྲི་པ་དང། ཡོ་བྱད་བསྙུངས་པ་དང། སྦྱངས་པའི་ཡོན་ཏན་དང། མཛེས་པ་དང། དྲོད་རིག་པ་ཉིད་ཀྱི་བསྔགས་པ་བརྗོད་ནས་དགེ་སློང་རྣམས་ལ་བཀའ་སྩལ་པ། དགེ་སློང་དག་  
དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས་འདུལ་བ་ལ་ཉན་ཐོས་རྣམས་ཀྱིས་བསླབ་པའི་གཞི་བཅའ་བར་བྱ་སྟེ། ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་  
ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། དགེ་སློང་གིས་གདིང་བ་བྱེད་དུ་འཇུག་ན། ཚད་བཞིན་དུ་བྱེད་དུ་ཆུག་ཅིག་དེ་ལ་གདིང་བའི་ཚད་ནི། འདི་ཡིན་ཏེ། སྲིད་དུ་བདེ་བར་  
གཤེགས་པའི་མཐོའི་མཐོ་དོ། །ཞེང་དུ་མཐོ་ཕྱེད་དང་དོའོ། །དེ་ལས་ལྷག་པ་བྱེད་དུ་འཇུག་ན། བཅད་ནས་ལྟུང་བྱེད་དོ། །ཞེས་བཅོམ་ལྡན་འདས་ཀྱིས་འདུལ་བ་ལ་ཉན་ཐོས་རྣམས་ཀྱིས་  
བསླབ་པའི་གཞི་དེ་ལྟར་བཅའ་བ་མཛད་དོ། །ཚེ་དང་ལྡན་པ་འཆར་ཀ་ལུས་ཧ་ཅང་ལྷག་པས་དེའི་གདིང་བ་དེས་མི་ཆོག་ནས། དེས་གནས་མལ་བསྲུང་བའི་ཕྱིར་རྐང་པའི་མཐའ་ལོགས་  
སུ་ལོ་མའི་ཆུན་པོ་དག་བཞག་གོ་སངས་རྒྱས་བཅོམ་ལྡན་འདས་འཚོ་ཞིང་བཞུགས་ལ། གསོན་ཞིང་བཞེས་པ་རྣམས་ཀྱི་ཆོས་ཉིད་ནི། གདུལ་བར་གྱུར་པའི་སྐྱེ་བོ་ལ་རྗེས་སུ་བརྩེ་བས་  
དུས་དང་དུས་སུ་སེམས་ཅན་དམྱལ་བ་རྒྱུར་གཤེགས་པ་དང། དུད་འགྲོ་རྒྱུ་བ་དང། ཡི་དྭགས་རྒྱུ་བ་དང། ལྷ་རྒྱུ་བ་དང། ལྗོངས་རྒྱུ་བ་དང། ཆུ་ཀླུང་རྒྱུ་བ་དང། རི་རྒྱུ་བ་དང། དུར་ཁྲོད་  
  
  
༄༅། །རྒྱུ་བ་དང། གཙུག་ལག་ཁང་རྒྱུར་གཤེགས་པས། དོན་འདིར་ནི། སངས་རྒྱས་བཅོམ་ལྡན་འདས་གཙུག་ལག་ཁང་རྒྱུར་གཤེགས་པར་བཞེད་ནས་བཅོམ་ལྡན་འདས་  
ཚེ་དང་ལྡན་པ་འཆར་ཀའི་གཙུག་ལག་ཁང་ག་ལ་དེར་གཤེགས་སོ་།བཅོམ་ལྡན་འདས་ཀྱིས་ཚེ་དང་ལྡན་པ་འཆར་ཀའི་རྐང་པའི་མཐའ་ལོགས་ན་ལོ་མའི་ཆུན་པོ་དག་བཞག་པ་གཟིགས་སོ།།  
གཟིགས་ནས་ཀྱང་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ་ཀུན་དགའ་བོ། འདི་སུའི་མལ། བཙུན་པ། ཚེ་དང་ལྡན་པ་འཆར་ཀའི་འོ། འོ་ན། ཅིའི་ཕྱིར་རྐང་པའི་མཐའ་ལོགས་སུ་  
ལོ་མའི་ཆུན་པོ་དག་བཞག་བཙུན་པ། བཅོམ་ལྡན་འདས་ཀྱིས་དགེ་སློང་གིས་གདིང་བ་བྱེད་དུ་འཇུག་ན། ཚད་བཞིན་དུ་བྱེད་དུ་ཆུག་ཅིག་དེ་ལ་གདིང་བའི་ཚད་ནི། འདི་ཡིན་ཏེ། སྲིད་དུ་བདེ་  
བར་གཤེགས་པའི་མཐོའི་མཐོ་དོ། །ཞེང་དུ་མཐོ་ཕྱེད་དང་དོའོ་།དེ་ལས་ལྷག་པ་བྱེད་དུ་འཇུག་ན། བཅད་ནས་ལྟུང་བྱེད་དོ། །ཞེས་འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་དེ་ལྟར་  
བཅའ་བར་མཛད་ནས་ཚེ་དང་ལྡན་པ་འཆར་ཀ་ཚད་ལས་ཧ་ཅང་ལྷག་པས་དེའི་གདིང་བ་དེས་མི་འཚལ་ནས། དེས་གནས་མལ་བསྲུང་བའི་སླད་དུ་སུག་པའི་མཐའ་ལོགས་སུ་ལོ་མའི་ཆུན་པོ་  
དག་བཞག་གོ་ཀུན་དགའ་བོ། དེ་ལྟ་བས་ན། སྲིད་དུ་མཐོ་གང་གིས་སྲིངས་ཤིག་དེ་ནས་བཅོམ་ལྡན་འདས་ཀྱིས་བསླབ་པ་འདོད་པ་དང་བསླབ་པ་ལ་གུས་པ་དང། བསླབ་པ་ལ་ཡོ་བྱད་  
  
  
དང་མཐུན་པ་དང། དེའི་ཤས་ཆེ་བ་དང། དེ་དང་འཚམ་པའི་ཆོས་དང་ལྡན་པའི་བཀའ་མཆིད་མཛད་ནས་དགེ་སློང་རྣམས་ལ་བཀའ་སྩལ་  
པ༑ དགེ་སློང་དག་དེ་ལྟ་བས་ན། སྔ་མ་ནི། བཅས་པ་ཡིན་ལ། འདི་ནི། རྗེས་སུ་གནང་བ་ཡིན་ཏེ། ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། དགེ་སློང་གིས་གདིང་བ་  
བྱེད་དུ་འཇུག་ན། ཚད་བཞིན་དུ་བྱེད་དུ་ཆུག་ཅིག་དེ་ལ་གདིང་བའི་ཚད་ནི། འདི་ཡིན་ཏེ། སྲིད་དུ་བདེ་བར་གཤེགས་པའི་མཐོའི་མཐོ་དོ་།ཞེང་དུ་མཐོ་ཕྱེད་དང་དོའོ། །སྲིད་དུ་མཐོ་གང་སྲིངས་  
ཤིག༑ དེ་ལས་ལྷག་པ་བྱེད་དུ་འཇུག་ན། བཅད་ནས་ལྟུང་བྱེད་དོ་།དགེ་སློང་གིས་ཞེས་བྱ་བ་ནི། ཆོས་འདི་པས་སོ། །གདིང་བ་ཞེས་བྱ་བ་ནི། སྟེང་རིམ་དུ་གདིང་བའོ། །བྱེད་དུ་འཇུག་ན་ཞེས་བྱ་  
བ་ནི། བདག་ཉིད་ཀྱིས་སམ། གཞན་ནོ། །ཚད་བཞིན་དུ་བྱེད་དུ་ཆུག་ཅིག་ཅེས་བྱ་བ་ནི། གདིང་བའི་ཚད་གང་ཡིན་པ་དེ་བཞིན་དུའོ། །དེ་ལ་གདིང་བའི་ཚད་ནི། འདི་ཡིན་ཏེ། སྲིད་དུ་བདེ་བར་གཤེགས་  
པའི་མཐོའི་མཐོ་དོ། །ཞེང་དུ་མཐོ་ཕྱེད་དང་དོ་ཞེས་བྱ་བ་ལ་སྲིད་དུ་ཞེས་བྱ་བ་ནི། ཆུའོ། །བདེ་བར་གཤེགས་པ་ཞེས་བྱ་བ་ནི་སྟོན་པའོ། །དེའི་མཐོའི་མཐོ་དོ་གང་ཡིན་པ་དེ་ནི། ཚེ་དང་ལྡན་པའི་  
ཁྲུ་གསུམ་མོ། །ཞེང་དུ་ཞེས་བྱ་བ་ནི། རྒྱར་རོ། །མཐོ་ཕྱེད་དང་དོ་ཞེས་བྱ་བ་ལ། བདེ་བར་གཤེགས་པའི་མཐོ་ཕྱེད་དང་དོ་གང་ཡིན་པ་དེ་ལ་ནི། ཚད་དང་ལྡན་པའི་ཁྲུ་དོ་དང། སོར་དྲུག་གོ་སྲིད་དུ་  
  
  
༄༅། །མཐོ་གང་གིས་སྲིངས་ཤིག་ཅེས་བྱ་བ་ནི། མི་ཆོག་ན་སྲིད་དུ་བདེ་བར་གཤེགས་པའི་མཐོ་གང་གིས་བསྲིངས་སྟེ་བདེ་བར་གཤེགས་པའི་མཐོ་གང་གང་ཡིན་པ་དེ་ལ་ནི་  
ཚད་དང་ལྡན་པའི་ཁྲུ་ཕྱེད་དང་དོ་སྟེ། དེས་ན་གདིང་བའི་སྲིད་ཀྱི་ཚད་ནི། ཚད་དང་ལྡན་པའི་ཁྲུ་ཕྱེད་དང་ལྔའོ། །དེ་ལས་ལྷག་པ་བྱེད་དུ་འཇུག་ན་ཞེས་བྱ་བ་ནི། དེ་ལས་གོང་མའོ་།བཅད་ནས་ལྟུང་  
བྱེད་དོ། །ཞེས་བྱ་བ་ནི། དངོས་པོ་དེ་བཅད་ནས་ལྟུང་བྱེད་ཀྱི་ལྟུང་བ་བཤགས་པར་བྱ་བའོ། །ལྟུང་བྱེད་དོ། །ཞེས་བྱ་བ་ནི་སེམས་ཅན་དམྱལ་བ་དང། དུད་འགྲོ་དང། ཡི་དྭགས་ངན་སོང་དང་  
ངན་འགྲོ་དང། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ལྟུང་བ་དེ་མ་བཤགས་ཤིང། སོ་སོར་མ་བཤགས་ན། དགེ་བའི་ཆོས་རྣམས་  
ལ་སྒྲིབ་པར་བྱེད་པ་སྟེ། དེས་ན་ལྟུང་བྱེད་དོ། །ཞེས་གསུངས་སོ་།དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་གིས་ཇི་ཙམ་ཅུང་ཟད་གདིང་བ་སྲིད་དུ་ཁྲུ་ཕྱེད་དང་ལྔ། ཞེང་དུ་ཁྲུ་དོ་དང་སོར་  
དྲུག་ལས་ལྷག་པ་བྱེད་དུ་འཇུག་ན། ཐམས་ཅད་དུ་ལྟུང་བྱེད་དུ་འགྱུར་རོ། །གང་གི་མདུན་དུ་འཆགས་པར་བྱེད་པ་དེས་ཁྱོད་ཀྱི་དངོས་པོ་དེ་བཅད་དམ་ཞེས་དྲི་བར་བྱའོ། །མ་དྲིས་པར་འཆགས་པ་  
དང་དུ་ལེན་པར་བྱེད་ན། ཉེས་བྱས་སུ་འགྱུར་རོ། །ལྟུང་བ་དེ་ཡང་མ་བཤགས་པ་ཡིན་པས། །ཡང་བཤགས་པ་བྱའོ། །ལས་དང་པོ་པ་དང། སྨྱོས་པ་དང། སེམས་འཁྲུགས་པ་དང། ཚོར་  
  
  
།གདིང་བ་ལས་གྱུར་པའི་ལྟུང་བྱེད་དེ། བརྒྱད་ཅུ་རྩ་བདུན་པ་རྫོགས་སོ།། །།སངས་རྒྱས་བཅོམ་ལྡན་འདས་མཉན་ཡོད་ན། རྒྱལ་བྱེད་ཀྱི་ཚལ་མགོན་  
མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །བཅོམ་ལྡན་འདས་ཀྱིས་དགེ་སློང་གིས་གཡན་པ་དགབ་པ་བྱེད་དུ་གཞུག་གོ་ཞེས་བཀའ་སྩལ་པ། དགེ་སློང་དག་ཚད་ལས་ཧ་ཅང་ལྷག་པར་  
བྱེད་དུ་འཇུག་ནས། དགེ་སློང་དོན་ཉུང་ངུ་དག་བཅོམ་ལྡན་འདས་ཀྱིས་དགེ་སློང་གིས་གཡན་པ་དགབ་པ་བྱེད་དུ་གཞུག་གོ་ཞེས་བཀའ་སྩལ་ནས། དགེ་སློང་དག། །ཅིའི་ཕྱིར་ཚད་ལས་ཧ་ཅང་  
ལྷག་པ་བྱེད་དུ་འཇུག་ཅེས་སྨོད་པར་བྱེད། འཕྱར་ཁ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་  
བྱུང་བ་འདི་དང། གླེང་གཞི་འདི་དང། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་  
དུ་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་རྣམས་ལ་རྨས་པ། དགེ་སློང་དག་ངས་དགེ་སློང་གིས་གཡོན་པ་དགབ་པ་བྱེད་  
དུ་གཞུག་གོ་ཞེས་བཀའ་སྩལ་ན། ཁྱེད་ཅག་ཚད་ལས་ཧ་ཅང་ལྷག་པ་བྱེད་དུ་འཇུག་པ་བདེན་ནམ། བཙུན་པ་མད་དོ། །སངས་རྒྱས་བཅོམ་ལྡན་འདས་ཀྱིས་འདོད་པ་ཆེ་བ་དང། ཆོག་མི་ཤེས་