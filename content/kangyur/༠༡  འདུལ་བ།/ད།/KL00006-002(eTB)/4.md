  
༄༅། །བཅོམ་ལྡན་འདས་ཀྱིས་ཆོས་ཀྱི་གཏམ་ཡང་དག་པར་བསྟན་ཡང་དག་པར་བསྐུལ། ཡང་དག་པར་གཟེངས་བསྟོད། ཡང་དག་པར་དགའ་བར་བྱས་སོ། །རྣམ་  
གྲངས་དུ་མར་ཆོས་ཀྱི་གཏམ་གྱིས་ཡང་དག་པར་བསྟན། ཡང་དག་པར་བསྐུལ། ཡང་དག་པར་གཟེངས་བསྟོད། ཡང་དག་པར་དགའ་བར་བྱས་ཏེ་ཅང་མི་གསུང་བ་དང། གོའུ་ཏ་མིའི་  
སྐྱེ་དགུའི་བདག་མོ་ཆེན་མོ་སྟན་ལས་ལངས་ཏེ། བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་ཏེ་ཕྱག་འཚལ་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཙུན་པ་  
དེ་སྟེ་བུད་མེད་རྣམས་ཀྱིས་དགེ་སྦྱོང་གི་འབྲས་བུ་བཞི་ཐོབ་པའི་སྐབས་མཆིས་ན། བུད་མེད་རྣམས་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་སྟེ། བསྙེན་པར་རྫོགས་  
ནས༑ དགེ་སློང་མའི་དངོས་པོ་སྤྱོད་ཅིང། བུད་མེད་རྣམས་བཅོམ་ལྡན་འདས་ཀྱི་དྲུང་ན་ཚངས་པར་སྤྱད་པ་སྤྱོད་དུ་གསོལ་ཞེས་གསོལ་པ་དང། བཅོམ་ལྡན་འདས་ཀྱིས་སྐྱེ་དགུའི་  
བདག་མོ་ཆེན་མོ་ལ་འདི་སྐད་ཅེས་བཀའ་སྩལ་ཏོ། །གོའུ་ཏ་མི་ཁྱོད་འདི་ལྟར་ཁྱིམ་པ་མོའི་གོས་དཀར་པོ་གྱོན་ལ་ནམ་འཚོའི་བར་དུ་དེ་འབའ་ཞིག་ལ་ཡོངས་སུ་རྫོགས་པ། ཡོངས་སུ་  
དག་པ། ཡོངས་སུ་བྱང་བ། ཚངས་པར་སྤྱད་པ་སྤྱོད་ཅིག་དང་ཁྱོད་ལ་ཡུན་རིང་པོའི་དོན་དང། ཕན་པ་དང། བདེ་བར་འགྱུར་རོ་།གོའུ་ཏ་མི་སྐྱེ་དགུའི་བདག་མོ་ཆེན་མོས་ལན་གཉིས་  
  
  
བཅོམ་ལྡན་འདས་ལ་འདི་སྐད་ཅེས་གསོལ་ཏོ་།བཙུན་པ་དེ་སྟེ་བུད་མེད་ཀྱིས་དགེ་སྦྱོང་གི་འབྲས་བུ་བཞི་ཐོབ་པའི་སྐབས་མཆིས་ན། བུད་མེད་རྣམས་ལེགས་  
པར་གསུངས་པའི་ཆོས་འདུལ་བ་ལ་རབ་ཏུ་བྱུང་སྟེ། བསྙེན་པར་རྫོགས་ནས་དགེ་སློང་མའི་དངོས་པོ་སྤྱོད་ཅིང། བུད་མེད་རྣམས་བཅོམ་ལྡན་འདས་ཀྱི་དྲུང་དུ་ཚངས་པར་སྤྱད་པ་སྤྱོད་དུ་  
གསོལ་ཞེས་གསོལ་པ་དང། བཅོམ་ལྡན་འདས་ཀྱིས་ལན་གཉིས་ལན་གསུམ་དུ་ཡང། གོའུ་ཏ་མི་སྐྱེ་དགུའི་བདག་མོ་ཆེན་མོ་ལ་གོའུ་ཏ་མི་ཁྱོད་འདི་ལྟར་ཁྱིམ་པ་མོའི་གོས་དཀར་  
པོ་གྱོན་ལ་ནམ་འཚོའི་བར་དུ་དེ་འབའ་ཞིག་ལ་ཡོངས་སུ་རྫོགས་པ་ཡོངས་སུ་དག་པ། ཡོངས་སུ་བྱང་བར་ཚངས་པར་སྤྱད་པ་སྤྱོད་ཅིག་དང། ཁྱོད་ལ་ཡུན་རིང་པོའི་དོན་དང། ཕན་པ་དང་  
བདེ་བར་འགྱུར་རོ་ཞེས་བཀའ་སྩལ་པ་དང། དེ་ནས་གོའུ་ཏ་མི་སྐྱེ་དགུའི་བདག་མོ་ཆེན་མོས། བཅོམ་ལྡན་འདས་ཀྱིས་ལན་གཉིས་ལན་གསུམ་དུ་མ་གནང་བ་དང། བཅོམ་ལྡན་འདས་  
ཀྱི་ཞབས་ལ་མགོ་བོས་ཕྱག་བྱས་ནས། བཅོམ་ལྡན་འདས་ཀྱི་དྲུང་ནས་སོང་ངོ། །དེ་ནས་བཅོམ་ལྡན་འདས་ཀྱིས་སེར་སྐྱའི་གནས་ན་ཇི་སྲིད་དགྱེས་ཀྱི་བར་དུ་བཞུགས་ནས། ལྷུང་བཟེད་དང་ཆོས་  
གོས་བསྙམས་ཏེ། ཡུལ་ན་ཏི་ཀ་གང་ན་བ་དེར་རྒྱུ་ཞིང་གཤེགས་པ་དང། གོའུ་ཏ་མི་སྐྱེ་དགུའི་བདག་མོ་ཆེན་མོས་བཅོམ་ལྡན་འདས་སེར་སྐྱའི་གནས་ན་ཇི་སྲིད་དགྱེས་ཀྱི་བར་དུ་བཞུགས་  
  
  
༄༅། །ནས༑ ལྷུང་བཟེད་དང་ཆོས་གོས་བསྣམས་ཏེ། ཡུལ་ན་དི་ཀ་གང་ན་བ་དེར་རྒྱུ་ཞིང་གཤེགས་པ་ཐོས་སོ། །དེ་ལྟར་ཐོས་པ་དང། ཤཱཀྱ་མོ་ལྔ་བརྒྱ་དང་ལྷན་ཅིག་ཏུ་  
རང་གིས་མགོ་བྲེགས་ཏེ་ཆོས་གོས་སྦྱར་མ་གྱོན་ཏེ། བཅོམ་ལྡན་འདས་ཀྱི་དགོངས་མལ་དུ་རྗེས་བཞིན་འབྲང་ཞིང་དོང་ངོ། །དེ་ནས་བཅོམ་ལྡན་འདས་ཀྱིས་ཡུལ་བྲི་ཛི་ནས་ལྗོངས་རྒྱུ་ཞིང་ན་  
དི་ཀར་བྱོན་ཏེ་ན་དི་ཀའི་ཀུ་ཛི་ཀའི་གནས་ན་བཞུགས་སོ། །དེ་ནས་གོའུ་ཏ་མི་སྐྱེ་དགུའི་བདག་མོ་ཆེན་མོ་ལུས་ངལ། ལུས་ཆད། ལུས་དུབ་སྟེ། རྡུལ་གྱིས་ལུས་ལ་ཕོག་བཞིན་དུ་  
བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ་དང། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། ཕྱོགས་གཅིག་ཏུ་འཁོད་དོ། །ཕྱོགས་གཅིག་ཏུ་འཁོད་ནས། གོའུ་ཏ་མི་སྐྱེ་  
དགུའི་བདག་མོ་ཆེན་མོ་ནི། བཅོམ་ལྡན་འདས་ཀྱིས་ཆོས་ཀྱི་གཏམ་གྱིས་ཡང་དག་པར་བསྟན། ཡང་དག་པར་བསྐུལ། ཡང་དག་པར་གཟེངས་བསྟོད། ཡང་དག་པར་དགའ་བར་  
བྱས་ཏེ། རྣམ་གྲངས་དུ་མར་ཆོས་ཀྱི་གཏམ་གྱིས་ཡང་དག་པར་བསྟན། ཡང་དག་པར་བསྐུལ། ཡང་དག་པར་གཟེངས་བསྟོད། ཡང་དག་པར་འགའ་བར་བྱས་ཏེ། ཅང་མི་གསུང་བར་  
བཞུགས་པ་དང། གོའུ་ཏ་མི་སྐྱེ་དགུའི་བདག་མོ་ཆེན་མོས་སྟན་ལས་ལས་ཏེ། བཅོམ་ལྡན་འདས་གང་ན་བ་དེར་ལོགས་སུ་ཐལ་མོ་སྦྱར་ཏེ་ཕྱག་འཚལ་ནས། བཅོམ་ལྡན་འདས་ལ་འདི་  
  
  
།བཙུན་པ་དེ་སྟེ་བུད་མེད་རྣམས་ཀྱིས་དགེ་སྦྱོང་གི་འབྲས་བུ་བཞི་ཐོབ་པའི་སྐབས་མཆིས་ན། བུད་མེད་རྣམས་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་སྟེ་  
བསྙེན་པར་རྫོགས་ནས་དགེ་སློང་མའི་དངོས་པོར་སྤྱོད་ཅིང། བུད་མེད་རྣམས་བཅོམ་ལྡན་འདས་ཀྱི་དྲུང་ན་ཚངས་པར་སྤྱད་པ་སྤྱོད་དུ་གསོལ་ཞེས་གསོལ་པ་དང། བཅོམ་ལྡན་འདས་ཀྱིས་  
གོའུ་ཏ་མི་སྐྱེ་དགུའི་བདག་མོ་ཆེན་མོ་ལ། གོའུ་ཏ་མི་ཁྱོད་འདི་ལྟར་འདྲི་བཞིན་དུ་ནམ་འཚོའི་བར་དུ་མགོ་བྲེགས་ཏེ་སྦྱར་མ་གྱོན་ལ། དེ་འབའ་ཞིག་ཡོངས་སུ་རྫོགས་པ། ཡོངས་སུ་དག་  
པ༑ ཡོངས་སུ་བྱང་བར་ཚངས་པར་སྤྱད་པ་སྤྱོད་ཅིག་དང། ཁྱོད་ལ་ཡུན་རིང་པོའི་དོན་དང། ཕན་པ་དང་བདེ་བར་འགྱུར་རོ་ཞེས་བཀའ་སྩལ་ཏོ། །གོའུ་ཏ་མི་སྐྱེ་དགུའི་བདག་མོ་ཆེན་མོས་  
ལན་གཉིས་ལན་གསུམ་དུ་ཡང། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཙུན་པ་དེ་སྟེ་བུད་མེད་ཀྱིས་དགེ་སྦྱོང་གི་འབྲས་བུ་བཞི་ཐོབ་པའི་སྐབས་མཆིས་ན། བུད་མེད་རྣམས་ལེགས་  
པར་གསུངས་པའི་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་ནས། དགེ་སློང་མའི་དངོས་པོར་སྤྱོད་ཅིང། བུད་མེད་རྣམས་བཅོམ་ལྡན་འདས་ཀྱི་དྲུང་ན་ཚངས་པར་སྤྱད་པ་སྤྱོད་དུ་གསོལ་  
ཞེས་དེ་སྐད་ཅེས་གསོལ་པ་དང། བཅོམ་ལྡན་འདས་ཀྱིས་ལན་གཉིས་ལན་གསུམ་དུ་ཡང། གོའུ་ཏ་མི་སྐྱེ་དགུའི་བདག་མོ་ཆེན་མོ་ལ། གོའུ་ཏ་མི་ཁྱོད་ཀྱིས་འདི་ལྟར་འདི་བཞིན་དུ་ནམ་འཚོའི་  
  
  
༄༅། །བར་དུ་མགོ་བྲེགས་ཏེ་སྦྱར་མ་གྱོན་ལ་དེ་འབའ་ཞིག་ཡོངས་སུ་རྫོགས་པ་དང། ཡོངས་སུ་དག་པ་དང། ཡོངས་སུ་བྱང་བར་ཚངས་པར་སྤྱད་པ་སྤྱོད་ཅིག་དང། ཁྱོད་  
ལ་ཡུན་རིང་པོའི་དོན་དང། ཕན་པ་དང་བདེ་བར་འགྱུར་རོ། །གོའུ་ཏ་མི་སྐྱེ་དགུའི་བདག་མོ་ཆེན་མོ་ལ་ལན་གཉིས་ལན་གསུམ་གྱི་བར་དུ་བཅོམ་ལྡན་འདས་ཀྱིས་མ་གནང་བ་དང། ཕྱི་རོལ་གྱི་  
སྒོ་ཁང་གི་ཕྱོགས་གཅིག་ཏུ་འདུག་སྟེ། ངུ་ཞིང་མཆི་མ་འབྱིན་ཏོ་།ཚེ་དང་ལྡན་པ་ཀུན་དགའ་བོས་གོའུ་ཏ་མི་སྐྱེ་དགུའི་བདག་མོ་ཆེན་མོ་ཕྱི་རོལ་གྱི་སྒོ་ཁང་གི་ཕྱོགས་གཅིག་ཏུ་འདུག་ནས། ངུ་  
ཞིང་མཆི་མ་ཕྱུང་བ་མཐོང་ངོ། །དེ་ལྟར་མཐོང་བ་དང། གོའུ་ཏ་མི་སྐྱེ་དགུའི་བདག་མོ་ཆེན་མོ་ལ། གོའུ་ཏ་མི་ཁྱོད་ཅིའི་ཕྱིར་ན། ཕྱི་རོལ་གྱི་སྒོ་ཁང་གི་ཕྱོགས་གཅིག་ཏུ་འདུག་ལ། ངུ་ཞིང་མཆི་  
མ་འབྱིན་ཅེས་སྨྲས་པ་དང། བཙུན་པ་ཀུན་དགའ་བོ་འདི་ལྟར་བུད་མེད་ཀྱིས་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ནས་བསྙེན་པར་རྫོགས་ཏེ། དགེ་སློང་མའི་དངོས་པོར་  
མ་གནང་ངོ། །གོའུ་ཏ་མི་དེ་ལྟར་ན་སྡོད་ཅིག་དང། ངས་བཅོམ་ལྡན་འདས་ལ་གསོལ་ལོ། །དེ་ནས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་གང་ན་བ་དེར་སོང་སྟེ་དྲུང་དུ་ཕྱིན་པ་  
དང༑ བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་ནས། ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལ་བཙུན་  
  
  
བུད་མེད་རྣམས་དགེ་སྦྱོང་གི་འབྲས་བུ་བཞི་ཐོབ་པའི་སྐབས་མཆིས་ན། བུད་མེད་རྣམས་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་ནས་  
དགེ་སློང་མའི་དངོས་པོར་སྤྱད་ཅིང། བཅོམ་ལྡན་འདས་ཀྱི་དྲུང་ན་བུད་མེད་རྣམས་ཚངས་པར་སྤྱད་པ་སྤྱོད་དུ་གསོལ་ཞེས་གསོལ་པ་དང། ཀུན་དགའ་བོ་ཁྱོད་བུད་མེད་ལེགས་པར་བཤད་པའི་  
ཆོས་འདུལ་བ་ལ་རབ་ཏུ་བྱུང་ཞིང། བསྙེན་པར་རྫོགས་ཏེ། དགེ་སློང་མའི་དངོས་པོར་མ་གསོལ་ཅིག་དེ་ཅིའི་ཕྱིར་ཞེ་ན། ཀུན་དགའ་བོ་ལེགས་པར་བཤད་པའི་ཆོས་འདུལ་བ་ལ་བུད་མེད་རབ་ཏུ་  
ཕྱུང་བ་ན། ཆོས་འདུལ་བ་དེ་ཡུན་རིང་དུ་གནས་པར་མི་འགྱུར་རོ་།འདི་ལྟ་སྟེ། ཀུན་དགའ་བོ་དཔེར་ན། ཁྱིམ་གང་ན་བུད་མེད་མང་ཞིང་སྐྱེས་པ་ཉུང་བ་དེ་ན་རྐུན་པོ་དང། མི་ལ་རྐུ་བ་རྣམས་  
ཀྱིས་ཆོམ་པར་འགྱུར་ཞིང། རབ་ཏུ་ཆོམ་པར་འགྱུར་རོ། །ཀུན་དགའ་བོ་དེ་བཞིན་དུ་ཆོས་འདུལ་བ་ལ་བུད་མེད་རབ་ཏུ་བྱུང་ན། ཆོས་འདུལ་བ་འདི་ཡུན་རིང་དུ་མི་གནས་པར་འགྱུར་རོ། །འདི་ལྟ་  
སྟེ༑ ཀུན་དགའ་བོ་དཔེར་ན། འབྲས་སཱ་ལུ་ཕུན་སུམ་ཚོགས་པའི་ཞིང་ལ། སེར་བའི་འཁོར་ལོ་མི་བཟད་པ་བབས་ན། འབྲས་སཱ་ལུ་དེ་ཉིད་ཉམས་པར་འགྱུར། རྣམ་པར་ཉམས་པར་འགྱུར་  
ཚུལ་མ་ཡིན་པས་མ་རུངས་པར་འགྱུར་རོ། །ཀུན་དགའ་བོ་དེ་བཞིན་དུ་ཆོས་འདུལ་བ་ལ་བུད་མེད་རབ་ཏུ་བྱུང་ན། ཆོས་འདུལ་བ་འདི་ཡུན་རིང་དུ་མི་གནས་པར་འགྱུར་རོ། །འདི་ལྟ་སྟེ། ཀུན་  
  
  
༄༅། །དགའ་བོ་ཞིང་མེད་པའི་ཁྱིམ་པའི་ཁྱིམ་བདག་བུ་རམ་ཤིང་ཕུན་སུམ་ཚོགས་པ་ལ་བཙའི་ནད་བྱུང་ན། བུ་རམ་ཤིང་དག་མ་རུངས་པར་འགྱུར། ཆུད་ཟོས་པར་  
འགྱུར་རོ། །ཀུན་དགའ་བོ་དེ་ལྟར་དེ་བཞིན་དུ་ཆོས་འདུལ་བ་ལ་བུད་མེད་རབ་ཏུ་བྱུང་ན། ཆོས་འདུལ་བ་འདི་ཡུན་རིང་དུ་མི་གནས་པར་འགྱུར་རོ། །འོན་ཀྱང་ཀུན་དགའ་བོ་ངས་བུད་མེད་  
རྣམས་ལ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བརྒྱད་བཅས་པ་ལ་བུད་མེད་ཀྱི་ནམ་འཚོའི་བར་དུ་བསླབ་པར་བྱའོ་།དེ་འདི་ལྟ་སྟེ། ཀུན་དགའ་བོ་ཁྱིམ་བདག་ཞིང་པས་  
དབྱར་འདས་ཏེ་སྟོན་གྱི་དུས་ན་ཆུ་བོའམ། ཡུར་བ་ཡང་རུང། ཆུ་བཅད་ན། ཆུ་དེ་འགགས་པས་འདའ་བར་མི་འགྱུར་རོ། །ཀུན་དགའ་བོ་དེ་ལྟར་དེ་བཞིན་དུ་བུད་མེད་རྣམས་ཀྱིས་ཉེས་པ་  
དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བརྒྱད་བཅའ་བར་བྱའོ། །དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱོས་ཤིག་བརྒྱད་གང་ཞེ་ན། ཀུན་དགའ་བོ། དགེ་  
སློང་རྣམས་ལས་བུད་མེད་རྣམས་ཀྱིས་རབ་ཏུ་འབྱུང་བ་དང། བསྙེན་པར་རྫོགས་ནས། དགེ་སློང་མའི་དངོས་པོར་འགྱུར་བ་རབ་ཏུ་རྟོགས་པར་བྱའོ། །ཀུན་དགའ་བོ་ངས་འདི་ནི། བུད་མེད་  
རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་མའི་ཆོས་དང་པོར་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །ཀུན་དགའ་བོ་དགེ་སློང་མ་དག་  
  
  
དགེ་སློང་ཕ་རྣམས་ལ་ཟླ་བ་ཕྱེད་ཕྱེད་ཅིང་སྟོན་པའི་ལུང་རྗེས་སུ་བསྟན་པ་བཙལ་བར་བྱའོ། །ཀུན་དགའ་བོ་ངས་འདི་ནི། བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་  
མའི་ཆོས་གཉིས་སུ་བཅས་ཏེ། དེ་ལ་བུད་མེད་རྣམས་ཀྱི་ནམ་འཚོའི་བར་དུ་བསླབ་པར་བྱའོ། །ཀུན་དགའ་བོ། དགེ་སློང་མ་དག་གིས་དགེ་སློང་མེད་པའི་གནས་སུ། དབྱར་ཚུལ་དུ་མི་འཇུག་པར་  
བྱ་སྟེ། ཀུན་དགའ་བོ་ངས་འདི་ནི། བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་མའི་ཆོས་གསུམ་དུ་བཅས་ཏེ་དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་  
པར་བྱའོ། །ཀུན་དགའ་བོ་དགེ་སློང་མ་དབྱར་ཚུལ་དུ་ཞུགས་པས། དགེ་འདུན་གཉིས་ཀ་ལ་མཐོང་བ་དང། ཐོས་པ་དང། དོགས་པའི་གནས་གསུམ་དུ་སྐབས་དབྱེ་བར་བྱ་སྟེ། ཀུན་དགའ་  
བོ༑ ངས་འདི་ནི། བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་མའི་ཆོས་བཞིར་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །ཀུན་  
དགའ་བོ། དགེ་སློང་མས་དགེ་སློང་ཕ་ཚུལ་ཁྲིམས་ཉམས་པ་དང་ལྟ་བ་ཉམས་པ་དང། སྤྱོད་པ་ཉམས་པ་དང། འཚོ་བ་ཉམས་པ་ལ་གླེང་བར་མི་བྱ། དྲན་པར་མི་བྱ་སྟེ། ཀུན་དགའ་བོ་  
དགེ་སློང་མས་དགེ་སློང་ཕ་ལ་ཚུལ་ཁྲིམས་ཉམས་པ་དང། ལྟ་བ་ཉམས་པ་དང། སྤྱོད་པ་ཉམས་པ་དང། འཚོ་བ་ཉམས་པ་རྣམས་གླེང་བ་དང། དྲན་པར་བྱེད་པ་དག་མི་གནང་ངོ། །དགེ་སློང་  
  
  
༄༅། །དག་གིས་ནི་དགེ་སློང་མ་ལ་ཚུལ་ཁྲིམས་ཉམས་པ་དང་ལྟ་བ་ཉམས་པ་དང། སྤྱོད་པ་ཉམས་པ་དང། འཚོ་བ་ཉམས་པ་ལ་གླེང་བ་དང། དྲན་པར་  
བྱེད་པ་ལ་དགག་པ་མེད་དོ། །ཀུན་དགའ་བོ་ངས་འདི་ནི། བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་མའི་ཆོས་ལྔར་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་  
བར་དུ་བསླབ་པར་བྱའོ། །ཀུན་དགའ་བོ་དགེ་སློང་མས་དགེ་སློང་ཕ་ལ་ཚིག་ངན་པ་མི་སྨྲ། ཁྲོ་བར་མི་བྱ། བསྡིགས་པར་མི་བྱའོ་།ཀུན་དགའ་བོ་དགེ་སློང་མས་དགེ་སློང་ཕ་ལ་ཚིག་ངན་པ་སྨྲ་བ་  
དང༑ ཁྲོ་བ་དང། བསྡིགས་པ་རྣམས་མི་གནང་སྟེ། ཀུན་དགའ་བོ་ངས་འདི་ནི། བུད་མེད་རྣམས་ཀྱི་ཉེས་པ་དགག་ཅིང། མི་འདའ་བར་བྱ་བའི་ཕྱིར། བླ་མའི་ཆོས་དྲུག་པར་བཅས་ཏེ། དེ་  
ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །ཀུན་དགའ་བོ་བླ་མའི་ཆོས་ཉམས་ན། དགེ་སློང་མས་དགེ་འདུན་གཉིས་ཀ་ལ་ཟླ་བ་ཕྱེད་ཀྱི་བར་དུ་མཉེས་པར་བྱ་བ་སྤྱོད་ཅིག་  
ཀུན་དགའ་བོ་ངས་འདི་ནི། བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་མའི་ཆོས་བདུན་པར་བཅས་ཏེ། དེ་ལ་ཀུན་དགའ་བོ། བུད་མེད་རྣམས་ཀྱིས་ནམ་འཚོའི་  
བར་དུ་བསླབ་པར་བྱའོ། །ཀུན་དགའ་བོ་དགེ་སློང་མ་བསྙེན་པར་རྫོགས་ནས་ལོ་བརྒྱ་ལོན་པས་ཀྱང། ད་གཟོད་བསྙེན་པར་རྫོགས་པའི་དགེ་སློང་ལ་ཚིག་སྙན་པ་དང། བསྟོད་པ་དང། ལྡང་བ་  
  
  
ཐལ་མོ་སྦྱར་བ་དང། ཕྱག་བྱ་བ་སྟེ། ཀུན་དགའ་བོ་ངས་འདི་ནི། བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་མའི་ཆོས་བརྒྱད་དུ་བཅས་ཏེ། འདི་ལ་བུད་མེད་རྣམས་  
ཀྱིས་ནམ་འཚོའི་བར་དུ་བསླབ་པར་བྱའོ། །ཀུན་དགའ་བོ་དེ་སྟེ། གོའུ་ཏ་མི་སྐྱེ་དགུའི་བདག་མོ་ཆེན་མོས་བླ་མའི་ཆོས་འདི་བརྒྱད་ལ་ཡང་དག་པར་བཟུང་ཞིང། ནན་ཏན་བྱས་ན་འདི་ཉིད་དེ་ལ་  
རབ་ཏུ་བྱུང་བའོ། །དེ་ཉིད་བསྙེན་པར་རྫོགས་པའོ། །དེ་ཉིད་དགེ་སློང་མའི་དངོས་པོ་ཞེས་བཀའ་སྩལ་པ་དང། དེ་ནས་ཚེ་དང་ལྡན་པ་ཀུན་དགའ་བོ། བཅོམ་ལྡན་འདས་ཀྱིས་གསུངས་པ་ལ་མངོན་  
པར་དགའ་སྟེ། རྗེས་སུ་ཡི་རང་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། བཅོམ་ལྡན་འདས་ཀྱི་དྲུང་ནས་སོང་ངོ། །གོའུ་ཏ་མི་སྐྱེ་དགུའི་བདག་མོ་ཆེན་མོ་ག་ལ་བ་དེར་སོང་སྟེ་ཕྱིན་  
པ་དང། གོའུ་ཏ་མི་སྐྱེ་དགུའི་བདག་མོ་ཆེན་མོ་ལ་འདི་སྐད་ཅེས་སྨྲས་སོ། །གོའུ་ཏ་མི་བུད་མེད་རྣམས་ཀྱིས་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ནས་བསྙེན་པར་རྫོགས་ཏེ། དགེ་  
སློང་མའི་དངོས་པོར་གནང་མོད་ཀྱི། འོན་ཀྱང་གོའུ་ཏ་མི་བཅོམ་ལྡན་འདས་ཀྱིས། བུད་མེད་རྣམས་ཀྱི་ཉེས་པ་དགག་ཅིང། མི་འདའ་བར་བྱ་བའི་ཕྱིར་བླ་མའི་ཆོས་བརྒྱད་བཅས་ཏེ། འདི་ལ་བུད་མེད་  
རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །ནན་ཏན་དུ་བྱའོ་།བཙུན་པ་ཀུན་དགའ་བོ། བཀའ་བསྩལ་པ་དེ་མཉན་གྱི་གསུངས་ཤིག་།གོའུ་ཏ་མི། བཅོམ་ལྡན་འདས་ཀྱིས་ནི་འདི་སྐད་ཅེས་  
  
  
༄༅། །བཀའ་སྩལ་ཏོ། །ཀུན་དགའ་བོ་དགེ་སློང་ལས་བུད་མེད་རྣམས་ཀྱིས་རབ་ཏུ་བྱུང་བ་དང། བསྙེན་པར་རྫོགས་ཏེ། དགེ་སློང་མའི་དངོས་པོ་རབ་ཏུ་རྟོགས་པར་བྱའོ། །  
གོའུ་ཏ་མི་བཅོམ་ལྡན་འདས་ཀྱིས་འདི་ནི། བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར། བླ་མའི་ཆོས་བཅས་པ་དང་པོ་སྟེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་  
བསླབ་པར་བྱའོ། །གོའུ་ཏ་མི། བཅོམ་ལྡན་འདས་ཀྱིས་ཡང་བཀའ་སྩལ་པ། ཀུན་དགའ་བོ། དགེ་སློང་རྣམས་ཀྱི་དྲུང་ནས་དགེ་སློང་མས་ཟླ་བ་ཕྱེད་ཕྱེད་ཅིང་སྟོན་པའི་ལུང་རྗེས་སུ་བསྟན་པར་  
བཙལ་བར་བྱའོ། །གོའུ་ཏ་མི། བཅོམ་ལྡན་འདས་ཀྱིས་འདི་ནི་བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་གཉིས་སུ་བཅས་ཏེ། དེ་ལ་བུད་མེད་རྣམས་ཀྱིས་  
ནམ་འཚོའི་བར་དུ་བསླབ་པར་བྱའོ། །གོའུ་ཏ་མི། བཅོམ་ལྡན་འདས་ཀྱིས་ཡང་བཀའ་སྩལ་པ། ཀུན་དགའ་བོ། དགེ་སློང་མས་དགེ་སློང་མེད་པའི་གནས་སུ་དབྱར་ཚུལ་དུ་མ་འཇུག་  
ཅིག༑ གོའུ་ཏ་མི། བཅོམ་ལྡན་འདས་ཀྱིས་འདི་ནི་བུད་མེད་རྣམས་ཀྱིས་ཉེས་པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་གསུམ་དུ་བཅས་ཏེ། འདི་ལ་བུད་མེད་རྣམས་ཀྱིས་ནམ་  
འཚོའི་བར་དུ་བསླབ་པར་བྱའོ། །གོའུ་ཏ་མི། བཅོམ་ལྡན་འདས་ཀྱིས་ཡང་བཀའ་སྩལ་པ། ཀུན་དགའ་བོ། དབྱར་ཚུལ་དུ་ཞུགས་པའི་དགེ་སློང་མས། དགེ་སློང་དང། དགེ་སློང་མའི་དགེ་  
  
  
ཐོས་པ་དང། དོགས་པའི་གནས་གསུམ་དུ་སྐབས་དབྱེ་བར་བྱའོ། །གོའུ་ཏ་མི། བཅོམ་ལྡན་འདས་ཀྱིས་འདི་ནི་བུད་མེད་རྣམས་ཀྱིས་ཉེས་པ་དགག་ཅིང་མི་འདའ་  
བར་བྱ་བའི་ཕྱིར་བླ་མའི་ཆོས་བཞིར་བཅས་ཏེ། འདི་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །གོའུ་ཏ་མི། བཅོམ་ལྡན་འདས་ཀྱིས་ཡང་བཀའ་སྩལ་པ། ཀུན་དགའ་བོ་  
དགེ་སློང་མས་དགེ་སློང་ཚུལ་ཁྲིམས་ཉམས་པ་དང། ལྟ་བ་ཉམས་པ་དང། སྤྱོད་པ་ཉམས་པ་དང། འཚོ་བ་ཉམས་པ་ལ་གླེང་བར་མི་བྱ། དྲན་པར་མི་བྱའོ། །ཀུན་དགའ་བོ། དགེ་སློང་མས་དགེ་  
སློང་ཚུལ་ཁྲིམས་ཉམས་པ་དང། ལྟ་བ་ཉམས་པ་དང། སྤྱོད་པ་ཉམས་པ་དང། འཚོ་བ་ཉམས་པ་ལ་གླེང་བར་བྱ་བ་དང། དྲན་པར་བྱ་བ་མི་གནང་ངོ། །དགེ་སློང་གིས་ནི་དགེ་སློང་མ་ཚུལ་ཁྲིམས་  
ཉམས་པ་དང། ལྟ་བ་ཉམས་པ་དང། སྤྱོད་པ་ཉམས་པ་དང། འཚོ་བ་ཉམས་པ་ལ་གླེང་བར་བྱེད། དྲན་པར་བྱེད་པ་ལ་མི་གནང་བ་མེད་དོ། །གོའུ་ཏ་མི། བཅོམ་ལྡན་འདས་ཀྱིས་འདི་ནི་བུད་མེད་  
རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་ལྔ་པར་བཅས་ཏེ། འདི་ལ་བུད་མེད་རྣམས་ཀྱིས་ནམ་ང་ཚོའི་བར་དུ་བསླབ་པར་བྱའོ། །གོའུ་ཏ་མི། བཅོམ་ལྡན་འདས་  
ཀྱིས་ཡང་བཀའ་སྩལ་པ། ཀུན་དགའ་བོ། དགེ་སློང་མས་དགེ་སློང་ལ་ཚིག་ངན་པ་སྨྲ་བར་མི་བྱ། ཁྲོ་བར་མི་བྱ། བསྡིགས་པར་མི་བྱའོ། །ཀུན་དགའ་བོ། དགེ་སློང་མས་དགེ་སློང་ལ་ཚིག་  
  
  
༄༅། །ངན་པ་སྨྲ་བ་དང། ཁྲོ་བ་དང། བསྡིགས་པ་རྣམས་མི་གནང་སྟེ། གོའུ་ཏ་མི་བཅོམ་ལྡན་འདས་ཀྱིས་འདི་ནི་བུད་མེད་རྣམས་ཀྱི་ཉེས་པ་དགག་ཅིང་མི་འདའ་  
བར་བྱ་བའི་ཕྱིར་བླ་མའི་ཆོས་དྲུག་པར་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །གོའུ་ཏ་མི། བཅོམ་ལྡན་འདས་ཀྱིས་ཡང་བཀའ་སྩལ་པ། ཀུན་  
དགའ་བོ་བླ་མའི་ཆོས་བྱུང་བའི་དགེ་སློང་མས་དགེ་འདུན་སྡེ་གཉིས་ལ་ཟླ་བ་ཕྱེད་ཕྱེད་ཀྱི་བར་དུ་མཉེས་པར་བྱ་བ་སྤྱོད་དོ། །གོའུ་ཏ་མི། བཅོམ་ལྡན་འདས་ཀྱིས་འདི་ནི། བུད་མེད་རྣམས་ཀྱིས་ཉེས་  
པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བདུན་དུ་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །གོའུ་ཏ་མི། བཅོམ་ལྡན་འདས་ཀྱིས་ཡང་བཀའ་སྩལ་  
པ༑ བསྙེན་པར་རྫོགས་ནས་ལོ་བརྒྱ་ལོན་པའི་དགེ་སློང་མས་ད་གཟོད་བསྙེན་པར་རྫོགས་པའི་དགེ་སློང་ལ་ཚིག་སྙན་པ་དང། བསྟོད་པ་དང། ལྡང་བ་དང། ཐལ་མོ་སྦྱར་བ་དང། ཕྱག་བྱ་  
བར་བྱའོ། །གོའུ་ཏ་མི། བཅོམ་ལྡན་འདས་ཀྱིས་འདི་ནི་བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བརྒྱད་དུ་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་  
བར་དུ་བསླབ་པར་བྱའོ། །བཅོམ་ལྡན་འདས་ཀྱིས་ཡང་བཀའ་སྩལ་པ་ཀུན་དགའ་བོ་དེ་སྟེ། གོའུ་ཏ་མི། སྐྱེ་དགུའི་བདག་མོ་ཆེན་མོས་བླ་མའི་ཆོས་འདི་བརྒྱད་ཡང་དག་པར་བཟུང་ཞིང་  
  
  
དེ་ལ་དེ་ཉིད་དེའི་རབ་ཏུ་བྱུང་བའོ། །འདི་ནི་བསྙེན་པར་རྫོགས་པའོ། །འདི་ནི་དགེ་སློང་མའི་དངོས་པོ་ཡིན་ནོ་ཞེས་བཀའ་སྩལ་ཏོ། །བཙུན་པ་ཀུན་དགའ་བོ། བཅོམ་ལྡན་འདས་ཀྱིས་  
བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བརྒྱད་པོ་འདི་རྣམས་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བགྱི་བ་འདི་བདག་གི་ངག་དང་  
ཡིད་དང། སྤྱི་བོས་ཀྱང་མནོད་དོ། །བཙུན་པ་ཀུན་དགའ་བོ་དེ་འདི་ལྟ་སྟེ། རྒྱལ་རིགས་ཀྱི་བུ་མོའམ། བྲམ་ཟེའི་བུ་མོའམ། རྗེའུ་རིགས་ཀྱི་བུ་མོའམ། དམངས་རིགས་ཀྱི་བུ་མོ་ཡང་རུང། རབ་ཏུ་བཀྲུས་  
པ༑ རབ་ཏུ་བྱུགས་པ། སྐྲ་དང་སེན་མོ་བྱི་བྱད་བྱས་པ། གོས་དཀར་པོ་བགོས་པ་ལ་ཁ་ཅིག་གིས་མེ་ཏོག་ཨུཏྤ་ལའི་ཕྲེང་བའམ། ཙམ་པ་ཀའི་ཕྲེང་བ་དང། བ་རི་ཤ་ཀའི་ཕྲེང་བ་དང། ཨ་ཏི་མུ་  
ཀ་ཏིའི་ཕྲེང་བ་ཡང་རུང། བྱིན་ན་དེས་དེ་ལ་ཡིད་དགའ་ལ་རངས་ཏེ། ལག་པ་གཉིས་ཀྱི་བླངས་ནས། ཡན་ལག་གི་མཆོག་མགོ་ལ་འཇོག་གོ་བཙུན་པ་ཀུན་དགའ་བོ་དེ་བཞིན་དུ་བཅོམ་ལྡན་  
འདས་ཀྱིས་བུད་མེད་རྣམས་ཀྱི་ཉེས་པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བརྒྱད་པོ་འདི་རྣམས་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བགྱི་བ་  
འདི་དག་ནི་བདག་གི་ངག་དང། ཡིད་དང། སྤྱི་བོས་ཀྱང་མནོད་དོ་།བཅོམ་ལྡན་འདས་ཀྱིས་ནམ་གོའུ་ཏ་མི་སྐྱེ་དགུའི་བདག་མོ་ཆེན་མོས་བླ་མའི་ཆོས་རྣམས་ཉམས་སུ་བླངས་པས་ན། རབ་ཏུ་བྱུང་  
  
  
༄༅། །ཞིང་བསྙེན་པར་རྫོགས་པའི་དགེ་སློང་མའི་དངོས་པོར་གནང་བ་དེ་ན། སངས་རྒྱས་བཅོམ་ལྡན་འདས་ལ། ཚེ་དང་ལྡན་པ་ཨུ་པ་ལིས། བཙུན་པ་བཅོམ་ལྡན་འདས་  
ཀྱིས་ནི་དེ་སྟེ་གོའུ་ཏ་མི་སྐྱེ་དགུའི་བདག་མོ་ཆེན་མོས་བླ་མའི་ཆོས་བརྒྱད་ཡང་དག་པར་བཟུང་ནས། ནན་ཏན་བྱས་ན་དེ་ལ་འདི་ཉིད་རབ་ཏུ་བྱུང་བའོ། །འདི་ཉིད་བསྙེན་པར་རྫོགས་པའོ། །འདི་  
ཉིད་དགེ་སློང་མའི་དངོས་པོའོ་ཞེས་བཀའ་སྩལ་ན། བཙུན་པ་དེ་ལས་གཞན་པའི་བུད་མེད་རྣམས་ཇི་ལྟར་རབ་ཏུ་བྱུང་ཞིང་བསྙེན་པར་རྫོགས་ནས་དགེ་སློང་མའི་དངོས་པོར་བགྱི་ཞེས་ཞུས་  
པ་དང། བཅོམ་ལྡན་འདས་ཀྱིས་བཀའ་སྩལ་པ། ཨུ་པ་ལི་བུད་མེད་གཞན་ནི། རིམ་བཞིན་དུ་རབ་ཏུ་བྱུང་ཞིང་བསྙེན་པར་རྫོགས་པར་བྱའོ། །བཅོམ་ལྡན་འདས་ཀྱིས་བུད་མེད་གཞན་ནི་  
རིམ་བཞིན་དུ་རབ་ཏུ་བྱུང་ཞིང་བསྙེན་པར་རྫོགས་པར་བྱོས་ཤིག་ཅེས་བཀའ་སྩལ་ན། དགེ་སློང་དག་གིས་ཇི་ལྟ་བུར་རིམ་བཞིན་དུ་བྱ་བ་མི་ཤེས་ནས་དེ་ལྟ་བུར་གྱུར་པ། དགེ་སློང་དག་  
གིས་བཅོམ་ལྡན་འདས་ལ་གསོལ་པ་དང། བཅོམ་ལྡན་འདས་ཀྱིས་བཀའ་སྩལ་པ། གོའུ་ཏ་མི་སྐྱེ་དགུའི་བདག་མོ་ལ་སོགས་པ་ཤཱཀྱ་མོ་ལྔ་བརྒྱ་རྣམས་ནི། བླ་མའི་ཆོས་རྣམས་  
ཁས་བླངས་པས། རབ་ཏུ་བྱུང་ཞིང་བསྙེན་པར་རྫོགས་ཏེ། དགེ་སློང་མའི་དངོས་པོར་གྱུར་ཏོ། །བུད་མེད་གཞན་ནི་རིམ་བཞིན་བྱ་སྟེ། དགེ་སློང་མ་གང་ཡང་རུང་བ་ལ་རབ་ཏུ་བྱུང་བར་  
  
  
དེས་བར་ཆད་ཀྱི་ཆོས་རྣམས་དྲིས་ལ་གཟུང་བར་བྱའོ། །བཟུང་ནས་སྐྱབས་སུ་འགྲོ་བ་གསུམ་དང། དགེ་བསྙེན་མའི་བསླབ་པའི་གཞི་ལྔ་བྱིན་ཅིག་  
སྐྱབས་སུ་འགྲོ་བ་གསུམ་གང་ཞེ་ན། སངས་རྒྱས་དང། ཆོས་དང་དགེ་འདུན་ནོ། བསླབ་པའི་གཞི་ལྔ་གང་ཞེ་ན། སྲོག་གཅོད་པ་རབ་ཏུ་སྤངས་པ་དང། མ་བྱིན་པར་  
ལེན་པ་དང། འདོད་པས་ལོག་པར་གཡེམ་པ་དང། བརྫུན་དུ་སྨྲ་བ་དང། ཆང་དང་འབྲུའི་ཁུ་བ་མྱོས་པར་འགྱུར་བ་བག་མེད་པའི་གནས་རབ་ཏུ་སྤངས་པའོ། །འདི་བཞིན་དུ་ཡང་  
སྐྱབས་སུ་འགྲོ་བ་དང། བསླབ་པའི་གཞི་སྦྱིན་པར་བྱའོ། །ཐོག་མར་སྟོན་པ་ལ་ཕྱག་བྱེད་དུ་ཆུག་ཅིག་དེ་ནས་དགེ་སློང་མ་གང་གིས་སྐྱབས་སུ་འགྲོ་བ་དང། བསླབ་པའི་གཞི་སྦྱིན་  
པ་དེ་ལ་ཕྱག་འཚལ་ཞིང་ཐལ་མོ་སྦྱོར་དུ་བཅུག་ལ། དེ་ནས་དེས་འདི་སྐད་དུ་སྨྲ་བར་བྱའོ། །འཕགས་མ་དགོངས་ཤིག་བདག་མིང་འདི་ཞེས་བགྱི་བ་ནམ་འཚོའི་བར་དུ་རྐང་གཉིས་  
ཀྱི་ནང་ན་གཙོ་བོ་སངས་རྒྱས་ལ་སྐྱབས་སུ་མཆིའོ། །འདོད་ཆགས་དང་བྲལ་བའི་ནང་ན་མཆོག་དམ་པའི་ཆོས་ལ་སྐྱབས་སུ་མཆིའོ་།མང་པོའི་ནང་ན་མཆོག་དགེ་འདུན་ལ་སྐྱབས་  
སུ་མཆིའོ། །བདག་ཇི་སྲིད་འཚོའི་བར་དུ་དགེ་བསྙེན་མར་འཕགས་པས་གཟུང་དུ་གསོལ། དེ་བཞིན་ལན་གཉིས་ལན་གསུམ་དུ་བྱའོ། །ཚིག་གསུམ་པ་ལ་སློབ་དཔོན་མས་ཞེས་  
  
  
༄༅། །བརྗོད་པར་བྱའོ། །སློབ་དཔོན་མས་ཐབས་ཡིན་ནོ། །སློབ་མས་ལེགས་སོ་ཞེས་བྱའོ། །དེ་ནས་བསླབ་པའི་གཞི་ལྔ་བྱིན་ཅིག་འཕགས་མ་དགོངས་ཤིག་  
ཇི་ལྟར་འཕགས་པ་དགྲ་བཅོམ་པ་དེ་དག་གིས་ནམ་འཚོའི་བར་དུ་སྲོག་གཅོད་པ་རབ་ཏུ་སྤངས་ཤིང་སྲོག་གཅོད་པ་ལས་རབ་ཏུ་སྤང་པ་དེ་བཞིན་དུ། བདག་མིང་འདི་ཞེས་བགྱི་བ་  
ཡང་དེང་གི་ཉི་མ་ནས་བཟུང་སྟེ། ནམ་འཚོའི་བར་དུ་སྲོག་གཅོད་པ་སྤངས་ཤིང་སྲོག་གཅོད་པ་ལས་རབ་ཏུ་སྤངས་ཏེ། ཡན་ལག་དང་པོ་འདིས་བདག་འཕགས་པ་དགྲ་བཅོམ་པ་དེ་དག་  
གི་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིའོ། །གཞན་ཡང་ཇི་ལྟར་དགྲ་བཅོམ་པ་དེ་དག་གིས་ནམ་འཚོའི་བར་དུ་མ་བྱིན་པར་ལེན་པ་དང། འདོད་པས་ལོག་  
པར་གཡེམ་པ་དང། བརྫུན་དུ་སྨྲ་བ་དང། ཆང་དང་འབྲུའི་ཁུ་བ་མྱོས་པ་བག་མེད་པའི་གནས་སྤངས་ཤིང་རབ་ཏུ་སྤངས་པ་དེ་བཞིན་དུ་བདག་མིང་འདི་ཞེས་བགྱི་བ་ཡང་དེང་གི་ཉི་མ་  
ནས་བཟུང་སྟེ། ནམ་འཚོའི་བར་དུ་མ་བྱིན་པར་ལེན་པ་དང། འདོད་པས་ལོག་པར་གཡེམ་བ་དང། བརྫུན་དུ་སྨྲ་བ་དང། བག་མེད་པའི་གནས་སྤངས་ཤིང། ཆང་དང། འབྲུའི་  
ཁུ་བ་མྱོས་པ་བག་མེད་པའི་གནས་ལས་སླར་ལོག་སྟེ། བདག་ཡན་ལག་ལྔ་པོ་འདིས། བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་བསྒྲུབ་  
  
  
༑རྗེས་སུ་བགྱིད་དོ། །སློབ་དཔོན་མས་ཐབས་ཡིན་ནོ་ཞེས་བརྗོད་པར་བྱའོ། །དགེ་བསྙེན་མས་ལེགས་སོ་ཞེས་བརྗོད་པར་བྱའོ་།དེ་ནས་དགེ་འདུན་གྱི་ནང་དུ་སྒྲོགས་པའི་དགེ་སློང་མ་  
སྐོས་ཤིག་གང་བསྐོས་པ་དེས་ཀྱང་དགེ་སློང་དེ་ལ་ཁྱོད་ཀྱིས་འདི་ལ་བར་ཆད་ཀྱི་ཆོས་དྲིས་སམ་ཞེས་དྲིས་ཤིག་མ་དྲིས་པར་བསྒྲགས་པར་བྱས་ན། འདས་པ་དང་བཅས་པར་འགྱུར་རོ། །  
དེ་ནས་དགེ་སློང་མ་དེས་དགེ་འདུན་འདུས་ཤིང་འཁོད་དམ། སོ་སོའི་གནས་ཁང་དུ་ཡང་རུང། འདི་སྐད་སྒྲོགས་ཤིག་གསོན་ཅིག་འཕགས་མའི་དགེ་འདུན་མ་རྣམས་མིང་འདི་ཞེས་  
བ་གྱི་བ་འདི་མཁན་མོ་མིང་འདི་ཞེས་བགྱི་བ་ལས་རབ་ཏུ་བྱུང་བར་འཚལ་ཏེ། ཁྱིམ་པ་མོ་གོས་དཀར་མོ་སྐྲ་མ་བྲེགས་པ་ལས། ལེགས་པར་བཤད་པའི་ཆོས་འདུལ་བ་ལ་རབ་ཏུ་བྱུང་  
མའི་དངོས་པོར་གསོལ་ན། མིང་འདི་ཞེས་བགྱི་བ་འདི་སྐྲ་བྲེགས་ཤིང་གོས་ངུར་སྨྲིག་བགོས་ནས། ཡང་དག་པར་དད་པས་ཁྱིམ་ནས་ཁྱིམ་མེད་པར་མཁན་མོ་མིང་འདི་ཞེས་བགྱི་བ་  
ལས་རབ་ཏུ་འབྱུང་ན། དེ་ཡང་བར་ཆད་ཀྱི་ཆོས་རྣམས་ཡོངས་སུ་དག་གོ་ཞེས་མོ་ཉིད་མཆི་ན། ཅི་འདི་རབ་ཏུ་བྱུང་ཞིག་གམ། ཐམས་ཅད་ཀྱིས་ཀྱང་དེ་སྟེ། ཡོངས་སུ་དག་ནའོ་ཞེས་  
སྨོས་ཤིག་དེ་སྟེ་འདི་བཞིན་སྨྲས་ན་ནི་ལེགས། འོན་ཏེ་མ་སྨྲས་ན་ནི་འདས་པ་དང་བཅས་པར་འགྱུར་རོ། །དེ་ནས་མཁན་མོར་གསོལ་བ་བྱ་སྟེ། སློབ་དཔོན་མ་དགོངས་ཤིག་  
  
  
༄༅། །བདག་མིང་འདི་ཞེས་བགྱི་བ་སློབ་དཔོན་མ་ལ་མཁན་མོར་གསོལ་ཏེ། སློབ་དཔོན་མ་བདག་གི་མཁན་མོར་གྱུར་ཅིག་སློབ་དཔོན་མ་མཁན་མོ་ལས་  
རབ་ཏུ་དབྱུང་བར་གསོལ་ལོ། །དེ་བཞིན་དུ་ལན་གཉིས། ལན་གསུམ་དུ་བཟླས། ཚིག་གསུམ་པ་ལ་མཁན་མོ་མཁན་མོ་ལས་ཞེས་བརྗོད་པར་བྱའོ། །མཁན་མོས་ཐབས་ཡིན་ནོ་  
ཞེས་བརྗོད། རབ་ཏུ་བྱུང་མས་ལེགས་སོ་ཞེས་བརྗོད་པར་བྱའོ། །དེ་ནས་མཁན་མོས་འདྲེག་པའི་དགེ་སློང་མ་ལ་སྐྲ་བྲེག་པར་གསོལ་ཅིག་།དེས་ཀྱང་ནུ་མོ་སྐྲ་བྲེག་གམ་ཞེས་དྲིས་  
ཤིག་དེ་སྟེ་བྲེག་གོ་ཞེས་སྨྲས་ན་བྲེགས་ཤིག་དེ་སྟེ་མ་ཡིན་ནོ་ཞེས་སྨྲས་ན་འདི་ནས་སོང་ཞིག་ཞེས་སྨྲོས་ཤིག་དགེ་སློང་དག་གིས་སྐྲ་འབྲེག་པའི་དགེ་སློང་མས་དེ་ལྟར་མངོན་དུ་སྤྱད་  
པའི་ཆོས་བཅས་ཏེ། སྐྲ་བྲེགས་པའི་དགེ་སློང་མས་འདི་ལྟར་གྲང་བར་གྱུར་ན། ཆུ་དྲོ་མོས་ཁྲུས་བྱའོ། །འོན་ཏེ་ཙ་བར་གྱུར་པའི་ཚེ་ན་ཆུ་གྲང་མོས་ཁྲུས་བྱའོ། །དེ་ནས་སྐད་ཅིག་གཅིག་ལ་  
ལུས་ཀྱི་ཆུ་བསྐམས་ཏེ། ཤམ་ཐབས་གྱོན་ཅིག་ཤམ་ཐབས་བསྐོན་པ་ན། མཚན་མ་མེད་པའམ། མཚན་གཉིས་པའམ། སླེ་འདམས་པ་མ་ཡིན་ནམ་ཞེས་མཚན་བརྟག་པར་བྱའོ།།  
སྐྲ་འབྲེག་པའི་དགེ་སློང་མས་དེ་ལྟར་མངོན་དུ་སྤྱད་པའི་ཆོས་བཅས་པ་ཡང་དག་པར་བླངས་ཏེ་མི་སྤྱོད་ན། འདས་པ་དང་བཅས་པར་འགྱུར་རོ། །དེ་ནས་རབ་ཏུ་བྱུང་བ་ཉེ་བར་བསྒྲུབ་པར་བྱ་སྟེ་དང་  
  
  
དེའི་འོག་ཏུ་མཁན་མོ་ལ་འཚལ་དུ་བཅུག་སྟེ། མདུན་དུ་ཙོག་པུར་འདུག་ཏུ་བཅུག་ལ། ཐལ་མོ་སྦྱོར་དུ་བཅུག་ནས་དེ་ནས་དེས་འདི་སྐད་དུ་སྨྲ་བར་བྱའོ། །  
མཁན་མོ་དགོངས་ཤིག་བདག་མིང་འདི་ཞེས་བགྱི་བ་ནམ་འཚོའི་བར་དུ། རྐང་གཉིས་ཀྱི་ནང་ན་གཙོ་བོ་སངས་རྒྱས་ལ་སྐྱབས་སུ་མཆིའོ། །འདོད་ཆགས་དང་བྲལ་བའི་ནང་ན་མཆོག་དམ་པའི་ཆོས་  
ལ་སྐྱབས་སུ་མཆིའོ། །མང་པོའི་ནང་ན་མཆོག་དགེ་འདུན་ལ་སྐྱབས་སུ་མཆིའོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་  
ཤཱཀྱ་སེང་གེ། ཤཱཀྱའི་རྒྱལ་པོ་གཙོ་བོ་དེ་རབ་ཏུ་བྱུང་བའི་རྗེས་སུ་བདག་རབ་ཏུ་འབྱུང་སྟེ། ཁྱིམ་པའི་རྟགས་སྤོང་ངོ། །རབ་ཏུ་བྱུང་བའི་རྟགས་ཡང་དག་པར་ལེན་ཏོ། །དེ་བཞིན་དུ་ལན་གཉིས་  
ལན་གསུམ་བཟླས། མཁན་མོས་ཐབས་ཡིན་ནོ་ཞེས་བརྗོད་པར་བྱའོ། །རབ་ཏུ་བྱུང་མས་ལེགས་སོ་ཞེས་བརྗོད་པར་བྱའོ། །དེ་ནས་མཁན་མོས་དགེ་ཚུལ་མའི་བསླབ་པའི་གཞི་འབོགས་པའི་  
དགེ་སློང་མ་ལ་གསོལ་ཅིག་གང་ལ་གསོལ་བ་དེས་སྟོན་པ་ལ་ཕྱག་འཚལ་དུ་བཅུག་ལ་མདུན་དུ་ཙོག་པུར་ཞོག་སྟེ། ཐལ་མོ་སྦྱོར་དུ་ཆུག་ལ། སྐྱབས་སུ་འགྲོ་བ་དང། དགེ་ཚུལ་མའི་བསླབ་  
པའི་གཞི་རྣམས་ཕོག་ཅིག་འཕགས་མ་དགོངས་ཤིག་བདག་མིང་འདི་ཞེས་བགྱི་བ་ནམ་འཚོའི་བར་དུ་རྐང་གཉིས་ཀྱི་ནང་ན་གཙོ་བོ་སངས་རྒྱས་ལ་སྐྱབས་སུ་མཆིའོ། །འདོད་ཆགས་  
  
  
༄༅། །དང་བྲལ་བའི་ནང་ན་མཆོག་དམ་པའི་ཆོས་ལ་སྐྱབས་སུ་མཆིའོ། །མང་པོའི་ནང་ན་མཆོག་དགེ་འདུན་ལ་སྐྱབས་སུ་མཆིའོ་།བདག་ཇི་སྲིད་འཚོའི་བར་དུ་དགེ་ཚུལ་  
མར་འཕགས་མས་གཟུང་དུ་གསོལ། །དེ་བཞིན་དུ་ལན་གཉིས་ལན་གསུམ་དུ་བཟླས། ཚིག་གསུམ་པ་ལ་སློབ་དཔོན་མས་ཞེས་བརྗོད་པར་བྱའོ། །སློབ་དཔོན་མས་ཐབས་ཡིན་ནོ་ཞེས་བརྗོད་  
པར་བྱའོ། །དགེ་ཚུལ་མས་ལེགས་སོ་ཞེས་བརྗོད་པར་བྱའོ། །དེའི་རྗེས་ལ་དགེ་སློང་མ་ཞིག་གིས་གྲིབ་ཚོད་གཞལ་བར་བྱ་ཞིང། སྐྱེས་བུ་དང། རྩ་བ་དང། ཉིན་མཚན་གྱི་ཆ་དང། དུས་  
ཚོད་ཀྱང་བརྗོད་པར་བྱའོ། །དེ་ནས་བསླབ་པའི་གཞི་བཅུ་བྱིན་ཅིག་།འཕགས་མ་དགོངས་ཤིག་ཇི་ལྟར་འཕགས་པ་དགྲ་བཅོམ་པ་དེ་དག་གིས་ནམ་འཚོའི་བར་དུ་སྲོག་གཅོད་པ་སྤངས་  
ཏེ༑ སྲོག་གཅོད་པ་ལས་སླར་ལོག་པ་དེ་བཞིན་དུ་བདག་མིང་འདི་ཞེས་བགྱི་བས་ཀྱང་དེང་གི་དུས་འདི་ནས་བཟུང་སྟེ། ནམ་འཚོའི་བར་དུ་སྲོག་གཅོད་པ་སྤངས་ཏེ། སྲོག་གཅོད་པ་ལས་སླར་  
ལོག་གོ་བདག་ཡན་ལག་དང་པོ་འདིས་ཇི་ལྟར་འཕགས་པ་དགྲ་བཅོམ་པ་དེ་དག་གི་བསླབ་པའི་རྗེས་སུ་སློབ་བོ། །རྗེས་སུ་བསྒྲུབ་བོ། །རྗེས་སུ་བགྱིད་དོ། །གཞན་ཡང་ཇི་ལྟར་འཕགས་  
པ་དགྲ་བཅོམ་པ་དེ་དག་གིས་ནམ་འཚོའི་བར་དུ་མ་བྱིན་པར་ལེན་པ་དང། མི་ཚངས་པར་སྤྱོད་པ་དང། བརྫུན་དུ་སྨྲ་བ་དང། འབྲུའི་ཆང་དང། འབྲས་བུའི་ཆང་མྱོས་པར་འགྱུར་བ་བག་  
  
  
གླུ་དང། གར་དང། བརྡུང་བ་དང་ཕྲེང་བ་དང། དྲི་དང། བྱུག་པ་དང། ཁ་དོག་འཆང་བ་རྣམས་དང། མལ་སྟན་མཐོན་པོ་དང། མལ་སྟན་ཆེན་པོ་དང། དུས་མ་ཡིན་  
པའི་བཟའ་བ་དང། གསེར་དངུལ་བླང་བ་རྣམས་སྤངས་ཏེ། གསེར་དངུལ་བླང་བ་ལས་སླར་ལོག་པ་དེ་བཞིན་དུ་བདག་མིང་འདི་ཞེས་བགྱི་བས་ཀྱང། དེང་གི་དུས་འདི་ནས་བཟུང་སྟེ། ནམ་  
འཚོའི་བར་དུ་མ་བྱིན་པར་ལེན་པ་དང། མི་ཚངས་པར་སྤྱོད་པ་དང། བརྫུན་དུ་སྨྲ་བ་དང། འབྲུའི་ཆང་དང། འབྲས་བུའི་ཆང་མྱོས་པར་འགྱུར་བ་བག་མེད་པར་གྱུར་པའི་གནས་དང། གླུ་  
དང། གར་དང། བརྡུང་བ་དང། ཕྲེང་བ་དང། དྲི་དང། བྱུག་པ་དང། ཁ་དོག་འཆང་བ་རྣམས་དང། མལ་སྟན་མཐོན་པོ་དང། མལ་སྟན་ཆེན་པོ་དང། དུས་མ་ཡིན་པའི་བཟའ་བ་དང་  
གསེར་དངུལ་བླང་བ་དག་སྤངས་ནས། གསེར་དངུལ་བླང་བ་ལས་སླར་ལོག་སྟེ། བདག་ཡན་ལག་བཅུ་པོ་འདིས་ཇི་ལྟར་འཕགས་པ་དགྲ་བཅོམ་པ་དེ་དག་གི་བསླབ་པའི་རྗེས་སུ་སློབ་བོ། །  
རྗེས་སུ་བསྒྲུབ་བོ། །རྗེས་སུ་བགྱིད་དོ། །སློབ་དཔོན་མས་ཐབས་ཡིན་ནོ་ཞེས་བརྗོད་པར་བྱའོ། །དགེ་ཚུལ་མས་ལེགས་སོ་ཞེས་བརྗོད་པར་བྱའོ་།དེ་སྟེ་ཁྱིམ་ན་གནས་པ་ལོ་བཅུ་ལོན་པའམ་  
གཞོན་ནུ་མ་ལོ་བཅོ་བརྒྱད་ལོན་པ་དེ་ལ་ནི། ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་བྱིན་ཅིག་འདི་བཞིན་དུ་སྦྱིན་པར་བྱ་སྟེ། དགེ་སློང་མའི་དགེ་འདུན་འདུས་  
  
  
༄༅། །ཤིང་འཁོད་དེ། ཉུང་ན་ཡང་དགེ་སློང་མ་བཅུ་གཉིས་འདུས་པའི་འཁོར་ལ་ཕྱག་འཚལ་དུ་ཆུག་ལ། རྒན་པའི་དྲུང་དུ་ཙོག་པུར་ཞོག་ལ། མཁན་མོར་གསོལ་  
བར་བྱའོ། །མཁན་མོ་ལ་ཕྱག་འཚལ་དུ་བཅུག་ལ་ཙོག་ཙོག་པོར་འདུག་སྟེ། ཐལ་མོ་སྦྱོར་དུ་བཅུག་ནས། དེ་སྟེ་མཁན་མོ་ཡིན་ན་ནི་འདི་བཞིན་གསོལ་ལོ། །དགོངས་ཤིག་མཁན་མོ་  
བདག་མིང་འདི་ཞེས་བགྱི་བ་མཁན་མོ་ལ་མཁན་མོར་གསོལ་ན། མཁན་མོ་བདག་གི་མཁན་མོར་གྱུར་ཅིག་མཁན་མོ་ལས་བསླབ་པའི་སྡོམ་པ་ཡང་དག་པར་བླང་བར་གསོལ་  
ལོ༑ ༑དེ་སྟེ་སློབ་དཔོན་མ་ཡིན་ན་ཡང་འདི་སྐད་དུ་གསོལ་བར་བྱའོ་།སློབ་དཔོན་མ་དགོངས་ཤིག་བདག་མིང་འདི་ཞེས་བགྱི་བ་སློབ་དཔོན་མ་ལ་མཁན་མོར་གསོལ་ཏེ། སློབ་དཔོན་མ་  
བདག་གི་མཁན་མོར་གྱུར་ཅིག་སློབ་དཔོན་མ་མཁན་མོ་ལས་བསླབ་པའི་སྡོམ་པ་ཡང་དག་པར་བླང་བར་གསོལ་ལོ། །དེ་བཞིན་དུ་ལན་གཉིས་ལན་གསུམ་མོ། །གསུམ་པ་ལ་  
མཁན་མོ་ཞེས་བརྗོད། མཁན་མོས་ཐབས་ཡིན་ནོ་ཞེས་བརྗོད་པར་བྱའོ་།སློབ་མས་ལེགས་སོ་ཞེས་བརྗོད་པར་བྱའོ། །དེ་ནས་བསླབ་པའི་སྡོམ་པ་གསོལ་བར་བྱའོ། །གསོན་ཅིག་  
འཕགས་མའི་དགེ་འདུན་རྣམས། བདག་མིང་འདི་ཞེས་བགྱི་བས་དོན་གྱི་སླད་དུ་མཚན་ནས་སྨྲོས་ཏེ། མཁན་མོ་མིང་འདི་ཞེས་བགྱི་བ་ལས་རབ་ཏུ་རྫོགས་པར་འཚལ་ན་བདག་  
  
  
འཕགས་མའི་དགེ་འདུན་ལས་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་གསོལ་ན། འཕགས་  
མའི་དགེ་འདུན་མས་བདག་མིང་འདི་ཞེས་བགྱི་བ་ཁྱིམ་ན་གནས་པ་ལོ་བཅུ་ལོན་པའམ། གཞོན་ནུ་མ་ལོ་བཅོ་བརྒྱད་ལོན་ཏེ་ཆོས་དྲུག་དང་རྗེས་སུ་འབྲང་བའི་ཆོས་དྲུག་གི་བསླབ་པ་  
ཐུགས་བརྩེ་བ་ཅན་བརྩེ་བའི་སླད་དུ་སྩལ་དུ་གསོལ་ཏོ། །དེ་བཞིན་ལན་གཉིས་ལན་གསུམ་དུ་བྱའོ། །དེའི་འོག་ཏུ་དགེ་སློང་མ་གཅིག་གིས་གསོལ་བ་ཐོབ་ལ་ལས་བྱོས་ཤིག་གསོན་  
ཅིག༑ འཕགས་མའི་དགེ་འདུན་མ་རྣམས་མིང་འདི་ཞེས་བགྱི་བ་ཁྱིམ་ན་གནས་པ་ལོ་བཅུ་ལོན་པའམ། གཞོན་ནུ་མ་ལོ་བཅོ་བརྒྱད་ལོན་ཏེ། མཁན་མོ་མིང་འདི་ཞེས་བགྱི་བས་འཕགས་  
མའི་དགེ་འདུན་མ་ལས་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་དྲུག་གསོལ་ན། དེ་འཕགས་མའི་དགེ་འདུན་གྱིས་དུས་ལ་བབ་ཅིང་བཟོད་ན། འཕགས་མའི་དགེ་འདུན་མ་  
རྣམས་ཀྱིས་གནང་ལ། འཕགས་མའི་དགེ་འདུན་མ་རྣམས་ཀྱིས་མིང་འདི་ཞེས་བགྱི་བ་ཁྱིམ་ན་གནས་པ་ལོ་བཅུ་ལོན་པའམ། གཞོན་ནུ་མ་ལོ་བཅོ་བརྒྱད་མ་སྟེ། མཁན་མོ་མིང་འདི་  
ཞེས་བགྱི་བས་དགེ་སློང་མའི་དགེ་འདུན་ལས་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་སྩོལ་ཅིག་འདི་ནི་གསོལ་བའོ། །ལས་ནི་འདི་བཞིན་དུ་བྱའོ། །  
  
  
༄༅། །གསོན་ཅིག། འཕགས་མའི་དགེ་འདུན་མ་རྣམས་མིང་འདི་ཞེས་བགྱི་བ་ཁྱིམ་ན་གནས་པ་ལོ་བཅུ་ལོན་པའམ། གཞོན་ནུ་མ་ལོ་བཅོ་བརྒྱད་མ་སྟེ། མཁན་མོ་  
མིང་འདི་ཞེས་བགྱི་བས་འཕགས་མའི་དགེ་འདུན་མ་ལས་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་གསོལ་ན། དེའི་སླད་དུ་འཕགས་མའི་དགེ་འདུན་མས་  
མིང་འདི་ཞེས་བགྱི་བ་ཁྱིམ་ན་གནས་པ་ལོ་བཅུ་ལོན་པའམ། གཞོན་ནུ་མ་ལོ་བཅོ་བརྒྱད་མ་སྟེ། མཁན་མོ་མིང་འདི་ཞེས་བགྱི་བས། དགེ་སློང་མའི་དགེ་འདུན་ལས་ལོ་གཉིས་སུ་ཆོས་དྲུག་  
དང༑ རྗེས་སུ་འབྲང་བའི་ཆོས་དྲུག་གི་བསླབ་པ་གསོལ་ན། གང་མིང་འདི་ཞེས་བགྱི་བ་ཁྱིམ་ན་གནས་པ་ལོ་བཅུ་ལོན་པའམ། གཞོན་ནུ་མ་ལོ་བཅོ་བརྒྱད་མ་སྟེ། མཁན་མོ་མིང་འདི་ཞེས་བགྱི་  
བས་དགེ་སློང་མའི་དགེ་འདུན་ལས། ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་སྩལ་བར་འཕགས་མའི་དགེ་འདུན་རྣམས་གང་བཟོད་པ་ནི་ཅང་མ་གསུངས་ཤིག་མི་བཟོད་  
པ་རྣམས་ནི་གསུངས་ཤིག་མིང་འདི་ཞེས་བགྱི་བ་ཁྱིམ་ན་གནས་པ་ལོ་བཅུ་ལོན་པའམ། གཞོན་ནུ་མ་ལོ་བཅོ་བརྒྱད་མ་སྟེ། མཁན་མོ་མིང་འདི་ཞེས་བྱ་བས། དགེ་སློང་མའི་དགེ་འདུན་  
ལས་ཆོས་དྲུག་དང། རྗེས་སུ་འབྲང་བའི་ཆོས་དྲུག་འཕགས་མའི་དགེ་འདུན་རྣམས་ཀྱིས་སྩལ་ཏེ། འཕགས་མའི་དགེ་འདུན་མ་རྣམས་བཟོད་ཅིང་གནང་སྟེ། ཅང་མི་གསུང་བས་ན་དེ་  
  
  
།དེ་ནས་ད་ལ་ཆོས་དྲུག་དང། རྗེས་སུ་འབྲང་བའི་ཆོས་དྲུག་ཞིབ་ཏུ་སྟོན་ཅིག་ཆོས་དྲུག་གང་ཞེ་ན་གཅིག་པུ་གྲོང་དུ་མི་འགྲོ་དང། ཆུ་བོ་ཕ་རོལ་མི་རྒལ་ལོ། །སྐྱེས་པ་དག་  
དང་རེག་མི་བྱ། །སྐྱེས་པ་དང་ཡང་གནས་མི་གཅིག་སྨྱན་དུ་འགྱུར་བ་མི་བྱ་སྟེ། །ཁ་ན་མ་ཐོ་མི་བཅབ་བོ། །འདི་ནི་དེ་བཞིན་གཤེགས་པ་ཡི། །གསུང་རབ་ཀྱིས་ནི་ཆོས་དྲུག་གསུངས། །རྗེས་སུ་  
འབྲང་བའི་ཆོས་དྲུག་གང་ཞེ་ན། གསེར་ལ་སོགས་པ་མི་གཟུང་སྟེ་།གསང་བའི་སྤུ་ནི་བྲེག་མི་བྱ། །ས་ཡང་རྐོ་བར་མི་བྱ་སྟེ། །སེན་མོས་རྩྭ་སྔོན་མི་གཅོད་དོ། །བྱིན་ལེན་མ་བྱས་ཟས་མི་བཟའ། །  
བཞག་པ་རྣམས་ནི་བཟའ་མི་བྱ། །རྗེས་སུ་འབྲང་བའི་ཆོས་དྲུག་འདི། །བདེ་བར་གཤེགས་པས་མ་གནང་ངོ། །ནམ་ལོ་གཉིས་སུ་ཆོས་དྲུག་དང། །རྗེས་སུ་འབྲང་བའི་ཆོས་དྲུག་ནི་བསླབ་པར་  
གྱུར་ན། དེ་ནས་ཚངས་པར་སྤྱོད་པ་ལ་རིམ་གྲོར་བྱ་བའི་སྡོམ་པ་སྦྱིན་པར་བྱའོ། །ཐོག་མར་མཁན་མོས་ཆོས་གོས་ལྔ་དང། ལྷུང་བཟེད་ཤོམ་ལ། གསང་བ་སྟོན་པ་དང། ལས་བྱེད་པའི་དགེ་  
སློང་མ་གསོལ་ཅིག་དེའི་འོག་ཏུ་དགེ་སློང་མའི་དགེ་འདུན་མ་རྣམས་འདུས་ཤིང་འཁོད་པ་དང། ཉུང་ན་ཡང་དགེ་སློང་མ་བཅུ་གཉིས་འདུས་པའི་འཁོར་ལ་ལན་གསུམ་དུ་ཕྱག་བྱས་ནས་མཁན་མོར་  
གསོལ་པ་བྱས་ཏེ། དེ་སྟེ་མཁན་མོ་ཡིན་ན་ནི་འདི་བཞིན་གསོལ་ལོ་།དགོངས་ཤིག་མཁན་མོ། བདག་མིང་འདི་ཞེས་བགྱི་བ་མཁན་མོ་ལ་མཁན་མོར་གསོལ་ན། མཁན་མོས་བདག་གི་  
  
  
༄༅། །མཁན་མོར་གྱུར་ཅིག་མཁན་མོ་ལས་བསྙེན་པར་རྫོགས་པར་གསོལ་ལོ། །དེ་སྟེ་སློབ་དཔོན་མ་ལ་ཡང་འདི་སྐད་དུ་གསོལ་བར་བྱའོ་།སློབ་དཔོན་མ་དགོངས་ཤིག་  
བདག་མིང་འདི་ཞེས་བགྱི་བ་སློབ་དཔོན་མ་ལ་མཁན་མོར་གསོལ་ཏེ་སློབ་དཔོན་མ་བདག་གི་མཁན་མོར་གྱུར་ཅིག། སློབ་དཔོན་མ་མཁན་མོ་ལས་བསྙེན་པར་རྫོགས་པར་གསོལ་ལོ། །  
དེ་བཞིན་ལན་གཉིས་ལན་གསུམ་མོ། །དེ་ནས་ཆོས་གོས་རྣམས་བྱིན་གྱིས་བརླབ་པར་བྱའོ། །མཁན་མོ་དགོངས་ཤིག་བདག་མིང་འདི་ཞེས་བགྱི་བའི་ཆོས་གོས་འདི་སྦྱར་མར་བྱིན་  
གྱིས་བརླབ་སྟེ། བྱས་པ་རྫོགས་པའི་ཆོས་གོས་ཀུན་ཏུ་སྤྱད་པའོ་།དེ་བཞིན་ལན་གཉིས་ལན་གསུམ་དུ་བྱའོ། །དེ་བཞིན་དུ་སྟོད་གཡོགས་དང། བར་དུ་བགོ་བ་དང། ཤིང་ང་དཔུང་  
ཆད་དང། རྡུལ་ཟན་རྣམས་བྱིན་གྱིས་བརླབ་བོ། །དེ་ནས་ལྷུང་བཟེད་དགེ་སློང་མའི་དགེ་འདུན་མ་ལ་བསྟན་ཏོ། །དགེ་སློང་མ་དག་གིས་ལྷུང་བཟེད་བཟང་ངོ་ཞེས་སྨྲོས་ཤིག་དེ་ནས་  
ལྷུང་བཟེད་བྱིན་གྱིས་བརླབ་སྟེ། མཁན་མོ་དགོངས་ཤིག་བདག་མིང་འདི་ཞེས་བགྱི་བའི་ལྷུང་བཟེད་འདི་ནི་དྲང་སྲོང་གི་སྣོད་དེ་བསླང་བའི་སྣོད་དུ་བྱིན་གྱིས་བརླབ་བོ། །བཟའ་  
བར་ཀུན་ཏུ་སྤྱད་པའོ། །དེ་བཞིན་ལན་གཉིས་ལན་གསུམ་དུའོ། །དེའི་འོག་ཏུ་ཐོས་པའི་གནས་ནས་སྤངས་ནས་མཐོང་བའི་གནས་སུ་ཐལ་མོ་སྦྱར་ལ། མང་པོ་འདུས་པའི་ལོགས་སུ་  
  
  
དེ་ནས་ལས་བྱེད་པའི་དགེ་སློང་མས་མིང་འདི་ཞེས་བྱ་བའི་གསང་བ་སྟོན་པར་སུ་ལ་གསོལ་ཞེས་སྨྲོས་ཤིག་།གང་བསྐོས་པ་དེས་ཀྱང་བདག་མིང་འདི་ཞེས་བགྱི་བའོ། །  
ཞེས་སྨྲོས་ཤིག་དེ་ནས་ལས་བྱེད་པའི་དགེ་སློང་མས་ཐོག་མར་དད་པར་བྱོས་ཤིག། མིང་འདི་ཞེས་བྱ་བ་ཁྱོད་མཁན་མོ་མིང་འདི་ཞེས་བྱ་བ་སྟེ། མིང་འདི་ཞེས་བྱ་བའི་གསང་བ་སྟོན་པར་  
དད་དམ། དེ་དད་ན་དེས། དད་དོ་ཞེས་སྨྲོས་ཤིག། དེ་ནས་ལས་བྱེད་པའི་དགེ་སློང་མས་གསོལ་བ་ཉི་ཚེ་བྱོས་ཤིག་གསོན་ཅིག་འཕགས་མའི་དགེ་འདུན་མ་རྣམས། མཁན་མོ་མིང་  
འདི་ཞེས་བགྱི་སྟེ་མིང་འདི་ཞེས་བྱ་བའི་གསང་སྟེ་སྟོན་པ་མིང་འདི་ཞེས་ཞེས་བགྱི་བར་དད་ན། དེ་སྟེ་འཕགས་མའི་དགེ་འདུན་མ་རྣམས་ཀྱིས་དུས་ལ་བབ་ཅིང་གཟོད་ན། འཕགས་མའི་  
དགེ་འདུན་མ་རྣམས་ཀྱིས་གནོང་ཞིག་དང། འཕགས་མའི་དགེ་འདུན་མ་རྣམས་མཁན་མོ་མིང་འདི་ཞེས་བགྱི་སྟེ། དགེ་སློང་མ་མིང་འདི་ཞེས་བགྱི་བ་འདི་མིང་འདི་ཞེས་བགྱི་བ་ལ་  
གསང་བ་སྟོན་ཏོ། །འདི་ནི་གསོལ་བའོ། །དེ་ནས་གསང་བ་སྟོན་པའི་དགེ་སློང་མས་མདུན་དུ་ཙོག་པུར་ཞོག་སྟེ། ཐལ་མོ་སྦྱོར་དུ་ཆུག་ལ་སྨྲོས་ཤིག་མིང་འདི་ཞེས་བྱ་བ་ཁྱོད་ཉོན་  
ཅིག་འདི་ནི་ཁྱོད་ཀྱི་བདེན་པའི་དུས། འདི་ནི་ཡང་དག་པའི་དུས་ཏེ་ངས་ཁྱོད་ལ་ཅུང་ཟད་ཅིག་དྲིས་པ་དེ་ཐམས་ཅད་ཁྱོད་ཀྱིས་མ་འཛེམ་པར་བྱུང་བ་ལ་ནི་བྱུང་ཞེས་བྱ། མ་བྱུང་བ་  
  
  
༄༅། །ལ་ནི་མ་བྱུང་ཞེས་མ་ནོར་བར་སྨྲོས་ཤིག་ཁྱོད་བུད་མེད་དམ། བུད་མེད་དོ། །བུད་མེད་ཀྱི་དབང་པོ་དང་ལྡན་ནམ། ལྡན་ནོ། །ཁྱིམ་ན་གནས་པ་ལོ་བཅུ་གཉིས་པའམ། གཞོན་  
ནུ་མ་ལོ་ཉི་ཤུ་ཚང་ངམ། ཚང་ངོ། །ཆོས་གོས་ལྔ་དང་ལྷུང་བཟེད་རྣམས་དང་ལྡན་ནམ། ལྡན་ནོ། །ཁྱོད་ཀྱི་ཕ་མ་དང་ཁྱིམ་ཐབ་རྣམས་གསོན་ནམ། གསོན་ནོ། །ཕ་དང་མ་དང་ཁྱོ་རྣམས་ཀྱིས་གནང་ངམ་  
གནང་ངོ། །བྲན་མོ་མ་ཡིན་ནམ། ཕྲོག་པ་མ་ཡིན་ནམ། བརྐུས་པ་མ་ཡིན་ནམ། བཙོང་པ་མ་ཡིན་ནམ། རྙེད་བཙོན་མ་ཡིན་ནམ། རྩོད་པ་མེད་དམ། གཞན་གྱིས་ཆགས་པ་མེད་དམ། སྤྲུལ་པ་མ་ཡིན་ནམ་  
དུད་འགྲོ་མ་ཡིན་ནམ། རྒྱལ་པོ་ལ་གཙེས་པ་མ་ཡིན་ནམ། རྒྱལ་པོ་དང་འཁོན་པ་མ་ཡིན་ནམ། རྒྱལ་པོ་ལ་གནོད་པའི་ལས་བྱེད་པ་མ་ཡིན་ནམ། ཁྱོད་ཀྱིས་རྒྱལ་པོ་ལ་གནོད་པའི་ལས་བྱས་སམ། བྱེད་དུ་  
བཅུག་པ་མ་ཡིན་ནམ། མི་སྲུན་པ་མ་ཡིན་ནམ། མྱ་ངན་གྱིས་གདུངས་པ་མ་ཡིན་ནམ། སྦྲུམ་མ་མ་ཡིན་ནམ། མཚན་མེད་པ་མ་ཡིན་ནམ་མཚན་གཉིས་པ་མ་ཡིན་ནམ། སླེ་འདམས་པ་མ་ཡིན་ནམ་  
རྟག་ཏུ་ཁྲག་འཛག་པ་མ་ཡིན་ནམ། ཁྲག་མེད་པ་མ་ཡིན་ནམ། མཚན་མ་ཙམ་ཡོད་པ་མ་ཡིན་ནམ། དགེ་སློང་བསླུས་པ་མ་ཡིན་ནམ། ཕ་བསད་པ་མ་ཡིན་ནམ། མ་བསད་པ་མ་ཡིན་ནམ། དགྲ་བཅོམ་  
པ་བསད་པ་མ་ཡིན་ནམ། དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་ཕྱུང་བ་མ་ཡིན་ནམ། མུ་སྟེགས་ཅན་མ་ཡིན་ནམ། མུ་སྟེགས་ཅན་དུ་འགྲོ་བ་མ་ཡིན་ནམ། རྐུན་པོའི་རྒྱལ་མཚན་ཅན་  
  
  
རྐུ་ཐབས་སུ་གནས་པ་མ་ཡིན་ནམ། སོ་སོར་གནས་པ་མ་ཡིན་ནམ། མི་གནས་པ་མ་ཡིན་ནམ། ཅི་ཁྱོད་སྔོན་རབ་ཏུ་བྱུང་བ་མ་ཡིན་ནམ། དེ་སྟེ་རབ་ཏུ་བྱུང་བའོ་ཞེས་སྨྲ་ན། འོ་ན་སླར་སོང་ཞིག་ཅེས་སྨྲོས་  
ཤིག་དེ་སྟེ་རབ་ཏུ་མ་བྱུང་ངོ་ཞེས་སྨྲ་ན། ཅི་ཁྱོད་ཀྱིས་ད་ལྟར་རབ་ཏུ་བྱུང་ངམ། བྱུང་ངོ། །ཅི་ཁྱོད་ཀྱིས་ཚངས་པར་སྤྱོད་པ་ཡང་དག་པར་སྤྱད་དམ། སྤྱད་དོ། །ཁྱོད་ཀྱིས་དགེ་སློང་མའི་དགེ་འདུན་ལས་ལོ་གཉིས་སུ་ཆོས་དྲུག་  
དང། རྗེས་སུ་འབྲང་བའི་ཆོས་དྲུག་གི་བསླབ་པ་གསོལ་ཏམ། གསོལ་ཏོ། །ཁྱོད་ཀྱིས་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་བསླབས་སམ། བསླབས་སོ། །ཁྱོད་ལ་དགེ་སློང་མའི་དགེ་  
འདུན་གྱིས་ཚངས་པར་སྤྱད་པ་སྐྱེད་པའི་སྡོམ་པ་ཕོག་གམ། ཕོག་གོ། ཁྱོད་ལ་དགེ་སློང་མའི་དགེ་འདུན་གྱིས་སྔར་བྱ་བའི་ལས་རྣམས་བྱས་སམ། བགྱིས་སོ། །ཁྱོད་ཀྱིས་དགེ་སློང་མའི་དགེ་འདུན་རྣམས་ཀྱི་  
སེམས་གུས་པར་བྱས་སམ། གུས་པར་བགྱིས་སོ། །བར་ཆད་ཀྱི་ཆོས་རྣམས་ཡོངས་སུ་དག་གམ། ཡོངས་སུ་དག་གོ་ཁྱོད་ལ་གཞན་གྱི་བུ་ལོན་མང་ཡང་རུང། ཉུང་ཡང་རུང་ཆགས་པ་མེད་དམ། མེད་དོ།།  
ཁྱོད་ཀྱི་མིང་ཅི། ཁྱོད་ཀྱི་མཁན་མོའི་མིང་ཅི། བདག་གི་མིང་འདི་ཞེས་བགྱི། དོན་གྱི་སླད་དུ་མཚན་ནས་སྨོས་ཏེ། མཁན་མོའི་མིང་འདི་ཞེས་བགྱིའོ། །ཁྱོད་མིང་འདི་ཞེས་བགྱི་བ་ཉོན་ཅིག་བུད་མེད་ཀྱི་ལུས་ལ་གནོད་  
པར་འགྱུར་བ་ལུས་ཀྱི་ནད་འདི་འདྲ་བ་ཡོད་དེ། དེ་འདི་ལྟ་སྟེ། མཛེ་དང། འབྲས་དང། ཤུ་བ་དང། ཚད་པ་དང། ཤ་བཀྲ་དང། རྐོང་བ་དང། ཕོལ་མིག་དང། གློག་པ་དང། རབ་ཏུ་གཡའ་བ་དང་སྐྱིགས་བུ་དང་  
  
  
༄༅། །སྐྱུགས་པ་དང། གཞང་འབྲུམ་དང། རིམས་དང། ཟ་ངད་དང། མྱོས་པ་དང། ཆུ་བགགས་པ་དང། ངལ་བ་དང། རྨོང་བུ་དང། དབུགས་མི་བདེ་བ་དང་  
ལུད་པ་དང། སྐེམ་པ་དང། རྗེད་བྱེད་དང། འཇས་པ་དང། དཀར་པོའི་ནད་དང། རྐང་འབམ་དང། མཚན་པར་རྡོལ་བ་དང། སྐྲན་དང། ཁྲག་ནད་དང། མཁྲིས་པ་དང། རྐུབ་  
འབྲུམ་དང། ལྷོག་པ་དང། ཡན་ལག་ཚ་བ་དང། རྩིབ་ལོག་ཚ་བ་དང། རུས་པ་ཞིག་པ་དང། རིམས་དྲག་པོ་དང། རིམས་ཞག་གཅིག་པ་དང། ཞག་གཉིས་པ་དང། ཞག་  
གསུམ་པ་དང། ཞག་བཞི་པ་དང། རིམས་ཉིན་རེ་དང། འདུས་པའི་རིམས་དང། རྟག་པའི་རིམས་དང། རིམས་ལྡང་དུབ་བ་དང། ཁྱོད་ཀྱི་ལུས་ལ་འདི་ལྟ་བུའི་ལུས་ཀྱི་ནད་དང་  
གཞན་དག་མེད་དམ། དེ་སྟེ་ཡོངས་སུ་གཙང་བར་གྱུར་ན། གསང་སྟེ་སྟོན་པས་ཇི་ལྟར་བདག་གིས་ཁྱོད་ལ་དྲིས་པ་དེ་བཞིན་དུ། དགེ་འདུན་གྱི་ནང་དུ་ཡང་སྨྲོས་ཤིག་ཅེས་བསྒོ་  
ལ༑ འདིར་འདུག་སྟེ། མ་བོས་ཀྱི་བར་དུ་མ་འོངས་ཤིག་དེ་ནས་གསང་སྟེ་སྟོན་པ་ལམ་གྱི་བར་དུ་འདུག་ལ། འདི་སྐད་སྨྲོས་ཤིག་དགོངས་ཤིག་འཕགས་མ་དག་  
བདག་གིས་མིང་འདི་ཞེས་བགྱི་བ་ལ་བར་ཆད་ཀྱི་ཆོས་རྣམས་བསྟན་ཅིང་དྲིས་ན། ཡོངས་སུ་དག་གོ་ཞེས་ཉིད་མཆི་ན། ཅི་མཆི་ཞིག་གམ། དགེ་སློང་མ་ཐམས་ཅད་ཀྱིས་ཀྱང་  
  
  
།དེ་ལྟར་སྨྲས་ན་ནི་ལེགས། མ་སྨྲས་ན་ནི་འདས་པ་དང་བཅས་པར་འགྱུར་རོ། །དེ་ནས་ལས་བྱེད་པའི་དགེ་སློང་མས་མདུན་དུ་ཞོག་ལ་  
ཚངས་པ་སྤྱད་པ་སྐྱེད་པའི་སྡོམ་པ་གསོལ་ཅིག་གསོན་ཅིག་འཕགས་མའི་དགེ་འདུན་མ་རྣམས། བདག་མིང་འདི་ཞེས་བགྱི་བ་མིང་འདི་ཞེས་བགྱི་བ་ལས་དགེ་འདུན་ལས་བསྙེན་པར་རྫོགས་  
པར་འཚལ་ཏེ། དེ་ཡང་བདག་མིང་འདི་ཞེས་བགྱི་བ་འཕགས་མའི་དགེ་འདུན་མ་རྣམས་ལ་ཚངས་པར་སྤྱོད་པ་སྐྱེད་པའི་སྡོམ་པ་གསོལ་གྱི་དོན་གྱི་སླད་དུ་མཚན་ནས་སྨོས་ཏེ། མཁན་མོ་མིང་  
འདི་ཞེས་བགྱི་སྟེ། འཕགས་མའི་དགེ་འདུན་གྱིས་བདག་མིང་འདི་ཞེས་བགྱི་བ་ལ། ཚངས་པར་སྤྱད་པ་སྐྱེད་པའི་སྡོམ་པ་གསོལ་ཅིག་།བརྩེ་བ་ཅན་བརྩེ་བར་བགྱི་བའི་ཕྱིར་རོ། །དེ་བཞིན་  
ལན་གཉིས་ལན་གསུམ་དུའོ། །དེ་ནས་ལས་བྱེད་པའི་དགེ་སློང་མས་གསོལ་བ་ཐོབ་ལ། ལས་བྱོས་ཤིག་གསོན་ཅིག་འཕགས་མའི་དགེ་འདུན་མ་རྣམས་མིང་འདི་ཞེས་བགྱི་བ་མིང་  
འདི་ཞེས་བགྱི་བ་ལས་བསྙེན་པར་རྫོགས་པར་འཚལ་ཏེ། མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་སྟེ། འཕགས་པའི་དགེ་འདུན་མ་རྣམས་ལས་ཚངས་པར་སྤྱོད་པ་སྐྱེད་པའི་སྡོམ་པ་  
གསོལ་ན། དེ་སྟེ་འཕགས་མའི་དགེ་འདུན་མ་རྣམས་ཀྱིས་དུས་ལ་བབ་ཅིང་བཟོད་ན། འཕགས་མའི་དགེ་འདུན་རྣམས་ཀྱིས་གནོང་ཞིག་དང་བདག་མིང་འདི་ཞེས་བགྱི་བས་དགེ་འདུན་  
  
  
༄༅། །མའི་ནང་དུ་བར་ཆད་ཀྱི་ཆོས་འདི་འདྲི་སྟེ། འདི་ནི་གསོལ་བའོ། །མིང་འདི་ཞེས་བྱ་བ་ཁྱོད་ཉོན་ཅིག་འདི་ནི་ཁྱོད་ཀྱི་བདེན་པའི་དུས། འདི་ནི་ཡང་དག་པའི་དུས་ཏེ་  
ངས་ཁྱོད་ལ་ཅུང་ཟད་ཅིག་དྲིས་པ་དེ་ཐམས་ཅད་ཁྱོད་ཀྱིས་མ་འཛེམ་པར་བྱུང་བ་ལ་ནི་བྱུང་ཞེས་སྨྲོས། མ་བྱུང་བ་ལ་ནི་མ་བྱུང་ཞེས་བྱ་བ་མ་ནོར་བར་སྨྲོས་ཤིག་བུད་མེད་དམ། བུད་མེད་དོ་  
ཞེས་བྱ་བ་ནས། ཁྱོད་ཀྱི་ལུས་ལ་འདི་འདྲ་བའི་ནད་ཀྱི་གནོད་པ་དང། གཞན་ཡང་མེད་དམ། མེད་དོ་ཞེས་སྨྲོས་ཤིག་པའི་བར་དུ་སྦྱར་རོ། །དེ་ནས་གསོལ་བ་བྱོས་ཤིག་གསོན་  
ཅིག་འཕགས་མའི་དགེ་འདུན་མ་རྣམས་མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་འཚལ་ཏེ། ཁྱིམ་ན་གནས་པ་ལོ་  
བཅུ་གཉིས་ལོན་པའམ། གཞོན་ནུ་མ་ལོ་ཉི་ཤུ་ཚང་ལ། ཆོས་གོས་ལྔ་དང། ལྷུང་བཟེད་དུ་ཡང་ལྡན། བར་ཆད་ཀྱི་ཆོས་རྣམས་ཀྱང་ཡོངས་སུ་གཙང་ངོ་ཞེས་བདག་ཉིད་མཆི་སྟེ་  
མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་སྟེ། འཕགས་མའི་དགེ་འདུན་མ་རྣམས་ལ་ཚངས་པར་སྤྱད་པ་སྐྱེད་པའི་སྡོམ་པ་གསོལ་ན། དེ་སྟེ་འཕགས་མའི་དགེ་འདུན་  
མ་རྣམས་ཀྱིས་དུས་ལ་བབ་ཅིང་བཟོད་ན། འཕགས་མའི་དགེ་འདུན་མ་རྣམས་ཀྱིས་གནོང་ལ། འཕགས་མའི་དགེ་འདུན་མ་རྣམས་ཀྱིས་མིང་འདི་ཞེས་བགྱི་བ་ལ་མཁན་མོ་མིང་འདི་ཞེས་  
  
  
དེ་ལ་ཚངས་པར་སྤྱད་པ་སྐྱེད་པའི་སྡོམ་པ་སྩོལ་ཅིག་འདི་ནི་གསོལ་བའོ། །ལས་ཀྱང་འདི་བཞིན་བྱའོ། །གསོན་ཅིག་འཕགས་མའི་དགེ་འདུན་མ་རྣམས། མིང་འདི་ཞེས་བགྱི་བ་  
འདི་མཁན་མོ་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་འཚལ་ཏེ། ཁྱིམ་ན་གནས་པ་ལོ་བཅུ་གཉིས་པའམ། གཞོན་ནུ་མ་ལོ་ཉི་ཤུར་ཚང་ལ། ཆོས་གོས་ལྔ་དང། ལྷུང་  
བཟེད་དུ་ཡང་ལྡན། བར་ཆད་ཀྱི་ཆོས་རྣམས་ཀྱང་གཙང་ངོ་ཞེས་བདག་ཉིད་མཆི་སྟེ། མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་སྟེ། འཕགས་མའི་དགེ་འདུན་མ་རྣམས་ལ་  
ཚངས་པར་སྤྱད་པ་སྐྱེད་པའི་སྡོམ་པ་གསོལ་ན། འཕགས་མའི་དགེ་འདུན་མ་རྣམས་ཀྱིས་མིང་འདི་ཞེས་བགྱི་བ་འདི། མཁན་མོ་མིང་འདི་ཞེས་བགྱི་སྟེ། དེ་ལ་ཚངས་པར་སྤྱད་པ་སྐྱེད་པའི་  
སྡོམ་པ་གསོལ་ན། འཕགས་མ་རྣམས་ལས་མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་སྟེ། དེ་ལ་ཚངས་པར་སྤྱད་པ་སྐྱེད་པའི་སྡོམ་པ་སྩལ་བར་གང་བཟོད་པ་དེ་དག་ནི་ཅང་མ་  
གསུངས་ཤིག། གང་མི་བཟོད་པ་དེ་དག་ནི་གསུངས་ཤིག་འཕགས་མའི་དགེ་འདུན་མ་རྣམས་ཀྱིས་མིང་འདི་ཞེས་བགྱི་བ་ལ། མཁན་མོ་མིང་འདི་ཞེས་བགྱི་སྟེ། དེ་ལ་ཚངས་པར་  
སྤྱད་པ་སྐྱེད་པའི་སྡོམ་པ་སྩལ་ཏེ། འཕགས་མའི་དགེ་འདུན་མ་རྣམས་ཀྱིས་བཟོད་ཅིང་གནང་བས་ན་ཅང་མི་གསུང་སྟེ། དེ་དེ་བཞིན་དུ་འཛིན་ཏོ། །དེའི་འོག་ཏུ་དགེ་སློང་ཕའི་དགེ་འདུན་  
  
  
༄༅། །ཐམས་ཅད་འདུས་ཤིང་འཁོད་དེ། ཉུང་ན་ཡང་དགེ་སློང་གི་གྲངས་བཅུའི་འཁོར་དང། དགེ་སློང་མ་ཐམས་ཅད་འདུས་ཤིང་འཁོད་ལ་ཉུང་ན་ཡང་དགེ་སློང་  
མ་བཅུ་གཉིས་ཀྱི་འཁོར་དུ་ལས་བྱེད་པའི་དགེ་སློང་ཕའི་མདུན་དུ་རྩྭ་ཆུན་པོའམ། སྟན་ཁོང་ཚངས་ཅན་གྱི་སྟེང་དུ་ཞོག་ལ་ཐལ་མོ་སྦྱར་ཏེ། དགེ་འདུན་གཉིས་ཀ་ལས་བསྙེན་པར་  
རྫོགས་པར་གསོལ་བར་བྱའོ། །གསོན་ཅིག་བཙུན་པའི་དགེ་འདུན་སྡེ་གཉིས་རྣམས། བདག་མིང་འདི་ཞེས་བགྱི་བ་དོན་གྱི་སླད་དུ་མཚན་ནས་སྨོས་ཏེ་མཁན་མོ་མིང་འདི་ཞེས་བགྱི་བ་  
ལས༑ དགེ་འདུན་སྡེ་གཉིས་ཀ་ལས་བསྙེན་པར་རྫོགས་པར་འཚལ་ཏེ་བདག་མིང་འདི་ཞེས་བགྱི་བ་དོན་གྱི་སླད་དུ་མཚན་ནས་སྨྲོས་ཏེ་མཁན་མོ་མིང་འདི་ཞེས་བགྱི་བས་དགེ་  
འདུན་སྡེ་གཉིས་ཀ་ལས་བསྙེན་པར་རྫོགས་པར་གསོལ་ན། བཙུན་པའི་དགེ་འདུན་གཉིས་ཀས་བདག་བསྙེན་པར་རྫོགས་པར་བགྱི་བར་གསོལ་བཙུན་པའི་དགེ་འདུན་གཉིས་  
ཀས་བདག་དབྱུང་བར་གསོལ། བཙུན་པའི་དགེ་འདུན་གཉིས་ཀས་བདག་རྗེས་སུ་གཟུང་བར་གསོལ། བཙུན་པའི་དགེ་འདུན་གཉིས་ཀས་བདག་ལ་ཐུགས་བརྩེ་བར་གསོལ་  
ཐུགས་བརྩེ་བ་ཅན་ཐུགས་བརྩེ་བའི་ཕྱིར་རོ། །འདི་བཞིན་ལན་གསུམ་དུ་བྱའོ། །དེའི་འོག་ཏུ་ལས་བྱེད་པའི་དགེ་སློང་ཕས་གསོལ་བར་གྱིས་ཤིག་གསོན་ཅིག་བཙུན་པའི་  
  
  
མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་བས་དགེ་འདུན་སྡེ་གཉིས་ཀ་ལས་བསྙེན་པར་རྫོགས་པར་འཚལ་ཏེ། མིང་འདི་ཞེས་བགྱི་བ་འདི། མཁན་  
མོ་མིང་འདི་ཞེས་བགྱི་སྟེ། དགེ་འདུན་སྡེ་གཉིས་ཀ་ལས་བསྙེན་པར་རྫོགས་པར་གསོལ་ན། དེ་སྟེ་དགེ་འདུན་གཉིས་ཀས་དུས་ལ་བབ་ཅིང་བཟོད་ན། དགེ་འདུན་གཉིས་ཀས་གནོང་ཞིག་དང་  
བདག་གིས་འདི་ལ་དགེ་འདུན་གཉིས་ཀའི་ནང་དུ་མཁན་མོ་མིང་འདི་ཞེས་བགྱི་བས་མིང་འདི་ཞེས་བགྱི་བ་ལ་བར་ཆད་ཀྱི་ཆོས་རྣམས་དྲི་སྟེ། འདི་ནི་གསོལ་བའོ། །མིང་འདི་ཞེས་བྱ་བ་  
ཁྱོད་ཉོན་ཅིག་འདི་ནི་ཁྱོད་ཀྱི་བདེན་པའི་དུས། འདི་ནི་ཡང་དག་པའི་དུས་ཏེ། ངས་ཁྱོད་ལ་ཅུང་ཟད་ཅིག་དྲིས་པ་དེ་དག་ཐམས་ཅད་ཁྱོད་ཀྱིས་མ་འཛེམ་པར་བྱུང་བ་ལ་བྱུང་ཞེས། མ་བྱུང་བ་ལ་ནི་  
མ་བྱུང་ཞེས་མ་ནོར་བར་སྨྲོས་ཤིག་ཁྱོད་བུད་མེད་དམ། བུད་མེད་དོ། །བུད་མེད་ཀྱི་དབང་པོ་དང་ལྡན་ནམ། ལྡན་ནོ། །ཁྱིམ་ན་གནས་པ་ལོ་བཅུ་གཉིས་སམ། གཞོན་ནུ་མ་ལོ་ཉི་ཤུ་ཚང་  
ངམ། ཚང་ངོ། །ཁྱོད་ཀྱི་ཆོས་གོས་ལྔ་དང། ལྷུང་བཟེད་དུ་ལྡན་ནམ། ལྡན་ནོ། །ཁྱོད་ཀྱི་ཕ་དང་མ་དང་ཁྱིམ་ཐབ་གསོན་ནམ། གསོན་ནོ། །ཕ་དང། མ་དང། ཁྱིམ་ཐབ་ཀྱིས་གནང་ངམ་  
གནང་ངོ། །བྲན་མོ་མ་ཡིན་ནམ། ཕྲོག་པ་མ་ཡིན་ནམ། བརྐུས་པ་མ་ཡིན་ནམ། རྙེད་བཙོན་པ་མ་ཡིན་ནམ། བཙོང་པ་མ་ཡིན་ནམ། རྩོད་པ་མེད་དམ། གཞན་གྱིས་ཆགས་པ་མེད་དམ། སྤྲུལ་  
  
  
༄༅། །པ་མ་ཡིན་ན། དུད་འགྲོ་མ་ཡིན་ནམ། རྒྱལ་པོ་ལ་གཙེས་པ་མ་ཡིན་ནམ། རྒྱལ་པོ་དང་འཁོན་པ་མ་ཡིན་ནམ། རྒྱལ་པོ་ལ་གནོད་པའི་ལས་བྱེད་པ་མ་ཡིན་  
ནམ། ཁྱོད་ཀྱིས་རྒྱལ་པོ་ལ་གནོད་པ་བྱས་པའམ། གནོད་པ་བྱེད་དུ་བཅུག་པ་མ་ཡིན་ནམ། མི་སྲུན་པ་མ་ཡིན་ནམ། མྱ་ངན་གྱིས་གདུངས་པ་མ་ཡིན་ནམ། སྦྲུམ་མ་མ་ཡིན་ནམ་  
མཚན་མེད་པ་མ་ཡིན་ནམ། མཚན་གཉིས་པ་མ་ཡིན་ནམ། གླེ་འདམས་པ་མ་ཡིན་ནམ། རྟག་ཏུ་ཁྲག་འཛག་པ་མ་ཡིན་ནམ། ཁྲག་མེད་པ་མ་ཡིན་ནམ། མཚན་མ་ཙམ་ཡོད་  
པ་མ་ཡིན་ནམ། དགེ་སློང་བསླུས་པ་མ་ཡིན་ནམ། ཕ་བསད་པ་མ་ཡིན་ནམ། མ་བསད་པ་མ་ཡིན་ནམ། དགྲ་བཅོམ་པ་བསད་པ་མ་ཡིན་ནམ། དེ་བཞིན་གཤེགས་པའི་སྐུ་  
ཡང་ན་སེམས་ཀྱིས་ཁྲག་ཕྱུང་བ་མ་ཡིན་ནམ། མུ་སྟེགས་ཅན་མ་ཡིན་ནམ། མུ་སྟེགས་ཅན་དུ་འགྲོ་བ་མ་ཡིན་ནམ། རྐུན་བོའི་རྒྱལ་མཚན་ཅན་མ་ཡིན་ནམ། རྐུ་ཐབས་སུ་གནས་  
བ་མ་ཡིན་ནམ། སོ་སོར་གནས་པ་མ་ཡིན་ནམ། མི་གནས་པ་མ་ཡིན་ནམ་ཅི་ཁྱོད་སྔོན་རབ་ཏུ་བྱུང་ངམ། དེ་སྟེ་རབ་ཏུ་བྱུང་ངོ་ཞེས་སྨྲ་ན། འོན་སོང་ཞིག་ཅེས་སྨྲོས་ཤིག་  
དེ་སྟེ་རབ་ཏུ་མ་བྱུང་ངོ་ཞེས་ཟེར་ན། ཅི་ཁྱོད་ད་ལྟར་རབ་ཏུ་བྱུང་ངམ། བྱུང་ངོ། །ཅི་ཁྱོད་ཀྱིས་ཚངས་པར་སྤྱོད་པ་ཡང་དག་པར་སྤྱད་དམ། སྤྱད་དོ། །ཅི་ཁྱོད་ཀྱིས་དགེ་སློང་  
  
  
རྗེས་སུ་འབྲང་བའི་ཆོས་དྲུག་གི་བསླབ་པ་བྱིན་ནམ། བྱིན་ནོ། །ཁྱོད་ཀྱིས་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་  
དྲུག་གི་བསླབ་པ་ལ་བསླབས་སམ། བསླབས་སོ། །ཁྱོད་ལ་དགེ་སློང་མའི་དགེ་འདུན་གྱིས་ཚངས་པར་སྤྱད་པ་སྤྱོད་པའི་སྡོམ་པ་ཕོག་གམ། ཕོག་གོ། ཁྱོད་ལ་དགེ་སློང་མའི་དགེ་  
འདུན་གྱིས་སྔར་བྱ་བའི་ལས་རྣམས་བྱས་སམ། བགྱིས་སོ། །ཁྱོད་ཀྱིས་དགེ་སློང་མའི་དགེ་འདུན་རྣམས་ཀྱི་སེམས་མགུ་བར་བྱས་སམ། མགུ་བར་བྱས་སོ། །བར་ཆད་ཀྱི་ཆོས་  
རྣམས་ལས་ཡོངས་སུ་དག་གམ། ཡོངས་སུ་དག་གོ་ཁྱོད་ལ་གཞན་གྱི་བུ་ལོན་མང་ཡང་རུང། ཉུང་ཡང་རུང་ཆགས་པ་མེད་དམ། མེད་དོ་།ཁྱོད་ཀྱི་མིང་ཅི། ཁྱོད་ཀྱི་  
མཁན་མོའི་མིང་ཅི། བདག་གི་མིང་འདི་ཞེས་བགྱི། དོན་གྱི་སླད་དུ་མཚན་ནས་སྨོས་ཏེ། མཁན་མོའི་མིང་ནི་འདི་ཞེས་བགྱིའོ། །མིང་འདི་ཞེས་བྱ་བ་ཁྱོད་ཉོན་ཅིག་བུད་མེད་ཀྱི་  
ལུས་ལ་གནོད་པར་འགྱུར་བ་ལུས་ཀྱི་ནད་འདི་འདྲ་བ་ཡོད་དེ། དེ་འདི་ལྟ་སྟེ། མཛེ་དང། འབྲས་དང། ཤུ་བ་དང། ཕོལ་མིག་དང། ཚད་པ་དང། ཤ་བཀྲ་ཅན་དང། རྐོང་པ་དང་  
གྲོག་པ་དང། རབ་ཏུ་གཡའ་བ་དང། སྐྱུགས་པ་དང། གཞང་འབྲུམ་དང། སྐྱིགས་བུ་དང། རིམས་དང། ཟ་ངད་དང། མྱོས་པ་དང། ངལ་བ་དང། མགོ་གཡུང་དང། ཚད་པ་དང་  
  
  
༄༅། །ལུད་པ་དང། དབུགས་མི་བདེ་བ་དང། སྐེམ་པ་དང། བརྗེད་བྱེད་དང། འཇས་པ་དང། ནད་དཀར་པོ་དང། རྐང་འབམ་དང། མཚན་པར་རྡོལ་པ་དང་  
སྐྲན་དང། ཁྲག་ནད་དང། མཁྲིས་པ་དང། རྐུབ་འབྲུམ་དང། ལྟོག་པ་དང། ཡན་ལག་ཚ་བ་དང། རྩིབ་ལོགས་ཚ་བ་དང། རུས་པ་ཞིག་པ་དང། རིམས་དྲག་པོ་དང། རིམས་ཞག་  
གཅིག་པ་དང། གཉིས་པ་དང། གསུམ་པ་དང། བཞི་པ་དང། རིམས་ཉིན་རེ་བ་དང། འདུས་པའི་རིམས་དང། རིམས་ལྡང་དུབ་པ་དང་རྟག་པའི་རིམས་དང། ཁྱོད་ཀྱི་ལུས་ལ་འདི་  
ལྟ་བུའི་ལུས་ཀྱི་ནད་ལུས་ལ་གནོད་པར་འགྱུར་བ་དང། དེ་ལས་གཞན་ཡང་མེད་དམ། དེ་ལ་ཁྱོད་ཀྱིས་ཡང་དག་པར་ཇི་བཞིན་པར་སྨྲོས་ཤིག། །།འདུལ་བ་ཕྲན་ཚེགས་  
ཀྱི་གཞི། བམ་བོ་སོ་བདུན་པ། དེ་ནས་གསོལ་བ་བྱེད་པའི་དགེ་སློང་གིས་གསོལ་བ་ཐོབ་སྟེ་ལས་བྱོས་ཤིག་གསོན་ཅིག་བཙུན་པའི་དགེ་འདུན་གཉིས་ཀ་རྣམས་མིང་འདི་ཞེས་  
བགྱི་བ་འདི་མཁན་མོ་མིང་འདི་ཞེས་བགྱི་བས་དགེ་འདུན་གཉིས་ཀ་ལས་བསྙེན་པར་རྫོགས་པར་འཚལ་ཏེ། མིང་འདི་ཞེས་བགྱི་བ་མཁན་མོ་མིང་འདི་ཞེས་བགྱི་བས་དགེ་འདུན་གཉིས་  
ཀ་ལས་བསྙེན་པར་རྫོགས་པར་གསོལ་ཏེ། བུད་མེད་ཀྱང་ལགས། བུད་མེད་ཀྱི་དབང་པོ་དང་ལྡན། བུད་མེད་ཁྱིམ་ན་གནས་པ་ལོ་བཅུ་གཉིས་སམ། གཞོན་ནུ་མ་ལོ་ཉི་ཤུ་ཚང་བ་སྟེ་  
  
  
ལྷུང་བཟེད་དུ་ཡང་ལྡན། ཕ་མ་དང་ཁྱིམ་ཐབ་ཀྱིས་ཀྱང་གནང། བར་ཆད་ཀྱི་ཆོས་རྣམས་ཀྱང་ཡོངས་སུ་དག་འདིས་ཚངས་པར་སྤྱོད་པ་ཡང་ལེགས་པར་སྤྱད་  
དགེ་སློང་མའི་དགེ་འདུན་གྱིས་འདི་ལ་ལོ་གཉིས་སུ་ཆོས་དྲུག་དང་རྗེས་སུ་འབྲང་བའི་ཆོས་དྲུག་གི་བསླབ་པ་ཡང་ཕོག་སྟེ། འདིས་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་  
ཆོས་དྲུག་གི་བསླབ་པ་ཡང་བསླབས། དགེ་སློང་མའི་དགེ་འདུན་མ་རྣམས་ཀྱིས་འདི་ལ་ཆོས་གསུམ་གྱིས་ཚངས་པར་སྤྱད་པ་སྐྱེད་པའི་སྡོམ་པ་ཡང་བྱིན། དགེ་སློང་མའི་དགེ་འདུན་  
རྣམས་ཀྱིས། འདི་ལ་བྱ་བ་རྣམས་ཀྱང་སྔོན་དུ་བྱས་ཟིན། དགེ་སློང་མའི་དགེ་འདུན་རྣམས་ཀྱི་སེམས་མཉེས་པར་བྱས་ཟིན། བར་ཆད་ཀྱི་ཆོས་རྣམས་ཀྱང་གཙང་ངོ་ཞེས་བདག་ཉིད་མཆི་ན། མིང་  
འདི་ཞེས་བྱ་བ་འདི་མཁན་མོ་མིང་འདི་ཞེས་བགྱི་སྟེ། དགེ་འདུན་གཉིས་ཀ་ལས་བསྙེན་པར་རྫོགས་པར་གསོལ་ན། དེ་སྟེ་དགེ་འདུན་གཉིས་ཀས་དུས་ལས་བབ་ཅིང་བཟོད་ན། དགེ་  
འདུན་སྡེ་གཉིས་ཀས་གནོང་ལ། དགེ་འདུན་གཉིས་ཀས་མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་སྟེ་བསྙེན་པར་རྫོགས་པར་གསོལ་ཅིག་འདི་ནི་གསོལ་བའོ། །ལས་  
ནི་འདི་ལྟར་བྱོས་ཤིག་གསོན་ཅིག་བཙུན་པའི་དགེ་འདུན་གཉིས་ཀ་རྣམས་མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་བས་གཉིས་ཀའི་དགེ་འདུན་ལས་བསྙེན་པར་  
  
  
༄༅། །རྫོགས་པར་འཚལ་ཏེ། མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་བས་གཉིས་ཀའི་དགེ་འདུན་ལས་བསྙེན་པར་རྫོགས་པར་གསོལ་ཏེ། །བུད་མེད་ཀྱང་ལགས། །  
བུད་མེད་ཀྱི་དབང་པོ་དང་ཡང་ལྡན། བུད་མེད་ཁྱིམ་ན་གནས་པ་ལོ་བཅུ་གཉིས་སམ། གཞོན་ནུ་མ་ལོ་ཉི་ཤུར་ཚང་སྟེ། འདི་ལ་ཆོས་གོས་ལྔ་དང། ལྷུང་བཟེད་དུ་ཡང་ལྡན། ཕ་མ་  
དང་ཁྱིམ་ཐབ་ཀྱིས་ཀྱང་གནང། བར་ཆད་ཀྱི་ཆོས་རྣམས་ཀྱང་ཡོངས་སུ་དག་འདིས་ཚངས་པར་སྤྱོད་པ་ཡང་ལེགས་པར་སྤྱད། དགེ་སློང་མའི་དགེ་འདུན་གྱིས་འདི་ལ་ལོ་གཉིས་སུ་  
ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་ཡང་ཕོག་སྟེ། འདི་ལོ་གཉིས་སུ་ཆོས་དྲུག་དང། རྗེས་སུ་འབྲང་བའི་ཆོས་དྲུག་གི་བསླབ་པ་ལ་ཡང་བསླབས། དགེ་སློང་མའི་  
དགེ་འདུན་མ་རྣམས་ཀྱིས། འདི་ཚངས་པར་སྤྱད་པ་སྐྱེད་པའི་སྡོམ་པ་ཡང་བྱིན། དགེ་སློང་མའི་དགེ་འདུན་གྱིས་འདི་ལ་བྱ་བ་རྣམས་ཀྱང་སྔོན་དུ་བྱས་ཟིན། འདིས་དགེ་སློང་མའི་  
དགེ་འདུན་གྱི་སེམས་མཉེས་པར་ཡང་བྱས། བར་ཆད་ཀྱི་ཆོས་རྣམས་གཙང་ངོ་ཞེས་བདག་ཉིད་མཆི་སྟེ། མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་སྟེ། དགེ་  
འདུན་གཉིས་ཀ་ལས་བསྙེན་པར་རྫོགས་ཤིང། དགེ་སློང་མའི་དངོས་པོར་གསོལ་ན། དེའི་སླད་དུ་མིང་འདི་ཞེས་བགྱི་བ་འདི་མཁན་མོ་མིང་འདི་ཞེས་བགྱི་སྟེ། དགེ་འདུན་  
  
  
ཚེ་དང་ལྡན་པ་རྣམས་ལས་མིང་འདི་ཞེས་བགྱི་བ་འདི། མཁན་མོ་མིང་འདི་ཞེས་བགྱི་སྟེ། དགེ་འདུན་གཉིས་ཀས་བསྙེན་པར་རྫོགས་  
པར་མཛད་པར་གང་དག་བཟོད་པ་དེ་དག་ནི་ཅང་མ་གསུངས་ཤིག་།གང་དག་མི་བཟོད་པ་དེ་དག་ནི་གསུངས་ཤིག་འདི་ནི་ལས་དང་པོའི་ཚིག་སྟེ། དེ་བཞིན་དུ་ལས་ཀྱི་ཚིག་རྣམས་  
ལན་གཉིས་ལན་གསུམ་དུ་སྨྲ་བར་བྱའོ། །མིང་འདི་ཞེས་བགྱི་བ་མཁན་མོ་མིང་འདི་ཞེས་བགྱི་སྟེ། དགེ་འདུན་གཉིས་ཀས་བསྙེན་པར་རྫོགས་པར་མཛད་དེ། དགེ་འདུན་གཉིས་ཀས་  
བཟོད་ཅིང་གནང་བས་ན། ཅང་མི་གསུང་བས་ངེ་དེ་བཞིན་དུ་འཛིན་ཏོ། །དེ་ནས་གྲིབ་མ་གཅལ་བར་བྱའོ། །དགེ་སློང་མ་དག་གིས་རིང་པོ་རིང་པོས་གྲིབ་མ་གཅལ་བ་དང། བཅོམ་  
ལྡན་འདས་ཀྱིས་ཤིང་ལྕུག་མ་རིང་ཞིང་རིང་པོས་གྲིབ་མ་གཅལ་བར་མ་བྱེད་ཅིག་ཅེས་བཀའ་སྩལ་ཏོ། །རྐང་པས་གཅལ་ནས། བཅོམ་ལྡན་འདས་ཀྱིས་རྐང་པས་གཅལ་བར་མི་  
བྱའོ། །ཤིང་བུ་སོར་བཞི་པས་གཅོལ་ཅིག་ཤིང་བུ་ཇི་སྲིད་པ་དེ་ཙམ་ལ་སྐྱེས་བུ་ཞེས་བྱའོ། །དེའི་འོག་ཏུ་དུས་ཚོད་རིག་པར་བྱོས་ཤིག་དགུན་གྱི་དུས་དང། དཔྱིད་ཀྱི་དུས་དང། དབྱར་གྱི་དུས་དང་དབྱར་  
ཟད་པ་དང། དུས་རིང་བོའོ། །དེ་ལ་དགུན་གྱི་དུས་ནི་ཟླ་བ་བཞིའོ་།དཔྱིད་ཀྱི་དུས་ནི་ཟླ་བ་བཞིའོ། །དབྱར་གྱི་དུས་ནི་ཟླ་བ་གཅིག་གོ་།དབྱར་ཟད་པ་ནི་ཞག་གཅིག་གོ་དུས་རིང་པོ་ནི་ནུབ་གཅིག་གིས་  
  
  
༄༅། །ཉུང་བའི་ཟླ་བ་གསུམ་མོ། །དུས་ཀྱང་རིག་པར་བྱ་སྟེ་སྐྱ་རེངས་དང་པོ་དང། སྐྱ་རེངས་པར་མ་དང། སྐྱ་རེངས་ཐ་མ་དང། ཉི་མ་མ་ཤར་བ་དང། ཉི་མ་ཤར་  
བ་དང། ཉི་མ་ཤར་བའི་བརྒྱད་ཆ་དང། ཉི་མ་ཤར་བའི་བཞི་ཆ་དང། ཉི་མ་མ་ཕྱེད་པ་དང། ཉི་མ་ཕྱེད་པ་དང། ཉི་མ་ཕྱེད་ཡོལ་བ་དང། ཕྱི་དྲོའི་བཞི་ཆ་དང། ཕྱི་དྲོའི་བརྒྱད་ཆ་  
དང༑ ཉི་མ་མ་ནུབ་པ་དང། ཉི་མ་ནུབ་པ་དང། སྐར་མ་མ་ཤར་བ་དང། སྐར་མ་ཤར་བའོ། །དེ་ནས་གནས་གསུམ་སྨྲ་བར་བྱའོ་།མིང་འདི་ཞེས་བྱ་བ་ཁྱོད་ཉོན་ཅིག་བཅོམ་  
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེས་མཁྱེན་ཅིང་གཟིགས་ཏེ། འདི་ལྟར་རབ་ཏུ་བྱུང་ཞིང་བསྙེན་པར་རྫོགས་པའི་དགེ་སློང་  
མ་ལ་གནས་འདི་གསུམ་གསུངས་ཏེ། དགེ་སློང་མས་དེ་ལ་གནས་ན་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་ཏེ། དགེ་སློང་མའི་  
དངོས་པོར་འགྱུར་བ་སྟེ། གསུམ་གང་ཞེ་ན། ཆོས་གོས་ཀྱི་ནང་ན་རྡུལ་ཁྲོད་པ་ནི། རུང་བ་དང་མོད་པ་སྟེ། གང་ལ་གནས་ན་དགེ་སློང་མ་ལེགས་པར་བཤད་པའི་ཆོས་འདུལ་བ་  
ལ་རབ་ཏུ་བྱུང་ཞིང་བསྙེན་པར་རྫོགས་ནས་དགེ་སློང་མའི་དངོས་པོར་འགྱུར་བ། རྡུལ་ཁྲོད་པའི་ཆོས་གོས་ཀྱིས། ཚེ་དང་ལྡན་པ་མིང་འདི་ཞེས་བྱ་བ་ཁྱོད་དུས་འདི་ནས་  
  
  
དེས་དད་དོ་ཞེས་སྨྲོས་ཤིག་ལྷག་པར་རྙེད་ན་དར་རམ། རས་སམ། གྲོ་པའམ། སེང་རས་སམ། ལྡུམ་བུ་ཤ་ནའི་གོས་སམ། སྲིན་  
བུའམ། རས་ཨ་མི་ལའམ། སོ་མི་ལའམ། ལ་པའི་ཁ་དོག་སྲིན་བུ་སྨུག་པོ་འདྲ་བའམ། ཀ་ཤི་ཀའི་ཕྲ་མོའམ། ཟར་མའི་ཕྲ་མོའམ། རྩྭ་དུ་ཀུ་ལ་ཕྲ་མོའམ། རས་ཀོ་ཏམ་པས་  
ཀ་ཕྲ་མོ་རྣམས་ཏེ། གང་གཞན་ཡང་རུང་བའི་གོས་དགེ་འདུན་ལས་རྙེད་དམ། གང་ཟག་ལས་ཀྱང་རུང་སྟེ། དེ་དག་ལས་ཁྱོད་ཀྱིས་ལོང་ལ། ཚོད་ཟིན་པར་གྱིས་ཤིག་ཅི་  
དེ་འདྲ་བའི་གནས་ལ་མངོན་དུ་ཡིད་དམ་འཆའ་འམ། དེས་ཀྱང་མངོན་དུ་ཡིད་དམ་འཆའོ་ཞེས་སྨྲོས་ཤིག་མིང་འདི་ཞེས་བྱ་བ་ཁྱོད་ཉོན་ཅིག་ཟས་ཀྱི་ནང་ན་བསོད་སྙོམས་པ་ནི། རུང་བ་མོད་  
པ་སྟེ། དེ་ལ་གནས་ན་དགེ་སློང་མ་ལེགས་པར་བཤད་པའི་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་ཏེ། དགེ་སློང་མའི་དངོས་པོར་འགྱུར་རོ། །བསོད་སྙོམས་པའི་ཟས་ཀྱིས་མིང་  
འདི་ཞེས་བྱ་བ་ཁྱོད་དེང་ནས་ནམ་འཚོའི་བར་དུ་ཆོག་པར་དད་དམ། དེས་དད་དོ་ཞེས་སྨྲོས་ཤིག་ལྷག་པར་རྙེད་ན་འབྲས་ཆན་ནམ། སྐྱོ་མའམ། ཐུག་པའམ། རྟག་པའི་འམ། མགྲོན་  
དུ་བོས་པའི་འམ། འཕྲལ་ལ་བོས་པའི་འམ། སྤགས་པའི་འམ། ལྔ་སྟོན་འམ། བརྒྱད་པའི་འམ། བཅུ་བཞི་པའི་འམ། ཉ་སྟོན་རྣམས་ཀྱི་སྟེ། གང་གཞན་ཡང་རུང་བའི་བསོད་སྙོམས་  
  
  
༄༅། །དགེ་འདུན་ལས་སམ། གང་ཟག་ལས་ཀྱང་རུང་སྟེ། དེ་དག་ལས་ཀྱང་ཁྱོད་ཀྱིས་ལོང་ལ་ཚོད་ཟིན་པར་གྱིས་ཤིག་ཅི་འདི་འདྲ་བའི་གནས་ལ་ཡི་དམ་འཆའ་འམ་  
དེས་ཀྱང་ཡི་དམ་འཆའ་འོ། །ཞེས་གྱིས་ཤིག་མིང་འདི་ཞེས་བྱ་བ་ཁྱོད་ཉོན་ཅིག་བཀུས་པའི་སྨན་ནི། རུང་བ་དང་མོད་པ་སྟེ། དེ་ལ་གནས་ན་དགེ་སློང་མས་ལེགས་པར་བཤད་པའི་ཆོས་  
འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་ནས་དགེ་སློང་མའི་དངོས་པོར་འགྱུར་རོ། །མིང་འདི་ཞེས་བྱ་བ་ཁྱོད་དེང་ནས་བཟུང་ནས་ནམ་འཚོའི་བར་དུ་བཀུས་ཏེ་བོར་བའི་སྨན་གྱིས་ཆོག་  
པར་དད་དམ། དེས་དད་དོ་ཞེས་སྨྲོས་ཤིག་ལྷག་པར་རྙེད་ན་མར་དང། འབྲུ་མར་དང། སྦྲང་རྩི་དང། བུ་རམ་དང། རྩ་བའི་སྨན་དང། སྡོང་པོའི་སྨན་དང། ལོ་མའི་སྨན་དང། མེ་ཏོག་གི་སྨན་  
དང༑ འབྲས་བུའི་སྨན་དང། སྔ་དྲོ་བ་དང། ཕྱི་དྲོ་བ་དང་བདུན་པའི་དང། ནམ་འཚོའི་བར་དུའོ། །དེ་ལྟ་བུ་ལ་སོགས་ཏེ། གཞན་ཡང་རུང་བའི་སྨན་དག་དགེ་འདུན་ལས་སམ། གང་ཟག་ལས་  
རྙེད་ཀྱང་རུང་སྟེ། དེ་དག་ལས་ཀྱང་ཁྱོད་ཀྱིས་ལོང་ལ་ཚོད་རིག་པར་གྱིས་ཤིག་ཅི་འདི་འདྲ་བའི་གནས་ལ་མངོན་དུ་ཡི་དམ་འཆའ་འམ། དེས་ཀྱང་ཡི་དམ་འཆའ་འོ་ཞེས་སྨྲོས་ཤིག་མིང་  
འདི་ཞེས་བྱ་བ་ཁྱོད་ཉོན་ཅིག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེས་མཁྱེན་ཅིང་གཟིགས་ནས། འདི་ལྟར་རབ་ཏུ་བྱུང་ཞིང་  
  
  
བརྒྱད་གསུངས་ཏེ། དགེ་སློང་མས་གནས་དེ་ལ་གང་ཡང་རུང་སྟེ་བརྟུན་ཅིང་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་  
སྲས་མོ་མ་ཡིན་ནོ། །དགེ་སློང་མའི་དངོས་པོ་མེད་པར་འགྱུར། དགེ་སྦྱོང་མའི་ཡང་མེད་པར་འགྱུར་རོ། །མེད་པའོ། །བསྲུངས་པའོ་།ལྟུང་བའོ། །ཕས་ཕམ་པ་སྟེ། དེ་ལ་དགེ་སྦྱོང་མར་སླར་དབྱུང་  
དུ་མེད་དོ། །འདི་ལྟ་སྟེ། ཤིང་ཏ་ལའི་མགོ་བཅད་པ་བཞིན་ཏེ་སྔོན་པོར་མི་འགྱུར། མི་སྐྱེ། མི་རྒྱས། མི་འཕེལ་ལོ། །ཆེར་སྐྱེ་བའི་སྐལ་པ་མེད་པ་དེ་ལྟར་དེ་བཞིན་དུ་དགེ་སློང་མས། གནས་  
དེ་བརྒྱད་ལས་གང་ཡང་རུང། གནས་དེ་བརྒྱད་ལ་བརྟུན་ཅིང་བྱས་ན། དེ་ལ་བརྟུན་ཅིང་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན། དགེ་སློང་མའི་དངོས་  
པོ་མེད་པར་འགྱུར། དགེ་སྦྱོང་མའི་ཡང་མེད་པར་འགྱུར་ཏེ། མེད་པའོ། །བསྲུབས་པའོ། །ལྟུང་བའོ། །ཕས་ཕམ་པ་སྟེ། དེ་ལ་དགེ་སྦྱོང་མར་སླར་དབྱུང་དུ་མེད་དོ། །མིང་འདི་ཞེས་བྱ་བ་  
ཁྱོད་ཉོན་ཅིག་བརྒྱད་གང་ཞེ་ན། བཅོམ་ལྡན་འདས་ཀྱིས་རྣམ་གྲངས་དུ་མ་ལས་ཀྱང་འདོད་པ་སྨད་པ་ནི་འཛིན་པའོ། །འདོད་པ་ནི་ཆགས་པའོ། །འདོད་པ་ནི་སེམས་པའོ། །འདོད་པ་ནི་སྡུག་  
པའོ། །འདོད་པ་ནི་གནས་སོ། །འདོད་པ་ནི་གདོན་མི་ཟ་བའོ། །འདོད་པ་ནི་ཤིན་ཏུ་ཆགས་པ་སྟེ། འདོད་པ་སྤངས་པ་ནི། སོ་སོར་བསྔགས་པའོ། །སླར་སྐྱུགས་པའོ། །བསམས་པའོ། །ཟད་  
  
  
༄༅། །པའོ། འདོད་ཆགས་དང་བྲལ་བའོ། །འཕགས་པའོ། །རྣམ་པར་ཞི་བའོ། །ནུབ་པའོ་ཞེས་བསྟོད་བསྟོད་དུ་འཇུག་གོ་བསྔགས་སོ་།བསྒྲགས་པ་ཡིན་  
གྱི༑ མིང་འདི་ཞེས་བྱ་བ་ཁྱོད་ཀྱིས་དེང་ཕན་ཆད་ཆགས་པའི་སེམས་ཀྱིས་སྐྱེས་པ་ལ་མིག་གིས་མིག་ཚུགས་སུ་ཡང་ཆགས་ཤིང་མི་ལྟ་ན། གཉིས་ཀྱིས་གཉིས་སྤྲད་ཅིང་མི་ཚངས་པར་  
སྤྱོད་པ་འཁྲིག་པའི་ཆོས་སུ་སྤྱོད་པ་ལྟ་ཅི་སྨོས། བཅོམ་ལྡན་འདས་ཀྱིས་གསུངས་པ། ཡང་དགེ་སློང་མ་དགེ་སློང་མ་དང་ལྷན་ཅིག་ཏུ་བསླབ་པ་མཚུངས་པ་མཉམ་པར་གྱུར་པ་ལས། བསླབ་པ་  
མ་ཕུལ་ལམ། བསླབ་པ་སྟོབས་ཆུང་ངམ། མ་བཤམས་པར་མི་ཚངས་པར་སྤྱོད་པ་འཁྲིག་པའི་ཆོས་བྱས་ན། ཆུང་དུ་ན་བྱོལ་སོང་གི་སྐྱེ་གནས་སུ་གཏོགས་པ་དང་ལྷན་ཅིག་པ་ཡང་རུང་  
སྟེ༑ དེ་ལྟ་བུའི་གནས་གང་དུ་ཡང་རུང། དགེ་སློང་མས་བརྟུན་ཅིང་བྱས་མ་ཐག་ཏུ། དགེ་སློང་མ་མ་ཡིན། དགེ་སྦྱོང་མ་མ་ཡིན་ཤཱཀྱའི་སྲས་མོ་མ་ཡིན། དགེ་སློང་མའི་དངོས་པོ་མེད་  
པར་འགྱུར། དགེ་སྦྱོང་མའི་དངོས་པོ་ཡང་མེད་པར་འགྱུར་ཏེ། དེ་མེད་པའོ། །བསྲུབས་པའོ། །ལྟུང་བའོ། །ཕས་ཕམ་པ་སྟེ། དགེ་སྦྱོང་མར་སླར་དབྱུང་དུ་མེད་དོ། །འདི་ལྟ་སྟེ་  
ཤིང་ཏ་ལའི་མགོ་བཅད་པ་བཞིན་དུ་སྔོན་པོར་མི་རུང། སྐྱེར་མི་རུང། འཕེལ་ཞིང་རྒྱས་པར་མི་འགྱུར་ཏེ། དེ་བཞིན་དུ་དགེ་སློང་ལས་འདི་འདྲ་བའི་གནས་ལ་བརྟུན་ཅིང་  
  
  
དེ་བརྟུན་ཅིང་བྱས་ཏེ་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན། དགེ་སློང་མའི་དངོས་པོ་མེད་པར་འགྱུར། དགེ་སྦྱོང་མའི་དངོས་པོ་མེད་  
པར་འགྱུར་ཏེ། མེད་པའོ། །བསྲུབས་པའོ། །ལྟུང་བའོ། །ཕས་ཕམ་པ་སྟེ། དགེ་སྦྱོང་མར་སླར་དབྱུང་དུ་མེད་དོ། །དེ་ལ་ཁྱེད་ཀྱིས་དེང་ཕན་ཆད་མི་སྤྱོད་པ་དང། བརྟུན་ཅིང་མི་འཇུག་པ་དང་  
མི་སྤྱོད་པར་སྤྱོད་པ་ལ་མྱུར་ཏེ་སེམས་སྲུངས་ལ་དྲན་པ་དང། བག་ཡོད་པ་དང། བརྩོན་པར་གྱིས་ཤིག་ཅི་ནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་དོ་ཞེས་སྨྲོས་ཤིག་མིང་འདི་ཞེས་  
བྱ་བ་ཁྱོད་ཉོན་ཅིག་བཅོམ་ལྡན་འདས་ཀྱིས་རྣམ་གྲངས་དུ་མ་ལས་མ་བྱིན་པར་ལེན་པ་ནི། རྣམ་པར་སྨད་དེ། མ་བྱིན་པར་ལེན་པ་སྤངས་པ་ནི་བསྟོད་དོ། །བསྟོད་དུ་འཇུག་གོ་བསྔགས་  
སོ༑ ༑བསྒྲགས་པ་ཡིན་གྱི། དེང་ཕན་ཆད་མིང་འདི་ཞེས་བྱ་བ་ཁྱོད་རྐུ་བའི་སེམས་ཀྱིས་ཕ་རོལ་པོས་མ་བྱིན་པར་ཏིལ་གྱི་ཕུབ་མ་ཙམ་ཡང་མི་བླང་ན་མ་ཤ་ཀ་ལྔའམ། ལྔ་ལས་ལྷག་པ་  
ལྟ་ཅི་སྨོས། བཅོམ་ལྡན་འདས་ཀྱིས་ཀྱང་གསུངས་པ། དགེ་སློང་མ་གྲོང་ན་འདུག་པའམ། དབེན་པར་འདུག་པའང་རུང། གཞན་གྱིས་མ་བྱིན་པར་རྐུ་བར་གྲགས་པ་བླངས་ན་ཅི་ཙམ་  
མ་བྱིན་པར་བླངས་པས། དེ་རྒྱལ་པོའམ། བློན་པོས་ཀྱང་རུང་བཟུང་ནས་བསད་པ་དང། བཅིང་བ་དང། སྤྱུག་ཀྱང་རུང། དེ་ལ་འདི་སྐད་ཅེས་ཟེར་རོ། །ཀྱེ་ཁྱོད་ནི་རྐུ་བ། མི་ཤེས་  
  
  
༄༅། །པ། བླུན་པའོ། །ཞེས་འདི་ལྟ་བུའི་གནས་སུ་བརྟུན་ཅིང་བྱས་ན། དེ་བརྟུན་ཅིང་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་  
མ་ཡིན་ནོ། །ཞེས་བྱ་བ་ནས། སྔ་མ་བཞིན་ཏེ། དྲན་པས་བག་ཡོད་པ་དང། བརྩོན་པར་གྱིས་ཤིག་པའི་བར་དུ་སྦྱར་རོ། །ཅི་ནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་དོ་ཞེས་བྱོས་  
ཤིག་མིང་འདི་ཞེས་བྱ་བ་ཁྱོད་ཉོན་ཅིག་བཅོམ་ལྡན་འདས་ཀྱིས་སྲོག་གཅོད་པ་ནི། རྣམ་གྲངས་དུ་མ་ལས་ཀྱང་རྣམ་པར་སྨད་དེ་སྲོག་གཅོད་པ་སྤངས་པ་ལ་བསྟོད་དོ། །བསྟོད་དུ་  
འཇུག་གོ་བསྔགས་སོ། །བསྒྲགས་པ་ཡིན་གྱི། མིང་འདི་ཞེས་བྱ་བ་ཁྱོད་ཀྱིས་དེང་ཕན་ཆད་སྲོག་ཆགས་གྲོག་སྦུར་ཡང་བསམ་བཞིན་དུ་སྲོག་མི་གཅད་ན། མིའམ་མིའི་ལུས་སུ་  
གྱུར་པ་ལྟ་ཅི་སྨོས། བཅོམ་ལྡན་འདས་ཀྱིས་གསུངས་པ། གང་ཡང་དགེ་སློང་མས་མིའམ་མིའི་རིགས་སུ་གྱུར་པ་ཡང་རུང། བསམས་ནས་རང་གི་ལག་གིས་སྲོག་གཅོད་དམ། དེ་  
ལ་མཚོན་བྱིན་ནམ། དེ་ལ་མཚོན་ཐོགས་པ་གཉེར་ཏམ། དེ་ལ་འཆི་བ་ལ་སྐུལ་ཏམ། དེ་ལ་འཆི་བའི་ཡོན་ཏན་བསྔགས་ཀྱང་རུང། དེས་འདི་སྐད་ཅེས་ཟེར་ཏེ། ཀྱེ་མི་ཁྱོད་འདི་ལྟར་  
སྡིག་པ་མི་གཙང་བར་སྡུག་ཅིང་འཚོ་བ་ཅི་རུང་གི་ཀྱེ་སྐྱེས་བུ་འཚོ་བ་བས་ཆེས་ཤིན་ལེགས་སོ། །ཞེས་སེམས་ལ་བསམ། སེམས་ལ་བརྟུན་ཞིང་རྣམ་གྲངས་དུ་མར་འཆི་བར་དེ་ལ་  
  
  
དེས་འཆི་བའི་ཡོན་ཏན་བསྔགས་ཀྱང་རུང་སྟེ། དེ་ཡང་དེ་ལྟ་བུའི་ཐབས་ཤིག་གིས་དུས་བྱས་ཏེ། དེ་ལྟ་བུའི་གནས་སུ་དགེ་སློང་མས་བརྟུན་ཅིང་བྱས་ན། དེ་བརྟུན་ཅིང་བྱས་མ་  
ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན། དགེ་སློང་མའི་དངོས་པོ་མེད་པར་འགྱུར་བ་ནས་སྔ་མ་བཞིན་ཏེ། དྲན་པར་བགྱིས་ལ་བག་ཡོད་པ་དང། བརྩོན་པའི་  
བར་དུ་སྦྱོར་རོ། །གནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་དོ། །ཞེས་སྨྲོས་ཤིག་མིང་འདི་ཞེས་བྱ་བ་ཁྱོད་ཉོན་ཅིག་བརྫུན་དུ་སྨྲ་བ་ནི། བཅོམ་ལྡན་འདས་ཀྱིས་རྣམ་གྲངས་དུ་མ་ལས་ཀྱང་  
རྣམ་པར་སྨད་དེ། བརྫུན་དུ་སྨྲ་བ་སྤངས་པ་ནི་བསྟོད་དོ། །བསྟོད་དུ་འཇུག་གོ་བསྔགས་སོ། །བསྒྲགས་པ་ཡིན་གྱི། མིང་འདི་ཞེས་བྱ་བ་ཁྱོད་ཉོན་ཅིག་ཆུང་དུ་ན་རྩེད་མོའི་ཕྱིར་ཡང་ཤེས་བཞིན་  
པའི་རྫུན་མི་སྨྲ་བར་བྱ་ན། མེད་ལ་ཀུན་མེད་བཞིན་དུ་མིའི་ཆོས་བླ་མ་བརྫུན་དུ་སྨྲ་བ་ལྟ་ཅི་སྨོས། བཅོམ་ལྡན་འདས་ཀྱིས་གསུངས་པ། གང་ཡང་དགེ་སློང་མ་མངོན་དུ་མི་ཤེས། ཀུན་ཏུ་མི་  
ཤེས་ཤིང། མེད་ལ་ཀུན་མེད་བཞིན་དུ་མིའི་བླ་མའི་ཆོས་ཀྱི་སྒྲུབ་པ་འཕགས་པའི་ཁྱད་པར་ཆུད་པ་ཤེས་པའམ། མཐོང་བའམ། རེག་པར་གནས་པ་ཡང་རུང་སོ་སོར་ཤེས་ཏེ། འདི་  
ཤེས་སོ། །འདི་མཐོང་ངོ། །ཞེས་ཟེར་བ་ལས་ཅི་ཤེས་ཤེ་ན། སྡུག་བསྔལ་ཤེས་སོ། །ཀུན་འབྱུང་བ་དང། འགོག་པ་དང། ལམ་ཤེས་སོ་ཅི་མཐོང་ཞེ་ན། ལྷ་མཐོང་ངོ། །ཀླུ་དང། གནོད་སྦྱིན་  
  
  
༄༅། །དང། ནམ་མཁའ་ལྡིང་དང། དྲི་ཟ་དང། མིའམ་ཅི་དང་ལྟོ་འཕྱེ་ཆེན་པོ་དང། ཤ་ཟ་དང། ཡི་དྭགས་དང། གྲུལ་བུམ་དང། ལུས་སྲུལ་པོ་མཐོང་ངོ། །ལྷ་རྣམས་  
ཀྱིས་ཀྱང་བདག་མཐོང་ངོ། །ཀླུ་དང། གནོད་སྦྱིན་དང། ནམ་མཁའ་ལྡིང་དང། དྲི་ཟ་དང། མིའམ་ཅི་དང། ལྟོ་འཕྱེ་ཆེན་པོ་དང་ཤ་ཟ་དང། ཡི་དྭགས་དང། གྲུལ་བུམ་དང། ལུས་  
སྲུལ་པོ་རྣམས་ཀྱིས་ཀྱང་བདག་མཐོང་ངོ། །ལྷ་རྣམས་ཀྱི་སྒྲ་ཐོས་སོ། །ཀླུ་དང། གནོད་སྦྱིན་དང། ནམ་མཁའ་ལྡིང་དང། དྲི་ཟ་དང། མིའམ་ཅི་དང། ལྟོ་འཕྱེ་ཆེན་པོ་དང། ཤ་ཟ་དང། ཡི་  
དྭགས་དང། གྲུལ་བུམ་དང། ལུས་སྲུལ་པོ་རྣམས་ཀྱི་སྒྲ་ཐོས་སོ་།ལྷ་རྣམས་ཀྱིས་ཀྱང་བདག་གི་སྒྲ་ཐོས་སོ། །ཀླུ་དང། གནོད་སྦྱིན་དང། ནམ་མཁའ་ལྡིང་དང། དྲི་ཟ་དང། མིའམ་ཅི་དང། ལྟོ་  
འཕྱེ་ཆེན་པོ་དང། ཤ་ཟ་དང། ཡི་དྭགས་དང། གྲུལ་བུམ་དང་ལུས་སྲུལ་པོ་རྣམས་ཀྱིས་ཀྱང་བདག་གི་སྒྲ་ཐོས་སོ། །ལྷ་རྣམས་ལ་བལྟར་འགྲོའོ། །ཀླུ་དང། གནོད་སྦྱིན་དང། ནམ་  
མཁའ་ལྡིང་དང། དྲི་ཟ་དང། མིའམ་ཅི་དང། ལྟོ་འཕྱེ་ཆེན་པོ་དང། ཤ་ཟ་དང། ཡི་དྭགས་དང། གྲུལ་བུམ་དང། ལུས་སྲུལ་པོ་རྣམས་ལ་བལྟར་འགྲོའོ། །ལྷ་རྣམས་ཀྱང་བདག་ལ་ལྟར་  
འོང་ངོ། །ཀླུ་དང། གནོད་སྦྱིན་དང། དྲི་ཟ་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་དང། ཤ་ཟ་དང་ཡི་དྭགས་དང། གྲུལ་བུམ་དང། ལུས་སྲུལ་པོ་རྣམས་ཀྱང་  
  
  
།ལྷ་རྣམས་དང་ལྷན་ཅིག་སྨྲའོ། །ཀུན་ཏུ་སྨྲའོ། །སོ་སོར་དགའ་བར་བྱེད། རྟག་ཏུ་ལྷན་ཅིག་ཏུ་འདུག་གོ། །ཀླུ་དང། གནོད་སྦྱིན་དང། ནམ་མཁའ་ལྡིང་དང། དྲི་  
ཟ་དང། མིའམ་ཅི་དང། ལྟོ་འཕྱེ་ཆེན་པོ་དང། ཤ་ཟ་དང། ཡི་དྭགས་དང། གྲུལ་བུམ་དང། ལུས་སྲུལ་པོ་རྣམས་དང་ལྷན་ཅིག་ཏུ་སྨྲའོ། །ཀུན་ཏུ་སྨྲའོ། །སོ་སོར་དགའ་བར་བྱེད། རྟག་ཏུ་  
ལྷན་ཅིག་ཏུ་འདུག་གོ་ལྷ་རྣམས་ཀྱང་བདག་དང་ལྷན་ཅིག་ཏུ་སྨྲའོ། །ཀུན་ཏུ་སྨྲའོ། །སོ་སོར་དགའ་བར་བྱེད། རྟག་པར་ལྷན་ཅིག་ཏུ་འདུག་གོ་ཀླུ་དང། གནོད་སྦྱིན་དང། དྲི་ཟ་དང། ནམ་  
མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་དང། ཤ་ཟ་དང། ཡི་དྭགས་དང། གྲུལ་བུམ་དང། ལུས་སྲུལ་པོ་རྣམས་ཀྱང་བདག་དང་ལྷན་ཅིག་ཏུ་རྟག་ཏུ་སྨྲའོ། །ཀུན་ཏུ་སྨྲའོ། །སོ་  
སོར་དགའ་བར་བྱེད། རྟག་ཏུ་ལྷན་ཅིག་ཏུ་འདུག་གོ། །འདི་ལྟར་མ་ཐོབ་བཞིན་དུ་ངས་མི་རྟག་པའི་འདུ་ཤེས་ཐོབ་བོ་ཞེས་ཟེར་བ་དང། མི་རྟག་པ་ལ་སྡུག་བསྔལ་བར་འདུ་ཤེས། སྡུག་བསྔལ་  
བ་ལ་བདག་མེད་པར་འདུ་ཤེས། ཟས་ལ་མི་མཐུན་པར་འདུ་ཤེས། འཇིག་རྟེན་ཐམས་ཅད་ལ་མི་མོས་པར་འདུ་ཤེས། ཉེས་པའི་དམིགས་སུ་འགྱུར་བར་འདུ་ཤེས། སྤངས་པར་འདུ་  
ཤེས། འདོད་ཆགས་དང་བྲལ་བར་འདུ་ཤེས། འགོག་པར་འདུ་ཤེས། འཆི་བར་འདུ་ཤེས། མི་གཙང་བར་འདུ་ཤེས། རྣམ་པར་སྔོས་པར་འདུ་ཤེས། རྣམ་པར་རྣགས་པར་འདུ་ཤེས་  
  
  
༄༅། །རྣམ་པར་བམ་པར་འདུ་ཤེས། རྣམ་པར་འབུས་གཞིག་པར་འདུ་ཤེས། རྣམ་པར་ཟོས་པར་འདུ་ཤེས། རྣམ་པར་དམར་བར་འདུ་ཤེས། རྣམ་པར་འཐོར་བར་  
འདུ་ཤེས། རུས་གོང་དུ་འདུ་ཤེས། སྟོང་པ་ཉིད་དུ་སོ་སོར་རྟོགས་པའི་འདུ་ཤེས། མ་ཐོབ་བཞིན་དུ་ངས་ཐོབ་བོ་ཞེས་ཟེར་བ་བསམ་གཏན་དང་པོ་དང། གཉིས་པ་དང། གསུམ་  
པ་དང། བཞི་པ་དང། བྱམས་པ་དང། སྙིང་རྗེ་དང། དགའ་བ་དང། བཏང་སྙོམས་དང། ནམ་མཁའ་མཐའ་ཡས་སྐྱེ་མཆེད་དང་རྣམ་ཤེས་མཐའ་ཡས་སྐྱེ་མཆེད་དང། ཅུང་  
ཟད་མེད་པའི་སྐྱེ་མཆེད་དང། འདུ་ཤེས་མེད་འདུ་ཤེས་མེད་མིན་སྐྱེ་མཆེད་རྣམས་སོ། །མ་ཐོབ་བཞིན་དུ་ངས་ཐོབ་བོ་ཞེས་ཟེར་བ་རྒྱུན་དུ་ཞུགས་པའི་འབྲས་བུ་དང། ལན་ཅིག་  
ཕྱིར་འོང་བའི་འབྲས་བུ་དང། ཕྱིར་མི་འོང་བའི་འབྲས་བུ་དང་དགྲ་བཅོམ་པ་ཉིད་ཀྱི་འབྲས་བུ་དང། རྫུ་འཕྲུལ་གྱི་ཡུལ་དང་ལྷའི་རྣ་བ་དང། གཞན་གྱི་སེམས་ཤེས་པ་དང་  
སྔོན་གྱི་གནས་དང། འཆི་འཕོ་བ་དང། སྐྱེ་བ་དང། ཟག་པ་ཟད་པ་དང། དགྲ་བཅོམ་པ་རྣམ་པར་ཐར་པ་བརྒྱད་ལ་སྒོམ་པ་དང་ཆ་གཉིས་ལས་རྣམ་པར་གྲོལ་བ་དེ་འདྲ་བའི་  
གནས་ལ་དགེ་སློང་མས་བརྟུན་ཅིང་བྱས་ན། དེས་བརྟུན་ཅིང་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན། དགེ་སློང་མའི་དངོས་པོ་མེད་པར་  
  
  
དགེ་སྦྱོང་མའི་དངོས་པོ་ཡང་མེད་པར་འགྱུར་ཏེ། མེད་པའོ། །བསྲུབས་པའོ། །ལྟུང་བའོ། །ཕས་ཕམ་པ་སྟེ། དགེ་སྦྱོང་མར་སླར་དབྱུང་དུ་མེད་དོ། །དེ་འདི་ལྟ་སྟེ། ཤིང་ཏ་ལའི་མགོ་བཅད་  
པ་བཞིན་ཏེ། སྔོན་པོར་མི་རུང། སྐྱེར་མི་རུང། འཕེལ་ཞིང་རྒྱས་པར་མི་རུང་ངོ། །དེ་ལྟར་དེ་འདྲ་བ་ལ་དགེ་སློང་མས་བརྟུན་ཅིང་བྱས་ན། དེས་བརྟུན་ཅིང་བྱས་མ་ཐག་ཏུ་དགེ་སློང་མ་མ་ཡིན་  
དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན། དགེ་སློང་མའི་དངོས་པོ་མེད་པར་འགྱུར། དགེ་སྦྱོང་མའི་དངོས་པོ་ཡང་མེད་པར་འགྱུར་ཏེ། མེད་པའོ། །བསྲུབས་པའོ། །ལྟུང་བའོ། །ཕས་  
ཕམ་པ་སྟེ། དགེ་སྦྱོང་མར་སླར་དབྱུང་དུ་མེད་དོ། །དེ་ལ་ཁྱོད་ཀྱིས་དེང་ཕྱིན་ཆད་མི་སྤྱོད་པ་དང། བརྟུན་ཅིང་མི་འཇུག་པ་དང། མི་སྤྱོད་པར་སྤོང་བ་ལ་མྱུར་ཏེ་སེམས་སྲུངས་ལ། དྲན་པ་དང། བག་  
ཡོད་པ་དང། བརྩོན་པར་གྱིས་ཤིག་གང་སུ་ཞིག་གནས་འདི་ལྟ་བུ་ལ་མ་སྤྱོད་དམ། དེས་མི་སྤྱོད་དོ་ཞེས་སྨྲོས་ཤིག་མིང་འདི་ཞེས་བྱ་བ་ཁྱོད་ཉོན་ཅིག་བཅོམ་ལྡན་འདས་ཀྱིས་གསུངས་པ་གང་ཡང་  
དགེ་སློང་མ་ཆགས་བཞིན་དུ་ཆགས་ནས་སྐྱེས་པ་དང་ལྷན་ཅིག་མིག་མན་ཆད་པུས་མོ་ཡན་ཆད་རེག་ཅིང། ཀུན་རེག་པ་ལ་དགའ་བར་ཚོར་རམ། དགེ་སློང་མས་འདི་འདྲ་བའི་གནས་ལ་བརྟུན་  
ཅིང་བྱས་ན་དེ་བརྟུན་དེ་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན་ནོ་ཞེས་བྱ་བ་ནས་བརྟུན་ཅིང་མི་འཇུག་པ་དང། མི་སྤྱོད་པར་སྤོང་བ་ལ་མྱུར་ཏེ་སེམས་སྲུངས་ལ། དྲན་  
  
  
༄༅། །པ་དང། བག་ཡོད་པ་དང། བརྩོན་པའི་བར་དུ་སྦྱར་རོ་།གང་སུ་ཞིག་གནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་དོ་ཞེས་སྨྲོས་ཤིག་མིང་འདི་ཞེས་བྱ་  
ཁྱོད་ཉོན་ཅིག་བཅོམ་ལྡན་འདས་ཀྱིས་གསུངས་པ་གང་ཡང། དགེ་སློང་མ་ཆགས་ཤིང་ཆགས་ནས་སྐྱེས་པ་དང་ལྷན་ཅིག་ཏུ་རྩེ་བའི་ཚིག་རྩེ་བ་དང། དགོད་པ་དང། དྲེགས་པ་དང། རྒྱུགས་  
པ་དང། ལུས་ལ་འཚོགས་པར་བྱེད་པ་དང། བསྟན་ཏམ། ལུས་འདོར་རམ་མཚན་མ་འཛུགས་པ་དང། སྐྱེས་པ་འོངས་སམ། སོང་ཡང་རུང་དགའ་བར་ཚོར་ན་དེ་དང་འདྲ་བས། ཕྱོགས་  
དེར་ལུས་ཕབ་ཅིང་སྐྱེས་པའི་དབང་དུ་བུད་མེད་གྱུར་ཏེ། དངོས་པོ་དེ་ལྟ་བུ་བརྒྱད་དང་ལྡན་ཞིང། དགེ་སློང་མས་འདི་འདྲ་བའི་གནས་ལ་བརྟུན་ཅིང་བྱས་ན། དེས་བརྟུན་ཏེ་བྱས་མ་ཐག་ཏུ་  
དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན་པ་ནས་གང་བརྟུན་ཅིང་མི་འཇུག་པ་དང། མི་སྤྱོད་པར་སྤོང་བ་ལ་མྱུར་ཏེ་སེམས་སྲུངས་ལ། དྲན་པ་དང། བག་ཡོད་  
པ་དང། བརྩོན་པའི་བར་དུ་བྱའོ། །གང་སུ་ཞིག་གནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་དོ་ཞེས་སྨྲོས་ཤིག་མིང་འདི་ཞེས་བྱ་བ་ཁྱོད་ཉོན་ཅིག་བཅོམ་ལྡན་འདས་ཀྱིས་  
གསུངས་པ། གང་ཡང་དགེ་སློང་མ་དགེ་སློང་མ་ཞིག་གིས་སྔོན་ཕས་ཕམ་པ་བྱུང་ཞིང་མི་གནས་པར་གྱུར་པ་དགེ་སློང་མ་ཞིག་གིས་ཤེས་ཀྱང། དེ་གང་གི་ཚེ་ཤི་བར་གྱུར་པའམ་  
  
  
ཡུལ་གཞན་དུ་བྲོས་པ་དེའི་འོག་ཏུ་འདི་སྐད་དུ། འཕགས་མ་དག་སྔོན་བདག་གིས་དགེ་སློང་མ་དེ་ཇི་ལྟར་ཕས་ཕམ་སྟེ། གནས་སུ་མི་རུང་བར་ཤེས་སོ་ཞེས་  
སྨྲས་ཏེ། དགེ་སློང་མའི་ཁ་ན་མ་ཐོ་བ་བཅབས་པ་དེ་འདྲ་བའི་གནས་ལ་བརྟུན་ཅིང་བྱས་ན། དེས་བརྟུན་ཅིང་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་  
ཡིན་པ་ནས། སྔ་མ་བཞིན་ཏེ། མི་སྤྱོད་དམ། དེས་མི་སྤྱོད་དོ་།སྐྱོ་བ་དང་རབ་ཏུ་བསམས་པས་ཀུན་ཏུ་སྲུངས་ཏེ། དྲན་པ་དང་བག་ཡོད་པ་དང། བརྩོན་པའི་བར་དུ་བྱའོ། །གང་སུ་  
ཞིག་གནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་དོ་ཞེས་སྨྲོས་ཤིག་མིང་འདི་ཞེས་བྱ་བ་ཁྱོད་ཉོན་ཅིག་བཅོམ་ལྡན་འདས་ཀྱིས་གསུངས་པ། གང་ཡང་དགེ་སློང་མས་འདི་ལྟར་དགེ་སློང་  
ཕ། དགེ་སློང་གི་དགེ་འདུན་འདུས་པས་སྤངས་པར་གྱུར་པའི་ལས་བྱས། དགེ་སློང་མའི་དགེ་འདུན་འདུས་པར་གྱུར་པས་ཀྱང་དེ་ལ་ཕྱག་མི་སྟེར་བའི་སྡོམ་པ་བཅས་པར་གྱུར་ནས་  
དེ་སྐྲ་ལངས་པ་དང། ཉལ་བཞིན་དུ་དགེ་འདུན་རྣམས་ལ་སྤུ་ཉལ་བར་བྱེད། འབྱུང་བར་འཇུག་ཕྱག་བྱེད་པར་སྟོན། མཚམས་ཀྱི་ནང་དུ་འཇུག་ཅིང་བཟོད་པར་གསོལ་བར་ཤེས་བཞིན་  
དུ་དེ་ལ་འདི་སྐད་ཟེར་རོ། །འཕགས་པ་ཁྱོད་སྐྲ་ཉལ་བ་དང་ལངས་བཞིན་དུ་དགེ་འདུན་རྣམས་ལ་སྤུ་ཉལ་བ་དང། འབྱུང་བར་འཇུག་པར་ཡང་མ་བྱེད་ཅིག་ཕྱག་བྱེད་པར་སྟོན་པ་དང་  
  
  
༄༅། །མཚམས་ཀྱི་ནང་ན་འདུག་ཅིང་བཟོད་པར་གསོལ་བར་ཡང་མ་བྱེད་ཅིག་བདག་གིས་འཕགས་པ་ཁྱོད་ཀྱི་ལྷུང་བཟེད་དང། ཆོས་གོས་དང། དྲ་བ་དང་  
ཕོར་བུ་དང། སྐ་རགས་དང། ཀློག་པ་དང། ཁ་ཏོན་དང། རྣལ་འབྱོར་ཡིད་ལ་བྱ་བ་དང། འཕགས་པ་ལ་ཅི་དང་ཅིས་བྲེལ་བར་གྱུར་པ་དེ་དང། དེ་དག་ཐམས་ཅད་ཀྱིས་མི་བྲེལ་བར་བྱེད་  
པའི་དགེ་སློང་མ་དེ་ལ། དགེ་སློང་མ་རྣམས་ཀྱིས་འདི་སྐད་བསྒོ་ཞིག་འཕགས་མ་ཁྱོད་དགེ་སློང་ཕ་དེ་ནི་འདུས་པའི་དགེ་འདུན་གྱིས་སྤངས་པའི་ལས་བྱས་པ་ཡིན། དགེ་སློང་མའི་དགེ་  
འདུན་གྱིས་ཀྱང་དེ་ལ་ཕྱག་མི་བྱ་བའི་སྡོམ་པ་བཅས་པ་ཡིན་ཏེ་དགེ་སློང་ཕ་དེ་སྐྲ་ལངས་པ་དང། ཉལ་བཞིན་དུ་དགེ་འདུན་ལ་སྤུ་ཉལ་བར་བྱེད། འབྱུང་བར་འཇུག་ཕྱག་བྱེད་པར་  
སྟོན། མཚམས་ཀྱི་ནང་ན་འདུག་ཅིང་བཟོད་པར་གསོལ་བར་ཤེས་བཞིན་དུ། དེ་ལ་འཕགས་མ་ཁྱོད་ཀྱིས་འདི་སྐད་ཅེས་མ་སྨྲ་ཞིག་འཕགས་པ་ཁྱོད་སྐྲ་ཉལ་བ་དང་ལངས་བཞིན་དུ་  
དགེ་འདུན་ལ་སྤུ་ཉལ་བ་དང། འབྱུང་བར་འཇུག་པར་མ་བྱེད་ཅིག་།ཕྱག་བྱེད་པར་སྟོན་པ་དང། མཚམས་ཀྱི་ནང་ན་འདུག་ཅིང་བཟོད་པ་གསོལ་བར་ཡང་མ་བྱེད་ཅིག་དང། བདག་  
གི་ཁྱོད་ལ་ཀུན་སྦྱར་ཏེ། ལྷུང་བཟེད་དང། ཆོས་གོས་དང། དྲ་བ་དང། ཕོར་བུ་དང། སྐ་རགས་དང། ཀློག་པ་དང། ཁ་ཏོན་དང་རྣལ་འབྱོར་ཡིད་ལ་བྱ་བ་དང། ཅི་དང་ཅིས་  
  
  
ཅད་བདག་གིས་མི་བྲེལ་བར་སྦྱར་རོ། །འཕགས་མ་ཁྱོད་སྤངས་པའི་རྗེས་སུ་འཇུག་པའི་ཚིག་གི་ལམ་འདི་ལྟ་བུ་ཐོང་ཞིག་ཅེས་དགེ་  
སློང་མ་དེ་ལ་དེ་ལྟ་བུར་དགེ་སློང་མ་རྣམས་ཀྱིས་བསྒོ་སྟེ། དོན་དེ་སླར་བཏང་ན་ནི་ལེགས། དེ་སྟེ་མ་བཏང་ན་ལན་གཉིས་ལན་གསུམ་གྱི་བར་དུ་བསྒོ་ཞིང་སྟོན་ཅིག་དོན་དེ་སླར་སྤངས་  
བའི་ཕྱིར་ལན་གཉིས་ལན་གསུམ་དུ་བསྒོ་ཞིང་བསྟན་པ་ལས། དོན་དེ་སླར་བཏང་ན་ནི་ལེགས། དེ་སྟེ་མ་བཏང་ཞིང་དགེ་སློང་སྤངས་པའི་རྗེས་སུ་འཇུག་ཅིང། དེ་ལྟ་བུའི་གནས་སུ་  
བརྟུན་ཅིང་བྱས་ན། དེ་བརྟུན་ཅིང་བྱས་མ་ཐག་ཏུ་དགེ་སློང་མ་མ་ཡིན། དགེ་སྦྱོང་མ་མ་ཡིན། ཤཱཀྱའི་སྲས་མོ་མ་ཡིན་པ་ནས་སྔ་མ་བཞིན་ཏེ། སྐྱོ་བ་དང། རབ་ཏུ་བསམས་པས་ཀུན་ཏུ་  
སྲུངས་ཏེ། དྲན་པ་དང། བག་ཡོད་པ་དང། བརྩོན་པའི་བར་དུ་བྱའོ། །གང་སུ་ཞིག་གནས་འདི་ལྟ་བུ་ལ་མི་སྤྱོད་དམ། དེས་མི་སྤྱོད་དོ། །ཞེས་སྨྲོས་ཤིག་མིང་འདི་ཞེས་བྱ་བ་ཁྱོད་  
ཉོན་ཅིག་བརྒྱད་པོ་འདི་དག་ནི། བཅོམ་ལྡན་འདས་དེས་མཁྱེན་ཅིང་གཟིགས་ཏེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་འདི་ནི་རབ་ཏུ་  
བྱུང་ཞིང་བསྙེན་པར་རྫོགས་པའི་དགེ་སློང་མ་རྣམས་ལ་དགག་ཅིང། མི་འདའ་བར་བྱ་བའི་ཕྱིར་བླ་མའི་ཆོས་སུ་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་  
  
  
༄༅། །བྱའོ། །བརྒྱད་གང་ཞེ་ན། མིང་འདི་ཞེས་བྱ་བ་བུད་མེད་ཀྱི་དགེ་སློང་རྣམས་ལས་རབ་ཏུ་བྱུང་ཞིང་བསྙེན་པར་རྫོགས་ནས། དགེ་སློང་མའི་དངོས་པོར་འགྱུར་བར་རབ་  
ཏུ་རྟོགས་པར་བྱའོ། །མིང་འདི་ཞེས་བྱ་བ་བཅོམ་ལྡན་འདས་ཀྱིས་འདི་ནི། བུད་མེད་རྣམས་ལ་དགག་ཅིང། མི་འདའ་བར་བྱ་བའི་ཕྱིར། བླ་མའི་ཆོས་དང་པོར་བཅས་ཏེ། དེ་ལ་བུད་མེད་རྣམས་  
ཀྱིས་ནམ་འཚོའི་བར་དུ་བསླབ་པར་བྱའོ། །དགེ་སློང་མ་རྣམས་ཀྱིས་ཟླ་བ་ཕྱེད་ཕྱེད་ཅིང་དགེ་སློང་ཕ་རྣམས་ལས་སྟོན་པའི་ལུང་རྗེས་སུ་བསྟན་པ་བཙལ་བར་བྱའོ། །མིང་འདི་ཞེས་བྱ་བ་  
བཅོམ་ལྡན་འདས་ཀྱིས་འདི་ནི། བུད་མེད་རྣམས་ལ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་གཉིས་པར་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་  
པར་བྱའོ། །དགེ་སློང་མེད་པའི་གནས་སུ་དགེ་སློང་མས་དབྱར་ཚུལ་དུ་མ་འཇུག་ཅིག། མིང་འདི་ཞེས་བྱ་བ་བཅོམ་ལྡན་འདས་ཀྱིས་འདི་ནི་བུད་མེད་རྣམས་ལ་དགག་ཅིང་མི་འདའ་བར་  
བྱ་བའི་ཕྱིར་བླ་མའི་ཆོས་གསུམ་དུ་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །དགེ་སློང་མས་དབྱར་ཚུལ་ནས་བྱུང་བའི་ཚེ། དགེ་འདུན་སྡེ་གཉིས་  
ཀ་ལ་མཐོང་བ་དང། ཐོས་པ་དང། དོགས་པའི་གནས་གསུམ་དུ་སྐབས་དབྱེ་བར་བྱའོ། །མིང་འདི་ཞེས་བྱ་བ་བཅོམ་ལྡན་འདས་ཀྱིས་འདི་ནི་བུད་མེད་རྣམས་ལ་དགག་ཅིང་མི་འདའ་  
  
  
དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །དགེ་སློང་མས་དགེ་སློང་ལ་ཚུལ་ཁྲིམས་ཉམས་མ། ལྟ་བ་ཉམས་སམ་  
སྤྱོད་པ་ཉམས་སམ། འཚོ་བ་ཉམས་ཀྱང་རུང། མི་གླེང་ཞིང་དྲན་པར་མ་བྱེད་ཅིག་དགེ་སློང་མས་དགེ་སློང་ཕ་ཚུལ་ཁྲིམས་ལས་ཉམས་སམ། ལྟ་བ་ཉམས་སམ། སྤྱོད་པ་ཉམས་སམ་  
འཚོ་བ་ཉམས་ཀྱང་རུང། གླེང་ཞིང་དྲན་པར་བྱེད་པ་མི་གནང་ངོ། །དགེ་སློང་ཕས་ནི། དགེ་སློང་མ་ཚུལ་ཁྲིམས་ཉམས་སམ། ལྟ་བ་ཉམས་སམ། སྤྱོད་པ་ཉམས་སམ། འཚོ་བ་ཉམས་པ་ལ་  
གླིང་བ་དང་དྲན་པར་བྱེད་པ་ལ་མི་གནང་བ་མེད་དོ། །མིང་འདི་ཞེས་བྱ་བ་བཅོམ་ལྡན་འདས་ཀྱིས་འདི་ནི། བུད་མེད་རྣམས་ལ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་ལྔར་བཅས་ཏེ་  
དེ་ལ་བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །དགེ་སློང་མས་དགེ་སློང་ལ་ཁ་ངན་མི་བྱ། ཁྲོ་བར་མི་བྱ། བསྡིགས་པར་མི་བྱ། དགེ་སློང་མས་དགེ་སློང་ལ་ཁ་ངན་དང་ཁྲོ་བ་  
དང་བསྡིགས་པ་ནི་མ་གནང་སྟེ། མིང་འདི་ཞེས་བྱ་བ་བཅོམ་ལྡན་འདས་ཀྱིས་འདི་ནི། བུད་མེད་རྣམས་ལ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་དྲུག་ཏུ་བཅས་ཏེ། དེ་ལ་བུད་མེད་རྣམས་  
ཀྱིས་ནམ་འཚོའི་བར་དུ་བསླབ་པར་བྱའོ། །དགེ་སློང་མ་ལ་བླ་མའི་ཆོས་ཞིག་བྱུང་ན་དེས་དགེ་འདུན་གཉིས་ཀ་ལ་ཟླ་བ་ཕྱེད་ཀྱི་བར་དུ་ཡིད་མགུ་བར་བྱ་བ་སྤྱོད་ཅིག་མིང་འདི་ཞེས་བྱ་བ་བཅོམ་  
  
  
༄༅། །ལྡན་འདས་ཀྱིས་འདི་ནི། བུད་མེད་རྣམས་ལ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བདུན་དུ་བཅས་ཏེ། དེ་ལ་བུད་མེད་རྣམས་ཀྱིས་ནམ་འཚོའི་  
བར་དུ་བསླབ་པར་བྱའོ། །བསྙེན་པར་རྫོགས་ནས་ལོ་བརྒྱ་ལོན་པའི་དགེ་སློང་མས། ད་གཟོད་བསྙེན་པར་རྫོགས་པའི་དགེ་སློང་ཕ་ལ་ཚིག་སྙན་པ་དང། བསྟོད་པ་དང། ལྡང་བ་དང། ཐལ་མོ་སྦྱར་  
བ་དང། ཕྱག་བྱ་བ་བྱ་སྟེ། མིང་འདི་ཞེས་བྱ་བ་བཅོམ་ལྡན་འདས་ཀྱིས་འདི་ནི། བུད་མེད་རྣམས་ལ་ཉེས་པ་དགག་ཅིང་མི་འདའ་བར་བྱ་བའི་ཕྱིར་བླ་མའི་ཆོས་བརྒྱད་དུ་བཅས་ཏེ། དེ་ལ་  
བུད་མེད་རྣམས་ཀྱིས་ནམ་འཚོའི་བར་དུ་བསླབ་པར་བྱའོ། །ཅི་བླ་མའི་ཆོས་འདི་བརྒྱད་ཡང་དག་པར་བཟུང་སྟེ་སྤྱོད་དམ། སྤྱོད་དོ་།མིང་འདི་ཞེས་བྱ་བ་ཁྱོད་ཉོན་ཅིག་བཅོམ་ལྡན་  
འདས་ཀྱིས་བཞི་པོ་འདི་དག་ནི། སྔ་མ་བཞིན་ཏེ། ཡང་དག་པར་རྫོགས་པའི་སངས་རྒྱས་ཀྱིས་ཞེས་བྱ་བའི་བར་དུ་སྦྱར་རོ། །བཞི་གང་ཞེ་ན། དེང་ཕན་ཆད་མིང་འདི་ཞེས་བྱ་བ་ཁྱོད་ངན་  
པར་སྨྲ་བ་ལ་སླར་མི་སྨྲ། ཁྲོས་པ་ལ་སླར་མ་ཁྲོ་ཞིག་བརྡེག་པ་ལ་སླར་མི་བརྡེག་འཕྱ་བ་ལ་སླར་མི་འཕྱ། མིང་འདི་ཞེས་བྱ་བ་ཁྱོད་ཉོན་ཅིག་ཁྱོད་སྔོན་འདི་ལྟར་བདག་ལེགས་པར་  
བཤད་པའི་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་རྫོགས་ནས། དགེ་སློང་མའི་དངོས་པོར་ཤོག་ཅིག་ཅེས་སྨོན་པ་དེ་ནི་ཁྱོད་རབ་ཏུ་བྱུང་ཞིང་བསྙེན་པར་རྫོགས་ཏེ། མཁན་མོ་ཚུལ་  
  
  
སློབ་དཔོན་ཚུལ་ཁྲིམས་དང་ལྡན་པ་དང། དགེ་འདུན་གཉིས་ཀ་ཚོགས་ཤིང་འདུས་པས་གསོལ་བ་དང་བཞིའི་ལས་ཀྱིས་ཕྱིར་བྱ་བ་མེད་པ་དང། གཞན་པར་བྱ་བ་  
མེད་པས་རབ་ཏུ་བྱུང་ཞིང་བསྙེན་པར་རྫོགས་སོ། །མིང་འདི་ཞེས་བྱ་བ་ཁྱོད་ཉོན་ཅིག་གང་བསྙེན་པར་རྫོགས་ནས་ལོ་བརྒྱ་ལོན་པའི་དགེ་སློང་མས་བསླབ་པ་དེ་ནི་དེང་བསྙེན་པར་རྫོགས་པས་  
ཀྱང་དེ་ལ་བསླབ་པར་བྱའོ། །གང་དེང་བསྙེན་པར་རྫོགས་པས་བསླབ་པ་དེ་ལ་བསྙེན་པར་རྫོགས་ནས་ལོ་བརྒྱ་ལོན་པས་ཀྱང་དེ་བསླབ་པར་བྱའོ། །གང་ཚུལ་ཁྲིམས་མཚུངས་པར་བསླབ་པ་  
མཐུན་པ་དང། སོ་སོར་ཐར་པའི་མདོ་ཁ་ཏོན་ཀློག་པར་མཚུངས་པ་ལ་དེང་ཕན་ཆད་ཁྱོད་ཀྱིས་མཉེས་པར་བྱའོ། །མི་མཉེས་པར་མི་བྱའོ། །དེང་ཕན་ཆད་མིང་འདི་ཞེས་བྱ་བའི་མཁན་མོ་ལ་མར་འདུ་  
ཤེས་གཞག་པར་བྱའོ། །མཁན་མོས་ཀྱང་དེ་ལ་བུ་མོའི་འདུ་ཤེས་གཞག་པར་བྱའོ། །དེང་ཕན་ཆད་ཁྱོད་ཀྱིས་མཁན་མོ་ལ་ནམ་འཚོའི་བར་དུ་བསྙེན་བཀུར་བྱོས་ཤིག་མཁན་མོས་ཀྱང་ཁྱོད་  
ལ་ནམ་འཚོའི་བར་དུ་བསྙེན་བཀུར་བྱོས་ཤིག་དེང་ཕན་ཆད་མིང་འདི་ཞེས་བྱ་བ་ཁྱོད་ཀྱིས་འཇིགས་པའི་དབང་དུ་བྱས་ཤིང། བླ་མ་དང། ཚངས་པར་མཚུངས་པ་སྤྱོད་པ་དང། གནས་  
བརྟན་མ་དང། བར་མ་དང། གསར་བུ་རྣམས་ལ་རི་མོར་བྱོས་ཤིག་།མིང་འདི་ཞེས་བྱ་བ་ཁྱོད་དེང་ཕན་ཆད་ལུང་ནོས་ཤིག་ལྷོགས་ཤིག་ཁ་ཏོན་གྱིས་ཤིག་ཕུང་པོ་ལ་མཁས། ཁམས་ལ་  
  
  
༄༅། །མཁས། སྐྱེ་མཆེད་ལ་མཁས། རྟེན་ཅིང་འབྲེལ་བར་འབྱུང་བ་ལ་མཁས། གནས་དང་གནས་མ་ཡིན་པ་ལ་མཁས་པར་བྱའོ། །ཁྱོད་ཀྱིས་མ་ཐོབ་པ་ཐོབ་  
པའི་ཕྱིར། ཁོང་དུ་མ་ཆུད་པ་ཁོང་དུ་ཆུད་པའི་ཕྱིར། མངོན་དུ་མ་བྱས་པ་མངོན་དུ་བྱ་བའི་ཕྱིར་བརྩོན་འགྲུས་མ་གཏང་ཞིག་།འདི་དག་ནི་ངས་ཁྱོད་ལ་ཆེན་པོའི་ཆེ་བ་རྣམས་བསླབ་པའི་  
གཞིར་བཤད་དོ། །གཞན་ནི་ཁྱོད་ཀྱི་སློབ་དཔོན་དང། མཁན་མོ་དང། སློབ་དཔོན་གཅིག་པ་དང། མཁན་མོ་གཅིག་པ་དང། སྨྲ་བ་དང། ཀུན་སྨྲ་བ་དང། བསྟོད་པ་དང། མཛའ་བ་  
དག་གིས་ཀྱང་དེ་བཞིན་དུ་སྟོན་ཏོ། ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་ཀློག་པ་ཉོན་ཅིག་འདི་ལྟར་བསྙེན་པར་རྫོགས་པ་ནི་།ཤེས་རབ་མཆོག་གི་བསྟན་པ་ལ། །ད་ནི་བསྙེན་  
པར་ཁྱོད་རྫོགས་ཏེ། །ཁོམ་པ་ཕུན་སུམ་ཚོགས་རྙེད་དཀའ། །འདི་ལ་སྐྱོ་བར་མ་བྱེད་ཅིག་བཟང་མོ་ལས་ནི་རབ་ཏུ་བྱུང། །ཡོངས་སུ་དག་པ་བསྙེན་པར་རྫོགས། །བདེན་ཞེས་བྱ་བའི་  
སངས་རྒྱས་ཀྱིས། །རབ་ཏུ་མཁྱེན་ནས་གསུངས་པའོ། །མིང་འདི་ཞེས་བྱ་བ་ཁྱོད་བསྙེན་པར་རྫོགས་ཀྱི། བག་ཡོད་པར་སྤྱོད་ཅིག་གླེང་གཞི་ནི་མཉན་དུ་ཡོད་པ་ན་སྟེ། ནམ་  
སངས་རྒྱས་བཅོམ་ལྡན་འདས་ཀྱིས་གོའུ་ཏ་མི་སྐྱེ་དགུའི་བདག་མོ་ཆེན་པོ་འཁོར་ཤཱཀྱ་མོ་ལྔ་བརྒྱ་རྣམས་ཀྱིས་བླ་མའི་ཆོས་ཀྱི་ཡི་དམ་འཆའ་སྟེ། རབ་ཏུ་བྱུང་ནས་བསྙེན་པར་རྫོགས་  
  
  
དགེ་སློང་མའི་དངོས་པོ་ལ་རྗེས་སུ་ཡི་རང་བ་དེའི་ཚེ་དེ་དག་གིས་གཞན་དག་དགེ་སློང་མ་རབ་ཏུ་བྱུང་ཞིང་བསྙེན་པར་རྫོགས་པར་བྱས་སོ། །དེ་དག་གིས་ཀྱང་གཞན་དག་རབ་ཏུ་བྱུང་སྟེ་དེ་  
ན་དགེ་སློང་མའི་དགེ་འདུན་མ་མང་ཞིང་འཕེལ་བར་གྱུར་ཏོ། །དེ་ནས་དགེ་སློང་མ་གནས་བརྟན་དང། གནས་བརྟན་མ་དེ་དག་གོའུ་ཏ་མི་སྐྱེ་དགུའི་བདག་མོ་ཆེན་མོ་གང་ན་བ་དེར་དོང་སྟེ་  
ཕྱིན་པ་དང། གོའུ་ཏ་མི་སྐྱེ་དགུའི་བདག་མོ་ཆེན་མོ་ལ་འདི་སྐད་ཅེས་སྨྲས་སོ། །ཨེ་མའོ་འཕགས་མ་དགེ་སློང་མ་གནས་བརྟན་མ་འདི་དག་ལ་གང་དགེ་སློང་ཕ་གསར་བུ་དང། བར་  
མ་དང། གཞོན་ནུ་རབ་ཏུ་བྱུང་ནས་རིང་པོ་མ་ལོན་པ་དེ་དག་གཅིག་ལ་གཅིག་རྒན་རིམས་སུ་ཕྱག་འཚལ་འདུད་ཅེས་འདི་སྐད་སྨྲས་པ་དང་གོའུ་ཏ་མི་སྐྱེ་དགུའི་བདག་མོ་ཆེན་མོས་  
དགེ་སློང་མ་དེ་དག་ལ་འདི་སྐད་ཅེས་སྨྲས་སོ། །དེ་བས་ན་ནུ་མོ་དག་སྡོད་ཅིག་དང། བདག་གིས་འཕགས་པ་ཀུན་དགའ་བོ་ལ་ཞུས་ཏེ་བྱའོ། །དེ་ལྟར་གྱུར་པ་གོའུ་ཏ་མི་སྐྱེ་དགུའི་བདག་  
མོ་ཆེན་མོས་ཚེ་དང་ལྡན་པ་ཀུན་དགའ་བོ་ལ་སྨྲས་སོ། །དེ་སྐད་ཅེས་སྨྲས་པ་དང། ཚེ་དང་ལྡན་པ་ཀུན་དགའ་བོས་གོའུ་ཏ་མི་སྐྱེ་དགུའི་བདག་མོ་ཆེན་མོ་ལ་དེ་བས་ན་གོའུ་ཏ་མི་  
སྡོད་ཅིག་དང། བདག་གིས་བཅོམ་ལྡན་འདས་ལ་གསོལ་ལོ་ཞེས་སྨྲས་ནས་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ་དང། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་  
  
  
༄༅། །ཏེ་ཕྱོགས་གཅིག་ཏུ་འདུག་གོ་ཕྱོགས་གཅིག་ཏུ་འདུག་ནས། ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལ་ཨེ་མའོ། །བཅོམ་ལྡན་འདས། དགེ་སློང་  
མའི་གནས་བརྟན་དང། གནས་བརྟན་མ་དེ་དག་ལ། གང་དགེ་སློང་ཕ་གསར་བུ་དང། བར་མ་དང། གཞོན་ནུ་རབ་ཏུ་བྱུང་ནས་རིང་པོ་མ་ལོན་པ་འདི་དག་གཅིག་ལ་གཅིག་ཇི་ལྟར་  
རྒན་རིམས་སུ་ཕྱག་འཚལ་ཡང་མི་བསྔོའོ་ཞེས་གསོལ་པ་དང། བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་ཁྱོད་ཀྱིས་འདི་ལྟ་བུའི་ཚིག་  
ཕྱིན་ཆད་མ་སྨྲ་ཞིག་དེ་ཅིའི་ཕྱིར་ཞེ་ན། གལ་ཏེ་ཀུན་དགའ་བོ། བུད་མེད་དག་ལེགས་པར་བཤད་པའི་ཆོས་འདུལ་བ་ལ་རབ་ཏུ་མ་བྱུང་བར་གྱུར་ན་ནི། ད་དུང་ཡང་དད་པའི་བྲམ་  
ཟེ་དང། ཁྱིམ་བདག་དག་གིས་དགེ་སློང་ལ་བསོད་སྙོམས་དྲ་བ་བཀང་སྟེ། ཐེག་དྲོད་ཀྱིས་སྟེར་རོ། །ཀུན་དགའ་བོ། བུད་མེད་ལེགས་པར་བཤད་པའི་ཆོས་འདུལ་བ་ལ་རབ་ཏུ་མ་བྱུང་  
ན་ནི། ད་དུང་ཡང་བྲམ་ཟེ་དང། ཁྱིམ་བདག་དད་པ་དག་གིས་མ་བགོས་པའི་གོས་གསར་པ་ཁ་ཚར་རིང་པོ་དག་སྲང་གི་ནང་དུ་བཏིང་སྟེ། འདི་སྐད་ཅེས་སྨྲ་བར་འགྱུར་རོ། །དགེ་སྦྱོང་  
དག༑ རས་གསར་པ་ཁ་ཚར་རིང་པོ་བཏིང་པ་འདིའི་སྟེང་དུ་གཤེགས་ཤིག་དང། བདག་ཅག་ལ་ཡུན་རིང་པོའི་དོན་དང་ཕན་པ་དང་བདེ་བར་འགྱུར་རོ། །གལ་ཏེ་ཀུན་དགའ་བོ་བུད་མེད་  
  
  
བར་གྱུར་ན་ནི། ད་དུང་ཡང་བྲམ་ཟེ་དང་ཁྱིམ་བདག་དད་པ་དག་གིས་ཡན་ལག་གི་མཆོག་ལས་སྐྱེས་པའི་སྐྲ་ས་ལ་བཏིང་  
སྟེ༑ དགེ་སྦྱོང་དག་སྐྲ་འདིའི་སྟེང་དུ་གཤེགས་ཤིག་དང། དེ་ནི་བདག་ཅག་ལ་ཡུན་རིང་པོའི་དོན་དང་ཕན་པ་དང། བདེ་བར་འགྱུར་རོ་ཞེས་སྨྲའོ། །གལ་ཏེ་ཀུན་དགའ་བོ། བུད་མེད་  
རྣམས་ལེགས་པར་བཤད་པའི་ཆོས་འདུལ་བ་ལ་རབ་ཏུ་མ་བྱུང་བར་གྱུར་ན་ནི། ད་དུང་ཡང་ངའི་ཉན་ཐོས་དག་གི་འོད་ཀྱིས་ཟླ་བ་དང་ཉི་མ་འདི་གཉིས་འདི་ལྟ་བུར་མཐུ་ཆེ་བ་དང། རྫུ་འཕྲུལ་  
ཆེ་བ་ཡང་ཟིལ་གྱིས་གནོན་ན། རོ་དང་འདྲ་བའི་མུ་སྟེགས་ཅན་རྣམས་ལྟ་ཅི་སྨོས། ཀུན་དགའ་བོ། བུད་མེད་རྣམས་ལེགས་པར་བཤད་པའི་ཆོས་འདུལ་བ་ལ་རབ་ཏུ་མ་བྱུང་ན་ནི། ད་དུང་ངའི་  
བསྟན་པ་ལོ་སྟོང་ཚང་བར་ཉེས་པ་མེད་ཅིང། ཉམས་པ་མེད་པར་གནས་པར་འགྱུར་རོ། །དེ་ལྟ་བས་ན་ཀུན་དགའ་བོ། བསྙེན་པར་རྫོགས་ནས་ལོ་བརྒྱ་ལོན་པའི་དགེ་སློང་མས་ཀྱང་ད་གཟོད་  
བསྙེན་པར་རྫོགས་པའི་དགེ་སློང་ཕ་ལ་ཚིག་སྙན་པ་དང། བསྟོད་པ་དང་ལྡང་བ་དང། ཐལ་མོ་སྦྱར་བ་དང། ཕྱག་བྱ་བ་ལ་སོགས་པའི་ལས་བྱོས་ཤིག་གླེང་གཞི་ནི་མཉན་དུ་ཡོད་པ་ན་སྟེ་དགེ་  
སློང་མ་རྣམས་ལས་སྡེ་བཞི་འདུས་པས་བྱ་བ་དང། སྡེ་ལྔ་འདུས་པས་བྱ་བ་དང། སྡེ་བཅུ་གཉིས་འདུས་པས་ལས་བྱ་བ་ཡང་ཡོད་དེ་དེ་དག་གིས་དགེ་འདུན་གཉིས་ཀ་བསྡུས་པ་དང། བྱ་  
  
  
༄༅། །བ་མང་པོར་གྱུར་ཏོ། །བྱ་བ་མང་པོས་བཤད་པ་དང་བཀླག་པ་དང། བཟླས་པ་དང། རྣལ་འབྱོར་དང། ཡིད་ལ་བྱ་བ་རྣམས་ཀྱི་བར་ཆད་དུ་གྱུར་ཏོ། །དེ་  
ལྟར་གྱུར་པ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ནས་བཅོམ་ལྡན་འདས་ཀྱིས་དབྱུང་བ་དང། བསྙེན་པར་རྫོགས་པ་དང་སྤྱིས་བྱ་བའི་ལས་མ་གཏོགས་པ་དགེ་  
སློང་ཕའི་ལས་ཀྱང་ལོགས་ཤིག་ཏུ་བྱོས་ཤིག་དགེ་སློང་མ་རྣམས་ཀྱང་ལོགས་ཤིག་ཏུ་བྱོས་ཤིག་ཅེས་བཀའ་སྩལ་ཏོ། །གླེང་གཞི་ནི་མཉན་དུ་ཡོད་པ་ན་སྟེ། དེའི་དུས་ན་མཉན་  
དུ་ཡོད་པ་ན། ཁྱིམ་བདག་གཞན་ཞིག་འདུག་སྟེ། རིགས་མཉམ་པ་ལས་ཆུང་མ་ཞིག་བླངས་ཏེ། དེ་དེ་དང་ལྷན་ཅིག་རྩེ་དགའ་ཡོངས་སུ་སྤྱོད་དོ། །དེ་ལ་རྩེ་དགའ་ཡོངས་སུ་སྤྱོད་  
པ་ལས་དུས་ཕྱི་ཞིག་ན། དེའི་ཆུང་མ་སེམས་ཅན་དང་ལྡན་པར་གྱུར་ཏོ། །དེ་ཟླ་བ་དགུ་འདས་པ་དང། བུ་མོ་ཞིག་བཙས་ནས། དེ་བཙས་མ་ཐག་ཏུ་ཕ་དུས་ལས་འདས་སོ། །དེ་མས་  
གསོས་ཤིང་བསྐྱེད་དེ་ཆེན་མོར་གྱུར་པ་དང། དེའི་མ་ཡང་དུས་ལས་འདས་སོ། །དེ་ནས་དུས་ཕྱི་ཞིག་ན་སྦོམ་དགའ་མོ་བསོད་སྙོམས་ཀྱི་ཕྱིར་ཞུགས་པ་དང། དེས་དེ་སྲང་ཞིག་ཏུ་  
མཐོང་སྟེ། བུ་མོ་ཁྱོད་སུའི་ཞེས་སྨྲས་པ་དང། དེས་འཕགས་མ་སུའི་ཡང་མ་ལགས་ཏེ། མགོན་མེད་པའོ་ཞེས་སྨྲས་པ་དང། དེས་བུ་མོ། དེ་སྟེ་དེ་བཞིན་ན་ཅིའི་ཕྱིར་རབ་ཏུ་མི་འབྱུང་  
  
  
དེས་སུ་ཞིག་གིས་བདག་རབ་ཏུ་འབྱིན་ཅེས་སྨྲས་པ་དང། དེས་བུ་མོ་ངས་རབ་ཏུ་དབྱུང་གི་ཚུར་ཤོག་འདོང་ཞེས་སྨྲས་པ་དང། ལེགས་སོ་ཞེས་ཟེར་ཏེ། དེ་དང་ལྷན་  
ཅིག་ཏུ་དབྱར་མོ་ཁང་དུ་དོང་ནས། སྦོམ་དགའ་མོས་རབ་ཏུ་ཕྱུང་བ་དང། དེ་ཉོན་མོངས་པས་གཟིར་ནས་སླར་བབས་སོ། །སྦོམ་དགའ་མོ་བསོད་སྙོམས་ལ་ཞུགས་པ་དང་མཐོང་ནས། དེས་བུ་  
མོ་ཇི་ལྟར་འཚོ་ཞིང་འདུག་ཅེས་སྨྲས་པ་དང། དེས་རྐང་པ་ལ་ཕྱག་བྱས་ཏེ། སྨྲས་པ། འཕགས་མ། སྡུག་བསྔལ་ཞིང་འཚོའོ། །བུ་མོ་དེ་སྟེ་དེ་བཞིན་ན་ཅིའི་ཕྱིར་ཡང་རབ་ཏུ་མི་འབྱུང་  
དེས་སྨྲས་པ། འཕགས་མ་སུ་ཞིག་དག་སླར་བབས་པ་ལས་རབ་ཏུ་འབྱིན། བུ་མོ་བདག་གིས་རབ་ཏུ་དབྱུང་ངམ། ལེགས་སོ་ཞེས་སྨྲས་པ་དང། དེས་རབ་ཏུ་ཕྱུང་སྟེ། བསོད་སྙོམས་  
ལ་ཞུགས་པ་དང། བྲམ་ཟེ་དང། ཁྱིམ་བདག་དག་གིས་མཐོང་ནས་མ་ལེགས་སོ། །དགེ་སྦྱོང་ཤཱཀྱའི་བུ་མོ་དག་ནི་ཆོས་ལ་ངལ་བསོས་ཤིང་ངལ་བསོས་ཤིང་ཆོས་ལ་སྤྱོད་དོ་ཞེས་འཕྱའོ་  
དེ་ལྟར་གྱུར་པ་དགེ་སློང་མ་དག་གིས་དགེ་སློང་ལ་སྨྲས་པ་དང་དགེ་སློང་དག་གིས་བཅོམ་ལྡན་འདས་ལ་གསོལ་ཏོ། །བཅོམ་ལྡན་འདས་ཀྱིས་དགོངས་པ། གང་ཉེས་པའི་དམིགས་སུ་  
གྱུར་པ་ནི། དགེ་སློང་མ་དག་བབས་ཤིང་སླར་རབ་ཏུ་བྱུང་བའི་ཕྱིར་ཏེ། དེ་ལྟ་བས་ན་དགེ་སློང་མ་དག་གིས་བབས་པ་ལ་སླར་རབ་ཏུ་མི་དབྱུང་བར་དགོངས་ནས། དགེ་སློང་རྣམས་ལ་  
  
  
༄༅། །བཀའ་སྩལ་པ། དགེ་སློང་དག་བྲམ་ཟེ་དང། ཁྱིམ་བདག་རྣམས་ནི་རིགས་པར་འཕྱ་སྟེ། དེ་ལྟ་བས་ན་དགེ་སློང་མ་དག་གིས་ལན་ཅིག་བབས་པ་མཐུ་མེད་  
པ་དགེ་སློང་མས་རབ་ཏུ་མ་དབྱུང་ཞིག་རབ་ཏུ་འབྱིན་ན་འདས་པ་དང་བཅས་པར་འགྱུར་རོ།། །།འདུལ་བ་ཕྲན་ཚེགས་ཀྱི་གཞི། བམ་པོ་སོ་བརྒྱད་པ། སྡོམ་ནི། འཕྱན་  
པ་དག་དང་འདོད་ཆེན་དང། །གཤེ་བ་དང་ཡང་འཕྱ་བ་སྟེ། །དགེ་སློང་ལ་ནི་དགེ་སློང་མ། །འཕྱ་བ་དགེ་སློང་དགེ་ཚུལ་མའོ་།སངས་རྒྱས་བཅོམ་ལྡན་འདས་མཉན་དུ་ཡོད་པ་ཛེ་ཏའི་  
ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་ཏེ། དེའི་ཚེ་ན་ཡུལ་འཁོར་མོ་འཇིག་ན་ཁྱིམ་བདག་གོའུ་ཏ་མ་ཞེས་བྱ་བ་ཞིག་འདུག་པ། ཕྱུག་པ་ནོར་མང་བ། ལོངས་  
སྤྱོད་ཆེན་པོ་ཞིག་སྟེ། དེས་རིགས་མཉམ་པ་ལས་ཆུང་མ་ཞིག་བླངས་ནས། དེ་དང་ལྷན་ཅིག་ཏུ་རྩེ་དགའ་ཡོངས་སུ་སྤྱོད་དོ། །དེ་དུས་ཕྱི་ཞིག་ན་གྲོང་ཁྱེར་ནས་ཡུལ་རྡོ་འཇོག་  
ཏུ་སོང་སྟེ། ཁྱིམ་བདག་གཞན་ཞིག་གི་ཁྱིམ་དུ་ཕྱིན་པ་དང། དེས་དེ་ལ་བདེ་བར་འོངས་སམ། ཞེས་བྱ་བའི་ཚིག་སྙན་པ་བརྗོད་ནས་ངལ་བསོས་ཏེ་གཅིག་ལ་གཅིག་བྱམས་པ་  
ལས། ཁྱིམ་བདག་གོའུ་ཏ་མ་དེ་དང་ལྷན་ཅིག་མཛའ་བར་གྱུར་ཏོ་།ཁྱིམ་བདག་གོའུ་ཏ་མས་ཟོང་རྣམས་བཙོངས་ཏེ། སླར་ཟོང་རྣམས་ཁྱེར་ནས་གྲོང་ཁྱེར་འཁོར་མོ་འཇིག་  
  
  
།ཡུལ་རྡོ་འཇོག་གི་ཁྱིམ་བདག་ཀྱང་ཕྱི་ཞིག་ན་ཟོང་ཁྱེར་ནས་འཁོར་མོ་འཇིག་ཏུ་འོངས་ཏེ། དེ་ཡང་ཁྱིམ་བདག་གོའུ་ཏ་མའི་ཁྱིམ་དུ་ཕྱིན་པ་དང། དེས་ཀྱང་དེ་ལ་རི་མོ་དང། མཛའ་  
བའི་ཚིག་གིས་བདེ་བར་འོངས་སམ། ཞེས་སྨྲས་ནས། ངལ་བསོས་སོ་།དེ་གཉིས་གཅིག་ལ་གཅིག་མཛའ་བ་ལས་མཛའ་བ་རབ་ཏུ་སྐྱེས་པར་གྱུར་ཏོ། །ཡུལ་རྡོ་འཇོག་ན་གནས་པའི་ཁྱིམ་བདག་གིས་  
ཁྱིམ་བདག་གོའུ་ཏ་མ་ལ། གྲོགས་པོ་བདག་ཅག་གཉིས་དུས་ལས་འདས་པའི་འོག་ཏུ་བུ་དང། ཚ་བོ་དང། ཡང་ཚ་དང། སུམ་ཚ་དག་མཛའ་བའི་རྒྱུན་མི་གཅད་པར་བྱ་བའི་ཐབས་ཅི་ཡོད། ཅེས་  
སྨྲས་པ་དང། གོའུ་ཏ་མས་སྨྲས་པ། གྲོགས་པོ་ལེགས་ཏེ། བདག་གིས་ཀྱང་དེ་སྙམ་བསམས་སོ། །དེ་བས་ན་ཚུར་ཤོག་བུ་མ་བྱུང་བ་ནས་གཉེན་དུ་བྱས་ཏེ། དེ་སྟེ་བདག་ལ་བུ་ཕོ་ཞིག་  
བྱུང་བ་ཁྱོད་ལ་བུ་མོ་ཞིག་བྱུང་ན་ཁྱོད་ཀྱིས་བདག་གི་བུ་ལ་བྱིན་ཅིག་འོན་ཏེ་ཁྱོད་ལ་བུ་ཕོ་ཞིག་སྟེ། བདག་ལ་བུ་མོ་ཞིག་ན་བདག་གིས་ཁྱོད་ཀྱི་བུ་ལ་སྦྱིན་ནོ། །དེས་སྨྲས་པ། གྲོགས་པོ་ལེགས་  
ཀྱི་དེ་བཞིན་བྱའོ་ཞེས་ཟེར་ནས། ཡུལ་རྡོ་འཇོག་ན་གནས་པའི་ཁྱིམ་བདག་དང། ཁྱིམ་བདག་གོའུ་ཏ་མ་གཉིས་ལྷན་ཅིག་ཏུ་བུ་མ་བྱུང་བ་ནས་གཉེན་དུ་འཐམས་ནས། དེས་ཟོང་བཙོངས་ཏེ་  
སླར་གྱིས་ཟོང་ཁྱེར་ནས་ཡུལ་རྡོ་འཇོག་ཏུ་སོང་ངོ། །དེས་དེ་ན་ཆུང་མ་དང་ལྷན་ཅིག་ཏུ་རྩེ་དགའ་ཡོངས་སུ་སྤྱོད་པ་ལས། ཕྱི་ཞིག་ན་ཆུང་མ་སེམས་ཅན་དང་ལྡན་པར་གྱུར་ནས། དེས་ཟླ་བ་  
  
  
༄༅། །བརྒྱད་དམ་དགུ་འདས་པ་དང་བཙས་ནས་བུ་ཕོ་ཞིག་བྱུང་ངོ། །དེ་ཞག་བདུན་གསུམ་ཉི་ཤུ་རྩ་གཅིག་གི་བར་དུ་བཙས་པའི་བཙས་སྟོན་ཆེན་པོ་རྒྱས་པར་བྱས་ཏེ་  
དེར་རིགས་དང་མཐུན་པའི་མིང་ཞིག་བཏགས་སོ། །འཁོར་མོ་འཇིག་གི་ཁྱིམ་བདག་གིས་ཡུལ་རྡོ་འཇོག་གི་ཁྱིམ་བདག་ལས་བུ་ཕོ་ཞིག་བཙས་པ་ཐོས་ནས། དེས་བདག་གི་གྲོགས་པོ་ལ་  
བུ་ཕོ་ཞིག་བཙས་ཏེ། ཁྱེའུ་དེ་ནི་བདག་གི་མག་པར་འགྱུར་ཡང་སྲིད་ཀྱི། དེའི་གོས་དང་རྒྱན་རྣམས་བསྐུར་རོ་སྙམ་བསམས་ནས། དེས་དེ་ལ་གོས་དང་རྒྱན་རྣམས་བསྐུར་ཏེ། ཡུལ་རྡོ་  
འཇོག་ན་གནས་པའི་ཁྱིམ་བདག་དེ་ལ་གྲོགས་པོ་ཁྱོད་ལ་བུ་ཕོ་ཞིག་བཙས་སོ། །ཞེས་ཐོས་ནས། གྲོགས་པོ་ལ་བུ་བཙས་པས་བདག་ལ་ཤིན་ཏུ་དགའ་བ་སྐྱེས་ཏེ། ཁྱེའུ་ཕྱིར་གོས་དང་  
རྒྱན་ཞིག་བསྐུར་གྱི། ལོང་ཞིག་ཅེས་ཡི་གེ་སྤྲིང་ངོ། །དེས་སྤྲིང་ཡིག་བཀླགས་ཏེ། སླར་གྱིས་ལན་སྤྲིང་པ་དང། ཁྱིམ་བདག་གོའུ་ཏ་མས་དེ་བཀླགས་ནས་བུ་མོ་ཞིག་འབྱུང་དུ་སྨོན་ཏེ། ཆུང་མ་  
དང་ལྷན་ཅིག་རྩེ་དགའ་ཡོངས་སུ་སྤྱོད་དོ། །དེ་རྩེ་དགའ་ཡོངས་སུ་སྤྱོད་པ་ལས། ཆུང་མ་སེམས་ཅན་དང་ལྡན་པར་གྱུར་ནས། དེ་ཟླ་བ་དགུ་འདས་པ་དང་བཙས་ནས་བུ་མོ་ཞིག་བྱུང་སྟེ། གཟུགས་  
ལེགས་ཤིང་བལྟ་ན་སྡུག་པ་བཟང་མོ་ཞིག་ན། ཅུང་ཟད་དུ་རིད་ཅིང་ཉམ་ཆུང་བ་ཞིག་ནས། དེ་ཞག་བདུན་གསུམ་ཉི་ཤུ་རྩ་གཅིག་ཏུ་བཙས་པའི་བཙས་སྟོན་ཆེན་པོ་རྒྱས་པར་བྱས་ནས་  
  
  
བུ་མོ་འདིའི་མིང་ཅིར་གདགས་ཞེས་བགྲོས་པ་དང། གཉེན་དང་གིས་སྨྲས་པ། བུ་མོ་འདི་ནི་རིད་ཅིང་ཉམ་ཆུང་ལ་ཁྱིམ་བདག་གོའུ་ཏ་མའི་བུ་མོ་སྟེ། །དེ་  
བས་ན་བུ་མོ་འདིའི་མིང་ནི་སྐེམ་མོ་གོའུ་ཏ་མི་ཞེས་མིང་དུ་གཏགས་སོ། །ཡུལ་རྡོ་འཇོག་ན་གནས་པའི་ཁྱིམ་བདག་གིས་འདི་ལྟར་འཁོར་མོ་འཇིག་གི་ཁྱིམ་བདག་གོའུ་ཏ་མ་ལ་བུ་མོ་ཞིག་བཙས་  
སོ༑ ༑ཞེས་ཐོས་ནས། དེས་བདག་གི་གྲོགས་པོ་ལས་བུ་མོ་ཞིག་བཙས་ཏེ་བུ་མོ་དེ་ནི་བདག་གི་མནའ་མར་འགྱུར་བར་ངེས་ཀྱི། དེ་ལ་གོས་དང་རྒྱན་རྣམས་བསྐུར་བའི་རིགས་སོ་སྙམ་བསམས་  
ཏེ༑ ཁྱིམ་བདག་གོའུ་ཏ་མ་ལ་གྲོགས་པོ་བདག་གིས་ནི་ཁྱོད་ལ་བུ་མོ་ཞིག་བཙས་སོ། །ཞེས་ཐོས་ནས་བདག་ཤིན་ཏུ་དགའ་སྟེ། གྲོགས་པོའི་བུ་མོ་ལ་གོས་དང་རྒྱན་རྣམས་བསྐུར་གྱི། ལོང་  
ཞིག་ཅེས་དེས་ཡི་གེ་སྤྲིང་ངོ། །དེས་ཡི་གེ་བཀླགས་ཏེ། སླར་གྲོགས་པོ་མཛའ་བོས་བྱས་པ་དེ་ནི་ལེགས་ཏེ། བདག་དང་གཉེན་བྱས་ཏེ། བུ་མོ་སྐྱེས་ནས་བླང་བར་བྱའོ། །ཞེས་ལན་སྤྲིང་  
ངོ༑ ༑ཁྱིམ་བདག་གོའུ་ཏ་མས་ཡི་གེ་བཀླགས་ནས། བུ་མོ་དེ་བུད་མེད་ཀྱི་བསླབ་པ་རྣམས་སློབ་ཏུ་བཅུག་གོ་ཡུལ་རྡོ་འཇོག་ན་གནས་པའི་ཁྱིམ་བདག་གིས་ཀྱང་བུ་དེ་བསླབ་པ་སློབ་ཏུ་  
བཅུག་སྟེ། དེས་སྨད་འཚོང་མ་དག་དང་སྔོན་ལྷན་ཅིག་ཏུ་འདུག་འདུག་པ་དེ་ལ་བུ་མོ་འདི་ལ་བསླབ་པ་རྣམས་སློབས་ཤིག་པར་གཏད་དོ། །དེས་དེ་ལ་བསླབ་པར་བརྩམས་སོ། །དེས་ཇི་སྲིད་ཅིག་  
  
  
༄༅། །ཏུ་བསླབས་པ་དང། དེ་ན་རེ། བདག་གིས་བསླབ་པ་རྣམས་ལོབས་ཀྱི། ད་ནི་འགྲོའོ་ཞེས་སྨྲས་པ་དང། བུད་མེད་དེས་བུ་ལེགས་ཀྱི། ལོབས་པར་བྱས་ད་དུང་  
མ་འགྲོ་ཞིག་ཅེས་སྨྲས་པ་དང། དེས་མ་མ། བདག་གིས་ལེགས་པར་ལོབས་ཟིན་གྱི། ད་འགྲོའོ་ཞེས་ཟེར་རོ། །དེས་རྒྱ་སྐྱེགས་ཀྱི་ཐུམ་པོ་ཞིག་ཐོགས་ཏེ། བུ་དེ་སྟེ་ཁྱོད་བཤོལ་བཞིན་  
དུ་འགྲོ་བར་འདོད་ན། བདག་གི་མགོ་བོ་བརྡུང་ངོ་ཞེས་སྨྲས་པ་དང། དེས་མ་མ་དེ་ལྟར་མ་བྱེད་ཅིག་དང་བདག་མི་འགྲོ་བར་བྱའོ་།དེ་འདུག་པ་དང། མོས་སྨྲས་པ། བཀྲེན་པ་ཁྱོད་ན་རེ་  
ངས་བསླབ་པ་རྣམས་ལོབས་སོ་ཞེས་ཟེར་ན། ཁྱོད་ཀྱིས་འདི་ཙམ་ཡང་མ་ཤེས་སོ། །གཞན་གྱི་བུའི་ཕྱིར་བདག་གི་མགོ་བོ་བརྡུང། ཁྱོད་ནི་ཤེས་རབ་ཅན་མ་ཡིན་ནོ། །དེ་ཡང་ཇི་སྲིད་  
ཅིག་ཏུ་འདུག་ནས། མ་མ་འགྲོའོ་ཞེས་ཟེར་བ་དང། མོས་བུ་འདུག་ཅིག་ཅེས་སྨྲས་ཀྱང། དེ་འདུག་ཏུ་མ་བཏུབ་པ་དང། མོས་བུ་དེ་སྟེ་ཁྱོད་བཤོལ་བཞིན་དུ་ཡང་འགྲོ་བར་འདོད་ན་  
བདག་གི་ལུས་ཁྲོན་པར་མཆོང་ངོ་ཞེས་སྨྲས་པ་དང། དེས་མ་མ་དེ་ལྟར་ན་བདག་མི་འགྲོས་མ་བྱེད་ཅིག་འདུག་གོ་ཞེས་སྨྲས་པ་དང་མོས་སྨྲས་པ་དང། བཀྲེན་པ་ཁྱོད་ན་རེ་ངས་བསླབ་པ་རྣམས་  
ལོབས་ཟིན་ཏོ་ཞེས་ཟེར་ན། འདི་ཙམ་ཡང་ཁྱོད་ཀྱིས་མི་ཤེས་ཏེ་འདི་ལྟར་གཞན་གྱི་བུའི་ཕྱིར་བདག་ཉིད་ཁྲོན་པར་ཅིའི་ཕྱིར་མཆོང་སྟེ། ཁྱོད་འདུག་ཏུ་མ་བཏུབ་ན་བདག་གིས་ཁྲོན་  
  
  
ཁྱོད་ཤེས་རབ་ཅན་མ་ཡིན་གྱི་འདུག་ཅིག་དེས་ཇི་སྲིད་ཅིག་ཏུ་འདུག་ནས། མ་མ་མཆིའོ་ཞེས་སྨྲས་པ་དང། མོས་སྨྲས་པ། བུ་དེ་སྟེ་  
འདི་ལྟར་དུས་ཀྱིས་ཐེན་ན་སྡོད་ལ། འོ་ཐུག་བཙོས་ཏེ་འཐུང་ལ་སོང་ཞིག་དེ་འདུག་པ་དང། དེས་འོ་ཐུག་བཙོས་ཏེ་དེ་ཉིད་ཀྱི་མདུན་དུ་སྣོད་དུ་མར་དང་སྦྲང་རྩིས་བཏབ་སྟེ་འཐུངས་ནས། སྣོད་  
དེ་ཉིད་དུ་སླར་སྐྱུགས་སོ། །སྐྱུགས་ནས་ཡང་རྗེའུ་དེ་ཉིད་དུ་བླུགས་ནས། མོས་བུ་ཚུར་ཤོག་འདི་འཐུང་ཞིག་ཅེས་སྨྲས་པ་དང་དེས་སྨྲས་པ། མ་མ་འདི་ནི་སྐྱུགས་པ་ཡིན་ན་ཇི་ལྟར་  
བཏུང་ཞེས་སྨྲས་པ་དང། མོས་ངུ་བ་ལྟར་བྱས་པ་དང། ཁྱིམ་མཚེས་དེ་དག་གིས་ཐོས་ནས། དེ་དག་ཐམས་ཅད་འདུས་ཏེ། ཀྱེ་ཅིའི་ཕྱིར་དུ་ཞེས་དྲིས་པ་དང། དེས་ཇི་ལྟར་གྱུར་པ་ཐམས་ཅད་  
ཞིབ་ཏུ་སྨྲས་ནས། དེ་དག་གིས་བུ་ཁྱོད་ཀྱི་ཕྱིར་ཐུག་པ་འདི་སྦྱར་ན་ཅིའི་ཕྱིར་མི་འཐུང་ཞེས་སྨྲས་པ་དང། དེས་ཀྱེ་འདི་ནི་སྐྱུགས་པ་ཡིན་ན་སྐྱུགས་པ་ཇི་ལྟར་བཏུང་ཞེས་སྨྲས་སོ། །དེའི་  
ཕྱི་ཕྱིར་བྲང་བརྡུངས་ཏེ་ངུ་ཞིང་འདུག་ནས། ཀྱེ་ཅིའི་ཕྱིར་ཁོ་མོས་འདི་ལ་སྐྱུགས་པ་བླུད་ཅེས་སྨྲས་པ་དང། དེ་འཁོར་གྱི་ཁྱིམ་མཚེས་དེ་དག་གིས་ནན་གྱིས་བླུད་ནས། དེས་འཐུང་  
བར་བརྩམས་པ་དང། མོས་དེའི་ལག་པ་ནས་བཟུང་སྟེ། གདོང་དུ་ཐལ་མོ་གཅིག་བརྒྱབ་ནས་སྨྲས་པ། བཀྲེན་པ་ཁྱོད་ན་རེ། ངས་བསླབ་པ་རྣམས་ལོབས་སོ། །ཞེས་ཟེར་ན། ཇི་ལྟར་ན་  
  
  
༄༅། །ཁྱོད་ཀྱིས་བསླབ་པ་རྣམས་ལོབས། འདི་ལྟར་ཁྱོད་ཀྱིས་མངོན་སུམ་དུ་སྐྱུགས་པ་མཐོང་ཡང་འཐུང་བར་ཤོམ་ན། ཁྱོད་ནི་ཤེས་རབ་ཅན་མ་ཡིན་ནོ་ཞེས་  
སྨྲས་ནས། དེས་དེ་བསྐྲད་དེ་བཏང་ངོ། །དེ་དུས་ཕྱི་ཞིག་ན་ཚོང་པ་ལྔ་བརྒྱ་དང་ལྷན་ཅིག་ཏུ་ཟོང་ཁྱེར་ཏེ་ཡུལ་གྱི་དབུས་སུ་དོང་ངོ། །དེས་ཚོང་པ་དེ་དག་གི་མདུན་དུ་ཕྱི་ཕྱིར་ཞིང་བུད་  
མེད་ལ་སྨོད་དོ། །དེ་དག་རིམ་བཞིན་དུ་འཁོར་མོ་འཇིག་ཏུ་ཕྱིན་ཏོ་།ཚོང་པ་དེ་དག་སྔོན་གྱི་སྨད་འཚོང་མ་དེ་དག་དང་ལྷན་ཅིག་ཏུ་རྩེ་དགའ་ཡོངས་སུ་སྤྱོད་དོ། །དེ་དག་ཀྱང་དེ་  
དང་བསྟེན་པས་ཀྱང་བུད་མེད་ལ་སྨོད་དེ། སྨད་འཚོང་མ་གང་གི་ཁྱིམ་དུ་ཡང་མི་དོང་པ་དང། སྨད་འཚོང་མ་དེ་དག་གཅིག་ལ་གཅིག་གྲོས་བྱེད་དེ། དེ་དག་ལས་གཅིག་གིས་  
ཆེ་ཞེ་སྔོན་ནི་ཡུལ་རྡོ་འཇོག་གི་ཚོང་པ་དག་ལྷགས་ནས་དེ་དག་ཡུ་བུ་ཅག་དང་ལྷན་ཅིག་ཏུ་ཡོངས་སུ་སྤྱོད་པར་འོང་ན། ད་ནི་ཐམས་ཅད་ཀྱང་འདོད་ཆགས་དང་བྲལ་བར་གྱུར་  
ཏེ། སུ་ཡང་བདག་ཅག་དང་ལྷན་ཅིག་ཡོངས་སུ་མི་སྤྱོད་དོ། །ཞེས་སྨྲས་པ་དང། གཞན་གྱིས་ཆེ་ཞེ་བདག་གིས་ནི་དེ་དག་གི་དེད་དཔོན་དེ་ནི་གཡེམ་པའི་ཆོ་ག་ལ་མཁས་པས་  
བུད་མེད་ལ་ཤིན་ཏུ་སྨོད་དོ། །ཞེས་ཐོས་སོ། །དེ་དང་བསྟེན་པས་ན་དེ་དག་ཀུན་བདག་ཅག་དང་ལྷན་ཅིག་ཏུ་མ་སྤྱོད་དོ་ཞེས་སྨྲས་པ་དང། དེ་དག་གི་ནང་ནས་སྨད་འཚོང་མ་  
  
  
བུ་མོ་དེ་སྐྱེས་པ་ཡིན་ནམ། འོན་ཏེ་མ་ཡིན། དེ་དག་གི་ཆེ་ཞེ་དེ་ནི་སྐྱེས་པ་སྟེ་སྐྱེས་པའི་དབང་པོ་དང་ལྡན་ནོ། །ཞེས་སྨྲས་པ་དང། དེ་སྟེ་བདག་གི་བུ་མོས་དེ་བསྒྱུར་ནས། དེ་  
སྟེ་ཁྱེད་ཀྱིས་དཔོན་མོར་གཞུག་གམ་ཞེས་སྨྲས་པ་དང། དེ་དག་གིས་གཞུག་ཏུ་ནི་རུང་ན། དེ་སྟེ་མ་གྱུར་ན་ཁྱོད་ཀྱིས་ཅི་སྦྱིན། ཞེས་སྨྲས་པ་དང། མོས་སྨྲས་པ། ཀརཤ་པ་ཎ་ལྔ་བརྒྱ་ཁྱེད་ལ་སྦྱིན་  
ནོ༑ ༑དེ་དག་གིས་སྨྲས་པ། ལེགས་ཀྱི་དེ་བཞིན་བྱའོ། །དེ་ནས་བུད་མེད་རྒན་མོ་དེས་དེ་དག་དང་ཉེ་བའི་ཁྱིམ་ཞིག་གླས་ན་སྣོད་སྤྱད་མང་དུ་བསགས་པ་དང། དེ་དེད་དཔོན་དེའི་ཁྱེའུ་དག་དེར་  
འོངས་ཤིང་ལྷགས་ཏེ། སྣོད་སྤྱད་དག་རྙེན་ནོ། །དེས་དེ་དག་ལ་བུ་ཁྱེད་སུ་ཞེས་དྲིས་པ་དང། དེ་དག་གིས་སྨྲས་པ། མ་མ་བདག་ཅག་ནི་ཡུལ་རྡོ་འཇོག་གི་དེད་དཔོན་གྱིའོ། །དེས་སྨྲས་པ། བུ་  
བདག་གི་བུ་ཡང་དེད་དཔོན་ཡིན་ཏེ། ཟོང་ཁྱེར་ནས་ཡུལ་གཞན་དུ་སོང་ན། དེའི་ཁྱེའུ་དག་ཀྱང་ཇི་ལྟར་ཁྱེད་བཞིན་དུ་དེ་དག་ཀྱང་གཞན་ལས་སྣོད་རྙེན་པ་སྙམ་བགྱིད། དེ་བས་ན་ཁྱིམ་འདི་  
ན་སྣོད་ཡོད་པ་དེ་དག་ཀུན་ཁྱེད་ཅག་ཉིད་ཀྱི་དང་འདྲ་བས་ཅི་བདེ་བར་སྤྱོད་ཅིག་དེ་དག་གིས་དེ་ནས་སྣོད་སྤྱད་ཉིན་གཅིག་བཞིན་དུ་བླངས་ཤིང་འོངས་པ་དང། དེ་དག་ལ་དེད་དཔོན་གྱིས། ཀྱེ་  
ཁྱེད་ལ་ཉིན་གཅིག་བཞིན་སྣོད་སྤྱད་དང་ཡོ་བྱད་སུས་བྱིན་ཞེས་དྲིས་པ་དང། དེ་དག་གིས་དེད་དཔོན་གནས་འདི་ན་དེད་དཔོན་གྱི་མ་ཞིག་འདུག་སྟེ། དེ་ན་རེ། བདག་གི་བུ་ཡང་ཡུལ་གཞན་དུ་  
  
  
༄༅། །ཟོང་ཁྱེར་དེ་སོང་ན། དེའི་ཁྱེའུ་དག་ཀྱང་འདི་ལྟར་ཁྱེད་བཞིན་དུ་གཞན་ལས་སྣོད་སྤྱད་རྙེད་གདོན་མི་ཟས། དེ་ལྟ་བས་ན་ཁྱིམ་འདི་ན་སྣོད་སྤྱད་ཡོད་པ་དག་  
ཀུན་ཁྱེད་ཅག་ཉིད་ཀྱི་དང་འདྲ་བར་ཅི་བདེར་སྤྱོད་ཅིག་ཅེས་མཆི་སྟེ། དེ་ནས་སྣོད་སྤྱད་འཚལ་ཞིང་མཆིའོ་ཞེས་སྨྲས་པ་དང། དེས་དེ་ལ་བྱམས་པ་སྐྱེས་ནས། ཀྱེ་ཁྱེད་ལ་དེ་ལྟར་བྱམས་པ་བྱེད་ན་དེ་  
བདག་གི་ཡང་མ་ཡིན་ནོ། །ཞེས་སྨྲས་སོ། །དེ་དག་གིས་དེ་ལ་སྨྲས་པ། མ་མ་དེད་དཔོན་ནི། ཁྱེད་ལ་ཡོན་ཏན་ཤིན་ཏུ་བརྗོད་དེ། འདི་ལྟར་ཁྱེད་ལ་ཀུན་སྦྱོར་བ་དེ་བདག་གི་ཡང་མ་ཡིན་ནོ།།  
ཞེས་ཟེར་རོ། །མོས་དེ་ལྟར་ན་བུ་མཐོང་ཡང་ཅི་མ་རུང་ཞེས་སྨྲས་པ་དང། དེ་དག་གིས་ཀྱང་མ་མ་ལེགས་ཀྱི། དེད་དཔོན་ལ་བགྱིའོ་ཞེས་སྨྲས་ནས། དེ་དག་གིས་དེ་ལ་དེད་དཔོན་མ་མ་  
ནི་ཁྱོད་ལ་བལྟ་བར་འཚལ་ལོ་ཞེས་སྨྲས་པ་དང། དེས་ཀྱང་ཀྱེ་ལེགས་ཀྱི། འདོང་ངོ་ཞེས་སྨྲས་ནས། དེ་དེའི་ཁྱིམ་དུ་སོང་ངོ་།མོས་དེ་བསྟི་སྟང་དུ་བཅས་པས་བདེ་བར་འོངས་སམ་  
ཞེས་བྱ་བའི་ཚིག་སྙན་པ་བརྗོད་དེ། བུ་བདག་གི་བུ་ཡང་ཁྱོད་ཅི་འདྲ་བ་བཞིན་ནོ། །ཞེས་སྨྲས་པ་དང། དེས་ཀྱང་མིང་སྨོས་སོ་།མོས་སྨྲས་པ། དེའི་མིང་ཡང་དེ་བཞིན་ཏེ། མདོར་ན་  
ཁྱོད་དང་དེ་གཉིས་བདག་གི་བུར་ཁྱད་པར་མེད་ཀྱི། ཁྱོད་གཞན་དུ་མ་སེམས་ཤིག་ཅེས་སྨྲས་སོ། །དེས་སྨྲས་པ། མ་མ་དེ་ལྟར་ན་དེ་བཞིན་ཏེ། དེ་ཉིད་བདག་སྟེ་ཁྱོད་ཀྱི་བུ་དང་  
  
  
།དེ་ནས་ཁྱིམ་བདག་གི་ཆུང་མ་དེས་བུ་མོ་བོས་ཏེ། བུ་མོ་ཚུར་ཤོག་མིང་པོའི་ཞབས་ལ་ཕྱག་འཚོལ་ཅིག་ཅེས་བོས་སོ། །དེ་ཕྱིར་བྱུང་ན་ན་ཚོད་དང་དེས་དེའི་གཟུགས་བཟང་  
མོ་དར་ལ་བབ་ཅིང་མཛེས་མ་མཐོང་ནས། རླུང་གི་ཤུགས་བཞིན་དུ་འདོད་ཆགས་ཀྱི་མཐུས་ཡོག་པས་ན། བདག་ཉིད་མ་ཚོར་བར་གྱུར་ཏེ་དེས་དེ་ལ་ཀུན་ཏུ་བརྟགས་ནས། མ་མ་བུ་མོ་འདི་  
སུའི་ཞེས་དྲིས་པ་དང། མོས་སྨྲས་པ། བུ། ཁྱོད་ཉིད་ཀྱི་སྲིང་མོ་ཡིན་ནོ། །ཞེས་སྨྲས་པ་དང། མ་མ་གཞན་ལ་བྱིན་ནམ། མ་བྱིན་མོས་སྨྲས་པ། བུ། འདི་སུ་ལ་ཡང་མ་བྱིན་ནོ། །དེས་དེ་སྟེ་  
དེ་ལྟར་ན་ཁོ་བོ་ལ་ཅིའི་ཕྱིར་མི་སྦྱིན། ཞེས་སྨྲས་པ་དང། མོས་སྨྲས་པ། བུ། གཞན་ལྟ་སུ་ཞིག་ལ་སྦྱིན། ཅུང་ཟད་དུ་གང་ཁྱོད་ལ་ཉེས་པ་ཞིག་ཡོད་དེ། ཁྱོད་ནི་བཤེས་མི་བརྟན་པས་ཆུང་མར་  
བླངས་ཤིང་བླངས་ནས་བོར་ཞིང་དོང་ངོ། །དེས་སྨྲས་པ། མ་མ་སྩོལ་ཅིག་དང། མ་འདོར་བར་བགྱིའོ། །མཐོན་དམན་དུ་ཁྲིད་དེ་མཆིའོ། །མོས་སྨྲས་པ། བུ་ཁྱོད་ཀྱིས་བདག་གི་རྫས་  
ཐམས་ཅད་འདིར་བསྐྱས་ཏེ་བཞག་ན། གདོད་མཐོན་དམན་དུ་ཁྲིད་ཅིང་འགྲོ་བར་ཁོ་མོ་ཡིད་ཆེས་སོ། །དེས་སྨྲས་པ། མ་མ་དེ་ལྟར་ན་གཞག་པར་བྱའོ། །དེས་དེའི་ཁྱིམ་དུ་རྫས་རྣམས་  
བསྐྱས་ན། དེའི་ཁྱིམ་གཉིས་ཡོད་དེ། དེས་ནི་སྒོ་གཅིག་ནས་ནང་དུ་བསྐྱས་ན། མོས་ཀྱང་སྒོ་གཉིས་པ་ནས་གུད་དུ་བསྐྱེས་སོ། །ནམ་དེས་ནོར་རྫས་ཐམས་ཅད་བསྐྱས་པ་དང། མོས་ཀྱང་གུད་  
  
  
༄༅། །དུ་བསྐྱས་ནས། གདོད་དེ་ལ་བུ་མོ་བྱིན་ནོ། །དེས་ཞག་དང་ཚེས་གྲངས་མཐུན་པར་སྦྱོར་ཏེ། བག་མ་ལེན་པའི་ཚེ་མོས་སྨད་འཚོང་མ་རྒྱན་སྣ་ཚོགས་ཀྱིས་  
བརྒྱན་པ་ཀུན་མགྲོན་དུ་བོས་ཏེ། དེས་བག་མ་བླང་བའི་ཚེ་ན་ཕན་ཚུན་དུ་རྒྱུ་ཞིང་འཁོད་པ་དང། དེད་དཔོན་དེས་སྨྲས་པ། མ་འདི་ན་ཐམས་ཅད་ཀྱང་བུད་མེད་དེ། སྐྱེས་པ་གཅིག་  
ཀྱང་མེད་དམ། དེས་བསྒྱངས་སོ། །གཞན་ཞིག་གིས་དེའི་སྣ་དྲུང་དུ་གསང་སྟེ། དེད་དཔོན་འདི་ལྟར་གྱུར་པ་ཁྱོད་ཀྱིས་མི་ཤེས་སམ། བདག་ཅག་ཀུན་ཀྱང་སྨད་འཚོང་མ་ཡིན་ན། སྐྱེས་  
པ་ག་ལ་ཡོད་ཅེས་སྨྲས་པ་དང། དེས་བདག་གིས་ནི་སྨད་འཚོང་མ་ཞིག་བླངས་པ་ལྟ་སྟེ། མདོར་ན་འདིས་ནི་བདག་བསླུས་སོ་སྙམ་དུ་བསམས་སོ། །བུ་མོ་དེ་ཡང་དེ་དང་ལྷན་ཅིག་ཇི་སྲིད་  
ཅིག་ཏུ་ལོངས་སྤྱོད་དེ། ཇོ་བོ་ཀརཤ་པ་ཎ་སྩོལ་ཅིག་ཅེས་སྨྲས་པ་དང། དེས་སྨྲས་པ། བཟང་མོ་བདག་གི་ནོར་རྫས་ཅི་ཡོད་དོ་ཅོག་ཐམས་ཅད་འདིར་བསྐྱས་ཏེ་འོངས་ན། བདག་ལ་ཀརཤ་པ་ཎ་  
གཞན་ག་ལ་ཡོད་ཅེས་སྨྲས་པ་དང། དེ་གཉིད་ཀྱིས་ཤིན་ཏུ་ལོག་པ་དང། མོས་རེ་ལྡེའི་ནང་ན་དཀྲིས་ཏེ་ཚོང་འདུས་ཀྱི་དབུས་སུ་བོར་རོ། །ནང་པར་ནམ་ལངས་པ་དང། གྲོང་ཁྱེར་ན་  
གནས་པའི་སྐྱེ་བོ་མང་པོ་དག་འོང་ཞིང་འདོང་བས་སད་པར་བྱས་ནས། བདག་གིས་བལྟས་པ་དང། དེས་བདག་ཉིད་མི་རིགས་པར་མཐོང་ནས། སེམས་དང་སེམས་ལས་བྱུང་བའི་  
  
  
འཁོར་མོ་འཇིག་གིས་ཚོང་འདུས་དང། སྲང་དང་ལམ་གྱི་བཞི་མདོ་དང། སུམ་མདོ་དག་ན་འཁྱམ་པ་ལས། བཀྲེས་པས་གཟིར་ཏེ་ཟས་ཚོལ་  
པའི་ཕྱིར་གླ་མི་དག་གནས་པར་སོང་ནས་འདུག་གོ་དེའི་ཚེ་ན་ཁྱིམ་བདག་གོའུ་ཏ་མའི་ཁྱིམ་བརྩིག་སྟེ། དེ་གླ་མི་རྣམས་ཚོལ་བ་ལས། དེར་མི་གཞན་ཞིག་གིས་ཁྱིམ་བདག་གོའུ་ཏ་མིའི་  
དྲུང་དུ་ཁྲིད་པ་དང། དེས་དེ་མཐོང་ནས་ཀྱེ་འདི་ནི་རབ་ཏུ་གཞོན་ཞིང་ཤིན་ཏུ་གཞོན་པ་ཞིག་སྟེ། སྔོན་སུའི་ལས་ཀྱང་མ་བྱས་པ་ཞིག་གི་གཞན་ཞིག་ཚོལ་ཅིག་ཅེས་སྨྲས་པ་དང། དེའི་  
མིག་མཆི་མས་གང་བཞིན་དུ་ཁྱིམ་བདག་གོའུ་ཏ་མའི་གདོང་དུ་ལྟའོ། །དེ་ལ་ཁྱིམ་བདག་གོའུ་ཏ་མས། བུ་ཁྱོད་སུ་ཡིན། གང་ནས་འདིར་འོངས་པ་སྨྲོས་ཤིག། ཅེས་དྲིས་པ་དང་  
དེས་སྙིང་རྗེ་ཞིང་དམན་ལ་སྡུག་བསྔལ་བས་མིག་མཆི་མས་གང་སྟེ། ཚིག་ཀྱང་བརྣངས་བཞིན་དུ་ངལ་ནས་སྨྲས་པ། ཕ་བདག་ནི་བྱང་ཕྱོགས་ན་རྡོ་འཇོག་གི་གྲོང་ཁྱེར་དེ་ནས་སྔོན་གྱི་ལས་  
ཀྱིས་འདིར་བདེ་བར་ཕྱིན་ན། ད་ནི་གར་མཆི་ཡང་མ་འཚལ་ཏེ། བར་མ་དོར་དུས་ལས་འདའ་བ་ཞིག་ཏུ་འགྱུར་ཡང་མ་འཚལ་ཏོ། །ཞེས་སྨྲས་པ་དང། དེས་དེའི་ཉམས་དང་ཚིག་གི་རྒྱུད་  
ཐོས་ཏེ། ཁྱིམ་བདག་གོའུ་ཏ་མས་དེ་ལ་ཡིད་ཀྱིས་སྡུག་པར་གྱུར་ཏེ་བུ་རྡོ་འཇོག་ན་གནས་པའི་སྐྱེ་བོ་མང་པོ་དག་ཁྱོད་ཀྱིས་ཤེས་སམ་ཞེས་དྲིས་སོ། །ཕ་འཚལ་ལོ། །བུ་ཁྱིམ་བདག་  
  
  
༄༅། །འདི་ཞེས་བྱ་བ་ཁྱོད་ཀྱིས་ཤེས་སམ། ཕ་དེ་ནི་བདག་སྐལ་པ་ཉམས་པའི་ཕ་ལགས་ཏེ། འཚལ་ཏོ། །ཁྱིམ་བདག་གོའུ་ཏ་མའི་ཡིད་ལ་ཡང་ཤིན་ཏུ་  
སྡུག་པར་གྱུར་ནས། བུ་མི་དགའ་བར་བྱ་མི་དགོས་ཀྱི། མ་ངུ་ཞིག་ཁྱོད་ནི་ངའི་མག་པར་འགྱུར་ཏེ། ཁྱིམ་འདི་དག་ཁྱོད་ཉིད་ཀྱི་ཡིན་ནོ་ཞེས་སྨྲས་ཏེ། དེ་ཡང་སྤྲོ་བསྲིངས་ཏེ། དེ་ཡང་མི་  
དགའ་བ་དང་བྲལ་ལོ། །ཁྱིམ་བདག་གོའུ་ཏ་མས་བྱུག་པ་དང། བཟའ་བ་དང། བཏུང་བ་དང། གོས་དང། རྒྱན་དང། ཁྱིམ་དང། མལ་སྟན་དང། གཡོག་དང། དགའ་བའི་ཚིག་གིས་  
ངལ་བསོས་ཏེ། ཆུང་མ་ལ་སྨྲས་པ། བཟང་མོ་ཁྱོད་ཀྱི་མག་པ་འོངས་ཏེ། བུ་མོ་བག་མར་བཏང་གི་སྟ་གོན་བྱོས་ཤིག་དེས་དེའི་ཉི་མ་དང། ཚེས་གྲངས་དང། སྐད་ཅིག་མ་དང། སྐར་  
མ་དག་བརྟགས་ཏེ། རིམ་བཞིན་དུ་བཤམས་ནས། ཕུ་ནུ་དང། མཛའ་བོ་དང། གཉེན་བཤེས་སུ་བཅས་པས་བུ་མོ་ལོང་ཞིག་ཅེས་སྨྲས་པ་དང་དེས་པ་སྐད་ཅིག་མི་བླང་གི། ནོར་རྣམས་  
ཇེ་བཙལ་བར་བྱའོ་ཞེས་སྨྲས་པ་དང། དེས་བུ་ཁྱིམ་ན་ནོར་ཡོད་པ་འདི་དག་ཐམས་ཅད་ཁྱོད་ཀྱི་ཡིན་ན། ནོར་གྱིས་ཅི་ཞིག་བྱ། ཞེས་སྨྲས་པ་དང། དེ་ཡང་སྨད་འཚོང་མ་དེ་ལ་ཁོན་ལན་  
གློན་པར་འདོད་ནས་སྨྲས་པ། ཕ་དེ་ནི་དེ་ལྟར་ལགས་མོད་ཀྱི། བདག་མི་མ་རབས་བཞིན་དུ་བག་མ་མི་ལེན་ནོ་ཞེས་སྨྲས་པ་དང། དེ་ཅང་མི་ཟེར་བར་འདུག་གོ། །དེ་འཁོར་མོ་འཇིག་ནས་  
  
  
ཡན་མན་དུ་འཁྱམ་ཞིང་འདུག་པ་ལས་ཆུ་འགྲམ་དུ་སོང་བ་དང། ཆུ་དེའི་ནང་ནས་མི་རོ་ཞིག་ཁྱེར་འོངས་ནས། བྱ་རོག་གཅིག་ཆུའི་འགྲམ་དེ་ན་འདུག་ནས་མི་རོ་ཟ་བར་འདོད་ན་མཆུས་མ་  
སླེབས་སོ། །དེ་ནས་མཆུ་དེ་ཤིང་བུ་ཞིག་ལ་བརྡོར་བ་དང། རིང་པོ་ཞིག་ཏུ་གྱུར་ཏེ་དེས་རོ་དེ་ཟོས་སོ། །དེ་ནས་ཡང་དེས་ཤིང་གཞན་ཞིག་ལ་མཆུ་བརྡར་བ་དང། ཇི་ལྟར་སྔ་མ་བཞིན་དུ་གྱུར་  
ཏོ༑ ༑དེད་དཔོན་དེས་ཀྱང་ལག་པས་ཤིང་བུ་དེ་གཉིས་བླངས་ཏེ་ཁྱིམ་དུ་སོང་ངོ། །དེ་ནས་ཀརཤ་པ་ཎ་ལྔ་བརྒྱ་ཁྱེར་ནས་སྨད་ཚོང་མ་དེའི་ཁྱིམ་དུ་སོང་སྟེ། བཟང་མོ་ཁྱོད་ཀྱིས་བདག་ལ་  
ཀརཤ་པ་ཎ་མེད་པའོ་ཞེས་བསྐྲད་ན། དེ་ནི་ཀརཤ་པ་ཎ་འདི་རེ་ཡོངས་སུ་སྤྱད་ཀྱི། ཚུར་ཤོག་ཅེས་སྨྲས་པ་དང། དེ་ཡང་ཀརཤ་པ་ཎ་ལ་ཆགས་ནས་དེ་དང་ལྷན་ཅིག་ཏུ་ཡོངས་སུ་སྤྱད་དོ། །དེ་ནས་  
དེད་དཔོན་དེས་དེ་ལ་ཡོངས་སུ་སྤྱད་དེ། དེའི་སྣ་ཤིང་བུ་དེས་བརྡར་བ་དང། ཤིན་ཏུ་རིང་བར་གྱུར་ནས། དེས་སྨན་པ་ཐམས་ཅད་བཀུག་སྟེ་བསྟན་ན་ཡང། དེ་དག་གིས་སྨན་དཔྱད་བྱ་བར་མ་  
ནུས་ཏེ། དེ་ལྟར་དེ་སྨན་པ་ཐམས་ཅད་ཀྱིས་སྤངས་པ་དང། དེས་དེད་དཔོན་ལ་ཇོ་བོ་བཟོད་པར་གསོལ། འདིའི་སྨན་དཔྱད་མཛོད་ཅིག། ཅེས་སྨྲས་པ་དང། དེས་སྨྲས་པ། དེ་སྟེ་ཁྱེར་བ་དེ་ཀུན་  
སླར་སྦྱིན་པར་དམ་འཆའ་ན་གདོད་བྱའོ། །མོས་ཇོ་བོ་ཉི་རིམ་དུ་ཡང་སླར་དབུལ་གྱི་མཛོད་ཅིག་ཅེས་སྨྲས་པ་དང། དེས་ཤིང་བུ་གཉིས་པས་བརྡར་ན་ཇི་ལྟར་སྔ་མ་བཞིན་དུ་གྱུར་ཏེ། དེས་ཟོང་  
  
  
༄༅། །ཅི་ཁྱེར་བ་ཐམས་ཅད་དེ་ལ་སླར་བྱིན་ནོ། །དེ་ནས་དེད་དཔོན་དེས་བུ་མོ་སྐེམ་མོ་གོའུ་ཏ་མི་དཔལ་ཆེན་པོ་དང་སྦྱར་ཏེ་བག་མར་བླངས་སོ། །ཁྱིམ་བདག་གོའུ་  
ཏ་མ་རི་བྲགས་ཀྱི་གྲོང་གཞན་ཞིག་ན་ཞིང་རྨེད་དེ། དེས་མག་པ་དེ་ལ་སྨྲས་པ། བུ་ཁྱོད་ཀྱི་ཆུང་མ་འདི་ཁྲིད་ལ་རི་བྲགས་ཀྱི་གྲོང་འདི་ཞེས་བྱ་བར་འདུག་ཅིག། དེས་དེ་ལ་རི་བྲགས་ཀྱི་གྲོང་གི་  
ཞིང་ཐམས་ཅད་བྱིན་ནས། དེ་སྐེམ་མོ་གོའུ་ཏ་མི་ཤིང་རྟ་ལ་བསྐྱོན་ཏེ། དེར་སོང་ནས་འདུག་གོ། དེ་དང་ལྷན་ཅིག་རྩེ་དགའ་ཡོངས་སུ་སྤྱད་དོ། །དེ་དེ་ལ་རྩེ་དགའ་ཡོངས་སུ་སྤྱོད་པ་ལས་  
དུས་ཕྱི་ཞིག་ན་སྐེམ་མོ་གོའུ་ཏ་མི་སེམས་ཅན་དང་ལྡན་པར་གྱུར་ནས། དེ་བུ་འབྱུང་བའི་དུས་ལ་བབ་པ་དང། ཇོ་བོ་བདག་གི་བུ་བཙར་ཉེས། བདག་གཉེན་གྱི་ཁྱིམ་དུ་མཆིའོ། །དེར་  
བདག་ལ་བདག་གི་མས་བདག་གི་གཡོག་བགྱིད་དོ་ཞེས་སྨྲས་པ་དང་དེས་ཀྱང་ལེགས་སོ། །ཞེས་སྨྲས་ནས། དེས་བུ་མོ་གཉེན་གྱི་ཁྱིམ་དུ་བསྐྱལ་བ་དང། དེ་ལ་དེར་བཙས་ན་  
བུ་ཁྱེའུ་ཞིག་བྱུང་ནས་ཞག་བདུན་གསུམ་ཉི་ཤུ་རྩ་གཅིག་ཏུ་བཙས་པའི་བཅས་སྟོན་རྒྱས་པར་བྱས་ཏེ། རིགས་དང་མཐུན་པའི་མིང་བཏགས་ནས། དེས་ཁྱེའུ་དེ་ཁྱེར་ཏེ་སླར་རི་  
བྲགས་དེ་ཉིད་དུ་འོངས་སོ། །དེ་ཕྱིས་ཡང་སེམས་ཅན་དང་ལྡན་པར་གྱུར་ནས། བུ་འབྱུང་བའི་དུས་སུ་བབ་པ་དང། ཇོ་བོ་བུ་འབྱུང་བའི་དུས་ལ་བབ་ཀྱི། གཉེན་གྱི་ཁྱིམ་དུ་མཆིའོ། །དེར་  
  
  
དེས་ཀྱང་བཟང་མོ་ལེགས་ཀྱི་དོང་བར་བྱའོ། །ཞེས་སྨྲས་པ་དང། དེས་མ་དང་བུར་བཅས་ཏེ་ཤིང་རྟ་ལ་བསྐྱོན་ནས་དོང་བ་དང། དེ་  
ལམ་གྱི་ཕྱེད་དུ་བུ་བཙས་པར་གྱུར་ཏོ། །དེས་བུ་བཙས་པ་མཐོང་ནས། ཤིང་རྟ་ལས་བབས་ཏེ་ཤིང་གཞན་ཞིག་གི་དྲུང་དུ་འདུག་པ་དང། དེ་ཉིད་དུ་གཉིད་ཀྱིས་ལོག་གོ། །དེ་གཉིད་ཀྱིས་ཆེར་  
ལོག་པ་དང། སྦྲུལ་གདུག་པས་ཟིན་ནས་དུས་ལས་འདས་སོ། །མོ་ཡང་ཤིང་རྟའི་སྟེང་དེ་ཉིད་དུ་ཁྱེའུ་ཞིག་བཙས་ཏེ། དེ་ཤིང་རྟ་ལས་བབས་ནས་ཤིང་དྲུང་དུ་སོང་སྟེ། ཇོ་བོ་ཁྱོད་ཀྱི་བུ་ཁྱེའུ་  
ཞིག་བཙས་ཀྱི་དགྱེས་པ་སྐྱེད་ཅིག། ཅེས་སྨྲས་པ་དང། དེ་སེམས་མེད་པས་ལན་མ་གླན་ནོ། །དེས་ལག་པས་བསྐུལ་ཏེ་བརྟགས་ན་དུས་ལས་འདས་པར་མཐོང་ངོ། །མོ་དེ་ངུ་བར་གྱུར་པ་དང་  
བ་ལང་ཡང་མ་བྱིན་པར་ལེན་པས་ཕྲོགས་སོ། །དེ་ནས་རིང་ཞིག་ཏུ་དུས་ནས་མི་དགའ་བ་སྐྱེས་ཏེ། ཕྱོགས་བཞིར་བལྟས་ནས། དེ་བུ་ད་གཟོད་བཙས་པ་འདི་པང་དུ་ཐོགས། སྔ་མ་ནི་ལག་པ་  
ནས་བཟུང་སྟེ་སོང་བ་དང། དེ་ན་དུས་མ་ཡིན་པའི་སྤྲིན་ཆེན་པོ་ལངས་ཏེ། དེས་མཚོ་དང། ལྟེང་ཀ་དང། ཁྲོན་པ་དག་ཆུས་གང་ནས། དེའི་ལམ་ཀ་ན་ཆུ་བོ་རྒལ་དགོས་པར་གྱུར་ནས། དེས་  
བསམས་པ། དེ་སྟེ་ཁྱེའུ་དང་ལྷན་ཅིག་ཏུ་རྒལ་ན་ནི་བདག་ཀྱང་མེད། ཁྱེའུ་ཡང་མེད་པར་འགྱུར་ན། རེ་ཞིག་ཁྱེའུ་ཇེ་བསྒྲལ་ལོ་།ཕུ་བོ་དེ་ཆུའི་འགྲམ་དུ་བཞག་སྟེ། ཆུང་དུ་ཁྱེར་ཏེ་རྒལ་ལོ། །  
  
  
༄༅། །དེ་ནས་དེ་ཡང་འགྲམ་དུ་བཞག་སྟེ། བུ་ཕུ་བོའི་ཕྱིར་ཡང་ཆུ་རྒལ་ཏེ། ཆུ་བོའི་ཕྱེད་དུ་ཕྱིན་པ་དང། ཁྱེའུ་ཆུང་དུ་དེ་ཝས་ཁྱེར་རོ། །དེ་ནས་མོས་ཆུ་བོའི་དབུས་  
སུ་འདུག་སྟེ། ལག་པ་གཡབས་ནས་ཀུ་ཀུ་ཞེས་བོས་པ་དང། ཁྱེའུ་ཕུ་བོ་དེ་མ་བདག་ལ་འབོད་དོ་སྙམ་བསམས་ནས། དེ་ཆུའི་ནང་དུ་མཆོངས་པ་དང། ཆུ་འགྲམ་ཡང་གད་པ་ཆད་  
པ་ཞིག་སྟེ། ལྷུང་མ་ཐག་ཏུ་དུས་ལས་འདས་ནས། དེ་ནས་མོ་རིངས་ཤིང་མྱུར་བར་བྱུང་སྟེ། ཝ་དེའི་རྗེས་བཞིན་དུ་བསྙེགས་པ་དང་དེས་དེ་བོར་ཏེ་སོང་ནས། དེ་ལ་བལྟས་ན་དུས་  
ལས་འདས་པ་མཐོང་བ་དང། མོས་དུས་ནས་དེ་ཆུར་བོར་ཏེ། དེ་ནས་བུ་ཆེན་པོ་དེ་ཡང་ཆུས་ཁྱེར་བ་མཐོང་ནས། དེ་མི་དགའ་བ་ཆེན་པོར་གྱུར་ཏེ། ངུ་ཞིང་བརྒྱུགས་པ་དང། དེ་ཡང་  
དུས་ལས་འདས་པར་མཐོང་ངོ། །དེ་ཁྱོ་དང་བུ་ལས་བྲལ་བས་ཡི་ཆད་པར་གྱུར་ནས། གཅིག་པུ་གོས་གཅིག་གིས་སྨད་གཡོགས་ཏེ། ཆུ་བོའི་འགྲམ་ན་རླུང་དང། ནགས་ཆེན་པོ་དང། ཆུ་  
བོ་རྣམས་ཀྱི་སྒྲ་དང། བྱའི་སྒྲ་དུ་མ་རྣམས་མཉན་ཅིང་ཐོས་ནས། ཀྱི་ཧུད་ཁྱོ། ཀྱི་ཧུད་བུ་ཆེན་པོ། ཀྱི་ཧུད་བུ་ཆུང་ངུ་མ་ཞེས་ཟེར་ཞིང་སྙིང་རྗེ་ཞིང་བརྩེ་བས། མཆི་མས་བརྣངས་བཞིན་  
དུ་ངུ་སྟེ། ས་ལ་ཕན་ཚུན་འགྲེ་ཞིང་འདུག་པ་དང། ལས་ཀུན་རྒྱས་ཤིང་རྫོགས་པས་ངེས་པར་གདོན་མི་ཟ་བར་རྣམ་པར་སྨིན་པར་འགྱུར་ཏེ། དེ་མ་ཐག་ཏུ་འདིའི་ཕ་དང་མ་དང་ཁྱིམ་གྱི་སྐྱེ་  
  
  
།དེའི་ནང་ནས་སྐྱེས་པ་གཅིག་ཅིག་ཐར་ཏེ། སྙིང་རྗེ་ཞིང་བརྩེ་བས་མཆི་མས་བརྣངས་བཞིན་དུ་མྱུར་བར་འགྲོ་ཞིང་དེའི་མདུན་ལོགས་སུ་འོངས་  
པ་དང། མོས་དེ་སྐྲག་པ་ལྟ་བུར་མཐོང་ནས། ཀྱེ་སྐྱེས་བུ་ཅིའི་ཕྱིར་རིངས་པར་རྒྱུག། ཅེས་དྲིས་པ་དང། དེས་དེའི་མདུན་དུ་རང་གིས་ལུས་བརྡབས་ནས་ངུ་ཞིང་མཆི་མས་བརྣངས་བཞིན་དུ་  
སྨྲས་པ། ཁྱོད་ཀྱི་ཕ་དང་མ་དང་ཁྱིམ་གྱི་སྐྱེ་བོ་མང་པོ་ཀུན་གནམ་ལྕགས་བབས་པས་ཕོག་སྟེ། བདག་གཅིག་བུ་ནི་ལས་ཀྱིས་ཐར་རོ། །དེ་ཐོས་ནས་ཕྱི་ཕྱིར་མྱ་ངན་སློང་ཤིང་དུ་བར་གྱུར་  
པ་དང། བདག་གིས་སྔོན་གྱི་ཚེ་རབས་སུ་སྡིག་ཅི་ཞིག་བྱས་ན། དུས་གཅིག་ཏུ་ཁྱོ་དང་བུ་ལ་སོགས་པ་གཉེན་བཤེས་དང་བྲལ། དེ་བས་ཁྱིམ་ན་གནས་པས་ཅི་ཞིག་བྱས། །སྐལ་པ་ཆད་པས་  
གང་དུ་ཅི་སྙེད་པ། །ཁྱོ་དང་གཉེན་བཤེས་དང་ཡང་བ་དག་བྲལ་བ། །བདག་འགྲོ་ཁྱིམ་ན་གནས་པར་མི་རིགས་ཏེ། །དགོན་པ་རྣམ་པར་དབེན་པ་དེ་དག་དང། །ཁྱིམ་སྟོང་དེ་དག་ཏུ་ནི་གནས་པ་  
བླ༑ ༑ཁྱིམ་ན་གནས་པ་སྡིག་སྟེ་ཅིར་མི་རུང། །མྱ་ངན་སྡུག་བསྔལ་རྣམ་པར་འཕེལ་བར་འགྱུར། །དེར་ཕྱོགས་གཅིག་ཏུ་ཞུགས་ཏེ་སོང་ནས། ཕན་ཚུན་དུ་འཁྱམ་འཁྱམ་པ་ལས་རིམ་གྱིས་  
གྲོང་གཞན་ཞིག་ཏུ་ཕྱིན་ནས། དེ་ན་བུད་མེད་རྒན་མོ་གཞན་ཞིག་རས་འཁལ་བ་ཞིག་འདུག་སྟེ། དེ་དེའི་དྲུང་དུ་སོང་བ་དང། དེས་དེ་ལ་ངལ་བསོས་ནས་དེ་དང་ལྷན་ཅིག་ཏུ་རས་འཁལ་བ་  
  
  
༄༅། །ལ་ཞུགས་སོ། །དེ་ན་ཐག་པ་ཁྱེའུ་གཞོན་ནུ་གཞན་ཞིག་རང་གི་བཟོས་འཚོ་བ་ལ་ཞུགས་ཏེ། དེ་ལ་བུད་མེད་རྒན་མོ་དེ་དུས་དུས་སུ་རས་ཀྱི་སྐུད་པ་དེ་ལ་འཚོང་ངོ།།  
དེ་ནས་གཞན་ཞིག་ཏུ་དེས་སྐུད་པ་ཕྲ་མོ་ཞིག་ཁྱེར་ཏེ། དེའི་དྲུང་དུ་སོང་བ་དང། དེས་མ་མ་ཁྱོད་ཀྱིས་སྔོན་ནི་སྦོམ་པོར་འཁལ་ན། ད་འདི་ལྟ་བུ་ག་ལས་འོངས། ཞེས་དྲིས་པ་དང། དེས་  
འདི་ནི་བདག་གིས་མ་བཀལ་ཏོ། །མ་མ་འོ་ན་སུས་བཀལ། བུ་བདག་གི་ཁྱིམ་ན་བུད་མེད་གཅིག་ཅིག་འདུག་སྟེ། དེས་བཀལ་བ་འདི་ཡིན་ནོ་ཞེས་སྨྲས་པ་དང། དེས་མ་མ་ཁྱོད་ཀྱིས་ཅིའི་  
ཕྱིར་ན་བདག་ལ་དེ་མི་སྦྱིན། བདག་ལ་ཡང་ཆུང་མ་མེད་དེ། བདག་གིས་དེའི་བཟའ་བ་དང། བགོ་པ་དང། འཚོ་བའི་ཡོ་བྱད་དག་སྦྱར་རོ། །ཞེས་སྨྲས་པ་དང། མོས་བུ་རེ་ཞིག་དེ་ལ་གསོལ་བར་བྱ་  
སྟེ༑ ཅི་ཟེར་བ་ལས་ལན་ཕྱིར་སྦྱིན་ནོ་ཞེས་སྨྲས་པ་དང། དེས་དེའི་སྐུད་པའི་རིན་རྒྱལ་པར་བྱིན། ཟན་ཡང་བྱིན་ནས། དེ་ནས་དྲི་དང་མེ་ཏོག་གིས་བརྒྱན་ཏེ་བཏང་བ་དང། སྐེམ་མོ་གོའུ་  
ཏ་མིས་སྨྲས་པ། མ་མ་སྐུད་པ་སུ་ལ་བཙོངས་ན་རིན་རྒྱལ་ཞིང་ལེགས་ཏེ། ཁྱོད་ཀྱང་དྲི་དང་མེ་ཏོག་གིས་སུས་བརྒྱན། དེས་བུ་མོ་།དྲི་དང་མེ་ཏོག་གིས་བརྒྱན་པ་འབའ་ཞིག་མ་ཡིན་གྱི་  
ཟས་ཀྱང་སྦྱིན་ནོ་ཞེས་སྨྲས་པ་དང། དེའི་ཕྱིར་འདི་ལྟ་བུ་ག་ལས་བྱུང་ཞེས་འདྲིའོ། །དེས་ཀྱང་ཇི་ལྟར་གྱུར་པ་ཞིབ་ཏུ་སྨྲས་ནས། ཁྱེའུ་ཐ་ག་པའི་ཡོན་ཏན་གྱི་ཁྱད་པར་སྙན་པ་བརྗོད་དེ་སྨྲས་  
  
  
བུ་མོ་ཁྱེའུ་ཐ་ག་པ་དེ་ཁྱོད་སློང་སྟེ། དེའི་ཆུང་མ་མེད་ཀྱི་ཁས་ལོང་ཞིག་དང། བདེ་བར་འགྱུར་རོ། །དེས་མ་མ་ཆོག་གི་ཕྱིན་ཆད་སྐད་མ་སྨྲ་ཞིག། བདག་ནི་ཁྱིམ་ན་གནས་པས་  
སྐྱོས༑ ཇི་ལྟར་ཡང་རུང་སྟེ་དེ་ལྟ་བུའི་འཚོ་བ་མི་བྱའོ་ཞེས་སྨྲས་པ་དང། དེས་སྨྲས་པ། བུ་མོ་བུད་མེད་རྟེན་མེད་པ་ནི། སྡུག་བསྔལ་བའི་གནས་ན་འདུག་སྟེ། ཕྱི་རོལ་གྱི་སྐྱེས་པ་དག་  
གླགས་ལྟ་བར་ཡང་འགྱུར་གྱི་གནས་སུ་སོམས་ལ་ཁས་ལོང་སྟེ་འདུག་ཅིག། དེས་ཁས་མ་བླངས་ནས། དེས་དེ་ལ་ཉེས་པའི་དམིགས་སུ་འགྱུར་བར་སྨྲས་པ་དང། གདོད་དེས་ཁས་བླངས་  
སོ༑ ༑དེ་ནས་ཁྱེའུ་ཐ་ག་པས། དེ་ཉི་མ་དང། ཚེས་གྲངས་དང་སྐར་མའི་རིམ་དང་སྦྱར་ཏེ་ཁྱིམ་དུ་བླངས་སོ། །དེ་ཡང་མི་སྲུན་ཅིང་སྨྱོ་ལ་ཁྲོ་བས་རྟག་ཏུ་དེ་ལ་དབྱིག་པ་དང་ཐལ་མོས་རྡེག་སྟེ། དེས་  
བུད་མེད་རྒན་མོ་དེ་ལ་སྨྲས་པ། མ་མ་ཁྱོད་ཀྱིས་བདག་སྲིན་པོ་ལ་ཕུལ་ཏེ། དེས་བདག་ལ་ཉིན་གཅིག་བཞིན་དུ་དབྱུག་པ་དང། ཐལ་མོས་བརྡེག་ན་ཇི་ལྟར་བྱ་མ་ཤེས་སོ། །བུ་མོ་ནམ་ཁྱོད་ལ་བུ་མ་བྱུང་  
གི་བར་དུ་ཁྱོད་ལ་ཁོ་རྡེག་གོ་ཁྱོད་ཀྱང་བུ་ཐུར་གྱུར་པ་དང་ཁྱིམ་དེ་ཡང་ཁྱོད་ཉིད་དབང་བྱེད་ཀྱི་མི་དགའ་བར་མ་བྱེད་ཅིག་དེ་ནས་དུས་ཕྱི་ཞིག་ན་དེ་སེམས་ཅན་དང་ལྡན་པར་གྱུར་ནས་ཁྱེའུ་ཐ་ག་པ་དེ་མོ་  
ལ་བྱམས་པར་གྱུར་ཏོ། །མོ་ཡང་དེ་ལ་བརྙས་པ་བྱེད་དོ། །དེས་ཀྱང་སྡོད་ཅིག་ཅེས་བྱས་ནས་མནགས་སོ། །དེ་ནས་དུས་ཕྱི་ཞིག་ན་ཁྱེའུ་དེ་ཐ་ག་བའི་གྲོགས་པོ་རྣམས་ཀྱིས་ཆང་མང་དུ་བླུད་པས་ར་རོ་ནས་  
  
  
༄༅། །སྨྱོ་ཞིང་ཁྱིམ་དུ་འོངས་སོ། །དེ་ཡང་སྒོ་བཅད་དེ་བུ་འབྱུང་ཞིང་འདུག་པའི་ཚེ་དེས་སྒོ་ཕྱེ་ཞེས་བྱས་ན། དེ་བུ་འབྱུང་བའི་སྡུག་བསྔལ་གྱིས་ཀུན་ཏུ་གཟིར་ནས་སྒོ་མ་  
ཕྱེ་བ་དང། དེ་རབ་ཏུ་ཁྲོ་བ་སྐྱེས་ནས་ཕྱོགས་གཅིག་ཏུ་སོང་སྟེ་འདུག་གོ། །དེས་བུ་བྱུང་ནས་སྒོ་ཕྱེ་བ་དང། དེ་ནང་དུ་འོངས་པ་ལ་གུས་པར་བྱས་ཏེ་སྨྲས་པ། ཇོ་བོ་དགྱེས་པར་མཛོད་ཅིག་  
ཁྱོད་ཀྱི་བུ་ཕོ་ཞིག་བཙས་སོ། །དེས་དེ་ལ་ཁྲོ་བས་ཀུན་ཏུ་ཁེབས་པ་དང་ནི་མ་བྲལ་གྱི་གནོད་སེམས་ཀྱིས་ཀུན་ཏུ་ཁེབས་པར་གྱུར་ཏེ་དེས་བུ་མ་བྱུང་བར་ཡང་བདག་ལ་བརྙས་པར་  
བྱེད་ན། གང་གི་ཚེ་འདི་བུ་སྐྱེས་པར་གྱུར་ན། འདི་དང་བུ་གཉིས་བསྡོམས་ནས་བདག་ལ་གདོན་མི་ཟ་བར་གསོད་པར་བྱེད་དོ་སྙམ་བསམས་ནས། དེས་སྨྲས་པ། བཟང་མོ་ཐབ་ཏུ་མེ་  
བུས་ལ་ཟངས་ཚུགས་ཤིག་དེས་ཐབ་ཏུ་མེ་བུས་ཏེ་ཟངས་བཙུགས་པ་དང། སྨྲས་པ། ཡུངས་མར་ལུགས་ལ་སྐོལ་ཅིག་དེས་ཡུངས་མར་བླུགས་ཏེ་བསྐོལ་བ་དང། དེས་བུ་ཆུང་  
འདིར་ཆུག་ལ་སྐོལ་ཅིག། ཅེས་སྨྲས་པ་དང། མོས་ཇོ་བོ་འདི་ཁྱོད་ཉིད་ཀྱི་བུ་ཡིན་ན་འདིས་ཅི་ཞིག་ཉེས། གཞོན་ནུ་མ་བསད་ཅེས་སྨྲས་པ་དང། དེས་དེ་ལ་དབྱིག་པས་བརྡེགས་  
སོ༑ ༑བདག་ལས་སྡུག་པ་མེད་པས་དེས་སྐྲག་སྟེ། དེ་ཡུངས་མར་ཁོལ་བའི་ནང་དུ་བཅུག་པ་དང། དུས་ལས་འདས་སོ། །ནམ་དེ་ཚོས་པར་གྱུར་བ་ན་དེས་སྨྲས་པ། ད་ཕྱུང་ཞེས་བསྒོ་  
  
  
དེས་དེ་ཕྱུང་པ་དང། སྨྲས་པ། ཟོ་ཞིག་ཅེས་སྒོའོ། །དེས་སྨྲས་པ། ཇོ་བོ། བུའི་ཤ་ཇི་ལྟར་བཟའ་ཞེས་སྨྲས་པ་དང། དེས་དེ་ཉིད་ཀྱི་ལུས་ཐམས་ཅད་དུ་བརྡེགས། །རབ་ཏུ་  
བརྡེགས་པ་དང། དེ་དེས་བརྡེགས་པས་བུའི་ཤ་ཡང་ཟོས་སོ། །བཅོམ་ལྡན་འདས་ཀྱིས་གསུངས་པ། འདོད་ཆགས་ཀྱི་ཁ་ན་མ་ཐོ་བ་ཆུང་མོད་ཀྱི་འབྲལ་བར་ནི་དཀའོ། །ཞེ་སྡང་གི་ཁ་ན་  
མ་ཐོ་བ་ཆེ་ལ་འཕྲལ་བར་སླ་བས་ཐ་ག་པའི་ཁྱེའུ་དེ་ཕྱིས་འགྱོད་པའི་མེས་གདུངས་ཏེ། རིང་ཞིག་ཏུ་མ་ལོག་པས་ན། གཉིད་ཀྱིས་མྱོས་ཏེ། དེ་ཤིན་ཏུ་ལོག་པར་གོའུ་ཏ་མིས་རིག་ནས་  
བསམས་པ། འདི་བུ་བསད་ནས་བདག་ལ་ཡང་བུའི་ཤ་ཟར་བཅུག་སྟེ། མི་འདི་ནི་སྲིན་པོ་ཡིན་གྱི་འབྲོས་སོ། །སྙམ་ནས་རྒྱགས་ཅི་ཐེག་ཅིག་ཁྱེར་ཏེ་བྲོས་པ་དང། བྱང་ཕྱོགས་ཀྱི་  
ལམ་གྲོགས་དག་ཅིག་ཡུལ་འཁོར་མོ་འཇིག་ཏུ་ཟོང་རྣམས་བཙོངས་ཏེ་སླར་གྱིས་ཟོང་རྣམས་ཁྱེར་ནས་བྱང་ཕྱོགས་ཀྱི་ལམ་དུ་ཞུགས་ཏེ་དོང་བ་དང་ལྷན་ཅིག་ཏུ་སོང་ངོ། །ཇི་ཙམ་  
ན་དེད་དཔོན་གྱིས་དེའི་གཟུགས་མཛེས་པ་མཐོང་ངོ། །མཐོང་ནས་དེ་ལ་ཆགས་ཏེ། དེས་ཁྱོད་སུའི། ད་གང་དུ་འགྲོ་ཞེས་དྲིས་པ་དང་མོས་སྨྲས་པ། དེད་དཔོན། བདག་གི་  
ཁྱོ་ནི་སྦྲུལ་གདུག་པས་ཟོས་སོ། །བུ་གཉིས་ལས་གཅིག་ནི་ཝས་ཟོས་སོ་།གཅིག་ནི་ཆུའི་ནང་དུ་དུས་ལས་འདས་སོ། །ཕ་དང་མ་ནི་གནམ་ལྕགས་ཀྱིས་བསད་དོ། །བདག་ནི་མགོན་  
  
  
༄༅། །མེད་པས་གར་དགའ་བར་འགྲོ་སྟེ། མགྲོན་པ་མང་པོ་དེ་དག་གར་དོང་བ་དེར་མཆིའོ། །དེས་བསམས་པ། རིང་དུ་གར་སོང་ཡང་འདི་འདྲ་བའི་  
བུད་མེད་དང་ལྷན་ཅིག་ཡོངས་སུ་སྤྱོད་དོ་སྙམ་ནས་དེས་དེ་ཆུང་མར་བྱས་ཏེ། ཇི་ཙམ་ཞིག་ན་མགྲོན་པ་མང་པོ་དེ་དག་མི་རྒོད་ཀྱིས་བཅོམ་སྟེ། དེད་དཔོན་དེ་ཡང་འཐབ་པ་  
ལས་བསད་དོ། །སྐེམ་མོ་གོའུ་ཏ་མི་ནི་མི་རྒོད་ཀྱི་དེད་དཔོན་གྱིས་ཆུང་མར་བྱས་པ་དང། མི་རྒོད་ཀྱི་དེད་དཔོན་དེ་ཡང་བྱང་ཕྱོགས་ཀྱི་རྒྱལ་པོས་བསད་དོ། །སྐེམ་མོ་གོའུ་ཏ་མི་  
ནི་རྒྱལ་པོའི་བཙུན་མོར་གྱུར་ཏོ། །ཇི་ཙམ་ན་རྒྱལ་པོ་དེ་ཡང་དུས་ལས་འདས་ནས། བཙུན་མོ་དང། གཞོན་ནུ་དང། བློན་པོ་དང། སྐྱེ་བོ་མང་པོ་དག་གིས་དེ་སྐེམ་མོ་གོའུ་ཏ་  
མི་དང་ལྷན་ཅིག་ཏུ་བཀུར་སྟི་ཆེར་བྱས་ཏེ། མཆད་པའི་ནང་དུ་བཅུག་གོ་བྱང་ཕྱོགས་ཀྱི་མི་རྣམས་དུར་རྐུ་སྟེ། དེ་དག་གིས་མཆད་པ་བྲུས་པ་དང། སྐེམ་མོ་གོའུ་ཏ་མི་  
སྣར་རྡུལ་སོང་ནས་དེས་སྦྲིད་པ་བྱུང་བ་དང། དུར་རྐུ་བའི་མི་རྣམས་སྐྲག་སྟེ། རོ་ལངས་སོ་སྙམ་ནས་དེ་དག་བྲོས་པ་དང། སྐེམ་མོ་གོའུ་ཏ་མི་ཁུང་བུ་བྲུས་ནས་བྱུང་ངོ། །དེས་  
སྡུག་བསྔལ་རྣམ་པ་དུ་མར་བརྟགས་པས་རླུང་རབ་ཏུ་ལངས་ཤིང་ཁ་ཟས་མེད་པའི་རྐྱེན་གྱིས་སྨྱོན་མར་གྱུར་ནས་དེས་སྨད་གཡོགས་བོར་ཏེ། ལག་པ་དང་རྐང་པ་གས་ཤིང་  
  
  
སྐྲ་རིང་ཞིང་སྐྱ་མོ་སེང་སེང་མོར་གྱུར་ཏེ། ཕན་ཚུན་འཁྱམས་འཁྱམས་པ་ལས་མཉན་ཡོད་དུ་ཕྱིན་ཏོ། །བཅོམ་ལྡན་འདས་ཀྱིས་གསུངས་པ། སེམས་ཅན་རྣམས་ཀྱི་ལས་ཀྱི་རྣམ་པར་སྨིན་  
པ་ནི་བསམ་གྱིས་མི་ཁྱབ་བོ། །དེས་སྔོན་ལས་བྱས་པ་རྣམས་ཀྱི་འབྲས་བུ་རྣམ་པར་སྨིན་པ་མྱོང་བར་གྱུར་ནས། སྔོན་གྱི་ལས་ཀྱིས་ཛེ་ཏའི་ཚལ་དུ་ཕྱིན་ཏོ། །དེའི་ཚེ་བཅོམ་ལྡན་འདས་དགེ་སློང་བརྒྱ་  
སྟོང་དུ་མའི་མདུན་ན་ཆོས་འཆད་ཅིང་བཞུགས་པ་སྐེམ་མོ་གོའུ་ཏ་མིས་རྒྱང་མ་ནས། སངས་རྒྱས་བཅོམ་ལྡན་འདས་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་ནི་ཡང་དག་པར་བརྒྱན་  
དཔེ་བྱེད་བཟང་པོ་བརྒྱད་ཅུས་ནི་སྐུ་ལ་རྣམ་པར་སྤྲས། འོད་ཀྱི་དཀྱིལ་འཁོར་ཉི་མ་སྟོང་ལས་འདས་པའི་འོད་འདོམ་གང་བ་རིན་པོ་ཆེའི་རི་འགྲོ་བ་བཞིན་ཁོ་ར་ཁོར་ཡུག་ནས་བཟང་བ་མཐོང་ངོ། །  
མཐོང་ནས་ཀྱང་བདག་གི་སེམས་དྲན་པ་སླར་ཐོབ་སྟེ། དེ་ངོ་ཚ་བའི་ཚུལ་དུ་གྱུར་ནས་ཕྱོགས་གཅིག་ཏུ་ཙོག་པུར་འདུག་གོ་དེའི་བར་དུ་ཡང་སངས་རྒྱས་བཅོམ་ལྡན་འདས་ཀྱིས་མི་མཁྱེན་  
པའམ། མི་གཟིགས་པའམ། མི་རིག་པའམ། རྣམ་པར་མི་རིག་པ་ཅུང་ཟད་ཀྱང་མེད་དེ། སངས་རྒྱས་བཅོམ་ལྡན་འདས་རྣམས་ནི། ཆོས་ཉིད་ཀྱི་ཐུགས་རྗེ་ཆེན་པོས་འཇིག་རྟེན་ལ་ཕན་འདོགས་  
པར་གྱུར་པ། སྲུང་བ་གཅིག་པུ་དཔའ་བོ་གཅིག་པུ་གཉིས་སུ་མད་པ་གཉིས་སུ་མི་སྨྲ་བ། ཞི་གནས་དང་ལྷག་མཐོང་ལ་གནས་པ། གདུལ་བའི་དངོས་པོ་གསུམ་ལ་མཁས་པ། ཆུ་བོ་བཞི་ལས་  
  
  
༄༅། །རྒལ་བ། རྫུ་འཕྲུལ་གྱིས་རྐང་པ་བཞིའི་མཐིལ་རབ་ཏུ་བརྟན་པ། མི་འཇིགས་པ་བཞིས་བསྙེངས་པ་མེད་པ། ཡན་ལག་ལྔ་རྣམ་པར་སྤངས་པ། འགྲོ་བ་  
ལྔ་ལས་ཡང་དག་པར་འདས་པ། ཡན་ལག་དྲུག་དང་ལྡན་པ། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ། གནས་དྲུག་ལ་རྟག་ཏུ་གནས་པ། བྱང་ཆུབ་ཀྱི་ཡན་ལག་བདུན་གྱི་མེ་ཏོག་  
གིས་བརྒྱན་པ། ལམ་གྱི་ཡན་ལག་བརྒྱད་འཆང་བ། མཐར་གྱིས་སྙོམས་པར་འཇུག་པ་དགུ་ལ་མཁས་པ། སྟོབས་བཅུའི་སྟོབས་དང་ལྡན་པ། ཕྱོགས་བཅུར་སྙན་པར་གྲགས་པ་  
རྣམས་བརྒྱ་ཕྲག་བཅུའི་དབང་དུ་གྱུར་པ་ལས་རབ་ཏུ་ངེས་པ་རྣམས་མཚན་ལན་གསུམ་ཉིན་ལན་གསུམ་གྱི་བར་དུ་སངས་རྒྱས་ཀྱི་སྤྱན་གྱིས་འཇིག་རྟེན་ལ་གཟིགས་ནས། ཡེ་ཤེས་ཀྱི་གཟིགས་  
པ་འབྱུང་སྟེ། གང་ལ་ཉམས། གང་ལ་འཕེལ་བར་འགྱུར། གང་ལ་སྡུག་བསྔལ་བར་འགྱུར་ཏེ། གང་དོག་པར་འགྱུར། གང་གནོད་པར་འགྱུར། གང་སྡུག་བསྔལ་བ་དང། དོག་པ་  
དང། གནོད་པར་འགྱུར། གང་ངན་སོང་ལ་གཞོལ། གང་ངན་སོང་ལ་འབབ། གང་ངན་སོང་ལ་རབ་ཏུ་བབ། ངས་གང་ངན་སོང་ནས་ཕྱུང་སྟེ། མཐོ་རིས་དང་ཐར་པ་ལ་གཞག་པར་  
བྱ༑ གང་དགེ་བའི་རྩ་བ་མ་སྐྱེད་པ་རྣམས་དགེ་བའི་རྩ་བ་བསྐྱེད་པར་བྱ། གང་བསྐྱེད་པ་རྣམས་ཡོངས་སུ་སྨིན་པར་བྱ། གང་སྨིན་པ་རྣམས་རྣམ་པར་གྲོལ་བར་བྱ། ཡང་གསུངས་པ་  
  
  
།གལ་ཏེ་དུས་ལས་ཡོལ་ཡང་སྲིད། །གདུལ་བར་འགྱུར་བའི་སྲས་རྣམས་ལ། །སངས་རྒྱས་དུས་ལས་འདའ་མི་འགྱུར། །དེ་ནས་བཅོམ་ལྡན་འདས་ཀྱིས་ཚེ་  
དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། དེད་དཔོན་གྱི་ཆུང་མ་སྐེམ་མོ་གོའུ་ཏ་མི་ལ་བླ་གོས་བྱིན་ཅིག་དང། འདི་ལ་ཆོས་བཤད་པར་བྱའོ། །ཚེ་དང་ལྡན་པ་ཀུན་དགའ་བོས་  
དེད་དཔོན་གྱི་ཆུང་མ་སྐེམ་མོ་གོའུ་ཏ་མི་ལ་བླ་གོས་བྱིན་ནོ། །དེ་ནས་དེད་དཔོན་གྱི་ཆུང་མ་སྐེམ་མོ་གོའུ་ཏ་མིས་བླ་གོས་གྱོན་ནས་བཅོམ་ལྡན་འདས་གང་ན་བདེར་སོང་སྟེ། བཅོམ་ལྡན་འདས་  
ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་།ཕྱོགས་གཅིག་ཏུ་འདུག་པ་དང། དེ་ནས་བཅོམ་ལྡན་འདས་ཀྱིས་དེའི་བསམ་པ་དང། བག་ལ་ཉལ་བ་དང། ཁམས་དང། རང་  
བཞིན་རྣམས་མཁྱེན་ནས། འཕགས་པའི་བདེན་པ་བཞི་ཡང་དག་པར་རྟོགས་པར་འགྱུར་བ་དེ་ལྟ་བུའི་ཆོས་བཤད་དེ། གང་ཐོས་པས་དེད་དཔོན་གྱི་ཆུང་མ་སྐེམ་མོ་གོའུ་ཏ་མིས། འཇིག་  
ཚོགས་ལ་ལྟ་བའི་རིའི་རྩེ་མོ་ཉི་ཤུ་གྱེན་དུ་བྱུང་བ་ཡེ་ཤེས་ཀྱི་རྡོ་རྗེ་བཅོམ་ནས། རྒྱུན་དུ་ཞུགས་པའི་འབྲས་བུ་མངོན་དུ་བྱས་སོ། །དེ་བདེན་པ་མཐོང་ནས་སྟན་ལས་ལངས་ཏེ། བཅོམ་ལྡན་  
འདས་ག་ལ་བ་དེར་ལོགས་སུ་ཐལ་མོ་སྦྱར་ཏེ་ཕྱག་འཚལ་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཙུན་པ་ལེགས་པར་བཤད་པའི་ཆོས་འདུལ་བ་ལ་རབ་ཏུ་བྱུང་ཞིང། བསྙེན་  
  
  
༄༅། །པར་རྫོགས་ཏེ། དགེ་སློང་མའི་དངོས་པོར་འགྱུར་ཞིང་བཅོམ་ལྡན་འདས་ཀྱི་དྲུང་དུ་བདག་ཚངས་པར་སྤྱད་པ་སྤྱོད་དུ་གནང་ངམ། བཅོམ་ལྡན་འདས་ཀྱིས་སྐྱེ་དགུའི་  
བདག་མོ་ཆེན་མོ་ལ་གཏད་ནས་དེས་རབ་ཏུ་ཕྱུང་སྟེ། བསྙེན་པར་རྫོགས་པར་བྱས་ནས། འདུལ་བ་ལ་བསླབས་ཏེ་ལུང་བསྒོ་བ་བྱིན་ནས་དེ་བརྩོན་པར་བྱས། ནན་ཏན་ཏུ་བྱས། བསྒྲུབ་པར་  
བྱས་པས་ན་འཁོར་བའི་འཁོར་ལོ་འདི་གཡོ་བ་དང། མི་གཡོ་བར་ཤེས་ཏེ། འདུས་བྱས་ཀྱི་རྒྱུད་ཐམས་ཅད་ཞིག་པ་དང། ལྟུང་པ་དང། རྣམ་པར་གྱེས་པ། རྣམ་པར་འཇིག་པའི་ཆོས་ཉིད་  
ཀྱིས་རབ་ཏུ་བཅོམ་སྟེ། ཉོན་མོངས་པ་ཐམས་ཅད་སྤངས་ནས་དགྲ་བཅོམ་པ་མངོན་དུ་བྱས་ཏེ། དགྲ་བཅོམ་པར་གྱུར་ཏོ། །ཁམས་གསུམ་གྱི་འདོད་ཆགས་དང་བྲལ་བ། བོང་བ་དང་  
གསེར་དུ་འདྲ་བ། ནམ་མཁའ་དང་ལག་མཐིལ་ལྟར་ཆགས་པ་མེད་པ་བཞིན་དུ་སེམས་མཉམ་པ་སྟེ། སྟེའུ་དང་ཙན་དན་དུ་འདྲ་བར་རིག་པས་སྒོ་ངའི་སྦུབས་བཅོམ་པ། རིག་པ་དང་  
མངོན་པར་ཤེས་པ་ཡང་དག་པར་སོ་སོར་རིག་པ་ནི་ཐོབ། སྲིད་པའི་རྙེད་པ་དང། ཆགས་པ་དང། བཀུར་སྟི་ལ་རྒྱབ་ཀྱིས་ཕྱོགས་ཏེ་དབང་པོ་དང། ཉེ་དབང་པོ་དང། ལྷར་བཅས་  
པ་རྣམས་ཀྱིས་མཆོད་ཅིང་ཕྱག་བྱ་བ་དང། ཚིག་སྙན་པར་བརྗོད་པར་གྱུར་ཏོ། །དེ་བཅོམ་ལྡན་འདས་ཀྱི་ཞབས་ལ་ཕྱག་འཚལ་དུ་སོང་བ་དང། དེ་ནས་བཅོམ་ལྡན་འདས་ཀྱིས་དགེ་  
  
  
དགེ་སློང་དག་ངའི་ཉན་ཐོས་མའི་དགེ་སློང་མ་འདུལ་བ་འཛིན་པའི་ནང་ན་འདི་ལྟ་སྟེ། མཆོག་ནི་དགེ་སློང་མ་སྐེམ་མོ་གོའུ་ཏ་མིའོ། །ནམ་བཅོམ་ལྡན་  
འདས་ཀྱིས་དགེ་སློང་མ་སྐེམ་མོ་གོའུ་ཏ་མི་འདུལ་བ་འཛིན་པོའི་ནང་ན་མཆོག་གོ་ཞེས་གསུངས་པ་དང། དེའི་ཚེ་དེའི་དྲུང་དུ་དགེ་སློང་མ་རྣམས་དོང་ངོ། །དེས་འོངས་པ་དེ་དག་སྐྱོ་བ་བསྐྱེད་  
པའི་ཕྱིར་ལས་ཀྱི་རྒྱུད་རྣམས་བརྗོད་དོ། །དགེ་སློང་མ་རྣམས་ཀྱིས་ཀྱང་དགེ་སློང་དག་ལ་དེ་ལྟར་གྱུར་པ་ཞིབ་ཏུ་སྨྲས་སོ། །དེ་ནས་དུས་ཕྱི་ཞིག་ན་སྐེམ་མོ་གོའུ་ཏ་མི། བཅོམ་ལྡན་འདས་ཀྱི་  
ཞབས་ལ་ཕྱག་འཚལ་བའི་ཕྱིར་སོང་བ་དང། དགེ་སློང་དག་གིས་མཐོང་ནས་གཅིག་ལ་གཅིག་དེའི་ལས་ཀྱི་རྒྱུད་རྣམས་བརྗོད་དོ། །དེ་ནས་སྐེམ་མོ་གོའུ་ཏ་མིས། བཅོམ་ལྡན་འདས་ཀྱི་ཞབས་  
ལ་སྤྱི་བོས་ཕྱག་འཚལ་ཏེ། བཅོམ་ལྡན་འདས་ཀྱི་དྲུང་ནས་སོང་ངོ། །མཁྱེན་བཞིན་དུ་འདྲི་བ་ནི། བཅོམ་ལྡན་འདས་ཏེ། སངས་རྒྱས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་  
བོ་ལ་ཅིའི་ཕྱིར་ན། ཀུན་དགའ་བོ། དགེ་སློང་རྣམས་ཕན་ཚུན་རྣ་བར་བཤུབ་ཅེས་སྨྲས་པ་དང། དེས་ཞིབ་ཏུ་གསོལ་ནས། བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་  
སེམས་ཅན་རྣམས་ཀྱི་རྒྱུད་དང། ལས་ཀྱི་རྣམ་པར་སྨིན་པ་ནི་བསམ་གྱིས་མི་ཁྱབ་བོ། །འཇིག་རྟེན་པའི་རྣམས་ནི་རང་གི་ལས་སོ། །ལས་ནི་སྐྱེ་གནས་སོ། །ལས་ནི་ཉེ་མཚམས་སོ། །  
  
  
༄༅། །ལས་ནི་རྗེས་སུ་འཇུག་པ་སྟེ། གང་གིས་ཇི་ལྟར་ལས་བྱས་པ་དེ་ལ་དེ་རྣམ་པར་སྨིན་པ་སོ་སོར་མྱོང་བར་འགྱུར་རོ། །དགེ་སློང་དག་ཐེ་ཚོམ་སྐྱེས་པ་དང་  
ཐེ་ཚོམ་ཐམས་ཅད་གཅོད་པ། སངས་རྒྱས་བཅོམ་ལྡན་འདས་ལ་ཞུས་པ། བཙུན་པ་དགེ་སློང་མ་སྐེམ་མོ་གོའུ་ཏ་མིས་ལས་ཅི་ཞིག་བགྱིས་ན། དེའི་ཕྱིར་འདིའི་ཁྱོ་སྦྲུལ་གྱིས་ཟོས་ཏེ་དུས་  
ལས་འདས། བུ་གཅིག་ཝས་བཀུམ། གཉིས་པ་ནི་ཆུ་བོས་འཚལ་ཏེ་དུས་ལས་འདས། ཕ་མ་གཉིས་ནི་གནམ་ལྕགས་ལྷུང་བས་བཀུམ་པར་གྱུར། བུའི་ཤ་ཡང་འཚལ་ནས་  
སྨྱོས་ཤིང་གཡེངས་པའི་སེམས་ཀྱིས་དེ་དང། དེ་དག་ཏུ་འཁྱམས་འཁྱམས་པ་ལས། བཅོམ་ལྡན་འདས་ཀྱི་བསྟན་པ་ལ་རབ་ཏུ་བྱུང་ནས་ཉོན་མོངས་པ་ཐམས་ཅད་སྤངས་ཏེ། དགྲ་  
བཅོམ་པ་མངོན་དུ་བགྱིས། བཅོམ་ལྡན་འདས་ཀྱིས་ཀྱང་འདུལ་བ་འཛིན་པའི་ནང་ན་མཆོག་གོ་ཞེས་ཅིའི་སླད་དུ་བཀའ་སྩལ་ཅེས་ཞུས་པ་དང། བཅོམ་ལྡན་འདས་ཀྱིས་གསུངས་  
པ༑ དགེ་སློང་དག་དགེ་སློང་མ་སྐེམ་མོ་གོའུ་ཏ་མི་ཉིད་ཀྱི་ལས་དག་བྱས་ཤིང་ཚོགས་པ་རྙེད་ཅིང་རྐྱེན་སྨིན་པ་ནི། ཆུ་བོ་བཞིན་མངོན་དུ་འབྱུང་སྟེ་ངེས་པར་འགྱུར་རོ། །སྐེམ་མོ་གོའུ་ཏ་མིས་  
ལས་བྱས་ལ་བསགས་པ་ནི། གཞན་གྱིས་མྱོང་བར་མི་འགྱུར་རོ། །དགེ་སློང་རྣམས་ལས་བྱས་ཤིང་བསགས་པ་ནི། ཕྱི་རོལ་གྱི་སའི་ཁམས་ལ་རྣམས་པར་མི་སྨིན། ཆུའི་ཁམས་  
  
  
མེའི་ཁམས་ལ་མ་ཡིན། རླུང་གི་ཁམས་ལ་མ་ཡིན་གྱི། ཟིན་པའི་ཕུང་པོ་དང། ཁམས་དང། སྐྱེ་མཆེད་འདི་ཉིད་ལ་དགེ་བ་དང་མི་དགེ་བའི་ལས་བྱས་པ་རྣམ་པར་སྨིན་ཏེ། ལས་  
རྣམས་སྟོར་བར་མི་འགྱུར་བ། །བསྐལ་པ་དག་ནི་བརྒྱ་ལོན་ཀྱང་།དུས་དང་འཕྲོད་ནས་ཐོབ་པ་ནི། །ལུས་ཅན་རྣམས་ལ་འབྲས་བུར་སྨིན། །དགེ་སློང་དག་སྔོན་བྱུང་བ་རི་བྲགས་ཀྱི་གྲོང་གཞན་  
ཞིག་ན་ཁྱིམ་བདག་གཅིག་འདུག་སྟེ། ཕྱུག་ལ་ནོར་མང་ཞིང་ལོངས་སྤྱོད་ཆེ། གནས་ཡངས་ཤིང་རྒྱ་ཆེ་བ་ནི། ངལ་བསོས་པོའི་ནོར་དང་འདྲ་སྟེ། ངལ་བསོས་པོའི་ནོར་ལ་སྡོ་བ་ཞིག་ནས་  
རིགས་དང་མཉམ་པ་ཞིག་ལས་ཆུང་མ་ཞིག་བླངས་ཏེ། དེ་དེ་དང་ལྷན་ཅིག་རྩེ་དགའ་ཡོངས་སུ་སྤྱད་པ་སྤྱོད་དོ། །དེས་རྩེ་དགའ་ཡོངས་སུ་སྤྱོད་ཀྱང་བུ་ཕོ་ཡང་མེད། བུ་མོ་ཡང་མེད་དེ། བདག་  
གི་ཁྱིམ་དུ་ནོར་དུ་མ་ཞིག་འདུག་ན། ང་ལ་བུ་ཕོ་ཡང་མེད། བུ་མོ་ཡང་མེད་དེ། བདག་འདས་པ་དང། བདག་གི་དབང་བ་ཐམས་ཅད་བུ་མེད་པའོ་ཞེས་ཟེར་ཏེ། རྒྱལ་པོའི་དཀོར་དུ་འགྱུར་རོ། །ཞེས་  
དེ་འགྲམ་པ་ལག་པས་བརྟེན་ཏེ། རབ་ཏུ་སེམས་ཤིང། འདུག་པ་དེའི་ཆུང་མས་མཐོང་ནས། ཇོ་བོ་ཁྱོད་ཅིའི་ཕྱིར་ལག་པ་འགྲམ་པ་ལ་བརྟེན་ཏེ་རབ་ཏུ་སེམས་ཤིང་འདུག་ཅེས་སྨྲས་པ་དང། དེས་  
སྨྲས་པ། བཟང་མོ་བདག་གི་ཁྱིམ་ན་ནོར་དུ་མ་ཞིག་འདུག་ཀྱང་བུ་ཕོ་ཡང་མེད། བུ་མོ་ཡང་མེད་ན། བདག་འདས་པ་དང། བདག་གི་དབང་བ་ཐམས་ཅད་བུ་མེད་པའོ་ཞེས་ཟེར་ཏེ། རྒྱལ་པོའི་  
  
  
༄༅། །དཀོར་དུ་འགྱུར་ན། ཅིའི་ཕྱིར་རབ་ཏུ་སེམས་ཤིང་མི་འདུག་།དེས་བསམས་པ། འདིའི་སྐལ་པ་ཆུང་ངམ། བུ་ཕོ་ཡང་མེད། བུ་མོ་ཡང་མེད་ན་ཅི་བདག་གི་སྐལ་པ་  
ཆུང་ངམ་འདི་ནི་གཞན་མ་ཡིན་གྱི། བདག་ལ་ཉེས་པའི་སྐྱོན་བཏགས་ཏེ། ཆུང་མ་གཞན་ལེན་པར་འདོད་དོ། །དེའི་ཕྱིར་བདག་གི་མདུན་དུ་འགྲམ་པར་ལག་པ་གཏད་དེ། རབ་ཏུ་སེམས་  
ཤིང་འདུག་ལ། འདི་སྐད་དུ་བདག་གི་ཁྱིམ་ན་ནོར་དུ་མ་འདུག་ཀྱང་བུ་ཕོ་དང། བུ་མོ་མེད་པས། བདག་འདས་པ་དང། བདག་གི་དབང་བ་ཐམས་ཅད་བུ་མེད་པའོ་ཞེས་ཟེར་ཏེ། རྒྱལ་པོའི་དཀོར་  
དུ་འགྱུར་རོ་ཞེས་ཟེར་ཀྱི། དེས་བས་ན་བདག་ཉིད་ཐར་པར་བྱའོ་ཞེས་བསམས་ནས་སྨྲས་པ། ཇོ་བོ་འདི་ལྟར་བདག་སྐལ་པ་ཆུང་བས་ཁྱོད་ཀྱི་བུ་ཕོ་དང། བུ་མོ་མེད་ཀྱི། ཆུང་མ་གཞན་ཞིག་ལོང་  
ཞིག་དང། དེ་ལས་བུ་ཕོ་དང། བུ་མོ་ཡང་འབྱུང་བར་འགྱུར་རོ་།དེས་སྨྲས་པ། བཟང་མོ་ཁྱོད་ཀྱིས་སྐྱེས་བུ་གང་ལ་ཆུང་མ་གཉིས་ཡོད་ན། དེ་ནི་ནམ་ཡང་ཆུ་གྲང་མོའི་སྐྱོ་མ་མི་འཐུང་  
སྟེ། རྟག་ཏུ་དེའི་ཁྱིམ་ན་འཐབ་པ་དང། འཁྲུག་པ་དང། མི་འདུམ་པ་དང། རྩོད་པས་ནང་གི་སྐྱེ་བོ་རྣམས་དཀྲུག་པར་བྱས་ཏེ། རང་གི་ལས་ལ་བརྩོན་པར་མི་འགྱུར་རོ། །ཞེས་མ་  
ཐོས་སམ། མོས་སྨྲས་པ། ཇོ་བོ། རེ་ཞིག་ལོན་ཞིག་དང། དེ་སྟེ་ཕུ་ནུ་མོ་ཙམ་དུ་གྱུར་ན་ནི་ཕུ་ནུ་མོའི་འདུ་ཤེས་ཀྱིས་བསྐྱང་བར་བྱའོ། །འོན་ཏེ་བུ་མོ་ཙམ་ཞིག་ན་ནི་བུ་མོའི་འདུ་ཤེས་  
  
  
།དེས་དེ་ལ་གཡོ་བྱས་ཏེ་སྨྲས་པས་དེ་ཡང་བུ་མོ་འཚོལ་བ་ལ་ཞུགས་སོ། །དེ་ནས་རི་བྲགས་ཀྱི་གྲོང་གཞན་ཞིག་ན། ཁྱིམ་བདག་ཅིག་གི་བུ་མོ་ཞིག་བཙས་ནས། སྐྱེས་པ་དང་  
ཕ་མ་གཉིས་དུས་ལས་འདས་པ་ཞིག་སྟེ། དེ་ནས་དེའི་མིང་པོ་ལས་དེ་བསླངས་ནས། དཔལ་ཆེན་པོ་དང་སྦྱར་ཏེ་བག་མར་བླངས་སོ། །ཐམས་ཅད་ཀྱང་ཆོས་ཉིད་ཀྱིས་སར་པས་རྙིང་པ་ཟིལ་གྱིས་  
གནོན་པས་དེ་དེ་ལ་ཤིན་ཏུ་བྱམས་ཤིང་སེམས་ཞུགས་པར་གྱུར་ཏོ། །དེ་ནས་དེའི་ཆུང་མ་རྙིང་པ་དེ་རང་བཞིན་གྱིས་ཕྲག་དོག་གིས་མངལ་གྱི་གནས་དག་པར་གྱུར་ཏེ། སེམས་ཅན་དང་ལྡན་པར་  
གྱུར་ནས། དེ་དགའ་བ་སྐྱེས་ཏེ། དེ་ལ་སྨྲས་པ། ཇོ་བོ་དགའ་བ་སྐྱེད་ཅིག་བདག་ནི་སེམས་ཅན་དང་ལྡན་པར་གྱུར་ཏེ། །དེས་སྨྲས་པ་བཟང་མོ་ལེགས་སོ། །དེ་སྟེ་བུ་ཕོ་ཞིག་བཙས་ན་ནི་  
བདག་འདས་པ་དང། ཁྱིམ་གྱི་བདག་པོར་འགྱུར་རོ། །མོས་སྨྲས་པ། ཇོ་བོ་ཁྱོད་ཀྱི་ཆུང་མས་མངལ་ནས་ལྷུང་བའི་ཆོ་ག་ཞིག་སྦྱར་ཏེ་ལྷུང་བར་མ་བྱས་ན་ནི་ཁྱིམ་གྱི་བདག་པོར་འགྱུར་རོ། །དེས་  
སྨྲས་པ། བཟང་མོ་སྔོན་ཡང་བདག་གིས་འདི་ལྟ་བུའི་ཕྱིར་སྨྲས་ན། ད་དུང་བུ་ཅུང་ཟད་ཀྱང་མེད་པར་ཁྱོད་ཀྱིས་བརྩམ་མམ། དེ་ལན་མེད་དེ་ཅང་མི་ཟེར་བར་འདུག་གོ་དེ་ཟླ་བ་བརྒྱད་དམ་  
དགུ་འདས་པ་དང། ཁྱེའུ་ཞིག་བཙས་སོ། །དེ་བཙས་པའི་བཙས་སྟོན་རྒྱ་ཆེར་བྱས་ཏེ། རིགས་དང་མཐུན་པ་ལས་མིང་བཏགས་སོ། །དེ་སྔོན་གྱི་ལས་ཀྱིས་འདི་བཙས་ན་སེམས་ཅན་འདི་