  
དངོས་པོ་མེད་པ་སྟོང་པ་ཉིད་འཇིག་རྟེན་ན་ཡོད་པ་ཡིན། ངོ་བོ་ཉིད་སྟོང་པ་ཉིད་འཇིག་རྟེན་ན་ཡོད་པ་ཡིན། དངོས་པོ་མེད་པའི་ངོ་བོ་ཉིད་སྟོང་པ་ཉིད་  
འཇིག་རྟེན་ན་ཡོད་པ་ཡིན། དྲན་པ་ཉེ་བར་གཞག་པ་རྣམས་འཇིག་རྟེན་ན་ཡོད་པ་ཡིན། ཡང་དག་པར་སྤོང་བ་རྣམས་འཇིག་རྟེན་ན་ཡོད་པ་ཡིན། རྫུ་འཕྲུལ་གྱི་རྐང་པ་རྣམས་འཇིག་རྟེན་ན་ཡོད་པ་  
ཡིན། དབང་པོ་རྣམས་འཇིག་རྟེན་ན་ཡོད་པ་ཡིན། སྟོབས་རྣམས་འཇིག་རྟེན་ན་ཡོད་པ་ཡིན། བྱང་ཆུབ་ཀྱི་ཡན་ལག་རྣམས་འཇིག་རྟེན་ན་ཡོད་པ་ཡིན། འཕགས་པའི་ལམ་ཡན་ལག་བརྒྱད་  
པ་འཇིག་རྟེན་ན་ཡོད་པ་ཡིན། འཕགས་པའི་བདེན་པ་རྣམས་འཇིག་རྟེན་ན་ཡོད་པ་ཡིན། རྣམ་པར་ཐར་པ་རྣམས་འཇིག་རྟེན་ན་ཡོད་པ་ཡིན་མཐར་གྱིས་གནས་པའི་སྙོམས་པར་འཇུག་པ་  
རྣམས་འཇིག་རྟེན་ན་ཡོད་པ་ཡིན། རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་འཇིག་རྟེན་ན་ཡོད་པ་ཡིན། མངོན་པར་ཤེས་པ་རྣམས་འཇིག་རྟེན་ན་ཡོད་  
པ་ཡིན། ཏིང་ངེ་འཛིན་རྣམས་འཇིག་རྟེན་ན་ཡོད་པ་ཡིན། གཟུངས་ཀྱི་སྒོ་རྣམས་འཇིག་རྟེན་ན་ཡོད་པ་ཡིན། དེ་བཞིན་གཤེགས་པའི་སྟོབས་རྣམས་འཇིག་རྟེན་ན་ཡོད་པ་ཡིན། མི་འཇིགས་  
པ་རྣམས་འཇིག་རྟེན་ན་ཡོད་བ་ཡིན། སོ་སོ་ཡང་དག་པར་རིག་པ་རྣམས་འཇིག་རྟེན་ན་ཡོད་པ་ཡིན། བྱམས་པ་ཆེན་པོ་འཇིག་རྟེན་ན་ཡོད་བ་ཡིན། སྙིང་རྗེ་ཆེན་པོ་འཇིག་རྟེན་ན་ཡོད་པ་ཡིན་  
  
  
༄༅། །སངས་རྒྱས་ཀྱི་ཆོས་མ་འདྲེས་པ་རྣམས་འཇིག་རྟེན་ན་ཡོད་པ་ཡིན། ཆོས་ཀྱི་དབྱིངས་འཇིག་རྟེན་ན་ཡོད་པ་ཡིན། ཡང་དག་པའི་མཐའ་འཇིག་རྟེན་ན་ཡོད་པ་ཡིན། དེ་  
བཞིན་ཉིད་འཇིག་རྟེན་ན་ཡོད་པ་ཡིན། མ་ནོར་བ་དེ་བཞིན་ཉིད་འཇིག་རྟེན་ན་ཡོད་པ་ཡིན། གཞན་མ་ཡིན་པ་དེ་བཞིན་ཉིད་འཇིག་རྟེན་ན་ཡོད་པ་ཡིན། ཆོས་ཉིད་འཇིག་རྟེན་ན་ཡོད་པ་ཡིན་  
ཆོས་ཀྱི་གནས་ཉིད་འཇིག་རྟེན་ན་ཡོད་པ་ཡིན། ཆོས་སྐྱོན་མེད་པ་ཉིད་འཇིག་རྟེན་ན་ཡོད་པ་ཡིན། མིག་ལྔ་འཇིག་རྟེན་ན་ཡོད་པ་ཡིན་རྒྱུན་དུ་ཞུགས་པའི་འབྲས་བུ་འཇིག་རྟེན་ན་ཡོད་  
པ་ཡིན། ལན་གཅིག་ཕྱིར་འོང་བའི་འབྲས་བུ་འཇིག་རྟེན་ན་ཡོད་པ་ཡིན། ཕྱིར་མི་འོང་བའི་འབྲས་བུ་འཇིག་རྟེན་ན་ཡོད་པ་ཡིན། དགྲ་བཅོམ་པ་ཉིད་འཇིག་རྟེན་ན་ཡོད་པ་ཡིན། རང་  
བྱང་ཆུབ་འཇིག་རྟེན་ན་ཡོད་པ་ཡིན། ཐམས་ཅད་ཤེས་པ་ཉིད་འཇིག་རྟེན་ན་ཡོད་པ་ཡིན། ལམ་གྱི་རྣམ་པ་ཤེས་པ་ཉིད་འཇིག་རྟེན་མ་ཡོད་པ་ཡིན། རྣམ་པ་ཐམས་ཅད་མཁྱེན་པ་ཉིད་  
འཇིག་རྟེན་ན་ཡོད་པ་ཡིན།། །།ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། །བམ་པོ་བརྒྱ་ཉེར་བཞི་པ། །ཀཽ་ཤི་ཀ་བྱང་ཆུབ་སེམས་དཔའ་ཡོད་ན། དགེ་བ་  
བཅུའི་ལས་ཀྱི་ལམ་རྣམས་འཇིག་རྟེན་ན་གདགས་སུ་ཡོད་པ་ཡིན། བསམ་གཏན་བཞི་འཇིག་རྟེན་ན་གདགས་སུ་ཡོད་པ་ཡིན། ཚད་མེད་པ་བཞི་འཇིག་རྟེན་ན་གདགས་སུ་ཡོད་པ་  
  
  
གཟུགས་མེད་པའི་སྙོམས་པར་འཇུག་པ་བཞི་འཇིག་རྟེན་ན་གདགས་སུ་ཡོད་པ་ཡིན། མངོན་པར་ཤེས་པ་ལྔ་འཇིག་རྟེན་ན་གདགས་སུ་ཡོད་པ་ཡིན། སྦྱིན་པའི་ཕ་རོལ་ཏུ་ཕྱིན་པ་འཇིག་རྟེན་  
ན་གདགས་སུ་ཡོད་པ་ཡིན། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་འཇིག་རྟེན་ན་གདགས་སུ་ཡོད་པ་ཡིན། བཟོད་པའི་ཕ་རོལ་ཏུ་ཕྱིན་པ་འཇིག་རྟེན་ན་གདགས་སུ་ཡོད་པ་ཡིན། བརྩོན་འགྲུས་ཀྱི་  
ཕ་རོལ་ཏུ་ཕྱིན་པ་འཇིག་རྟེན་ན་གདགས་སུ་ཡོད་པ་ཡིན། བསམ་གཏན་གྱི་ཕ་རོལ་ཏུ་ཕྱིན་པ་འཇིག་རྟེན་ན་གདགས་སུ་ཡོད་པ་ཡིན། ཤེས་རབ་ཀྱི་ཕ་རོལ་ཏུ་ཕྱིན་པ་འཇིག་རྟེན་ན་གདགས་  
སུ་ཡོད་པ་ཡིན། ནང་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། ཕྱི་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། ཕྱི་ནང་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན་  
སྟོང་པ་ཉིད་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན་ཆེན་པོ་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། དོན་དམ་པ་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན་  
འདུས་བྱས་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། འདུས་མ་བྱས་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། མཐའ་ལས་འདས་བ་སྟོང་པ་ཉིད་འཇིག་རྟེན་ན་གདགས་  
སུ་ཡོད་པ་ཡིན། ཐོག་མ་དང་ཐ་མ་མེད་པ་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། དོར་བ་མེད་པ་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། རང་བཞིན་སྟོང་པ་ཉིད་འཇིག་  
  
  
༄༅། །རྟེན་ན་གདགས་སུ་ཡོད་པ་ཡིན། ཆོས་ཐམས་ཅད་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། རང་གི་མཚན་ཉིད་སྟོང་པ་ཉིད་འཇིག་རྟེན་ན་གདགས་སུ་ཡོད་པ་  
ཡིན། མི་དམིགས་པ་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན་དངོས་པོ་མེད་པ་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན་ངོ་བོ་ཉིད་སྟོང་པ་ཉིད་འཇིག་རྟེན་ན་གདགས་  
སུ་ཡོད་པ་ཡིན། དངོས་པོ་མེད་པའི་ངོ་བོ་ཉིད་སྟོང་པ་ཉིད་འཇིག་རྟེན་ན་གདགས་སུ་ཡོད་པ་ཡིན། དྲན་པ་ཉེ་བར་གཞག་པ་རྣམས་འཇིག་རྟེན་ན་གདགས་སུ་ཡོད་པ་ཡིན། ཡང་དག་པར་  
སྤོང་བ་རྣམས་འཇིག་རྟེན་ན་གདགས་སུ་ཡོད་པ་ཡིན། རྫུ་འཕྲུལ་གྱི་རྐང་པ་རྣམས་འཇིག་རྟེན་ན་གདགས་སུ་ཡོད་པ་ཡིན། དབང་པོ་རྣམས་འཇིག་རྟེན་ན་གདགས་སུ་ཡོད་པ་ཡིན། སྟོབས་  
རྣམས་འཇིག་རྟེན་ན་གདགས་སུ་ཡོད་པ་ཡིན། བྱང་ཆུབ་ཀྱི་ཡན་ལག་རྣམས་འཇིག་རྟེན་ན་གདགས་སུ་ཡོད་པ་ཡིན། འཕགས་པའི་ལམ་ཡན་ལག་བརྒྱད་པ་འཇིག་རྟེན་ན་གདགས་སུ་  
ཡོད་པ་ཡིན། འཕགས་པའི་བདེན་པ་རྣམས་འཇིག་རྟེན་ན་གདགས་སུ་ཡོད་པ་ཡིན། རྣམ་པར་ཐར་པ་རྣམས་འཇིག་རྟེན་ན་གདགས་སུ་ཡོད་པ་ཡིན་མཐར་གྱིས་གནས་པའི་སྙོམས་  
པར་འཇུག་པ་རྣམས་འཇིག་རྟེན་ན་གདགས་སུ་ཡོད་པ་ཡིན། རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་འཇིག་རྟེན་ན་གདགས་སུ་ཡོད་པ་ཡིན། མངོན་  
  
  
ཏིང་ངེ་འཛིན་རྣམས་འཇིག་རྟེན་ན་གདགས་སུ་ཡོད་པ་ཡིན། གཟུངས་ཀྱི་སྒོ་རྣམས་འཇིག་རྟེན་ན་གདགས་སུ་ཡོད་པ་ཡིན། དེ་བཞིན་  
གཤེགས་པའི་སྟོབས་རྣམས་འཇིག་རྟེན་ན་གདགས་སུ་ཡོད་པ་ཡིན། མི་འཇིགས་པ་རྣམས་འཇིག་རྟེན་ན་གདགས་སུ་ཡོད་པ་ཡིན། སོ་སོ་ཡང་དག་པར་རིག་པ་རྣམས་འཇིག་རྟེན་ན་གདགས་  
སུ་ཡོད་པ་ཡིན། སྙིང་རྗེ་ཆེན་པོ་འཇིག་རྟེན་ན་གདགས་སུ་ཡོད་པ་ཡིན། སངས་རྒྱས་ཀྱི་ཆོས་མ་འདྲེས་པ་རྣམས་འཇིག་རྟེན་ན་གདགས་སུ་ཡོད་པ་ཡིན། ཐམས་ཅད་ཤེས་པ་ཉིད་འཇིག་  
རྟེན་ན་གདགས་སུ་ཡོད་པ་ཡིན། ལམ་གྱི་རྣམ་པ་ཤེས་པ་ཉིད་འཇིག་རྟེན་ན་གདགས་སུ་ཡོད་པ་ཡིན། རྣམ་པ་ཐམས་ཅད་མཁྱེན་པ་ཉིད་འཇིག་རྟེན་ན་གདགས་སུ་ཡོད་པ་ཡིན། རྒྱུན་དུ་ཞུགས་  
པ་འཇིག་རྟེན་ན་གདགས་སུ་ཡོད་པ་ཡིན། ལན་གཅིག་ཕྱིར་འོང་བ་འཇིག་རྟེན་ན་གདགས་སུ་ཡོད་པ་ཡིན། ཕྱིར་མི་འོང་བ་འཇིག་རྟེན་ན་གདགས་སུ་ཡོད་པ་ཡིན། དགྲ་བཅོམ་པ་འཇིག་རྟེན་ན་  
གདགས་སུ་ཡོད་པ་ཡིན། རང་སངས་རྒྱས་འཇིག་རྟེན་ན་གདགས་སུ་ཡོད་པ་ཡིན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིག་རྟེན་ན་གདགས་སུ་ཡོད་  
པ་ཡིན་ནོ། །ཀཽ་ཤི་ཀ། འདི་ལྟ་སྟེ། དཔེར་ན། ཟླ་བའི་དཀྱིལ་འཁོར་ཡོད་ན། རྩིས་དང། རྒྱུ་སྐར་དང། སྐར་མ་ཐམས་ཅད་གདགས་སུ་ཡོད་དོ། །ཀཽ་ཤི་ཀ། དེ་བཞིན་དུ་བྱང་ཆུབ་སེམས་དཔའི་  
  
  
༄༅། །ཟླ་བའི་དཀྱིལ་འཁོར་ཡོད་ན། དགེ་བའི་སྤྱོད་པ་དང་ཡང་དག་པའི་སྤྱོད་པ་དགེ་བ་བཅུའི་ལས་ཀྱི་ལམ་དང། བསམ་གཏན་དང། ཚད་མེད་པ་དང། གཟུགས་མེད་པའི་  
སྙོམས་པར་འཇུག་པ་དང། མངོན་པར་ཤེས་པ་དང། ཕ་རོལ་ཏུ་ཕྱིན་པ་དང། བྱང་ཆུབ་ཀྱི་ཕྱོགས་ཀྱི་ཆོས་དང། སྟོང་པ་ཉིད་དང་མཚན་མ་མེད་པ་དང། སྨོན་པ་མེད་པ་དང། འཕགས་  
པའི་བདེན་པ་དང། རྣམ་པར་ཐར་པ་དང། མཐར་གྱིས་གནས་པའི་སྙོམས་པར་འཇུག་པ་དང། ཏིང་ངེ་འཛིན་དང། གཟུངས་ཀྱི་སྒོ་དང། སྟོབས་བཅུ་དང། མི་འཇིགས་པ་དང། སོ་སོ་  
ཡང་དག་པར་རིག་པ་དང། སངས་རྒྱས་ཀྱི་ཆོས་མ་འདྲེས་པའི་རྩི་ཐམས་ཅད་གདགས་སུ་ཡོད་དོ། །སློབ་པ་དང། མི་སློབ་པ་དང། ཉན་ཐོས་དང། རང་སངས་རྒྱས་ཀྱི་རྒྱུ་སྐར་དང། སྐར་  
མ་ཐམས་ཅད་ཀྱང་གདགས་སུ་ཡོད་དོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་འཇིག་རྟེན་ན་ཡོད་པར་འགྱུར་རོ། །གང་གི་ཚེ་སངས་རྒྱས་  
བཅོམ་ལྡན་འདས་རྣམས་འཇིག་རྟེན་དུ་མ་བྱུང་བ་དེའི་ཚེ་ནའང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་སེམས་ཅན་རྣམས་ལ་འཇིག་རྟེན་པ་དང། འཇིག་རྟེན་ལས་འདས་པ་  
ཆོས་སྟོན་ཏོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་ལས་བྱུང་བ་ནི། ཉན་ཐོས་ཀྱི་ཐེག་པ་དང། རང་སངས་རྒྱས་ཀྱི་ཐེག་པ་དང། ཐེག་པ་ཆེན་པོ་རྣམས་ཏེ། བྱང་ཆུབ་སེམས་དཔའ་  
  
  
སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་པ་དང། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་དང། བཟོད་པའི་ཕ་རོལ་ཏུ་ཕྱིན་པ་ལ་སྤྱོད་པ་  
དང། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་དང། བསམ་གཏན་གྱི་ཕ་རོལ་ཏུ་ཕྱིན་པ་ལ་སྤྱོད་པ་དང། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་དང། ནང་སྟོང་པ་ཉིད་ལ་སྤྱོད་པ་དང་  
ཕྱི་སྟོང་པ་ཉིད་ལ་སྤྱོད་པ་དང། ཕྱི་ནང་སྟོང་པ་ཉིད་ལ་སྤྱོད་པ་དང། སྟོང་པ་ཉིད་སྟོང་པ་ཉིད་ལ་སྤྱོད་པ་དང། ཆེན་པོ་སྟོང་པ་ཉིད་ལ་སྤྱོད་པ་དང། དོན་དམ་པ་སྟོང་པ་ཉིད་ལ་སྤྱོད་པ་དང། འདུས་  
བྱས་སྟོང་པ་ཉིད་ལ་སྤྱོད་པ་དང། འདུས་མ་བྱས་སྟོང་པ་ཉིད་ལ་སྤྱོད་པ་དང། མཐའ་ལས་འདས་པ་སྟོང་པ་ཉིད་ལ་སྤྱོད་པ་དང། ཐོག་མ་དང་ཐ་མ་མེད་པ་སྟོང་པ་ཉིད་ལ་སྤྱོད་པ་དང་དོར་  
བ་མེད་པ་སྟོང་པ་ཉིད་ལ་སྤྱོད་པ་དང། རང་བཞིན་སྟོང་པ་ཉིད་ལ་སྤྱོད་པ་དང། ཆོས་ཐམས་ཅད་སྟོང་པ་ཉིད་ལ་སྤྱོད་པ་དང། རང་གི་མཚན་ཉིད་སྟོང་པ་ཉིད་ལ་སྤྱོད་པ་དང། མི་དམིགས་པ་  
སྟོང་པ་ཉིད་ལ་སྤྱོད་པ་དང། དངོས་པོ་མེད་པ་སྟོང་པ་ཉིད་ལ་སྤྱོད་པ་དང། ངོ་བོ་ཉིད་སྟོང་པ་ཉིད་ལ་སྤྱོད་པ་དང། དངོས་པོ་མེད་པའི་ངོ་བོ་ཉིད་སྟོང་པ་ཉིད་ལ་སྤྱོད་པ་དང། དྲན་པ་ཉེ་བར་  
གཞག་པ་རྣམས་ལ་སྤྱོད་པ་དང། ཡང་དག་པར་སྤོང་བ་རྣམས་ལ་སྤྱོད་པ་དང། རྫུ་འཕྲུལ་གྱི་རྐང་པ་རྣམས་ལ་སྤྱོད་པ་དང་དབང་པོ་རྣམས་ལ་སྤྱོད་པ་དང། སྟོབས་རྣམས་ལ་སྤྱོད་པ་དང་  
  
  
༄༅། །བྱང་ཆུབ་ཀྱི་ཡན་ལག་རྣམས་ལ་སྤྱོད་པ་དང། འཕགས་པའི་ལམ་ཡན་ལག་བརྒྱད་པ་ལ་སྤྱོད་པ་དང། འཕགས་པའི་བདེན་པ་རྣམས་ལ་སྤྱོད་པ་དང། བསམ་གཏན་རྣམས་  
ལ་སྤྱོད་པ་དང། ཚད་མེད་པ་རྣམས་ལ་སྤྱོད་པ་དང། གཟུགས་མེད་པའི་སྙོམས་པར་འཇུག་པ་རྣམས་ལ་སྤྱོད་པ་དང། རྣམ་པར་ཐར་པ་བརྒྱད་ལ་སྤྱོད་པ་དང། མཐར་གྱིས་གནས་པའི་སྙོམས་  
པར་འཇུག་པ་དགུ་ལ་སྤྱོད་པ་དང། རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་ལ་སྤྱོད་པ་དང་མངོན་པར་ཤེས་པ་རྣམས་ལ་སྤྱོད་པ་དང། ཏིང་ངེ་  
འཛིན་རྣམས་ལ་སྤྱོད་པ་དང། གཟུངས་ཀྱི་སྒོ་རྣམས་ལ་སྤྱོད་པ་དང། དེ་བཞིན་གཤེགས་པའི་སྟོབས་རྣམས་ལ་སྤྱོད་པ་དང། མི་འཇིགས་པ་རྣམས་ལ་སྤྱོད་པ་དང། སོ་སོ་ཡང་  
དག་པར་རིག་པ་རྣམས་ལ་སྤྱོད་པ་དང། བྱམས་པ་ཆེན་པོ་ལ་སྤྱོད་པ་དང། སྙིང་རྗེ་ཆེན་པོ་ལ་སྤྱོད་པ་དང། སངས་རྒྱས་ཀྱི་ཆོས་མ་འདྲེས་པ་རྣམས་ལ་སྤྱོད་པ་དང། ཉན་ཐོས་ཀྱི་སར་  
མི་ལྟུང་བ་དང། རང་སངས་རྒྱས་ཀྱིས་མངོན་དུ་མི་བྱེད་པ་དང་སེམས་ཅན་ཡོངས་སུ་སྨིན་པར་བྱེད་པ་དང། སངས་རྒྱས་ཀྱི་ཞིང་ཡོངས་སུ་དག་པར་བྱེད་པ་དང། ཚེ་ཕུན་སུམ་ཚོགས་པ་  
ཡོངས་སུ་འཛིན་པ་དང། སེམས་ཅན་ཕུན་སུམ་ཚོགས་པ་ཡོངས་སུ་འཛིན་པ་དང། སངས་རྒྱས་ཀྱི་ཞིང་ཕུན་སུམ་ཚོགས་པ་ཡོངས་སུ་འཛིན་པ་དང། བྱང་ཆུབ་སེམས་དཔའ་ཕུན་སུམ་  
  
  
རྣམ་པ་ཐམས་ཅད་མཁྱེན་པ་ཉིད་རྗེས་སུ་ཐོབ་པར་བྱེད་པའི་ཐབས་མཁས་པ་དེའང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་བྱུང་བར་རིག་པར་བྱའོ། །ཀཽ་ཤི་ཀ། གཞན་  
ཡང་རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་བཞིན་དུ་ཡིད་ལ་བྱེད་པ་དེ་ནི། ཚེ་འདིའི་  
ཡོན་ཏན་འདི་དག་དང། ཚེ་རབས་གཞན་གྱི་ཡོན་ཏན་འདི་དག་དང་ཡང་ལྡན་པར་འགྱུར་རོ། །བརྒྱ་བྱིན་གྱིས་གསོལ་པ། བཅོམ་ལྡན་འདས་རིགས་ཀྱི་བུའམ་རིགས་ཀྱི་བུ་མོ་གང་ཤེས་རབ་ཀྱི་  
ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བགྱིད་པ་དང། ཚུལ་བཞིན་དུ་ཡིད་ལ་བགྱིད་པ་དེ་ཚེ་འདིའི་ཡོན་ཏན་གང་དང་ལྡན་པར་འགྱུར་པ་ལགས། བཅོམ་  
ལྡན་འདས་ཀྱིས་བཀའ་སྩལ་པ། ཀཽ་ཤི་ཀ། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་  
དང། ཚུལ་བཞིན་དུ་ཡིད་ལ་བྱེད་པ་དེ། སྔོན་གྱི་ལས་ཀྱི་རྣམ་པར་སྨིན་པ་མ་གཏོགས་པར་དུག་གིས་དུས་བྱེད་པར་མི་འགྱུར་རོ། །མཚོན་གྱིས་དུས་བྱེད་པར་མི་འགྱུར་རོ། །མེས་དུས་བྱེད་པར་  
མི་འགྱུར་རོ། །ཆུས་དུས་བྱེད་པར་མི་འགྱུར་བ་ནས་ནད་བརྒྱ་རྩ་གཅིག་གི་བར་གྱིས་དུས་བྱེད་པར་མི་འགྱུར་རོ། །རྒྱལ་པོ་དང་བློན་པོས་གནོད་པར་བྱ་བ་ཞིག་བྱུང་བ་ལས། གལ་ཏེ་རིགས་ཀྱི་བུའམ་  
  
  
༄༅། །རིགས་ཀྱི་བུ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཁ་ཏོན་དུ་བྱེད་ཅིང་རྒྱལ་པོའི་ཕོ་བྲང་དུ་སོང་ན། དེ་ལ་གླགས་འཚོལ་བ་དེ་དག་གིས་གླགས་མི་རྙེད་དེ། རྒྱལ་པོའི་བུ་དང་  
རྒྱལ་པོའི་བློན་པོ་ཆེན་པོ་དག་ཀྱང་གཏམ་དྲི་བ་དང། གཏམ་བྱ་བར་སེམས་ཤིང་དགའ་བར་བྱ་བར་སེམས་པར་འགྱུར་རོ། །དེ་ཅིའི་ཕྱིར་ཞེ་ན། ཀཽ་ཤི་ཀ། དེ་ནི། ཤེས་རབ་ཀྱི་ཕ་རོལ་ཏུ་  
ཕྱིན་པ་འདི་ཉིད་ཀྱི་གཟི་བརྗིད་དང། མཐུས་དེ་ལྟར་སེམས་སོ། །གལ་ཏེ་རིགས་ཀྱི་བུའམ། རིགས་ཀྱི་བུ་མོ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཁ་ཏོན་བྱེད་ཅིང་རྒྱལ་པོའི་ཕོ་བྲང་དུ་  
སོང་ན། དེ་ལ་རྒྱལ་པོའི་བུའམ། རྒྱལ་པོའི་བློན་པོ་ཆེན་པོ་དག་ཀྱང་དགའ་བའི་ཚིག་གིས་གཏམ་དྲི་བ་དང། གཏམ་བྱ་བར་སེམས་ཤིང། དགའ་བར་བྱ་བར་སེམས་པར་འགྱུར་  
རོ། །དེ་ཅིའི་ཕྱིར་ཞེ་ན། ཀཽ་ཤི་ཀ། དེ་ནི། འདི་ལྟར་རིགས་ཀྱི་བུའམ། རིགས་ཀྱི་བུ་མོ་དེ་དག་གིས་སེམས་ཅན་ཐམས་ཅད་ལ་བྱམས་པའི་སེམས་ཉེ་བར་བཞག་སྙིང་རྗེའི་སེམས་  
དང། དགའ་བའི་སེམས་དང། བཏང་སྙོམས་ཀྱི་སེམས་ཉེ་བར་བཞག་པའི་ཕྱིར་ཏེ། ཀཽ་ཤི་ཀ། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་  
པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང་ཚུལ་བཞིན་དུ་ཡིད་ལ་བྱེད་པ་ནི། ཚེ་འདིའི་ཡོན་ཏན་དེ་དག་དང་ལྡན་པར་འགྱུར་རོ། །ཀཽ་ཤི་ཀ། ཚེ་རབས་གཞན་  
  
  
འདི་ལྟ་སྟེ། ནམ་ཡང་དགེ་བ་བཅུའི་ལས་ཀྱི་ལམ་རྣམས་དང་བྲལ་བར་ཡང་མི་འགྱུར་ཏེ། བསམ་གཏན་བཞི་དང། ཚད་མེད་པ་བཞི་དང། གཟུགས་  
མེད་པའི་སྙོམས་པར་འཇུག་པ་བཞི་དང། ཕ་རོལ་ཏུ་ཕྱིན་པ་དྲུག་དང། དྲན་པ་ཉེ་བར་གཞག་པ་རྣམས་དང། ཡང་དག་པར་སྤོང་བ་རྣམས་དང། རྫུ་འཕྲུལ་གྱི་རྐང་པ་རྣམས་དང། དབང་པོ་རྣམས་དང་  
སྟོབས་རྣམས་དང། བྱང་ཆུབ་ཀྱི་ཡན་ལག་རྣམས་དང། ལམ་རྣམས་དང། འཕགས་པའི་བདེན་པ་རྣམས་དང། བསམ་གཏན་རྣམས་དང། ཚད་མེད་པ་རྣམས་དང། གཟུགས་མེད་པའི་སྙོམས་  
པར་འཇུག་པ་རྣམས་དང། རྣམ་པར་ཐར་པ་རྣམས་དང། མཐར་གྱིས་གནས་པའི་སྙོམས་པར་འཇུག་པ་རྣམས་དང། རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་  
མེད་པ་དང། མངོན་པར་ཤེས་པ་རྣམས་དང། ཏིང་ངེ་འཛིན་རྣམས་དང། གཟུངས་ཀྱི་སྒོ་རྣམས་དང། དེ་བཞིན་གཤེགས་པའི་སྟོབས་རྣམས་དང། མི་འཇིགས་པ་རྣམས་དང། སོ་སོ་  
ཡང་དག་པར་རིག་པ་རྣམས་དང། སངས་རྒྱས་ཀྱི་ཆོས་མ་འདྲེས་པ་རྣམས་དང་བྲལ་བར་མི་འགྱུར་རོ། །དེ་སེམས་ཅན་རྣམས་ཡོངས་སུ་སྨིན་པར་བྱ་བའི་སྨོན་ལམ་གྱི་དབང་མ་གཏོགས་པར་  
ནམ་ཡང་སེམས་ཅན་དམྱལ་བར་མི་སྐྱེ། བྱོལ་སོང་གི་སྐྱེ་གནས་སུ་མི་སྐྱེ། གཤིན་རྗེའི་འཇིག་རྟེན་དུ་མི་སྐྱེའོ། །དེ་ནམ་ཡང་ཡན་ལག་ཉམས་པ་ཅན་དུ་མི་འགྱུར། ནམ་ཡང་དབུལ་པོའི་རིགས་  
  
  
༄༅། །སུ་མི་སྐྱེ། སྨྱིག་མ་མཁན་གྱི་རིགས་སམ། སྨེ་ཤ་ཅན་གྱི་རིགས་སམ། མགར་བའམ། ཕྱག་དར་བའམ། ཤེན་པའམ། ཕག་གསོད་པའི་རིགས་སམ་  
དམངས་རིགས་སུ་མི་སྐྱེ་སྟེ། རྟག་ཏུ་རྒྱུན་མི་ཆད་པར་མི་ཆེན་པོའི་མཚན་སུམ་ཅུ་རྩ་གཉིས་དང་ལྡན་པར་འགྱུར། འཇིག་རྟེན་གྱི་ཁམས་གང་ན་སངས་རྒྱས་བཅོམ་ལྡན་འདས་རྣམས་  
བཞུགས་ཤིང་འཚོ་སྐྱོང་བའི་འཇིག་རྟེན་གྱི་ཁམས་དག་ཏུ་བརྫུས་ཤིང་སྐྱེ་བར་འགྱུར་ཏེ། ནམ་ཡང་བྱང་ཆུབ་སེམས་དཔའི་མངོན་པར་ཤེས་པ་དང་བྲལ་བར་མི་འགྱུར་རོ། དེ་འདོད་ན་  
སངས་རྒྱས་བཅོམ་ལྡན་འདས་རྣམས་ལ་བལྟ་བ་དང། ཕྱག་བྱ་བ་དང། བསྙེན་བཀུར་བ་དང། ཆོས་ཉན་པའི་ཕྱིར་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་བར་འགྱུར་ཏེ། དེ་  
སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་ཞིང་སེམས་ཅན་རྣམས་ཀྱང་ཡོངས་སུ་སྨིན་པར་བྱེད། སངས་རྒྱས་ཀྱི་ཞིང་ཡང་ཡོངས་སུ་དག་པར་བྱེད་དོ། །ཀཽ་ཤི་ཀ། དེ་བས་ན་  
རིགས་ཀྱི་བུའམ། རིགས་ཀྱི་བུ་མོ་ཡོན་ཏན་འདི་དག་ཕུན་སུམ་ཚོགས་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་གཟུང་བར་བྱ་བཅང་བར་བྱ། བཀླག་པར་བྱ། ཀུན་ཆུབ་པར་  
བྱ། ཚུལ་བཞིན་དུ་ཡིད་ལ་བྱ། རྣམ་པ་ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བར་བྱ་སྟེ། དེ་དག་ནི། ནམ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་  
  
  
ཚེ་རབས་གཞན་གྱི་ཡོན་ཏན་དེ་དག་དང་ལྡན་པར་འགྱུར་རོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། ལེའུ་བཅུ་དགུ་པའོ།། །།  
དེ་ནས་མུ་སྟེགས་ཅན་གཞན་དང། ཀུན་ཏུ་རྒྱུ་བ་གླགས་པ་ལྟ་བའི་བསམ་པ་ཅན་བརྒྱ་ཙམ་ཞིག་བཅོམ་ལྡན་འདས་གང་ན་བ་དེ་ལོགས་སུ་དོང་བ་དང། དེ་ནས་ལྷའི་དབང་པོ་བརྒྱ་བྱིན་འདི་སྙམ་དུ་  
སེམས་པར་གྱུར་ཏེ། མུ་སྟེགས་ཅན་གཞན་དང། ཀུན་ཏུ་རྒྱུ་བ་བརྒྱ་པོ་གླགས་པ་ལྟ་བའི་བསམ་པ་ཅན་འདི་དག་བཅོམ་ལྡན་འདས་གང་ན་བ་དེར་དོང་ན། དེ་ལ་བདག་གིས་ཅི་ནས་ཀྱང་ཤེས་རབ་  
ཀྱི་ཕ་རོལ་ཏུ་ཕྱིན་པ་བརྗོད་པས་མུ་སྟེགས་ཅན་གཞན་དང། ཀུན་ཏུ་རྒྱུ་བ་འདི་དག་བཅོམ་ལྡན་འདས་ཀྱི་དྲུང་དུ་དོང་ནས་བར་ཆད་བྱེད་པར་མི་འགྱུར་བར་བདག་གིས་བཅོམ་ལྡན་འདས་ལས་  
ཤེས་རབ་ཀྱི་ཕ་རོལ་ཏུ་ཕྱིན་པ་འདི་སྙེད་ཅིག་གཟུང་བ་དེ་དག་ཁ་ཏོན་དུ་བྱའོ། སྙམ་ནས་དེ་ནས་ལྷའི་དབང་པོ་བརྒྱ་བྱིན་གྱིས་བཅོམ་ལྡན་འདས་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ཇི་སྙེད་  
ཅིག་བཟུང་བ་དེ་དག་ཁ་ཏོན་དུ་བརྗོད་དོ། །དེ་ནས་མུ་སྟེགས་ཅན་གཞན་དང། ཀུན་ཏུ་རྒྱུ་བ་དེ་དག་རྒྱང་རིང་པོ་རིང་པོ་ནས་བཅོམ་ལྡན་འདས་ལ་གཡས་ཕྱོགས་སུ་བསྐོར་བ་བྱས་ནས་ལམ་དེ་  
ཉིད་དང། སྒོ་དེ་ཉིད་ནས་ཕྱིར་དོང་ངོ། །དེ་ནས་ཚེ་དང་ལྡན་པ་ཤཱ་རད་ཏིའི་བུ་འདི་སྙམ་དུ་གྱུར་ཏེ། དེ་ལྟར་མུ་སྟེགས་ཅན་གཞན་དང། ཀུན་ཏུ་རྒྱུ་བ་དེ་དག་གིས་རྒྱང་རིང་པོ་རིང་པོ་ནས་བཅོམ་  
  
  
༄༅། །ལྡན་འདས་ལ་གཡས་ཕྱོགས་སུ་བསྐོར་བ་བྱས་ཏེ། ལམ་དེ་ཉིད་དང། སྒོ་དེ་ཉིད་ནས་ཕྱིར་དོང་ན། དེ་ཅིའི་རྒྱུ་ཞིག་སྙམ་པ་དང། དེ་ནས་བཅོམ་ལྡན་འདས་ཀྱིས་ཚེ་དང་  
ལྡན་པ་ཤཱ་རད་ཏིའི་བུའི་སེམས་ཀྱི་ཀུན་ཏུ་རྟོག་པ་ཐུགས་སུ་ཆུད་ནས་ཚེ་དང་ལྡན་པ་ཤཱ་རད་ཏིའི་བུ་ལ་བཀའ་སྩལ་པ་ཤཱ་རད་ཏིའི་བུ། དེ་ནི། ལྷའི་དབང་པོ་བརྒྱ་བྱིན་གྱིས་ཤེས་རབ་ཀྱི་  
ཕ་རོལ་ཏུ་ཕྱིན་པ་ཡང་དག་པར་བསམས་པས། དེའི་ཕྱིར་མུ་སྟེགས་ཅན་གཞན་དང། ཀུན་ཏུ་རྒྱུ་བ་འདི་དག་རྒྱང་རིང་པོ་རིང་པོ་ནས་ང་ལ་གཡས་ཕྱོགས་སུ་བསྐོར་བ་བྱས་ཏེ་ལམ་དེ་ཉིད་དང་  
སྒོ་དེ་ཉིད་ནས་ཕྱིར་དོང་བ་ཡིན་ནོ། །ཤཱ་རད་ཏིའི་བུ། མུ་སྟེགས་ཅན་གཞན་དང། ཀུན་ཏུ་རྒྱུ་བ་འདི་དག་ལས་འགའ་ཙམ་ལའང་དཀར་པོའི་སེམས་དང་ལྡན་པ་མ་མཐོང་སྟེ། མུ་སྟེགས་  
ཅན་གཞན་དང། ཀུན་ཏུ་རྒྱུ་བ་འདི་དག་ཐམས་ཅད་ནི། གནོད་པར་བྱ་བའི་སེམས་དང་ལྡན་པ། གླགས་ལྟ་བའི་བསམ་པ་ཅན་ཤ་སྟག་སྟེ་འཁོར་འདིར་འོང་བར་སེམས་པ་ཤ་སྟག་  
ཀྱང་ཤཱ་རད་ཏིའི་བུ། ངས་ནི། འཇིག་རྟེན་ལྷ་དང་བཅས་པ་བདུད་དང་བཅས་པ། ཚངས་པར་བཅས་པ་དང། དགེ་སྦྱོང་དང་བྲམ་ཟེར་བཅས་པའི་སྐྱེ་རྒུའི་ནང་ན་གང་ཤེས་རབ་ཀྱི་ཕ་རོལ་  
ཏུ་ཕྱིན་པ་འདི་བསྟན་པའི་ཚེ་ཞེ་སྡང་བའི་སེམས་སམ། གླགས་ལྟ་བའི་བསམ་པས་ཉེ་བར་འགྲོ་བ་མ་མཐོང་སྟེ། དེ་ནི། གནས་མེད་དོ་།དེ་ཅིའི་ཕྱིར་ཞེ་ན། ཤཱ་རད་ཏིའི་བུ། དེ་ནི་  
  
  
འདི་ན་རྒྱལ་ཆེན་བཞིའི་རིས་ཀྱི་ལྷའི་བུ་དང། སུམ་ཅུ་རྩ་གསུམ་དང། མཚེ་མ་དང། དགའ་ལྡན་དང། འཕྲུལ་དགའ་དང། གཞན་  
འཕྲུལ་དབང་བྱེད་ཀྱི་ལྷའི་བུ་དང། ཚངས་རིས་དང། ཚངས་ལྷ་ཉེ་ཕན་དང། ཚངས་པ་ཀུན་འཁོར་དང། ཚངས་ཆེན་དང། སྣང་བ་དང། ཆུང་སྣང་དང། ཚད་མེད་སྣང་བ་དང། ཀུན་སྣང་དང་  
བ་དང། དགེ་བ་དང། ཆུང་དགེ་དང། ཚད་མེད་དགེ་བ་དང། དགེ་རྒྱས་དང། ཆེ་བ་དང། ཆུང་ཆེ་དང། ཚད་མེད་ཆེ་བ་དང་འབྲས་བུ་ཆེ་བ་དང། མི་ཆེ་བ་དང། མི་གདུང་བ་དང། ཤིན་ཏུ་  
མཐོང་བ་དང། གྱ་ནོམ་སྣང་བ་དང། འོག་མིན་གྱི་ལྷ་གང་ཇི་སྙེད་ཅིག་ཡོད་པ་དང། ཉན་ཐོས་དང། རང་སངས་རྒྱས་གང་ཇི་སྙེད་ཅིག་ཡོད་པ་དང། བྱང་ཆུབ་སེམས་དཔའ་གང་ཇི་སྙེད་  
ཅིག་ཡོད་པ་དེ་དག་གིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན། འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་  
གོ་ཤཱ་རད་ཏིའི་བུ། གཞན་ཡང་ཤར་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་བཞུགས་  
པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང་ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང་  
  
  
༄༅། །ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན། འདི་ལྟར། དེ་དག་ཐམས་ཅད་ནི་  
ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་ལྷོ་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་  
བཅས་པ་ཇི་སྙེད་ཅིག་བཞུགས་པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་  
མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན། འདི་ལྟར་  
དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་ནུབ་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་ཉན་  
ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་བཞུགས་པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང་ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་  
མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་  
  
  
འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་བྱང་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་  
ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་བཞུགས་པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་དང། ཀླུ་དང། གནོད་སྦྱིན་དང་  
དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ།།  
དེ་ཅིའི་ཕྱིར་ཞེ་ན། འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་བྱང་ཤར་གྱི་ཕྱོགས་མཚམས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་  
སྙེད་དག་ན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་བཞུགས་པ་དང། རང་སངས་རྒྱས་དང་བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་  
དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང་ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་  
ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན། འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་ཤར་ལྷོའི་ཕྱོགས་མཚམས་  
  
  
༄༅། །ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་བཞུགས་པ་  
དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་  
ལྡིང་དང། མིའམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན་  
འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ། །ལྷོ་ནུབ་ཀྱི་ཕྱོགས་མཚམས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་  
དག་ན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་བཞུགས་པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་  
དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་  
ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན། འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་  
  
  
ནུབ་བྱང་གི་ཕྱོགས་མཚམས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་  
ཅིག་བཞུགས་པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་  
མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན་  
འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་འོག་གི་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་  
རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་བཞུགས་པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་དང་  
ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་  
རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་ཕྱིར་ཞེ་ན། འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་  
  
  
༄༅། །སྟེང་གི་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་ན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཇི་སྙེད་ཅིག་  
བཞུགས་པ་དང། རང་སངས་རྒྱས་དང། བྱང་ཆུབ་སེམས་དཔའ་སེམས་དཔའ་ཆེན་པོ་དང། ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་  
མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱིས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོངས་སུ་བཟུང་ངོ། །དེ་ཅིའི་  
ཕྱིར་ཞེ་ན། འདི་ལྟར། དེ་དག་ཐམས་ཅད་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ཤ་སྟག་གོ་དེ་ནས་བདུད་སྡིག་ཏོ་ཅན་འདི་སྙམ་དུ་སེམས་པར་གྱུར་ཏོ། །  
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་འཁོར་བཞི་པོ་འདི་དག་ཀྱང་མངོན་དུ་གྱུར། འདོད་པ་ལ་སྤྱོད་པ་དང། གཟུགས་ལ་སྤྱོད་  
པའི་ལྷ་འདི་དག་ཀྱང་མངོན་དུ་གྱུར་བ་ལས། འདིར་ནི། གདོན་མི་ཟ་བར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ཏུ་ལུང་སྟོན་པར་འགྱུར་གྱིས། དེ་ལ་བདག་གིས་བཅོམ་ལྡན་འདས་ག་ལ་བ་དེར་སོང་སྟེ་བར་ཆད་བྱའོ། །སྙམ་ནས་བདུད་སྡིག་ཏོ་ཅན་གྱིས་དཔུང་གི་ཚོགས་ཡན་  
  
  
དེར་འགྲོ་འདོད་པར་གྱུར་པ་དང། དེ་ནས་ལྷའི་དབང་པོ་བརྒྱ་བྱིན་འདི་སྙམ་དུ་སེམས་པར་གྱུར་ཏོ། །ཀྱེ་མ་བདུད་  
སྡིག་ཏོ་ཅན་འདི་དཔུང་གི་ཚོགས་ཡན་ལག་བཞི་པ་མངོན་པར་སྤྲུལ་ཅིང་བཅོམ་ལྡན་འདས་གང་ན་བ་དེར་འགྲོ་བར་འདོད་ལ། བདུད་སྡིག་ཏོ་ཅན་གྱི་དཔུང་གི་ཚོགས་ཡན་  
ལག་བཞི་པ་རྣམ་པར་བཀོད་པ་འདི་ནི། རྒྱལ་པོ་བིམ་བི་ས་རིའི་དཔུང་གི་ཚོགས་ཡན་ལག་བཞི་པ་རྣམ་པར་བཀོད་པས་ཀྱང་དེ་ཙམ་མི་ཕོད། རྒྱལ་པོ་སྡེ་རབ་ཏུ་ཕམ་བྱེད་  
དང། ཤཱ་ཀྱ་རྣམས་དང། ལི་ཙ་བྱི་རྣམས་ཀྱི་དཔུང་གི་ཚོགས་ཡན་ལག་བཞི་པ་རྣམ་པར་བཀོད་པས་ཀྱང་དེ་ཙམ་མི་ཕོད་དེ། བདུད་སྡིག་ཏོ་ཅན་འདི་ནི། ཡུན་རིང་པོ་ནས་  
བཅོམ་ལྡན་འདས་ལའང་གླགས་ལྟ་ཞིང་གླགས་ཚོལ་བ། སེམས་ཅན་ཡང་དག་པར་བརྩོན་པ་རྣམས་ལའང་གཙོ་བའི་བསམ་པ་ཅན་ཡིན་གྱི། བདག་གིས་ཤེས་རབ་  
ཀྱི་ཕ་རོལ་ཏུ་ཕྱིན་པ་འདི་ཡང་དག་པར་བསམ་པར་བྱའོ། །དྲན་པས་བརྗོད་པར་བྱའོ། སྙམ་ནས་ལྷའི་དབང་པོ་བརྒྱ་བྱིན་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡང་དག་པར་  
བསམ་སྟེ་དྲན་པས་གསལ་བར་བརྗོད་པ་དང། ལྷའི་དབང་པོ་བརྒྱ་བྱིན་གྱིས་ཇི་ལྟ་ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་གསལ་བར་བརྗོད་པ་དེ་ལྟ་དེ་ལྟར་བདུད་སྡིག་  
  
  
སྒོ་དེ་ཉིད་ནས་ཕྱིར་ལོག་གོ་།དེ་ནས་འཁོར་དེ་ན་རྒྱལ་ཆེན་བཞིའི་རིས་ཀྱི་ལྷའི་བུ་དང། འོག་མིན་གྱི་ལྷའི་བར་དུ་ཇི་  
སྙེད་ཅིག་འཁོད་པ་དེ་དག་གིས་ལྷ་རྫས་ཀྱི་མེ་ཏོག་དང། ན་བཟའ་མང་པོ་མངོན་པར་སྤྲུལ་ནས་བར་སྣང་གི་ནམ་མཁའ་ལ་འཁོད་བཞིན་དུ་བཅོམ་ལྡན་འདས་གང་ན་བ་དེར་  
གཏོར་ཏེ། བཅོམ་ལྡན་འདས་གང་ན་བ་དེར་མངོན་པར་གཏོར་ནས་ཚིག་འདི་སྐད་དུ་བརྗོད་དོ། །ཛམྦུའི་གླིང་གི་མི་འདི་རྣམས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་ཡུན་རིང་  
པོར་སྤྱོད་པར་གྱུར་ཅིག་ཛམྦུའི་གླིང་གི་མི་འདི་དག་ཇི་སྲིད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་དེ་སྲིད་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་  
རྫོགས་པའི་སངས་རྒྱས་ཀྱང་ནུབ་བར་མི་འགྱུར་ལ། དམ་པའི་ཆོས་ཀྱང་ཡུན་རིང་དུ་གནས་ཤིང། དགེ་འདུན་དཀོན་མཆོག་ཀྱང་འཇིག་རྟེན་དུ་འབྱུང་བར་འགྱུར་  
ཞེའོ། །ཛམྦུའི་གླིང་གི་མི་རྣམས་ཇི་སྲིད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་སྤྱོད་པ་དེ་སྲིད་དུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དང། ཕྱོགས་  
བཅུ་ཀུན་གྱི་འཇིག་རྟེན་གྱི་ཁམས་ཀྱི་བར་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་ནུབ་པར་མི་འགྱུར་ལ། དམ་པའི་ཆོས་ཀྱང་  
  
  
དགེ་འདུན་དཀོན་མཆོག་ཀྱང་འཇིག་རྟེན་དུ་འབྱུང་བར་འགྱུར་ཞེའོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སྤྱོད་པ་ཁྱད་པར་དུ་འཕགས་པའང་  
ཡོད་པར་འགྱུར་ཞེའོ། །ཕྱོགས་གང་ན་རིགས་ཀྱི་བུའམ། རིགས་ཀྱི་བུ་མོ་དེ་དག་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བྲིས་ཤིང་གླེགས་བམ་དུ་བྱས་ཏེ་འཆང་བའི་ཕྱོགས་དེ་  
ནི། སྣང་བ་དང་ལྡན་པར་རིག་པར་བྱའོ། །ཕྱོགས་དེ་ནི། མགོན་དང་བཅས་ཤིང་མུན་པ་དང་བྲལ་བར་རིག་པར་བྱའོ། །དེ་ནས་བཅོམ་ལྡན་འདས་ཀྱིས་ལྷའི་དབང་པོ་  
བརྒྱ་བྱིན་དང། འོག་མིན་གྱི་བར་གྱི་ལྷའི་བུ་དེ་དག་ལ་འདི་སྐད་ཅེས་བཀའ་སྩལ་ཏོ། །ཀཽ་ཤི་ཀ། དེ་དེ་བཞིན་ནོ། །དེ་དེ་བཞིན་ཏེ་ལྷའི་བུ་དག། དེ་དེ་བཞིན་ནོ། །དེ་དེ་  
བཞིན་ཏེ། ཇི་སྲིད་དུ་ཛམྦུའི་གླིང་གི་མི་རྣམས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་སྤྱོད་པ་དེ་སྲིད་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་  
རྒྱས་ཀྱང་ནུབ་པར་མི་འགྱུར་ལ། དམ་པའི་ཆོས་ཀྱང་ཡུན་རིང་དུ་གནས་ཤིང། དགེ་འདུན་དཀོན་མཆོག་ཀྱང་འཇིག་རྟེན་དུ་འབྱུང་བར་འགྱུར་རོ། །སྟོང་གསུམ་གྱི་སྟོང་ཆེན་  
པོའི་འཇིག་རྟེན་གྱི་ཁམས་དང། ཕྱོགས་བཅུ་ཀུན་གྱི་འཇིག་རྟེན་གྱི་ཁམས་ཀྱི་བར་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱང་ནུབ་  
  
  
༄༅། །པར་མི་འགྱུར་ལ། དམ་པའི་ཆོས་ཀྱང་ཡུན་རིང་དུ་གནས་ཤིང། དགེ་འདུན་དཀོན་མཆོག་ཀྱང་འཇིག་རྟེན་དུ་འབྱུང་བར་འགྱུར་རོ། །བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ཀྱི་སྤྱོད་པ་ཁྱད་པར་དུ་འཕགས་པའང་ཡོད་པར་འགྱུར་རོ། །ཕྱོགས་གང་ན། རིགས་ཀྱི་བུའམ་རིགས་ཀྱི་བུ་མོ་དེ་དག་གིས་ཤེས་རབ་ཀྱི་ཕ་རོལ་ཏུ་ཕྱིན་པ་  
འདི་བྲིས་ཤིང་གླེགས་བམ་དུ་བྱས་ཏེ་འཆང་བའི་ཕྱོགས་དེ་ནི་སྣང་བ་དང་ལྡན་པར་ངས་ཤེས་སོ། །ཕྱོགས་དེ་ནི། མགོན་དང་བཅས་ཤིང་མུན་པ་དང་བྲལ་བར་ངས་ཤེས་སོ། །དེ་  
ནས་ལྷའི་བུ་དེ་དག་གིས་ལྷ་རྫས་ཀྱི་མེ་ཏོག་མང་པོ་མངོན་པར་སྤྲུལ་ནས་བཅོམ་ལྡན་འདས་གང་ན་བ་དེར་མངོན་པར་གཏོར་ཏེ། འདི་སྐད་ཀྱི་ཚིག་བརྗོད་དོ། །བཅོམ་ལྡན་འདས་  
རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བགྱིད་ཅིང། ཚུལ་བཞིན་  
དུ་ཡིད་ལ་བགྱིད་བ་དེ་ལ་བདུད་དམ། བདུད་ཀྱི་རིས་སུ།གཏོགས་པའི་ལྷ་གླགས་འཚོལ་བ་རྣམས་ཀྱིས་གླགས་མི་རྙེད་དོ། །བཅོམ་ལྡན་འདས་བདག་ཅག་གིས་ཀྱང་རིགས་ཀྱི་  
བུའམ་རིགས་ཀྱི་བུ་མོ་དེ་ལ་རྟག་ཏུ་རྒྱུན་མི་འཆད་པར་བསྲུང་བ་དང། བསྐྱབ་པ་དང། བསྐྱང་བ་བགྱིའོ། །དེ་ཅིའི་སླད་དུ་ཞེ་ན་རིགས་ཀྱི་བུའམ། རིགས་ཀྱི་བུ་མོ་གང་  
  
  
དང། ཀློག་ཅིང་ཀུན་ཆུབ་པར་བགྱིད་པ་དང། ཚུལ་བཞིན་དུ་ཡིད་ལ་བགྱིད་པ་དེ་ནི། སྟོན་པའམ། སྟོན་པ་དང་མཚུངས་པ་ཙམ་དུ་  
བདག་ཅག་སེམས་སོ། །དེ་ནས་ལྷའི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་  
རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང། ཀློག་ཅིང་ཀུན་ཆུབ་པར་བགྱིད་པ་དང། ཚུལ་བཞིན་དུ་ཡིད་ལ་བྱེད་པ་དེ་དག་ནི། དགེ་བའི་རྩ་བ་དམའ་བ་དང་ལྡན་པ་མ་  
ལགས་ཏེ། བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང། ཀློག་ཅིང་ཀུན་ཆུབ་པར་བགྱིད་པ་དང་  
ཚུལ་བཞིན་དུ་ཡིད་ལ་བགྱིད་པ་དེ་དག་ནི་སྔོན་གྱི་རྒྱལ་བ་ལ་བགྱི་བ་བགྱིས་པར་འགྱུར་རོ། །བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་  
པ་འདི་འཛིན་ཅིང་འཆང་བ་དང། ཀློག་ཅིང་ཀུན་ཆུབ་པར་བགྱིད་པ་དང། ཚུལ་བཞིན་དུ་ཡིད་ལ་བགྱིད་པ་དེ་དག་ནི། སངས་རྒྱས་མང་པོ་ལ་བསྙེན་བཀུར་བགྱིས་པར་འགྱུར་རོ། །བཅོམ་  
ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང། ཀློག་ཅིང་ཀུན་ཆུབ་པར་བགྱིད་པ་དང། ཚུལ་བཞིན་དུ་ཡིད་ལ་བགྱིད་པ་དེ་  
  
  
༄༅། །དག་ནི། དགེ་བའི་བཤེས་གཉེན་གྱིས་ཡོངས་སུ་བཟུང་བར་འགྱུར་རོ། །བཅོམ་ལྡན་འདས། དེ་ཅིའི་སླད་དུ་ཞེ་ན། འདི་ལྟ་སྟེ་ཤེས་རབ་ཀྱི་ཕ་  
རོལ་ཏུ་ཕྱིན་པ་འདི་ལས་རྣམ་པ་ཐམས་ཅད་མཁྱེན་པ་ཉིད་བཙལ་བར་བགྱིའོ། །བཅོམ་ལྡན་འདས། འདི་ལྟ་སྟེ། རྣམ་པ་ཐམས་ཅད་མཁྱེན་པ་ཉིད་ལས་ཤེས་རབ་ཀྱི་ཕ་རོལ་  
ཏུ་ཕྱིན་པ་བཙལ་བར་བགྱིའོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ནི། འདི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའང་གཞན་ལ། རྣམ་པ་ཐམས་ཅད་མཁྱེན་པ་ཉིད་  
ཀྱང་གཞན་མ་ལགས། རྣམ་པ་ཐམས་ཅད་མཁྱེན་པ་ཉིད་ཀྱང་གཞན་ལ། ཤེས་རབ་ཀྱི་ཕ་རོལ་ཏུ་ཕྱིན་པའང་གཞན་མ་ལགས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་དང་  
རྣམ་པ་ཐམས་ཅད་མཁྱེན་པ་ཉིད་དེ་ལ་གཉིས་སུ་མ་མཆིས་ཏེ་གཉིས་སུ་བགྱིར་མ་མཆིས་སོ། །བཅོམ་ལྡན་འདས་ཀྱིས་བཀའ་སྩལ་པ་ཀཽ་ཤི་ཀ། དེ་དེ་བཞིན་ནོ། །དེ་དེ་  
བཞིན་ཏེ། ཀཽ་ཤི་ཀ། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་རྣམ་པ་ཐམས་ཅད་  
མཁྱེན་པ་ཉིད་དོ། །རྣམ་པ་ཐམས་ཅད་མཁྱེན་པ་ཉིད་ལས་བྱུང་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའོ། །དེ་ཅིའི་ཕྱིར་ཞེ་ན་ཀཽ་ཤི་ཀ། དེ་ནི། འདི་ལྟར་ཤེས་རབ་ཀྱི་ཕ་རོལ་ཏུ་  
  
  
རྣམ་པ་ཐམས་ཅད་མཁྱེན་པ་ཉིད་ཀྱང་གཞན་མ་ཡིན། རྣམ་པ་ཐམས་ཅད་མཁྱེན་པ་ཉིད་ཀྱང་གཞན་ལ། ཤེས་རབ་ཀྱི་ཕ་རོལ་ཏུ་ཕྱིན་པའང་གཞན་མ་ཡིན་ཏེ། དེ་ལྟར་  
ཤེས་རབ་ཀྱི་ཕ་རོལ་ཏུ་ཕྱིན་པ་དང། རྣམ་པ་ཐམས་ཅད་མཁྱེན་པ་ཉིད་དེ་ལ་གཉིས་སུ་མེད་དེ་གཉིས་སུ་བྱར་མེད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། ལེའུ་ཉི་ཤུ་པའོ།། །།  
དེ་ནས་ཚེ་དང་ལྡན་པ་དགའ་བོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡོངས་སུ་བརྗོད་པ་མཛད་པ་དེ་ལྟར་  
སྦྱིན་པའི་ཕ་རོལ་ཏུ་ཕྱིན་པའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་བཟོད་པའི་ཕ་རོལ་ཏུ་ཕྱིན་པའི་མིང་  
ཡང་ཡོངས་སུ་བརྗོད་པ་མ་མཛད། དེ་ལྟར་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་བསམ་གཏན་གྱི་ཕ་རོལ་ཏུ་ཕྱིན་པའི་མིང་ཡང་ཡོངས་སུ་བརྗོད་པ་  
མ་མཛད་དོ། །བཅོམ་ལྡན་འདས་ཀྱིས་ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡོངས་སུ་བརྗོད་པ་མཛད་པ་དེ་ལྟར་ནང་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་  
ཕྱི་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་ཕྱི་ནང་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་སྟོང་པ་ཉིད་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་  
  
  
༄༅། །མ་མཛད། དེ་ལྟར་ཆེན་པོ་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་དོན་དམ་པ་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་  
ལྟར་འདུས་བྱས་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་འདུས་མ་བྱས་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་མཐའ་ལས་འདས་  
པ་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་ཐོག་མ་དང་ཐ་མ་མེད་པ་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་དོར་བ་མེད་པ་སྟོང་པ་ཉིད་  
ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་རང་བཞིན་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་ཆོས་ཐམས་ཅད་སྟོང་པ་ཉིད་ཀྱི་མིང་ཡང་ཡོངས་སུ་  
བརྗོད་པ་མ་མཛད། དེ་ལྟར་རང་གི་མཚན་ཉིད་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་མི་དམིགས་པ་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད་  
དེ་ལྟར་དངོས་པོ་མེད་པའི་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་ངོ་བོ་ཉིད་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་དངོས་པོ་མེད་པའི་  
ངོ་བོ་ཉིད་སྟོང་པ་ཉིད་ཀྱི་མིང་ཡང་ཡོངས་སུ་བརྗོད་པ་མ་མཛད་དོ། །བཅོམ་ལྡན་འདས་ཀྱིས་ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡོངས་སུ་བརྗོད་པ་མཛད་པ་དེ་ལྟར་དྲན་  
  
  
མ་མཛད། དེ་ལྟར་ཡང་དག་པར་སྤོང་བ་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་རྫུ་འཕྲུལ་གྱི་རྐང་པ་  
རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་དབང་པོ་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་སྟོབས་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད་  
དེ་ལྟར་བྱང་ཆུབ་ཀྱི་ཡན་ལག་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་འཕགས་པའི་ལམ་ཡན་ལག་བརྒྱད་པའི་མིང་ཡང་ཡོངས་སུ་བརྗོད་པ་མ་མཛད་དོ། །ཇི་ལྟར་  
ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡོངས་སུ་བརྗོད་པ་མཛད་པ་དེ་ལྟར་འཕགས་པའི་བདེན་པ་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་བསམ་གཏན་རྣམས་ཀྱི་  
མིང་ཡང་ཡོངས་སུ་བརྗོད་པ་མ་མཛད། དེ་ལྟར་ཚད་མེད་པ་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་གཟུགས་མེད་པའི་སྙོམས་པར་འཇུག་པ་རྣམས་ཀྱི་མིང་ཡང་  
ཡོངས་སུ་བརྗོད་པ་མ་མཛད་དོ། །ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡོངས་སུ་བརྗོད་པ་མཛད་པ་དེ་ལྟར་རྣམ་པར་ཐར་པ་བརྒྱད་ཀྱི་མིང་ཡང་ཡོངས་སུ་བརྗོད་པ་མ་མཛད། དེ་  
ལྟར་མཐར་གྱིས་གནས་པའི་སྙོམས་པར་འཇུག་པ་དགུའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་  
  
  
༄༅། །མེད་པའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་མངོན་པར་ཤེས་པ་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད་དེ་ལྟར་ཏིང་ངེ་འཛིན་རྣམས་ཀྱི་  
མིང་ཡང་ཡོངས་སུ་བརྗོད་པ་མ་མཛད། དེ་ལྟར་གཟུངས་ཀྱི་སྒོ་རྣམས་ཀྱི་མིང་ཡང་ཡོངས་སུ་བརྗོད་པ་མ་མཛད་དོ། །ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡོངས་སུ་བརྗོད་པ་མཛད་  
པ་དེ་ལྟར་དེ་བཞིན་གཤེགས་པའི་སྟོབས་བཅུའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་མི་འཇིགས་པ་བཞིའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་སོ་སོ་ཡང་  
དག་པར་རིག་པ་བཞིའི་མིང་ཡང་ཡོངས་སུ་བརྗོད་པ་མ་མཛད། དེ་ལྟར་སྙིང་རྗེ་ཆེན་པོའི་མིང་ཡང་ཡོངས་སུ་བརྗོད་པ་མ་མཛད་དེ་ལྟར་སངས་རྒྱས་ཀྱི་ཆོས་མ་འདྲེས་པ་བཅོ་  
བརྒྱད་ཀྱི་མིང་ཡང་ཡོངས་སུ་བརྗོད་པ་མ་མཛད་དོ། །བཅོམ་ལྡན་འདས་ཀྱིས་བཀའ་སྩལ་པ། དགའ་བོ། ཤེས་རབ་ཀྱི་ཕ་རོལ་ཏུ་ཕྱིན་པ་ནི་འདི་ལྟ་སྟེ། ཕ་རོལ་ཏུ་ཕྱིན་པ་ལྔ་  
དང། སྟོང་པ་ཉིད་ཐམས་ཅད་དང། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང། འཕགས་པའི་བདེན་པ་བཞི་དང། བསམ་གཏན་བཞི་དང། ཚད་མེད་པ་བཞི་དང་  
གཟུགས་མེད་པའི་སྙོམས་པར་འཇུག་པ་བཞི་དང། རྣམ་པར་ཐར་པ་བརྒྱད་དང། མཐར་གྱིས་གནས་པའི་སྙོམས་པར་འཇུག་པ་དགུ་དང་རྣམ་པར་ཐར་པའི་སྒོ་སྟོང་པ་ཉིད་དང་  
  
  
སྨོན་པ་མེད་པ་དང། མངོན་པར་ཤེས་པ་རྣམས་དང། ཏིང་ངེ་འཛིན་རྣམས་དང། གཟུངས་ཀྱི་སྒོ་རྣམས་དང། དེ་བཞིན་གཤེགས་པའི་སྟོབས་བཅུ་དང། མི་  
འཇིགས་པ་བཞི་དང། སོ་སོ་ཡང་དག་པར་རིག་པ་བཞི་དང། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དག་གི་ཐོག་མར་འགྲོ་བའོ་།ཀུན་ཏུ་འདྲེན་པའོ། །ཀུན་དགའ་བོ། དེ་ཇི་སྙམ་དུ་སེམས་  
རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་མ་བསྔོས་པའི་སྦྱིན་པ་སྦྱིན་པའི་ཕ་རོལ་ཏུ་ཕྱིན་པ་ཡིན་ནམ། གསོལ་པ། བཅོམ་ལྡན་འདས། དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་  
སྩལ་པ། དེ་ཇི་སྙམ་དུ་སེམས། རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་མ་བསྔོས་པའི་ཚུལ་ཁྲིམས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡིན་ནམ། གསོལ་པ། བཅོམ་ལྡན་འདས། དེ་ནི། མ་  
ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། དེ་ཇི་སྙམ་དུ་སེམས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་མ་བསྔོས་པའི་བཟོད་པ་བཟོད་པའི་ཕ་རོལ་ཏུ་ཕྱིན་པ་ཡིན་ནམ་  
གསོལ་པ། བཅོམ་ལྡན་འདས། དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། དེ་ཇི་སྙམ་དུ་སེམས། རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་མ་བསྔོས་པའི་བརྩོན་འགྲུས་  
བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡིན་ནམ། གསོལ་བ། བཅོམ་ལྡན་འདས། དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། དེ་ཇི་སྙམ་དུ་སེམས། རྣམ་པ་ཐམས་  
  
  
༄༅། །ཅད་མཁྱེན་པ་ཉིད་དུ་ཡོངས་སུ་མ་བསྔོས་པའི་བསམ་གཏན་བསམ་གཏན་གྱི་ཕ་རོལ་ཏུ་ཕྱིན་པ་ཡིན་ནམ། གསོལ་པ། བཅོམ་ལྡན་འདས། དེ་ནི། མ་  
ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། དེ་ཇི་སྙམ་དུ་སེམས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་མ་བསྔོས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་  
ཡིན་ནམ། གསོལ་པ། བཅོམ་ལྡན་འདས། དེ་ནི། མ་ལགས་ན། བཅོམ་ལྡན་འདས། རྣམ་པ་ཐམས་ཅད་མཁྱེན་པ་ཉིད་དུ་ཇི་ལྟར་ཡོངས་སུ་བསྔོས་པའི་སྦྱིན་པ་སྦྱིན་པའི་ཕ་  
རོལ་ཏུ་ཕྱིན་པ་ལགས། རྣམ་པ་ཐམས་ཅད་མཁྱེན་པ་ཉིད་དུ་ཇི་ལྟར་ཡོངས་སུ་བསྔོས་པའི་ཚུལ་ཁྲིམས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལགས། རྣམ་པ་ཐམས་ཅད་མཁྱེན་པ་  
ཉིད་དུ་ཇི་ལྟར་ཡོངས་སུ་བསྔོས་པའི་བཟོད་པ་བཟོད་པའི་ཕ་རོལ་ཏུ་ཕྱིན་པ་ལགས། རྣམ་པ་ཐམས་ཅད་མཁྱེན་པ་ཉིད་དུ་ཇི་ལྟར་ཡོངས་སུ་བསྔོས་པའི་བརྩོན་འགྲུས་བརྩོན་འགྲུས་ཀྱི་  
ཕ་རོལ་ཏུ་ཕྱིན་པ་ལགས། རྣམ་པ་ཐམས་ཅད་མཁྱེན་པ་ཉིད་དུ་ཇི་ལྟར་ཡོངས་སུ་བསྔོས་པའི་བསམ་གཏན་བསམ་གཏན་གྱི་ཕ་རོལ་ཏུ་ཕྱིན་པ་ལགས། རྣམ་པ་ཐམས་ཅད་མཁྱེན་པ་  
ཉིད་དུ་ཇི་ལྟར་ཡོངས་སུ་བསྔོས་པའི་ཤེས་རབ་ཤེས་རབ་ཀྱི་ཕ་རོལ་ཏུ་ཕྱིན་པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ། གཉིས་སུ་མེད་པའི་ཚུལ་གྱིས་རྣམ་པ་  
  
  
ནི། སྦྱིན་པའི་ཕ་རོལ་ཏུ་ཕྱིན་པ་ཡིན་ནོ། །མི་སྐྱེ་བའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་  
ཡོངས་སུ་བསྔོས་པའི་སྦྱིན་པ་ནི། སྦྱིན་པའི་ཕ་རོལ་ཏུ་ཕྱིན་པ་ཡིན་ནོ། །གཉིས་སུ་མེད་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་ཚུལ་ཁྲིམས་ནི། ཚུལ་  
ཁྲིམས་ཀྱི་ཕ་རོལ་ཏུ་ཕྱིན་པ་ཡིན་ནོ། །མི་སྐྱེ་བའི་ཚུལ་དང་མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་ཚུལ་ཁྲིམས་ནི། ཚུལ་ཁྲིམས་ཀྱི་ཕ་  
རོལ་ཏུ་ཕྱིན་པ་ཡིན་ནོ། །གཉིས་སུ་མེད་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་བཟོད་པ་ནི། བཟོད་པའི་ཕ་རོལ་ཏུ་ཕྱིན་པ་ཡིན་ནོ། །མི་སྐྱེ་བའི་ཚུལ་དང་  
མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་བཟོད་པ་ནི། བཟོད་པའི་ཕ་རོལ་ཏུ་ཕྱིན་པ་ཡིན་ནོ་།གཉིས་སུ་མེད་པའི་ཚུལ་གྱིས་རྣམ་པ་ཐམས་ཅད་  
མཁྱེན་པ་ཉིད་དུ་ཡོངས་སུ་བསྔོས་པའི་བརྩོན་འགྲུས་ནི། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡིན་ནོ། །མི་སྐྱེ་བའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་  
དུ་ཡོངས་སུ་བསྔོས་པའི་བརྩོན་འགྲུས་ནི། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡིན་ནོ། །གཉིས་སུ་མེད་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་བསམ་  
  
  
༄༅། །གཏན་ནི། བསམ་གཏན་གྱི་ཕ་རོལ་ཏུ་ཕྱིན་པ་ཡིན་ནོ། །མི་སྐྱེ་བའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་  
པའི་བསམ་གཏན་ནི། བསམ་གཏན་གྱི་ཕ་རོལ་ཏུ་ཕྱིན་པ་ཡིན་ནོ་།གཉིས་སུ་མེད་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་ཤེས་རབ་ནི། ཤེས་  
རབ་ཀྱི་ཕ་རོལ་ཏུ་ཕྱིན་པ་ཡིན་ནོ། །མི་སྐྱེ་བའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་ཤེས་རབ་ནི། ཤེས་རབ་ཀྱི་ཕ་རོལ་  
ཏུ་ཕྱིན་པ་ཡིན་ནོ། །གསོལ་པ། བཅོམ་ལྡན་འདས། ཇི་ལྟར་གཉིས་སུ་མ་མཆིས་པའི་ཚུལ་དང། ཇི་ལྟར་མི་སྐྱེ་བའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་  
མཁྱེན་པ་ཉིད་དུ་ཡོངས་སུ་བསྔོས་པའི་སྦྱིན་པ་སྦྱིན་པའི་ཕ་རོལ་ཏུ་ཕྱིན་པ་ལགས། ཇི་ལྟར་གཉིས་སུ་མ་མཆིས་པའི་ཚུལ་དང་ཇི་ལྟར་མི་སྐྱེ་བའི་ཚུལ་དང། མི་དམིགས་པའི་ཚུལ་  
གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་ཚུལ་ཁྲིམས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལགས། ཇི་ལྟར་གཉིས་སུ་མ་མཆིས་པའི་ཚུལ་དང། ཇི་ལྟར་མི་སྐྱེ་བའི་  
ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་བཟོད་པ་བཟོད་པའི་ཕ་རོལ་ཏུ་ཕྱིན་པ་ལགས། ཇི་ལྟར་གཉི་སུ་མ་མཆིས་  
  
  
ཇི་ལྟར་མི་སྐྱེ་བའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་བརྩོན་འགྲུས་བརྩོན་འགྲུས་ཀྱི་ཕ་རོལ་ཏུ་ཕྱིན་པ་  
ལགས། ཇི་ལྟར་གཉིས་སུ་མ་མཆིས་པའི་ཚུལ་དང། ཇི་ལྟར་མི་སྐྱེ་བའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པའི་བསམ་  
གཏན་བསམ་གཏན་གྱི་ཕ་རོལ་ཏུ་ཕྱིན་པ་ལགས། ཇི་ལྟར་གཉིས་སུ་མ་མཆིས་པའི་ཚུལ་དང། ཇི་ལྟར་མི་སྐྱེ་པའི་ཚུལ་དང། མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་  
དུ་ཡོངས་སུ་བསྔོས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལགས་བཅོམ་ལྡན་འདས་ཀྱིས་བཀའ་སྩལ་པ། གཟུགས་གཉིས་སུ་མེད་པའི་ཚུལ་དང། ཚོར་བ་གཉིས་སུ་མེད་  
པའི་ཚུལ་དང། འདུ་ཤེས་གཉིས་སུ་མེད་པའི་ཚུལ་དང། འདུ་བྱེད་གཉིས་སུ་མེད་པའི་ཚུལ་དང། རྣམ་པར་ཤེས་པ་གཉིས་སུ་མེད་པའི་ཚུལ་དང། མིག་གཉིས་སུ་མེད་པའི་ཚུལ་  
དང༑ རྣ་བ་གཉིས་སུ་མེད་པའི་ཚུལ་དང། སྣ་གཉིས་སུ་མེད་པའི་ཚུལ་དང། ལྕེ་གཉིས་སུ་མེད་པའི་ཚུལ་དང། ལུས་གཉིས་སུ་མེད་པའི་ཚུལ་དང། ཡིད་གཉིས་སུ་མེད་པའི་ཚུལ་  
དང༑ གཟུགས་གཉིས་སུ་མེད་པའི་ཚུལ་དང། སྒྲ་གཉིས་སུ་མེད་པའི་ཚུལ་དང། དྲི་གཉིས་སུ་མེད་པའི་ཚུལ་དང། རོ་གཉིས་སུ་མེད་པའི་ཚུལ་དང། རེག་གཉིས་སུ་མེད་པའི་  
  
  
༄༅། །ཚུལ་དང། ཆོས་གཉིས་སུ་མེད་པའི་ཚུལ་དང། མིག་གི་རྣམ་པར་ཤེས་པ་གཉིས་སུ་མེད་པའི་ཚུལ་དང། རྣ་བའི་རྣམ་པར་ཤེས་པ་གཉིས་སུ་མེད་པའི་ཚུལ་  
དང། སྣའི་རྣམ་པར་ཤེས་པ་གཉིས་སུ་མེད་པའི་ཚུལ་དང། ལྕེའི་རྣམ་པར་ཤེས་པ་གཉིས་སུ་མེད་པའི་ཚུལ་དང། ལུས་ཀྱི་རྣམ་པར་ཤེས་པ་གཉིས་སུ་མེད་པའི་ཚུལ་དང། ཡིད་ཀྱི་  
རྣམ་པར་ཤེས་པ་གཉིས་སུ་མེད་པའི་ཚུལ་དང། མིག་གི་འདུས་ཏེ་རེག་པ་གཉིས་སུ་མེད་པའི་ཚུལ་དང། རྣ་བའི་འདུས་ཏེ་རེག་པ་གཉིས་སུ་མེད་པའི་ཚུལ་དང། སྣའི་འདུས་ཏེ་རེག་པ་  
གཉིས་སུ་མེད་པའི་ཚུལ་དང། ལྕེའི་འདུས་ཏེ་རེག་པ་གཉིས་སུ་མེད་པའི་ཚུལ་དང། ལུས་ཀྱི་འདུས་ཏེ་རེག་པ་གཉིས་སུ་མེད་པའི་ཚུལ་དང། ཡིད་ཀྱི་འདུས་ཏེ་རེག་པ་གཉིས་སུ་  
མེད་པའི་ཚུལ་དང། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མེད་པའི་ཚུལ་དང། རྣ་བའི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མེད་པའི་ཚུལ་དང། སྣའི་  
འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མེད་པའི་ཚུལ་དང་ལྕེའི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མེད་པའི་ཚུལ་དང། ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་  
བ་གཉིས་སུ་མེད་པའི་ཚུལ་དང། ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མེད་པའི་ཚུལ་དང། སའི་ཁམས་གཉིས་སུ་མེད་པའི་ཚུལ་དང། ཆུའི་ཁམས་གཉིས་སུ་  
  
  
མེའི་ཁམས་གཉིས་སུ་མེད་པའི་ཚུལ་དང་རླུང་གི་ཁམས་གཉིས་སུ་མེད་པའི་ཚུལ་དང། ནམ་མཁའི་ཁམས་གཉིས་སུ་མེད་པའི་ཚུལ་དང། རྣམ་པར་ཤེས་པའི་  
ཁམས་གཉིས་སུ་མེད་པའི་ཚུལ་དང། མ་རིག་པ་གཉིས་སུ་མེད་པའི་ཚུལ་དང། འདུ་བྱེད་གཉིས་སུ་མེད་པའི་ཚུལ་དང། རྣམ་པར་ཤེས་པ་གཉིས་སུ་མེད་པའི་ཚུལ་དང། མིང་དང་གཟུགས་  
གཉིས་སུ་མེད་པའི་ཚུལ་དང། སྐྱེ་མཆེད་དྲུག་གཉིས་སུ་མེད་པའི་ཚུལ་དང། རེག་པ་གཉིས་སུ་མེད་པའི་ཚུལ་དང། ཚོར་བ་གཉིས་སུ་མེད་པའི་ཚུལ་དང། སྲེད་པ་གཉིས་སུ་མེད་པའི་  
ཚུལ་དང། ལེན་པ་གཉིས་སུ་མེད་པའི་ཚུལ་དང། སྲིད་པ་གཉིས་སུ་མེད་པའི་ཚུལ་དང། སྐྱེ་བ་གཉིས་སུ་མེད་པའི་ཚུལ་དང། རྒ་ཤི་གཉིས་སུ་མེད་པའི་ཚུལ་དང། སྦྱིན་པའི་ཕ་རོལ་ཏུ་  
ཕྱིན་པ་གཉིས་སུ་མེད་པའི་ཚུལ་དང། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གཉིས་སུ་མེད་པའི་ཚུལ་དང། བཟོད་པའི་ཕ་རོལ་ཏུ་ཕྱིན་པ་གཉིས་སུ་མེད་པའི་ཚུལ་དང། བརྩོན་འགྲུས་ཀྱི་ཕ་  
རོལ་ཏུ་ཕྱིན་པ་གཉིས་སུ་མེད་པའི་ཚུལ་དང། བསམ་གཏན་གྱི་ཕ་རོལ་ཏུ་ཕྱིན་པ་གཉིས་སུ་མེད་པའི་ཚུལ་དང། ཤེས་རབ་ཀྱི་ཕ་རོལ་ཏུ་ཕྱིན་པ་གཉིས་སུ་མེད་པའི་ཚུལ་དང། ནང་  
སྟོང་པ་ཉིད་གཉིས་སུ་མེད་པའི་ཚུལ་དང། ཕྱི་སྟོང་པ་ཉིད་གཉིས་སུ་མེད་པའི་ཚུལ་དང། ཕྱི་ནང་སྟོང་པ་ཉིད་གཉིས་སུ་མེད་པའི་ཚུལ་དང། སྟོང་པ་ཉིད་སྟོང་པ་ཉིད་གཉིས་སུ་མེད་  
  
  
༄༅། །པའི་ཚུལ་དང། ཆེན་པོ་སྟོང་པ་ཉིད་གཉིས་སུ་མེད་པའི་ཚུལ་དང། དོན་དམ་པ་སྟོང་པ་ཉིད་གཉིས་སུ་མེད་པའི་ཚུལ་དང་འདུས་བྱས་སྟོང་པ་ཉིད་གཉིས་  
སུ་མེད་པའི་ཚུལ་དང། འདུས་མ་བྱས་སྟོང་པ་ཉིད་གཉིས་སུ་མེད་པའི་ཚུལ་དང། མཐའ་ལས་འདས་པ་སྟོང་པ་ཉིད་གཉིས་སུ་མེད་པའི་ཚུལ་དང། ཐོག་མ་དང་ཐ་མ་མེད་པ་སྟོང་པ་ཉིད་  
གཉིས་སུ་མེད་པའི་ཚུལ་དང། དོར་བ་མེད་པ་སྟོང་པ་ཉིད་གཉིས་སུ་མེད་པའི་ཚུལ་དང། རང་བཞིན་སྟོང་པ་ཉིད་གཉིས་སུ་མེད་པའི་ཚུལ་དང། ཆོས་ཐམས་ཅད་སྟོང་པ་ཉིད་གཉིས་སུ་  
མེད་པའི་ཚུལ་དང། རང་གི་མཚན་ཉིད་སྟོང་པ་ཉིད་གཉིས་སུ་མེད་པའི་ཚུལ་དང། མི་དམིགས་པ་སྟོང་པ་ཉིད་གཉིས་སུ་མེད་པའི་ཚུལ་དང། དངོས་པོ་མེད་པ་སྟོང་པ་ཉིད་གཉིས་སུ་  
མེད་པའི་ཚུལ་དང། ངོ་བོ་ཉིད་སྟོང་པ་ཉིད་གཉིས་སུ་མེད་པའི་ཚུལ་དང། དངོས་པོ་མེད་པའི་ངོ་བོ་ཉིད་སྟོང་པ་ཉིད་གཉིས་སུ་མེད་པའི་ཚུལ་དང། དྲན་པ་ཉེ་བར་གཞག་པ་རྣམས་གཉིས་  
སུ་མེད་པའི་ཚུལ་དང། ཡང་དག་པར་སྤོང་བ་རྣམས་གཉིས་སུ་མེད་པའི་ཚུལ་དང། རྫུ་འཕྲུལ་གྱི་རྐང་པ་རྣམས་གཉིས་སུ་མེད་པའི་ཚུལ་དང། དབང་པོ་རྣམས་གཉིས་སུ་མེད་པའི་  
ཚུལ་དང། སྟོབས་རྣམས་གཉིས་སུ་མེད་པའི་ཚུལ་དང། བྱང་ཆུབ་ཀྱི་ཡན་ལག་རྣམས་གཉིས་སུ་མེད་པའི་ཚུལ་དང། འཕགས་པའི་ལམ་ཡན་ལག་བརྒྱད་པ་གཉིས་སུ་མེད་པའི་  
  
  
འཕགས་པའི་བདེན་པ་རྣམས་གཉིས་སུ་མེད་པའི་ཚུལ་དང། བསམ་གཏན་རྣམས་གཉིས་སུ་མེད་པའི་ཚུལ་དང། ཚད་མེད་པ་རྣམས་གཉིས་སུ་མེད་པའི་ཚུལ་དང། གཟུགས་  
མེད་པའི་སྙོམས་པར་འཇུག་པ་རྣམས་གཉིས་སུ་མེད་པའི་ཚུལ་དང་རྣམ་པར་ཐར་པ་རྣམས་གཉིས་སུ་མེད་པའི་ཚུལ་དང། མཐར་གྱིས་གནས་པའི་སྙོམས་པར་འཇུག་པ་རྣམས་  
གཉིས་སུ་མེད་པའི་ཚུལ་དང། རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་གཉིས་སུ་མེད་པའི་ཚུལ་དང། མངོན་པར་ཤེས་པ་རྣམས་གཉིས་སུ་མེད་པའི་  
ཚུལ་དང། ཏིང་ངེ་འཛིན་རྣམས་གཉིས་སུ་མེད་པའི་ཚུལ་དང་གཟུངས་ཀྱི་སྒོ་རྣམས་གཉིས་སུ་མེད་པའི་ཚུལ་དང། དེ་བཞིན་གཤེགས་པའི་སྟོབས་བཅུ་གཉིས་སུ་མེད་པའི་ཚུལ་དང། མི་  
འཇིགས་པ་བཞི་གཉིས་སུ་མེད་པའི་ཚུལ་དང། སོ་སོ་ཡང་དག་པར་རིག་པ་བཞི་གཉིས་སུ་མེད་པའི་ཚུལ་དང། སྙིང་རྗེ་ཆེན་པོ་གཉིས་སུ་མེད་པའི་ཚུལ་དང། སངས་རྒྱས་ཀྱི་ཆོས་མ་  
འདྲེས་པ་བཅོ་བརྒྱད་གཉིས་སུ་མེད་པའི་ཚུལ་དང། རྒྱུན་དུ་ཞུགས་པའི་འབྲས་བུ་གཉིས་སུ་མེད་པའི་ཚུལ་དང། ལན་གཅིག་ཕྱིར་འོང་བའི་འབྲས་བུ་གཉིས་སུ་མེད་པའི་ཚུལ་དང། ཕྱིར་མི་  
འོང་བའི་འབྲས་བུ་གཉིས་སུ་མེད་པའི་ཚུལ་དང། དགྲ་བཅོམ་པ་ཉིད་གཉིས་སུ་མེད་པའི་ཚུལ་དང། རང་བྱང་ཆུབ་གཉིས་སུ་མེད་པའི་ཚུལ་དང། བླ་ན་མེད་པ་ཡང་དག་པར་རྫོགས་པའི་  
  
  
༄༅། །བྱང་ཆུབ་གཉིས་སུ་མེད་པའི་ཚུལ་གྱིས་སོ། །གསོལ་པ་བཅོམ་ལྡན་འདས། ཇི་ལྟར་གཟུགས་གཉིས་སུ་མ་མཆིས་པའི་ཚུལ་དང་ཇི་ལྟར་ཚོར་བ་གཉིས་  
སུ་མ་མཆིས་པའི་ཚུལ་དང། ཇི་ལྟར་འདུ་ཤེས་གཉིས་སུ་མ་མཆིས་པའི་ཚུལ་དང། ཇི་ལྟར་འདུ་བྱེད་གཉིས་སུ་མ་མཆིས་པའི་ཚུལ་དང། ཇི་ལྟར་རྣམ་པར་ཤེས་པ་གཉིས་སུ་མ་  
མཆིས་པའི་ཚུལ་དང། ཇི་ལྟར་མིག་གཉིས་སུ་མ་མཆིས་པའི་ཚུལ་དང། ཇི་ལྟར་རྣ་བ་གཉིས་སུ་མ་མཆིས་པའི་ཚུལ་དང། ཇི་ལྟར་སྣ་གཉིས་སུ་མ་མཆིས་པའི་ཚུལ་དང། ཇི་  
ལྟར་ལྕེ་གཉིས་སུ་མ་མཆིས་པའི་ཚུལ་དང། ཇི་ལྟར་ལུས་གཉིས་སུ་མ་མཆིས་པའི་ཚུལ་དང། ཇི་ལྟར་ཡིད་གཉིས་སུ་མ་མཆིས་པའི་ཚུལ་དང། ཇི་ལྟར་གཟུགས་གཉིས་སུ་  
མ་མཆིས་པའི་ཚུལ་དང། ཇི་ལྟར་སྒྲ་གཉིས་སུ་མ་མཆིས་པའི་ཚུལ་དང། ཇི་ལྟར་དྲི་གཉིས་སུ་མ་མཆིས་པའི་ཚུལ་དང། ཇི་ལྟར་རོ་གཉིས་སུ་མ་མཆིས་པའི་ཚུལ་དང། ཇི་  
ལྟར་རེག་གཉིས་སུ་མ་མཆིས་པའི་ཚུལ་དང། ཇི་ལྟར་ཆོས་གཉིས་སུ་མ་མཆིས་པའི་ཚུལ་དང། ཇི་ལྟར་མིག་གི་རྣམ་པར་ཤེས་པ་གཉིས་སུ་མ་མཆིས་པའི་ཚུལ་དང། ཇི་ལྟར་  
རྣ་བའི་རྣམ་པར་ཤེས་པ་གཉིས་སུ་མ་མཆིས་པའི་ཚུལ་དང། ཇི་ལྟར་སྣའི་རྣམ་པར་ཤེས་པ་གཉིས་སུ་མ་མཆིས་པའི་ཚུལ་དང། ཇི་ལྟར་ལྕེའི་རྣམ་པར་ཤེས་པ་གཉིས་སུ་མ་  
  
  
ཇི་ལྟར་ལུས་ཀྱི་རྣམ་པར་ཤེས་པ་གཉིས་སུ་མ་མཆིས་པའི་ཚུལ་དང། ཇི་ལྟར་ཡིད་ཀྱི་རྣམ་པར་ཤེས་པ་གཉིས་སུ་མ་མཆིས་པའི་ཚུལ་དང། ཇི་ལྟར་མིག་གི་འདུས་ཏེ་  
རེག་པ་གཉིས་སུ་མ་མཆིས་པའི་ཚུལ་དང། ཇི་ལྟར་རྣ་བའི་འདུས་ཏེ་རེག་པ་གཉིས་སུ་མ་མཆིས་པའི་ཚུལ་དང། ཇི་ལྟར་སྣའི་འདུས་ཏེ་རེག་པ་གཉིས་སུ་མ་མཆིས་པའི་ཚུལ་དང། ཇི་ལྟར་  
ལྕེའི་འདུས་ཏེ་རེག་པ་གཉིས་སུ་མ་མཆིས་པའི་ཚུལ་དང། ཇི་ལྟར་ལུས་ཀྱི་འདུས་ཏེ་རེག་པ་གཉིས་སུ་མ་མཆིས་པའི་ཚུལ་དང། ཇི་ལྟར་ཡིད་ཀྱི་འདུས་ཏེ་རེག་པ་གཉིས་སུ་མ་མཆིས་པའི་ཚུལ་  
དང། ཇི་ལྟར་མིག་གི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མ་མཆིས་པའི་ཚུལ་དང། ཇི་ལྟར་རྣ་བའི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མ་མཆིས་པའི་ཚུལ་དང། ཇི་ལྟར་  
སྣའི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མ་མཆིས་པའི་ཚུལ་དང། ཇི་ལྟར་ལྕེའི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མ་མཆིས་པའི་ཚུལ་དང། ཇི་ལྟར་ལུས་ཀྱི་  
འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མ་མཆིས་པའི་ཚུལ་དང། ཇི་ལྟར་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་གཉིས་སུ་མ་མཆིས་པའི་ཚུལ་དང། ཇི་ལྟར་སའི་ཁམས་གཉིས་  
སུ་མ་མཆིས་པའི་ཚུལ་དང། ཇི་ལྟར་ཆུའི་ཁམས་གཉིས་སུ་མ་མཆིས་པའི་ཚུལ་དང། ཇི་ལྟར་མེའི་ཁམས་གཉིས་སུ་མ་མཆིས་པའི་ཚུལ་དང། ཇི་ལྟར་རླུང་གི་ཁམས་གཉིས་སུ་མ་  
  
  
༄༅། །མཆིས་པའི་ཚུལ་དང། ཇི་ལྟར་ནམ་མཁའི་ཁམས་གཉིས་སུ་མ་མཆིས་པའི་ཚུལ་དང། ཇི་ལྟར་རྣམ་པར་ཤེས་པའི་ཁམས་གཉིས་སུ་མ་མཆིས་པའི་  
ཚུལ་དང། ཇི་ལྟར་མ་རིག་པ་གཉིས་སུ་མ་མཆིས་པའི་ཚུལ་དང། ཇི་ལྟར་འདུ་བྱེད་གཉིས་སུ་མ་མཆིས་པའི་ཚུལ་དང། ཇི་ལྟར་རྣམ་པར་ཤེས་པ་གཉིས་སུ་མ་མཆིས་པའི་  
ཚུལ་དང། ཇི་ལྟར་མིང་དང་གཟུགས་གཉིས་སུ་མ་མཆིས་པའི་ཚུལ་དང། ཇི་ལྟར་སྐྱེ་མཆེད་དྲུག་གཉིས་སུ་མ་མཆིས་པའི་ཚུལ་དང་ཇི་ལྟར་རེག་པ་གཉིས་སུ་མ་མཆིས་པའི་  
ཚུལ་དང། ཇི་ལྟར་ཚོར་བ་གཉིས་སུ་མ་མཆིས་པའི་ཚུལ་དང། ཇི་ལྟར་སྲེད་པ་གཉིས་སུ་མ་མཆིས་པའི་ཚུལ་དང། ཇི་ལྟར་ལེན་པ་གཉིས་སུ་མ་མཆིས་པའི་ཚུལ་དང། ཇི་ལྟར་  
སྲིད་པ་གཉིས་སུ་མ་མཆིས་པའི་ཚུལ་དང། ཇི་ལྟར་སྐྱེ་བ་གཉིས་སུ་མ་མཆིས་པའི་ཚུལ་དང། ཇི་ལྟར་རྒ་ཤི་གཉིས་སུ་མ་མཆིས་པའི་ཚུལ་དང། ཇི་ལྟར་སྦྱིན་པའི་ཕ་རོལ་  
ཏུ་ཕྱིན་པ་གཉིས་སུ་མ་མཆིས་པའི་ཚུལ་དང། ཇི་ལྟར་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གཉིས་སུ་མ་མཆིས་པའི་ཚུལ་དང། ཇི་ལྟར་བཟོད་པའི་ཕ་རོལ་ཏུ་ཕྱིན་པ་གཉིས་སུ་མ་  
མཆིས་པའི་ཚུལ་དང། ཇི་ལྟར་བརྩོན་འགྲུས་ཀྱི་ཕ་རོལ་ཏུ་ཕྱིན་པ་གཉིས་སུ་མ་མཆིས་པའི་ཚུལ་དང། ཇི་ལྟར་བསམ་གཏན་གྱི་ཕ་རོལ་ཏུ་ཕྱིན་པ་གཉིས་སུ་མ་མཆིས་པའི་ཚུལ་  
  
  
ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་གཉིས་སུ་མ་མཆིས་པའི་ཚུལ་དང། ཇི་ལྟར་ནང་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་ཕྱི་སྟོང་པ་ཉིད་གཉིས་སུ་མ་མཆིས་པའི་  
ཚུལ་དང། ཇི་ལྟར་ཕྱི་ནང་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་སྟོང་པ་ཉིད་སྟོང་བ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་ཆེན་པོ་སྟོང་པ་ཉིད་གཉིས་སུ་མ་  
མཆིས་པའི་ཚུལ་དང། ཇི་ལྟར་དོན་དམ་པ་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་འདུས་བྱས་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་འདུས་མ་བྱས་  
སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་མཐའ་ལས་འདས་པ་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་ཐོག་མ་དང་ཐ་མ་མེད་པ་སྟོང་པ་ཉིད་གཉིས་སུ་མ་  
མཆིས་པའི་ཚུལ་དང། ཇི་ལྟར་དོར་བ་མེད་པ་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་རང་བཞིན་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་ཆོས་ཐམས་ཅད་  
སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་རང་གི་མཚན་ཉིད་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་མི་དམིགས་པ་སྟོང་པ་ཉིད་གཉིས་སུ་མ་མཆིས་པའི་ཚུལ་  
དང། ཇི་ལྟར་དངོས་པོ་མེད་པ་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་ངོ་བོ་ཉིད་སྟོང་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་དངོས་པོ་མེད་པའི་ངོ་བོ་ཉིད་སྟོང་  
  
  
༄༅། །པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་དྲན་པ་ཉེ་བར་གཞག་པ་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་ཡང་དག་པར་སྤོང་བ་  
རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་རྫུ་འཕྲུལ་གྱི་རྐང་པ་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་དབང་པོ་རྣམས་གཉིས་སུ་མ་མཆིས་པའི་ཚུལ་དང་  
ཇི་ལྟར་སྟོབས་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་བྱང་ཆུབ་ཀྱི་ཡན་ལག་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་འཕགས་པའི་ལམ་ཡན་ལག་བརྒྱད་  
པ་གཉིས་སུ་མ་མཆིས་པའི་ཚུལ་དང། ཇི་ལྟར་འཕགས་པའི་བདེན་པ་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་མངོན་པར་ཤེས་པ་རྣམས་གཉིས་སུ་མ་མཆིས་པའི་ཚུལ་དང་  
ཇི་ལྟར་ཚད་མེད་པ་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་གཟུགས་མེད་པའི་སྙོམས་པར་འཇུག་པ་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་རྣམ་པར་  
ཐར་པ་བརྒྱད་གཉིས་སུ་མ་མཆིས་པའི་ཚུལ་དང། ཇི་ལྟར་མཐར་གྱིས་གནས་པའི་སྙོམས་པར་འཇུག་པ་དགུ་གཉིས་སུ་མ་མཆིས་པའི་ཚུལ་དང། ཇི་ལྟར་རྣམ་པར་ཐར་པའི་སྒོ་  
སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་གཉིས་སུ་མ་མཆིས་པའི་ཚུལ་དང། ཇི་ལྟར་མངོན་པར་ཤེས་པ་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་ཏིང་  
  
  
ཇི་ལྟར་གཟུངས་ཀྱི་སྒོ་རྣམས་གཉིས་སུ་མ་མཆིས་པའི་ཚུལ་དང། ཇི་ལྟར་དེ་བཞིན་གཤེགས་པའི་སྟོབས་བཅུ་གཉིས་སུ་མ་མཆིས་  
པའི་ཚུལ་དང། ཇི་ལྟར་མི་འཇིགས་པ་བཞི་གཉིས་སུ་མ་མཆིས་པའི་ཚུལ་དང། ཇི་ལྟར་སོ་སོ་ཡང་དག་པར་རིག་པ་བཞི་གཉིས་སུ་མ་མཆིས་པའི་ཚུལ་དང། ཇི་ལྟར་སྙིང་རྗེ་ཆེན་པོ་  
གཉིས་སུ་མ་མཆིས་པའི་ཚུལ་དང། ཇི་ལྟར་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་གཉིས་སུ་མ་མཆིས་པའི་ཚུལ་དང། ཇི་ལྟར་རྒྱུན་དུ་ཞུགས་པའི་འབྲས་བུ་གཉིས་སུ་མ་མཆིས་  
པའི་ཚུལ་དང། ཇི་ལྟར་ལན་གཅིག་ཕྱིར་འོང་བའི་འབྲས་བུ་གཉིས་སུ་མ་མཆིས་པའི་ཚུལ་དང། ཇི་ལྟར་ཕྱིར་མི་འོང་བའི་འབྲས་བུ་གཉིས་སུ་མ་མཆིས་པའི་ཚུལ་དང། ཇི་ལྟར་དགྲ་བཅོམ་  
པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་རང་བྱང་ཆུབ་གཉིས་སུ་མ་མཆིས་པའི་ཚུལ་དང། ཇི་ལྟར་ལམ་གྱི་རྣམ་པ་ཤེས་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་རྣམ་  
པ་ཐམས་ཅད་མཁྱེན་པ་ཉིད་གཉིས་སུ་མ་མཆིས་པའི་ཚུལ་དང། ཇི་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་གཉིས་སུ་མ་མཆིས་པའི་ཚུལ་གྱིས་ལགས།། །།ཤེས་  
རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། །བམ་པོ་བརྒྱ་ཉེར་ལྔ་པ། །བཅོམ་ལྡན་འདས་ཀྱིས་བཀའ་སྩལ་པ། དགའ་བོ། འདི་ལྟར་གཟུགས་ནི། གཟུགས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་  
  
  
༄༅། །འདི་ལྟར་གཟུགས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཚོར་བ་ནི། ཚོར་བས་སྟོང་སྟེ་དེ་ཅིའི་ཕྱིར་ཞེ་ན། དེ་ནི། འདི་ལྟར་  
ཚོར་བ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །འདུ་ཤེས་ནི། འདུ་ཤེས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་འདུ་ཤེས་དང་ཕ་རོལ་ཏུ་ཕྱིན་  
པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །འདུ་བྱེད་ནི་འདུ་བྱེད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་འདུ་བྱེད་དང་ཕ་རོལ་ཏུ་ཕྱིན་པ་འདི་དག་གཉིས་  
སུ་མེད་དེ་གཉིས་སུ་བྱར་མེད་དོ། །རྣམ་པར་ཤེས་པ་ནི། རྣམ་པར་ཤེས་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་གཉིས་  
སུ་མེད་དེ་གཉིས་སུ་བྱར་མེད་དོ། །མིག་ནི། མིག་གིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་མིག་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །  
རྣ་བ་ནི། རྣ་བས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣ་བ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྣ་ནི། སྣས་སྟོང་སྟེ། དེ་ཅིའི་ཕྱིར་ཞེ་ན་  
དེ་ནི། འདི་ལྟར་སྣ་དང་ཕ་རོལ་ཏུ་ཕྱིན་པའི་དེ་དག་གཉིས་སུ་མེད་དེ་གཉིས་སུ་བྱར་མེད་དོ། །ལྕེ་ནི། ལྕེས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལྕེ་དང་ཕ་རོལ་ཏུ་ཕྱིན་པ་  
  
  
།ལུས་ནི། ལུས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལུས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་  
བྱར་མེད་དོ། །ཡིད་ནི། ཡིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན་དེ་ནི། འདི་ལྟར་ཡིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །གཟུགས་ནི། གཟུགས་  
ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་གཟུགས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ་།སྒྲ་ནི། སྒྲས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་  
ལྟར་སྒྲ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །དྲི་ནི། དྲིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་དྲི་དང་ཕ་རོལ་ཏུ་ཕྱིན་པ་འདི་དག་གཉིས་སུ་  
མེད་དེ་གཉིས་སུ་བྱར་མེད་དོ། །རོ་ནི། རོས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རོ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རེག་ནི། རེག་གིས་  
སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རེག་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཆོས་ནི། ཆོས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་  
ཆོས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །མིག་གི་རྣམ་པར་ཤེས་པ་ནི། མིག་གི་རྣམ་པར་ཤེས་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་མིག་  
  
  
༄༅། །གི་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རྣ་བའི་རྣམ་པར་ཤེས་པ་ནི། རྣ་བའི་རྣམ་པར་ཤེས་པས་སྟོང་  
སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣ་བའི་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྣའི་རྣམ་པར་ཤེས་པ་ནི། སྣའི་རྣམ་པར་  
ཤེས་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྣའི་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལྕེའི་རྣམ་པར་ཤེས་པ་ནི་  
ལྕེའི་རྣམ་པར་ཤེས་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ལྕེའི་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལུས་ཀྱི་རྣམ་  
པར་ཤེས་པ་ནི། ལུས་ཀྱི་རྣམ་པར་ཤེས་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལུས་ཀྱི་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་  
མེད་དོ། །ཡིད་ཀྱི་རྣམ་པར་ཤེས་པ་ནི། ཡིད་ཀྱི་རྣམ་པར་ཤེས་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཡིད་ཀྱི་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་  
གཉིས་སུ་མེད་དེ་གཉིས་སུ་བྱར་མེད་དོ། །མིག་གི་འདུས་ཏེ་རེག་པ་ནི་མིག་གི་འདུས་ཏེ་རེག་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་འདི་ལྟར་མིག་གི་འདུས་ཏེ་རེག་པ་དང་ཕ་  
  
  
དོ། །རྣ་བའི་འདུས་ཏེ་རེག་པ་ནི། རྣ་བའི་འདུས་ཏེ་རེག་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣ་བའི་  
འདུས་ཏེ་རེག་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྣའི་འདུས་ཏེ་རེག་པ་ནི། སྣའི་འདུས་ཏེ་རེག་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་  
འདི་ལྟར་སྣའི་འདུས་ཏེ་རེག་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལྕེའི་འདུས་ཏེ་རེག་པ་ནི་ལྕེའི་འདུས་ཏེ་རེག་པས་སྟོང་སྟེ། དེ་ཅིའི་ཕྱིར་  
ཞེ་ན། དེ་ནི། འདི་ལྟར་ལྕེའི་འདུས་ཏེ་རེག་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལུས་ཀྱི་འདུས་ཏེ་རེག་པ་ནི། ལུས་ཀྱི་འདུས་ཏེ་རེག་པས་  
སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལུས་ཀྱི་འདུས་ཏེ་རེག་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཡིད་ཀྱི་འདུས་ཏེ་རེག་པ་ནི་  
ཡིད་ཀྱི་འདུས་ཏེ་རེག་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཡིད་ཀྱི་འདུས་ཏེ་རེག་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །  
མིག་གི་འདུས་ཏེ་རེག་པའི་རྐྱེན་གྱིས་ཚོར་བ་ནི། མིག་གི་འདུས་ཏེ་རེག་པའི་རྐྱེན་གྱིས་ཚོར་བས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་འདི་ལྟར་མིག་གི་འདུས་ཏེ་རེག་  
  
  
༄༅། །པའི་རྐྱེན་གྱིས་ཚོར་བ་དང། ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རྣ་བའི་འདུས་ཏེ་རེག་པའི་རྐྱེན་གྱིས་  
ཚོར་བ་ནི། རྣ་བའི་འདུས་ཏེ་རེག་པའི་རྐྱེན་གྱིས་ཚོར་བས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣ་བའི་འདུས་ཏེ་རེག་པའི་རྐྱེན་གྱིས་ཚོར་བ་དང་ཕ་རོལ་  
ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྣའི་འདུས་ཏེ་རེག་པའི་རྐྱེན་གྱིས་ཚོར་བ་ནི། སྣའི་འདུས་ཏེ་རེག་པའི་རྐྱེན་གྱིས་ཚོར་བས་སྟོང་སྟེ་  
དེ་ཅིའི་ཕྱིར་ཞེ་ན། དེ་ནི། འདི་ལྟར་སྣའི་འདུས་ཏེ་རེག་པའི་རྐྱེན་གྱིས་ཚོར་བ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལྕེའི་འདུས་ཏེ་རེག་  
པའི་རྐྱེན་གྱིས་ཚོར་བ་ནི། ལྕེའི་འདུས་ཏེ་རེག་པའི་རྐྱེན་གྱིས་ཚོར་བས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལྕེའི་འདུས་ཏེ་རེག་པའི་རྐྱེན་གྱིས་ཚོར་བ་དང་ཕ་  
རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ་།ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་ནི། ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བས་  
སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །  
  
  
ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཡིད་ཀྱི་འདུས་ཏེ་རེག་པའི་  
རྐྱེན་གྱིས་ཚོར་བ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སའི་ཁམས་ནི། སའི་ཁམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་  
འདི་ལྟར་སའི་ཁམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཆུའི་ཁམས་ནི། ཆུའི་ཁམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན་  
དེ་ནི། འདི་ལྟར་ཆུའི་ཁམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །མེའི་ཁམས་ནི། མེའི་ཁམས་ཀྱིས་སྟོང་སྟེ། དེ་ཅིའི་  
ཕྱིར་ཞེ་ན། དེ་ནི། འདི་ལྟར་མེའི་ཁམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རླུང་གི་ཁམས་ནི་རླུང་གི་ཁམས་ཀྱིས་  
སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རླུང་གི་ཁམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ནམ་མཁའི་ཁམས་ནི་  
ནམ་མཁའི་ཁམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ནམ་མཁའི་ཁམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་  
  
  
༄༅། །དོ། །རྣམ་པར་ཤེས་པའི་ཁམས་ནི། རྣམ་པར་ཤེས་པའི་ཁམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་  
རྣམ་པར་ཤེས་པའི་ཁམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །མ་རིག་པ་ནི། མ་རིག་པས་སྟོང་སྟེ། དེ་ཅིའི་ཕྱིར་  
ཞེ་ན། དེ་ནི། འདི་ལྟར་མ་རིག་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །འདུ་བྱེད་ནི། འདུ་བྱེད་ཀྱིས་སྟོང་སྟེ། དེ་  
ཅིའི་ཕྱིར་ཞེ་ན། དེ་ནི། འདི་ལྟར་འདུ་བྱེད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རྣམ་པར་ཤེས་པ་ནི། རྣམ་པར་  
ཤེས་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣམ་པར་ཤེས་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །  
མིང་དང་གཟུགས་ནི། མིང་དང་གཟུགས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་མིང་དང་གཟུགས་དང་ཕ་རོལ་ཏུ་ཕྱིན་པ་འདི་དག་  
གཉིས་སུ་མེད་དེ་གཉིས་སུ་བྱར་མེད་དོ། །སྐྱེ་མཆེད་དྲུག་ནི། སྐྱེ་མཆེད་དྲུག་གིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྐྱེ་མཆེད་དྲུག་  
  
  
བྱར་མེད་དོ། །རེག་པ་ནི། རེག་པས་སྟོང་སྟེ། དེ་ཅིའི་ཕྱིར་ཞེ་ན་དེ་ནི། འདི་ལྟར་རེག་པ་དང་  
ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ་།ཚོར་བ་ནི། ཚོར་བས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཚོར་བ་དང་ཕ་  
རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ་།སྲེད་པ་ནི། སྲེད་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྲེད་པ་དང་ཕ་རོལ་  
ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལེན་པ་ནི། ལེན་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལེན་པ་དང་ཕ་རོལ་ཏུ་  
ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྲིད་པ་ནི། སྲིད་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྲིད་པ་དང་ཕ་རོལ་ཏུ་ཕྱིན་  
པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྐྱེ་བ་ནི་སྐྱེ་བས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྐྱེ་བ་དང་ཕ་རོལ་ཏུ་ཕྱིན་པ་འདི་  
དག་གཉིས་སུ་མེད་དེ་གཉིས་སུ་བྱར་མེད་དོ། །རྒ་ཤི་ནི། རྒ་ཤིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྒ་ཤི་དང་ཕ་རོལ་ཏུ་ཕྱིན་པ་འདི་དག་གཉིས་སུ་  
  
  
༄༅། །མེད་དེ་གཉིས་སུ་བྱར་མེད་དོ། །སྦྱིན་པའི་ཕ་རོལ་ཏུ་ཕྱིན་པ་ནི། སྦྱིན་པའི་ཕ་རོལ་ཏུ་ཕྱིན་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་  
འདི་ལྟར་སྦྱིན་པའི་ཕ་རོལ་ཏུ་ཕྱིན་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ནི། ཚུལ་ཁྲིམས་  
ཀྱི་ཕ་རོལ་ཏུ་ཕྱིན་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་  
བྱར་མེད་དོ། །བཟོད་པའི་ཕ་རོལ་ཏུ་ཕྱིན་པ་ནི། བཟོད་པའི་ཕ་རོལ་ཏུ་ཕྱིན་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་བཟོད་པའི་ཕ་རོལ་ཏུ་ཕྱིན་པ་དང་ཕ་རོལ་  
ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི། བརྩོན་འགྲུས་ཀྱི་ཕ་རོལ་ཏུ་ཕྱིན་པས་སྟོང་སྟེ། དེ་ཅིའི་ཕྱིར་ཞེ་ན་  
དེ་ནི། འདི་ལྟར་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཕ་རོལ་ཏུ་ཕྱིན་པ་འདི་དག་གཉིས་སུ་བྱར་མེད་དོ། །བསམ་གཏན་གྱི་ཕ་རོལ་ཏུ་ཕྱིན་པ་ནི་  
བསམ་གཏན་གྱི་ཕ་རོལ་ཏུ་ཕྱིན་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་བསམ་གཏན་གྱི་ཕ་རོལ་ཏུ་ཕྱིན་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་  
  
  
།ཤེས་རབ་ཀྱི་ཕ་རོལ་ཏུ་ཕྱིན་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་དང་ཕ་རོལ་ཏུ་ཕྱིན་  
པ་འདི་དག་གཉིས་སུ་མེད་དེ་གཉིས་སུ་བྱར་མེད་དེ། །ནང་སྟོང་པ་ཉིད་ནི། ནང་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན་དེ་ནི། འདི་ལྟར་ནང་སྟོང་པ་ཉིད་དང་ཕ་རོལ་ཏུ་ཕྱིན་པ་  
འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཕྱི་སྟོང་པ་ཉིད་ནི། ཕྱི་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཕྱི་སྟོང་པ་ཉིད་དང་ཕ་རོལ་ཏུ་ཕྱིན་པ་  
འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཕྱི་ནང་སྟོང་པ་ཉིད་ནི། ཕྱི་ནང་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཕྱི་ནང་སྟོང་པ་ཉིད་དང་ཕ་  
རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ་།སྟོང་པ་ཉིད་སྟོང་པ་ཉིད་ནི། སྟོང་པ་ཉིད་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྟོང་པ་  
ཉིད་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཆེན་པོ་སྟོང་པ་ཉིད་ནི། ཆེན་པོ་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་  
ལྟར་ཆེན་པོ་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །དོན་དམ་པ་སྟོང་པ་ཉིད་ནི། དོན་དམ་པ་སྟོང་པ་ཉིད་ཀྱིས་སྟོང་སྟེ། དེ་  
  
  
༄༅། །ཅིའི་ཕྱིར་ཞེ་ན། དེ་ནི། འདི་ལྟར་དོན་དམ་པ་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །འདུས་བྱས་སྟོང་པ་  
ཉིད་ནི། འདུས་བྱས་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་འདུས་བྱས་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །  
འདུས་མ་བྱས་སྟོང་པ་ཉིད་ནི། འདུས་མ་བྱས་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་འདུས་མ་བྱས་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་  
དེ་གཉིས་སུ་བྱར་མེད་དོ། །མཐའ་ལས་འདས་པ་སྟོང་པ་ཉིད་ནི་མཐའ་ལས་འདས་པ་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་མཐའ་ལས་འདས་པ་སྟོང་པ་  
ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཐོག་མ་དང་ཐ་མ་མེད་པ་སྟོང་པ་ཉིད་ནི། ཐོག་མ་དང་ཐ་མ་མེད་པ་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་  
ན། དེ་ནི། འདི་ལྟར་ཐོག་མ་དང་ཐ་མ་མེད་པ་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ་།དོར་བ་མེད་པ་སྟོང་པ་ཉིད་ནི། དོར་བ་མེད་པ་སྟོང་པ་  
ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་དོར་བ་མེད་པ་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རང་བཞིན་སྟོང་པ་ཉིད་ནི་  
  
  
དེ་ཅིའི་ཕྱིར་ཞེ་ན། དེ་ནི། འདི་ལྟར་རང་བཞིན་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཆོས་ཐམས་  
ཅད་སྟོང་པ་ཉིད་ནི། ཆོས་ཐམས་ཅད་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཆོས་ཐམས་ཅད་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་  
སུ་བྱར་མེད་དོ། །རང་གི་མཚན་ཉིད་སྟོང་པ་ཉིད་ནི། རང་གི་མཚན་ཉིད་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རང་གི་མཚན་ཉིད་སྟོང་པ་ཉིད་དང་ཕ་རོལ་ཏུ་ཕྱིན་པ་  
འདི་དག་གཉིས་སུ་མེད་དེ་གཉིས་སུ་བྱར་མེད་དོ། །མི་དམིགས་པ་སྟོང་པ་ཉིད་ནི། མི་དམིགས་པ་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་མི་དམིགས་པ་སྟོང་པ་  
ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །དངོས་པོ་མེད་པ་སྟོང་པ་ཉིད་ནི། དངོས་པོ་མེད་པ་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་  
དངོས་པོ་མེད་པ་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ངོ་བོ་ཉིད་སྟོང་པ་ཉིད་ནི། ངོ་བོ་ཉིད་སྟོང་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་  
ལྟར་ངོ་བོ་ཉིད་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ནི། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱིས་སྟོང་སྟེ་  
  
  
༄༅། །དེ་ཅིའི་ཕྱིར་ཞེ་ན། དེ་ནི། འདི་ལྟར་དངོས་པོ་མེད་པའི་ངོ་བོ་ཉིད་སྟོང་པ་ཉིད་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །དྲན་པ་ཉེ་བར་  
གཞག་པ་རྣམས་ནི། དྲན་པ་ཉེ་བར་གཞག་པ་རྣམས་ཀྱིས་སྟོང་སྟེ་དེ་ཅིའི་ཕྱིར་ཞེ་ན། དེ་ནི། འདི་ལྟར་དྲན་པ་ཉེ་བར་གཞག་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་  
དེ་གཉིས་སུ་བྱར་མེད་དོ། །ཡང་དག་པར་སྤོང་བ་རྣམས་ནི། ཡང་དག་པར་སྤོང་བ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཡང་དག་པར་སྤོང་བ་རྣམས་དང་ཕ་རོལ་  
ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རྫུ་འཕྲུལ་གྱི་རྐང་པ་རྣམས་ནི། རྫུ་འཕྲུལ་གྱི་རྐང་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྫུ་  
འཕྲུལ་གྱིས་རྐང་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །དབང་པོ་རྣམས་ནི། དབང་པོ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་  
འདི་ལྟར་དབང་པོ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྟོབས་རྣམས་ནི། སྟོབས་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་  
འདི་ལྟར་སྟོབས་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །བྱང་ཆུབ་ཀྱི་ཡན་ལག་རྣམས་ནི་བྱང་ཆུབ་ཀྱི་ཡན་ལག་རྣམས་ཀྱིས་སྟོང་སྟེ། དེ་ཅིའི་  
  
  
དེ་ནི། འདི་ལྟར་བྱང་ཆུབ་ཀྱི་ཡན་ལག་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལམ་ནི། ལམ་གྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་  
འདི་ལྟར་ལམ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །འཕགས་པའི་བདེན་པ་རྣམས་ནི། འཕགས་པའི་བདེན་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་  
ནི། འདི་ལྟར་འཕགས་པའི་བདེན་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །བསམ་གཏན་རྣམས་ནི། བསམ་གཏན་རྣམས་ཀྱིས་སྟོང་སྟེ། དེ་ཅིའི་  
ཕྱིར་ཞེ་ན། དེ་ནི། འདི་ལྟར་བསམ་གཏན་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཚད་མེད་པ་རྣམས་ནི། ཚད་མེད་པ་རྣམས་ཀྱིས་སྟོང་སྟེ། དེ་ཅིའི་  
ཕྱིར་ཞེ་ན། དེ་ནི། འདི་ལྟར་ཚད་མེད་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །གཟུགས་མེད་པའི་སྙོམས་པར་འཇུག་པ་རྣམས་ནི། གཟུགས་མེད་  
པའི་སྙོམས་པར་འཇུག་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་གཟུགས་མེད་པའི་སྙོམས་པར་འཇུག་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་  
སུ་བྱར་མེད་དོ། །རྣམ་པར་ཐར་པ་རྣམས་ནི། རྣམ་པར་ཐར་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣམ་པར་ཐར་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་  
  
  
༄༅། །མེད་དེ་གཉིས་སུ་བྱར་མེད་དོ། །མཐར་གྱིས་གནས་པའི་སྙོམས་པར་འཇུག་པ་རྣམས་ནི། མཐར་གྱིས་གནས་པའི་སྙོམས་པར་འཇུག་པ་རྣམས་ཀྱིས་སྟོང་སྟེ། དེ་ཅིའི་  
ཕྱིར་ཞེ་ན། དེ་ནི། འདི་ལྟར་མཐར་གྱིས་གནས་པའི་སྙོམས་པར་འཇུག་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རྣམ་པར་ཐར་པའི་སྒོ་སྟོང་  
པ་ཉིད་དང། མཚན་མ་མེད་པ་དང། སྨོན་པ་མེད་པ་ནི། རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་  
རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང་སྨོན་པ་མེད་པ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །མངོན་པར་ཤེས་པ་རྣམས་ནི། མངོན་  
པར་ཤེས་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི་འདི་ལྟར་མངོན་པར་ཤེས་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ཏིང་ངེ་འཛིན་  
རྣམས་ནི། ཏིང་ངེ་འཛིན་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཏིང་ངེ་འཛིན་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །གཟུངས་  
ཀྱི་སྒོ་རྣམས་ནི། གཟུངས་ཀྱི་སྒོ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་གཟུངས་ཀྱི་སྒོ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །  
  
  
དེ་བཞིན་གཤེགས་པའི་སྟོབས་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་དེ་བཞིན་གཤེགས་པའི་སྟོབས་རྣམས་དང་ཕ་རོལ་ཏུ་  
ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །མི་འཇིགས་པ་རྣམས་ནི། མི་འཇིགས་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་མི་འཇིགས་པ་རྣམས་དང་ཕ་རོལ་  
ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སོ་སོ་ཡང་དག་པར་རིག་པ་རྣམས་ནི། སོ་སོ་ཡང་དག་པར་རིག་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སོ་སོ་ཡང་  
དག་པར་རིག་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །བྱམས་པ་ཆེན་པོ་ནི། བྱམས་པ་ཆེན་པོས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་བྱམས་  
པ་ཆེན་པོ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སྙིང་རྗེ་ཆེན་པོ་ནི། སྙིང་རྗེ་ཆེན་པོས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྙིང་རྗེ་ཆེན་པོ་དང་ཕ་རོལ་ཏུ་  
ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །སངས་རྒྱས་ཀྱི་ཆོས་མ་འདྲེས་པ་རྣམས་ནི། སངས་རྒྱས་ཀྱི་ཆོས་མ་འདྲེས་པ་རྣམས་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་  
སངས་རྒྱས་ཀྱི་ཆོས་མ་འདྲེས་པ་རྣམས་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །རྒྱུན་དུ་ཞུགས་པའི་འབྲས་བུ་ནི། རྒྱུན་དུ་ཞུགས་པའི་འབྲས་བུས་སྟོང་སྟེ། དེ་ཅིའི་  
  
  
༄༅། ཕྱིར་ཞེ་ན། དེ་ནི། འདི་ལྟར་རྒྱུན་དུ་ཞུགས་པའི་འབྲས་བུ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །ལན་གཅིག་ཕྱིར་འོང་བའི་འབྲས་  
བུ་ནི། ལན་གཅིག་ཕྱིར་འོང་བའི་འབྲས་བུས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལན་གཅིག་ཕྱིར་འོང་བའི་འབྲས་བུ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་  
སུ་བྱར་མེད་དོ། །ཕྱིར་མི་འོང་བའི་འབྲས་བུ་ནི། ཕྱིར་མི་འོང་བའི་འབྲས་བུས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ཕྱིར་མི་འོང་བའི་འབྲས་བུ་དང་ཕ་རོལ་ཏུ་ཕྱིན་པ་འདི་དག་  
གཉིས་སུ་མེད་དེ་གཉིས་སུ་བྱར་མེད་དོ། །དགྲ་བཅོམ་པ་ཉིད་ནི། དགྲ་བཅོམ་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་དགྲ་བཅོམ་པ་ཉིད་དང་ཕ་རོལ་ཏུ་ཕྱིན་པ་འདི་  
དག་གཉིས་སུ་མེད་དེ་གཉིས་སུ་བྱར་མེད་དོ། །རང་བྱང་ཆུབ་ནི་རང་བྱང་ཆུབ་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རང་བྱང་ཆུབ་དང་ཕ་རོལ་ཏུ་ཕྱིན་པ་འདི་དག་གཉིས་  
སུ་མེད་དེ་གཉིས་སུ་བྱར་མེད་དོ། །ལམ་གྱི་རྣམ་པ་ཤེས་པ་ཉིད་ནི་ལམ་གྱི་རྣམ་པ་ཤེས་པ་ཉིད་ཀྱིས་སྟོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལམ་གྱི་རྣམ་པ་ཤེས་པ་ཉིད་  
དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱིས་  
  
  
དེ་ཅིའི་ཕྱིར་ཞེ་ན། དེ་ནི། འདི་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་དང་ཕ་རོལ་ཏུ་ཕྱིན་པ་འདི་དག་གཉིས་སུ་མེད་དེ་གཉིས་སུ་བྱར་མེད་དོ། །དགའ་བོ། དེ་ལྟ་བས་  
ན། ཕ་རོལ་ཏུ་ཕྱིན་པ་ལྔ་པོ་འདི་དག་གི་ཐོག་མར་འགྲོ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། སྟོང་པ་ཉིད་ཐམས་ཅད་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །  
བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །འཕགས་པའི་བདེན་པ་བཞིའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་  
པ་ཉིད་དོ། །བསམ་གཏན་བཞིའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །ཚད་མེད་པ་བཞིའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །གཟུགས་  
མེད་པའི་སྙོམས་པར་འཇུག་པ་བཞིའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །རྣམ་པར་ཐར་པ་བརྒྱད་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །  
མཐར་གྱིས་གནས་པའི་སྙོམས་པར་འཇུག་པ་དགུའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་  
མེད་པའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །མངོན་པར་ཤེས་པ་རྣམས་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །ཏིང་ངེ་འཛིན་ཐམས་  
  
  
༄༅། །ཅད་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །གཟུངས་ཀྱི་སྒོ་ཐམས་ཅད་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་  
ཉིད་དོ། །དེ་བཞིན་གཤེགས་པའི་སྟོབས་བཅུའི་ཐོག་མར་འགྲོ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །མི་འཇིགས་པ་བཞིའི་ཐོག་མར་འགྲོ་བ་ནི། ཤེས་རབ་ཀྱི་  
ཕ་རོལ་ཏུ་ཕྱིན་པ་ཉིད་དོ། །སོ་སོ་ཡང་དག་པར་རིག་པ་བཞིའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ་།སྙིང་རྗེ་ཆེན་པོའི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་  
ཏུ་ཕྱིན་པ་ཉིད་དོ། །སངས་རྒྱས་ཀྱི་ཆོས་མ་འདྲེས་བ་བཅོ་བརྒྱད་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །ཐམས་ཅད་ཤེས་པ་ཉིད་ཀྱི་ཐོག་མར་འགྲོ་བ་ནི། ཤེས་རབ་ཀྱི་  
ཕ་རོལ་ཏུ་ཕྱིན་པ་ཉིད་དོ། །ལམ་གྱི་རྣམ་པ་ཤེས་པ་ཉིད་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ་།རྣམ་པ་ཐམས་ཅད་མཁྱེན་པ་ཉིད་ཀྱི་ཐོག་མར་འགྲོ་བ་ནི། ཤེས་རབ་ཀྱི་ཕ་  
རོལ་ཏུ་ཕྱིན་པ་ཉིད་དོ། །དགའ་བོ། འདི་ལྟ་སྟེ། དཔེར་ན། ས་ཆེན་པོ་ལ་ས་བོན་བཏབ་པ་རྒྱུ་རྐྱེན་ཚོགས་པར་གྱུར་ནས་རྣམ་པར་འཕེལ་བར་འགྱུར་བ་ཡང། ས་ཆེན་པོ་ནི། དེ་དག་གི་གནས་  
ཏེ། ས་ཆེན་པོ་ལ་བརྟེན་ཅིང་ས་བོན་དེ་དག་སྐྱེ་བར་འགྱུར་རོ། །དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ཅིང་ཕ་རོལ་ཏུ་ཕྱིན་པ་ལྔ་པོ་འདི་དག་རྣམ་པར་འཕེལ་ལོ། །ནང་སྟོང་པ་ཉིད་རྣམ་  
  
  
།ཕྱི་སྟོང་པ་ཉིད་རྣམ་པར་འཕེལ་ལོ། །ཕྱི་ནང་སྟོང་པ་ཉིད་རྣམ་པར་འཕེལ་ལོ། །སྟོང་པ་ཉིད་སྟོང་པ་ཉིད་རྣམ་པར་འཕེལ་ལོ། །ཆེན་པོ་སྟོང་པ་ཉིད་རྣམ་པར་འཕེལ་ལོ་།དོན་དམ་  
པ་སྟོང་པ་ཉིད་རྣམ་པར་འཕེལ་ལོ། །འདུས་བྱས་སྟོང་པ་ཉིད་རྣམ་པར་འཕེལ་ལོ། །འདུས་མ་བྱས་སྟོང་པ་ཉིད་རྣམ་པར་འཕེལ་ལོ་།མཐའ་ལས་འདས་པ་སྟོང་པ་ཉིད་རྣམ་པར་འཕེལ་ལོ། །ཐོག་མ་དང་  
ཐ་མ་མེད་པ་སྟོང་པ་ཉིད་རྣམ་པར་འཕེལ་ལོ། །དོར་བ་མེད་པ་སྟོང་པ་ཉིད་རྣམ་པར་འཕེལ་ལོ། །རང་བཞིན་སྟོང་པ་ཉིད་རྣམ་པར་འཕེལ་ལོ། །ཆོས་ཐམས་ཅད་སྟོང་པ་ཉིད་རྣམ་པར་འཕེལ་ལོ་།རང་གི་  
མཚན་ཉིད་སྟོང་པ་ཉིད་རྣམ་པར་འཕེལ་ལོ། །མི་དམིགས་པ་སྟོང་པ་ཉིད་རྣམ་པར་འཕེལ་ལོ། །དངོས་པོ་མེད་པ་སྟོང་པ་ཉིད་རྣམ་པར་འཕེལ་ལོ། །ངོ་བོ་ཉིད་སྟོང་པ་ཉིད་རྣམ་པར་འཕེལ་ལོ། །དངོས་པོ་  
མེད་པའི་ངོ་བོ་ཉིད་སྟོང་པ་ཉིད་རྣམ་པར་འཕེལ་ལོ། །དྲན་པ་ཉེ་བར་གཞག་པ་རྣམས་རྣམ་པར་འཕེལ་ལོ། །ཡང་དག་པར་སྤོང་བ་རྣམས་རྣམ་པར་འཕེལ་ལོ། །རྫུ་འཕྲུལ་གྱི་རྐང་པ་རྣམས་རྣམ་པར་  
འཕེལ་ལོ། །དབང་པོ་རྣམས་རྣམ་པར་འཕེལ་ལོ། །སྟོབས་རྣམས་རྣམ་པར་འཕེལ་ལོ། །བྱང་ཆུབ་ཀྱི་ཡན་ལག་རྣམས་རྣམ་པར་འཕེལ་ལོ་།འཕགས་པའི་ལམ་ཡན་ལག་བརྒྱད་པ་རྣམ་པར་  
འཕེལ་ལོ། །འཕགས་པའི་བདེན་པ་རྣམས་རྣམ་པར་འཕེལ་ལོ། །བསམ་གཏན་རྣམས་རྣམ་པར་འཕེལ་ལོ། །ཚད་མེད་པ་རྣམས་རྣམ་པར་འཕེལ་ལོ། །གཟུགས་མེད་པའི་སྙོམས་པར་འཇུག་པ་  
  
  
༄༅། །རྣམས་རྣམ་པར་འཕེལ་ལོ། །རྣམ་པར་ཐར་པ་བརྒྱད་རྣམ་པར་འཕེལ་ལོ། །མཐར་གྱིས་གནས་པའི་སྙོམས་པར་འཇུག་པ་རྣམས་རྣམ་པར་འཕེལ་ལོ། །རྣམ་པར་ཐར་  
པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་རྣམ་པར་འཕེལ་ལོ། །མངོན་པར་ཤེས་པ་རྣམས་རྣམ་པར་འཕེལ་ལོ། །ཏིང་ངེ་འཛིན་རྣམས་རྣམ་པར་འཕེལ་ལོ། །གཟུངས་  
ཀྱི་སྒོ་རྣམས་རྣམ་པར་འཕེལ་ལོ། །དེ་བཞིན་གཤེགས་པའི་སྟོབས་བཅུ་རྣམ་པར་འཕེལ་ལོ། །མི་འཇིགས་པ་བཞི་རྣམ་པར་འཕེལ་ལོ། །སོ་སོ་ཡང་དག་པར་རིག་པ་བཞི་རྣམ་པར་འཕེལ་  
ལོ། །སྙིང་རྗེ་ཆེན་པོ་རྣམ་པར་འཕེལ་ལོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་རྣམ་པར་འཕེལ་ལོ། །ཐམས་ཅད་ཤེས་པ་ཉིད་རྣམ་པར་འཕེལ་ལོ། །ལམ་གྱི་རྣམ་པ་ཤེས་པ་ཉིད་  
རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་རྣམ་པར་འཕེལ་ཏེ། དགའ་བོ། རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་ཕ་རོལ་ཏུ་ཕྱིན་པ་ལྔ་རྣམས་རྣམ་པར་འཕེལ་ལོ། །  
རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་སྟོང་པ་ཉིད་ཐམས་ཅད་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་དྲན་པ་ཉེ་བར་གཞག་པ་བཞི་རྣམ་པར་འཕེལ་  
ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་ཡང་དག་པར་སྤོང་བ་བཞི་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་རྫུ་འཕྲུལ་གྱི་རྐང་པ་བཞི་རྣམ་པར་  
  
  
།རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་དབང་པོ་ལྔ་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་སྟོབས་ལྔ་རྣམ་པར་འཕེལ་ལོ། །རྣམ་པ་  
ཐམས་ཅད་མཁྱེན་པ་ཉིད་ལ་བརྟེན་ཅིང་བྱང་ཆུབ་ཀྱི་ཡན་ལག་བདུན་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་འཕགས་པའི་ལམ་ཡན་ལག་བརྒྱད་པ་རྣམ་  
པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་འཕགས་པའི་བདེན་པ་བཞི་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་བསམ་གཏན་  
བཞི་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་ཚད་མེད་པ་བཞི་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་གཟུགས་མེད་པའི་  
སྙོམས་པར་འཇུག་པ་བཞི་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་རྣམ་པར་ཐར་པ་བརྒྱད་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་  
བརྟེན་ཅིང་མཐར་གྱིས་གནས་པའི་སྙོམས་པར་འཇུག་པ་དགུ་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་རྣམ་པར་ཐར་པའི་སྒོ་སྟོང་པ་ཉིད་དང། མཚན་  
མ་མེད་པ་དང། སྨོན་པ་མེད་པ་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་མངོན་པར་ཤེས་པ་རྣམས་རྣམ་པར་འཕེལ་ལོ། རྣམ་པ་ཐམས་ཅད་མཁྱེན་པ་  
  
  
༄༅། །ཉིད་ལ་བརྟེན་ཅིང་ཏིང་ངེ་འཛིན་རྣམས་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་གཟུངས་ཀྱི་སྒོ་རྣམས་རྣམ་པར་འཕེལ་ལོ། །  
རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་དེ་བཞིན་གཤེགས་པའི་སྟོབས་བཅུ་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་མི་འཇིགས་པ་བཞི་རྣམ་  
པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་སོ་སོ་ཡང་དག་པར་རིག་པ་བཞི་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་སྙིང་རྗེ་ཆེན་  
པོ་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་  
ཅིང་ཐམས་ཅད་ཤེས་པ་ཉིད་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་ཉིད་ལ་བརྟེན་ཅིང་ལམ་གྱི་རྣམ་པ་ཤེས་པ་ཉིད་རྣམ་པར་འཕེལ་ལོ། །རྣམ་པ་ཐམས་ཅད་མཁྱེན་པ་  
ཉིད་ལ་བརྟེན་ཅིང་རྣམ་པ་ཐམས་ཅད་མཁྱེན་པ་ཉིད་རྣམ་པར་འཕེལ་ལོ། །དགའ་བོ། དེ་ལྟ་བས་ན། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི། ཕ་རོལ་ཏུ་ཕྱིན་པ་ལྔ་པོ་འདི་དག་ཡོངས་  
སུ་སྒྲུབ་པའོ། །སྟོང་པ་ཉིད་ཐམས་ཅད་ཡོངས་སུ་སྒྲུབ་པའོ་།དྲན་པ་ཉེ་བར་གཞག་པ་བཞི་ཡོངས་སུ་སྒྲུབ་པའོ། །ཡང་དག་བར་སྤོང་བ་བཞི་ཡོངས་སུ་སྒྲུབ་པའོ། །རྫུ་འཕྲུལ་གྱི་རྐང་པ་བཞི་  
  
  
།དབང་པོ་ལྔ་ཡོངས་སུ་སྒྲུབ་པའོ་།སྟོབས་ལྔ་ཡོངས་སུ་སྒྲུབ་པའོ། །བྱང་ཆུབ་ཀྱི་ཡན་ལག་བདུན་ཡོངས་སུ་སྒྲུབ་པའོ། །འཕགས་པའི་ལམ་ཡན་ལག་བརྒྱད་པ་ཡོངས་སུ་སྒྲུབ་  
པའོ། །འཕགས་པའི་བདེན་པ་བཞི་ཡོངས་སུ་སྒྲུབ་པའོ། །བསམ་གཏན་བཞི་ཡོངས་སུ་སྒྲུབ་པའོ། །ཚད་མེད་པ་བཞི་ཡོངས་སུ་སྒྲུབ་པའོ་།གཟུགས་མེད་པའི་སྙོམས་པར་འཇུག་པ་བཞི་ཡོངས་  
སུ་སྒྲུབ་པའོ། །རྣམ་པར་ཐར་པ་བརྒྱད་ཡོངས་སུ་སྒྲུབ་པའོ་།མཐར་གྱིས་གནས་པའི་སྙོམས་པར་འཇུག་པ་དགུ་ཡོངས་སུ་སྒྲུབ་པའོ་།རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་  
དང། སྨོན་པ་མེད་པ་ཡོངས་སུ་སྒྲུབ་པའོ། །མངོན་པར་ཤེས་པ་རྣམས་ཡོངས་སུ་སྒྲུབ་པའོ། །ཏིང་ངེ་འཛིན་རྣམས་ཡོངས་སུ་སྒྲུབ་པའོ། །གཟུངས་ཀྱི་སྒོ་རྣམས་ཡོངས་སུ་སྒྲུབ་པའོ། །དེ་བཞིན་  
གཤེགས་པའི་སྟོབས་བཅུ་ཡོངས་སུ་སྒྲུབ་པའོ། །མི་འཇིགས་པ་བཞི་ཡོངས་སུ་སྒྲུབ་པའོ། །སོ་སོ་ཡང་དག་པར་རིག་པ་བཞི་ཡོངས་སུ་སྒྲུབ་པའོ། །སྙིང་རྗེ་ཆེན་པོ་ཡོངས་སུ་སྒྲུབ་པའོ། །སངས་རྒྱས་  
ཀྱི་ཆོས་མ་འདྲེས་པ་བཅོ་བརྒྱད་ཡོངས་སུ་སྒྲུབ་པའོ། །ཐམས་ཅད་ཤེས་པ་ཉིད་ཡོངས་སུ་སྒྲུབ་པའོ། །ལམ་གྱི་རྣམ་པ་ཤེས་པ་ཉིད་ཡོངས་སུ་སྒྲུབ་པའོ། །རྣམ་པ་ཐམས་ཅད་མཁྱེན་པ་ཉིད་ཡོངས་སུ་  
སྒྲུབ་པའོ། །དེ་ནས་ལྷའི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་  
  
  
༄༅། །ཀྱིས། ཤེས་རབ་ཀྱི་ཕ་རོལ་ཏུ་ཕྱིན་པའི་ཡོན་ཏན་གང་བདག་གིས་བཅོམ་ལྡན་འདས་ལས་ཐོས་ཏེ། རིགས་ཀྱི་བུའམ་རིགས་ཀྱི་བུ་མོ་གང་ཤེས་རབ་ཀྱི་ཕ་  
རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང་ཡོངས་སུ་ཆུབ་པར་བགྱིད་པ་དང། ཚུལ་བཞིན་དུ་ཡིད་ལ་བགྱིད་པའི་ཡོན་ཏན་གང་ཇི་སྙེད་ཅིག་མཆིས་པ་དང། ཤེས་  
རབ་ཀྱི་ཕ་རོལ་ཏུ་ཕྱིན་པ་འདིའི་ཡོན་ཏན་གང་ཇི་སྙེད་ཅིག་བདག་གིས་བཅོམ་ལྡན་འདས་ལས་བཟུང་སྟེ། བཅངས་པ་དང། བཀླགས་པ་དང་ཀུན་ཆུབ་པར་བགྱིས་པ་དང། སྤེལ་བ་དེ་དག་  
ཐམས་ཅད་བཀའ་སྩལ་ཏོ། །བཅོམ་ལྡན་འདས། ཤེས་རབ་ཀྱི་ཕ་རོལ་ཏུ་ཕྱིན་པ་འདི་བཟུང་བ་དང། བཅངས་པ་དང། བཀླགས་པ་དང། སྤེལ་བ་དང། ཚུལ་བཞིན་དུ་ཡིད་ལ་བགྱིས་  
པས་ནི། དགེ་བ་བཅུའི་ལས་ཀྱི་ལམ་རྣམས་འཇིག་རྟེན་དུ་འབྱུང་བར་འགྱུར་རོ། །བསམ་གཏན་བཞི་འཇིག་རྟེན་དུ་འབྱུང་བར་འགྱུར་རོ། །ཚད་མེད་པ་བཞི་འཇིག་རྟེན་དུ་འབྱུང་བར་འགྱུར་  
རོ།། གཟུགས་མེད་པའི་སྙོམས་པར་འཇུག་པ་བཞི་འཇིག་རྟེན་དུ་འབྱུང་བར་འགྱུར་རོ། །མངོན་པར་ཤེས་པ་ལྔ་འཇིག་རྟེན་དུ་འབྱུང་བར་འགྱུར་རོ། །སྦྱིན་པའི་ཕ་རོལ་ཏུ་ཕྱིན་པ་འཇིག་  
རྟེན་དུ་འབྱུང་བར་འགྱུར་རོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་འཇིག་རྟེན་དུ་འབྱུང་བར་འགྱུར་རོ། །བཟོད་པའི་ཕ་རོལ་ཏུ་ཕྱིན་པ་འཇིག་རྟེན་དུ་འབྱུང་བར་འགྱུར་རོ། །བརྩོན་འགྲུས་ཀྱི་  
  
  
།བསམ་གཏན་གྱི་ཕ་རོལ་ཏུ་ཕྱིན་པ་འཇིག་རྟེན་དུ་འབྱུང་བར་འགྱུར་རོ་།ཤེས་རབ་ཀྱི་ཕ་རོལ་ཏུ་ཕྱིན་པ་འཇིག་རྟེན་དུ་འབྱུང་བར་འགྱུར་རོ། །ནང་  
སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །ཕྱི་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །ཕྱི་ནང་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །སྟོང་པ་ཉིད་སྟོང་པ་ཉིད་འཇིག་རྟེན་དུ་འབྱུང་  
བར་འགྱུར་རོ། །ཆེན་པོ་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །དོན་དམ་པ་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །འདུས་བྱས་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །  
འདུས་མ་བྱས་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ་།མཐའ་ལས་འདས་པ་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །ཐོག་མ་དང་ཐ་མ་མེད་པ་སྟོང་པ་ཉིད་འཇིག་རྟེན་དུ་འབྱུང་བར་  
འགྱུར་རོ། །དོར་བ་མེད་པ་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །རང་བཞིན་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །ཆོས་ཐམས་ཅད་སྟོང་པ་ཉིད་འཇིག་རྟེན་དུ་འབྱུང་བར་འགྱུར་  
རོ། །རང་གི་མཚན་ཉིད་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །མི་དམིགས་པ་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །དངོས་པོ་མེད་པ་སྟོང་པ་ཉིད་འཇིག་རྟེན་དུ་འབྱུང་བར་འགྱུར་  
རོ། །ངོ་བོ་ཉིད་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ་།དངོས་པོ་མེད་པའི་ངོ་བོ་ཉིད་སྟོང་པ་ཉིད་འཇིག་རྟེན་དུ་འབྱུང་བར་འགྱུར་རོ། །དྲན་པ་ཉེ་བར་གཞག་པ་བཞི་འཇིག་རྟེན་དུ་འབྱུང་བར་  
  
  
༄༅། །འགྱུར་རོ། །ཡང་དག་པར་སྤོང་བ་བཞི་འཇིག་རྟེན་དུ་འབྱུང་བར་འགྱུར་རོ། །རྫུ་འཕྲུལ་གྱི་རྐང་པ་བཞི་འཇིག་རྟེན་དུ་འབྱུང་བར་འགྱུར་རོ། །དབང་པོ་ལྔ་འཇིག་རྟེན་  
དུ་འབྱུང་བར་འགྱུར་རོ། །སྟོབས་ལྔ་འཇིག་རྟེན་དུ་འབྱུང་བར་འགྱུར་རོ། །བྱང་ཆུབ་ཀྱི་ཡན་ལག་བདུན་འཇིག་རྟེན་དུ་འབྱུང་བར་འགྱུར་རོ། །འཕགས་པའི་ལམ་ཡན་ལག་བརྒྱད་པ་འཇིག་  
རྟེན་དུ་འབྱུང་བར་འགྱུར་རོ། །འཕགས་པའི་བདེན་པ་བཞི་འཇིག་རྟེན་དུ་འབྱུང་བར་འགྱུར་རོ། །རྣམ་པར་ཐར་པ་བརྒྱད་འཇིག་རྟེན་དུ་འབྱུང་བར་འགྱུར་རོ། །མཐར་གྱིས་གནས་པའི་  
སྙོམས་པར་འཇུག་པ་དགུ་འཇིག་རྟེན་དུ་འབྱུང་བར་འགྱུར་རོ། །རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་འཇིག་རྟེན་དུ་འབྱུང་བར་འགྱུར་རོ། །  
མངོན་པར་ཤེས་པ་ལྔ་འཇིག་རྟེན་དུ་འབྱུང་བར་འགྱུར་རོ། །ཏིང་ངེ་འཛིན་ཐམས་ཅད་འཇིག་རྟེན་དུ་འབྱུང་བར་འགྱུར་རོ། །གཟུངས་ཀྱི་སྒོ་ཐམས་ཅད་འཇིག་རྟེན་དུ་འབྱུང་བར་འགྱུར་  
རོ། །དེ་བཞིན་གཤེགས་པའི་སྟོབས་བཅུ་འཇིག་རྟེན་དུ་འབྱུང་བར་འགྱུར་རོ། །མི་འཇིགས་པ་བཞི་འཇིག་རྟེན་དུ་འབྱུང་བར་འགྱུར་རོ། །སོ་སོ་ཡང་དག་པར་རིག་པ་བཞི་འཇིག་  
རྟེན་དུ་འབྱུང་བར་འགྱུར་རོ། །སྙིང་རྗེ་ཆེན་པོ་འཇིག་རྟེན་དུ་འབྱུང་བར་འགྱུར་རོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་འཇིག་རྟེན་དུ་འབྱུང་བར་འགྱུར་རོ། །བཅོམ་ལྡན་འདས་  
  
  
བཅངས་པ་དང། བཀླགས་པ་དང། ཀུན་ཆུབ་པར་བགྱིས་པ་དང། ཚུལ་བཞིན་དུ་ཡིད་ལ་བགྱིས་པས། རྒྱལ་རིགས་ཆེ་ཞིང་མཐོ་བ་རྣམས་  
འཇིག་རྟེན་དུ་འབྱུང་བར་འགྱུར་རོ། །བྲམ་ཟེའི་རིགས་ཆེ་ཞིང་མཐོ་བ་རྣམས་འཇིག་རྟེན་དུ་འབྱུང་བར་འགྱུར་རོ། །ཁྱིམ་བདག་གི་རིགས་ཆེ་ཞིང་མཐོ་བ་རྣམས་འཇིག་རྟེན་དུ་འབྱུང་བར་འགྱུར་རོ། །  
རྒྱལ་ཆེན་བཞིའི་རིས་ཀྱི་ལྷ་རྣམས་འཇིག་རྟེན་ན་མཆིས་སོ། །སུམ་ཅུ་རྩ་གསུམ་གྱི་ལྷ་རྣམས་འཇིག་རྟེན་ན་མཆིས་སོ། །མཚེ་མའི་ལྷ་རྣམས་འཇིག་རྟེན་ན་མཆིས་སོ། །དགའ་ལྡན་གྱི་ལྷ་རྣམས་  
འཇིག་རྟེན་ན་མཆིས་སོ། །འཕྲུལ་དགའ་ལྷ་རྣམས་འཇིག་རྟེན་ན་མཆིས་སོ། །གཞན་འཕྲུལ་དབང་བྱེད་ཀྱི་ལྷ་རྣམས་འཇིག་རྟེན་ན་མཆིས་སོ་།ཚངས་རིས་ཀྱི་ལྷ་རྣམས་འཇིག་རྟེན་ན་  
མཆིས་སོ། །ཚངས་ལྷ་ཉེ་ཕན་གྱི་ལྷ་རྣམས་འཇིག་རྟེན་ན་མཆིས་སོ། །ཚངས་པ་ཀུན་འཁོར་གྱི་ལྷ་རྣམས་འཇིག་རྟེན་ན་མཆིས་སོ་།ཚངས་ཆེན་གྱི་ལྷ་རྣམས་འཇིག་རྟེན་ན་མཆིས་སོ། །སྣང་  
བའི་ལྷ་རྣམས་འཇིག་རྟེན་ན་མཆིས་སོ། །ཆུང་སྣང་གི་ལྷ་རྣམས་འཇིག་རྟེན་ན་མཆིས་སོ། །ཚད་མེད་སྣང་བའི་ལྷ་རྣམས་འཇིག་རྟེན་ན་མཆིས་སོ། །ཀུན་སྣང་དང་བའི་ལྷ་རྣམས་འཇིག་རྟེན་  
ན་མཆིས་སོ། །དགེ་བའི་ལྷ་རྣམས་འཇིག་རྟེན་ན་མཆིས་སོ། །ཆུང་དགེའི་ལྷ་རྣམས་འཇིག་རྟེན་ན་མཆིས་སོ། །ཚད་མེད་དགེ་བའི་ལྷ་རྣམས་འཇིག་རྟེན་ན་མཆིས་སོ། །དགེ་རྒྱས་ཀྱི་ལྷ་རྣམས་  
  
  
༄༅། །འཇིག་རྟེན་ན་མཆིས་སོ། །ཆེ་བའི་ལྷ་རྣམས་འཇིག་རྟེན་ན་མཆིས་སོ། །ཆུང་ཆེའི་ལྷ་རྣམས་འཇིག་རྟེན་ན་མཆིས་སོ། །ཚད་མེད་ཆེ་བའི་ལྷ་རྣམས་འཇིག་རྟེན་ན་མཆིས་  
སོ། །འབྲས་བུ་ཆེ་བའི་ལྷ་རྣམས་འཇིག་རྟེན་ན་མཆིས་སོ། །མི་ཆེ་བའི་ལྷ་རྣམས་འཇིག་རྟེན་ན་མཆིས་སོ། །མི་གདུང་བའི་ལྷ་རྣམས་འཇིག་རྟེན་ན་མཆིས་སོ། །ཤིན་ཏུ་མཐོང་བའི་ལྷ་  
རྣམས་འཇིག་རྟེན་ན་མཆིས་སོ། །གྱ་ནོམ་སྣང་བའི་ལྷ་རྣམས་འཇིག་རྟེན་ན་མཆིས་སོ། །འོག་མིན་གྱི་ལྷ་རྣམས་འཇིག་རྟེན་ན་མཆིས་སོ་།བཅོམ་ལྡན་འདས། ཤེས་རབ་ཀྱི་ཕ་རོལ་ཏུ་  
ཕྱིན་པ་བཟུང་བ་དང། བཅངས་པ་དང། བཀླགས་པ་དང། ཀུན་ཆུབ་པར་བགྱིས་པ་དང། ཚུལ་བཞིན་དུ་ཡིད་ལ་བགྱིས་བས་ནི། རྒྱུན་དུ་ཞུགས་པ་རྣམས་འཇིག་རྟེན་ན་མཆིས་སོ། །  
ལན་གཅིག་ཕྱིར་འོང་བ་རྣམས་འཇིག་རྟེན་ན་མཆིས་སོ། །ཕྱིར་མི་འོང་བ་རྣམས་འཇིག་རྟེན་ན་མཆིས་སོ། །དགྲ་བཅོམ་པ་རྣམས་འཇིག་རྟེན་ན་མཆིས་སོ། །རང་སངས་རྒྱས་རྣམས་འཇིག་  
རྟེན་ན་མཆིས་སོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་འཇིག་རྟེན་ན་མཆིས་སོ། །བཅོམ་ལྡན་འདས། ཤེས་རབ་ཀྱི་ཕ་རོལ་ཏུ་ཕྱིན་པ་བཟུང་བ་དང། བཅངས་པ་དང་  
བཀླགས་པ་དང། ཀུན་ཆུབ་པར་བགྱིས་པ་དང། ཚུལ་བཞིན་དུ་ཡིད་ལ་བགྱིས་པས་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་འཇིག་  
  
  
།བཅོམ་ལྡན་འདས་ཀྱིས་བཀའ་སྩལ་པ། ཀཽ་ཤི་ཀ་རིགས་ཀྱི་བུའམ། རིགས་ཀྱི་བུ་མོ་གང་གིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བཟུང་བ་དང། བཅངས་  
པ་དང། བཀླགས་པ་དང། ཀུན་ཆུབ་པར་བྱས་པ་དང། ཚུལ་བཞིན་དུ་ཡིད་ལ་བྱས་པ་དེའི་ཡོན་ཏན་ནི། དེར་ཟད་པར་ཡང་མ་བཤད་དེ། ཀཽ་ཤི་ཀ་དེ་ཅིའི་ཕྱིར་ཞེ་ན། རིགས་ཀྱི་བུའམ་  
རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱད་པ་དང་ཚུལ་བཞིན་དུ་ཡིད་ལ་བྱེད་པ་དང། རྣམ་པ་ཐམས་ཅད་མཁྱེན་  
པ་ཉིད་ཀྱི་སེམས་དང་མ་བྲལ་བར་བྱེད་པ་དེ་དག་ནི། ཚུལ་ཁྲིམས་ཀྱི་ཕུང་པོ་ཚད་མེད་པ་དང་ལྡན་པར་འགྱུར་རོ། །རིགས་ཀྱི་བུའམ་རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་  
འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་བཞིན་དུ་ཡིད་ལ་བྱེད་པ་དང། རྣམ་པ་ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བར་བྱེད་པ་དེ་དག་  
ནི་ཏིང་ངེ་འཛིན་གྱི་ཕུང་པོ་ཚད་མེད་པ་དང་ལྡན་པར་འགྱུར་རོ། །རིགས་ཀྱི་བུའམ་རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་  
ཆུབ་པར་བྱེད་པ་དང། ཚུལ་བཞིན་དུ་ཡིད་ལ་བྱེད་པ་དང། རྣམ་པ་ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བར་བྱེད་པ་དེ་དག་ནི། ཤེས་རབ་ཀྱི་ཕུང་པོ་ཚད་མེད་པ་དང་ལྡན་པར་འགྱུར་  
  
  
༄༅། །རོ། །རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་  
བཞིན་དུ་ཡིད་ལ་བྱེད་པ་དང། རྣམ་པ་ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བར་བྱེད་པ་དེ་དག་ནི། རྣམ་པར་གྲོལ་བའི་ཕུང་པོ་ཚད་མེད་པ་དང་ལྡན་པར་འགྱུར་རོ། །རིགས་  
ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་བཞིན་དུ་ཡིད་ལ་བྱེད་པ་དང། རྣམ་  
པ་ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བར་བྱེད་པ་དེ་དག་ནི། རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་ཚད་མེད་པ་དང་ལྡན་པར་འགྱུར་རོ། །ཀཽ་ཤི་ཀ་རིགས་ཀྱི་བུའམ་  
རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང་ཚུལ་བཞིན་དུ་ཡིད་ལ་བྱེད་པ་དང། རྣམ་པ་ཐམས་ཅད་  
མཁྱེན་པ་ཉིད་ཀྱི་སེམས་དང་མ་བྲལ་བར་བྱེད་པ་དེ་དག་ནི། དེ་བཞིན་གཤེགས་པའི་དོན་དུ་ཞུགས་པར་རིག་པར་བྱའོ། །ཀཽ་ཤི་ཀ་།ཉན་ཐོས་དང། རང་སངས་རྒྱས་ཐམས་ཅད་ཀྱི་ཚུལ་  
ཁྲིམས་ཀྱི་ཕུང་པོ་དང། ཏིང་ངེ་འཛིན་གྱི་ཕུང་པོ་དང། ཤེས་རབ་ཀྱི་ཕུང་པོ་དང། རྣམ་པར་གྲོལ་བའི་ཕུང་པོ་དང། རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་དང། གང་ཡང་རིགས་  
  
  
དང། ཏིང་ངེ་འཛིན་གྱི་ཕུང་པོ་དང། ཤེས་རབ་ཀྱི་ཕུང་པོ་དང། རྣམ་པར་གྲོལ་བའི་ཕུང་པོ་དང། རྣམ་པར་གྲོལ་བའི་ཡེ་ཤེས་མཐོང་བའི་  
ཕུང་པོ་ལས། ཀཽ་ཤི་ཀ་ཚུལ་ཁྲིམས་ཀྱི་ཕུང་པོ་དང། ཏིང་ངེ་འཛིན་གྱི་ཕུང་པོ་དང། ཤེས་རབ་ཀྱི་ཕུང་པོ་དང། རྣམ་པར་གྲོལ་བའི་ཕུང་པོ་དང། རྣམ་པར་གྲོལ་བའི་ཡེ་ཤེས་མཐོང་བའི་ཕུང་  
པོ་འདི་ལ་ནི། ཉན་ཐོས་དང། རང་སངས་རྒྱས་ཐམས་ཅད་ཀྱི་ཚུལ་ཁྲིམས་ཀྱི་ཕུང་པོ་དང། ཏིང་ངེ་འཛིན་གྱི་ཕུང་པོ་དང། ཤེས་རབ་ཀྱི་ཕུང་པོ་དང། རྣམ་པར་གྲོལ་བའི་ཕུང་པོ་དང། རྣམ་  
པར་གྲོལ་བའི་ཡེ་ཤེས་མཐོང་བའི་ཕུང་པོས་བརྒྱའི་ཆར་ཡང་ཉེ་བར་མི་འགྲོའོ། །སྟོང་གི་ཆར་ཡང་ཉེ་བར་མི་འགྲོའོ། །བརྒྱ་ཕྲག་སྟོང་གི་ཆར་ཡང་ཉེ་བར་མི་འགྲོའོ། །བྱེ་བའི་ཆར་ཡང་ཉེ་བར་མི་  
འགྲོའོ། །བྱེ་བ་བརྒྱའི་ཆར་ཡང་ཉེ་བར་མི་འགྲོའོ། བྱེ་བ་སྟོང་གི་ཆར་ཡང་ཉེ་བར་མི་འགྲོའོ། །བྱེ་བ་བརྒྱ་ཕྲག་སྟོང་གི་ཆར་ཡང་ཉེ་བར་མི་འགྲོའོ། །བྱེ་བ་ཁྲག་ཁྲིག་བརྒྱ་ཕྲག་སྟོང་གི་ཆར་ཡང་ཉེ་བར་མི་  
འགྲོའོ། །གྲངས་སུའང་ཉེ་བར་མི་འགྲོའོ། །ཆར་ཡང་ཉེ་བར་མི་འགྲོའོ། །བགྲང་བར་ཡང་ཉེ་བར་མི་འགྲོའོ། །དཔེར་ཡང་ཉེ་བར་མི་འགྲོའོ། །རྒྱུར་ཡང་མི་བཟོད་དོ། །དེ་ཅིའི་ཕྱིར་ཞེ་ན། དེ་ནི། འདི་ལྟར་  
རིགས་ཀྱི་བུའམ། རིགས་ཀྱི་བུ་མོ་དེ་དག་ཉན་ཐོས་དང། རང་སངས་རྒྱས་ཀྱིས་ལས། སེམས་རྣམ་པར་གྲོལ་ཡང་ཆོས་གང་ཡང་ཡོངས་སུ་ཤེས་པ་མེད་དོ། །ཀཽ་ཤི་ཀ་རིགས་ཀྱི་བུའམ། རིགས་  
  
  
༄༅། །ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བྲིས་ཤིང་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་བཞིན་དུ་ཡིད་ལ་བྱེད་པ་དེ་ལ་མེ་  
ཏོག་དང། ཕྲེང་བ་དང། སྤོས་དང། བྱུག་པ་དང། ཕྱེ་མ་དང་ན་བཟའ་དང། གདུགས་དང། རྒྱལ་མཚན་དང། བ་དན་དང། སིལ་སྙན་སྣ་ཚོགས་ཀྱིས་དེ་ལ་རིམ་གྲོར་བྱེད་པ་དང། བཀུར་  
སྟིར་བྱེད་པ་དང། ཕུ་དུད་དུ་བྱེད་པ་དང། མཆོད་པར་བྱེད་པ་དེ་དག་ཚེ་འདི་ཉིད་དང། ཚེ་རབས་ཕྱི་མ་ལ་ཡོན་ཏན་དེ་དག་རྣམ་པ་དེ་བཞིན་དུ་འཐོབ་པར་ངས་བཤད་དོ། །བརྒྱ་བྱིན་གྱིས་གསོལ་  
བ༑ བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བགྱིད་པ་དང། ཚུལ་བཞིན་  
དུ་ཡིད་ལ་བགྱིད་ཅིང། རྣམ་པ་ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བར་བགྱིད་པ་དང། ཤེས་རབ་ཀྱི་ཕ་རོལ་ཏུ་ཕྱིན་པ་འདི་བྲིས་ཤིང་མེ་ཏོག་དང། ཕྲེང་བ་དང། སྤོས་དང་  
བྱུག་པ་དང། ཕྱེ་མ་དང། ན་བཟའ་དང། གདུགས་དང། རྒྱལ་མཚན་དང། བ་དན་དང། སིལ་སྙན་སྣ་ཚོགས་ཀྱིས་རིམ་གྲོར་བགྱིད་པ་དང། བཀུར་སྟིར་བགྱིད་པ་དང། ཕུ་དུད་དུ་  
བགྱིད་པ་དང། མཆོད་པར་བགྱིད་པ་དེ་ལ་ནི། བདག་གིས་ཀྱང་རྟག་ཏུ་རྒྱུན་མི་ཆད་པར་བསྲུང་བ་དང། བསྐྱབ་པ་དང། བསྐྱང་བར་བགྱིའོ། །བཅོམ་ལྡན་འདས་ཀྱིས་བཀའ་སྩལ་པ། ཀཽ་  
  
  
རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཁ་ཏོན་དུ་བྱེད་པའི་ཚེ་ལྷའི་བུ་བརྒྱ་སྟོང་མང་པོ་དགའ་བའི་ཡིད་ཀྱིས་ཆོས་ཉན་པའི་ཕྱིར་ཉེ་བར་འོངས་ཏེ། རིགས་  
ཀྱི་བུའམ་རིགས་ཀྱི་བུ་མོ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་པའི་ཆོས་སྟོན་པའི་ཚེའང་ལྷའི་བུ་དེ་དག་སྤོབས་པ་ཉེ་བར་བསྒྲུབ་པར་སེམས་སོ། །ཆོས་སྨྲ་བ་དེ་དག་སྨྲ་སྙམ་པར་གྱུར་  
ནའང་ལྷའི་བུ་དེ་དག་ཆོས་ཀྱི་རིམ་གྲོར་དེ་ཉིད་ཀྱིས་སྤོབས་པ་ཉེ་བར་བསྒྲུབ་པར་སེམས་ཏེ། ཀཽ་ཤི་ཀ་རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང་  
འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་བཞིན་དུ་ཡིད་ལ་བྱེད་པ་དང། བྲིས་ཤིང་མེ་ཏོག་དང། ཕྲེང་བ་དང། བདུག་སྤོས་དང། བྱུག་པ་དང། ཕྱེ་མ་དང། ན་བཟའ་དང་  
གདུགས་དང། རྒྱལ་མཚན་དང། བ་དན་དང། སིལ་སྙན་སྣ་ཚོགས་ཀྱིས་རིམ་གྲོར་བྱེད་པ་དང། བཀུར་སྟིར་བྱེད་པ་དང། ཕུ་དུད་དུ་བྱེད་པ་དང། མཆོད་པར་བྱེད་པ་དེ་དག་གིས་ཚེ་འདིའི་ཡོན་  
ཏན་འྡིའང་ཡོངས་སུ་ཟིན་པར་འགྱུར་རོ། །ཀཽ་ཤི་ཀ་གཞན་ཡང་རིགས་ཀྱི་བུའམ། རིགས་ཀྱི་བུ་མོ་དེ་དག་འཁོར་བཞི་ལ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པའི་ཚེ་ལ་ལ་ཞིག་བདག་ལ་ཀླན་  
ཀ་ཚོལ་ཞིང་གླགས་ལྟ་བར་གྱུར་དུ་འོང་ངོ། །ཞེས་བྱ་བར་ཞུམ་པ་མེད་པར་འགྱུར་རོ། །དེ་ཅིའི་ཕྱིར་ཞེ་ན། དེ་ནི། འདི་ལྟར་རིགས་ཀྱི་བུའམ། རིགས་ཀྱི་བུ་མོ་དེ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་  
  
  
༄༅། །འདི་ཉིད་སྲུང་བ་དང། སྐྱོབ་པ་དང། སྐྱོང་བ་བྱེད་དོ། །དེ་ཅིའི་ཕྱིར་ཞེ་ན། འདི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་ནི། འཇིག་རྟེན་པ་དང། འཇིག་རྟེན་  
ལས་འདས་པ་དང། ཟག་པ་དང་བཅས་པ་དང། ཟག་པ་མེད་པ་དང་ཐུན་མོང་དང། ཐུང་མོང་མ་ཡིན་པ་དང། དགེ་བ་དང། མི་དགེ་བ་དང། འདུས་བྱས་དང། འདུས་མ་བྱས་དང། ཉན་  
ཐོས་ཀྱི་ཆོས་དང། རང་སངས་རྒྱས་ཀྱི་ཆོས་དང། བྱང་ཆུབ་སེམས་དཔའི་ཆོས་དང། སངས་རྒྱས་ཀྱི་ཆོས་ཐམས་ཅད་ཀྱང་ཐ་མི་དད་དོ། །དེ་ཅིའི་ཕྱིར་ཞེ་ན། འདི་ལྟར་འདི་ནི། དགེ་བའི་ཆོས་  
ཐམས་ཅད་ཀྱི་གཏེར་ཡིན་ལ། རིགས་ཀྱི་བུའམ། རིགས་ཀྱི་བུ་མོ་དེའང་ནང་སྟོང་པ་ཉིད་ལ་གནས་པ་དང། ཕྱི་སྟོང་པ་ཉིད་ལ་གནས་པ་དང། ཕྱི་ནང་སྟོང་པ་ཉིད་ལ་གནས་པ་དང། སྟོང་  
པ་ཉིད་སྟོང་པ་ཉིད་ལ་གནས་པ་དང། ཆེན་པོ་སྟོང་པ་ཉིད་ལ་གནས་པ་དང། དོན་དམ་པ་སྟོང་པ་ཉིད་ལ་གནས་པ་དང། འདུས་བྱས་སྟོང་པ་ཉིད་ལ་གནས་པ་དང། འདུས་མ་བྱས་སྟོང་པ་  
ཉིད་ལ་གནས་པ་དང། མཐའ་ལས་འདས་པ་སྟོང་པ་ཉིད་ལ་གནས་པ་དང། ཐོག་མ་དང་ཐ་མ་མེད་པ་སྟོང་པ་ཉིད་ལ་གནས་པ་དང་དོར་བ་མེད་པ་སྟོང་པ་ཉིད་ལ་གནས་པ་དང། རང་བཞིན་  
སྟོང་པ་ཉིད་ལ་གནས་པ་དང། ཆོས་ཐམས་ཅད་སྟོང་པ་ཉིད་ལ་གནས་པ་དང། རང་གི་མཚན་ཉིད་སྟོང་པ་ཉིད་ལ་གནས་པ་དང་མི་དམིགས་པ་སྟོང་པ་ཉིད་ལ་གནས་པ་དང། དངོས་པོ་  
  
  
ངོ་བོ་ཉིད་སྟོང་པ་ཉིད་ལ་གནས་པ་དང། དངོས་པོ་མེད་པའི་ངོ་བོ་ཉིད་སྟོང་པ་ཉིད་ལ་གནས་པས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་གླགས་བལྟ་བ་དེའང་ཡང་དག་  
པར་རྗེས་སུ་མི་མཐོང། ཤེས་རབ་ཀྱི་ཕ་རོལ་ཏུ་ཕྱིན་པ་ལ་གང་གླགས་བལྟ་བར་བྱེད་པ་དེའང་ཡང་དག་པར་རྗེས་སུ་མི་མཐོང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གང་གླགས་བལྟ་བར་བྱ་བ་དེའང་ཡང་  
དག་པར་རྗེ་སུ་མི་མཐོང་སྟེ། འདི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་བཟུང་བའི་ཕྱིར་རིགས་ཀྱི་བུའམ། རིགས་ཀྱི་བུ་མོ་དེ་ལ་སུས་ཀྱང་གླགས་བལྟ་བ་མེད་དོ། །ཀཽ་ཤི་ཀ་གཞན་  
ཡང་རིགས་ཀྱི་བུའམ། རིགས་ཀྱི་བུ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང། ཀློག་ཅིང་ཀུན་ཆུབ་པར་བྱེད་པ་དང། ཚུལ་བཞིན་དུ་ཡིད་ལ་བྱེད་པ་དེའི་སེམས་ཞུམ་པར་མི་  
འགྱུར། ཡོངས་སུ་ཞུམ་པར་མི་འགྱུར། འཇིགས་པར་མི་འགྱུར། དངང་བར་མི་འགྱུར། སྐྲག་པར་མི་འགྱུར་རོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་རིགས་ཀྱི་བུའམ། རིགས་ཀྱི་བུ་མོ་དེ་  
དག་གིས་གང་ཞུམ་པར་འགྱུར་བའམ། ཡོངས་སུ་ཞུམ་པར་འགྱུར་བའམ་འཇིགས་པར་འགྱུར་བའམ། དངང་བར་འགྱུར་བའམ། སྐྲག་པར་འགྱུར་བ་དེ་ལྟ་བུའི་དངོས་པོ་ཡང་དག་པར་རྗེས་  
སུ་མ་མཐོང་བའི་ཕྱིར་ཏེ། ཀཽ་ཤི་ཀ་རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང་འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་བཞིན་  
  
  
༄༅། །དུ་ཡིད་ལ་བྱེད་པ་དང། བྲིས་ཤིང་དེ་ལ་མེ་ཏོག་དང་ཕྲེང་བ་དང། སྤོས་དང། བྱུག་པ་དང། ཕྱེ་མ་དང། ན་བཟའ་དང། གདུགས་དང། རྒྱལ་མཚན་དང། བ་དན་དང་  
སིལ་སྙན་སྣ་ཚོགས་ཀྱིས་རིམ་གྲོར་བྱེད་པ་དང། བཀུར་སྟིར་བྱེད་པ་དང། ཕུ་དུད་དུ་བྱེད་པ་དང། མཆོད་པར་བྱེད་པ་དེ་དག་གིས་ཚེ་འདིའི་ཡོན་ཏན་འདི་དག་ཡོངས་སུ་ཟིན་པར་འགྱུར་རོ། །ཀཽ་ཤི་  
ཀ་གཞན་ཡང་རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང། འཆང་བ་དང། ཀློག་པ་དང། ཀུན་ཆུབ་པར་བྱེད་པ་དང། ཚུལ་བཞིན་དུ་ཡིད་  
ལ་བྱེད་པ་དང། བྲིས་ཤིང་དེ་ལ་མེ་ཏོག་དང། ཕྲེང་བ་དང་སྤོས་དང། བྱུག་པ་དང། ཕྱེ་མ་དང། ན་བཟའ་དང། གདུགས་དང་རྒྱལ་མཚན་དང། བ་དན་དང། སིལ་སྙན་སྣ་ཚོགས་  
ཀྱིས་རིམ་གྲོར་བྱེད་པ་དང། བཀུར་སྟིར་བྱེད་པ་དང། ཕུ་དུད་དུ་བྱེད་པ་དང། མཆོད་པར་བྱེད་པ་དེ་ནི། ཕ་དང། མ་དང། གཉེན་བཤེས་དང། རྒྱལ་པོ་དང། བློན་པོ་དང། དགེ་སྦྱོང་དང་  
བྲམ་ཟེ་དག་གིས་དགོས་པར་བྱ་བ་ཡིན། ཕྱོགས་བཅུའི་འཇིག་རྟེན་གྱི་ཁམས་ན་སངས་རྒྱས་བཅོམ་ལྡན་འདས་གང་ཇི་སྙེད་བཞུགས་པ་དང་བྱང་ཆུབ་སེམས་དཔའ་སེམས་དཔའ་  
ཆེན་པོ་རྣམས་དང། རང་སངས་རྒྱས་དང། དགྲ་བཅོམ་པ་དང་ཕྱིར་མི་འོང་བ་དང། ལན་གཅིག་ཕྱིར་འོང་བ་དང། རྒྱུན་དུ་ཞུགས་པ་གང་ཇི་སྙེད་ཡོད་པ་དེ་དག་གིས་ཀྱང་དགོས་ཤིང་  
  
  
འཇིག་རྟེན་ལྷ་དང་བཅས་པ་བདུད་དང་བཅས་པ། ཚངས་པ་དང་བཅས་པ། དགེ་སྦྱོང་དང་བྲམ་ཟེར་བཅས་པའི་སྐྱེ་རྒུ་དང། ལྷ་དང། མི་དང། ལྷ་མ་ཡིན་དུ་བཅས་  
པས་ཀྱང་དགོས་ཤིང་ཡིད་དུ་འོང་བར་བྱ་བ་ཡིན། སྤོབས་པ་མི་འཕྲོགས་པར་འགྱུར་བ་ཡིན། སྦྱིན་པའི་ཕ་རོལ་ཏུ་ཕྱིན་པ་མི་འཕྲོགས་པར་འགྱུར་བ་ཡིན། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མི་འཕྲོག་  
པར་འགྱུར་བ་ཡིན། བཟོད་པའི་ཕ་རོལ་ཏུ་ཕྱིན་པ་མི་འཕྲོག་པར་འགྱུར་བ་ཡིན། བརྩོན་འགྲུས་ཀྱི་ཕ་རོལ་ཏུ་ཕྱིན་པ་མི་འཕྲོག་པར་འགྱུར་བ་ཡིན། བསམ་གཏན་གྱི་ཕ་རོལ་ཏུ་ཕྱིན་པ་མི་  
འཕྲོག་པར་འགྱུར་བ་ཡིན། ཤེས་རབ་ཀྱི་ཕ་རོལ་ཏུ་ཕྱིན་པ་མི་འཕྲོག་པ་འགྱུར་བ་ཡིན། ནང་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། ཕྱི་སྟོང་པ་ཉིད་སྒོམ་པ་མི་འཕྲོག་པར་  
འགྱུར་བ་ཡིན། ཕྱི་ནང་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། སྟོང་པ་ཉིད་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། ཆེན་པོ་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན་  
དོན་དམ་པ་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། འདུས་བྱས་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། འདུས་མ་བྱས་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་  
ཡིན། མཐའ་ལས་འདས་པ་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། ཐོག་མ་དང་ཐ་མ་མེད་པ་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། དོར་བ་མེད་པ་སྟོང་པ་ཉིད་སྒོམ་པ་  
  
  
༄༅། །མི་འཕྲོག་པར་འགྱུར་བ་ཡིན། རང་བཞིན་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། ཆོས་ཐམས་ཅད་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་  
ཡིན། རང་གི་མཚན་ཉིད་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། མི་དམིགས་པ་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། དངོས་པོ་མེད་པ་སྟོང་པ་ཉིད་  
སྒོམ་པ་མི་འཕྲོག་པར་འགྱུར་བ་ཡིན། ངོ་བོ་ཉིད་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་ཡིན། དངོས་པོ་མེད་པའི་ངོ་བོ་ཉིད་སྟོང་པ་ཉིད་སྒོམ་པ་མི་འཕྲོག་པར་འགྱུར་བ་  
ཡིན། དྲན་པ་ཉེ་བར་གཞག་པ་སྒོམ་པ་མི་འཕྲོག་པར་འགྱུར་བ་ཡིན་ཡང་དག་པར་སྤོང་བ་སྒོམ་པ་མི་འཕྲོགས་པར་འགྱུར་བ་ཡིན། རྫུ་འཕྲུལ་གྱི་རྐང་པ་སྒོམ་པ་མི་འཕྲོགས་པར་འགྱུར་  
བ་ཡིན། དབང་པོ་ལྔ་སྒོམ་པ་མི་འཕྲོག་པར་འགྱུར་བ་ཡིན། སྟོབས་ལྔ་སྒོམ་པ་མི་འཕྲོགས་པར་འགྱུར་བ་ཡིན། བྱང་ཆུབ་ཀྱི་ཡན་ལག་བདུན་སྒོམ་པ་མི་འཕྲོགས་པར་འགྱུར་བ་ཡིན་  
འཕགས་པའི་ལམ་ཡན་ལག་བརྒྱད་པ་སྒོམ་པ་མི་འཕྲོག་པར་འགྱུར་བ་ཡིན། འཕགས་པའི་བདེན་པ་བཞི་སྒོམ་པ་མི་འཕྲོག་པར་འགྱུར་བ་ཡིན་བསམ་གཏན་བཞི་སྒོམ་པ་མི་འཕྲོག་  
པར་འགྱུར་བ་ཡིན། ཚད་མེད་པ་བཞི་སྒོམ་པ་མི་འཕྲོག་པར་འགྱུར་བ་ཡིན། གཟུགས་མེད་པའི་སྙོམས་པར་འཇུག་པ་བཞི་སྒོམ་པ་མི་འཕྲོག་པར་འགྱུར་བ་ཡིན། རྣམ་པར་ཐར་པ་  
  
  
མཐར་གྱིས་གནས་པའི་སྙོམས་པར་འཇུག་པ་དགུ་སྒོམ་པ་མི་འཕྲོག་པར་འགྱུར་བ་ཡིན་རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་  
དང། སྨོན་པ་མེད་པ་སྒོམ་པ་མི་འཕྲོགས་པར་འགྱུར་བ་ཡིན། མངོན་པར་ཤེས་པ་སྒོམ་པ་མི་འཕྲོགས་པར་འགྱུར་བ་ཡིན། ཏིང་ངེ་འཛིན་སྒོམ་པ་མི་འཕྲོགས་པར་འགྱུར་བ་ཡིན། གཟུངས་ཀྱི་སྒོ་  
སྒོམ་པ་མི་འཕྲོགས་པར་འགྱུར་བ་ཡིན། དེ་བཞིན་གཤེགས་པའི་སྟོབས་བཅུ་སྒོམ་པ་མི་འཕྲོགས་པར་འགྱུར་བ་ཡིན། མི་འཇིགས་པ་བཞི་སྒོམ་པ་མི་འཕྲོག་པར་འགྱུར་བ་ཡིན། སོ་སོ་ཡང་དག་  
པར་རིག་པ་བཞི་སྒོམ་པ་མི་འཕྲོགས་པར་འགྱུར་བ་ཡིན། སྙིང་རྗེ་ཆེན་པོ་སྒོམ་པ་མི་འཕྲོགས་པར་འགྱུར་བ་ཡིན། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་སྒོམ་པ་མི་འཕྲོག་པར་འགྱུར་བ་ཡིན་  
སེམས་ཅན་ཡོངས་སུ་སྨིན་པར་བྱ་བ་སྒོམ་པ་མི་འཕྲོག་པར་འགྱུར་བ་ཡིན། སངས་རྒྱས་ཀྱི་ཞིང་ཡོངས་སུ་དག་པར་བྱ་བ་སྒོམ་པ་མི་འཕྲོག་པར་འགྱུར་བ་ཡིན། རྣམ་པ་ཐམས་ཅད་མཁྱེན་  
པ་ཉིད་སྒོམ་པ་མི་འཕྲོགས་པར་འགྱུར་བ་ཡིན། གཞན་གྱིས་ཕྱིར་རྒོལ་བ་ཇི་སྙེད་བྱུང་བ་ལའང་ཆོས་དང་མཐུན་པར་ལན་གདབ་པའི་མཐུ་ཡོད་པ་ཡིན་ཏེ། ཀཽ་ཤི་ཀ་རིགས་ཀྱི་བུའམ། རིགས་ཀྱི་  
བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང་འཆང་བ་དང། ཀློག་པ་དང། ཀུན་ཆུབ་བར་བྱེད་པ་དང། ཚུལ་བཞིན་དུ་ཡིད་ལ་བྱེད་ཅིང། རྣམ་པ་ཐམས་ཅད་མཁྱེན་པ་ཉིད་ཀྱི་སེམས་  
  
  
༄༅། །དང་ཡང་མ་བྲལ་བར་བྱེད་པ་དང། བྲིས་ཤིང་དེ་ལ་མེ་ཏོག་དང། ཕྲེང་བ་དང། སྤོས་དང། བྱུག་པ་དང། ཕྱེ་མ་དང་ན་བཟའ་དང། གདུགས་དང། རྒྱལ་མཚན་  
དང། བ་དན་དང། སིལ་སྙན་སྣ་ཚོགས་ཀྱིས་རིམ་གྲོར་བྱེད་པ་དང། བཀུར་སྟིར་བྱེད་པ་དང། ཕུ་དུད་དུ་བྱེད་པ་དང། མཆོད་པ་བྱེད་པ་དེས་ཚེ་འདིའི་ཡོན་ཏན་འདི་དག་ཀྱང་ཡོངས་སུ་ཟིན་  
པར་འགྱུར་རོ།། །།ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། བམ་པོ་བརྒྱ་ཉེར་དྲུག་པ། །ཀཽ་ཤི་ཀ་གཞན་ཡང་རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་  
ཏུ་ཕྱིན་པ་འདི་བྲིས་ཤིང་གླེགས་བམ་དུ་བྱས་ཏེ་འཆང་བ་དེར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྒྱལ་ཆེན་བཞིའི་རིས་ཀྱི་ལྷའི་བུ་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་ཏུ་ཡང་དག་པར་ཞུགས་པ་དང། སུམ་ཅུ་རྩ་གསུམ་དང། མཚེ་མ་དང། དགའ་ལྡན་དང། འཕྲུལ་དགའ་དང། གཞན་འཕྲུལ་དབང་བྱེད་དང། ཚངས་རིས་ཀྱི་ལྷ་དང། ཚངས་ལྷ་ཉེ་  
ཕན་དང། ཚངས་པ་ཀུན་འཁོར་དང། ཚངས་ཆེན་དང། སྣང་བ་དང། ཆུང་སྣང་དང། ཚད་མེད་སྣང་བ་དང། ཀུན་སྣང་དང་བ་དང། དགེ་བ་དང། ཆུང་དགེ་དང། ཚད་མེད་དགེ་བ་  
དང། དགེ་རྒྱས་དང། ཆེ་བ་དང། ཆུང་ཆེ་དང། ཚད་མེད་ཆེ་བ་དང། འབྲས་བུ་ཆེ་བའི་ལྷ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་དེ་དག་ཀྱང་དེར་  
  
  
དང། གཟུང་བ་དང། ཀུན་ཆུབ་པར་བྱ་བ་དང། ཕྱག་བྱ་བ་དང་འདུད་པ་བྱས་ཤིང་ཕྱིར་འདོང་བར་སེམས་སོ། །གནས་གཙང་མའི་  
རིས་མི་ཆེ་བ་དང། མི་གདུང་བ་དང། ཤིན་ཏུ་མཐོང་བ་དང། གྱ་ནོམ་སྣང་བ་དང། འོག་མིན་གྱི་ལྷ་དེ་དག་ཀྱང་དེར་དོང་ཞིང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བཀླག་པ་དང། གཟུང་བ་  
དང། ཀུན་ཆུབ་པར་བྱ་བ་དང། ཕྱག་བྱ་བ་དང། འདུད་པ་བྱས་ཤིང་ཕྱིར་འདོང་བར་སེམས་སོ། །ཀཽ་ཤི་ཀ་ཕྱོགས་བཅུའི་འཇིག་རྟེན་གྱི་ཁམས་ཀྱི་རྒྱལ་ཆེན་བཞིའི་རིས་ཀྱི་ལྷའི་བུ་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་དང། སུམ་ཅུ་རྩ་གསུམ་དང། མཚེ་མ་དང། དགའ་ལྡན་དང་འཕྲུལ་དགའ་དང། གཞན་འཕྲུལ་དབང་བྱེད་དང་  
ཚངས་རིས་ཀྱི་ལྷ་དང། ཚངས་ལྷ་ཉེ་ཕན་དང། ཚངས་པ་ཀུན་འཁོར་དང། ཚངས་ཆེན་དང། སྣང་བ་དང། ཆུང་སྣང་དང་ཚད་མེད་སྣང་བ་དང། ཀུན་སྣང་དང་བ་དང། དགེ་བ་དང་  
ཆུང་དགེ་དང། ཚད་མེད་དགེ་བ་དང། དགེ་རྒྱས་དང། ཆེ་བ་དང། ཆུང་ཆེ་དང། ཚད་མེད་ཆེ་བ་དང། འབྲས་བུ་ཆེ་བའི་ལྷའི་བུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་  
ཞུགས་པ་དང། གནས་གཙང་མའི་རིས་མི་ཆེ་བ་དང། མི་གདུང་བ་དང། ཤིན་ཏུ་མཐོང་བ་དང། གྱ་ནོམ་སྣང་བ་དང། འོག་མིན་གྱི་ལྷ་དང། དེ་མ་ཡིན་པའི་ལྷ་དང། ཀླུ་དང། གནོད་སྦྱིན་  
  
  
༄༅། །དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་གཟི་བརྗིད་ཆེ་བར་བྱ་བ་མང་པོ་དག་ཀྱང་དེར་དོང་ཞིང་ཤེས་རབ་  
ཀྱི་ཕ་རོལ་ཏུ་ཕྱིན་པ་འདི་བཀླག་པ་དང། གཟུང་བ་དང། ཀུན་ཆུབ་པར་བྱ་བ་དང། ཕྱག་བྱ་བ་དང། འདུད་པ་བྱས་ཤིང་ཕྱིར་འདོང་བར་སེམས་སོ། །ཀཽ་ཤི་ཀ་དེ་ལ་རིགས་ཀྱི་བུའམ། རིགས་  
ཀྱི་བུ་མོ་དེ་དག་གིས་ཀྱང་སེམས་འདི་ལྟར་བསྐྱེད་པར་བྱ་སྟེ་ཕྱོགས་བཅུའི་འཇིག་རྟེན་གྱི་ཁམས་ཀྱི་རྒྱལ་ཆེན་བཞིའི་རིས་ཀྱི་ལྷ་རྣམས་དང། སུམ་ཅུ་རྩ་གསུམ་དང། མཚེ་མ་དང། དགའ་  
ལྡན་དང། འཕྲུལ་དགའ་དང། གཞན་འཕྲུལ་དབང་བྱེད་དང། ཚངས་རིས་ཀྱི་ལྷའི་བུ་དང། ཚངས་ལྷ་ཉེ་ཕན་དང། ཚངས་པ་ཀུན་འཁོར་དང། ཚངས་ཆེན་དང། སྣང་བ་དང། ཆུང་  
སྣང་དང། ཚད་མེད་སྣང་བ་དང། ཀུན་སྣང་དང་བ་དང། དགེ་བ་དང། ཆུང་དགེ་དང། ཚད་མེད་དགེ་བ་དང། དགེ་རྒྱས་དང་ཆེ་བ་དང། ཆུང་ཆེ་དང། ཚད་མེད་ཆེ་བ་དང། འབྲས་  
བུ་ཆེ་བའི་ལྷ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་དང། གནས་གཙང་མའི་རིས་མི་ཆེ་བ་དང། མི་གདུང་བ་དང། ཤིན་ཏུ་མཐོང་བ་དང། གྱ་ནོམ་སྣང་  
བ་དང། འོག་མིན་གྱི་ལྷ་དང། དེ་མ་ཡིན་པའི་ལྷ་དང། ཀླུ་དང་གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་གཟི་བརྗིད་  
  
  
གཟུང་བ་དང། ཀུན་ཆུབ་པར་བྱ་བ་དང། ཕྱག་བྱ་བ་དང། མཆོད་པ་བྱ་བའི་ཕྱིར་ལྷགས་པ་དེ་དག་ལ་ཆོས་ཀྱི་སྦྱིན་པ་འདི་བྱིན་པར་  
གྱུར་ཅིག་ཅེས་སེམས་བསྐྱེད་པར་བྱས་ཏེ། དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བཀླག་པ་དང། གཟུང་བ་དང། བཅང་བ་དང། ཀུན་ཆུབ་པར་བྱ་བ་དང། མཆོད་པ་བྱས་ཤིང་ཕྱག་བྱས་  
ཏེ། འདུད་པ་བྱས་ནས་ཕྱིར་འདོང་ངོ། །ཀཽ་ཤི་ཀ་རིགས་ཀྱི་བུའམ། རིགས་ཀྱི་བུ་མོ་དེ་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིའི་རྒྱལ་ཆེན་བཞིའི་རིས་ཀྱི་ལྷ་རྣམས་དང་སུམ་  
ཅུ་རྩ་གསུམ་དང། མཚེ་མ་དང། དགའ་ལྡན་དང། འཕྲུལ་དགའ་དང། གཞན་འཕྲུལ་དབང་བྱེད་དང། ཚངས་རིས་དང། ཚངས་ལྷ་ཉེ་ཕན་དང། ཚངས་པ་ཀུན་འཁོར་དང། ཚངས་ཆེན་  
དང། སྣང་བ་དང། ཆུང་སྣང་དང། ཚད་མེད་སྣང་བ་དང་ཀུན་སྣང་དང་བ་དང། དགེ་བ་དང། ཆུང་དགེ་དང། ཚད་མེད་དགེ་བ་དང། དགེ་རྒྱས་དང། ཆེ་བ་དང། ཆུང་ཆེ་དང། ཚད་མེད་  
ཆེ་བ་དང། འབྲས་བུ་ཆེ་བ་དང། མི་ཆེ་བ་དང། མི་གདུང་བ་དང། ཤིན་ཏུ་མཐོང་བ་དང། གྱ་ནོམ་སྣང་བ་དང། འོག་མིན་གྱི་ལྷའི་བུ་དག་དང། ཕྱོགས་བཅུའི་འཇིག་རྟེན་གྱི་ཁམས་ཀྱི་  
རྒྱལ་ཆེན་བཞིའི་རིས་ཀྱི་ལྷ་རྣམས་དང། སུམ་ཅུ་རྩ་གསུམ་གྱི་ལྷ་དང། མཚེ་མའི་ལྷ་དང། དགའ་ལྡན་གྱི་ལྷ་དང། འཕྲུལ་དགའི་ལྷ་དང། གཞན་འཕྲུལ་དབང་བྱེད་ཀྱི་ལྷ་དང། ཚངས་  
  
  
༄༅། །རིས་ཀྱི་ལྷ་དང། ཚངས་ལྷ་ཉེ་ཕན་གྱི་ལྷ་དང་ཚངས་པ་ཀུན་འཁོར་གྱི་ལྷ་དང། ཚངས་ཆེན་གྱི་ལྷ་དང། སྣང་བའི་ལྷ་དང། ཆུང་སྣང་གི་ལྷ་དང། ཚད་མེད་སྣང་  
བའི་ལྷ་དང། ཀུན་སྣང་དང་བའི་ལྷ་དང། དགེ་བའི་ལྷ་དང་ཆུང་དགེའི་ལྷ་དང། ཚད་མེད་དགེ་བའི་ལྷ་དང། དགེ་རྒྱས་ཀྱི་ལྷ་དང། ཆེ་བའི་ལྷ་དང། ཆུང་ཆེའི་ལྷ་དང། ཚད་མེད་ཆེ་  
བའི་ལྷ་དང། འབྲས་བུ་ཆེ་བའི་ལྷ་དང། མི་ཆེ་བའི་ལྷ་དང་མི་གདུང་བའི་ལྷ་དང། ཤིན་ཏུ་མཐོང་བའི་ལྷ་དང། གྱ་ནོམ་སྣང་བའི་ལྷ་དང། འོག་མིན་གྱི་ལྷ་དེ་དག་ཀྱང་སྲུང་བ་  
དང། སྐྱོབ་པ་དང། སྐྱོང་བ་བྱེད་དེ། ཀཽ་ཤི་ཀ་དེ་ལ་ལས་ཀྱི་རྣམ་པར་སྨིན་པ་མ་གཏོགས་པར་གླགས་ལྟ་བ་རྣམས་ཀྱིས་ཀྱང་གླགས་མི་རྙེད་དེ། ཀཽ་ཤི་ཀ་རིགས་ཀྱི་བུའམ། རིགས་  
ཀྱི་བུ་མོ་དེས་ཚེ་འདིའི་ཡོན་ཏན་དེ་ལྟ་བུ་དག་ཀྱང་ཡོངས་སུ་ཟིན་པར་འགྱུར་རོ། །ལྷའི་བུ་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་དེ་དག་ཀྱང་དེར་ཤེས་  
རབ་ཀྱི་ཕ་རོལ་ཏུ་ཕྱིན་པ་འདི་ལ་མཆོད་པ་བྱ་བ་དང། རིགས་ཀྱི་བུའམ། རིགས་ཀྱི་བུ་མོ་དེ་དག་ལ་བསྲུང་བ་དང། བསྐྱབ་པ་དང་བསྐྱང་བར་བྱ་བའི་དོན་དུ་འདོང་བར་སེམས་ཏེ། དེ་ཅིའི་  
ཕྱིར་ཞེ་ན། ཀཽ་ཤི་ཀ་དེ་ནི། འདི་ལྟར་རིགས་ཀྱི་བུའམ་རིགས་ཀྱི་བུ་མོ་དེ་དག་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་པ་སྟེ། སེམས་ཅན་ཐམས་  
  
  
སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། སེམས་ཅན་ཐམས་ཅད་ལ་ཕན་པ་དང། བདེ་བའི་དོན་དུ་ཉེ་བར་གནས་པའི་ཕྱིར་རོ། །བརྒྱ་བྱིན་གྱིས་གསོལ་པ། བཅོམ་  
ལྡན་འདས། རིགས་ཀྱི་བུའམ། རིགས་ཀྱི་བུ་མོ་དེས་འདིར་ཕྱོགས་བཅུ་ཀུན་གྱི་འཇིག་རྟེན་གྱི་ཁམས་ནས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བཀླག་པ་དང། གཟུང་བ་དང། ཀུན་ཆུབ་བར་  
བྱ་བ་དང། ཕྱག་བྱ་བ་དང། གདུད་པ་བྱ་བ་དང། རིམ་གྲོར་བྱ་བ་དང། བཀུར་སྟིར་བྱ་བ་དང། ཕུ་དུད་དུ་བྱ་བ་དང། མཆོད་པའི་ཕྱིར་རྒྱལ་ཆེན་བཞིའི་རིས་ཀྱི་ལྷ་རྣམས་འོངས་སོ། །ཞེས་  
བགྱི་བ་དང། འདིར་སུམ་ཅུ་རྩ་གསུམ་གྱི་ལྷ་རྣམས་འོངས་སོ། །ཞེས་བགྱི་བ་དང། འདིར་མཚེ་མའི་ལྷ་རྣམས་འོངས་སོ། །ཞེས་བགྱི་བ་དང། འདིར་དགའ་ལྡན་གྱི་ལྷ་རྣམས་འོངས་སོ། །  
ཞེས་བགྱི་བ་དང། འདིར་འཕྲུལ་དགའི་ལྷ་རྣམས་འོངས་སོ། ཞེས་བགྱི་བ་དང། འདིར་གཞན་འཕྲུལ་དབང་བྱེད་ཀྱི་ལྷ་རྣམས་འོངས་སོ། ཞེས་བགྱི་བ་དང། འདིར་ཚངས་རིས་ཀྱི་ལྷ་རྣམས་  
འོངས་སོ། ཞེས་བགྱི་བ་དང། འདིར་ཚངས་ལྷ་ཉེ་ཕན་གྱི་ལྷ་རྣམས་འོངས་སོ། །ཞེས་བགྱི་བ་དང། འདིར་ཚངས་པ་ཀུན་འཁོར་གྱི་ལྷ་རྣམས་འོངས་སོ། །ཞེས་བགྱི་བ་དང། འདིར་ཚངས་  
ཆེན་གྱི་ལྷ་རྣམས་འོངས་སོ། །ཞེས་བགྱི་བ་དང། འདིར་སྣང་བའི་ལྷ་རྣམས་འོངས་སོ། །ཞེས་བགྱི་བ་དང། འདིར་ཆུང་སྣང་གི་ལྷ་རྣམས་འོངས་སོ། །ཞེས་བགྱི་བ་དང། འདིར་ཚད་མེད་སྣང་  
  
  
༄༅། །བའི་ལྷ་རྣམས་འོངས་སོ། །ཞེས་བགྱི་བ་དང། འདིར་ཀུན་སྣང་དང་བའི་ལྷ་རྣམས་འོངས་སོ། །ཞེས་བགྱི་བ་དང། འདིར་དགེ་བའི་ལྷ་རྣམས་འོངས་སོ། །ཞེས་  
བགྱི་བ་དང། འདིར་ཆུང་དགེའི་ལྷ་རྣམས་འོངས་སོ། །ཞེས་བགྱི་བ་དང། འདིར་ཚད་མེད་དགེ་བའི་ལྷ་རྣམས་འོངས་སོ། །ཞེས་བགྱི་བ་དང། འདིར་དགེ་རྒྱས་ཀྱི་ལྷ་རྣམས་འོངས་སོ། །  
ཞེས་བགྱི་བ་དང། འདིར་ཆེ་བའི་ལྷ་རྣམས་འོངས་སོ། །ཞེས་བགྱི་བ་དང། འདིར་ཆུང་ཆེའི་ལྷ་རྣམས་འོངས་སོ། །ཞེས་བགྱི་བ་དང་འདིར་ཚད་མེད་ཆེ་བའི་ལྷ་རྣམས་འོངས་སོ། །  
ཞེས་བགྱི་བ་དང། འདིར་འབྲས་བུ་ཆེ་བའི་ལྷ་རྣམས་འོངས་སོ་།ཞེས་བགྱི་བ་དང། འདིར་མི་ཆེ་བའི་ལྷ་རྣམས་འོངས་སོ། །ཞེས་བགྱི་བ་དང། འདིར་མི་གདུང་བའི་ལྷ་རྣམས་འོངས་སོ། །  
ཞེས་བགྱི་བ་དང། འདིར་ཤིན་ཏུ་མཐོང་བའི་ལྷ་རྣམས་འོངས་སོ་།ཞེས་བགྱི་བ་དང། འདིར་གྱ་ནོམ་སྣང་བའི་ལྷ་རྣམས་འོངས་སོ་།ཞེས་བགྱི་བ་དང། འདིར་འོག་མིན་གྱི་ལྷ་རྣམས་འོངས་  
སོ། །ཞེས་བགྱི་བར་ཇི་ལྟར་འཚལ་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། ཀཽ་ཤི་ཀ་གལ་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་གང་དུ་བཞག་པར་སྣང་བ་ཆེན་པོ་  
བྱུང་བར་རིགས་ཀྱི་བུའམ། རིགས་ཀྱི་བུ་མོས་མཐོང་ན། རིགས་ཀྱི་བུའམ། རིགས་ཀྱི་བུ་མོ་དེས་འདིར་ནི། ལྷ་མཐུ་བོ་ཆེ། མཐུ་ཆེན་པོ་།རྫུ་འཕྲུལ་ཆེ་བ། དབང་ཆེ་བ། གཟི་བརྗིད་  
  
  
དང། བཅང་བ་དང། ཀུན་ཆུབ་བར་བྱ་བ་དང། ཕྱག་བྱ་བ་དང་འདུད་པར་བྱ་བ་དང། རིམ་གྲོར་བྱ་བ་དང། བཀུར་སྟིར་བྱ་བ་དང་  
ཕུ་དུད་དུ་བྱ་བ་དང། མཆོད་པ་བྱ་བའི་ཕྱིར་ལྷགས་སོ། །ཞེས་བྱ་བར་ངེས་པར་ཁོང་དུ་ཆུད་པར་བྱའོ། །ཀཽ་ཤི་ཀ་གཞན་ཡང་གལ་ཏེ་རིགས་ཀྱི་བུའམ། རིགས་ཀྱི་བུ་མོ་གཙང་སྦྲའི་སྤྱོད་པ་དང་  
ལྡན་ན། དེའི་གཙང་སྦྲའི་སྤྱོད་པ་དེས་ལྷ་དེ་དག་ཀྱང་ཉེ་བར་འོངས་ཤིང། ཤེས་རབ་ཀྱི་ཕ་རོལ་ཏུ་ཕྱིན་པ་འདི་བཀླག་པ་དང་གཟུང་བ་དང། ཀུན་ཆུབ་པར་བྱ་བ་དང། རིམ་གྲོར་བྱ་བ་དང་བཀུར་  
སྟིར་བྱ་བ་དང། ཕུ་དུད་དུ་བྱ་བ་དང། མཆོད་པ་བྱས་ནས་ཤིན་ཏུ་དགའ་བའི་ཡིད་དུ་འགྱུར་རོ། །གནས་དེ་ན་ལྷ་མཐུ་ཆུང་ངུ་ཇི་སྙེད་ཅིག་གནས་པ་དེ་དག་ཀྱང་ལྷ་མཐུ་བོ་ཆེ་མཐུ་ཆེན་པོ་དེ་  
དག་གི་གཟི་བརྗིད་དང་དཔལ་དང་ཟིལ་མི་བཟོད་པའི་ཕྱིར་གནས་དེ་ནས་གུད་དུ་འདོང་བར་སེམས་སོ། །ཇི་ལྟ་ཇི་ལྟར་ལྷ་མཐུ་ཆེན་པོ་མཐུ་ཆེན་པོ་རྫུ་འཕྲུལ་ཆེ་བ། དབང་ཆེ་བ། གཟི་བརྗིད་ཆེ་བ་དེ་  
དག་ཉེ་བར་འོང་བར་སེམས་པ་དེ་ལྟ་དེ་ལྟར་རིགས་ཀྱི་བུའམ། རིགས་ཀྱི་བུ་མོ་དེའང་མོས་པ་རྒྱ་ཆེན་པོ་དང་ལྡན་པར་འགྱུར་རོ་།དེའི་གནས་ཀྱི་འཁོར་ཀུན་ཏུའང་གཙང་སྦྲ་མེད་པའི་སྤྱད་པ་མི་རྒྱུ་བར་  
བྱས་ཏེ། རིགས་ཀྱི་བུའམ། རིགས་ཀྱི་བུ་མོ་དེས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་མཆོད་པའི་ལས་ཀྱི་ཕྱིར་དེའི་འཁོར་གྱི་སའང་སྤོས་ཆུའི་ཆག་ཆག་གིས་གདབ་བོ། །མེ་ཏོག་དང། སྤོས་ཀྱིས་  
  
  
༄༅། །གཏོར་ཏོ། །བདུག་སྤོས་འཐུལ་བའི་སྣོད་བཞག་གོ་དར་གྱི་ལྡ་ལྡི་དང། གོས་ཀྱི་བླ་རེ་བྲེའོ། །སའི་ཕྱོགས་རྣམ་པ་དུ་མས་བརྒྱན་པར་བྱའོ། །ཀཽ་ཤི་ཀ་རིགས་ཀྱི་  
བུའམ། རིགས་ཀྱི་བུ་མོ་དེ་ལ་ངལ་ཞིང་ཆད་པར་འགྱུར་བ་མེད་དེ་རིགས་ཀྱི་བུའམ། རིགས་ཀྱི་བུ་མོ་དེ་ནི། ལུས་བདེ་བ་དང། ལུས་ཡང་བ་དང། ལུས་གསལ་བའང་ཉམས་སུ་མྱོང་བར་  
འགྱུར་རོ། །རིགས་ཀྱི་བུའམ། རིགས་ཀྱི་བུ་མོ་དེ་ནི། སེམས་བདེ་བ་དང། སེམས་ཡང་བ་དང། སེམས་གསལ་བའང་ཉམས་སུ་མྱོང་བར་འགྱུར་རོ། །དེ་ནས་ནུབ་མོ་ཉལ་ནའང་ཤེས་རབ་  
ཀྱི་ཕ་རོལ་ཏུ་ཕྱིན་པ་འདི་ལ་བསམ་པས་མོས་པར་བྱས་ན། སྡིག་ཏོའི་རྨི་ལམ་མཐོང་བར་མི་འགྱུར་རོ། །དེས་མཐོང་ནའང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་  
སངས་རྒྱས་མི་ཆེན་པོའི་མཚན་སུམ་ཅུ་རྩ་གཉིས་མངའ་བ། དཔེ་བྱད་བཟང་པོ་བརྒྱད་ཅུས་ཀུན་ཏུ་བརྒྱན་པ། སྐུ་གསེར་གྱི་མདོག་ཏུ་བཞུགས་པ། དགེ་སློང་གི་དགེ་འདུན་གྱིས་ཀུན་  
ནས་བསྐོར་བ། བྱང་ཆུབ་སེམས་དཔའི་ཚོགས་ཀྱིས་མདུན་དུ་བདར་བ་ཆོས་སྟོན་པ་མཐོང་བར་འགྱུར་ཏེ། དེ་བཞིན་གཤེགས་པ་ད་ལས་འདི་ལྟ་སྟེ། སྦྱིན་པའི་ཕ་རོལ་ཏུ་ཕྱིན་པ་དང་  
ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང། བཟོད་པའི་ཕ་རོལ་ཏུ་ཕྱིན་པ་དང། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང། བསམ་གཏན་གྱི་ཕ་རོལ་ཏུ་ཕྱིན་པ་དང། ཤེས་རབ་ཀྱི་ཕ་རོལ་ཏུ་  
  
  
ནང་སྟོང་པ་ཉིད་དང། ཕྱི་སྟོང་པ་ཉིད་དང། ཕྱི་ནང་སྟོང་པ་ཉིད་དང། སྟོང་པ་ཉིད་སྟོང་པ་ཉིད་དང། ཆེན་པོ་སྟོང་པ་ཉིད་དང། དོན་དམ་པ་སྟོང་པ་ཉིད་དང་འདུས་བྱས་སྟོང་པ་ཉིད་  
དང། འདུས་མ་བྱས་སྟོང་པ་ཉིད་དང། མཐའ་ལས་འདས་པ་སྟོང་པ་ཉིད་དང། ཐོག་མ་དང་ཐ་མ་མེད་པ་སྟོང་པ་ཉིད་དང། དོར་བ་མེད་པ་སྟོང་པ་ཉིད་དང། རང་བཞིན་སྟོང་པ་ཉིད་དང། ཆོས་  
ཐམས་ཅད་སྟོང་པ་ཉིད་དང། རང་གི་མཚན་ཉིད་སྟོང་པ་ཉིད་དང། མི་དམིགས་པ་སྟོང་པ་ཉིད་དང། དངོས་པོ་མེད་པ་སྟོང་པ་ཉིད་དང། ངོ་བོ་ཉིད་སྟོང་པ་ཉིད་དང། དངོས་པོ་མེད་པའི་ངོ་  
བོ་ཉིད་སྟོང་པ་ཉིད་དང། དྲན་པ་ཉེ་བར་གཞག་པ་རྣམས་དང་ཡང་དག་པར་སྤོང་བ་རྣམས་དང། རྫུ་འཕྲུལ་གྱི་རྐང་པ་རྣམས་དང། དབང་པོ་རྣམས་དང། སྟོབས་རྣམས་དང། བྱང་ཆུབ་  
ཀྱི་ཡན་ལག་རྣམས་དང། འཕགས་པའི་ལམ་ཡན་ལག་བརྒྱད་པ་དང་འཕགས་པའི་བདེན་པ་རྣམས་དང། བསམ་གཏན་རྣམས་དང། ཚད་མེད་པ་རྣམས་དང། གཟུགས་མེད་  
པའི་སྙོམས་པར་འཇུག་པ་རྣམས་དང། རྣམ་པར་ཐར་པ་བརྒྱད་དང་མཐར་གྱིས་གནས་པའི་སྙོམས་པར་འཇུག་པ་དགུ་དང། རྣམ་པར་ཐར་པའི་སྒོ་སྟོང་པ་ཉིད་དང། མཚན་མ་མེད་པ་  
དང། སྨོན་པ་མེད་པ་དང། མངོན་པར་ཤེས་པ་རྣམས་དང། ཏིང་ངེ་འཛིན་རྣམས་དང། གཟུངས་ཀྱི་སྒོ་རྣམས་དང། དེ་བཞིན་གཤེགས་པའི་སྟོབས་བཅུ་དང། མི་འཇིགས་པ་བཞི་  
  
  
༄༅། །དང། སོ་སོ་ཡང་དག་པར་རིག་པ་བཞི་དང། བྱམས་པ་ཆེན་པོ་དང། སྙིང་རྗེ་ཆེན་པོ་དང། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་ཆོས་བསྟན་  
པའང་ཐོས་པར་འགྱུར་རོ། །སྦྱིན་པའི་ཕ་རོལ་ཏུ་ཕྱིན་པ་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དེའི་དོན་རྣམ་པར་ཕྱེ་བའང་ཐོས་པར་འགྱུར་  
རོ། །བཟོད་པའི་ཕ་རོལ་ཏུ་ཕྱིན་པ་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །བསམ་གཏན་གྱིས་  
རོལ་ཏུ་ཕྱིན་པ་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ་།ཤེས་རབ་ཀྱི་ཕ་རོལ་ཏུ་ཕྱིན་པ་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །ནང་སྟོང་པ་ཉིད་དེའི་དོན་རྣམ་པར་ཕྱེ་  
བའང་ཐོས་པར་འགྱུར་རོ། །ཕྱི་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །ཕྱི་ནང་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །སྟོང་པ་ཉིད་སྟོང་པ་ཉིད་  
དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །ཆེན་པོ་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །དོན་དམ་པ་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་  
རོ། །འདུས་བྱས་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །འདུས་མ་བྱས་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །མཐའ་ལས་འདས་པ་སྟོང་པ་  
  
  
།ཐོག་མ་དང་ཐ་མ་མེད་པ་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །དོར་བ་མེད་པ་སྟོང་པ་ཉིད་དེའི་དོན་རྣམ་པར་ཕྱེ་བའང་  
ཐོས་པར་འགྱུར་རོ། །རང་བཞིན་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །ཆོས་ཐམས་ཅད་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །རང་གི་མཚན་ཉིད་  
སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ་།མི་དམིགས་པ་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །དངོས་པོ་མེད་པ་སྟོང་པ་ཉིད་དེའི་དོན་རྣམ་པར་ཕྱེ་བའང་  
ཐོས་པར་འགྱུར་རོ། །ངོ་བོ་ཉིད་སྟོང་པ་ཉིད་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །དངོས་པོ་མེད་པའི་ངོ་བོ་ཉིད་སྟོང་པ་འདི་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ་།དྲན་པ་  
ཉེ་བར་གཞག་པ་བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །ཡང་དག་པར་སྤོང་བ་བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །རྫུ་འཕྲུལ་གྱི་རྐང་པ་  
བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ་།དབང་པོ་ལྔ་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །སྟོབས་ལྔ་པོ་དེ་དག་གི་དོན་རྣམ་པར་ཕྱེ་བའང་ཐོས་པར་  
འགྱུར་རོ། །བྱང་ཆུབ་ཀྱི་ཡན་ལག་བདུན་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །འཕགས་པའི་ལམ་ཡན་ལག་བརྒྱད་པོ་དེ་དག་གི་དོན་རྣམ་པར་ཕྱེ་བའང་ཐོས་པར་  
  
  
༄༅། །འགྱུར་རོ། །འཕགས་པའི་བདེན་པ་བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །བསམ་གཏན་བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་  
འགྱུར་རོ། །ཚད་མེད་པ་བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །གཟུགས་མེད་པའི་སྙོམས་པར་འཇུག་པ་བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །  
རྣམ་པར་ཐར་པ་བརྒྱད་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །མཐར་གྱིས་གནས་པའི་སྙོམས་པར་འཇུག་པ་དགུ་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །  
རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །མངོན་པར་ཤེས་པ་དེ་དག་གི་དོན་རྣམ་པར་ཕྱེ་བའང་ཐོས་  
པར་འགྱུར་རོ། །ཏིང་ངེ་འཛིན་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །གཟུངས་ཀྱི་སྒོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །དེ་བཞིན་གཤེགས་པའི་  
སྟོབས་བཅུ་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །མི་འཇིགས་པ་བཞི་པོ་དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །སོ་སོ་ཡང་དག་པར་རིག་པ་བཞི་པོ་  
དེ་དག་གི་དོན་རྣམ་པར་ཕྱེ་བའང་ཐོས་པར་འགྱུར་རོ། །སྙིང་རྗེ་ཆེན་པོ་དེའི་དོན་རྣམ་པར་ཕྱེ་བའང་ཐོས་པར་འགྱུར་རོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་པོ་དེ་དག་གི་དོན་  
  
  
།བྱང་ཆུབ་ཀྱི་ཤིང་ཡང་མཐོང་བར་འགྱུར་རོ། །བྱང་ཆུབ་སེམས་དཔའ་སེམས་དཔའ་ཆེན་པོ་བྱང་ཆུབ་ཀྱི་ཤིང་དྲུང་དུ་འགྲོ་བའང་མཐོང་བར་འགྱུར་རོ། །  
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བའང་མཐོང་བར་འགྱུར་རོ། །དེ་ལྟར་མངོན་པར་སངས་རྒྱས་ནས་ཆོས་ཀྱི་འཁོར་ལོ་བསྐོར་བའང་མཐོང་  
བར་འགྱུར་རོ། །བྱང་ཆུབ་སེམས་དཔའ་བརྒྱ་སྟོང་མང་པོ་ཆོས་ཡང་དག་པར་བགྲོ་བར་བྱེད་ཅིང། རྣམ་པ་ཐམས་ཅད་མཁྱེན་པ་ཉིད་ནི་འདི་ལྟར་ཡོངས་སུ་བསྒྲུབ་པར་བྱའོ། །སེམས་ཅན་  
མང་པོ་ནི། འདི་ལྟར་ཡོངས་སུ་སྨིན་པར་བྱའོ། སངས་རྒྱས་ཀྱི་ཞིང་ནི། འདི་ལྟར་ཡོངས་སུ་བཟུང་བར་བྱའོ། །བདུད་འཁོར་དང་བཅས་པ་ནི། འདི་ལྟར་ཕམ་པར་བྱའོ། །ཞེས་ཟེར་བ་  
དག་ཀྱང་མཐོང་བར་འགྱུར། ཤར་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོའི་སྒྲ་ཐོས་པར་འགྱུར་ཏེ། འཇིག་རྟེན་གྱི་ཁམས་ཆེ་གེ་མོ་ཞིག་ན་ནི། དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆེ་གེ་མོ་ཞིག་བཞུགས་ཏེ་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་འདི་སྙེད་ཅིག་དང། ཉན་ཐོས་བྱེ་བ་ཁྲག་ཁྲིག་བརྒྱ་  
སྟོང་འདི་སྙེད་ཅིག་གིས་བསྐོར་ཅིང་མདུན་དུ་བྱས་ཏེ་ཆོས་སྟོན་ཏོ་།ཞེས་བྱ་བའི་སྒྲ་ཐོས་པར་འགྱུར་རོ། །ལྷོ་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོའི་སྒྲ་ཐོས་པར་འགྱུར་  
  
  
༄༅། །ཏེ༑ འཇིག་རྟེན་གྱི་ཁམས་ཆེ་གེ་མོ་ཞིག་ན་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆེ་གེ་མོ་ཞིག་བཞུགས་ཏེ་བྱང་ཆུབ་  
སེམས་དཔའ་བྱེ་བ་ཁྲག་ཁྲིག་བརྒྱ་སྟོང་འདི་སྙེད་ཅིག་དང། ཉན་ཐོས་བྱེ་བ་ཁྲག་ཁྲིག་བརྒྱ་སྟོང་འདི་སྙེད་ཅིག་གིས་བསྐོར་ཅིང་མདུན་དུ་བྱས་ཏེ་ཆོས་སྟོན་ཏོ། །ཞེས་བྱ་བའི་སྒྲ་ཐོས་པར་  
འགྱུར་རོ། །ནུབ་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོའི་སྒྲ་ཐོས་པར་འགྱུར་ཏེ། འཇིག་རྟེན་གྱི་ཁམས་ཆེ་གེ་མོ་ཞིག་ན་ནི། དེ་བཞིན་གཤེགས་པ་དགྲ་བཅོམ་པ་  
ཡང་དག་པར་རྫོགས་པའི་སངས་རྒྱས་ཆེ་གེ་མོ་ཞིག་བཞུགས་ཏེ་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་འདི་སྙེད་ཅིག་དང། ཉན་ཐོས་བྱེ་བ་ཁྲག་ཁྲིག་བརྒྱ་སྟོང་འདི་སྙེད་  
ཅིག་གིས་བསྐོར་ཅིང་མདུན་དུ་བྱས་ཏེ་ཆོས་སྟོན་ཏོ། །ཞེས་བྱ་བའི་སྒྲ་ཐོས་པར་འགྱུར་རོ། །བྱང་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོའི་སྒྲ་ཐོས་པར་འགྱུར་ཏེ། འཇིག་  
རྟེན་གྱི་ཁམས་ཆེ་གེ་མོ་ཞིག་ན་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆེ་གེ་མོ་ཞིག་བཞུགས་ཏེ་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་  
སྟོང་འདི་སྙེད་ཅིག་དང། ཉན་ཐོས་བྱེ་བ་ཁྲག་ཁྲིག་བརྒྱ་སྟོང་འདི་སྙེད་ཅིག་གིས་བསྐོར་ཅིང་མདུན་དུ་བྱས་ཏེ་ཆོས་སྟོན་ཏོ་།ཞེས་བྱ་བའི་སྒྲ་ཐོས་པར་འགྱུར་རོ། །བྱང་ཤར་གྱི་ཕྱོགས་