  
༄༅། །ན༑ གང་ཞིག་ནན་ཏན་བརྩོན་འགྲུས་ཀྱིས་བག་ཡོད་པ་དང་བཅས་པ་དང། ཚུལ་ཁྲིམས་ཀྱི་སྤྱོད་པ་རྣམ་པར་དག་པས་གཞོལ་བར་བྱེད་པ་ལྟ་སྨོས་ཀྱང་ཅི་  
དགོས༑ བློ་གྲོས་མཐའ་ཡས། ཁྱེད་ཀྱིས་ཆོས་འདི་ཤིན་ཏུ་ཡངས་ཤིང་རྒྱ་ཆེ་བ་རྣམ་པ་དུ་མ་དང། ཁྱད་པར་དུ་འཕགས་པ་རྣམ་པ་དུ་མ་དང། རྣམ་པར་དག་པ་དུ་མ་དང་ལྡན་པ་  
ལ་ལྟོས༑ ངས་ཆོས་འདི་ལ་ནན་ཏན་གྱིས་བསྔགས་པ་རབ་ཏུ་བརྗོད་པ་ནི། སེམས་ཅན་རྣམས་རབ་ཏུ་དགའ་བ་བསྐྱེད་པས་ཡུན་རིང་པོའི་ཕན་པ་དང་བདེ་བ་ཐོབ་ནས་ཡོངས་སུ་སྐྱོ་  
བར་བྱ་བའི་ཕྱིར་དང། རབ་ཏུ་ཞི་བར་བྱ་བའི་ཕྱིར་དང་ཡོངས་སུ་ཤེས་པར་བྱ་བའི་ཕྱིར་རོ། །བློ་གྲོས་མཐའ་ཡས། ཡང་ཁྱོད་ཀྱིས་ཆོས་འདི་འཇིག་རྟེན་དང། འཇིག་རྟེན་ལས་  
འདས་པའི་ཕུན་སུམ་ཚོགས་པའི་བདེ་བ་སྦྱིན་པར་བྱེད་པ་ཡིན་ཡང་སྲིད་པ་རྣམས་སུ་དབུལ་ཕོངས་པ་སྣ་ཚོགས་སྣང་བར་གྱུར་པ་ནི་སེམས་ཅན་རྣམས་ཆོས་ཟབ་མོ་འདི་  
ལས་རབ་ཏུ་ཉམས་པར་གྱུར་པའི་ཕྱིར་འཇིག་རྟེན་དང། འཇིག་རྟེན་ལས་འདས་པའི་ཕུན་སུམ་ཚོགས་པ་དང། འབྱོར་པ་དང་བདེ་བ་རྣམས་སྤངས་པ་ཡིན་པར་བལྟ་བར་བྱའོ།།  
བློ་གྲོས་མཐའ་ཡས། ཡང་ཁྱོད་ཀྱིས་དེ་བཞིན་གཤེགས་པ་མངོན་སུམ་དུ་བཞུགས་པས་ཆོས་རིན་པོ་ཆེ་ཟབ་མོ་འདི་འབྱོར་བ་དུ་མ་རྙེད་སླ་བར་གྱུར་ཏོ། །སྙམ་དུ་བལྟ་བར་བྱ་  
  
  
ཁྱོད་ཀྱིས་ཆོས་ཟབ་མོ་འདི་ལ་ནན་ཏན་གྱིས་རབ་ཏུ་བསྒྲུབ་པར་བྱའོ། །བྱིས་པ་སོ་སོའི་སྐྱེ་བོ་རྣམས་ནི། ངས་ཆོས་རིན་པོ་ཆེ་འདི་ཡང་དག་པར་བསྟན་པ་ན་ཐོས་པར་ཡང་མི་  
འདོད་ན། ལེན་པ་དང། འཛིན་པ་ལྟ་སྨོས་ཀྱང་ཅི་དགོས། དེ་བཞི་གཤེགས་པ་མངོན་སུམ་དུ་བཞུགས་ཤིང་ཆོས་རིན་པོ་ཆེ་འབྱོར་པའི་དུས་སུ་ཡང་མཉན་པར་མོས་པ་དང་  
འབྲི་བར་ཡང་འདུན་པར་མི་འགྱུར་ན། མ་འོངས་པའི་དུས་ལྔ་བརྒྱ་ཐ་མ་ལ་ཡང་དག་པར་ཆོས་རབ་ཏུ་རྣམ་པར་འཇིག་པའི་ཚེ་སངས་རྒྱས་དང། ཆོས་དཀོན་མཆོག་དང། ཆོས་  
འཛིན་པར་བྱེད་པ་རྣམ་པ་གསུམ་མངོན་དུ་མི་འགྱུར་བའི་དུས་སུ་མཉན་པ་དང། འབྲི་བར་མོས་པར་ལྟ་ག་ལ་འགྱུར། བློ་གྲོས་མཐའ་ཡས། འོན་ཀྱང་མ་འོངས་པའི་དུས་ན་གལ་ཏེ་  
དེ་བཞིན་གཤེགས་པས་ལེགས་པར་བྱིན་གྱིས་བརླབས་པར་གྱུར་ན། ཆོས་རིན་པོ་ཆེ་ཟབ་མོ་འདི་རྙེད་པར་འགྱུར་རོ། །བློ་གྲོས་མཐའ་ཡས་ཤིན་ཏུ་འཇིགས་པའི་དུས་དེའི་ཚེ་  
ཆོས་རིན་པོ་ཆེ་ཟབ་མོ་འདི་ཡང་དག་པར་ཉམས་ཤིང་འགྲིབ་པའམ་ཟད་པར་གྱུར་པ་མེད་མོད་ཀྱི། འོན་ཀྱང་ཆོས་འདི་ལ་ཉན་པ་དང་འཛིན་པར་བྱེད་པ་མེད་དེ། ངའི་སྤྱན་སྔར་  
སེམས་རྩེ་གཅིག་ཏུ་མཉན་པར་མོས་པ་དང། གོ་ཆ་ཆེན་པོ་བགོས་པ་ནི། མ་གཏོགས་ཏེ། དེ་དག་དེའི་ཚེ་ཆོས་འདི་ལ་རབ་ཏུ་དགའ་བས་ཉན་པ་དང། ལེན་པར་འགྱུར་བས་སོ། །  
  
  
༄༅། །དེའི་ཚེ་སེམས་ཅན་གང་ཆོས་འདི་ཐོས་ནས་རབ་ཏུ་དང་བ་ཙམ་སྐྱེད་པར་བྱེད་ན་ཡང་ངས་དེ་དག་ཆོས་རྒྱ་ཆེན་པོ་འདི་མངོན་པར་སྒྲུབ་པར་འགྱུར་བར་  
བསྟན་པ་ཡིན་ན། ད་ལྟར་ཆོས་འདི་ལ་ཡོངས་སུ་དང་བ་བསྐྱེད་ནས་ནན་ཏན་གྱིས་སྒྲུབ་པར་བྱེད་པ་ལྟ་སྨོས་ཀྱང་ཅི་དགོས། བློ་གྲོས་མཐའ་ཡས། བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ནི། བླ་ན་མེད་པའི་གོ་ཆ་དང། གོ་ཆ་ཆེན་པོ་ཚད་མེད་པ་རྣམས་ཡང་དག་པར་བགོས་པ་ན་འདི་སྙམ་དུ་སེམས་ཏེ། བདག་ནི། སེམས་ཅན་དབུལ་  
ཕོངས་པར་གྱུར་བ་འདི་ལྟ་སྟེ། ཚུལ་ཁྲིམས་ཀྱིས་རྒུད་པ་དང་ཐོས་པས་རྒུད་པ་དང། ཤེས་རབ་ཀྱིས་རྒུད་པ་དང། རྣམ་པར་གྲོལ་བས་རྒུད་པ་དང། རྣམ་པར་གྲོལ་བའི་ཡེ་  
ཤེས་མཐོང་བས་རྒུད་པ་དེ་དག་ཐམས་ཅད་ལ་ཆོས་ཆེན་པོ་འདིས་ཕོངས་པ་མེད་པར་བྱའོ། །ཆོས་ཆེན་པོ་འདིས་ཕོངས་པ་མེད་པར་བྱ་བའི་ཕྱིར་རྒུད་པ་ཐམས་ཅད་སྤངས་ནས་  
ཚུལ་ཁྲིམས་ཀྱི་ནོར་དང། ཐོས་པའི་ནོར་དང། ཤེས་རབ་ཀྱི་ནོར་དང། རྣམ་པར་གྲོལ་བའི་ནོར་དང། རྣམ་པར་གྲོལ་བའི་ཡེ་ཤེས་མཐོང་བའི་ནོར་གྱིས་ཕྱུག་པར་བྱའོ། །འདོད་  
ཆགས་དང། ཞེ་སྡང་དང། གཏི་མུག་གི་མེ་རྣམས་རབ་ཏུ་ཞི་བར་བྱའོ། །ནད་ཐམས་ཅད་ལས་སོས་པར་བྱའོ། །བླ་ན་མེད་པའི་སྨན་གྱ་ནོམ་པ་གཏང་བར་བྱའོ། །སྨན་འདིའི་དབང་  
  
  
བྱའོ། །ལྷག་མ་དང་བཅས་པ་གཏན་དུ་སྤངས་ཏེ་ཤིན་ཏུ་བསིལ་བའི་ངོ་བོ་ཉིད་བླ་ན་མེད་པའི་མྱ་ངན་ལས་འདས་པ་མངོན་  
དུ་བྱས་ནས་ཡིད་ལ་སེམས་པ་དང། སོ་སོར་རྟོག་པའི་ལྷག་མ་གཅིག་ཀྱང་ལུས་པ་མེད་པ་དང། འདུས་བྱས་དང། འདུས་མ་བྱས་ཐམས་ཅད་ཡོངས་སུ་ཚོལ་བ་མེད་པ་ལ་དགོད་  
པར་བྱའོ། །སྙམ་མོ། །དེ་ཅིའི་ཕྱིར་ཞེ་ན། མྱ་ངན་ལས་འདས་པ་འདི་ནི། མཆོག་ཏུ་བདེ་ཞིང་ཡོངས་སུ་ཚོལ་བ་ཐམས་ཅད་ལུས་པ་མེད་པའི་ཕྱིར་དང། ཡོངས་སུ་ཚོལ་བ་གཏན་དུ་  
ཞི་ཞིང་ཡོངས་སུ་ཟད་པའི་ཕྱིར་རོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། གོ་ཆ་ཆེན་པོ་དེ་ལྟ་བུ་བགོས་ནས་གཞན་ཡང་སེམས་ཅན་ཐམས་  
ཅད་ལ་སྙིང་བརྩེ་བས་ཡོངས་སུ་བསྡུ་བའི་ཕྱིར་ཐེག་པ་ཆེན་པོ་ལ་ཞོན་ནས་འདི་སྙམ་དུ། ཐེག་པ་ཆེན་པོ་འདི་ལ་ནི། འདས་པའི་སངས་རྒྱས་རྣམས་ཀྱིས་ཀྱང་ཆིབས་ནས་ངེས་པར་བྱུང་  
པར་གྱུར་ཏོ། །མ་བྱོན་པའི་སངས་རྒྱས་རྣམས་ཀྱང་འདི་ལ་ཆིབས་ནས་ངེས་པར་འབྱུང་བར་འགྱུར་རོ། །ད་ལྟར་བཞུགས་པའི་སངས་རྒྱས་རྣམས་ཀྱང་འདི་ལ་ཆིབས་ནས་ངེས་པར་འབྱུང་  
བར་གྱུར་ཀྱང་གཤེགས་པར་གྱུར་པ་ཡང་མེད་ལ། ཆིབས་པ་དང་ངེས་པར་འབྱུང་བ་ཡང་མེད་དོ་སྙམ་མོ། །དེ་ཅིའི་ཕྱིར་ཞེ་ན་སྟོང་པ་དང། མཚན་མ་མེད་པ་དང། སྨོན་པ་མེད་  
  
  
༄༅། །པ་དང། སྐྱེ་བ་མེད་པ་དང། བྱེད་པ་མེད་པའི་ཕྱིར་ངེས་པར་འབྱུང་བར་གྱུར་པ་ཡང་མ་ཡིན། ངེས་པར་འབྱུང་བ་ཡང་མ་ཡིན། ངེས་པར་འབྱུང་  
པར་འགྱུར་བ་ཡང་མ་ཡིན་ནོ། །ཐེག་པ་འདི་ལ་ཞོན་ནས་དེ་ལྟར་ངེས་པར་འབྱུང་བ་གང་ཡིན་པ་དེ་དག་ནི། ལེགས་པར་འབྱུང་བ་ཡིན་ཏེ། མངོན་པར་ཞེན་པ་མེད་པས་ཆོས་ཐམས་  
ཅད་དང་འདུས་པ་ཡང་མ་ཡིན། འདུས་པ་མེད་པ་ཡང་མ་ཡིན་པས་འོང་བ་མེད་པ། འགྲོ་བ་མེད་པ་ཡིན་ནོ། །ཐེག་པ་འདི་ལམ་གང་གིས་ངེས་པར་འབྱུང་བའི་ཚེ་ཡང་འདུས་པ་  
མ་ཡིན་པས་འོང་བ་མེད་པ། འགྲོ་བ་མེད་པ་ཡིན་ནོ། །ཐེག་པ་འདི་དང། ལམ་འདིས་གོ་ཆ་ཆེན་པོ་བྱས་ནས་ངེས་པར་འབྱུང་བའི་ཚེ་ཡང་འདུས་པ་ཡང་མ་ཡིན། འདུས་པ་  
མེད་པ་ཡང་མ་ཡིན་པས། འོང་བ་མེད་པ། འགྲོ་བ་མེད་པ་ཡིན་ཏེ་དམིགས་སུ་མེད་པའི་ཕྱིར་རོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་  
རྣམས་ནི། གོ་ཆ་འདི་དང། ཐེག་པ་འདི་དང། ལམ་འདིས་དེ་ལྟར་གཞོལ་བར་བྱའོ། །གཞན་ཡང་གོ་ཆ་འདི་དང། ཐེག་པ་འདི་དང་ལམ་འདིས་གཞོལ་བར་བྱེད་པའི་ཚེ་  
འདི་སྙམ་དུ། སོ་སོའི་སྐྱེ་བོའི་ཆོས་གང་ཡིན་པ་དང། ཉན་ཐོས་ཀྱི་ཆོས་གང་ཡིན་པ་དང། རང་སངས་རྒྱས་ཀྱི་ཆོས་གང་ཡིན་པ་དང། སངས་རྒྱས་ཀྱི་ཆོས་གང་ཡིན་པའི་  
  
  
འོན་ཏེ་ཐག་རིང་བ་ཞིག་ཅེས་ཡོངས་སུ་རྟོག་པར་མི་བྱེད་དོ། །སྟོང་པ་ཉིད་དང། མཚན་མ་མེད་པ་དང། སྨོན་པ་མེད་པ་དང། སྐྱེ་བ་མེད་པ་  
དང། མངོན་པར་འདུ་བྱ་བ་མེད་པའི་ཆོས་གང་ཡིན་པ་དེ་དག་བདག་དང་ཉེ་བ་ཞིག་གམ། འོན་ཏེ་ཐག་རིང་བ་ཞིག་ཅེས་ཡོངས་སུ་རྟོག་པར་མི་བྱེད་དོ། །ཡོངས་སུ་སྐྱེ་བ་དང་  
བྲལ་བ་དང། འགག་པར་འགྱུར་བ་ནས་མྱ་ངན་ལས་འདས་པ་ཆེན་པོའི་བར་གྱི་གོ་ཆ་དེ་དག་ལ་ཡང་བདག་དང་ཉེ་བ་ཞིག་གམ། འོན་ཏེ་ཐག་རིང་བ་ཞིག་ཅེས་ཡོངས་སུ་རྟོག་པར་  
མི་བྱེད་དོ། །བློ་གྲོས་མཐའ་ཡས། གོ་ཆ་ཆེན་པོ་དང། ཐེག་པ་འདི་དང། ལམ་འདི་དག་ལ་ནི། བྱང་ཆུབ་སེམས་དཔའ་ཐམས་ཅད་དང་ཉན་ཐོས་ཐམས་ཅད་དང། རང་  
སངས་རྒྱས་ཐམས་ཅད་དང། སེམས་ཅན་ཐམས་ཅད་གང་གིས་ཀྱང་བསྐུལ་བར་མི་ནུས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱེད་དོ།། བློ་  
གྲོས་མཐའ་ཡས། སངས་རྒྱས་བཅོམ་ལྡན་འདས་རྣམས་ནི། གོ་ཆ་འདི་དང། ཐེག་པ་འདི་དང། ལམ་འདི་ལ་གཡོ་བ་མི་མངའ་བ་བརྙེས་པས་ཡོངས་སུ་མྱ་ངན་ལས་འདས་  
པ་ཡིན་ནོ། །དེ་ཅིའི་ཕྱིར་ཞེ་ན། ཆོས་ཐམས་ཅད་གཡོ་བ་མེད་པའི་ཕྱིར་དང། ཆོས་ཐམས་ཅད་ཀྱི་ངོ་བོ་ཉིད་དང་ཆོས་ཉིད་ཀྱི་མཚན་ཉིད་མི་མཐུན་པ་དང་བྲལ་བའི་ཕྱིར་དང་  
  
  
༄༅། །མཚན་མ་རྣམ་པར་དག་པའི་ཕྱིར་དང། ཡོངས་སུ་རྣམ་པར་དག་པའི་ཕྱིར་དང། མཚན་མ་དག་གིས་སོ་སོར་བརྟག་པ་དང་མཆོག་ཏུ་སོ་སོར་  
བརྟག་པ་དང། ཀུན་ཏུ་སོ་སོར་བརྟག་པར་བྱ་བ་མ་ཡིན་ནོ། །ཆོས་ཐམས་ཅད་ཀྱི་མཚན་ཉིད་ཀྱི་ཆོས་ཀྱི་མཚན་ཉིད་ཀྱི་ངོ་བོ་ཉིད་ཀྱང་ངོ་བོ་ཉིད་ཀྱིས་སོ་སོར་བརྟག་པ་དང་  
མཆོག་ཏུ་སོ་སོར་བརྟག་པ་དང། ཀུན་ཏུ་སོ་སོར་བརྟག་པར་བྱ་བ་མ་ཡིན་ནོ། །ཆོས་ཐམས་ཅད་ཀྱི་ངོ་བོ་ཉིད་མེད་པ་དང། མཚན་མ་མེད་པ་དང། བསྟན་དུ་མེད་པ་དང་  
བརྗོད་དུ་མེད་པ་གང་ཡིན་པ་འདི་ནི། ཆོས་རྣམས་ཀྱི་དེ་ཁོ་ན་ཉིད་ཀྱི་མཚན་ཉིད་ཅེས་བྱའོ། །བློ་གྲོས་མཐའ་ཡས། གོ་ཆ་འདི་དང་ཐེག་པ་འདི་དང། ལམ་འདི་ལྟ་བུ་  
འདི་དག་གི་དེ་ཁོ་ན་ཉིད་ཀྱི་མཚན་ཉིད་ཀྱང་དེ་བཞིན་དུ་བསྟན་དུ་མེད་ཅིང་བརྗོད་དུ་མེད་པ་ཡིན་ཡང་སེམས་ཅན་རྣམས་ཀྱིས་ཁོང་དུ་ཆུད་པར་བྱ་བའི་ཕྱིར་དང། ཆོས་རྣམས་  
ཀྱི་སྣང་བ་འཕེལ་བར་བྱ་བའི་ཕྱིར་གོ་ཆ་འདི་དང། ཐེག་པ་འདི་དང། ལམ་འདི་དག་བཏགས་པ་ཙམ་དུ་མདོར་བསྟན་པ་ཡིན་ནོ་།དེང་ཁྱོད་ཀྱིས་གལ་ཏེ་གོ་ཆ་འདི་དང་  
ཐེག་པ་འདི་དང། ལམ་འདིའི་དོན་གྱི་རྗེས་སུ་འཇུག་ཅིང་སྤྱོད་པར་འདོད་ན། གདགས་པ་མེད་པ་དང། བསྟན་དུ་མེད་པ་དང། བརྗོད་པ་མེད་པར་དོན་གྱི་རྗེས་སུ་འབྲང་བར་  
  
  
༑དོན་གྱི་རྗེས་སུ་འབྲང་བ་གང་ཡིན་པ་དེ་དག་ལ་ནི་འདི་ནི། སྤྱད་པར་བྱའོ། །ཞེས་བྱ་བ་ཡང་ཅུང་ཟད་ཀྱང་མེད་ལ་འདི་ནི། རྗེས་སུ་འབྲང་བར་བྱའོ། །ཞེས་བྱ་བ་ཡང་ཅུང་  
ཟད་ཀྱང་མེད་པས་དོན་མ་ཡིན་པ་དེ་དག་གི་རྗེས་སུ་ནི། འབྲང་བར་མི་བྱེད་ལ། དོན་གང་ཡིན་པ་དེ་དག་གི་རྗེས་སུ་འབྲང་བར་བྱེད་དོ་།དོན་གྱི་རྗེས་སུ་འབྲང་བའི་ཚེ་སྒྲའི་རྗེས་སུ་  
འབྲང་བར་མི་བྱེད་དོ། །ཡི་གེའི་རྗེས་སུ་འབྲང་བར་མི་བྱེད་དོ་།ངག་གི་རྗེས་སུ་འབྲང་བར་མི་བྱེད་དེ། རྗེས་སུ་མི་འབྲང་བ་དེའི་རྗེས་སུ་མི་འཇུག་པ་གང་ཡིན་པའོ། །དེ་ལ་དོན་གང་  
ཡིན་ཞེ་ན། འདི་ལྟ་སྟེ། གསང་སྟེ་བསྟན་པ་གང་ཡིན་པ་དག་ཡིན་པས་གསང་སྟེ་བསྟན་པ་རྣམས་རྗེས་སུ་རྟོགས་པར་བྱས་ནས་མངོན་པར་ཡིད་ཆེས་པས་སྤྱད་པར་བྱའོ། །མངོན་  
པར་ཡིད་ཆེས་པས་སྤྱོད་པ་གང་ཡིན་པ་དེ་དག་ནི། དོན་དེ་དག་ལ་རྣམ་པར་རྟོག་པར་མི་བྱེད་པས་རྣམ་པར་མི་རྟོག་པའི་རྗེས་སུ་འབྲང་བར་བྱེད་དོ། རྗེས་སུ་འབྲང་བར་བྱེད་པ་གང་  
ཡིན་པ་དེ་ནི། སྤྱོད་པ་མེད་པ་དང། རྗེས་སུ་འབྲང་བ་མེད་པ་ཞེས་བྱའོ། །དེ་ཅིའི་ཕྱིར་ཞེ་ན། དོན་དེ་དག་ལ་སྤྱོད་པ་ཞེས་བྱ་བ་ཡང་ཅུང་ཟད་ཀྱང་མེད་ལ། རྗེས་སུ་འབྲང་བ་དང་  
ཀུན་ཏུ་འགྲོ་བ་ཞེས་བྱ་བ་ཡང་ཅུང་ཟད་ཀྱང་མེད་དེ། སྤྱོད་པ་ཡོངས་སུ་སྤངས་པའི་ཕྱིར་རྗེས་སུ་འབྲང་བར་མི་བྱེད་དོ། །བྱང་ཆུབ་ཀྱི་རྗེས་སུ་མཐུན་པར་ཡང་མི་སྤྱོད་ལ། འཁོར་བའི་  
  
  
༄༅། །རྗེས་སུ་མཐུན་པར་ཡང་མི་སྤྱོད་དེ། རྗེས་སུ་མཐུན་པ་དང། རྗེས་སུ་མི་མཐུན་པ་དེ་དག་ནི། ཡིད་ལ་བྱེད་པ་ཡང་མ་ཡིན་ཡང་དག་པའི་དྲན་པ་ཡང་  
མ་ཡིན་ཏེ། བསམ་པ་ཡོངས་སུ་དག་པར་འགྱུར་བའི་ཕྱིར་རྗེས་སུ་འབྲང་བར་མི་བྱེད་དོ། །བློ་གྲོས་མཐའ་ཡས། ཁྱོད་ཀྱིས་དོན་འདིའི་རྗེས་སུ་འབྲང་བར་བྱའོ། ཐ་དད་པའི་  
སྤྱོད་པ་དང་ལྡན་པར་མི་བྱའོ། །གལ་ཏེ་ཐ་དད་པའི་རྗེས་སུ་འབྲང་བར་བྱེད་ན། དེ་ནི་བརྗེད་ངས་པ་ཡིན་པས་སྒྲའི་རྗེས་སུ་འབྲང་བ་དང། ཚིག་འབྲུ་དང། ཡི་གེའི་རྗེས་སུ་འབྲང་བ་དང་ངག་གི་རྗེས་  
སུ་འབྲང་བར་འགྱུར་ཏེ། ཚིག་གི་བརྗོད་པ་དེ་དག་ཀྱང་ཡོངས་སུ་སྤོང་བར་མི་འགྱུར་རོ། །སྒྲ་ཡོངས་སུ་ཤེས་པ་དང། ཚིག་འབྲུ་དང། ཡི་གེ་ལས་ཡང་དག་པར་འདས་པ་དང་  
ཚིག་གི་བརྗོད་པ་རྗེས་སུ་རྟོགས་པ་གང་ཡིན་པ་དེ་དག་ནི། དེ་ལྟར་རྗེས་སུ་འབྲང་བར་མི་བྱེད་པས་འཁོར་བར་འཇུག་པར་མི་འགྱུར་རོ་།དོན་འདི་ལ་དེ་ལྟར་རྗེས་སུ་འབྲང་བ་དང་  
དེ་ལྟར་རྗེས་སུ་འཇུག་པ་གང་ཡིན་པ་དེ་དག་ལ་ནི། སྤྱོད་པ་ཅུང་ཟད་ཀྱང་མེད་དེ། སྤྱོད་པ་ཉེ་བར་ཞི་བར་གྱུར་པའི་ཕྱིར་རོ་།བློ་གྲོས་མཐའ་ཡས། དོན་གྱི་རྗེས་སུ་འཇུག་  
པའི་ཚེ་མངོན་པར་འདུ་བྱས་པ་དང་བཅས་པས་དོན་གྱི་རྗེས་སུ་འབྲང་བར་མི་བྱའོ། །གལ་ཏེ་མངོན་པར་འདུ་བྱེད་པ་མེད་པར་དོན་གྱི་རྗེས་སུ་འབྲང་བར་བྱེད་ན། དེ་ནི། འོང་བ་  
  
  
ཕྱིར་ལྡོག་པར་མི་འགྱུར་བ་ཞེས་བྱ་སྟེ། འོང་བ་མེད་པ་དང། ཕྱིར་ལྡོག་པར་མི་འགྱུར་བ་གང་ཡིན་པ་དེ་དག་ནི་གོ་ཆ་འདི་དང། ཐེག་པ་འདི་དང། ལམ་འདི་དང་  
རྗེས་སུ་མཐུན་པར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གཞོལ་བར་བྱེད་པ་ཡིན་པས་སེམས་ཅན་རྣམས་ལ་ཕན་པ་ཆེན་པོ་བྱེད་པར་འགྱུར་རོ། །བློ་གྲོས་མཐའ་  
ཡས༑ གང་གིས་ཆོས་འདི་དེ་ལྟར་སྟོན་པ་དང། དོན་གྱི་རྗེས་སུ་འབྲང་བར་བྱེད་པ་དང། རྗེས་སུ་འཇུག་པར་གང་ཡིན་པ་དེ་དག་ནི་སེམས་ཕྱིན་ཅི་ལོག་མེད་པ་དང། ཐེ་ཚོམ་  
མེད་པའི་མོས་པ་ཡོངས་སུ་སྒྲུབ་པ་ཡིན་པས། གོ་ཆ་འདི་དང། ཐེག་པ་འདི་དང་ལམ་འདི་ཡོངས་སུ་མ་བསྡུས་པ་གང་ཡིན་པ་དེ་དག་ནི་ཡོངས་སུ་བསྡུས་ནས་མྱུར་དུ་གཞོལ་  
བར་བྱེད་པས་གོ་ཆ་འདི་མ་བགོས་པ་ཡང་མྱུར་དུ་བགོ་བར་བྱེད་དོ་།ཐེག་པ་འདི་ལ་ད་དུང་ཞོན་པར་མ་གྱུར་པ་ཡང་མྱུར་དུ་ཞོན་པར་བྱེད་དོ། །ལམ་འདི་ལ་གནས་པར་མ་གྱུར་པ་  
ཡང་མྱུར་དུ་གནས་པར་བྱེད་དོ། །བློ་གྲོས་མཐའ་ཡས། སེམས་ཅན་དེ་དག་ནི། བསོད་ནམས་ཀྱི་ཚོགས་རྒྱ་ཆེན་པོ་ཡོངས་སུ་སྡུད་པ་དང་སངས་རྒྱས་བཅོམ་ལྡན་འདས་རྣམས་  
ཀྱིས་རྗེས་སུ་བསྲུང་ཞིང་དགོངས་པར་འགྱུར་བས་ཆོས་དང་འགལ་བ་མེད་པ་དང། དགེ་འདུན་དང་མཐུན་པར་སྤྱོད་པར་འགྱུར་རོ། །བློ་གྲོས་མཐའ་ཡས། ཁྱོད་ནི། དགེ་བའི་རྩ་བ་  
  
  
༄༅། །ཚད་མེད་པ་རྣམས་ཡོངས་སུ་བསྡུས་པ་ཡིན་པས་མ་འོངས་པའི་དུས་སུ་ཆོས་འདིས་སེམས་ཅན་རྣམས་ཡོངས་སུ་བསྡུས་ནས་སེམས་ཅན་རྣམས་ཀྱི་  
ཆེད་དུ་ཁུར་ལྕི་བ་བཀུར་བར་བྱའོ། །དེས་ནི། བསོད་ནམས་ཀྱི་ཚད་ཤིན་ཏུ་བརྗོད་པར་དཀའ་བ་དག་རབ་ཏུ་ཐོབ་པར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་  
བཅད་དེ་བཀའ་སྩལ་པ། བྱང་ཆུབ་སེམས་དཔའ་འཇིགས་མེད་པས། །དེ་ལྟར་གོ་ཆ་བགོས་པའི་ཚེ། །སེམས་ཅན་རྣམས་ལ་ཕན་གདགས་ཕྱིར་།གོ་ཆ་དཔག་མེད་བགོ་བར་  
བྱེད༑ ༑སེམས་ཅན་གལ་ཏེ་ཕོངས་གྱུར་ཏམ། །སྡུག་བསྔལ་ཆོས་ནི་མེད་པའི་ཚེ། །ཚུལ་ཁྲིམས་དང་ནི་མང་དུ་ཐོས། །ཤེས་རབ་རྣམ་གྲོལ་ཚད་མེད་པ། །གོ་ཆ་དཔག་མེད་རབ་  
བགོས་ནས། །ཆོས་ཀྱིས་རབ་ཏུ་ཕྱུག་པར་བྱེད། །ཆོས་ཀྱིས་ཕྱུག་པོར་གྱུར་པའི་ཚེ། །ཐམས་ཅད་བདེ་བ་ཐོབ་པར་བྱེད། །དབུལ་བའི་སྡུག་བསྔལ་སྤངས་པའི་ཕྱིར། །བླ་མེད་ཆོས་  
ནི་སྟོན་བྱེད་པས། །ཐོས་པ་དག་ནི་རྡུལ་སྤངས་ནས། །བདེ་ལམ་འདི་ལ་དགོད་པར་བྱེད། །ཚུལ་ཁྲིམས་ཕུང་པོ་རབ་རྒྱས་ཤིང། །མང་དུ་ཐོས་པ་རྒྱ་མཚོ་འདྲ། །ཤེས་རབ་མཆོག་ནི་  
ཐོབ་པས་ན། །དེས་ན་འཆིང་བ་གཅོད་པར་བྱེད། །རྣམ་གྲོལ་ཀུན་ཏུ་གསལ་བྱེད་དང། །རྣམ་གྲོལ་ཡང་དག་ཤེས་མཐོང་བ། །གང་གིས་མངོན་སུམ་བྱེད་པ་ནི། །ཐམས་ཅད་བདེ་བ་  
  
  
།འདོད་ཆགས་ཞེ་སྡང་གཏི་མུག་མེས། །རྟག་ཏུ་བསྲེག་ཅིང་ཀུན་གདུངས་པས། །དེས་ན་སེམས་ཅན་སྡུག་བསྔལ་འགྱུར་།མེ་དེ་བདག་གི་གསད་པར་བྱ། །སེམས་ཅན་  
རྣམས་ལ་སྨན་བཏང་ནས། །ནད་རྣམས་ཐམས་ཅད་སེལ་བར་བྱེད། །གལ་ཏེ་ནད་ནི་ཞི་གྱུར་ན། །མྱ་ངན་འདས་དབྱིངས་ཕྱིན་པར་འགྱུར་།ལྷག་མ་ཐམས་ཅད་གཏན་སྤངས་ནས། །བདེ་  
གནས་ལ་ནི་གཞོལ་བར་བྱེད། །བདེ་བའི་གནས་སུ་བཞག་པས་ན། །ལྡོག་པར་འགྱུར་བ་གང་ཡང་མེད། །འདུས་བྱས་བདེ་བ་ཐམས་ཅད་ལ་།ཡོངས་སུ་ཚོལ་བར་མི་བྱེད་ཅིང། །བླ་  
ན་མེད་པའི་བདེ་ཆེན་དག་ཐམས་ཅད་མངོན་སུམ་བྱེད་པར་འགྱུར་།སྤྲོས་པ་མེད་པའི་ཆོས་དག་གིས། །སེམས་ཅན་ཡོངས་སུ་སྨིན་བྱེད་པས། །མཐར་ཕྱིན་པ་ཡི་བདེ་བ་དག་ཐམས་  
ཅད་རབ་ཏུ་ཐོབ་པར་བྱེད། །དེ་ལྟ་བུར་ནི་གང་གཞོལ་བ། །ལན་གཅིག་སོང་ནས་ཕྱིར་མི་ལྡོག་གཞོལ་བ་ལས་ནི་ཡང་དག་འདས། །མཆོག་ཏུ་བདེ་བ་བརྟག་ཏུ་འཐོབ། །བདེ་བ་ཆེན་པོ་དག་  
གིས་ནི༑ ༑མོས་པ་དང་ནི་མི་མོས་པ། །གཞོལ་བ་དང་ནི་གཞོལ་མེད་པ། །ཐམས་ཅད་རབ་ཏུ་སྤོང་བར་བྱེད། །དེ་ལྟར་གོ་ཆ་བགོས་ནས་ཀྱང། །ཐེག་པ་འདི་ལ་ཞོན་ནས་ནི། །སེམས་ཅན་  
རྣམས་ལ་སྙིང་བརྩེའི་ཕྱིར། །ཐམས་ཅད་ཡོངས་སུ་གཟུང་བར་བྱ་།འདས་པའི་ཐམས་ཅད་མཁྱེན་པ་རྣམས། །ཐེག་པ་འདི་ཡིས་ངེས་བྱུང་གྱུར། །མ་བྱོན་ཐམས་ཅད་མཁྱེན་རྣམས་  
  
  
༄༅། །ཀྱང། །ཐེག་པ་འདི་དབང་ངེས་འབྱུང་འགྱུར། །ད་ལྟར་སངས་རྒྱས་བཅོམ་ལྡན་འདས། །ཐེག་པ་འདི་དབང་ངེས་འབྱུང་བརྙེས། །དེ་ཕྱིར་ཐེག་པ་འདི་  
ལ་ནི༑ ༑མ་ཆིབས་པ་ནི་གང་ཡང་མེད། །འཇིག་རྟེན་དག་ལ་མགོན་མཛད་པས། །རྒྱལ་བ་དག་ནི་ཐམས་ཅད་ཀུན། །ཐེག་པ་འདི་ཡི་ངེས་འབྱུང་ཡང། །ཐེག་པའི་འདུ་ཤེས་སྐྱེད་  
མི་མཛད། །ཐེག་པ་མེད་པས་ཐེག་པ་མཛད། །ལམ་མེད་པ་ལ་ལམ་དུ་མཛད། །ངེས་འབྱུང་མེད་པར་ངེས་པར་འབྱུང། །དེ་ཕྱིར་ངེས་འབྱུང་བླ་ན་མེད། །ཐེག་པ་འདི་ནི་ངེས་  
འབྱུང་ཚེ། །ངེས་འབྱུང་ཅུང་ཟད་ཡོད་མ་ཡིན། །སྟོང་པ་མཚན་མ་མེད་པ་དང། །སྨོན་མེད་བྱེད་པ་མེད་ཕྱིར་རོ། །ཐེག་མིན་ངེས་བྱུང་མ་ཡིན་པ། །དེ་ནི་ཐེག་ཆེན་ཞེས་བྱའོ།།  
ཐམས་ཅད་རབ་ཏུ་མཉམ་པས་ན། །དེས་ན་ཡང་དག་གཞོལ་བར་བྱེད་།ཐེག་པ་འདི་ལ་འདུས་པ་མེད། །མ་འདུས་པ་ཡང་ཡོད་མ་ཡིན། །བླ་མེད་ལམ་ལ་གཞོལ་བྱས་པས།།  
བདེ་བ་ཆེན་པོ་མངོན་དུ་བྱེད། །ཐེག་པ་འདི་ལ་མཚུངས་ལྡན་མེད་།མཚུངས་མི་ལྡན་པ་ཡིད་མ་ཡིན། །གནས་པ་མེད་ཅིང་བརྟེན་པ་མེད་།དེས་ན་རབ་ཏུ་གཞོལ་བར་བྱེད།།  
ལམ་འདི་ལ་ནི་འོང་བ་མེད། །ལམ་འདི་ལ་ནི་བགྲོད་པ་མེད། །ཡང་དག་ལམ་འདི་གང་སྤྱོད་པ། །རབ་དབེན་ཡང་དག་གཞོལ་བར་འགྱུར། །ངས་ནི་ལམ་འདི་ཐེག་འདི་དང།།  
  
  
།ཆོས་ལ་རྟེན་པར་མི་བྱེད་པས་།རབ་དབེན་བླ་མེད་མཆོག་ཏུ་བསྟན། །སོ་སོ་སྐྱེ་བོའི་ཆོས་རྣམས་དང། །ཉན་ཐོས་ཆོས་ནི་ཐམས་ཅད་དང། །རང་རྒྱལ་ཆོས་  
རྣམས་ཐམས་ཅད་ཀྱང། །ཐམས་ཅད་དམིགས་སུ་མེད་པ་ཡིན། །སངས་རྒྱས་ཆོས་ནི་ཐམས་ཅད་དང། །དྲི་མེད་བླ་ན་མེད་པའི་ཆོས་།རིང་བ་མ་ཡིན་ཉེ་མིན་པས། །ཐམས་ཅད་དམིགས་  
སུ་མེད་པ་ཡིན། །སྟོང་དང་མཚན་མ་མེད་པའི་ཆོས། །སྨོན་དང་བྱེད་པ་མེད་ཆོས་ཀྱང། །རིང་བ་མ་ཡིན་ཉེ་མིན་པས། །ཐམས་ཅད་དམིགས་སུ་མེད་པ་ཡིན། །སྐྱོན་བྲལ་དང་ནི་འགྲག་  
པའི་ཆོས། །རབ་དབེན་མྱ་ངན་འདས་པའི་ཆོས། །རིང་བ་མ་ཡིན་ཉེ་མིན་པས། །ཐམས་ཅད་དམིགས་སུ་མེད་པ་ཡིན། །ཐེག་པ་འདི་དང་གོ་ཆ་འདི། །ལམ་འདི་ལ་ནི་འཛིན་མེད་ཅིང།།  
བླ་མེད་གཡོ་བ་མེད་པས་ན། །མཐར་ནི་གང་ཡང་དམིགས་སུ་མེད་།ཆོས་ཀྱི་རང་བཞིན་ཐམས་ཅད་དང། །དེ་ཁོ་ན་ཡི་མཚན་ཉིད་ནི་།གདགས་སུ་རུང་བ་མ་ཡིན་ཏེ། །ཆོས་ཉིད་  
རྣམས་ནི་སྟོང་ཕྱིར་རོ། །ཐེག་པ་འདི་དང་གོ་ཆ་འདི། །ལམ་འདི་བསྟན་དུ་མེད་པ་ཡིན། །ཆོས་རྣམས་རང་བཞིན་ཇི་ལྟ་བ། །དེ་ཡི་རང་བཞིན་དེ་བཞིན་ནོ། །ཆོས་རྣམས་དག་ནི་ཐམས་  
ཅད་ལ༑ ༑མཚན་ཉིད་རང་བཞིན་མེད་པའི་ཆོས། །ང་ཡིས་མདོར་ནི་བསྟན་པ་ཡིན། །ཆོས་རྣམས་ཐམས་ཅད་དག་ལ་ནི། །རང་བཞིན་མཚན་ཉིད་ཐམས་ཅད་ཀུན། །ཇི་ལྟར་ངས་ནི་  
  
  
༄༅། །བཤད་པ་བཞིན། །མཐར་ནི་ཡོད་པར་མི་འགྱུར་རོ། །ཐེག་པ་འདི་དང་ལམ་འདི་དང། །གོ་ཆའི་རང་བཞིན་མཚན་ཉིད་ལ། །ཚིག་གི་བརྗོད་པ་  
རབ་བསལ་ནས། །མཐར་ནི་དམིགས་པར་འགྱུར་མ་ཡིན། །ཚིག་ནི་ཡོད་པ་མ་ཡིན་ཕྱིར། །ངོ་མཚར་རབ་ཏུ་གྱུར་པ་ཡིན། །ཚིག་གི་བརྗོད་པ་དེ་དག་ལ། །ངག་གི་མཚན་ཉིད་ཡོད་  
མ་ཡིན༑ ༑ཆོས་རྣམས་དག་ནི་གཞལ་དུ་མེད། །མཆོག་དང་ཀུན་ཏུ་གཞལ་དུ་མེད། །ཐམས་ཅད་དཔག་ཏུ་མེད་པས་ན། །དེ་ཕྱིར་ཆོས་ནི་བླ་ན་མེད། །ཐེག་པ་འདི་དང་གོ་ཆ་འདི། །  
ལམ་འདི་ཡང་ནི་དེ་བཞིན་དུ། མཚན་མ་མེད་པ་དེ་དག་ལ། །དེ་ལྟར་རྗེས་སུ་འཇུག་པར་བྱ། །སེམས་ཅན་རྣམས་ནི་ཀུན་གྱིས་ཀྱང། །ཡོངས་སུ་ཤེས་ནན་ཏན་སྒྲུབ་པ་དང། །མྱུར་  
དུ་ཆོས་སྣང་ཐོབ་བྱའི་ཕྱིར། །དེ་ཕྱིར་ངས་ནི་དེ་སྐད་བསྟན་།ཆོས་རྣམས་ལ་ནི་ཚིག་མེད་པས། །ཐམས་ཅད་བརྗོད་དུ་མེད་པ་ཡིན་།ཆོས་རྣམས་དེ་དག་ཀུན་ལ་ནི། །ཐམས་ཅད་  
རྗེས་སུ་འཇུག་པར་བྱ། །ཆོས་ལ་ཚིག་ནི་མེད་པའི་ཕྱིར། །དེ་ཡི་རྗེས་སུ་འབྲང་བར་བྱ། །སྤྱོད་ཀྱང་སྤྱད་པ་ཅུང་ཟད་མེད་།ཐམས་ཅད་ཆོས་ནི་སྤྱོད་པ་མེད། །ཚོལ་བ་མེད་ཅིང་  
མོས་ཚོལ་མེད། །འགྲོ་བ་མེད་པས་རྗེས་སུ་འབྲང། །དེ་ལྟར་རྗེས་སུ་གང་འབྲང་བ། །དོན་ལ་སོ་སོར་རྟོག་མི་བྱེད། །ཁྱོད་ཀྱིས་ཡང་དག་བདེན་པའི་དོན། །ཐམས་ཅད་རྗེས་སུ་འབྲང་  
  
  
༑སྒྲ་རྣམས་དང་ནི་ཚིག་དག་གི་རྗེས་སུ་འཇུག་པར་མི་བྱའོ། །སྒྲ་རྣམས་དང་ནི་ཚིག་དག་གི་རྗེས་སུ་གལ་ཏེ་མི་འཇུག་ན། །དོན་གྱི་རྗེས་སུ་འབྲང་བྱེད་པས། །འདི་ནི་དོན་ཚོལ་  
ཞེས་ཀྱང་བྱ། །དོན་ཞེས་བྱ་བ་གང་ཞེ་ན། །གསང་སྟེ་གསུངས་པར་རིག་པར་བྱ། །རྣམ་རྟོག་མེད་ལ་ཡིད་ཆེས་པས། །དོན་དེ་རྗེས་སུ་འབྲང་བར་བྱ། །དོན་དེ་གསལ་བར་རབ་རྟོགས་ན། །  
གསང་སྟེ་གསུངས་པ་དེ་དག་ལ། །འཛིན་མེད་ཞེན་པ་མེད་པ་དང་།འབྲང་དང་རྗེས་སུ་འཇུག་མི་འགྱུར། །གལ་ཏེ་རྗེས་སུ་འབྲང་བྱེད་ན། །མངོན་ཤེས་རྗེས་སུ་འབྲང་བར་བྱེད། །གལ་  
ཏེ་རྗེས་སུ་མི་འབྲང་ན། །ཐམས་ཅད་རྗེས་སུ་འཇུག་མི་འགྱུར། །ཡང་དག་དྲན་པ་དེ་དབང་གིས། །རྗེས་སུ་འཇུག་པ་སྤོང་བར་བྱེད། །བྱང་ཆུབ་དང་ནི་འཁོར་བ་དང། །གཉིས་ཀ་ཡང་ནི་  
མཚུངས་མི་ལྡན། །དེ་ལ་བསམ་པར་མི་བྱེད་པས། །བསམ་མེད་ཡང་དག་དྲན་པ་ཡིན། །བསམ་པ་ཡོངས་སུ་དག་པའི་ཕྱིར། །རྣམ་པར་དག་པ་ཞེས་བྱའོ། །འདི་དང་ཐ་དད་སྒྲུབ་  
བྱེད་ན༑ ༑བླ་མེད་ཆོས་ནི་སྤོང་བར་འགྱུར། །ཁྱེད་ཀྱིས་དོན་དེ་དག་ལ་ནི། །ཇི་སྐད་བསྟན་བཞིན་བསྒྲུབ་པར་བྱ། །གལ་ཏེ་ཚིག་གི་རྗེས་འབྲང་ན། །དེ་ནི་སྒྲ་ཡི་རྗེས་འབྲང་བས། །དེ་ལས་  
ཡང་དག་མི་འདའ་ཞིང། །འཇིག་རྟེན་ཆོས་དང་མཚུངས་པར་འགྱུར་།སྒྲ་དང་ཚིག་འབྲུ་ཡི་གེ་རྣམས། །དེ་དག་རྗེས་སུ་འབྲང་མི་བྱ་།ཡང་དག་དོན་ནི་རྟོགས་བྱས་ནས། །བགྲོད་པ་མེད་  
  
  
༄༅། །པས་རྗེས་འབྲང་བྱ། །ཡང་དག་དོན་ལ་སྒྲ་ཡང་མེད་།ཚིག་འབྲུ་ཡི་གེ་ཡོད་མ་ཡིན། །ཚིག་ལས་ཡང་དག་འདས་པའི་ཕྱིར་།ཡང་དག་དོན་ཞེས་བྱ་  
བ་ཡིན༑ ༑དོན་དེའི་རྗེས་སུ་འབྲང་བྱེད་ཀྱང། །རྗེས་སུ་འབྲང་བ་ཅི་ཡང་མེད། །འབྲང་བར་བྱ་བ་ཞི་བའི་ཕྱིར། །ཡང་དག་དོན་ཞེས་བྱ་བ་ཡིན། །ཡང་དག་དོན་ནི་དེ་དག་ལ། །འབྲང་  
པ་མེད་པ་འབྲང་མེད་པས། །དེ་ནི་ཕྱིར་ལྡོག་མི་འགྱུར་ཞིང། །གོ་ཆ་སྤོང་བར་མི་བྱེད་དོ། །གོ་ཆ་ཆེན་པོ་ཐེག་ཆེན་དང། །ལམ་ཆེན་རྗེས་སུ་གང་འབྲང་བ། །བདེ་བའི་གནས་སུ་བགྲོང་  
བྱས་ནས། །སེམས་ཅན་རྣམས་ལ་ཕན་བྱེད་འགྱུར། །རབ་ཏུ་བདེ་བའི་ཆོས་འདི་དག་ངས་ནི་ཁྱོད་ལ་རབ་ཏུ་བཤད། །ཁྱོད་དོན་རྗེས་སུ་འབྲང་བྱེད་ན། །ཁྱོད་ཀྱི་ཐེ་ཚོམ་ཆད་པར་  
འགྱུར། །ཐེག་པ་འདི་ལ་གང་ཞོན་པ། །ཞོན་ནས་རབ་ཏུ་བགྲོད་བྱེད་ན། །བྱང་ཆུབ་ཆེན་པོར་མྱུར་ཕྱིན་ནས། །བླ་མེད་སངས་རྒྱས་མངོན་སུམ་བྱེད། །ཐེག་པ་མཆོག་ཏུ་གྱུར་པ་འདི།།  
ཞོན་བྱེད་གང་ཡིན་མྱུར་ཞོན་བྱེད། །ལམ་དང་གོ་ཆ་ཆེན་པོ་ཡི་།དོན་དག་ཀྱང་ནི་དེ་བཞིན་ནོ། །བླ་ན་མེད་པའི་ཆོས་འདི་ལ། །ནན་ཏན་གྱིས་ནི་གང་བསྒྲུབས་པ། །སེམས་ཅན་དེ་  
དགེ་ཐམས་ཅད་ལ། །སངས་རྒྱས་རྣམས་ཀྱིས་དགོངས་པར་འགྱུར། །མ་འོངས་འཇིག་པའི་དུས་ཀྱི་ཚེ། །ཁྱོད་ཀྱིས་ཆོས་འདི་རབ་ཕྱེ་ནས་།སེམས་ཅན་རྣམས་ལ་རྒྱ་ཆེར་ནི། །  
  
  
།མ་འོངས་འཇིག་པའི་དུས་ཀྱི་ཚེ། །གལ་ཏེ་ཆོས་འདི་རབ་ཕྱེ་ནས། །བླ་མེད་བསོད་ནམས་སྐྱེ་འགྱུར་བས། །དེ་ཡི་གྲངས་ནི་གཞལ་མི་ནུས། །བློ་གྲོས་མཐའ་  
ཡས༑ བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བགོས་པའི་གོ་ཆ་གང་ཡིན་པ་དེ་ནི། རྒྱལ་པོ་ཆེན་པོ་ཞེས་བྱའོ། །དཔག་ཏུ་མེད་པའི་རྒྱལ་པོ་ཞེས་ཀྱང་བྱའོ། །བཀོད་པ་  
ཆེན་པོ་དང་ལྡན་པས་བཞོན་པའི་ཐེག་པ་ཞེས་ཀྱང་བྱའོ། །དེད་དཔོན་ཆེན་པོ་ཞེས་ཀྱང་བྱའོ། །དཔག་ཏུ་མེད་པའི་འོད་ཅེས་ཀྱང་བྱའོ། །བཀོད་པ་དམ་པ་དང་ལྡན་པ་བགྲོད་པར་བྱ་བའི་  
ལམ་ཞེས་ཀྱང་བྱའོ། །བཀོད་པ་ཚད་མེད་པའི་ཚོགས་ཞེས་ཀྱང་བྱའོ། །ཐབས་ཚད་མེད་པའི་ཚོགས་ཞེས་ཀྱང་བྱ་སྟེ། ལམ་འདིའི་དབང་གིས་སྐྱེས་བུ་དམ་པ་རྣམས་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱེད་དོ་།གཞན་ཡང་བློ་གྲོས་མཐའ་ཡས། སྔོན་འདས་པའི་དུས་ཀྱི་བསྐལ་པ་ཚད་མེད་ཅིང་གྲངས་མེད་པའི་ཡང་ཆེས་གྲངས་  
མེད་པ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ་འཇིག་རྟེན་མཁྱེན་པ། བླ་ན་མེད་པ་  
སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་ཙནྡན་སྤོས་ཀྱི་འོད་ཟེར་ཞེས་བྱ་བ་འཇིག་རྟེན་དུ་བྱུང་སྟེ། བསྐལ་པའི་མིང་ནི། གློག་  
  
  
༄༅། །གི་འོད་ཅེས་བྱའོ། །འཇིག་རྟེན་གྱི་ཁམས་ནི། རབ་ཏུ་སྣང་བ་ཞེས་བྱ་སྟེ། དེའི་ཚེ་ཞིང་དེ་ས་གཞི་ལག་མཐིལ་ལྟར་མཉམ་ཞིང་མི་གཙང་བ་རྣམ་པ་སྣ་  
ཚོགས་དང། གྱོ་མོ་དང། གསེག་མ་དང། ཚེར་མ་དང། སྡོང་དུམ་ལ་སོགས་པ་མེད་དེ། གསེར་དང། དངུལ་གྱི་བྱེ་མ་གཅལ་དུ་བཀྲམ་པས་འཇིག་རྟེན་གྱི་ཁམས་དེ་གང་  
གིས་མཐོང་བ་རབ་ཏུ་དགའ་བར་གྱུར་ཏོ། །དེའི་ཚེ་གླིང་བཞི་པོ་རྣམས་ཡངས་ཤིང་རྒྱ་ཆེ་བས་ཐམས་ཅད་ཀྱང་དཔག་ཚད་འབུམ་ཕྲག་གཉིས་གཉིས་ཀྱིས་འཁོར་བར་གྱུར་ཏེ་  
གླིང་རེ་རེ་ན་ཡང་གྲོང་ཁྱེར་ཆེན་པོ་བཞི་ཁྲི་བརྒྱད་སྟོང་ཡོད་དེ། གྲོང་ཁྱེར་རེ་རེའི་ཚད་ཀྱང་ཞེང་དུ་དཔག་ཚད་བཅུ་དང། སྲིད་དུ་དཔག་ཚད་བཅུ་གཉིས་ཡོད་དེ། ཐ་མའི་ར་བ་ཡང་  
ཤིན་ཏུ་མཐོ་ཞིང་བཀོད་པ་དང་ལྡན་པར་གྱུར་ཏོ། །གྲོང་ཁྱེར་རེ་རེ་ན་ཡང་མི་བྱེ་བ་ཕྲག་བརྒྱད་བརྒྱད་གནས་ཏེ། དེ་ཡང་གྲོང་རྡལ་ཁྲི་དང། སྐྱེད་མོས་ཚལ་སྟོང་གིས་བསྐོར་  
ནས་རབ་ཏུ་བརྒྱན་པར་གྱུར་ཏོ། །གཞན་ཡང་ཞིང་ཁམས་དེ་ན་མེ་ཏོག་གི་ལྗོན་ཤིང་དང། འབྲས་བུའི་ལྗོན་ཤིང་དང། སྤོས་ཀྱི་ལྗོན་ཤིང་དང། གོས་ཀྱི་ལྗོན་ཤིང་དང་  
རོ་མཆོག་ཏུ་གྱུར་པའི་ལྗོན་ཤིང་དང། རྡོ་རྗེའི་ལྗོན་ཤིང་རྣམ་པ་སྣ་ཚོགས་ཀྱི་བཀོད་པ་དང། རྫིང་དང། རྫིང་བུ་དང། ཆུ་མིག་དང། འབབ་ཆུ་རྣམས་ཀྱང་གཡས་གཡོན་གྱི་  
  
  
ཡོན་ཏན་བརྒྱད་དང་ལྡན་པའི་ཆུས་རབ་ཏུ་གང་བ་དང། དེ་ན་མེ་ཏོག་ཨུཏྤ་ལ་དང། པདྨ་དང། ཀུ་མུ་ཏ་དང། པདྨ་དཀར་པོ་ཁ་དོག་སྣ་ཚོགས་ཀྱི་  
འོད་དང་ལྡན་པར་ཀུན་ཏུ་ཁྱབ་པར་གྱུར་ཏོ། །དེ་བཞིན་གཤེགས་པ་ཙནྡན་སྤོས་ཀྱི་འོད་ཟེར་དེའི་སྐུ་ཚེ་ཚད་ནི། ལོ་བྱེ་བ་ཁྲག་ཁྲིག་ཕྲག་དྲུག་ཅུ་རྩ་བརྒྱད་ཐུབ་པར་གྱུར་ཏོ། །ཉན་ཐོས་  
ཀྱི་འཁོར་ནི། བྱེ་བ་ཁྲག་ཁྲིག་ཕྲག་དྲུག་ཅུ་ལྔ་པར་གྱུར་ཏོ་།དེའི་ཚེ་མི་རྣམས་བྱད་བཞིན་སྡུག་ཅིང་མཛེས་པ་དང། རབ་ཏུ་བདེ་བ་དང་ལྡན་པ་དང། འདོད་ཆགས་དང། ཞེ་སྡང་  
དང། གཏི་མུག་སྲབ་པས་གདུལ་སླ་བ་དང། ཅུང་ཟད་ཙམ་ཞིག་བཤད་ཅིང་བསྟན་པས་ཀྱང་ཆོས་རྣམས་ཀྱི་རང་བཞིན་གྱི་མཚན་ཉིད་ཡོངས་སུ་ཤེས་པར་གྱུར་ཏོ། །བློ་གྲོས་མཐའ་  
ཡས༑ གཞན་ཡང་དེའི་ཚེ་འཁོར་ལོས་བསྒྱུར་བའི་རྒྱལ་པོ་དོན་ཐམས་ཅད་གྲུབ་པ་ཞེས་བྱ་བ་རིན་པོ་ཆེ་སྣ་བདུན་དང་ལྡན་པ། གླིང་བཞི་པ་རྣམས་སྐྱབས་སུ་སོང་བ་ཞིག་བྱུང་སྟེ་  
ཛམྦུའི་གླིང་དེ་ན་གྲོང་ཁྱེར་ཆེན་པོ་ཆུ་ཞེང་དུ་དཔག་ཚད་བཞི་བཅུས་འཁོར་བ་ཞིག་ཡོད་དེ། །མིས་རབ་ཏུ་གང་བ། བདེ་ཞིང་འབྱོར་པ་དང་ལྡན་པ། གྲོང་ཁྱེར་གྱི་ནང་དུ་དཔག་ཚད་  
ལྔ་ཚུན་ཆད་རིན་པོ་ཆེ་སྣ་བདུན་གྱིས་གཅལ་དུ་བཀྲམ་པ། ཤིང་ཏ་ལ་མཆོག་རྣམས་ཀྱང་དྲིལ་བུ་གཡེར་ཁ་དཔྱངས་ཤིང། གསེར་ཡང་དག་པའི་དྲ་བས་གཡོགས་པ་དག་ཀུན་  
  
  
༄༅། །དུ་གང་བར་གྱུར་ཏོ། །རྒྱལ་པོ་དེའི་ཕོ་བྲང་ནི། བཻ་ཌཱུརྱ་འབའ་ཞིག་ལས་བྱས་ཤིང་ཞེང་དུ་དཔག་ཚད་གཅིག་ཡོད་དེ་ངོས་བཞིན་ཀ་བ་སྟོང་སྟོང་ཡོད་  
དོ། །ཕོ་བྲང་གཞལ་མེད་ཁང་དེའི་སྟེང་ན་ཡང་ཁང་པ་བརྩེགས་པ་ཤིན་ཏུ་མཐོ་ཞིང་རིན་པོ་ཆེ་སྣ་ཚོགས་ཀྱིས་རབ་ཏུ་བརྒྱན་པ་སྟོང་ཡོད་དོ། །ཕོ་བྲང་གཞལ་མེད་ཁང་དེའི་མདུན་  
ན་སྤོས་ཀྱི་རྫིང་ཆེན་པོ་ཤིན་ཏུ་དང་བ་ཞིག་ཡོད་དེ། དེའི་ཉེ་འཁོར་ན་གཞན་ཡང་སྤོས་ཀྱི་འོད་དང་ལྡན་པའི་རྫིང་བུ་ཕྲ་མོ་རིན་པོ་ཆེ་སྣ་བདུན་ལས་མངོན་པར་བསྒྲུབས་པ་བཅུ་  
དྲུག་ཡོད་དོ། །དེ་དག་གིས་མཐའ་མ་འཁོར་བར་བསྐོར་ཏོ། །རྫིང་བུ་རེ་རེ་ལས་ཀྱང་འབབ་ཆུ་དག་རབ་ཏུ་འབབ་པས་དེ་ལས་དཔེར་ན། རོལ་མོ་མང་པོ་བྱས་པ་ལྟ་བུའི་སྒྲ་  
སྙན་པ་དག་བྱུང་བར་གྱུར་ཏོ། །རྫིང་བུ་ཕྲ་མོ་རེ་རེ་ལ་ཡང་ལམ་སྟེགས་བརྒྱད་བརྒྱད་ཡོད་དོ། །སྤོས་ཀྱི་འོད་ཀྱི་རྫིང་ཆེན་པོ་ལ་ནི། ལམ་སྟེགས་སུམ་ཅུ་རྩ་གཉིས་ཡོད་དེ་  
ལམ་སྟེགས་ཐམས་ཅད་ཀྱང་གསེར་བའི་ཞིག་ལས་མངོན་པར་གྲུབ་བོ་།རིན་པོ་ཆེའི་ཤིང་ལྗོན་པ་ཕྲེང་དུ་དཀྲིས་པ། རིན་པོ་ཆེའི་དྲ་བས་གཡོགས་པ། སྤོས་མཆོག་དམ་  
པའི་དྲིས་གྲོང་ཁྱེར་ཀུན་ཏུ་གང་བར་བྱེད་པའི་ཕྱིར་རྫིང་དེ་དག་སྤོས་ཀྱི་འོད་ལྡན་ཞེས་བྱའོ། །བློ་གྲོས་མཐའ་ཡས། འཁོར་ལོས་བསྒྱུར་བའི་རྒྱལ་པོ་དེ་ལ་བཙུན་མོ་བཞི་ཡོད་དེ་  
  
  
ལེགས་པའི་དབྱངས་དང། དམ་པ་སྣ་ཚོགས་ཀྱི་དབྱངས་དང། དང་པའི་རྒྱལ་པོ་ལྟ་བུའི་དབྱངས་ཞེས་བྱ་བ་དག་ཡིན་ནོ། །བཙུན་མོ་རེ་རེ་ལ་ཡང་བུ་གཉིས་གཉིས་  
ཡོད་དེ༑ གདོན་མི་ཟ་བའི་མཆོག་དང། བཟང་པོའི་མཆོག་དང། ཀླུའི་མཆོག་དང་མཆོག་གི་དབྱངས་དང། དམ་པའི་དབྱངས་དང། ཚངས་པའི་དབྱངས་དང། མཆོག་གི་སྤྲིན་  
དང། སྤྲིན་གྱི་དབྱངས་ཞེས་བྱ་བ་དག་ཡིན་ནོ། །དེ་ལ་སླས་ནི་འབུམ་ཕྲག་དྲུག་ཡོད་དེ། བུ་ནི། སྟོང་ཕྲག་བཅུ་ཡོད་དོ། །དེའི་ཚེ་རྒྱལ་པོའི་ཕོ་བྲང་གི་ནང་དུ་འཁོར་རྣམས་དང་ལྷན་ཅིག་  
ཏུ་དགའ་བ་མྱོང་ཞིང་རྩེ་བ་ལས། ནམ་མཁའ་ལས་དེ་བཞིན་གཤེགས་པའི་སྐུ་ཤིན་ཏུ་མཛེས་པ་ཞིག་མཐོང་ངོ། །དེ་ནས་དེ་བཞིན་གཤེགས་པ་དེས་རྒྱལ་པོ་དེ་ལ་འདི་སྐད་ཅེས་  
བཀའ་སྩལ་ཏོ། །ཀྱེ་རྒྱལ་པོ་ཆེན་པོ། བླ་ན་མེད་པའི་གོ་ཆ་བགོས་ཏེ་བླ་ན་མེད་པའི་ཐེག་པ་ལ་ཞོན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གཞོལ་ཞིང། སེམས་  
ཅན་རྣམས་ལ་ཤེས་རབ་ཀྱི་སྨན་གཏང་བར་བྱའི། །ལྷ་དང་མིའི་འདོད་པའི་ཡོན་ཏན་ལྔ་པོ་དག་ལ་མངོན་པར་ཞེན་པར་མི་བྱའོ། །གོ་ཆ་ཆེན་པོ་འདིས་ནི། བླ་ན་མེད་པའི་བདེ་བ་ཡོངས་  
སུ་སྡུད་པར་བྱེད་དོ། །བླ་ན་མེད་པའི་ཐེག་པ་འདིས་ཀྱང་སྐྱེ་རྒུ་རྣམས་བླ་ན་མེད་པའི་སྐྱེད་མོས་ཚལ་དུ་རབ་ཏུ་འདྲེན་པར་བྱེད་དེ་གང་གིས་དེར་ཞུགས་པ་དེ་དག་ནི། ཕྱིར་ལྡོག་པར་མི་འགྱུར་  
  
  
༄༅། །རོ༑ ༑ལྷ་དང་མི་ཐམས་ཅད་ཀྱི་འདོད་པ་རྣམ་པ་སྣ་ཚོགས་ནི། མི་རྟག་པ། རྣམ་པར་འཇིག་ཅིང་ཡོངས་སུ་འགྱུར་བའི་ཆོས་ཅན། མཐུ་ཡུན་རིང་དུ་མི་  
གནས་པ། དེ་མ་ཐག་ཏུ་འགག་པའི་ཆོས་ཅན་ཡིན་ནོ། །ཞེས་གསུངས་སོ། །བློ་གྲོས་མཐའ་ཡས། དེའི་ཚེ་རྒྱལ་པོ་ཆེན་པོ་དོན་ཐམས་ཅད་གྲུབ་པས་དེ་སྐད་ཅེས་བཀའ་སྩལ་  
པ་ཐོས་པ་དང། དེ་བཞིན་གཤེགས་པ་དེ་ལ་འདི་སྐད་ཅེས་གསོལ་ཏོ་སུ་ཞིག་གོ་ཆ་ཆེན་པོ་དེ་ལྟ་བུ་རབ་ཏུ་སྟོན་པར་བགྱིད། གོ་ཆ་འདི་ཇི་ལྟ་བ་བཞིན་དུ་རབ་ཏུ་བགོ་བར་བགྱིའོ།།  
སུ་ཞིག་ཐེག་པ་ཆེན་པོ་དེ་ལྟ་བུ་རབ་ཏུ་སྟོན་པར་བགྱིད། ཐེག་པ་ཆེན་པོ་དེ་ཇི་ལྟ་བ་བཞིན་དུ་དེ་ལ་འཚལ་བར་བགྱིའོ། །སུ་ཞིག་ལམ་ཆེན་པོ་དེ་ལྟ་བུ་རབ་ཏུ་སྟོན་པར་བགྱིད་  
ལམ་ཆེན་པོ་དེ་ཇི་ལྟ་བ་བཞིན་དུ་རབ་ཏུ་གཞོལ་བར་བགྱིའོ། །ཞེས་དེ་སྐད་ཅེས་གསོལ་པ་དང། དེའི་ཚེ་དེ་བཞིན་གཤེགས་པ་དྲེས་རྒྱལ་པོ་ཆེན་པོ་དེ་ལ་འདི་སྐད་ཅེས་བཀའ་  
སྩལ་ཏོ༑ ༑ཀྱེ་རྒྱལ་པོ་ཆེན་པོ། འདི་ལྟར་ཤེས་པར་གྱིས་ཤིག་དེ་བཞིན་གཤེགས་པ་ཙནྡན་སྤོས་ཀྱི་འོད་ཟེར་ཞེས་བྱ་བ་ཡོད་ཀྱི་རྒྱལ་པོ་དེའི་ཐད་དུ་སོང་ཞིག་དང། རྒྱལ་  
པོ་ཆེན་པོ་ལ་ཇི་ལྟར་གོ་ཆ་ཆེན་པོ་བགོ་བ་དང། ཐེག་པ་ཆེན་པོ་ལ་ཞོན་པ་དང། ལམ་ཆེན་པོ་ལ་གཞོལ་བར་བྱ་བའི་ཆོས་དེ་ཡང་དག་པར་སྟོན་པར་འགྱུར་རོ། །དེ་ནས་  
  
  
བར་གྱུར་ཏོ། །བློ་གྲོས་མཐའ་ཡས། དེའི་ཚེ་རྒྱལ་པོ་ཆེན་པོ་དོན་ཐམས་ཅད་གྲུབ་པ་དངོས་པོ་དེ་ལྟ་བུ་མཐོང་བ་  
དང། བསྤུ་ཟིང་ཞེས་བྱེད་པར་གྱུར་ནས་ངོ་མཚར་གྱི་བསམ་པ་དང། འཇིགས་པའི་སེམས་སྐྱེས་པས་ལྷ་དང་མིའི་འདོད་པའི་བདེ་བ་སྣ་ཚོགས་ལ་མ་མོས་ཤིང་འདུས་བྱས་ཐམས་  
ཅད་ལ་ཡོངས་སུ་སྐྱོ་བར་གྱུར་ནས་གོ་ཆ་ཆེན་པོ་དང། ཐེག་པ་ཆེན་པོ་དང། ལམ་ཆེན་པོ་ཡོངས་སུ་གཉེར་བའི་ཕྱིར་རྒྱལ་བུ་བརྒྱད་དང། བཙུན་མོ་བཞི་དང། བུ་གཞན་རྣམས་  
དང། སླས་དང། གཡོག་འཁོར་རྣམས་དང་ལྷན་ཅིག་ཏུ་དེ་བཞིན་གཤེགས་པ་ཙནྡན་སྤོས་ཀྱི་འོད་ཟེར་ག་ལ་བ་དེ་ལོགས་སུ་དོང་ངོ་།དེར་ཕྱིན་པ་དང། འཁོར་དང་བཅས་ཏེ་  
གུས་པས་བཅོམ་ལྡན་འདས་དེའི་ཞབས་ལ་མགོ་བོས་གཏུགས་ཏེ་ཕྱག་བྱས་ནས་རིན་པོ་སྣ་བདུན་མེ་ཏོག་རྣམ་པ་སྣ་ཚོགས་བརྒྱ་སྟོང་དུ་མས་དེ་བཞིན་གཤེགས་པ་དགྲ་བཅོམ་པ་  
ཡང་དག་པར་རྫོགས་པའི་སངས་རྒྱས་ལ་མངོན་པར་གཏོར་ཏོ། །གཞན་ཡང་ན་བཟའ་ཚད་མེད་པ་སྙེད་དེ་དེ་བཞིན་གཤེགས་པ་དང། ཉན་ཐོས་ཀྱི་དགེ་འདུན་རྣམས་ལ་ཕུལ་  
ལོ༑ ༑གཞན་ཡང་བདེ་བའི་ཡོ་བྱད་ཐམས་ཅད་ཀྱིས་ལོ་སྟོང་ཕྲག་བཅུའི་བར་དུ་བསྙེན་བཀུར་དང། རིམ་གྲོ་དང། མཆོད་པ་བྱས་སོ་།དེའི་འོག་ཏུ་རྒྱལ་ཐབས་སྤངས་ནས་འཁོར་  
  
  
༄༅། །དང་བཅས་ཏེ་དེ་བཞིན་གཤེགས་པ་ཙནྡན་སྤོས་ཀྱི་འོད་ཟེར་གྱི་གསུང་རབ་ལ་རབ་ཏུ་བྱུང་ངོ། །བློ་གྲོས་མཐའ་ཡས། དེ་བཞིན་གཤེགས་པ་ཙནྡན་  
སྤོས་ཀྱི་འོད་ཟེར་དེས་དགེ་སློང་དོན་ཐམས་ཅད་གྲུབ་པ་དང། འཁོར་རྣམས་ཀྱི་མོས་པའི་བསམ་པ་ཐུགས་སུ་ཆུད་ནས་གོ་ཆའི་བཀོད་པ་དང། ཐེག་པ་ཆེན་པོའི་བཀོད་པ་གང་  
ཡིན་པ་རྣམ་པར་ཕྱེ་སྟེ་དེ་དག་ལ་ཡང་དག་པར་བསྟན་ཏོ། །དེ་དག་གིས་ཐོས་པར་གྱུར་པ་དང། ཤིན་ཏུ་བརྟན་པའི་སེམས་བསྐྱེད་ནས་ཆོས་ཟབ་མོའི་ཕྱིར་ཇི་སྲིད་འཚོའི་  
བར་དུ་ལུས་དྲང་པོར་བསྲང་སྟེ་ནན་ཏན་གྱིས་དུབ་པ་མེད་པར་བསྒོམས་པ་དང། རྟག་ཏུ་དེ་བཞིན་གཤེགས་པ་ལ་བརྟེན་པས་འཇིག་རྟེན་པའི་འདོད་པ་ཐམས་ཅད་ཀྱིས་མ་  
གཡོས་པའི་ཡིད་ལ་བྱེད་པ་ཐོབ་པར་གྱུར་ཏོ། །བློ་གྲོས་མཐའ་ཡས་དེའི་ཚེ་དེ་བཞིན་གཤེགས་པ་དེས་དགེ་སློང་དོན་ཐམས་ཅད་གྲུབ་པ་ལ་བཀའ་སྩལ་པ། རིགས་ཀྱི་  
བུ༑ དེང་ཁྱོད་གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་ཏེ་ལམ་ལ་ཡང་དག་པར་གཞོལ་བར་བྱེད་ན། ལམ་འདིའི་དབང་གིས་ཐམས་ཅད་མཁྱེན་པའི་ཡེ་ཤེས་  
དང། མཚུངས་པ་མེད་པའི་ཡེ་ཤེས་མངོན་པར་འགྲུབ་པར་འགྱུར་གྱི་ཁྱོད་ཀྱིས་ཚུལ་བཞིན་དུ་ནན་ཏན་བརྩོན་འགྲུས་ཀྱིས་བསྒོམ་པར་བྱའོ། །དེ་སྐད་ཅེས་བཀའ་སྩལ་པ་  
  
  
དགེ་སློང་དོན་ཐམས་ཅད་གྲུབ་པ་དེས་དེ་བཞིན་གཤེགས་པ་ཙནྡན་སྤོས་ཀྱི་འོད་ཟེར་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གིས་ནི། ད་ལྟར་གོ་ཆ་  
ཞེས་བགྱི་བའི་ཆོས་ཡང་དག་པར་རྗེས་སུ་མི་མཐོང་ངོ། །གོ་ཆ་བགོ་བར་བགྱིད་པ་ཡང་ཡང་དག་པར་རྗེས་སུ་མ་མཐོང། གོ་ཆ་བགོས་ནས་བགོད་པར་བགྱིད་པའི་ཕྱོགས་ཀྱང་ཡང་  
དག་པར་རྗེས་སུ་མ་མཐོང། གོ་ཆ་བགོས་པའི་གནས་ཀྱང་ཡང་དག་པར་རྗེས་སུ་མ་མཐོང་ལགས་སོ། །བཅོམ་ལྡན་འདས། བདག་གིས་ནི། ཐེག་པ་ཞེས་བགྱི་བའི་ཆོས་ཀྱང་  
ཡང་དག་པར་རྗེས་སུ་མ་མཐོང། ཐེག་པ་ཆེན་པོ་ལ་བཞོན་པར་བགྱིད་པ་ཡང་ཡང་དག་པར་རྗེས་སུ་མ་མཐོང། ཐེག་པས་བགྲོད་པར་བགྱི་བའི་ཆོས་ཀྱང་ཡང་དག་པར་རྗེས་སུ་མ་  
མཐོང། ཐེག་པ་ཆེན་པོ་ལ་འཚལ་བའི་གནས་ཀྱང་ཡང་དག་པར་རྗེས་སུ་མ་མཐོང་ལགས་སོ། །བཅོམ་ལྡན་འདས། བདག་གིས་ནི། ལམ་ཞེས་བགྱི་བའི་ཆོས་ཀྱང་ཡང་དག་  
པར་རྗེས་སུ་མ་མཐོང། ལམ་འདིའི་དབང་གིས་གཞོལ་བར་གྱུར་པ་དང། གཞོལ་བར་འགྱུར་བ་དང། གཞོལ་བར་བགྱི་བ་ཡང་ཡང་དག་པར་རྗེས་སུ་མ་མཐོང། ལམ་  
གྱི་བགྲོད་པར་བགྱི་བའི་ཕྱོགས་ཀྱང་ཡང་དག་པར་རྗེས་སུ་མ་མཐོང། ལམ་གྱི་གནས་ཀྱང་ཡང་དག་པར་རྗེས་སུ་མ་མཐོང་ལགས་སོ། །བཅོམ་ལྡན་འདས། བདག་གིས་ནི། བླ་  
  
  
༄༅། །ནམ་མཆིས་པ་ཡང་དག་པར་རྫོགས་པའི་བྱང་ཆུབ་ལ་ཐག་རིང་བ་ཞེས་བགྱི་པའམ། ཐག་ཉེ་བ་ཞེས་བགྱི་བའམ། འདས་པ་དང། མ་འོངས་པ་  
དང། ད་ལྟར་བྱུང་བ་ཞེས་བགྱི་བ་ཡང་ཡང་དག་པར་མི་དམིགས་ཤིང། ཡང་དག་པར་རྗེས་སུ་མ་མཐོང་ལགས་སོ། །བདག་དེ་ལྟར་རྣམ་པར་བལྟ་བ་ན་ཆོས་ཅུང་ཟད་ཙམ་  
ཡང་རྙེད་པར་བགྱི་བའམ། མངོན་དུ་བགྱི་བ་ཡང་དག་པར་རྗེས་སུ་མ་མཐོང་ལགས་སོ། །བདག་ལ་ནི། མངོན་དུ་བགྱི་བ་ཅི་ཡང་མ་མཆིས་ན། བཅོམ་ལྡན་འདས། ཅིའི་  
སླད་དུ་བདག་ལ་གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་ཏེ་ལམ་ལ་ཡང་དག་པར་གཞོལ་བར་བྱེད་དམ་ཞེས་བཀའ་སྩལ་ལགས་བཅོམ་ལྡན་འདས་ནི་  
ཐམས་ཅད་མཁྱེན་པ། ཐམས་ཅད་གཟིགས་པ་ལགས་པས། ཇི་ལྟར་བདག་ཅག་ལ་སོགས་པས་ཆོས་ལ་མངོན་པར་སྒྲུབ་པར་བགྱིད་པ་ནི། དེ་བཞིན་གཤེགས་པ་ཉག་  
གཅིག་གི་ཐུགས་སུ་ཆུད་ཀྱི། ཉན་ཐོས་དང། རང་སངས་རྒྱས་རྣམས་ཀྱི་སྤྱོད་ཡུལ་ནི། མ་ལགས་སོ། །ཞེས་གསོལ་ཏོ། །བློ་གྲོས་མཐའ་ཡས་དགེ་སློང་དོན་ཐམས་ཅད་གྲུབ་  
པས་དེ་བཞིན་གཤེགས་པ་དེའི་སྤྱན་སྔར་དེ་སྐད་ཅེས་སྨྲས་པའི་ཚེ་འཁོར་དང་བཅས་པ་ཐམས་ཅད་ཀྱིས་བྱང་ཆུབ་སེམས་དཔའི་མི་སྐྱེ་བའི་ཆོས་ཀྱི་བཟོད་པ་ཐོབ་པར་གྱུར་ཏོ། །  
  
  
ཐོབ་པར་གྱུར་ཏོ། །དེ་ནས་དེ་བཞིན་གཤེགས་པ་ཙནྡན་སྤོས་ཀྱི་འོད་ཟེར་གྱིས་ཀྱང་ཁྱེད་བསྐལ་པ་གྲངས་མེད་པ་ལྔ་བརྒྱ་  
འདས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་ལུང་བསྟན་ཏོ། །དེ་དག་གིས་ལུང་བསྟན་པ་ཐོབ་པས་རབ་ཏུ་དགའ་  
བར་གྱུར་ནས་ནམ་མཁའ་ལ་ཏ་ལ་བདུན་ཙམ་དུ་འཕགས་ཏེ་དེ་བཞིན་གཤེགས་པ་ལ་ཚིགས་སུ་བཅད་དེ་མངོན་པར་བསྟོད་པ། གྲགས་པ་ཆེན་པོ་ཚད་མེད་པས། །རི་རྒྱལ་བཞིན་  
དུ་མངོན་པར་འཕགས། །བཅོམ་ལྡན་ཐམས་ཅད་མཁྱེན་པ་ཡིས། །ཡོན་ཏན་རྣམས་ནི་སྟོན་པར་མཛད། །སངས་རྒྱས་སྤྱན་ནི་གསལ་གཟིགས་པས་།ཉི་མ་བཞིན་དུ་སྣང་བར་  
མཛད༑ ༑གཙོ་བོ་འཁོར་འདུས་བཞུགས་པ་ཡི། །ཞབས་ལ་བདག་ནི་ཕྱག་འཚལ་ལོ། །ཡོན་ཏན་ཚོགས་ནི་ཚད་མེད་ཅིང། །སངས་རྒྱས་མཁྱེན་པ་ཡོངས་རྫོགས་པས། །བདག་  
ལ་སོགས་པས་སངས་རྒྱས་ཀྱི། །བླ་མེད་ཡེ་ཤེས་ཐོབ་པར་འགྱུར་།བླ་མེད་སྣང་བ་ཆན་པོ་ཡིས། །ལྷ་མི་མ་ལུས་གསལ་མཛད་པས་།ཆོས་ཀྱི་གཏེར་ནི་རབ་ཕྱེ་ནས། །ཡོན་ཏན་  
རྒྱ་མཚོ་དཔག་མེད་སྟོན། །མཁྱེན་པ་རྟག་ཏུ་མི་ཉམས་ཤིང། །ཡང་དག་སངས་རྒྱས་ཉོན་མོངས་སྤངས། །ཤེས་རབ་འོད་དང་བརྩོན་འགྲུས་ཆེ། །ཡོན་ཏན་ཟབ་ལ་བདག་ཕྱག་འཚལ།།  
  
  
༄༅། །ཀླུ་ཆེན་བཀོད་པ་ཆེན་པོ་སྟེ། །མཚན་མང་དག་གིས་སྐུ་རབ་བརྒྱན། །བཞུགས་པ་དག་ནི་རི་རབ་འདྲ། །འཁོར་བཞུགས་དཔེ་ཟླ་ཡོང་མ་མཆིས། །འཇིག་  
རྟེན་འདྲེན་པ་རབ་མཛད་པས། །ལྷ་མིན་འཁོར་ནི་ཟིལ་གྱིས་གནོན་།ཆོས་སྟོན་པ་ལ་བསྙེངས་མི་མངའ། །སྐྱེས་མཆོག་ལ་ནི་བདག་ཕྱག་འཚལ། །བཅོམ་ལྡན་ཐུབ་པ་ཆེན་པོ་ནི།།  
ཡོན་ཏན་དཔག་མེད་མཚོ་ལགས་པས། །བདག་ཅག་ཆོས་མིག་རྣམ་པར་ཕྱེ་།བདག་ཅག་གོ་ཆ་རབ་ཏུ་བསྐོན། །བདག་ཅག་དུས་ནི་ཐམས་ཅད་དུ་།ཐེག་པ་ཆེ་ལ་རབ་འཚལ་  
ནས༑ ༑རྟག་ཏུ་ལམ་མཆོག་འདི་དག་ལ། །གཞོལ་བགྱིད་གཞན་དུ་མི་མཆི་འོ། །ཐུབ་པ་ཆེན་པོ་དཔའ་བོའི་གཙོ། །ཆོས་རྣམས་ཐམས་ཅད་ཐུགས་སུ་ཆུད། །འཇིག་རྟེན་དག་ན་  
ལྷག་མ་མཆིས། །བདག་ཅག་སྲོག་ཆགས་སྐྱབས་སུ་མཆི། །བློ་གྲོས་མཐའ་ཡས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཙནྡན་སྤོས་ཀྱི་  
འོད་ཟེར་དེས་ཆོས་འདི་བསྟན་པས་སེམས་ཅན་ཚད་མེད་གྲངས་མེད་པ་རྣམས་ཡོངས་སུ་སྨིན་པར་མཛད་དོ། །དགེ་སློང་དོན་ཐམས་ཅད་གྲུབ་པ་ནི། དེ་ཕྱིན་ཆད་འཁོར་དང་བཅས་  
ཏེ་སངས་རྒྱས་བཅོམ་ལྡན་འདས་ཚད་མེད་གྲངས་མེད་པ་སྙེད་ལ་རིམ་གྲོ་དང། མཆོད་པ་བྱས་པས་བསྐལ་[?]པ་གྲངས་མེད་པ་ལྔ་བརྒྱ་འདས་ནས་བླ་ན་མེད་པ་ཡང་དག་པར་རྫོགས་པའི་བྱང་  
  
  
མཚན་ཡང་དེ་བཞིན་གཤེགས་པ་སྤྱོད་ཡུལ་དཔག་ཏུ་མེད་པ་ལས་ཡང་དག་པར་འདས་པའི་རྒྱལ་པོ་ཞེས་བྱ་བར་གྱུར་ཏོ་  
སངས་རྒྱས་དེའི་ཞིང་གི་ཡོན་ཏན་དང། ཆུ་ཞེང་གི་མཚན་ཉིད་ཀྱང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཙནྡན་སྤོས་ཀྱི་འོད་ཟེར་གྱི་ཞིང་གི་  
ཁམས་རབ་ཏུ་སྣང་བ་དང་ཐ་དད་པ་མེད་པར་གྱུར་ཏོ། །ཉན་ཐོས་རྣམས་ཀྱི་གྲངས་ཀྱང་ཚད་མེད་པར་གྱུར་ཏོ། །རྒྱལ་པོའི་བཙུན་མོ་དང། རྒྱལ་བུ་དང། འཁོར་རྣམས་ཀྱང་བསྐལ་པ་  
གྲངས་མེད་པ་ལྔ་བརྒྱ་འདས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པར་གྱུར་ཏོ། །བློ་གྲོས་མཐའ་ཡས། བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ནི། གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་ཏེ་ལམ་འདིས་ཆོས་ཀྱི་སྒྲོན་མ་ཆེན་པོ་བཟུང་ནས་ཆོས་ཀྱི་སྣང་བ་ཆེན་པོ་བྱེད་པ་དང། ཆོས་ཀྱི་  
འོད་ཟེར་ཆེན་པོ་འགྱེད་པ་དང། ཆོས་ཀྱི་རྒྱལ་མཚན་ཆེན་པོ་བསྒྲེང་བ་དང། ཆོས་ཀྱི་རྔ་ཆེན་པོ་བརྡུང་བ་དང། ཆོས་ཀྱི་སྒྲ་ཆེན་པོར་ཞུགས་ནས་ཆོས་ཆེན་པོ་ཡོངས་སུ་བསྡུས་ཏེ་རབ་ཏུ་  
གཞོལ་བར་བྱེད་པ་དང། སྐྱེས་བུ་དམ་པའི་རྣམ་པར་རྩེན་པས་རྣམ་པར་རྩེ་བ་དང། ཆོས་ཀྱི་ཆར་གྱིས་སེམས་ཅན་རྣམས་ཚིམ་པར་བྱས་ནས་རབ་ཏུ་དགའ་བར་བྱེད་པ་དང། ནན་ཏན་  
  
  
༄༅། །བརྩོན་འགྲུས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱེད་དོ། །བློ་གྲོས་མཐའ་ཡས་བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ལམ་འདི་ལ་གནས་པའི་ཚེ་ཆོས་ཀྱི་སྣང་བ་ཆེན་པོ་ཐོབ་པར་འགྱུར་ཏེ། སྣང་བ་འཐོབ་པར་འགྱུར་བའི་ཕྱིར་རྟེན་ཅིང་འབྲེལ་བར་འབྱུང་བའི་ཆོས་  
ཐམས་ཅད་རང་བཞིན་གྱིས་གཟོད་མ་ཉིད་ནས་སྟོང་པ་དང། རང་བཞིན་གྱིས་མཚན་མ་མེད་པ་དང། རང་བཞིན་གྱིས་འབྱུང་བ་མེད་པར་མཐོང་བས་གཟུགས་ལ་གཟུགས་ཉིད་  
དུ་མི་མཐོང་སྟེ། ཚོར་བ་དང། འདུ་ཤེས་དང། འདུ་བྱེད་དང་རྣམ་པར་ཤེས་པ་ལ་ཡང་དེ་བཞིན་ནོ། །རྣམ་པར་ཤེས་པ་ལ་ཡང་རྣམ་པར་ཤེས་པ་ཉིད་དུ་མི་མཐོང་བས་  
རྣམ་པར་ཤེས་པ་ཐ་དད་པའི་རྐྱེན་ལས་བྱུང་བ་དང། རྣམ་པར་ཤེས་པའི་མཚན་ཉིད་རང་བཞིན་གྱིས་གཟོད་མ་ཉིད་ནས་སྟོང་པ་དང། རང་བཞིན་གྱིས་མཚན་མ་མེད་པ་དང་  
རང་བཞིན་གྱིས་འབྱུང་བ་མེད་དེ། རྒྱུ་རྐྱེན་མང་པོར་གཏོགས་པ་ཙམ་ཡིན་པར་རབ་ཏུ་རྟོགས་སོ། །རྒྱུ་རྐྱེན་འདུས་པར་མཐོང་བ་དང། རྒྱུ་རྐྱེན་ཉིད་ཀྱང་སྟོང་པ་དང། མཚན་  
མ་མེད་པ་དང། འབྱུང་བ་མེད་པར་རབ་ཏུ་ཤེས་སོ། །དེ་ལྟར་མཐོང་བའི་ཚེ་མིག་ལ་མིག་ཉིད་དུ་མི་ལྟ་སྟེ། རྣ་བ་དང། སྣ་དང་ལྕེ་དང། ལུས་དང། ཡིད་ལ་ཡང་དེ་  
  
  
།ཡིད་ལ་ཡང་ཡིད་ཉིད་དུ་མི་མཐོང་བས་ཡིད་ཐ་དད་པའི་རྐྱེན་ལས་བྱུང་བ་དང། ཡིད་ཀྱི་མཚན་ཉིད་རང་བཞིན་གྱིས་གཟོད་མ་ཉིད་ནས་སྟོང་པ་དང། རང་བཞིན་གྱིས་  
མཚན་མ་མེད་པ་དང། རང་བཞིན་གྱིས་འབྱུང་བ་མེད་པར་རབ་ཏུ་རྟོགས་སོ། །སའི་ཁམས་དང། ཆུའི་ཁམས་དང། མེའི་ཁམས་དང་རླུང་གི་ཁམས་དང། ནམ་མཁའི་  
ཁམས་དང། འདོད་པའི་ཁམས་དང། གཟུགས་ཀྱི་ཁམས་དང། གཟུགས་མེད་པའི་ཁམས་ཀྱི་བར་ལ་ཡང་བྱེད་པ་མེད་པ་དང། མྱོང་བ་མེད་པར་རབ་ཏུ་ཤེས་སོ། །ཆོས་ཅུང་  
ཟད་ཙམ་ལ་ཡང་ཆོས་ཅུང་ཟད་ཙམ་དུ་མི་མཐོང་སྟེ། ཐ་དད་པའི་རྐྱེན་ལས་བྱུང་ཞིང་རྒྱུ་དང་རྐྱེན་མང་པོར་གཏོགས་པས་རང་བཞིན་གྱིས་མཚན་མ་མེད་པ་དང། རང་བཞིན་གྱིས་  
འབྱུང་བ་མེད་པ་ཞེས་བྱའོ། །རྟེན་ཅིང་འབྲེལ་བར་འབྱུང་བ་ཉིད་ཀྱང་སྟོང་པ་དང། མཚན་མ་མེད་པ་དང། འབྱུང་བ་མེད་པར་རབ་ཏུ་ཤེས་སོ། །བློ་གྲོས་མཐའ་ཡས། འདི་ནི་  
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལམ་དེ་ལ་གནས་པའི་ཚེ་རྟེན་ཅིང་འབྲེལ་བར་འབྱུང་བ་ལ་སོ་སོར་རྟོག་པར་བྱེད་པ་ཡིན་ཏེ། དེ་ལྟར་བརྟགས་པས་ཤེས་  
རབ་ཀྱིས་རྟེན་ཅིང་འབྲེལ་པར་འབྱུང་བའི་དེ་ཁོ་ན་ཉིད་ཀྱི་མཐའ་མངོན་སུམ་དུ་རྟོགས་པར་འགྱུར་ཏེ། ཆོས་ཀྱི་སྣང་བ་དེ་དག་ཐམས་ཅད་ཀྱི་དབང་གིས་དེ་བཞིན་གཤེགས་པའི་  
  
  
༄༅། །སྟོབས་དང། མི་འཇིགས་པ་བཞི་དང། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང། བྱམས་པ་ཆེན་པོ་དང། སྙིང་རྗེ་ཆེན་པོ་དང། དགའ་བ་  
ཆེན་པོ་དང། བཏང་སྙོམས་ཆེན་པོ་ནས་སངས་རྒྱས་ཀྱི་ཆོས་ཇི་སྙེད་པ་ཐམས་ཅད་ཀྱི་བར་རྣམས་ཀྱང་མྱུར་དུ་ཡོངས་སུ་རྫོགས་པར་བྱེད་དོ། །དེ་ནས་དེའི་ཚེ་བཅོམ་ལྡན་འདས་  
ཀྱིས་ཚིགས་སུ་བཅད་དེ་བཀའ་སྩལ་པ། བྱང་ཆུབ་སེམས་དཔའ་འཇིགས་མེད་པས། །ད་ལྟར་གནས་པ་མེད་པས་ན། །ཆོས་ཀྱི་སྣང་ཆེན་རབ་བྱས་ནས། །ཤེས་པ་དམ་པས་  
གཞོལ་བར་བྱེད། །ཆོས་ཆེན་རྒྱལ་མཚན་འཛུགས་བྱེད་པས། །རྒྱལ་མཚན་འདི་ནི་བླ་ན་མེད། །སངས་རྒྱས་ཆོས་ནི་ཐམས་ཅད་ལ། །ཡང་དག་དྲན་པས་གཞོལ་བར་བྱེད།།  
ཤེས་རབ་ལེགས་པས་རྣམ་པར་རྩེན། །ཆོས་ཀྱིས་སེམས་ཅན་སྦྱིན་པ་གཏོང། །ཆོས་ཆེན་ཆར་ནི་རབ་འབེབས་ཤིང། །འཇིགས་པ་མེད་པས་གཞོལ་བར་བྱེད་དེ་ལྟར་བྱང་  
ཆུབ་སེམས་དཔའ་རྣམས། །ཆོས་ཀྱི་སྣང་ཆེན་ཐོབ་པས་ན། །ཡང་དག་པ་ཡི་ཆོས་དག་ལ། །དཔའ་བོས་ལེགས་པར་གནས་པར་བྱེད། །ཆོས་ཀྱི་སྣང་བ་དེ་དབང་གིས། །  
ཆོས་རྣམས་ཐམས་ཅད་རྟོགས་པར་བྱེད། །རྐྱེན་ནི་མང་ལས་བྱུང་བའི་ཕྱིར། །ཐམས་ཅད་བརྟེན་བདེན་གང་ཡང་མེད། །ཆོས་རྣམས་རང་བཞིན་ཉིད་ཀྱིས་སྟོང། །  
  
  
[?] །རང་བཞིན་ཉིད་ཀྱིས་མཚན་མ་མེད། །རང་བཞིན་ཉིད་ཀྱིས་སྐྱེ་བ་མེད། །རང་བཞིན་ཉིད་ཀྱིས་ངོ་བོ་མེད། །ཆོས་རྣམས་རྐྱེན་ནི་མང་པོ་དག་ལྷན་ཅིག་འདུས་ལས་  
བྱུང་བ་ཡིན། །རྐྱེན་ནི་མང་པོ་འདུས་པའི་ཕྱིར། །རང་བཞིན་གྱིས་ནི་མེད་པ་ཡིན། །བྱང་ཆུབ་སེམས་དཔའི་རྐྱེན་རྣམས་ལ། །སོ་སོར་རྟོགས་པས་སྟོང་པར་རིག་རྐྱེན་རྣམས་རབ་  
བཞིན་གྱིས་སྟོང་པས། །རང་བཞིན་གྱིས་ནི་མཚན་མ་མེད། །སྐྱེ་བ་དག་ནི་ཡོད་མ་ཡིན། །བྱ་བ་དག་ཀྱང་ཡོད་མ་ཡིན། །དེ་ལྟར་སོ་སོར་གང་རྟོག་པ། །ཆོས་ལ་ནན་ཏན་སྒྲུབ་པར་  
བྱེད༑ ༑རྟེན་འབྲེལ་ངོ་བོ་ཉིད་མེད་ཕྱིར། །རྐྱེན་རྣམས་ཀྱང་ནི་རྐྱེན་མ་ཡིན། །དེ་ལྟར་ཚུལ་བཞིན་གང་རྟོག་པ། །ཆོས་རྣམས་ཐམས་ཅད་ཤེས་པར་འགྱུར། །གཟུགས་དང་ཚོར་བ་  
འདུ་ཤེས་དང། །འདུ་བྱེད་རྣམ་ཤེས་དེ་ལྟར་རྟོག་རྒྱུ་དང་རྐྱེན་ནི་མང་པོ་ལས། །ཕུང་པོ་རྣམས་ནི་བྱུང་བ་ཡིན། །ཕུང་པོ་ཡང་དག་མེད་པས་ན། །རང་བཞིན་ངོ་བོ་ཉིད་ཀྱིས་སྟོང། །  
ངོ་བོ་སྟོང་ཕྱིར་མཚན་མ་མེད། །ཐམས་ཅད་སྐྱེ་བ་གང་ཡང་མེད། །ཕུང་པོ་རྣམས་ནི་མཚན་མ་སྤངས། །མཚན་མ་སྤངས་པས་སྐྱེ་བ་མེད། །སྐྱེ་བ་མེད་པས་འགག་པ་མེད། །ཕུང་  
པོའི་མཚན་ཉིད་དེ་འདྲའོ། །མཚན་ཉིད་མི་བདེན་མཚན་མར་མཐོང་།མཚན་མ་དེ་ནི་གང་ལས་ཡོད། །ཆོས་རྣམས་ངོ་བོ་ཉིད་མེད་ཕྱིར་།ཕུང་པོ་འདི་ཡང་རང་བཞིན་མེད། །  
  
  
༄༅། །དེ་བཞིན་ཁམས་དང་སྐྱེ་མཆེད་ཀྱང། །ཐམས་ཅད་རྐྱེན་ལས་བྱུང་བས་ན། །རང་བཞིན་ངོ་བོ་ཉིད་ཀྱིས་སྟོང། །མཚན་མ་མེད་ཅིང་ངོ་བོ་མེད། །ཆོས་  
རྣམས་དག་ནི་ཐམས་ཅད་ལ། །ཆོས་ཀྱི་ངོ་བོ་མི་དམིགས་པར། །ཆོས་རྣམས་ཐམས་ཅད་གང་ཤེས་པ། །དེ་ནི་དོན་སེམས་པ་ཞེས་བྱ། །འདོད་དང་གཟུགས་དང་གཟུགས་  
མེད་ཁམས། །ཐམས་ཅད་རྐྱེན་ལས་བྱུང་བས་ན། །རང་བཞིན་ངོ་བོ་ཉིད་ཀྱིས་སྟོང། །མཚན་མ་མེད་ཅིང་ངོ་བོ་མེད། །འདི་ལ་རྟོག་པའི་ཡེ་ཤེས་དེ། །ཇི་ལྟར་ཡུལ་དེ་  
ཤེས་པར་འགྱུར། །ཡེ་ཤེས་འདི་དང་ཡུལ་དེ་དག་རང་བཞིན་རྟག་ཏུ་སྤངས་པས་ན། །སྐྱེ་བ་དང་ནི་རྐྱེན་མང་པོ། །འདི་གཉིས་ལ་ཡང་བྱེད་པ་མེད། །བྱེད་མེད་དེ་ལྟར་གང་  
ཤེས་པ༑ ༑དེ་ནི་ཡང་དག་མཚན་ཉིད་ཡིན། །མཚན་ཉིད་མེད་ཀྱང་མཚན་ཉིད་བཤད། །བྱང་ཆུབ་སེམས་དཔའ་དེར་ཞུགས་ཀྱང། །མཚན་ཉིད་མཚན་ཉིད་མེད་པར་ཡང། །  
རྣམ་པར་རྟོག་པར་མི་བྱེད་དོ། །དེ་ལྟར་རབ་ཏུ་གང་ཤེས་པ། །ཡང་དག་མཚན་ཉིད་མཐོང་བས་ན། །ཆོས་རྣམས་ཀྱི་ནི་དབྱིངས་དག་ལ་།ཆོས་ཀྱི་འདུ་ཤེས་ཅུང་ཟད་མེད། །  
ཆོས་རྣམས་དང་ནི་ཆོས་ཀྱི་དབྱིངས། །འདི་གཉིས་ལ་ཡང་མཚན་མ་མེད། །ཆོས་རྣམས་མཚན་མ་སྤངས་པས་ན། །ཆོས་ཀྱི་དབྱིངས་ཞེས་བཤད་པ་ཡིན། །ཆོས་ཀྱི་དབྱིངས་  
  
  
།དབྱིངས་དང་དབྱིངས་མེད་པ་ཡང་མིན་།ཆོས་ཀྱི་དབྱིངས་ཞེས་རབ་བསྟན་ཀྱང། །ཡང་དག་པར་ནི་དམིགས་སུ་མེད། །དོན་འདི་རབ་ཏུ་སེམས་པའི་ཚེ། །  
དམིགས་སུ་མེད་པར་མི་སེམས་ཤིང། །རྣམ་རྟོག་རྣམས་ནི་སྤངས་པའི་ཕྱིར། །ཆོས་ཀྱི་སྣང་ཆེན་ཐོབ་པར་འགྱུར། །ཆོས་རྣམས་རང་བཞིན་མེད་པའི་ཕྱིར། །སྣང་བ་ལ་ཡང་རང་  
བཞིན་མེད། །དེ་ལྟར་སོ་སོར་རྟོགས་པའི་ཕྱིར། །ཆོས་ཀྱི་སྣང་བ་ཐོབ་པ་ཡིན། །རྟོག་མེད་ཡེ་ཤེས་མི་མཐོང་ཞིང། །ལྟ་བ་འདི་ཡང་མི་མཐོང་བ། །ཆོས་རྣམས་མི་བདེན་མཐོང་  
བའི་ཕྱིར། །འདི་ལ་རྟོག་པར་བྱེད་ཅེས་བསྟན། །ཆོས་ཀྱི་སྣང་བ་བསམ་མི་ཁྱབ། །མཐའ་མེད་ཅིང་ནི་ཚད་ཀྱང་མེད། །ཆོས་རྣམས་སྟོང་པར་མཐོང་བས་ན། །རྣམ་པར་མི་རྟོག་  
པ་ཞེས་བཤད། །ཆོས་རྣམས་དང་ནི་མཚན་ཉིད་རྣམས། །རྟག་ཏུ་ཐོབ་དང་འཇུག་མེད་པའི། །རྣམ་དག་ཆོས་སྒྲ་འདི་ཐོས་ན། །དགའ་བ་ཆེན་པོ་རབ་ཏུ་བསྐྱེད། །གལ་ཏེ་ཆོས་  
ནི་སྐྱེ་མེད་དང། །རྟག་ཏུ་རྣམ་རྟོག་མེད་པ་ཡི། །རྣམ་དག་ཆོས་སྒྲ་འདི་ཐོས་ནས། །རབ་དབེན་བདེ་བ་ཐོབ་པར་འགྱུར། །གལ་ཏེ་མ་འོངས་དུས་ཀྱི་ཚེ། །བླ་མེད་ཆོས་ནི་ཐོས་  
གྱུར་ན༑ ༑སེམས་ཅན་དེ་དག་ཡུན་རིང་ནས། །ཡོན་ཏན་བསགས་པ་བཤད་པར་བྱ། །གལ་ཏེ་མ་འོངས་དུས་ཀྱི་ཚེ། །བླ་མེད་ཆོས་འདི་ཐོས་གྱུར་ན། །དེ་ནི་ཡང་དག་ཆོས་འདི་ལ། །  
  
  
༄༅། །མྱུར་བ་ཁོ་ནར་གཞོལ་བར་འགྱུར། །བམ་པོ་ལྔ་པ། གཞན་ཡང་བློ་གྲོས་མཐའ་ཡས། བྱང་ཆུབ་སེམས་དཔའ་སེམས་  
དཔའ་ཆེན་པོ་རྣམས་ནི། དེ་ལྟར་ཆོས་ཐམས་ཅད་སོ་སོར་རབ་ཏུ་རྟོག་པར་བྱེད་བྱེད་པའི་ཚེ་ཆོས་རྣམས་ལ་ཆོས་ཀྱི་སྣང་བ་ཐོབ་པས་སྟོང་པ་ཉིད་ལ་སྟོང་པ་ཉིད་དུ་མི་  
ལྟའོ༑ ༑སྟོང་པ་ཉིད་ལས་ལོགས་ཤིག་ན་ཡང་སྟོང་པ་ཉིད་དུ་མི་ལྟའོ། །ཆོས་འགའ་ཙམ་ཡང་སྟོང་པ་ཉིད་དང་མཚུངས་པར་ལྡན་པའམ། མ་ཚུངས་པར་མི་ལྡན་  
པར་ཡང་ཡང་དག་པར་རྗེས་སུ་མི་ལྟའོ། །སྟོང་པ་ཉིད་ཀྱིས་སྟོང་པ་ཉིད་སྟོང་པའམ། མི་སྟོང་པར་ཡང་ཡང་དག་པར་རྗེས་སུ་མི་ལྟའོ། །ལྟ་བ་ཉིད་ཀྱིས་ཆོས་ཐམས་  
ཅད་ལ་ལྟ་བར་ཡང་མི་བྱེད་དོ། །དེ་ལྟར་ལྟ་བའི་ཚེ་མཚན་མ་མེད་པ་ལ་མཚན་མ་མེད་པར་ཡང་དག་པར་རྗེས་སུ་མི་ལྟའོ། །མཚན་མ་མེད་པ་ལས་ལོགས་ཤིག་  
ནའང་མཚན་མ་མེད་པར་ཡང་དག་པར་རྗེས་སུ་མི་ལྟའོ། །ཆོས་དགའ་ཙམ་ཡང་མཚན་མ་མེད་པ་དང་མཚུངས་པར་ལྡན་པའམ། མཚུངས་པར་མི་ལྡན་པར་ཡང་དག་པར་  
རྗེས་སུ་མི་ལྟའོ། །མཚན་མ་མེད་པས་མཚན་མ་མེད་པར་ཡང་དག་པར་རྗེས་སུ་མི་ལྟའོ། །མཚན་མ་དང་བཅས་པས་མཚན་མ་དང་བཅས་པའི་ལྟ་བ་དང། མཚན་མ་མེད་  
  
  
མཚན་མ་མེད་པ་མ་ཡིན་པ་ཡང་མ་ཡིན་པའི་ལྟ་བར་ཡང་དག་པར་རྗེས་སུ་ལྟ་བར་མི་བྱེད་དེ། སྐྱེ་བ་མེད་པ་དང། བྱེད་པ་མེད་པ་ལ་ཡང་དེ་བཞིན་ནོ། །ཟད་པ་ལ་  
ཡང་ཟད་པར་ཡང་དག་པར་རྗེས་སུ་མི་ལྟའོ། །ཟད་པ་ལས་ལོགས་ཤིག་ན་ཡང་ཟད་པར་ཡང་དག་པར་རྗེས་སུ་མི་ལྟའོ། །ཆོས་འགལ་ཙམ་ཡང་ཟད་པ་དང་མཚུངས་པར་ལྡན་  
པའམ༑ མཚུངས་པར་མི་ལྡན་པར་ཡང་ཡང་དག་པར་རྗེས་སུ་མི་ལྟའོ། །ཟད་པས་ཟད་པར་ཡང་དག་པར་རྗེས་སུ་མི་ལྟའོ། །ཟད་པ་ཟད་པ་མེད་པར་ཡང་དག་པར་རྗེས་སུ་  
མི་ལྟའོ༑ ༑ཟད་པ་ཡང་མ་ཡིན་ཟད་པ་མེད་པ་ཡང་མ་ཡིན་པར་ཡང་དག་པར་རྗེས་སུ་མི་ལྟའོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དེ་ལྟར་ལྟ་བའི་ཚེ་ཆོས་  
ཅུང་ཟད་ཙམ་ཡང་བལྟར་ཡོད་པའམ། བལྟར་མེད་པའམ། བསྟན་དུ་ཡོད་པའམ། བསྟན་དུ་མེད་པའམ། འཇུག་ཏུ་རུང་བའམ། འཇུག་ཏུ་མི་རུང་བའམ། རྟོགས་པར་  
བྱར་རུང་བའམ། རྟོགས་པར་བྱར་མི་རུང་བ་ཞེས་བྱ་བ་གང་ཡང་མི་དམིགས་ཏེ། བློ་གྲོས་མཐའ་ཡས། འདི་ནི། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་  
ལམ་འདི་ལ་གནས་པའི་ཆོས་ཀྱི་སྣང་བ་ཆེན་པོ་ཞེས་བྱའོ། །ཆོས་ཀྱི་སྣང་བ་ཐོབ་པའི་ཕྱིར་ཆོས་ཐམས་ཅད་ལ་མཐའ་ཅི་ཡང་མེད་པར་མཐོང་ཞིང་མཐའ་དང། དབུས་ལ་ཡང་  
  
  
༄༅། །མངོན་པར་ཞེན་པར་མི་བྱེད་དོ། །མངོན་པར་ཞེན་པ་མེད་པའི་ཕྱིར་སངས་རྒྱས་ཀྱི་ཆོས་ལ་ཡང་རབ་ཏུ་གཞོལ་བར་འགྱུར་རོ། །དེ་ནས་དེའི་ཚེ་བཅོམ་  
ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། སྟོང་པ་ཉིད་ལ་སྟོང་མི་ལྟ། །སྟོང་ལས་གུད་ན་སྟོང་མི་ལྟ། །དེ་ལྟ་བུར་ནི་གང་ལྟ་བ། །སྟོང་པ་མཐོང་བ་ཞེས་བྱའོ། །ཆོས་  
འགའ་ལ་ཡང་མི་གནས་ཤིང། །ཆོས་དགའ་ཙམ་ཡང་སྟོང་དེ་དང་།མཚུངས་པར་ལྡན་དང་མཚུངས་མི་ལྡན། །གང་ཡང་དམིགས་པར་མི་བྱེད་དོ། །སྟོང་པ་ཉིད་ནི་  
རང་བཞིན་སྟོང། །སྟོང་པ་ཉིད་ལ་འཛིན་མི་བྱེད། །ཡོངས་སུ་འཛིན་པ་མེད་པའི་ཕྱིར། །ཆོས་རྣམས་ཐམས་ཅད་ཤེས་པར་འགྱུར་།ལྟ་བ་དག་ལ་ལེན་མེད་ཅིང། །སོ་སོར་  
རྟོག་ལ་འཛིན་མི་བྱེད། །ལྟ་དང་རྟོག་པ་རབ་ཤེས་པས། །དེ་གཉིས་ལེན་པར་མི་བྱེད་དོ། །ལྟ་བ་དག་ནི་རྣམ་དག་ཅིང། །རྟོག་པ་དག་ནི་མི་དམིགས་པར། །དེ་ལྟར་ཆོས་རྣམས་  
གང་རྟོག་པ། །མཐའ་ནི་གང་ཡང་འཛིན་མི་བྱེད། །མཚན་མ་མེད་པར་མི་ལྟ་ཞིང། །མཚན་མ་མེད་པར་རྟོག་མི་བྱེད། །མཚན་མ་མེད་པ་དག་ལ་ཡང། །མཚན་མ་མེད་  
པར་སྒོམ་མི་བྱེད། །མཚན་མ་མེད་ཅིང་བསྟན་དུ་མེད། །སྨོན་པ་མེད་ཅིང་མི་དམིགས་པས། །ཆོས་ཀྱི་ངོ་བོ་འགའ་ཙམ་ཡང། །བསྡོམ་པར་བྱ་བ་ཅི་ཡང་མེད། མཚན་  
  
  
།སྨོན་པ་མེད་པའང་སེམས་མི་བྱེད་།དེ་ལྟར་རྣམ་པར་མི་རྟོག་པས། །མཚན་དང་མཚན་མེད་རབ་རྟོགས་འགྱུར། །མཚན་མ་མེད་ལ་མི་གཞོལ་  
ཞིང། །མཚན་མ་མེད་ལ་འཇུག་མི་བྱེད། །གཞོལ་དང་འཇུག་པ་མེད་པས་ན། །རབ་རྟོགས་མཉམ་ཉིད་གནས་པར་འགྱུར། །བློ་ལྡན་མཚན་མ་མི་མཐོང་ཞིང། །མཚན་མ་མེད་པའང་  
མཐོང་མི་འགྱུར། །གང་ཞིག་མི་མཐོང་མི་སེམས་པ། །ཐམས་ཅད་མེད་པར་རབ་ཏུ་རྟོགས། །གང་ཞིག་རྟག་ཏུ་འདི་སྙམ་དུ། །བསམ་མེད་བསྟན་མེད་གང་སེམས་པ། །བསམ་དང་  
བསྟན་པ་དག་ལ་ནི། །མཉམ་དང་མཉམ་པར་རབ་ཏུ་གནས། །མཚན་མ་མེད་པ་ཇི་ལྟ་བ། །བྱེད་པ་མེད་པའང་དེ་བཞིན་ཏེ། །རབ་ཏུ་བསྟན་ཀྱང་བསྟན་དུ་མེད། །བསམ་པས་རབ་  
ཏུ་རྟོགས་ཕྱིར་རོ། །སྐྱེ་བ་མེད་པའང་དེ་བཞིན་དུ། །ཆོས་འགའ་ཙམ་ཡང་སྐྱེ་བ་མེད། །རང་བཞིན་ཅི་ཡང་མེད་པས་ན། །ངོ་བོ་མེད་པར་རབ་ཏུ་རྟོགས། །སྐྱེ་བ་དང་ནི་སྐྱེ་བ་མེད། །བྱེད་བཅས་  
བྱེད་པ་མེད་པ་ཡང། །གཟུང་བར་བྱ་བ་ཅུང་ཟད་མེད། །བློ་ལྡན་རྣམ་པར་རྟོག་མི་བྱེད། །དྲན་དང་ཤེས་རབ་གཡོ་བ་མེད། །རྣམ་འབྱེད་མེད་པར་རབ་རྟོགས་པས། །ངོ་བོ་ཡོད་དང་ངོ་བོ་  
མེད༑ ༑མཉམ་པ་ངོ་བོ་རྣམས་དང་བྲལ། །ཟད་པ་ལ་ཡང་ཟད་མི་ལྟ། །ཟད་པ་མེད་པར་ཡང་མི་ལྟ། །ལྟ་བ་མེད་པར་རབ་རྟོགས་པས་།ཟད་པའི་ཡེ་ཤེས་གོང་ན་མེད། །ཟད་པ་དང་ནི་  
  
  
༄༅། །མི་ཟད་པ། །གཉིས་ཀ་ལ་ཡང་རྟོག་མི་བྱེད། །རྣམ་པར་རྟོག་པ་མེད་པའི་ཕྱིར། །བསམ་མེད་མཉམ་པར་རབ་ཏུ་གནས། །ཟད་པ་ལ་ཡང་ཟད་ལྟ་མེད།།  
ཟད་མེད་ལྟ་བའང་ཡོད་མ་ཡིན། །དེ་ལྟར་ལྟ་བ་ཟད་པའི་ཕྱིར་།ཟད་དང་མ་ཟད་འཛིན་མི་བྱེད། །གལ་ཏེ་ཟད་དང་མ་ཟད་ལ་།ཐམས་ཅད་འཛིན་པར་མི་བྱེད་ན། །ཡོངས་སུ་  
འཛིན་པ་མེད་པའི་ཕྱིར། །ཟད་པའི་ཡེ་ཤེས་གསལ་རྟོགས་འགྱུར། །ཟད་པའི་ཡེ་ཤེས་སྤྱོད་ཡུལ་ནི། །འཇིགས་པ་མེད་པས་ཐོབ་པར་འགྱུར་།ཆོས་འདི་རབ་ཏུ་རྟོགས་  
པའི་ཕྱིར། །བྱང་ཆུབ་སེམས་དཔའ་བདེ་བར་གནས། །དེ་ནས་འཁོར་འདུས་པ་དེར་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་འཕགས་པ་ཞེས་བྱ་བ་འདུས་པར་གྱུར་  
པ་དེ་འདུག་པའི་སྟན་ལས་ལངས་ནས་བླ་གོས་ཕྲག་པ་གཅིག་ཏུ་གཟར་ཏེ་པུས་མོ་གཡས་པའི་ལྷ་ང་ས་ལ་བཙུགས་ནས་བཅོམ་ལྡན་འདས་ག་ལ་བ་དེ་ལོགས་སུ་ཐལ་  
མོ་སྦྱར་ཏེ་ཕྱག་བྱས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་ཆོས་རྣམས་ཀྱི་  
ཡེ་ཤེས་ཡོངས་སུ་བསྡུ་བར་འཚལ་བའི་སླད་དུ་སྒྲུབ་པ་བསྐྱེད་པས་ཆོས་ཀྱི་སྣང་བ་ཆེན་པོ་དེ་ཐོབ་པར་འགྱུར་བ་ལགས་ཀྱིས་ཀྱང་ཆོས་ཀྱི་སྣང་བ་དེ་ལ་ལྟ་བ་ཅུང་ཟད་  
  
  
ཆོས་ཀྱི་སྣང་བའི་དབང་གིས་འདུས་བྱས་དང། འདུས་མ་བྱས་དང། འཇིག་རྟེན་པ་དང། འཇིག་རྟེན་ལས་འདས་པ་དང། རྗེས་སུ་མཐུན་པ་དང། རྗེས་སུ་མི་  
མཐུན་པ་དང། སྤྲོས་པ་དང་བཅས་པ་དང། སྤྲོས་པ་མ་མཆིས་པའི་ཆོས་ཐམས་ཅད་རྟོགས་པར་གྱུར་པ་ལགས་ན། བཅོམ་ལྡན་འདས། ཆོས་ཀྱི་སྣང་བ་དེ་བྱང་ཆུབ་སེམས་  
དཔའ་སེམས་དཔའ་ཆེན་པོ་རྣམས་སྒྲུབ་པ་མ་མཆིས་པར་མཐོང་བར་འགྱུར་བ་ལྟ་མ་མཆིས་ལགས་སམ། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་  
པོ་བློ་གྲོས་འཕགས་པ་ལ་འདི་སྐད་ཅེས་བཀའ་སྩལ་ཏོ། །བློ་གྲོས་འཕགས་པ། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི་སྒྲུབ་པ་ཅུང་ཟད་ཀྱང་མེད། ཁྱད་པར་དུ་  
སྒྲུབ་པ་ཡང་མེད། སྒྲུབ་པའི་རྗེས་སུ་འབྲང་བ་ཡང་མེད། ཀུན་ཏུ་ཁྱད་པར་སྒྲུབ་པ་ཡང་མེད་པར་ཆོས་ཀྱི་སྣང་བ་ཆེན་པོ་དཔག་ཏུ་མེད་པ་ཐོབ་པར་འགྱུར་ཏེ། བྱང་ཆུབ་སེམས་  
དཔའ་སེམས་དཔའ་ཆེན་པོ་ཉིད་ཀྱང་དམིགས་སུ་མེད་ཅིང་མཐོང་བར་མི་འགྱུར་ན། བྱང་ཆུབ་སེམས་དཔའི་སྤྱོད་པ་མི་དམིགས་ཤིང་མཐོང་བར་མི་འགྱུར་བ་ལྟ་སྨོས་ཀྱང་ཅི་  
དགོས་ཏེ། དེའི་ཕྱིར་བསྐལ་པ་དུ་མར་མངོན་པར་བསྒྲུབས་པས་ཆོས་ཀྱི་སྣང་བ་ཆེན་པོ་དཔག་ཏུ་མེད་པ་འཐོབ་པར་འགྱུར་བར་ལྟ་བར་བྱེད་དོ། །བྱང་ཆུབ་སེམས་དཔའ་  
  
  
༄༅། །སེམས་དཔའ་ཆེན་པོ་རྣམས་ནི། སྤྱོད་པ་ཐམས་ཅད་ཉེ་བར་ཞི་ཞིང། སྤྱོད་པ་རྣམ་པར་དག་པར་གྱུར་པས་ན། ཆོས་ཀྱི་སྣང་བ་ཐོབ་པ་ཡིན་ནོ། །ཆོས་  
ཀྱི་སྣང་བའི་སྤྱོད་པ་ནི། གྲངས་ཀྱི་ཚད་དང་ལྡན་པའི་སྤྱོད་པ་ཡང་མ་ཡིན། མཚན་མའི་རྗེས་སུ་འབྲང་བའི་སྤྱོད་པ་ཡང་མ་ཡིན་ན། གང་ལས་སྤྱོད་པ་ཐམས་ཅད་ཅེས་ཉེ་བར་  
འདོགས། མངོན་པར་སྒྲུབ་པ་ཞེས་བྱ་བ་ན། ཉེ་བར་འདོད་པའི་སྤྱོད་པ་ཡང་མ་ཡིན་ལ། །དེ་དང་བྲལ་བ་ཡང་མ་ཡིན་ནོ། །བློ་གྲོས་འཕགས་པ། བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ནི། སྤྱོད་པ་འདི་ལ་གནས་པའི་ཚེ་སྤྱོད་པ་ཐམས་ཅད་སྤོང་བར་བྱེད་པས་ཡོངས་སུ་འཛིན་པར་མི་བྱེད་དོ་།སྤྱོད་པ་འདི་དང་ལྡན་པ་ནི། གྲངས་ཀྱི་  
ཚད་དང་ལྡན་པའི་སྤྱོད་པ་ཡང་མ་ཡིན། མཚན་མའི་རྗེས་སུ་འབྲང་བའི་སྤྱོད་པ་ཡང་མ་ཡིན་པས་མཚན་མ་མེད་པ་དང། སྤྱོད་པ་མེད་པས་ཆོས་ཀྱི་སྣང་བ་ཆེན་པོ་འདི་  
ཐོབ་པར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། བྱང་ཆུབ་སེམས་དཔའ་སྤྱོད་མེད་ལ། །སྤྱོད་པ་དག་ནི་ཅི་ཡང་མེད། །སྤྱོད་  
པ་མེད་པ་གང་ཐོབ་པ། །འཇིགས་པ་མེད་པས་གཞོལ་བར་བྱེད། །ཁྱད་པར་སྒྲུབ་པ་ཡོད་མ་ཡིན། །ཀུན་ཏུ་སྒྲུབ་པ་ཅི་ཡང་མེད། །སྤྱོད་མེད་ཁྱད་པར་སྒྲུབ་མེད་པས། །མཉམ་པ་  
  
  
།སྤྱོད་པ་འདི་ནི་བསྟན་དུ་མེད་།མཚན་མ་རྣམས་ཀྱང་ཡོད་མ་ཡིན། །སྤྱོད་དང་མཚན་མ་མེད་གྱུར་པ། །འདི་ནི་སྤྱོད་པའི་མཚན་ཉིད་ཡིན། །བྱང་ཆུབ་སེམས་  
དཔའི་མཚན་མེད་སྟོང། །དངོས་པོ་རྣམས་ལ་ཡོངས་མི་གནས། །སྤྱོད་མེད་གནས་པ་མེད་པས་ན། །བློ་ལྡན་མངོན་པར་སྒྲུབ་པར་བྱེད་།སྤྱོད་པ་མེད་པས་གཡོ་བ་མེད། །སྤྱོད་པ་འདི་ནི་བླ་  
ན་མེད། །གཡོ་མེད་སྤྱོད་ལ་གང་སྤྱོད་པ། །འབད་པས་རབ་ཏུ་གཞོལ་བར་བྱེད། །བྱང་ཆུབ་སེམས་དཔའ་དམིགས་སུ་མེད། །སྤྱོད་པ་དག་ནི་བལྟར་མེད་མཐོང། །གཟུགས་ཀྱི་ལུས་ཀྱང་  
མི་མཐོང་བ། །འདི་ནི་ལེགས་པར་རྗེས་འབྲང་ཡིན། །གཟུགས་མེད་ཁ་དོག་མཚན་མ་མེད། །དེ་ཕྱིར་སྤྱོད་པ་ཐམས་ཅད་མེད། །ལྟ་བ་དག་ལ་འཛིན་མེད་པ། །འདི་ནི་སྤྱོད་པ་དཔེ་མེད་  
ཡིན༑ ༑བྱང་ཆུབ་སེམས་དཔའི་བླ་མེད་སྤྱོད། །གདགས་པ་དག་ཏུ་མི་ལྟུང་ཞིང། །རྣམ་པར་འགྱུར་བའང་མེད་པས་ན། །དེ་ན་འཛིན་པ་ཅིའང་མེད། །སྤྱོད་ལ་གདགས་པ་མེད་པའི་  
ཕྱིར༑ ༑བླ་མེད་སྤྱོད་པ་ཞེས་བྱའོ། །གལ་ཏེ་སྤྱོད་པ་འདི་ཐོབ་ན། །ཆོས་ཀྱི་སྣང་ཆེན་ཐོབ་པར་འགྱུར། །བྱང་ཆུབ་སེམས་དཔའ་སྤྱོད་སྒྲུབ་པ། །ཚིག་མེད་བསྐལ་བའི་ཚད་ཀྱང་  
མེད༑ ༑བསྐལ་པ་ཚད་མེད་སྙེད་དུ་ཡང། །སྤྱོད་པ་རྣམས་ནི་སྟོན་པར་བྱེད། །བྱང་ཆུབ་སེམས་དཔའི་སྤྱོད་གཙང་བས། །རྣམ་པར་དག་ལ་རབ་ཏུ་གནས། །སྤྱོད་པ་ཐམས་ཅད་སྤངས་  
  
  
༄༅། །པས་ན༑ ༑གཟུང་བར་བྱ་བ་ཅི་ཡང་མེད། །བྱང་ཆུབ་སེམས་དཔའ་བཏང་སྙོམས་གནས། །སྤྱོད་པ་རྣམས་ནི་སྲུང་བར་བྱེད། །སྤྱོད་པ་ཐམས་ཅད་སྤངས་  
པས་ན༑ ༑བཏང་སྙོམས་ལ་ནི་རབ་ཏུ་གནས། །བྱང་ཆུབ་སེམས་དཔའི་སྤྱོད་དཔག་མེད། །མཐའ་དང་མཐའ་མེད་རབ་ཏུ་སྤངས། །སྤྱོད་པ་དེ་ལ་གཡོ་མེད་པས། །སྤྱོད་པ་བླ་ན་  
མེད་ཅེས་བྱ། །བྱང་ཆུབ་སེམས་དཔའི་མཚན་མེད་སྤྱོད། །སྤྱོད་པ་འདི་ནི་བླ་ན་མེད། །སྤྱོད་པས་འདི་ནི་སྤྱོད་པ་ན། །བདུད་ཀྱི་སྤྱོད་ཡུལ་ཡང་དག་འདས། །བྱང་ཆུབ་སེམས་  
དཔའི་མཚན་མེད་སྤྱོད། །མཚན་མ་མེད་ལ་གསལ་རྟོགས་པས། །མཚན་མ་དང་ནི་མཚན་མ་མེད། །ཐམས་ཅད་ལ་ནི་རྟེན་མི་བྱེད། །བྱང་ཆུབ་སེམས་དཔའ་ཤེས་འདི་  
གནས༑ ༑སྤྱོད་པ་འདི་ནི་ལེགས་པར་གྲུབ། །སྤྱོད་པ་ཅུང་ཟད་མེད་པས་ན། །སྤྱོད་པ་མེད་པ་ཞེས་བརྗོད་དོ། །བྱང་ཆུབ་སེམས་དཔའ་རྣམ་དག་པ། །སྤྱོད་པ་དག་ལ་འཇིགས་པ་  
མེད༑ ༑ཡང་དག་དྲན་པས་གཞོལ་བྱེད་པས། །འདི་ནི་ལེགས་པར་གནས་པ་ཡིན། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་  
འཕགས་པས་འདི་སྐད་ཅེས་གསོལ་ཏོ། །བཅོམ་ལྡན་འདས། སྐྱེས་བུ་དམ་པ་རྣམས་སྤྱོད་པ་རྣམ་པ་དུ་མ་མངོན་པར་སྒྲུབ་པར་བགྱིད་པ་གང་ལགས་པ་འདི་ཤིན་ཏུ་ཟབ་  
  
  
བྱིས་པ་སོ་སོའི་སྐྱེ་བོ་མཚན་མ་དང་བཅས་ཤིང་མངོན་པར་འདུ་བགྱི་བ་དང་བཅས་པའི་མངོན་པར་སྒྲུབ་པ་དག་གིས་ཅུང་ཟད་ཙམ་ཡང་སྤྱོད་པར་མི་འགྱུར་བ་ནི། ངོ་མཚར་ཆེ་  
ལགས་སོ། །བཅོམ་ལྡན་འདས། ཆོས་འགའ་ཙམ་ཡང་སྤྱོད་པ་འདིའི་ནང་དུ་འཇུག་པར་འགྱུར་བ་གང་ཡང་མ་མཆིས་པས། དེའི་སླད་དུ་སྤྱོད་པ་འདི་ནི། སྐྱེས་བུ་དམ་པ་རྣམས་  
ཀྱི་མཉམ་པ་ཉིད་ཀྱིས་སྤྱོད་པར་གྱུར་པ་ལགས་སོ། །བཅོམ་ལྡན་འདས། སྐྱེས་བུ་དམ་པའི་སྤྱོད་པ་གང་ལགས་པ་དེ་ནི། ཚད་མ་རྣམས་ཀྱིས་མཐའ་དཔག་པར་བགྱི་བ་མ་ལགས་  
སོ༑ ༑དེ་ནས་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་འཕགས་པས་ཚིགས་སུ་བཅད་པ་འདི་དག་གིས་དེ་བཞིན་གཤེགས་པ་ལ་མངོན་པར་བསྟོད་པ་  
དཔལ་ཆེན་ཡང་དག་སངས་རྒྱས་ཏེ། །བླ་མེད་རྐང་གཉིས་ཀུན་གྱི་གཙོ། །སྤྱོད་པ་ཟབ་མོ་རབ་བསྟན་ནས། །བྱང་ཆུབ་སེམས་དཔའ་ཕན་འདོགས་མཛད། །བཅོམ་ལྡན་སྤོབས་  
པ་གྱ་ནོམ་པ། །དེ་ཡི་ཚད་ནི་དཔག་པར་དཀའ། །སྤོབས་པ་དག་ནི་མཐའ་མེད་པས། །སྐྱེས་བུ་དམ་པ་མཆོག་ལགས་སོ། །ཆོས་རྗེ་གཏམ་གྱི་ཚུལ་མཁྱེན་པས། །དེས་ན་ཡང་  
དག་མ་ལུས་མཁྱེན། །བྱང་ཆུབ་སེམས་དཔའ་རྣམས་ལ་ནི། །བླ་མེད་མཆོད་པ་འདི་རབ་བཤད། །བཅོམ་ལྡན་མགོན་པོར་འགྱུར་བ་ཡི། །སྤྱོད་པའི་ཐབས་ནི་སྟོན་མཛད་ཅིང། །  
  
  
༄༅། །སྤྱོད་པ་དག་ལས་འདས་པས་ན། །བློ་ལྡན་གང་ཟག་གཞོལ་བར་བགྱིད། །ཀླུ་ཆེན་བསམ་གྱིས་མི་ཁྱབ་པ། །མཁྱེན་པའི་སྤྱོད་ཡུལ་མཐའ་མ་  
མཆིས༑ ༑ཐམས་ཅད་མཁྱེན་པ་རྐང་གཉིས་གཙོ། །སྤྱོད་པ་དམ་པ་འདི་རབ་ཆེ། །བཅོམ་ལྡན་ཐུབ་པ་མི་གཡོ་བའི། །སྤྱོད་པ་དག་ནི་གང་བྱེ་བ། །སྤྱོད་པ་འདི་ནི་མི་བསྒུལ་  
བས༑ ༑དེ་སླད་དཔེ་མེད་སྤྱོད་ཅེས་བགྱི། །དཔལ་ཆེན་ཐུབ་པ་ཆེན་པོ་སྟེ། །སྔོན་ཆད་བསྐལ་པ་མང་པོར་ནི། །སྤྱོད་པ་དག་ནི་གང་བསྒྲུབས་པས། །སུ་ཡང་དེར་ནི་ཕྱིན་མི་  
འགྱུར༑ ༑བྱང་ཆུབ་སེམས་དཔའ་ཆོས་སྟོན་པས། །འཇིག་རྟེན་དག་ན་གནས་བགྱིད་ཀྱང། །རྣམ་པ་ཐམས་ཅད་མཁྱེན་པ་དག་རིང་པོར་མི་ཐོགས་ཐོབ་པར་འགྱུར། །  
བདག་ཅག་སེམས་ཅན་སྙིང་བརྩེའི་སླད། །མ་འོངས་ཐ་མ་དུས་ཀྱི་ཚེ། །བླ་ན་མ་མཆིས་ཆོས་འདི་ནི། སྲུང་ཞིང་རབ་ཏུ་འཛིན་པར་བགྱིད། །བདག་ཅག་ཆོས་འདི་ཐོས་  
གྱུར་ནས། །མ་འོངས་ཐ་མ་དུས་ཀྱི་ཚེ། །སེམས་ཅན་རྣམས་ནི་ཀུན་གྱི་སླད། །སྤྱོད་ཅིང་རབ་ཏུ་སྟོན་པར་བགྱིད། །བདག་ཅག་ཆོས་ཀྱི་སྣང་བ་ཡིས། །མ་འོངས་ཐ་མ་དུས་ཀྱི་  
ཚེ༑ ༑ཆོས་རྣམས་ཡོངས་སུ་ཚོལ་བ་ལ། །ཕན་འདོགས་ཆེན་པོ་རབ་ཏུ་བགྱིད། །བདག་ཅག་ཡིད་དམ་རབ་བསྐྱེད་ནས། །མ་འོངས་ཐ་མ་དུས་ཀྱི་ཚེ། །སེམས་ཅན་རྣམས་  
  
  
།སྲུང་དང་འཛིན་དང་འཇོག་པར་བགྱིད་།བདག་ཅག་རྟག་ཏུ་འདི་སྙམ་དུ། །མ་འོངས་ཐ་མ་དུས་ཀྱི་ཚེ་།སངས་རྒྱས་ཆོས་མཚོ་མཆོད་བགྱིས་ནས། །བླ་མེད་ཆོས་ནི་  
འཛིན་པར་སྨོན། །བདག་ཅག་ཆོས་ཀྱི་སྡེ་སྣོད་ཀྱི། །སྐྱེས་བུ་མཆོག་ནི་བགྱིས་འགྱུར་ནས། །ཆོས་ཀྱི་སྒོ་འདི་རབ་བཟུང་སྟེ། །བསྲུངས་ནས་ཡུན་རིང་གནས་པར་སྨོན། །བདག་ཅག་ཆོས་ཀྱི་  
ཆུ་དག་ལ། །ཡི་དམ་བླངས་ཏེ་རབ་འཐུངས་ནས། །ཆོས་ཀྱི་སྒོ་མོ་འདི་དག་ལ། །སྲུང་བ་དག་ནི་བགྱིད་འགྱུར་ཞིང། །བདག་ཅག་ཆོས་འདི་ཐོས་གྱུར་ནས། །མ་འོངས་ཐ་མ་དུས་ཀྱི་ཚེ། །  
སྐྱེས་བུ་ཆེན་པོ་རབ་བགྱིས་ནས། །ཡང་དག་ཆོས་ནི་འཛིན་པར་ཤོག་།བདག་ཅག་སྲོག་ནི་ཉམས་གྱུར་ཀྱང། །བླ་མེད་ཆོས་ནི་མི་སྤོང་ཞིང། །ཡང་དག་ཆོས་ནི་འདི་དག་གི་ཆོས་འཛིན་  
པ་ནི་བགྱིད་པར་ཤོག་བདག་ཅག་ཆོས་འདི་འཛིན་པ་ལ། །ཆོག་སེམས་དག་ནི་མི་བསྐྱེད་པར། །རབ་གདུངས་ཟབ་མོ་འདི་ཐོས་ནས། །ངེས་པར་འདོད་དང་མཐུན་པར་ཤོག་བདག་  
ཅག་མ་འོངས་དུས་ཀྱི་ཚེ། །ཆོས་རྣམས་ཡོངས་སུ་ཚོལ་བ་ལ། །ཡང་དག་ཆོས་འདི་རབ་བསྟན་ནས། །དེ་དག་ཀུན་ཀྱང་དགའ་བར་བགྱིད་།ཆོས་ཀྱི་མངའ་བདག་བསམ་མི་ཁྱབ། །སྐྱབས་  
ཆེན་དག་ནི་མཛད་པས་ན། །ཐུགས་རྗེས་བདག་ལ་བྱིན་བརླབས་ཏེ་།བདག་ཆོས་འཛིན་ལ་དགོངས་པར་སྨོན། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་  
  
  
༄༅། །ཆེན་པོ་བློ་གྲོས་འཕགས་པ་ལ་འདི་སྐད་ཅེས་བཀའ་སྩལ་ཏོ། །བློ་གྲོས་འཕགས་པ། ཁྱོད་ཀྱིས་མ་འོངས་པའི་དུས་ཐ་མ་ལ་ཡང་དག་པའི་ཆོས་  
བསྲུང་ཞིང་ཡོངས་སུ་གཟུང་བའི་ཕྱིར་གོ་ཆ་ཆེན་པོ་བགོས་པ་ནི་ཇི་ལྟར་སྔོན་གྱི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་རྒྱལ་བ་རྣམས་ལ་མཆོད་པ་དང་  
རིམ་གྲོར་བྱས་ནས་དགེ་བའི་རྩ་བ་རྣམས་བསྐྱེད་དེ། ཡུན་རིང་པོར་ཚངས་པར་སྤྱོད་པ་ཡང་དག་པར་སྤྱད་ནས་གོ་ཆ་ཆེན་པོ་བགོས་ཏེ་སངས་རྒྱས་བཅོམ་ལྡན་འདས་རྣམས་  
ཀྱི་ཆོས་བསྲུང་ཞིང་ཡོངས་སུ་གཟུང་བར་འགྱུར་བ་དག་དང་བྱེ་བྲག་ཏུ་གྱུར་པ་ཅི་ཡང་མེད་པས་ལེགས་སོ། །ལེགས་སོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་  
བཅད་དེ་བཀའ་སྩལ་པ། མ་འོངས་འཇིག་པའི་དུས་ཀྱི་ཚེ། །ཁྱེད་ཀྱིས་ཆོས་འདི་རབ་བཟུང་སྟེ། །སེམས་ཅན་རྣམས་ལ་ཕན་གདགས་ཕྱིར་།ཆོས་འདི་རྣམ་པར་དབྱེ་བར་བྱ། །  
མ་འོངས་ཐ་མ་དུས་ཀྱི་ཚེ། །ཁྱེད་ཀྱིས་རྒྱལ་བའི་ཆོས་ཟུངས་ཤིག་གལ་ཏེ་ཆོས་འདི་ཐོས་གྱུར་ན། །རབ་ཏུ་དགའ་བ་བསྐྱེད་པར་འགྱུར། །མ་འོངས་ཐ་མ་དུས་ཀྱི་ཚེ། །ཁྱོད་ནི་  
ཆོས་འཛིན་པར་འགྱུར་བས། །ངས་ནི་ཆོས་ཟབ་བཤད་པར་བྱའི་།ཁྱོད་ཀྱིས་དེ་བཞིན་གཟུང་བར་གྱིས། །གསང་སྟེ་གསུངས་པའི་མདོ་སྡེ་དག་ཁྱོད་ཐོས་གྱུར་ན་ཡིད་ལ་  
  
  
༑དོན་གྱི་ཚུལ་ནི་འདི་དག་ལ། །ཐེ་ཚོམ་དག་ནི་མེད་པར་གྱིས། །རྣམ་པར་ངེས་པའི་དོན་ཟབ་དག་ཁྱོད་ཐོས་གྱུར་ན་ཡིད་ལ་ཟུངས། །སེམས་ཅན་རྣམས་ལ་ཕན་གདགས་  
ཕྱིར༑ ༑ཆོས་ཀྱི་གཏེར་ནི་རབ་ཟུངས་ཤིག་ཆོས་ཀྱི་སྦྱིན་པ་ཡོངས་བཏང་སྟེ། །སེམས་ཅན་རྣམས་ནི་ཚིམ་པར་གྱིས། །ཐོས་པར་གྱུར་ན་ལུས་དང་སེམས། །ཀུན་ཏུ་ཁྱབ་པར་དགའ་  
བར་འགྱུར། །བྱང་ཆུབ་སེམས་དཔའི་ལམ་རྣམས་དང། །སྤྱོད་པ་རྣམས་ཀྱི་ཚུལ་དག་དང། །དེ་དག་གི་ནི་མདོ་སྡེ་རྣམས། །མཐར་ཕྱིན་ཡོངས་སུ་འཛིན་པའི་ཕྱིར། །ཁྱེད་ཀྱིས་  
སེམས་ཅན་ཚད་མེད་རྣམས། །རྒྱ་ཆེར་རབ་ཏུ་སྒྲོལ་བར་འགྱུར། །འཇིག་རྟེན་དག་ནི་ཐམས་ཅད་དུ། །ཡོངས་སུ་མི་བཟློག་གང་ཡང་མེད་།ཁྱེད་ཀྱིས་ཆོས་འདི་བཟུང་བའི་ཕྱིར། །འཇིག་  
རྟེན་རྣམས་ལ་ཕན་འདོགས་པས། །བསོད་ནམས་ཕུང་པོ་མཆོག་ཐོབ་འགྱུར། །དེ་ཕྱིར་རབ་ཏུ་གཞོལ་བར་བྱ། །ངས་འདིར་ཆོས་འདི་གང་བསྟན་པ། །ཁྱོད་ཀྱིས་ཐམས་ཅད་རབ་  
བཟུང་སྟེ། །མ་འོངས་ཐ་མ་དུས་ཀྱི་ཚེ། །བློ་ལྡན་རྣམས་ལ་བཤད་པར་བྱ། །ད་ལྟར་མ་འོངས་དུས་ཀྱི་ཚེ། །ཆོས་འདི་གང་ཞིག་འཛིན་བྱེད་པ། །དེས་ནི་སངས་རྒྱས་སྟོང་རྣམས་ཀྱི། །  
ཡང་དག་ཆོས་ནི་འཛིན་པར་འགྱུར། །སེམས་ཅན་རྣམས་ལ་ཕན་གདགས་ཕྱིར། །ཆོས་ཀྱི་སྒོ་འདི་བསྲུང་བར་བྱ། །མ་འོངས་ཐ་མ་དུས་ཀྱི་ཚེ། །ཕན་བ་ཆེན་པོ་བྱེད་པར་འགྱུར། །  
  
  
[MISSING PAGE]  
  
  
[MISSING PAGE]  
  
  
༄༅། །པ༑ འབྱུང་ཞིང་འཇུག་པའི་ཚེ་ཉམ་ང་བ་མེད་པ་འགྲམ་གྱི་འོབས་རྣམས་སུ་ཙནྡན་དང། ཏ་མ་ལ་སོགས་པ་སྤོས་སྣ་ཚོགས་ཀྱི་ལྗོན་  
ཤིང་རྣམས་ཕྲེང་དུ་དཀྲིགས་པར་གྱུར་ཏོ། །གྲོང་ཁྱེར་རེ་རེ་ན་ཡང་མི་བྱེ་བ་སྟོང་ཕྲག་བཅུ་བཅུ་གནས་ཏེ། སེམས་ཅན་དེ་དག་ཐམས་ཅད་ཀྱང་དགེ་བ་བཅུའི་ལས་ཀྱི་ལམ་  
རྣམས་ཡོངས་སུ་རྫོགས་པར་གྱུར་པའི་ཕྱིར་དེ་ལྟ་བུའི་བདེ་བ་རབ་ཏུ་མྱོང་བར་གྱུར་ཏོ། །དེའི་ཚེ་དེ་བཞིན་གཤེགས་པ་དེ་བསྐལ་པ་དང་པོ་ནས་བསྐལ་པ་ཉིས་བརྒྱ་འདས་  
ནས་དེར་བྱུང་བས་དེའི་ཕྱིར་བསྐལ་པ་དེའི་མིང་ཡང་ཡང་དག་པར་རྒྱལ་བ་ཞེས་བྱའོ། །བསྐལ་པ་དེ་ལ་དེ་བཞིན་གཤེགས་པ་ལྔ་བརྒྱ་རིམ་བཞིན་དུ་བྱུང་སྟེ། དེ་རེ་རེའི་  
ཞིང་ཡང་རིན་པོ་ཆེ་སྣ་བདུན་ལས་མངོན་པར་གྲུབ་པ་ཤ་སྟག་གོ་།དེ་བཞིན་གཤེགས་པ་དེ་དག་ཡོངས་སུ་མྱ་ངན་ལས་འདས་པའི་འོག་ཏུ་ཀུན་ཀྱང་འདྲ་སྟེ། ཡང་དག་  
པའི་ཆོས་ནི། ལོ་ཁྲིའི་བར་དུ་གནས་པར་གྱུར་ཏོ། །དེ་ལྟར་དེ་བཞིན་གཤེགས་པ་ལྔ་བརྒྱ་པོ་དག་འཇིག་རྟེན་དུ་བྱུང་བ་དེ་དག་ལ་ཡང་ཉན་ཐོས་དང། བྱང་ཆུབ་སེམས་  
དཔའི་འཁོར་འདུས་པ་རབ་ཏུ་མང་སྟེ། འདུས་པ་རེ་རེའི་ཚེ་ཡང་བྱང་ཆུབ་སེམས་དཔའ་བྱེ་བ་ཁྲག་ཁྲིག་ཚད་མེད་པ་སྙེད་ཐེག་པ་གཅིག་གི་ལམ་དུ་ཞུགས་པས་མི་སྐྱེ་བའི་  
  
  
།དེའི་ཚེ་བསྐལ་པ་དེ་ལ་འཁོར་ལོས་བསྒྱུར་བའི་རྒྱལ་པོ་དཔའ་བོའི་སྡེ་ཞེས་བགྱི་བ་རིན་པོ་ཆེ་སྣ་བདུན་དང་ལྡན་པ། གླིང་བཞི་ལ་དབང་བྱེད་  
པ་ཞིག་བྱུང་ངོ། །དེའི་ཚེ་འཛམ་བུའི་གླིང་ན་གྲོང་ཁྱེར་ཆེན་པོ་དཔག་ཚད་བཅུ་དྲུག་གིས་འཁོར་བ་ཞིག་ཡོད་དེ། མི་བྱེ་བ་ཕྲག་བརྒྱད་ཁྲི་གནས་པ། རབ་ཏུ་བདེ་ཞིང་དགའ་བ། འབྱོར་  
པ་རྒྱས་པ། འོབས་རིམ་པ་བདུན་དང་ལྗོན་ཤིང་དཀྲིགས་པ་རིམ་པ་བདུན་དང། ལམ་སྲང་རིམ་པ་བདུན་དང། དྲིལ་བུའི་དྲ་བ་རིམ་པ་བདུན་དང། སྐྱེད་མོས་ཚལ་སྟོང་གིས་  
གྲོང་ཁྱེར་དེ་ཡོངས་སུ་བསྐོར་ཞིང་རབ་ཏུ་བརྒྱན་པར་གྱུར་ཏོ་།སྐྱེད་མོས་ཚལ་རེ་རེའི་ཚད་ཀྱང་ཆུ་ཞེང་འདྲ་སྟེ། དཔག་ཚད་ཉི་ཤུ་ཉི་ཤུ་ཡོད་དོ། །དེ་རེ་རེ་ཡང་ར་བ་རིམ་བདུན་དང། དྲ་  
བ་རིམ་བདུན་དང། བཀོད་པ་རྣམ་པ་སྣ་ཚོགས་དང། རིན་པོ་ཆེ་རྣམ་པ་སྣ་ཚོགས་ཤིན་ཏུ་གྱ་ནོམ་པ་དག་གིས་རབ་ཏུ་མཛེས་པར་བྱས་པས། དཔེར་ན། ལྷ་རྣམས་ཀྱི་སྐྱེད་  
མོས་ཚལ་ཇི་ལྟ་བ་དེ་བཞིན་ནོ། །དེ་དག་རེ་རེ་ལ་ཡང་རྫིང་དང། རྫིང་བུ་རིན་པོ་ཆེ་བཻ་ཌཱུརྱའི་འོག་གཞི་དང་འགྲམ་བྱས་པ། རྡོའི་སྙིང་པོ་དང། རིན་པོ་ཆེ་སྣ་ཚོགས་ཀྱི་ལམ་  
སྟེགས་བྱས་ཤིང་གཅལ་དུ་བཀྲམ་པ་ རིན་པོ་ཆེའི་ལྗོན་ཤིང་མེ་ཏོག་སྣ་ཚོགས་རབ་ཏུ་རྒྱས་པ་ཕྲེང་དུ་དཀྲིགས་པ་བརྒྱ་བརྒྱ་ཡོད་དོ། །གྲོང་ཁྱེར་ཆེན་པོ་དེའི་ནང་ན་རྒྱལ་པོ་དེའི་  
  
  
༄༅། །ཕོ་བྲང་དཔག་ཚད་བདུན་གྱིས་འཁོར་བ་ཡོད་དེ། གསེར་དང། རིན་པོ་ཆེ་སྣ་ཚོགས་ལས་མངོན་བར་གྲུབ་པ། མཐའ་ན་རིན་པོ་ཆེས་རབ་ཏུ་བརྒྱན་  
པ༑ བཻ་ཌཱུརྱ་དང། ཡིད་བཞིན་གྱི་ནོར་བུ་རིན་པོ་ཆེའི་དྲ་བས་གཡོགས་པ། ཤིང་ཏ་ལའི་ཕྲེང་བ་རྣམས་ཀྱིས་རབ་ཏུ་མཛེས་པར་བརྒྱན་པ། རྫིང་བུ་བཅུ་གཉིས་ཀྱིས་རབ་ཏུ་  
བསྐོར་བ། །འོག་གཞི་གསེར་ཡང་དག་པས་གཅལ་དུ་བཀྲམ་པ། བཻ་ཌཱུརྱ་དང། རིན་པོ་ཆེ་སྣ་ཚོགས་ཀྱི་ཟམ་པ་བཏགས་པ། གསེར་ཤིན་ཏུ་གྱ་ནོམ་པ་འབའ་ཞིག་གིས་  
ལམ་སྟེགས་དང་ལམ་བྱས་པར་གྱུར་ཏེ། རྫིང་བུ་དེ་དག་གི་ནང་ན་མེ་ཏོག་ཨུཏྤ་ལ་དང། ཀུ་མུ་ཏ་དང། པདྨ་དཀར་པོ་རབ་ཏུ་རྒྱས་པ་དག་གིས་གང་བར་གྱུར་ཏོ། །འཁོར་  
ལོས་བསྒྱུར་བའི་རྒྱལ་པོ་དེ་ལ་བཙུན་མོ་ནི། ཉིས་སྟོང་ཡོད་དོ་།བུ་ནི། དྲུག་ཁྲི་ཡོད་དེ། འཁོར་རྣམས་དང། སྐྱེད་མོས་ཚལ་དག་ཏུ་འདོད་པའི་ཡོན་ཏན་ལྔའི་བདེ་བ་  
མྱོང་ཞིང་རབ་ཏུ་རྩེ་བ་ལས། རྒྱལ་པོ་དེ་འདི་སྙམ་དུ། འདོད་པ་རྣམས་ནི། མི་རྟག་ཅིང་རིང་པོར་མི་ཐོགས་པར་རྣམ་པར་འགྱུར་བ་ཡིན་པས། བདག་གིས་གདོན་མི་ཟ་བར་  
སེམས་རྩེ་གཅིག་ཏུ་སངས་རྒྱས་ཀྱི་ཆོས་ཡོངས་སུ་བཙལ་བར་བྱའོ་།གལ་ཏེ་ཆོས་ཐོས་ནས་བསྟན་པ་ཇི་ལྟ་བ་བཞིན་དུ་བསྒྲུབས་པར་གྱུར་ན་བདག་ལ་ཡུན་རིང་པོའི་ཕན་  
  
  
བདེ་བ་བྱེད་པར་འགྱུར་རོ། །སྙམ་དུ་བསམ་མ་ཐག་ཏུ་ནམ་མཁའ་ལས་ལྷ་ཞིག་གིས་རྒྱལ་པོ་དེ་ལ་སྨྲས་པ། ཀྱེ་སྐྱེས་བུ་ཆེན་པོ། ལེགས་སོ། །ལེགས་སོ། །ད་ལྟར་དེ་བཞིན་  
གཤེགས་པ་ཀུན་ཏུ་སྣང་མཛད་ཅེས་བྱ་བ་འཇིག་རྟེན་དུ་བྱུང་སྟེ་ཐོག་མར་དགེ་བ། བར་དུ་དགེ་བ། ཐ་མར་དགེ་བའི་ཆོས་ཡང་དག་པར་རབ་ཏུ་སྟོན་པར་མཛད་ཀྱི། རྒྱལ་པོ་མྱུར་དུ་  
དེ་བཞིན་གཤེགས་པ་དེའི་སྤྱན་སྔར་སོང་ལ་ཡང་དག་པའི་ཆོས་ཞུས་ཤིག་དང། རྒྱལ་པོས་ཡུན་རིང་པོའི་ཕན་པ་དང། བདེ་བ་ཡང་ཐོབ་པར་འགྱུར་ལ། སངས་རྒྱས་ཀྱི་  
ཆོས་མངོན་པར་སྒྲུབ་ཅིང། སངས་རྒྱས་ཀྱི་ཆོས་ཡོངས་སུ་རྫོགས་པར་བྱེད་པར་ཡང་འགྱུར་རོ། །རྒྱལ་པོ་དེ་ལྷས་དེ་སྐད་སྨྲས་པ་ཐོས་པ་དང། རབ་ཏུ་དགའ་བར་གྱུར་ནས་  
གཡོག་འཁོར་རྣམས་ཀྱིས་བསྐོར་ཏེ་དེ་བཞིན་གཤེགས་པ་ཀུན་ཏུ་སྣང་མཛད་ག་ལ་བ་དེ་ལོགས་སུ་དོང་ནས་ཞབས་ལ་མགོ་བོས་གཏུགས་ཏེ་ཕྱག་བྱས་ནས་བཅོམ་ལྡན་  
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ཆོས་ཇི་ལྟ་བུ་ཞིག་གིས་ཆོས་རྣམས་ཀྱི་ཐབས་མཁས་པ་ཡོངས་སུ་སྡུད་པ་དང་ཚངས་པར་སྤྱོད་པ་མྱུར་དུ་ཡོངས་  
སུ་རྫོགས་པར་བགྱིད་པར་འགྱུར། བདག་དེ་བཞིན་དུ་སྒྲུབ་པར་འཚལ་ལོ། །དེ་སྐད་ཅེས་གསོལ་པ་དང། དེའི་ཚེ་དེ་བཞིན་གཤེགས་པ་དེས་ཀྱང་རྒྱ་ཆེར་རྣམ་པར་ཕྱེ་སྟེ་རབ་ཏུ་  
  
  
༄༅། །བསྟན་ཏོ། །རྒྱལ་པོ་དེས་ཆོས་ཐོས་པས་འཁོར་དང་བཅས་ཏེ་བདེ་བའི་ཡོ་བྱད་ཐམས་ཅད་ཀྱིས་དེ་བཞིན་གཤེགས་པ་ཀུན་ཏུ་སྣང་མཛད་དང། ཉན་  
ཐོས་ཀྱི་དགེ་འདུན་རྣམས་ལ་ལོ་ཉི་ཁྲིའི་བར་དུ་གུས་པས་རིམ་གྲོ་དང། མཆོད་པ་བྱས་སོ། །དེ་བཞིན་གཤེགས་པ་ཀུན་ཏུ་སྣང་མཛད་ཀྱི་གསུང་རབ་ལ་རབ་ཏུ་བྱུང་ནས་  
ཡང་དག་པའི་ཆོས་ཐོས་ཏེ་མངོན་པར་བསྒྲུབ་པའི་ཕྱིར་དེའི་ཚེ་ཆོས་ཡང་དག་པར་བླངས་པའི་དགེ་བའི་རྩ་བ་དང། ཆོས་ཡང་དག་པར་བཟུང་བའི་དགེ་བའི་རྩ་བ་དང། ཆོས་ཡང་  
དག་པར་བསྟན་པའི་དགེ་བའི་རྩ་བ་ཐོབ་པར་གྱུར་པས་ཆོས་ཇི་སྙེད་ཐོབ་པ་རྣམས་རབ་ཏུ་སེམས་ཤིང་མི་བརྗེད་པ་དང། ཡོན་ཏན་ཚད་མེད་པ་རྣམས་ནན་ཏན་བརྩོན་འགྲུས་ཀྱིས་  
མངོན་པར་བསྒྲུབས་པར་གྱུར་ཏེ། དེ་བཞིན་གཤེགས་པས་དུས་གསུམ་དུ་གསུངས་པའི་ཡང་དག་པའི་ཆོས་རྣམས་སེམས་ཅན་རྣམས་ལ་རྣམ་པ་སྣ་ཚོགས་སུ་རབ་ཏུ་ཕྱེ་སྟེ་  
སྟོན་པར་གྱུར་ཅིག་ཅེས་ཀྱང་སྨོན་ལམ་བཏབ་བོ། །དེ་ལྟར་སྨོན་ལམ་བཏབ་ནས་ཀྱང་བསྐལ་པ་ཡང་དག་པར་རྒྱལ་བ་ལས་བྱུང་བའི་དེ་བཞིན་གཤེགས་པ་ཇི་སྙེད་པ་དེ་དག་  
རེ་རེ་ལ་རིམ་གྲོ་དང། མཆོད་པ་བྱས་ནས་དེ་བཞིན་གཤེགས་པ་དེ་དག་གིས་དུས་དང་པོར་གསུངས་པའི་ཆོས་ཡང་དག་པར་མངོན་སུམ་དུ་གསུངས་པ་དང། དུས་བར་མར་  
  
  
དུས་ཐ་མར་གསུངས་པའི་ཆོས་ཡང་དག་པ་རྣམས་ཀྱང་མ་ལུས་པར་ཡང་དག་པར་བཟུང་ནས་སེམས་ཅན་བྱེ་བ་ཁྲག་ཁྲིག་ཕྲག་བཞི་ཁྲི་བརྒྱད་  
སྟོང་སྙེད་ཡོངས་སུ་སྨིན་པར་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱས་སོ། །སེམས་ཅན་ཚད་མེད་པ་སྙེད་ཐབས་མཁས་པས་བཏུལ་ཏེ་  
ཉན་ཐོས་དང། རང་སངས་རྒྱས་ཀྱི་ཐེག་པ་ལ་རབ་ཏུ་བཀོད་དོ་།བསྐལ་པ་དེ་ལས་ནང་གི་ཐ་མར་དེ་བཞིན་གཤེགས་པ་གློག་གི་འོད་ཅེས་བྱ་བ་བྱུང་སྟེ། དགེ་སློང་དཔའ་བོའི་སྡེས་  
དེ་བཞིན་གཤེགས་པ་གློག་གི་འོད་ལས་ཆོས་ཡང་དག་པར་གསུངས་པ་ཐོས་པས་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏེ། དེ་བཞིན་གཤེགས་པ་གློག་གི་འོད་ཀྱིས་ཀྱང་  
དཔའ་བོའི་སྡེ། ཁྱོད་མ་འོངས་པའི་དུས་ན་སངས་རྒྱས་བཅོམ་ལྡན་འདས་བརྒྱ་སྟོང་ཚད་མེད་པ་སྙེད་ལ་རིམ་གྲོ་དང། མཆོད་པ་བྱས་ནས་དེ་བཞིན་གཤེགས་པས་དུས་གསུམ་དུ་  
གསུངས་པའི་ཆོས་ཡང་དག་པ་རྣམས་ཡོངས་སུ་བཟུང་སྟེ་སེམས་ཅན་ཚད་མེད་གྲངས་མེད་པ་སྙེད་ལ་ཕན་གདགས་པ་དང། སེམས་ཅན་བྱེ་བ་ཁྲག་ཁྲིག་བརྒྱ་སྟོང་སྙེད་བླ་ན་མེད་  
པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་བཀོད་པ་དང་སེམས་ཅན་ཚད་མེད་པ་རྣམས་ཉན་ཐོས་ཀྱི་ཐེག་པ་ལ་རབ་ཏུ་བཀོད་དེ། དེའི་འོག་ཏུ་བསྐལ་པ་གྲངས་མེད་པ་འདས་  
  
  
༄༅། །ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ཏེ། དེ་བཞིན་གཤེགས་པ་བརྩོན་འགྲུས་དཔག་ཏུ་  
མེད་པའི་འོད་ཟེར་ཡོན་ཏན་རྣམ་པར་རྒྱལ་པོ་ཞེས་བྱ་བར་འགྱུར་རོ་།ཞེས་ལུང་བསྟན་ཏེ། སངས་རྒྱས་དེའི་ཞིང་ནི། རྣམ་པར་དག་པ་ཡོན་ཏན་ཚད་མེད་པ་བསགས་པ་ལས་  
མངོན་པར་གྲུབ་པས། མི་རྣམས་ཀྱིས་རབ་ཏུ་གང་ཞིང་བདེ་བ་དང་འབྱོར་བ་རབ་ཏུ་ལྡན་པ། ཉན་ཐོས་དང། བྱང་ཆུབ་སེམས་དཔའི་ཚོགས་རབ་ཏུ་མང་བར་གྱུར་ཏོ། །དེ་  
བཞིན་གཤེགས་པ་དེའི་སྐུ་ཚེའི་ཚད་ནི། བསྐལ་པ་ཆུང་ངུ་ལྔ་ཐུབ་པར་གྱུར་ཏོ། །ཡོངས་སུ་མྱ་ངན་ལས་འདས་པའི་འོག་ཏུ་ཡང་དག་པའི་ཆོས་ནི། བསྐལ་པ་ཆུང་ངུ་ལྔའི་  
བར་དུ་གནས་པར་གྱུར་ཏེ། བསྟན་པ་ནི། གནས་པའི་ཆོས་ཀྱང་ལྷ་དང། མི་རྣམས་ཀྱིས་ཡོངས་སུ་བཟུང་བར་གྱུར་ཏོ། །རིང་བསྲེལ་གྱི་མཆོད་རྟེན་ཡང་ཞིང་ཁམས་ཀུན་ཏུ་  
གང་བར་གྱུར་ཏོ། །དེ་ལྟ་བས་ན། བློ་གྲོས་འཕགས་པ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཤིན་ཏུ་རྣམ་པར་དག་པའི་ཆོས་ཟབ་མོ་འདི་ལ་གུས་པར་  
ཡང་དག་པར་བཟུང་ཞིང་བསྒོམས་ནས་ཆོས་ཀྱི་རྒྱན་གྱི་ཡོ་བྱད་ཀྱིས་ལུས་རབ་ཏུ་བརྒྱན་པར་བྱའོ། །ཆོས་ཀྱིས་རབ་ཏུ་བརྒྱན་པར་གྱུར་ན། དེ་བཞིན་གཤེགས་པའི་སྐུ་རྡོ་རྗེ་ལས་  
  
  
མཐུ་བོ་ཆེ་ཤིན་ཏུ་བརྟན་པ་ཐོབ་པར་འགྱུར་ཏེ། གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་ཇི་སྙེད་ཡོད་པ་ཐམས་ཅད་ལུས་ཀྱི་  
མཐུ་སྟོབས་གཏུགས་ཏེ་ཤིན་ཏུ་བརྟན་པའི་སྐུ་དེ་རྣམ་པར་གཞིག་པར་འདོད་ན་ཡང་གང་གིས་ཀྱང་རྣམ་པར་གཞིག་པར་མི་ནུས་སོ། །ལྷ་དང། མི་དང། ལྷ་མ་ཡིན་དུ་བཅས་པའི་  
འཇིག་རྟེན་གྱི་འཁོར་གྱི་ནང་དུ་ཆོས་ཀྱི་སྣང་བ་རབ་ཏུ་བསྟན་ན་ཡང་གང་གིས་ཀྱང་བརྒལ་དུ་མེད་པར་འགྱུར་རོ། །སེམས་ཅན་གང་གིས་ཆོས་ཟབ་མོ་འདི་ལེན་ཏམ། ཀློག་གམ། ཁ་  
ཏོན་འདོན་ནམ། ནན་ཏན་བརྩོན་འགྲུས་ཀྱིས་སྒྲུབ་པར་བྱེད་ན། ཇི་ལྟར་མོས་པ་བཞིན་དུ་རིགས་ཤིན་ཏུ་མཐོ་བའི་རིགས་སུ་སྐྱེ་བར་འགྱུར་བ་ནས་བྱང་ཆུབ་ཀྱི་ཤིང་དྲུང་དུ་མངོན་པར་  
རྫོགས་པར་སངས་རྒྱས་པའི་བར་དུ་ཡང་ཐོབ་ནས་གྲགས་པ་ཕུན་སུམ་ཚོགས་པ་དང། འཇིག་རྟེན་གྱི་ཁམས་ཁྱད་པར་འཕགས་ཤིང་ལམ་ཐ་དད་པ་དང་འདྲེས་པ་མེད་པ་དང། བྲམ་  
ཟེ་དང། མུ་སྟེགས་ཅན་གྱི་མིང་ཡང་མེད་ན། ལྟ་བ་ངན་པས་ལོག་པར་ཡོངས་སུ་ཚོལ་བ་ལྟ་སྨོས་ཀྱང་ཅི་དགོས་པ་དང། མི་དགེ་བའི་ཆོས་རྣམས་ཀྱི་མིང་ཡང་མི་ཐོས་ན། མི་དགེ་  
པའི་རྩ་བ་མངོན་པར་སྒྲུབ་པ་ལྟ་ཡོད་པར་ག་ལ་འགྱུར་བ་དང་ལག་པ་དང། རྐང་པའི་སོར་མོ་ལས་འོད་ཟེར་བཀྱེ་ནས་འཇིག་རྟེན་གྱི་ཁམས་ཚད་མེད་པ་རྣམས་སྣང་བར་བྱེད་དེ་  
  
  
༄༅། །སེམས་ཅན་གང་གི་ལུས་ལ་རེག་པ་དེ་དག་ཐམས་ཅད་བདེ་བ་ཐོབ་པར་བྱེད་པ་དང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་  
མངོན་སུམ་དུ་བྱེད་པར་འགྱུར་རོ། །བློ་གྲོས་འཕགས་པ། དེ་ལྟ་བས་ན། བྱང་ཆུབ་སེམས་དཔའ་སེམས་དཔའ་ཆེན་པོ་གང་དེའི་བསྟན་པ་ལན་ཏན་སྒྲུབ་པར་བྱེད་པ་དེ་  
དག་ནི༑ ཡོན་ཏན་ཁྱད་པར་དུ་འཕགས་པ་དེ་ལྟ་བུ་དག་འཐོབ་པར་འགྱུར་ཏེ། གལ་ཏེ་ངས་ཡོངས་སུ་རྫོགས་པར་བརྗོད་པར་གྱུར་ན་ནམ་ཡང་མཐར་ཐུག་པར་མི་འགྱུར་རོ། །  
དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་འཕགས་པ་ལ་འདི་སྐད་ཅེས་བཀའ་སྩལ་ཏོ། བློ་གྲོས་འཕགས་པ། གང་དག་  
བྱང་ཆུབ་སེམས་དཔའི་ལམ་འདི་ལ་གནས་པ་དེ་དག་གིས་ནི། རྣམ་པར་དག་པའི་ཆོས་ཟབ་མོ་འདི་ནན་ཏན་གྱིས་མངོན་པར་བསྒྲུབས་ནས་སྟོང་པ་ཉིད་དང་རྗེས་སུ་  
མཐུན་པ་དང། རབ་ཏུ་དབེན་པ་དང་རྗེས་སུ་མཐུན་པར་གྱུར་ན་ཆོས་ཀྱི་སྣང་བ་རབ་ཏུ་འཐོབ་པར་འགྱུར་རོ། །ཆོས་ཀྱི་སྣང་བའི་དབང་གིས་ནི། ཆོས་ཐམས་ཅད་ཀྱི་ངོ་བོ་ཉིད་  
ཐ་དད་པ་མེད་པ་མཐོང་བར་འགྱུར་རོ། །ངོ་བོ་ཉིད་ཐ་དད་པ་མེད་པ་མཐོང་བའི་ཕྱིར་ནི། ལྟ་བ་རྣམ་པར་དག་པར་འགྱུར་རོ་།ལྟ་བ་རྣམ་པར་དག་པའི་ཕྱིར་ནི། ཆོས་སུ་ལྟ་བ་ཡང་མེད་  
  
  
༑ཆོས་གང་ཡང་རང་བཞིན་དང་བྲལ་བར་ལྟ་བ་ཡང་མེད་དོ། །ཆོས་སུ་ལྟ་བ་རྣམ་པར་དག་པས་རྣམ་པར་དག་པ་ཡང་མེད་དོ། །རྣམ་པར་དག་པ་ཡང་མེད་པ་གང་ཡིན་པ་དེ་ལ་  
ནི༑ རྣམ་པར་དག་པའི་ལུས་ཀྱང་མེད་པས། རྣམ་པར་དག་པའི་ཡེ་ཤེས་ཀྱི་སྤྱོད་ཡུལ་ཐོབ་ནས་ཆོས་ཀྱི་དབྱིངས་རྣམས་དབྱིངས་ཀྱང་མ་ཡིན། དབྱིངས་མ་ཡིན་པ་ཡང་མ་ཡིན་པར་  
ཡང་ཡང་དག་པར་འཐོབ་པར་འགྱུར་རོ། །དབྱིངས་སུ་ལྟ་བ་རྣམ་པར་དག་པར་གྱུར་པས། དབྱིངས་རྣམ་པ་སྣ་ཚོགས་ཀྱི་ངོ་བོ་ཉིད་དུ་འདུ་ཤེས་པ་ཡོངས་སུ་སྤོང་བར་འགྱུར་རོ། །  
ངོ་བོ་ཉིད་དུ་འདུ་ཤེས་པ་སྤངས་པའི་ཕྱིར་དབྱིངས་ཀྱི་ཚུལ་གྱི་གསང་ཚིག་གང་ཡིན་པ་རྟོགས་པར་གྱུར་ནས་ཆོས་རྣམས་དབྱིངས་མ་ཡིན་པར་ཡོངས་སུ་ཤེས་པར་གྱུར་ཏེ། འདི་  
ལྟར་ཆོས་ཀྱི་དབྱིངས་ལ་ཐ་དད་པ་མེད་པར་མཐོང་པའི་ཕྱིར་དང། རྣམ་པར་འཇིག་པ་མེད་པར་མཐོང་བའི་ཕྱིར་དང། འགྱུར་པ་མེད་པར་མཐོང་བའི་ཕྱིར་དང། ཆོས་ཀྱི་  
དབྱིངས་ཀྱི་ཚུལ་ཐམས་ཅད་ལ་ཐབས་མཁས་པ་རབ་ཏུ་འཐོབ་པར་འགྱུར་རོ། །ཐབས་མཁས་པའི་དབང་གིས་ནི། ཆོས་ཀྱི་དབྱིངས་ཀྱི་ཚུལ་ཡོངས་སུ་ཤེས་ཤིང། ཏིང་ངེ་  
འཛིན་གྱི་སྟོབས་ཀྱིས་ཆོས་ཀྱི་དབྱིངས་རྣམས་ཀྱི་བྱེ་བྲག་གི་ཚུལ་གང་ཡིན་པ་དེ་དག་ལ་ཡང་རྗེས་སུ་འཇུག་པར་འགྱུར་རོ། །སྤྱོད་པ་འདི་ལ་གནས་པའི་ཚེ་ཆོས་ཐམས་ཅད་ལ་གནས་པ་  
  
  
༄༅། །མེད་པ་དང། མངོན་པར་ཞེན་པ་མེད་པར་འགྱུར་རོ། །མངོན་པར་ཞེན་པ་མེད་པའི་ཕྱིར་ཆོས་ཀྱི་དབྱིངས་ཀྱི་ཚུལ་ཐམས་ཅད་ཅི་རིགས་པར་རྣམ་པ་སྣ་  
ཚོགས་སུ་རབ་ཏུ་ཕྱེ་ནས་སྟོན་པར་འགྱུར་རོ། །ཏིང་ངེ་འཛིན་གྱི་མཐུའི་དབང་གིས་གཞན་ཡང་བསམ་གཏན་དང། རྣམ་པར་ཐར་པ་དང། ཏིང་ངེ་འཛིན་དང། སྙོམས་པར་  
འཇུག་པ་ལ་རྣམ་པར་བརྩོན་པའི་རྫུ་འཕྲུལ་གྱིས་གཅིག་ལས་མང་པོར་བསྒྱུར་བ་དང། མང་པོ་ལས་གཅིག་ཏུ་བསྒྱུར་བ་དང། རི་དང་བྲག་དང། རྩིག་པ་དག་ལ་ཐོགས་  
པ་མེད་པར་འགྲོ་བ་དང། འཕུར་བ་ལ་དབང་ཐོབ་པར་འགྱུར་རོ་།ཁམས་བཞི་པོ་དག་འདུས་པ་ལ་རབ་ཏུ་མཁས་པར་འགྱུར་རོ། །ཁམས་ལ་མི་གནས་པར་ཁམས་ཐམས་  
ཅད་རབ་ཏུ་ཤེས་པར་འགྱུར་རོ། །ནམ་མཁའི་ཁམས་དང་གཅིག་ཏུ་གྱུར་ཀྱང་ནམ་མཁའི་ཁམས་ལ་མངོན་པར་ཞེན་པ་དང། ཐོགས་པ་ཅི་ཡང་མེད་དོ། །ཁམས་འདུས་  
པ་ལ་རབ་ཏུ་མཁས་པར་གྱུར་པའི་ཕྱིར་ཁམས་ཐམས་ཅད་ཐབས་མཁས་པས་མངོན་པར་སྒྲུབ་པར་བྱེད་དོ། །མངོན་པར་བསྒྲུབས་པའི་ཕྱིར་ཆུའི་ཁམས་རབ་ཏུ་རྟོགས་པར་  
གྱུར་ནས་ཆུའི་ཁམས་ལས་དུད་པ་འཐུལ་བ་དང། མེ་རབ་ཏུ་འབར་བ་དང། དུད་པ་འཐུལ་བ་དང། མེ་རབ་ཏུ་འབར་བ་གཉིས་ཀ་སྟོན་པར་བྱེད་པས། རྣམ་པ་སྣ་ཚོགས་  
  
  
པ་ཆེན་པོ་བྱེད་དོ། །ཆོས་ཀྱི་དབྱིངས་ཀྱི་ཚུལ་གྱི་ཐབས་མཁས་པ་ལ་རབ་ཏུ་གནས་ནས་གཡོ་བ་མེད་པར་ཇི་ལྟར་  
མོས་པ་བཞིན་དུ་སངས་རྒྱས་ཀྱི་ཞིང་གང་དུ་མོས་པ་དེ་བཞིན་དུ་སྐྱེ་བར་འགྱུར་བས། སྲིད་པ་རྣམས་སུ་མངལ་དུ་སྐྱེ་བའི་ལུས་བཟློག་སྟེ་སྤྲུལ་པས་སྐྱེ་བའི་ལུས་བླངས་ནས་རྟག་ཏུ་ཕྱོགས་  
བཅུའི་འཇིག་རྟེན་གྱི་ཁམས་ན་བཞུགས་པའི་དེ་བཞིན་གཤེགས་པ་རྣམས་མཐོང་ཞིང་དེ་བཞིན་གཤེགས་པ་དེ་དག་ཀྱང་མཚན་ནི། འདི་ལྟ་བུའོ། །རིགས་ནི། འདི་ལྟ་བུའོ། །  
འཁོར་འདུས་པ་ནི། འདི་ལྟ་བུའོ། །ཆོས་སྟོན་པ་ནི། འདི་ལྟ་བུའོ་།ཞེས་མ་འདྲེས་པར་རབ་ཏུ་ཤེས་སོ། །དེ་ནས་འཁོར་དེ་ཉིད་དུ་གཞན་ཡང་བྱང་ཆུབ་སེམས་དཔའ་སེམས་དཔའ་  
ཆེན་པོ་དཔག་ཏུ་མེད་པའི་རྒྱལ་བ་ཞེས་བྱ་བ་འདུས་པར་གྱུར་པ་དེས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་  
ཆེན་པོ་རྣམས་ཆོས་ཇི་ལྟ་བུ་ཞིག་ལ་གནས་པར་གྱུར་ན། བཅོམ་ལྡན་འདས་ཀྱིས་ཇི་སྐད་དུ་གསུངས་པའི་ཡོན་ཏན་མཆོག་དེ་དག་ཐོབ་པར་འགྱུར་ལགས། དེ་ནས་བཅོམ་ལྡན་  
འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་དཔག་ཏུ་མེད་པའི་རྒྱལ་བ་ལ་འདི་སྐད་ཅེས་བཀའ་སྩལ་ཏོ། །བྱང་ཆུབ་སེམས་དཔའ་སེམས་དཔའ་ཆེན་པོ་གང་ཆོས་ཐམས་  
  
  
༄༅། །ཅད་ལ་གནས་པ་མེད་པ་གང་ཡིན་པ་དེས་ངས་ཇི་སྐད་བསྟན་པའི་ཡོན་ཏན་མཆོག་ཏུ་གྱུར་པ་དེ་དག་འཐོབ་པར་འགྱུར་རོ་།དཔག་ཏུ་མེད་པའི་རྒྱལ་བ་  
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་གལ་ཏེ་གཟུགས་དང་ཚོར་བ་དང། འདུ་ཤེས་དང། འདུ་བྱེད་དང། རྣམ་པར་ཤེས་པ་ལ་གནས་པར་གྱུར་ཏམ་  
གལ་ཏེ་སའི་ཁམས་དང། ཆུའི་ཁམས་དང། མེའི་ཁམས་དང། རླུང་གི་ཁམས་དང། ནམ་མཁའི་ཁམས་ལ་གནས་པར་གྱུར་ཏམ། གལ་ཏེ་འདོད་པའི་ཁམས་དང་  
གཟུགས་ཀྱི་ཁམས་དང། གཟུགས་མེད་པའི་ཁམས་ལ་གནས་པར་གྱུར་ན་ངས་མདོ་སྡེ་འདི་ལས་ཡོན་ཏན་འདི་དག་དང་ལྡན་པར་མི་སྟོན་ཏོ་།གལ་ཏེ་བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ཆོས་ཐམས་ཅད་ལ་གནས་པ་མེད་ཅིང་འབྱུང་བ་དང། འཇུག་པ་མེད་པར་གྱུར་ན། ངས་དེ་དག་གི་ཡོན་ཏན་གྱི་རྒྱ་མཚོ་ཆེན་པོ་དཔག་ཏུ་མེད་པ་  
ཐོབ་པར་འགྱུར་བར་རབ་ཏུ་བསྟན་ཏོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ནི། ཆོས་ཅུང་ཟད་ཙམ་ཡང་དམིགས་པར་བྱ་བ་དང་  
གནས་པར་བྱ་བ་ཡང་མེད་ལ། ཆོས་ཅུང་ཟད་ཙམ་ཡང་འཇུག་པར་བྱ་བའམ། འབྱུང་བར་བྱ་བ་ཡང་མེད་པར་ཆོས་རྣམས་ཀྱི་ཚུལ་ལ་ལེགས་པར་གནས་ཤིང་གཡོ་བ་མེད་  
  
  
༑དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ནི། གནས་པ་དང། གཡོ་བ་མེད་དེ། གཡོ་བ་མེད་པའི་ཕྱིར་མཐོ་བ་ཡང་མེད་དོ། །དམའ་  
བ་ཡང་མེད་དོ། །མཐོ་བ་དང་དམའ་བ་མེད་པའི་ཕྱིར་མཐོ་བ་དང་དམའ་བ་ལ་གནས་པ་ཡོངས་སུ་སྤོང་བར་བྱེད་དོ། །མཐོན་དམན་ལ་མི་གནས་པའི་ཕྱིར་དགེ་བའི་གནས་སུ་  
གནས་པ་ཞེས་བྱའོ། །དགེ་བའི་གནས་སུ་གནས་པ་གང་ཡིན་པ་དེ་ནི་གནས་མེད་པ་ལ་གནས་པ་ཡིན་ནོ། །གནས་མེད་པ་ལ་གནས་པ་གང་ཡིན་པ་དེ་ནི། ཅི་ལ་ཡང་གནས་  
པ་མེད་དོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། ཆོས་འགའ་ཙམ་ཡང་རྣམ་པར་གཞག་པའམ་རྫོགས་པར་བྱེད་པ་མེད་པས་གནས་མེད་པ། འབྱུང་བ་  
མེད་པ༑ བྱེད་པ་མེད་པར་གྱུར་པ་ཡིན་ནོ། །དེ་ཅིའི་ཕྱིར་ཞེ་ན་གནས་མི་དམིགས་པས་སོ། །གནས་མེད་པའི་ཕྱིར་རྣམ་པར་རྟོག་པ་ཡང་མེད་དོ། །རྣམ་པར་རྟོག་པ་མེད་པའི་  
ཕྱིར་མི་གཡོ་བའི་གནས་སུ་གནས་པར་བྱེད་དོ། །ཆོས་ཀྱི་དབྱིངས་ནི་ལྟ་བ་བཞིན་དུ་གནས་པར་བྱེད་དོ། །གནས་མེད་པ་ལ་གནས་པར་བྱེད་པས་གནས་པ་ཅི་ཡང་མེད་དེ་  
གནས་དང་གནས་མེད་པ་ལ་མངོན་པར་ཞེན་པ་མེད་པས་ལེགས་པར་གནས་པ་ཞེས་བྱའོ། །དཔག་ཏུ་མེད་པའི་རྒྱལ་བ། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཀྱི་  
  
  
༄༅། །ཚུལ་ལ་རབ་ཏུ་གནས་པ་ནི། དེ་ལྟར་གནས་པ་མེད་པ་རྣམ་པར་བཞག་ནས་གནས་པ་མེད་པ་ལ་གནས་པར་བྱེད་པས་ཆོས་ཐམས་ཅད་ལ་  
རྣམ་པར་རྟོག་པ་མེད་པར་མཐོང་ཞིང། རྣམ་པར་མི་རྟོག་པའི་སྤྱོད་པ་དེ་ལྟ་བུ་ལ་གནས་པར་བྱེད། སྤྱོད་པ་དེས་ཆོས་ཐམས་ཅད་གཡོ་བ་མེད་པར་མཐོང་བས། ཚུལ་  
བཞིན་དུ་གནས་པར་རྗེས་སུ་མཐུན་པ་དང། ཚུལ་བཞིན་དུ་མི་གཡོ་བའི་རྗེས་སུ་མཐུན་པ་དང། ཚུལ་བཞིན་དུ་མི་ལེན་པའི་རྗེས་སུ་མཐུན་པར་གྱུར་པ་ཡིན་ནོ། །དེ་ནས་དེའི་  
ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། བྱང་ཆུབ་སེམས་དཔའ་ཡང་དག་དྲན། །དོན་ལ་ལེགས་པར་སེམས་བྱེད་ཅིང་།ཆོས་རྣམས་ལ་ནི་མི་  
གནས་པས། །བློ་དང་ལྡན་པ་ཞེས་བྱའོ། །ཆོས་ནི་ཅུང་ཟད་འགའ་ཙམ་ཡང། །རྣམ་པར་གཞག་པར་བྱ་བ་མེད། །རྣམ་པར་གཞག་པ་མེད་པའི་ཕྱིར། །འཇིགས་པ་མེད་པར་  
གཞོལ་བར་བྱེད། །གཟུགས་ནི་རྣམ་པར་མི་གཞག་ཅིང། །ཚེར་བ་རྣམས་ཀྱང་གཞག་པ་མེད། །འདུ་ཤེས་དང་ནི་འདུ་བྱེད་དང། །རྣམ་པར་ཤེས་པའང་དེ་བཞིན་ནོ། །ཕུང་  
པོ་རྣམས་ལ་མི་གནས་ཤིང། །ཁམས་རྣམས་དང་ནི་སྐྱེ་མཆེད་དང་།གནས་དང་གནས་མ་ཡིན་ལ་ཡང། །རྟག་ཏུ་གནས་པ་མེད་པ་ཡིན། །ས་ཡི་ཁམས་ལ་མི་གནས་  
  
  
།ཆུ་ཡི་ཁམས་ལའང་གནས་པ་མིན། །མེ་དང་རླུང་གི་ཁམས་ལ་ཡང། །རྟག་ཏུ་གནས་པ་མེད་པ་ཡིན། །འདོད་པའི་ཁམས་དང་གཟུགས་ཀྱི་ཁམས། །གཟུགས་མེད་རྣམས་  
ལ་མི་གནས་ཏེ། །རྣམ་གཞག་མེད་པ་ཐོབ་པའི་ཕྱིར། །ཁམས་གསུམ་དག་ན་གནས་མི་བྱེད། །ནམ་མཁའི་ཁམས་ནི་དེ་དག་ལ། །གནས་པར་ཡང་ནི་མི་བྱེད་དེ། །གནས་པར་བྱེད་པ་  
མེད་པས་ན། །མཉམ་པ་ཉིད་དུ་གཞོལ་བར་བྱེད། །དེ་ཕྱིར་ཆོས་ནི་ཅུང་ཟད་ཙམ། །གནས་པར་བྱ་བ་ཅི་ཡང་མེད། །གནས་པ་མེད་པ་གང་ཐོབ་པ། །དེ་ནི་ཡེ་ཤེས་དམ་པ་ཡིན། །ཡེ་ཤེས་  
དམ་པ་གནས་པ་མེད། །གནས་པ་མེད་པས་ལེགས་གནས་ཡིན། །དེ་ལྟའི་གནས་པ་གང་ཐོབ་པ། །ཆོས་ཀྱི་དབྱིངས་ལ་གནས་པ་ཡིན། །གནས་པ་མེད་དང་མཚུངས་ལྡན་ཕྱིར། །དེ་  
ནི་རྟག་ཏུ་ལེགས་གནས་འགྱུར། །གནས་པ་མེད་ཅིང་རྟེན་མེད་པ། །ཆོས་ལ་གནས་པ་འཐོབ་པར་འགྱུར། །གལ་ཏེ་རྟེན་མེད་ཐོབ་འགྱུར་ན། །རྟག་ཏུ་གཡོ་བ་མེད་པར་འགྱུར། །འཇུག་  
པ་མེད་ཅིང་འབྱུང་བ་མེད། །མཉམ་པ་ཉིད་དུ་རབ་ཏུ་གནས། །ཆོས་ལ་དེ་ལྟར་གང་གནས་པ། །དེ་ནི་དཔའ་བོ་ཞེས་བྱའོ། །ཆོས་རྣམས་ཀུན་ལ་མཐོ་བ་མེད། །ཆོས་རྣམས་ཀུན་ལ་  
དམའ་བ་མེད། །དེ་ལྟར་གཡོ་བ་མེད་གྱུར་པ། །ཆོས་ཀྱི་དབྱིངས་ལ་རབ་ཏུ་གནས། །གཡོ་བ་མེད་ལ་གནས་པའི་ཕྱིར། །བླ་མེད་གནས་པ་འཐོབ་པར་འགྱུར། །མི་གནས་གནས་དང་  
  
  
༄༅། །རྗེས་མཐུན་པ། །དེ་ནི་དཔའ་བོ་ཞེས་བྱའོ། །གནས་པ་ལ་ནི་མི་གནས་ཤིང། །གནས་ལ་གཡོ་བ་མེད་གྱུར་པ། །གནས་པ་མེད་པ་གྲུབ་པས་ན། །ལེགས་  
པར་གནས་པ་འཐོབ་པར་འགྱུར། །གནས་དང་གནས་མ་ཡིན་ལ་ཡང་།ཐམས་ཅད་དུ་ནི་གཡོ་བ་མེད། །གཡོ་མེད་པ་ལ་གནས་པས་ན། །གཡོ་བ་མེད་པ་ཞེས་བྱའོ། །གལ་ཏེ་  
མི་གཡོ་གནས་གྱུར་ན། །ཐམས་ཅད་ལ་ཡང་གནས་མི་འགྱུར། །གནས་དང་གནས་མི་ན་མི་སེམས་པས། །རྣམ་རྟོག་མེད་ལ་རྟག་ཏུ་གནས་།གནས་ལ་གནས་པར་མི་བྱེད་  
ཕྱིར༑ ༑གཡོ་བར་གྱུར་པ་ཅི་ཡང་མེད། །གནས་ཀྱང་གཡོ་བ་མེད་པས་ན། །ཐམས་ཅད་ལ་ཡང་གནས་མི་འགྱུར། །གལ་ཏེ་མི་གནས་ཐོབ་གྱུར་ན། །གནས་དང་གནས་མིན་  
གྱིས་མི་གཡོ། །གནས་ཀྱིས་མི་གཡོ་གང་ཡིན་པ། །གནས་ལ་རབ་གནས་ཞེས་བྱའོ། །གནས་ལ་རབ་ཏུ་གནག་གནས་པ། །གནས་པ་མེད་ལ་གནས་པས་ན། །ཆོས་རྣམས་  
ཐམས་ཅད་མཐོང་འགྱུར་ཞིང། །ཆོས་ཀྱི་རྗེས་མཐུན་གནས་ལ་གནས་།དེ་ལྟར་ཆོས་རྣམས་མཐོང་བས་ན། །སྣ་ཚོགས་དག་ལ་མི་གནས་ཤིང། །གནས་མེད་རབ་ཏུ་གནས་  
པ་མེད༑ ༑ཆོས་གནས་པ་ལ་མཁས་པར་འགྱུར། །རྟག་ཏུ་ཆོས་ལ་རབ་གནས་པས། །རྣམ་པར་རྟོག་པ་ཅི་ཡང་མེད། །རྣམ་པར་རྟོག་པ་སྤངས་པའི་ཕྱིར། །འདི་ནི་མི་གཡོ་བ་  
  
  
༑གལ་ཏེ་མི་གཡོ་གནས་གྱུར་ན། །སྤྱོད་པ་དག་ལ་རྣམ་མི་རྟོག་གནས་དང་གནས་མིན་ཡོངས་སུ་སྤྱོད། །འདི་ནི་སོ་སོར་རྟོག་བྱེད་ཡིན། །གལ་ཏེ་མི་གཡོ་རབ་རྟོག་ན། །ཐམས་  
ཅད་གཡོ་བ་མེད་པར་འགྱུར། །ཆོས་རྣམས་རྟག་ཏུ་མཉམ་པ་ལ། །དེ་བཞིན་རབ་ཏུ་གཞོལ་བར་འགྱུར། །ཚུལ་བཞིན་རྗེས་མཐུན་གནས་པ་དང། །ཚུལ་བཞིན་རྣམ་པར་མི་གཡོ་  
དང། །མི་གཡོ་གནས་ནི་གང་ཐོབ་པ། །གནས་མེད་ལ་ནི་རྟག་ཏུ་གནས། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་ཀྱིས་  
ཡང་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཆོས་ཀྱི་ཚུལ་འཆིང་བ་མ་མཆིས་པ་དང། གྲོལ་བ་མ་མཆིས་  
པ་ལ་རབ་ཏུ་དགོད་པར་མཛད་པ་ཤིན་ཏུ་ངོ་མཚར་ཆེ་ལགས་སོ་།བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཆོས་ཀྱི་ཚུལ་རྣམ་པར་གཞག་པ་ལ་རབ་ཏུ་  
མཁས་པ་ནི། ཆོས་ཅུང་ཟད་ཙམ་ཡང་མཚུངས་པར་ལྡན་པའམ་མཚུངས་པར་མི་ལྡན་པའམ། མཐུན་པར་གྱུར་པའམ། ཡོངས་སུ་བསྡུས་པའམ། ཡོངས་སུ་མ་བསྡུས་པའམ། སྐྱབས་  
སུ་འགྲོ་བ་དང་མི་ལྡན་པའམ། འདོད་ཆགས་དང་བཅས་པའམ། འདོད་ཆགས་དང་བྲལ་བའམ། ཞེ་སྡང་དང་བཅས་པའམ། ཞེ་སྡང་དང་བྲལ་བ་ཞེས་བགྱི་བ་ཡང་དག་པར་རྗེས་སུ་མི་  
  
  
༄༅། །དམིགས་ལགས་སོ། །བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཆོས་ཀྱི་ཚུལ་ཐམས་ཅད་རྣམ་པར་གཞག་པ་ལ་རབ་  
ཏུ་མཁས་པ་ནི། གལ་ཏེ་སེམས་ཅན་རྣམས་ཀྱིས་གུས་པས་མཆོད་པ་བགྱིས་པ་ན་ཡང་འདོད་ཆགས་ཀྱི་སྲིད་པ་སྐྱེ་བར་མི་འགྱུར། སྨོད་ཅིང་གནོད་པ་བགྱིས་ན་ཡང་ཞེ་སྡང་  
སྐྱེ་བར་མི་འགྱུར་ཏེ། འདུ་ཤེས་སྣ་ཚོགས་མ་མཆིས་ཤིང་ཆོས་སུ་ལྟ་བ་ཐམས་ཅད་ཡོངས་སུ་སྤངས་པས་ཆོས་འགའ་ཙམ་ཡང་ཆོས་འགའ་ཙམ་དང་མཚུངས་པར་ལྡན་  
པའམ༑ མཚུངས་པར་མི་ལྡན་པར་ཡང་དག་པར་རྗེས་སུ་མི་དམིགས་སོ་།མཚུངས་པར་ལྡན་པ་དང། མཚུངས་པར་མི་ལྡན་པ་ལས་ཀྱང་ཡང་དག་པར་འདས་པའི་  
སླད་དུ་མཚུངས་པར་ལྡན་པ་དང། མཚུངས་པར་མི་ལྡན་པའི་འདུ་ཤེས་སྤོང་ཞིང་མཚུངས་པར་ལྡན་པ་དང། མཚུངས་པར་མི་ལྡན་པའི་འདུ་ཤེས་ཀྱང་ཡང་དག་པར་  
ཁོང་དུ་ཆུད་པར་འགྱུར་ལགས་སོ། །ཁོང་དུ་ཆུད་པ་ལས་ཡང་དག་པར་འདས་ནས་ཀྱང་ཆོས་འགའ་ཙམ་ལ་ཡང་རྩོལ་བའམ། ལྡོག་པའམ། བགྲོད་པར་བགྱིད་པ་དང་  
བཅས་པའམ། བགྲོད་པར་བགྱིད་པ་མ་མཆིས་པ་ཞེས་མཚུངས་པར་ལྡན་པར་བགྱིད་ལགས་སོ། །ཆོས་ཐམས་ཅད་ཀྱི་ཚུལ་ཡང་ཡང་དག་པ་མ་ལགས་པའི་བསམ་  
  
  
ཡོངས་སུ་འཛིན་པ་མ་མཆིས་པས། ཐབས་མཁས་པས་ཆོས་ཀྱི་ངོ་བོ་ཉིད་རྣམ་པར་འཇིག་པར་མི་བགྱིད་ལགས་སོ། །བཅོམ་ལྡན་འདས། བྱང་ཆུབ་  
སེམས་དཔའ་སེམས་དཔའ་ཆེན་པོ་རྣམས་ནི། ཆོས་ཐམས་ཅད་ལ་དེ་ལྟར་གནས་པའི་ཚེ་ཐབས་མཁས་པས་ཆོས་ཐམས་ཅད་ཀྱི་དབྱིངས་ཀྱི་ཚུལ་ཡང་དག་པར་སྟོན་པར་  
བགྱིད་ལགས་པས། །སངས་རྒྱས་ཀྱི་ཆོས་ཐམས་ཅད་མྱུར་དུ་ཡོངས་སུ་རྫོགས་པར་བགྱིད་ལགས་སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་  
པོ་བློ་གྲོས་མཐའ་ཡས་ལ་བཀའ་སྩལ་པ། བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་སངས་རྒྱས་ཀྱི་ཆོས་ལ་རྣམ་པར་གཞག་པར་བྱ་བ་  
མེད་ཅིང་གནས་པར་བྱ་བ་མེད་པར་མཐོང་བར་གྱུར་ན། སངས་རྒྱས་ཀྱི་ཆོས་ལ་རྣམ་པར་གཞག་པར་བྱ་བ་མེད་པ་དང། གནས་པར་བྱ་བ་མེད་པ་དང། ཁྱད་པར་དུ་གནས་  
པ་མེད་པ་དང། ཁྱད་པར་གནས་པ་མེད་པར་ཡང་དག་པར་མཐོང་བར་གྱུར་ཏེ། སངས་རྒྱས་ཀྱི་ཆོས་གནས་པ་མི་གཡོ་བར་མཐོང་བའི་ཕྱིར་དང། འཁོར་བར་མི་འཇུག་  
པའི་ཕྱིར་དང། ཡོངས་སུ་མི་འགྱུར་བའི་ཕྱིར་ཆོས་ཐམས་ཅད་ཀྱི་དབྱིངས་དང་རྗེས་སུ་མཐུན་པར་གནས་པར་འགྱུར་པས། ཆོས་ཐམས་ཅད་ཀྱི་དབྱིངས་ཀྱི་ཚུལ་རྣམ་པར་  
  
  
༄༅། །གཞག་པ་ལ་མཁས་པ་ཞེས་བྱའོ། །བློ་གྲོས་མཐའ་ཡས་བྱང་ཆུབ་སེམས་དཔའ་སེམས་དཔའ་ཆེན་པོ་གང་སངས་རྒྱས་ཀྱི་ཆོས་ལ་གནས་པ་  
མེད་པ་དང། མི་གནས་པ་མེད་པ་དང། ཁྱད་པར་དུ་གནས་པ་མེད་པ་དང། ཁྱད་པར་མེད་པར་གནས་པ་མེད་པ་དང། གནས་པས་གནས་པ་མེད་པ་དང། གནས་པ་མ་ཡིན་  
པར་གནས་པ་མེད་པ་དང། གཡོ་བ་མེད་པ་དང། རྣམ་པར་རྟོག་པ་མེད་པ་དང། ཁྱད་པར་དུ་རྣམ་པར་རྟོག་པ་མེད་པ་དང། ཀུན་ཏུ་རྟོག་པ་མེད་པར་གྱུར་ན། གདོད་ཆོས་  
ཐམས་ཅད་ཀྱི་དབྱིངས་ཀྱི་ཚུལ་རྣམ་པར་གཞག་པ་ལ་རབ་ཏུ་མཁས་པ་ཞེས་བྱའོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཆོས་འགའ་  
ཙམ་ཡང་རྣམ་པར་གཞག་པ་མི་མཐོང་ལ། ཆོས་ཐམས་ཅད་ཀྱི་གནས་མཆོག་ཏུ་རྣམ་པར་གཞག་ཏུ་ཡོད་པར་ཡང་མི་མཐོང་ཞིང་རྣམ་པར་རྟོག་པ་མེད་པ་དང། མཆོག་ཏུ་  
རྣམ་པར་རྟོག་པ་མེད་པ་དང། ཀུན་ཏུ་རྣམ་པར་རྟོག་པ་མེད་པར་གྱུར་ན། གདོད་ཆོས་ཐམས་ཅད་ཀྱི་དབྱིངས་ཀྱི་ཚུལ་རྣམ་པར་གཞག་པ་ལ་མཁས་པ་ཞེས་བྱའོ། །བློ་གྲོས་  
མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། ཆོས་འགའ་ཙམ་ཡང་འདུག་པའམ། འགྲོ་བ་ཞེས་བྱ་བར་ཡང་དག་པར་མི་མཐོང་ལ། རྣམ་པར་  
  
  
ཁྱད་པར་དུ་རྣམ་པར་རྟོག་པ་ཡང་མེད་ཀུན་ཏུ་རྣམ་པར་རྟོག་པ་ཡང་མེད་དེ། ཆོས་ཐམས་ཅད་ནམ་མཁའ་ཡོངས་སུ་དག་པ་ལྟར་མཐོང་ཞིང་འོད་ཀྱིས་རབ་  
ཏུ་གསལ་བར་འགྱུར་པས། ཉོན་མོངས་པ་ཡོངས་སུ་སྤོང་བ་དང། ཆོས་ཐམས་ཅད་འོད་ཀྱིས་རབ་ཏུ་སྣང་བར་བྱེད་པའི་ཕྱིར་དང། གདོད་ཆོས་ཐམས་ཅད་ཀྱི་དབྱིངས་ཀྱི་ཚུལ་ལ་ཐབས་  
མཁས་པ་ཐོབ་པ་ཞེས་བྱ་སྟེ། རྣམ་པར་གཞག་པས་ཆོས་ཀྱི་དབྱིངས་ལ་སོ་སོར་རྟོག་པར་མི་བྱེད་དོ། །དེ་ཅིའི་ཕྱིར་ཞེ་ན་ཆོས་ཀྱི་དབྱིངས་ལ་རྣམ་པར་གཞག་པ་ཅུང་ཟད་ཙམ་ཡང་  
མེད་པའི་ཕྱིར་རོ། །འདི་ལྟ་སྟེ། དཔེར་ན། ནམ་མཁའ་དང་རླུང་གི་ཁམས་ལ་ནི། གནས་ཀྱང་མེད། བལྟར་ཡང་མི་མཐོང། རྣམ་པར་གཞག་པའི་གནས་ཀྱང་མེད། བརྟེན་པའི་  
གནས་ཀྱང་མེད། བསྟན་དུ་ཡང་མེད་དོ། །དེ་བཞིན་དུ་ཆོས་ཀྱི་དབྱིངས་ཀྱང་འདུག་པར་བྱ་བའི་གནས་ཀྱང་མེད། བལྟ་བར་བྱ་བའི་གནས་ཀྱང་མེད། རྣམ་པར་གཞག་པའི་གནས་ཀྱང་  
མེད༑ བརྟེན་པའི་གནས་ཀྱང་མེད། ཁོང་དུ་ཆུད་པར་བྱ་བ་ཡང་མེད། བསྟན་དུ་ཡང་མེད། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ནི། བསྟན་པར་བྱ་བ་མེད་  
པའི་ཕྱིར་དེ་བཞིན་ཉིད་ཀྱི་དབྱིངས་དང་མཚུངས་པར་ལྡན་པར་གནས་སོ། །བློ་གྲོས་མཐའ་ཡས། ཆོས་ཐམས་ཅད་ཀྱི་དབྱིངས་ནི། སྐྱེ་བ་མེད་པ། སྲོག་མེད་པ། རྒ་བ་མེད་པ། འཆི་  
  
  
༄༅། །བ་མེད་པ། རྒོད་པ་མེད་པ། བྱིང་བ་མེད་པ། བསྟན་དུ་མེད་པའི་དབྱིངས་ཡིན་པས། ཆོས་ཀྱི་དབྱིངས་ཞེས་བྱའོ། །རྣམ་པར་འགྱུར་བ་མེད་པའི་  
དབྱིངས་ཡིན་པས་ཆོས་ཀྱི་དབྱིངས་ཞེས་བྱ་སྟེ། ཆོས་ཀྱི་དབྱིངས་ནི། གནས་ཐམས་ཅད་དུ་ཁྱབ་པ་ཡིན་ནོ། །བློ་གྲོས་མཐའ་ཡས། ཆོས་ཀྱི་དབྱིངས་ནི། འགྲོ་བ་མེད་ཅིང་འགྲོ་  
བའི་གནས་མེད་དེ། འགྲོ་བ་དང། གནས་པ་མེད་པའི་ཕྱིར་ཆོས་ཀྱི་དབྱིངས་དང་མཚུངས་པར་ལྡན་པར་གནས་པ་ཞེས་བྱའོ། །དེ་བཞིན་ཉིད་ཀྱི་ཆོས་ཀྱི་དབྱིངས་ལ་ནི་  
གནས་ཀྱང་མེད། གནས་མ་ཡིན་པ་ཡང་མེད་དོ། །དེ་ཅིའི་ཕྱིར་ཞེ་ན། དེ་བཞིན་ཉིད་ཀྱི་ཆོས་ཀྱི་དབྱིངས་དང། དེ་བཞིན་ཉིད་ཀྱི་རང་བཞིན་ནི། །ཡོད་པ་མ་ཡིན་པའི་ཕྱིར་  
རོ༑ ༑བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ངས་བསྟན་པ་ཉིད་ཐོས་པར་གྱུར་ན། ཆོས་ཐམས་ཅད་ཀྱི་དབྱིངས་ཀྱི་ཚུལ་ལ་ཆོས་ཀྱི་  
སྣང་བ་ཆེན་པོ་ཐོབ་པར་འགྱུར་ལ། ཆོས་ཀྱི་སྣང་བ་ཐོབ་པའི་དབང་གིས་ནི། མི་སྐྱེ་བའི་ཆོས་ལ་བཟོད་པ་ཐོབ་ནས་མྱུར་དུ་དེ་བཞིན་གཤེགས་པའི་སྟོབས་བཅུ་དང། མ་འདྲེས་  
པ་བཅོ་བརྒྱད་དང། སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱེད་དོ། །སེམས་ཅན་ཐམས་ཅད་ཀྱི་དགེ་བའི་རྩ་བ་རྒྱ་ཆེན་པོ་དང། ཚོགས་ཁྱད་པར་དུ་འཕགས་པ་  
  
  
དེ་བཞིན་གཤེགས་པའི་གདུང་རྒྱུན་མི་འཆད་པར་བྱ་བའི་ཕྱིར་མྱུར་དུ་བྱང་ཆུབ་ཀྱི་སྙིང་པོར་སོང་ནས་ཆོས་ཀྱི་འཁོར་ལོ་བསྐོར་བ་དང། བདུད་  
ཀྱི་གནས་རྣམས་ཟིལ་གྱིས་གནོན་པ་དང། ཐ་དད་པར་སྨྲ་བ་རྣམས་ཆར་གཅོད་པ་དང། སྐྱེས་བུ་དམ་པའི་སེངྒེའི་སྒྲ་ཆེན་པོ་སྒྲོག་ཅིང། སེམས་ཅན་རྣམས་ཀྱི་མོས་པ་ཇི་ལྟ་བ་  
དང། སྨོན་ལམ་ཇི་ལྟ་བ་དང། སེམས་བསྐྱེད་པ་ཇི་ལྟ་བ་བཞིན་དུ་ཡང་དག་པར་རྣམ་པར་གྲོལ་བར་བྱ་བའི་ཕྱིར་དམ་པའི་ཆོས་བསྟན་ནས་ཐམས་ཅད་བླ་ན་མེད་པ་ཡང་དག་པར་  
རྫོགས་པའི་བྱང་ཆུབ་ལ་རབ་ཏུ་དགོད་པར་བྱེད་དོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། བྱང་ཆུབ་སེམས་དཔའ་ཐམས་ཅད་ནི། །ཆོས་  
རྣམས་ཀུན་ལ་མི་གནས་པས། །སངས་རྒྱས་ཀྱི་ནི་ཆོས་དག་ལ། །རྣམ་པར་གཞག་པ་ཅི་ཡང་མེད། །བྱང་ཆུབ་སེམས་དཔའ་ཐམས་ཅད་ནི་།རྣམ་པར་གཞག་པ་མེད་པའི་ཕྱིར། །  
སངས་རྒྱས་ཀྱི་ནི་ཆོས་དག་ལ། །འཇིགས་པ་མེད་པར་གཞོལ་བར་བྱེད་།བྱང་ཆུབ་སེམས་དཔའ་ཐམས་ཅད་ནི། །སངས་རྒྱས་ཆོས་ལ་གནས་པ་དང། །གནས་ཀྱང་མེད་པར་  
མཐོང་བས་ན། །ཤིན་ཏུ་ལེགས་པར་གནས་པར་བྱེད། །བྱང་ཆུབ་སེམས་དཔའ་ཐམས་ཅད་ནི། །གནས་པ་དག་ལ་མི་གནས་པར། །ཆོས་རྣམས་རབ་ཏུ་མཐོང་བས་ན། །གནས་  
  
  
༄༅། །པ་མེད་ཅིང་ལྡོག་པ་མེད། །བྱང་ཆུབ་སེམས་དཔའ་ཐམས་ཅད་ནི། །ཆོས་ལ་གནས་པ་མེད་མཐོང་བས། །སངས་རྒྱས་ཆོས་ལ་མི་གཡོས་ཤིང། །  
སངས་རྒྱས་ཆོས་ཀྱང་ཚོལ་མི་བྱེད། །བྱང་ཆུབ་སེམས་དཔའ་ཐམས་ཅད་ནི། །ཆོས་ནི་ཐ་དད་མ་མཐོང་བས། །སངས་རྒྱས་ཆོས་ལས་མ་གཡོས་ཤིང། །ཡོངས་སུ་ཚོལ་བར་  
མི་བྱེད་དོ། །བྱང་ཆུབ་སེམས་དཔའ་ཐམས་ཅད་ནི། །ཆོས་རྣམས་དེ་ལྟར་མཐོང་བས་ན། །ཆོས་རྣམས་མཁས་པར་བྱ་བ་ལ། །ཐབས་མཁས་པས་ནི་གནས་པར་བྱེད། །བྱང་  
བྱང་ཆུབ་སེམས་དཔའ་ཐམས་ཅད་ནི། །རྟག་ཏུ་མཉམ་པར་མཐོང་བས་ན། །སངས་རྒྱས་ཆེས་ལ་མི་གནས་ཤིང། །མི་གནས་པ་ཡང་མ་ཡིན་ནོ། །རྟག་ཏུ་གནས་མེད་པ་  
ལ་གནས། །གནས་མེད་པ་ལའང་མ་ཡིན་ནོ། །རྟག་ཏུ་རྣམ་པར་རྟོག་མི་བྱེད། །རྣམ་པར་མི་རྟོག་པ་ཡང་མིན། །རྣམ་པར་རྟོག་པ་སྣ་ཚོགས་དག་རྟག་ཏུ་མེད་པར་གྱུར་པ་  
ཡིན༑ ༑བྱང་ཆུབ་སེམས་དཔའ་ཐམས་ཅད་ནི། །གནས་པ་མེད་དང་མཚུངས་ལྡན་པས། །དུས་དང་གནས་རྣམས་ཀུན་ཏུ་ཡང། །གཡོ་བ་མེད་པར་གྱུར་པ་ཡིན། །བྱང་  
ཆུབ་སེམས་དཔའ་ཐམས་ཅད་ཀྱིས། །ནམ་ཞིག་ཆོས་ཀྱི་ཚུལ་དག་ལ་།མཉམ་པ་ཉིད་དུ་གནས་པའི་ཚེ། །ལེགས་པར་གནས་པ་ཞེས་བྱའོ་།བྱང་ཆུབ་སེམས་  
  
  
།ནམ་ཞིག་ཆོས་ཀྱི་ཚུལ་དག་ལ། །ཆོས་འགའ་ཙམ་ཡང་མི་མཐོང་ན། །མཉམ་པ་ཉིད་ལ་གནས་པ་ཡིན་།བྱང་ཆུབ་སེམས་དཔའ་ཐམས་ཅད་ནི་  
ཆོས་རྣམས་ཀུན་ལ་གནས་མེད་པར། །རབ་ཏུ་མཐོང་བར་གྱུར་ཀྱང་ནི་།གནས་ནི་ཡོངས་སུ་མི་སྤོང་བྱེད། །གཡོ་བ་མེད་པ་ཐོབ་པས་ན་།བསྟེན་པར་བྱ་བ་ཅི་ཡང་མེད། །བྱང་  
ཆུབ་སེམས་དཔའ་ཐམས་ཅད་ནི། །ཆོས་རྣམས་ཀུན་གྱི་ཚུལ་དག་ལ་།རབ་ཏུ་མཁས་པར་གྱུར་པས་ན། །ཐབས་མཁས་པས་ནི་གནས་པར་བྱེད་།གནས་པ་མེད་ལ་གནས་  
པས་ན༑ ༑བྱང་ཆུབ་སེམས་དཔའ་ཞེས་བྱའོ། །བྱང་ཆུབ་སེམས་དཔའ་ཐམས་ཅད་ནི། །ཆོས་ནི་ཅུང་ཟད་ཙམ་ལ་ཡང། །འགྲོ་བའམ་འོང་ཞེས་བྱ་བ་ཡི། །རྣམ་རྟོག་དག་  
ལ་མི་གནས་པས། །དེ་ནི་ཆོས་རྣམས་ཐམས་ཅད་ཀྱི། །ཚུལ་ལ་རབ་ཏུ་གནས་པ་ཡིན། །བྱང་ཆུབ་སེམས་དཔའ་ཐམས་ཅད་ནི། །ཆོས་ཀྱི་ཚུལ་ནི་ཀུན་ལ་ཡང། །རྣམ་པ་སྣ་  
ཚོགས་གནས་བྱེད་པས། །ཆོས་ཀྱི་སྣང་བ་ཆེན་པོས་ནི། །དཔག་ཏུ་མེད་པ་སྐྱེད་པར་བྱེད། །ཆོས་ཀྱི་སྣང་བའི་དབང་གིས་ནི། །མཉམ་པའི་ལྟ་ལ་རབ་གནས་པས། །ཆོས་  
རྣམས་ཐམས་ཅད་ཀུན་ལ་ནི། །ཆོས་རྣམས་ཀུན་གྱི་ཚུལ་རྣམས་ཀྱང་།ནམ་མཁའ་དག་པ་ལྟ་བུ་དང། །གྲིབ་མ་དག་ནི་གཟུགས་བརྙན་དང་།མཉམ་ཞིང་དྲི་མ་མེད་པར་  
  
  
༄༅། །མཐོང། །བྱང་ཆུབ་སེམས་དཔའ་ཐམས་ཅད་ནི། །ལྟ་བ་དག་ནི་རྟོགས་གྱུར་ཀྱང། །རྟོགས་པ་དག་ནི་མེད་པས་ན། །རང་བཞིན་ཡོངས་སུ་སྤོང་བར་  
བྱེད༑ ༑བྱང་ཆུབ་སེམས་དཔའ་ཐམས་ཅད་ནི། །ཇི་ལྟར་མཐོང་ཞིང་རྟོག་པར་བྱེད། །ཆོས་ཀྱི་ཚུལ་ནི་ཐམས་ཅད་ལ། །རབ་ཏུ་གནས་པར་གྱུར་པ་ཡིན། །ཆོས་རྣམས་  
ཀུན་གྱི་དབྱིངས་དག་ལ། །བསྟན་པས་ནན་ཏན་བསྒྲུབས་པས་ན། །ཆོས་ཀྱི་དབྱིངས་ཀྱི་ཚུལ་དག་ལ། །ཐབས་མཁས་པ་ཞེས་བརྗོད་པ་ཡིན་།བྱང་ཆུབ་སེམས་དཔའ་  
ཐམས་ཅད་ནི། །ཆོས་ཀྱི་དབྱིངས་ལ་མི་གནས་པས། །ཆོས་ཀྱི་དབྱིངས་རྣམས་ཐམས་ཅད་ཀུན། །བསྟན་དུ་ཡོད་མིན་ལྟ་བར་བྱེད། །བྱང་ཆུབ་སེམས་དཔའ་ཐམས་  
ཅད་ནི༑ ༑ཆོས་ཀྱི་དབྱིངས་རྣམས་རྟོགས་པས་ན། །ཆོས་རྣམས་ནམ་མཁའ་རླུང་ཁམས་ལ། །རྣམ་གཞག་མེད་ཅིང་ཐམས་ཅད་དུ། །ཁྱབ་པར་གྱུར་པ་བཞིན་དུ་མཐོང། །  
ཆོས་ཀྱི་དབྱིངས་ཀྱང་དེ་བཞིན་ཏེ། །ཐམས་ཅད་དུ་ནི་ཁྱབ་པ་ཡིན། །ཆོས་ཀྱི་དབྱིངས་ནི་བསམ་དཀའ་བས། །བསྟན་པར་བྱ་བ་རུང་མ་ཡིན། །བློ་ལྡན་དག་ནི་ཐམས་ཅད་ཀུན།།  
རྟེན་པར་ཡང་ནི་མི་བྱེད་དོ། །བསྟན་མེད་དབྱིངས་ན་གང་ཡིན་པ་།དེ་ནི་ཆོས་ཀྱི་དབྱིངས་ཞེས་བྱ། །གནས་པའི་གནས་ནི་མེད་པས་ན་།དེ་ནི་གནས་པ་ཞེས་བྱའོ། །ཆོས་ཀྱི་  
  
  
།སྲོག་ཀྱང་མེད་ལ་རྒ་བའང་མེད་།འཆི་བ་མེད་ཅིང་བྱིང་བ་མེད། །ངེས་པར་འབྱུང་བའང་ཡོད་མ་ཡིན། །ཆོས་ཀྱི་དབྱིངས་ནི་བསམ་དཀའ་བས། །འོང་བ་མེད་  
ཅིང་འགྲོ་བ་མེད། །ཆོས་ཀྱི་དབྱིངས་ནི་ཕུང་པོ་མིན། །ཁམས་དང་སྐྱེ་མཆེད་རྣམས་ཀྱང་མིན། །གནས་ཀྱང་སྤོང་བར་མི་བྱེད་པས་།གཡོ་བ་མེད་པར་གྱུར་པ་ཡིན། །ཆོས་ཀྱི་དབྱིངས་ཀྱི་  
དེ་བཞིན་ཉིད། །རང་བཞིན་དག་ནི་ཡོད་མ་ཡིན། །བྱང་ཆུབ་སེམས་དཔའ་ཐམས་ཅད་ཀྱིས། །ཆོས་ཀྱི་དབྱིངས་ནི་བསམ་དཀའ་བས། །དེ་ལྟར་ཁོང་དུ་ཆུད་གྱུར་ན། །ཆོས་ཀྱི་སྣང་བ་ཐོབ་  
པར་འགྱུར། །དེ་ཡི་དབང་གིས་བྱང་ཆུབ་ཀྱི། །སྙིང་པོར་ཡང་ནི་བགྲོད་པར་འགྱུར། །སངས་རྒྱས་རྣམས་ཀྱི་ཆོས་ལ་ཡང། །ཐེ་ཚོམ་དག་ནི་མེད་པར་འགྱུར། །གཡོ་བ་དག་ནི་མེད་པར་  
ཡང། །ཆོས་ཀྱི་སྣང་བ་དག་གིས་ཀྱང། །སེམས་ཅན་དག་ནི་ཐམས་ཅད་ཀུན། །བདེ་བ་ཆེན་པོ་ཐོབ་པར་བྱེད། །བློ་གྲོས་མཐའ་ཡས་།བྱང་ཆུབ་སེམས་དཔའ་སེམས་དཔའ་ཆེན་པོ་  
གང་ཆོས་ཟབ་མོ་འདི་ལྟ་བུ་དག་ལ་ནན་ཏན་གྱིས་མངོན་པར་སྒྲུབ་པར་བྱེད་ན། །ཆོས་ཀྱི་སྣང་བ་དེ་ལྟ་བུ་འཐོབ་པར་འགྱུར་ཏེ་ཤེས་རབ་དེས་བླ་ན་མེད་པ་ཡང་དག་པར་རྫོགས་  
པའི་བྱང་ཆུབ་ལ་རབ་ཏུ་གཞོལ་བར་བྱེད་དོ། །བམ་པོ་དྲུག་པ་སྟེ་ཐ་མ། གཞན་ཡང་བློ་གྲོས་མཐའ་ཡས། ངས་མངོན་པར་དྲན་ཏེ་སྔོན་བསྐལ་པ་གྲངས་མེད་  
  
  
༄༅། །པ་གཉིས་འདས་པ་ན། དེའི་ཚེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ་  
བདེ་བར་གཤེགས་པ། འཇིག་རྟེན་མཁྱེན་པ། བླ་ན་མེད་པའི་སྐྱེས་བུ་འདུལ་བའི་ཁ་ལོ་སྒྱུར་བ་ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་ཟླ་བའི་  
སྒྲོན་མའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་སྟེ། བསྐལ་པའི་མིང་ནི། བདུད་རྩི་ཞེས་བྱའོ། །འཇིག་རྟེན་གྱི་ཁམས་ནི་ཡོངས་སུ་དག་པར་བྱེད་པ་ཞེས་བྱ་སྟེ། སངས་  
རྒྱས་དེའི་ཞིང་ཆུ་ཤེལ་ལས་མངོན་པར་གྲུབ་པས། རྟག་ཏུ་འོད་ཟེར་གྱིས་ཞིང་དེ་ཀུན་ཏུ་གསལ་བར་བྱེད་དེ། སེམས་ཅན་གང་དག་འོད་ཟེར་གྱིས་རེག་པར་གྱུར་པ་དེ་དག་  
ཤིན་ཏུ་མཛེས་ཤིང་བྱད་བཞིན་བཟང་པོར་གྱུར་པས་དེའི་ཕྱིར་འཇིག་རྟེན་གྱི་ཁམས་དེ་ཡོངས་སུ་དག་པར་བྱེད་པ་ཞེས་བྱའོ། །དེ་ན་ལོགས་ཤིག་ན་གྲོང་ཁྱེར་དང། གྲོང་རྡལ་  
ཞེས་བྱ་བའི་མིང་ཡང་མེད་དེ། ལམ་རྣམས་གྱ་ནོམ་ཞིང་གསེར་གྱི་ཐིག་བཀྱེ་བ། ལམ་རྣམས་ཀྱི་བར་རེ་རེའི་ཚད་རྒྱང་གྲགས་ཕྱེད་ཕྱེད་ཡོད་དོ། །ལམ་རེ་རེའི་བར་དུ་ཡང་  
རིན་པོ་ཆེའི་ཀ་བ་དང། ཏ་ལ་སྣ་ཚོགས་ཀྱི་ལྗོན་ཤིང་འོད་དང་ལྡན་པ་བརྒྱད་ཅུ་རྩ་བཞི་ཕྲེང་དུ་དཀྲིགས་སོ། །གཞན་ཡང་རྫིང་བུ་བཞི་ལས་སྟེགས་ཀྱིས་བསྐོར་བ་ཡོད་དོ། །མི་  
  
  
རིན་པོ་ཆེ་སྣ་བདུན་གྱི་གཞལ་མེད་ཁང་དྲ་བས་གཡོགས་ཤིང་དར་གྱི་ལྡ་ལྡི་དཔྱངས་པ། མེ་ཏོག་གིས་རབ་ཏུ་མཛེས་པར་བྱས་པ་དག་ན་གནས་པས། དཔེར་ན། ལྷ་  
རྣམས་ཇི་ལྟ་བ་བཞིན་ནོ། །འཇིག་རྟེན་གྱི་ཁམས་དེའི་སེམས་ཅན་རྣམས་ནི། རབ་ཏུ་བདེ་ཞིང་བདེ་བ་དང་ལྡན་པས་དགེ་བ་བཅུའི་ལས་ཀྱི་ལམ་རྣམས་ཡོངས་སུ་རྫོགས་ཤིང་བྱད་  
བཞིན་ཤིན་ཏུ་སྡུག་པ། ཚེ་ཤིན་ཏུ་རིང་པ། འདོད་ཆགས་དང། ཞེ་སྡང་དང། གཏི་མུག་སྲབ་པ། གདུལ་སླ་བ། སྦྱོར་བ་ཆུང་དུས་ཆོས་རྣམས་རྒྱ་ཆེར་རྟོགས་པ་ཤ་སྟག་གོ་དེ་  
བཞིན་གཤེགས་པ་དེའི་སྐུ་ཚེའི་ཚད་ནི། ལོ་བྱེ་བ་ཕྲག་སྟོང་ཐུབ་པར་གྱུར་ཏོ། །ཡོངས་སུ་མྱ་ངན་ལས་འདས་པའི་འོག་ཏུ་ཡང་དག་པའི་ཆོས་ནི། འཇིག་རྟེན་ན་ལོ་བྱེ་བ་སྙེད་  
གནས་པར་གྱུར་ཏོ། །འདུས་པ་ལན་བཅུར་ཆོས་བཤད་དེ། འདུས་པ་རེ་རེ་ལ་ཡང་ཉན་ཐོས་ཀྱི་འཁོར་སློབ་པའི་ས་ལ་གནས་པ་ནི། བྱེ་བ་ཁྲག་ཁྲིག་ཕྲག་ཉི་ཤུ་ཡོད་པར་གྱུར་  
ཏོ༑ ༑བྱང་ཆུབ་སེམས་དཔའི་འཁོར་ཐེག་པ་གཅིག་གིས་ལམ་ལ་བགྲོད་པར་གྱུར་པ་དེའི་གྲངས་ནི། ཚད་ཀྱང་མེད་དོ། །བློ་གྲོས་མཐའ་ཡས། དེ་བཞིན་གཤེགས་པ་ཟླ་བའི་  
སྒྲོན་མའི་རྒྱལ་པོ་དེའི་བྱང་ཆུབ་ཀྱི་ཤིང་རིན་པོ་ཆེའི་ཚད་ཀྱང་རྒྱར་ནི། དཔག་ཚད་ལྔ་བཅུ་ཡོད་དོ། །སྲིད་དུ་ནི། དཔག་ཚད་བརྒྱ་ཡོད་དེ། རྩ་བ་ནི། བྱི་རུ་ལས་བྱས་པ། སྡོང་པོ་ནི་  
  
  
༄༅། །བཻ་ཌཱུརྱ་ལས་བྱས་པ། ཡལ་ག་ནི། གསེར་ལས་བྱས་པ་ལོ་མ་ནི། རྡོའི་སྙིང་པོ་ལས་བྱས་པའོ། །བྱང་ཆུབ་ཀྱི་གདན་གྱི་ཚད་ཀྱང་ཆུ་ཞེང་འདྲ་སྟེ་  
དཔག་ཚད་བརྒྱ་བརྒྱ་ཡོད་དོ། །གདན་དེའི་ཐ་མ་ནི། ལན་ཀན་གྱིས་འཁྲོ་པར་བསྐོར་རོ། །ཏ་ལའི་ལྗོན་ཤིང་མཆོག་རྣམས་ཀྱིས་ནི་ཕྲེང་དུ་དཀྲིགས་ཏེ། གསེར་གྱི་དྲིལ་བུ་  
དང། རིན་པོ་ཆེའི་དྲ་བས་གཡོགས་ཤིང་རབ་ཏུ་བརྒྱན་པར་གྱུར་ཏོ། །བྱང་ཆུབ་ཆེན་པོའི་གདན་དེ་འཕང་དུ་ནི། དཔག་ཚད་གསུམ་ཡོད་དོ། གདན་ཤིན་ཏུ་ཕྲ་ཞིང་འཇམ་  
པ་དག་དེའི་སྟེང་དུ་བཏིང་ངོ། །གོས་མཆོག་དམ་པ་བརྒྱ་སྟོང་སྙེད་ཀྱིས་བརྒྱན་ཞིང་དབྱངས་པར་གྱུར་ཏེ། གདུགས་དང། རྒྱལ་མཚན་དང། བ་དན་ཉི་ཤུ་ནི། གཡས་  
གཡོན་དུ་དཀྲིགས་སོ། །དེ་བཞིན་གཤེགས་པ་ཟླ་བའི་སྒྲོན་མའི་རྒྱལ་པོ་གདན་དེ་ལ་བཞུགས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་  
པར་སངས་རྒྱས་ཏེ། དེའི་ཚེ་འཇིག་རྟེན་གྱི་ཁམས་དེ་ན་ངན་སོང་གསུམ་ཡང་མེད། ངན་སོང་གསུམ་གྱི་མིང་ཡང་མེད། མི་ཁོམ་པ་རྣམས་ཀྱང་མེད། མི་ཁོམ་པ་  
རྣམས་ཀྱི་མིང་ཡང་མེད་དོ། །དེ་བཞིན་གཤེགས་པ་ཟླ་བའི་སྒྲོན་མའི་རྒྱལ་པོ་དེ་ནི། རྟག་པར་འཇིག་རྟེན་གྱི་ཁམས་ཐམས་ཅད་དུ་སྤྲུལ་པའི་སྐུ་བསྟན་ནས་ཆོས་ཀྱི་འཁོར་ལོ་  
  
  
།བློ་གྲོས་མཐའ་ཡས། དེ་བཞིན་གཤེགས་པ་ཟླ་བའི་སྒྲོན་མའི་རྒྱལ་པོ་དེ་ལ་བྱང་ཆུབ་སེམས་དཔའ་གཉིས་ཡོད་དེ། གཅིག་གི་མིང་ནི། སྤྲིན་གྱི་  
དབྱངས་ཞེས་བྱའོ། །གཅིག་གི་མིང་ནི། དཔག་མེད་དབྱངས་ཞེས་བྱ་སྟེ། བྱང་ཆུབ་སེམས་དཔའ་དེ་གཉིས་ཀྱིས་དེ་བཞིན་གཤེགས་པ་དེ་ལ་འདི་སྐད་ཅེས་གསོལ་ཏོ། །བཅོམ་  
ལྡན་འདས། ཇི་ལྟར་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཆོས་ཐམས་ཅད་ཀྱི་ཚུལ་རྣམ་པར་གཞག་པའི་ཐབས་མཁས་པ་འཐོབ་པར་འགྱུར་བ་ལགས་  
དེ་སྐད་ཅེས་གསོལ་པ་དང། དེའི་ཚེ་དེ་བཞིན་གཤེགས་པ་དེས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཆོས་ཐམས་ཅད་ཀྱི་ཚུལ་རྣམ་པར་གཞག་པའི་ཐབས་  
མཁས་པ་ཐོབ་པར་བྱ་བའི་ཕྱིར་བྱང་ཆུབ་སེམས་དཔའ་དེ་གཉིས་ལ་ཆོས་དེ་རྒྱ་ཆེར་ཡང་དག་པར་རབ་ཏུ་བསྟན་ཏེ། དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་  
དེ་ཐོས་པས་ཆོས་ཐམས་ཅད་ཀྱི་ཚུལ་རྣམ་པར་གཞག་པའི་ཐབས་ལ་མཁས་པ་ཐོབ་པར་གྱུར་ཏོ། །བྱང་ཆུབ་སེམས་དཔའ་དེ་གཉིས་ཀྱང་དེའི་འོག་ཏུ་ལོ་ཉི་ཁྲིའི་བར་དུ་གཉིད་ཀྱང་མེད་  
འདོད་པ་དང། ཁོང་ཁྲོ་བ་དང། རྣམ་པར་འཚེ་བའི་བསམ་པ་ཡང་མེད། ཟས་ཀྱི་འདུ་ཤེས་ཀྱང་མེད། ཉལ་བའི་འདུ་ཤེས་ཀྱང་མེད། ན་བའི་རྐྱེན་ཡང་མེད། སྨན་ལ་སོགས་  
  
  
༄༅། །པ་ཡོངས་སུ་ཚོལ་བའི་འདུ་ཤེས་ཀྱང་མེད། འཇིག་རྟེན་པའི་ལྷད་མོ་དང། གཏམ་དང། རྩེད་མོ་ལ་ཡང་དགའ་བ་མེད་པར་དེ་བཞིན་གཤེགས་  
པ་དེས་ཆོས་བསྟན་པ་རྩེ་གཅིག་ཏུ་རབ་ཏུ་ཉན་པས་སྟན་ལས་མ་ལངས་པར་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། །དེ་ནས་དེ་བཞིན་གཤེགས་པ་དེས་བཀའ་སྩལ་  
པ༑ རིགས་ཀྱི་བུ། ཆོས་ཐམས་ཅད་ཀྱི་ཚུལ་རྣམ་པར་གཞག་པ་ལ་འདི་ལྟར་ཐབས་ལ་མཁས་པར་གྱུར་པ་དེ། དེང་ཁྱེད་ཡོངས་སུ་ཚོལ་བར་བྱེད་ཏམ། བྱང་ཆུབ་སེམས་  
དཔའ་དེ་གཉིས་ཀྱིས་གསོལ་པ། བཅོམ་ལྡན་འདས། བདག་ཅག་ནི། ཆོས་ཐམས་ཅད་ཀྱི་ཚུལ་རྣམ་པར་གཞག་པའི་ཐབས་ལ་མཁས་པའི་མིང་ཡང་ཡང་དག་  
པར་རྗེས་སུ་མི་མཐོང། །ཆོས་ཐམས་ཅད་ཀྱི་ཚུལ་རྣམ་པར་གཞག་པའི་ཐབས་ལ་མཁས་པའི་ཆོས་མཆིས་པ་ཡང་ཡང་དག་པར་རྗེས་སུ་མི་མཐོང་ན། ཆོས་ཐམས་  
ཅད་ཀྱི་ཚུལ་རྣམ་པར་གཞག་པ་ལ་ཐབས་མཁས་པ་ལ་ལྟ་སྨོས་ཀྱང་ཅི་འཚལ་ལགས། བཅོམ་ལྡན་འདས། བདག་ཅག་ནི། ཆོས་ཐམས་ཅད་ཀྱང་ཡང་དག་པར་མི་  
དམིགས། ཆོས་རྣམས་ཀྱི་རྣམ་པར་གཞག་པ་ཡང་ཡང་དག་པར་མི་དམིགས་པས་ཆོས་ཐམས་ཅད་ལ་གནས་པ་ཡང་མ་ལགས། མི་གནས་པ་ཡང་མ་ལགས་སོ། །  
  
  
བདག་ཅག་དེ་ལྟར་མཐོང་བ་ལ་ཆོས་ཐམས་ཅད་ཀྱི་ཚུལ་རྣམ་པར་གཞག་པ་ལ་འདི་ལྟར་ཐབས་ལ་མཁས་པ་དེ་ཡོངས་སུ་ཚོལ་བར་བགྱིད་པའམ། ཡོངས་  
སུ་ཚོལ་བར་མི་བགྱིད་པ་ལྟ་མཆིས་པར་ག་ལ་འགྱུར། བཅོམ་ལྡན་འདས། བདག་ཅག་ནི། ཆོས་ཐམས་ཅད་ཀྱི་ཚུལ་རྣམ་པར་གཞག་པ་ལ་དེ་ལྟར་ཐབས་མཁས་པ་ཡོངས་  
སུ་ཚོལ་བར་བགྱིད་པ་ཡང་ཡང་དག་པར་རྗེས་སུ་མི་མཐོང། ཆོས་གང་ནང་ངམ། ཕྱི་རོལ་ལམ། དེ་གཉིས་ཀྱི་བར་རམ། ཆོས་ཐམས་ཅད་ཅེས་བགྱི་བའམ། ཆོས་ཀྱི་  
ཚུལ་ལ་དེ་ལྟར་ཐབས་མཁས་པ་རྣམ་པར་གཞག་པ་ཞེས་བགྱི་བ་ཡང་ཡང་དག་པར་རྗེས་སུ་མི་མཐོང། ཆོས་གང་ཡང་ནང་ངམ་ཕྱི་རོལ་ལམ། དེ་གཉིས་ཀྱི་བར་རམ་  
ཆོས་ཐམས་ཅད་ཅེས་བགྱི་བའམ། ཆོས་ཀྱི་ཚུལ་ལ་ཐབས་མཁས་པ་རྣམ་པར་གཞག་པ་ཞེས་བགྱི་བ་ཡང་ཡང་དག་པར་རྗེས་སུ་མི་མཐོང་ལགས་སོ། །བཅོམ་ལྡན་འདས་  
བདག་ཅག་ནི། ཐ་ན་ཆོས་ཅུང་ཟད་ཙམ་ཡང་ནང་ངམ། སླད་རོལ་ལམ། དེ་གཉིས་ཀྱི་བར་རམ། ཆོས་ཀྱི་ཚུལ་ལ་ཐབས་མཁས་པ་རྣམ་པར་གཞག་པ་ཞེས་བགྱི་བ་བགྲོད་པར་  
བགྱིར་རུང་བའམ། བསྟེན་པར་བགྱིད་རུང་བ་ཡང་ཡང་དག་པར་རྗེས་སུ་མ་མཐོང་ལགས་སོ། །བཅོམ་ལྡན་འདས། དེ་ལྟར་ཆོས་འགའ་ཙམ་ཡང་གཞོལ་བར་བགྱིད་  
  
  
༄༅། །པའམ༑ བསྟེན་པར་བགྱིར་རུང་བ་མ་མཆིས་ན། བདག་ཅག་གིས་ཇི་ལྟར་དེ་རྣམས་གཞག་པར་བགྱི་ལགས། བཅོམ་ལྡན་འདས། བདག་  
ཅག་གིས་ནི། འདས་པའམ། ད་ལྟར་བྱུང་བའམ། མ་འོངས་པ་གང་ཡང་རྣམ་པར་གཞག་པའི་གནས་སུ་གྱུར་པར་ཡང་དག་པར་རྗེས་སུ་མ་མཐོང་བ་ལགས་སོ། །གལ་  
ཏེ་རྣམ་པར་གཞག་པའི་གནས་ཡང་དག་པར་མཆིས་པ་མ་ལགས་ན་བདག་ཅག་གིས་གང་དུ་ཅི་ཞིག་རྣམ་པར་གཞག་པར་བགྱི་ལགས། བཅོམ་ལྡན་འདས། རྣམ་  
པར་གཞག་པ་མ་མཆིས་པའི་སླད་དུ་རྗེས་སུ་མཐུན་པ་ལ་གནས་པ་ཡང་མ་ལགས། རྗེས་སུ་མི་མཐུན་པ་ལ་མི་གནས་པ་ཡང་མ་ལགས་པས་བསམ་པ་མ་  
མཆིས་པ་དང་མཚུངས་པར་ལྡན་པ་དང། སྐྱེ་བ་མ་མཆིས་པ་དང་མཚུངས་པར་ལྡན་པར་གྱུར་པ་ལགས་སོ། །བཅོམ་ལྡན་འདས། བདག་ཅག་ནི། གང་ལས་གང་  
གིས་གང་དུ་གང་གི་ཚེ་བདག་ཅག་གི་སེམས་དང། ཡིད་དང། རྣམ་པར་ཤེས་པ་སྐྱེ་བའམ། འགག་པ་ཞེས་བགྱི་བར་ཡང་དག་པར་རྗེས་སུ་མ་མཐོང་ན། སེམས་  
དང། ཡིད་དང། རྣམ་པར་ཤེས་པས་ཆོས་ཐམས་ཅད་ཀྱི་ཚུལ་ལ་ཐབས་མཁས་པ་རྣམ་པར་གཞག་པ་ཞེས་ཇི་སྐད་དུ་བརྗོད་པར་བགྱི་ལགས། བློ་གྲོས་མཐའ་  
  
  
བྱང་ཆུབ་སེམས་དཔའ་དེ་གཉིས་ཀྱིས་དེ་བཞིན་གཤེགས་པ་དེའི་སྤྱན་སྔར་དེ་སྐད་སྨྲས་པའི་ཚེ་བྱང་ཆུབ་སེམས་དཔའ་སྟོང་ནི། མི་སྐྱེ་བའི་ཆོས་ལ་བཟོད་པ་ཐོབ་པར་  
གྱུར་ཏོ༑ ༑བྱང་ཆུབ་སེམས་དཔའ་བྱེ་བ་ཕྲག་སྟོང་གིས་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །དེ་ནས་དེ་བཞིན་གཤེགས་པ་ཟླ་བའི་སྒྲོན་  
མའི་རྒྱལ་པོས་ཡང་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ། ཇི་ལྟར་ཁྱེད་གནས་པ་མེད་པས་གནས་མེད་པ་ལ་གནས་ནས་ཆོས་ཐམས་ཅད་ཀྱི་ཚུལ་རྣམ་པར་གཞག་  
པའི་ཐབས་མཁས་པ་ལ་གནས་པ་དེ་བཞིན་དུ་རིགས་ཀྱི་བུ་ཆོས་ཐམས་ཅད་ཀྱང་དེ་བཞིན་ཏེ། དེ་བཞིན་གཤེགས་པས་འཇིག་རྟེན་པའི་རྗེས་སུ་མཐུན་པར་མཛད་པའི་  
ཕྱིར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་བརྙེས་པར་སྟོན་པར་མཛད་དོ། །གལ་ཏེ་དེ་བཞིན་གཤེགས་པ་འཇིག་རྟེན་པའི་  
རྗེས་སུ་མཐུན་པར་མི་མཛད་ན། དེ་བཞིན་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་མངོན་དུ་མཛད་པར་ཡང་མི་སྟོན་ཏོ། །རིགས་  
ཀྱི་བུ༑ ཆོས་རྣམས་ལ་ནི། གནས་མེད་དེ། གནས་མེད་པ་ཡང་མ་ཡིན་ནོ། །གནས་དང་གནས་མེད་པ་ཞེས་བྱ་བ་གང་ཡིན་པ་དེ་དག་ཐམས་ཅད་ནི། འཇིག་རྟེན་པའི་རྗེས་སུ་  
  
  
༄༅། །འབྲང་བའོ། །འཇིག་རྟེན་པའི་རྗེས་སུ་འབྲང་བ་གང་ཡིན་པ་དེ་ལ་ནི། ཆོས་འགའ་ཙམ་ཡང་སྐྱེ་བར་བྱ་བའམ། ཁོང་དུ་ཆུད་པར་བྱ་བ་མེད་པས་  
དེའི་ཕྱིར་རིགས་ཀྱི་བུ། ནན་ཏན་བརྩོན་འགྲུས་བསྐྱེད་ནས་མྱུར་དུ་ཆོས་རྣམས་ལས་རྣམ་པར་གྲོལ་བར་ཐོབ་པར་བྱའོ། །བྱང་ཆུབ་སེམས་དཔའ་དེ་གཉིས་དེ་བཞིན་གཤེགས་  
པ་དེ་ལས་ཆོས་དེ་ལྟ་བུ་ཐོས་པ་དང། ནམ་མཁའ་ལ་འཕགས་ནས་ཚིགས་སུ་བཅད་དེ་དེ་བཞིན་གཤེགས་པ་ལ་མངོན་པར་བསྟོད་པ། ཆོས་ཀྱི་རྒྱལ་པོ་བསམ་མི་ཁྱབ།།  
ངོ་མཚར་ཆོས་ནི་རབ་ཏུ་བརྙེས། །ཐམས་ཅད་མཁྱེན་པ་རྐང་གཉིས་གཙོ། །སངས་རྒྱས་ཆོས་ནི་བླ་ན་མེད། །ཆོས་ཉིད་བླ་ན་མ་མཆིས་སླད། །དེ་བཞིན་གཤེགས་དང་  
མཚུངས་མ་མཆིས། །ཆོས་རྣམས་སྐྱེ་བ་མ་མཆིས་པས། །དེང་བདག་བཟོད་པ་འདི་ཐོབ་ལགས། །བདག་ནི་རྟག་ཏུ་སྐྱེ་བ་དང། །སྐྱེ་བ་མ་མཆིས་རྟོག་མི་བགྱིད། །དེ་བཞིན་  
རྣམ་མི་རྟོག་ལ་ཡང། །ཐམས་ཅད་བསམ་པར་མི་བགྱིད་དོ། །ཆོས་རྒྱལ་ཐུབ་པ་ཆེན་པོ་སྟེ། །ཡོན་ཏན་ཚིག་དང་རྟོག་སྤངས་པས་།རྣམ་པར་དག་པའི་ཆོས་བསྟན་ནས། །འཁོར་  
རྣམས་དགའ་བར་མཛད་དུ་གསོལ། །སངས་རྒྱས་ཡོན་ཏན་མཆོག་དག་གིས་།མཐའ་ནི་གང་ཞིག་རྟོགས་འཚལ་བས། །བསྐལ་པ་ཚད་མེད་རབ་བརྟགས་ཀྱང། །དམིགས་  
  
  
།ཡོན་ཏན་དཔག་ཏུ་མ་མཆིས་སླད་།ཁྱད་པར་འཕགས་ཤིང་བླ་ན་མེད། །ཆོས་རྣམས་སྐྱེ་བ་མ་མཆིས་ལ། །བདག་ནི་རྟོག་པར་མི་བགྱིད་དོ། །བདག་ནི་  
སངས་རྒྱས་ཆོས་དག་ལ། །རྣམ་པར་འཛིན་པ་མི་བགྱིད་པས། །དགེ་བའི་རྩ་བ་མང་པོ་དག་ཇི་ལྟར་འཐོབ་སྙམ་སེམས་མི་བགྱིད་།ཆོས་རྣམས་བསྟན་དུ་མ་མཆིས་ཤིང། །སྐྱེ་དང་  
མཚན་མ་མ་མཆིས་པས། །འདི་ལྟར་མཚན་མ་མ་མཆིས་བཟོད། །འདིར་ནི་ཐམས་ཅད་མངོན་དུ་གྱུར། །དེང་བདག་ཐོབ་པའི་བཟོད་པ་འདི། །ནམ་ཡང་ལྡོག་པར་མི་འགྱུར་  
པས༑ ༑དེ་སླད་ཐམས་ཅད་མཁྱེན་པ་ལ། །དེས་ན་དགའ་བ་སྐྱེས་པ་ལགས། །དེ་བཞིན་གཤེགས་པའི་ཆོས་ལ་བདག་ངེས་པར་སོམ་ཉི་མ་མཆིས་པས། །ཆོས་རྣམས་ཐམས་  
ཅད་དག་ལ་ཡང། །ཐེ་ཚོམ་མང་པོ་རབ་ཏུ་སྤངས། །བླ་མེད་སངས་རྒྱས་ཆོས་དག་ལས། །དེང་བདག་བཟོད་པ་འདི་ཐོབ་ཀྱང། །བདག་ནི་རྟོགས་པར་ཡོང་མི་བགྱིད། །རྟོགས་པ་མ་  
མཆིས་པ་ཡང་མིན། །བློ་གྲོས་མཐའ་ཡས། བྱང་ཆུབ་སེམས་དཔའ་དེ་གཉིས་ཀྱིས་ཚིགས་སུ་བཅད་པ་འདི་དག་སྨྲས་ནས་དེ་བཞིན་གཤེགས་པ་ཟླ་བའི་སྒྲོན་མའི་རྒྱལ་པོ་ལ་  
ལན་གསུམ་བསྐོར་བ་བྱས་ཏེ་ལྷའི་མེ་ཏོག་དང། ཙནྡན་གྱི་ཕྱེ་མས་དེ་བཞིན་གཤེགས་པ་ལ་མངོན་པར་གཏོར་ཏོ། །དེ་ནས་དེ་བཞིན་གཤེགས་པ་དེས་ཀྱང་འདི་སྐད་དུ་ཁྱེད་  
  
  
༄༅། །བསྐལ་པ་ཉི་ཁྲི་འདས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་ལུང་བསྟན་ཏོ། །  
བྱང་ཆུབ་སེམས་དཔའ་དེ་གཉིས་ཀྱང་དེ་བཞིན་གཤེགས་པས་ལུང་བསྟན་པ་ཐོབ་པས་རབ་ཏུ་དགའ་བར་གྱུར་ཏེ། དེ་བཞིན་གཤེགས་པ་ལ་སེམས་རྩེ་གཅིག་ཏུ་བརྟགས་  
ནས་བསམ་གཏན་རྣམས་ལ་ཞུགས་པས་རྫུ་འཕྲུལ་གྱིས་རྣམ་པར་རྩེན་པ་དང། དུད་པ་འཐུལ་བ་དང། འོད་འབྱིན་པ་དག་ལ་རང་དབང་ཐོབ་པར་གྱུར་ཏོ། །གཞན་ཡང་  
སེམས་ཅན་རྣམས་ལ་ཆོས་ཡང་དག་པར་རྣམ་པར་ཕྱེ་སྟེ་བསྟན་པས་ལྷ་དང་མི་བྱེ་བ་ཕྲག་ཉི་ཤུ་རྩ་བཞི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་  
བར་གྱུར་ཏོ། །བྱང་ཆུབ་སེམས་དཔའ་དེ་གཉིས་ཇི་སྲིད་འཚོའི་བར་དུ་ནན་ཏན་གྱིས་ཚངས་པར་སྤྱོད་པ་ཡང་དག་པར་སྤྱད་ནས་དེ་བཞིན་གཤེགས་པ་དེས་དུས་བར་མར་  
གསུངས་པའི་ཡང་དག་པའི་ཆོས་དང། དུས་ཐ་མར་གསུངས་པའི་ཡང་དག་པའི་ཆོས་རྣམས་རབ་ཏུ་གསུངས་ཤིང་ཡོངས་སུ་བཟུང་ངོ་།གཞན་ཡང་དེའི་ཚེ་དེ་དག་གིས་  
སེམས་ཅན་བྱེ་བ་ཕྲག་བཞིའི་བར་དུ་བཏུལ་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱས་སོ་།བྱང་ཆུབ་སེམས་དཔའ་དེ་གཉིས་རིམ་གྱིས་  
  
  
མཆོད་པ་བྱས་ནས་དེ་བཞིན་གཤེགས་པ་རྣམས་ཀྱི་ཏིང་ངེ་འཛིན་དང། ཡང་དག་པའི་ཆོས་རྣམས་མ་ལུས་པར་ཡོངས་སུ་བཟུང་བས་  
བསྐལ་པ་ཉི་ཁྲི་འདས་ནས་དེ་བཞིན་གཤེགས་པ་རིན་པོ་ཆེའི་ཏོག་ཅེས་བྱ་བ་ཆོས་ཀྱི་འཁོར་ལོ་རྗེས་སུ་བསྐོར་བ་དང་འཕྲད་པར་གྱུར་པས་སེམས་ཅན་ཚད་མེད་པ་སྙེད་བཏུལ་  
ཏེ་ཡོངས་སུ་སྨིན་པར་བྱས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་གྱུར་ཏོ། །དེ་བཞིན་གཤེགས་པ་རིན་པོ་ཆེའི་ཏོག་དེའི་ཞིང་ནི། ཤིན་  
ཏུ་རྣམ་པར་དག་ཅིང། ཉན་ཐོས་ཀྱི་མིང་ཡང་མེད་པས་ཚེ་གཅིག་གིས་ཐོགས་པའི་བྱང་ཆུབ་སེམས་དཔའ་འབའ་ཞིག་གིས་གང་བར་གྱུར་ཏོ། །དེ་བཞིན་གཤེགས་པ་རིན་  
པོ་ཆེའི་ཏོག་ཡོངས་སུ་མྱ་ངན་ལས་འདས་པའི་ཚེ་འདི་སྐད་དུ། ང་ཡོངས་སུ་མྱ་ངན་ལས་འདས་པའི་འོག་ཏུ་བྱང་ཆུབ་སེམས་དཔའ་སྤྲིན་གྱི་དབྱངས་ཞེས་བྱ་བ་འདི་ནི། བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་བར་འགྱུར་ཏེ། མཚན་ཡང་དེ་བཞིན་གཤེགས་པ་ཉི་མའི་སྒྲོན་མའི་རྒྱལ་པོ་ཞེས་བྱ་བར་འགྱུར་  
ངོ༑ ༑སངས་རྒྱས་དེའི་ཞིང་ནི། བཀོད་པ་ཕུན་སུམ་ཚོགས་པ། ཡོན་ཏན་དཔག་ཏུ་མེད་པ་ལས་མངོན་པར་གྲུབ་པ། བྱང་ཆུབ་སེམས་དཔའ་དང། ཉན་ཐོས་ཀྱི་འཁོར་ཕུན་སུམ་  
  
  
༄༅། །ཚོགས་པར་གྱུར་པ་ཡིན་ནོ། །དེ་བཞིན་གཤེགས་པ་ཉི་མའི་སྒྲོན་མའི་རྒྱལ་པོ་ཡོངས་སུ་མྱ་ངན་ལས་འདས་པའི་འོག་ཏུ་བྱང་ཆུབ་སེམས་དཔའ་  
དཔག་ཏུ་མེད་པའི་དབྱངས་ཞེས་བྱ་བ་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་འཚང་རྒྱ་བར་འགྱུར་རོ་།ཞེས་ལུང་བསྟན་ཏོ། །བློ་གྲོས་མཐའ་  
ཡས༑ ཆོས་ཀྱི་རྣམ་གྲངས་འདི་ནི། དམིགས་སུ་མེད་པའི་ཕྱིར་དང་ཚིག་མེད་པའི་ཕྱིར་བསྟན་དུ་མེད་པ། སྐྱེ་བ་མེད་པ། འགག་པ་མེད་པ་ཡིན་ཏེ། བྱང་ཆུབ་སེམས་  
དཔའ་སེམས་དཔའ་ཆེན་པོ་རྣམས་ཀྱིས་ནན་ཏན་བརྩོན་འགྲུས་ཀྱིས་ཚུལ་བཞིན་དུ་བསྒྲུབ་པར་བྱའོ། །བྱང་ཆུབ་སེམས་དཔའ་གང་ཆོས་ཐམས་ཅད་ཀྱི་ཚུལ་རྣམ་པར་གཞག་  
པའི་ཐབས་མཁས་པ་ལ་གནས་ཤིང། དམིགས་སུ་མེད་པས་མི་སྐྱེ་བའི་ཆེས་ལ་བཟོད་པ་ཐོབ་པར་གྱུར་ན། སངས་རྒྱས་ཀྱི་ཆོས་ཡོངས་སུ་རྫོགས་པ་དང། ཡོན་ཏན་  
ཚད་མེད་པས་རབ་ཏུ་བརྒྱན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་འགྱུར་རོ། །བློ་གྲོས་མཐའ་ཡས། ང་ནི། བྱང་ཆུབ་སེམས་  
དཔའ་སེམས་དཔའ་ཆེན་པོ་རྣམས་ཆོས་འདི་མ་གཏོགས་པར་གུད་ན་ཆོས་ཅུང་ཟད་ཙམ་ཡང་ཐམས་ཅད་མཁྱེན་པའི་ཡེ་ཤེས་མངོན་པར་སྒྲུབ་པར་འགྱུར་བ་ཡོད་  
  
  
།གང་ལ་ལ་ཞིག་སྐྱེ་བ་མེད་པ། འགག་པ་མེད་པ། ཤིན་ཏུ་ཟབ་པ་སྟོང་པ་ཉིད་ཀྱི་ཆོས་འདི་ནན་ཏན་བརྩོན་འགྲུས་ཀྱིས་ཡང་དག་པར་སྒྲུབ་པར་  
བྱེད་པ་ན་མྱུར་དུ་བྱང་ཆུབ་སེམས་དཔའི་ཆོས་ཀྱི་དབྱིངས་ཀྱི་ཚུལ་ལ་ཐབས་མཁས་པ་དང། གཟུངས་དང། སྤོབས་པ་ཕུན་སུམ་ཚོགས་པ་དང། བླ་ན་མེད་པའི་ཡོངས་  
སུ་སྡུད་པ་འཐོབ་པར་འགྱུར་ཞིང། སངས་རྒྱས་བཅོམ་ལྡན་འདས་རྣམས་ཀྱིས་ཀྱང་བསྔགས་པ་བརྗོད་པ་དང། ཆོས་ཀྱི་བཀོད་པའི་ཡོ་བྱད་ཀྱིས་རབ་ཏུ་བརྒྱན་པ་དང་  
སྦྱིན་པ་ཡོངས་སུ་རྫོགས་པར་བྱེད་པ་དང། ཚུལ་ཁྲིམས་རྣམ་པར་དག་པ་ལ་གནས་པ་དང། བཟོད་པ་རྣམ་པར་དག་པ་དང། བླ་ན་མེད་པའི་བརྩོན་འགྲུས་དང་  
དམིགས་སུ་མེད་པའི་བསམ་གཏན་དང། ཤེས་རབ་ཆེན་པོ་ཐོབ་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་འགྱུར་བས་མཆོག་ཏུ་གྱུར་  
བའི་ནང་ན་རབ་མཆོག་ཏུ་གྱུར་པ་དང། མྱུར་དུ་ཐམས་ཅད་མཁྱེན་པ་ཞེས་བྱ་བའི་མིང་ཐོབ་ནས་བྱང་ཆུབ་ཀྱི་སྙིང་པོ་ལ་འདུག་པར་འགྱུར་བས། རྒྱལ་པོ་ཆེན་པོ་བཞི་གདུགས་  
ཐོགས་ནས་ཆོས་ཀྱི་འཁོར་ལོ་བསྐོར་བར་གསོལ་བ་འདེབས་པས་ལྷ་དང་མི་རྣམས་ལ་སྣང་བ་ཆེན་པོ་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་འགོད་པར་  
  
  
༄༅། །འགྱུར་རོ། །གཞན་ཡང་བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གྲང་ཆོས་ཐམས་ཅད་ཀྱི་རྒྱ་མཚོའི་ཕྱག་རྒྱའི་ཏིང་ངེ་  
འཛིན་བརྩོན་འགྲུས་ཀྱིས་སྒྲུབ་པར་བྱེད་ན། ཆོས་ཐམས་ཅད་ཀྱི་ཆོས་ཀྱི་དབྱིངས་དང་མཚུངས་པ་ཉིད་དུ་མཐོང་བར་འགྱུར་ཏེ། དེ་ལྟར་མཐོང་བའི་ཚེ་ཆོས་ཀྱི་དབྱིངས་ལ་ཡང་  
ཆོས་ཐམས་ཅད་དུ་མི་མཐོང་ལ། ཆོས་རྣམས་ལ་ཡང་ཆོས་ཀྱི་དབྱིངས་སུ་མི་མཐོང་བས་བརྩོན་འགྲུས་ཀྱིས་མངོན་པར་སྒྲུབ་པར་བྱེད་དོ། །ཆོས་ཐམས་ཅད་ཀྱི་ཁམས་  
འདུས་པ་ལ་ཐབས་མཁས་པས་ཆོས་ཐམས་ཅད་ཀྱི་ཁམས་ལ་ཡང་མངོན་པར་ཞེན་པ་ཡང་མེད། གཡོ་བ་ཡང་མེད་དོ། །ཆོས་ཐམས་ཅད་ཀྱི་ཁམས་འདུས་པ་ལ་  
ཐབས་མཁས་ཤིང་མངོན་པར་ཞེན་པ་ཡང་མེད། རྣམ་པར་རྟོག་པ་ཡང་མེད་པས། ཆོས་གཅིག་ཏུ་འདུས་པའི་ནང་དུ་ཆོས་ཐམས་ཅད་འདུས་པར་མཐོང་ལ། ཆོས་  
ཐམས་ཅད་འདུས་པའི་ནང་དུ་ཆོས་གཅིག་འདུས་པར་མཐོང་ཡང་ཆོས་ཐམས་ཅད་འདུས་པས་ཆོས་གཅིག་འདུས་པ་ལ་རྟེན་པར་ཡང་མི་བྱེད་ལ་ཆོས་གཅིག་གི་  
འདུས་པས་ཀྱང་ཆོས་ཐམས་ཅད་ཀྱི་འདུས་པ་ལ་རྟེན་པར་མི་བྱེད་དོ་།ཆོས་འདི་གཅིག་རབ་ཏུ་རྟོགས་པའི་ཕྱིར་ཡང་ཆོས་ཐམས་ཅད་རབ་ཏུ་རྟོགས་པར་འགྱུར་ལ། ཆོས་  
  
  
པར་བྱ་བའི་གནས་རྣམས་རབ་ཏུ་རྟོགས་པར་འགྱུར་ཡང་ཆོས་རྣམས་ཀྱི་ཆོས་ཐམས་ཅད་ལ་རྟེན་པར་མི་བྱེད་  
དོ༑ ༑ཉེ་བར་ལེན་པའི་ཕུང་པོ་རྣམས་འདུས་པ་རྟོགས་པར་ཁོང་དུ་ཆུད་པས་ཉེ་བར་ལེན་པའི་ཕུང་པོ་སྣ་ཚོགས་ཀྱི་ངོ་བོ་ཉིད་ཀྱི་མཚན་ཉིད་ལ་ཡང་འདུས་པ་ཡོད་པའམ་  
འདུས་པ་མེད་པར་མངོན་པར་ཞེན་པ་སྐྱེད་པར་མི་བྱེད་དོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དེ་ལྟར་སྤྱོད་པའི་ཚེ་ཆོས་གང་རྒྱུ་དང་རྐྱེན་མང་པོ་འདུས་པ་ལས་  
སྐྱེ་བ་དང། ཆོས་གང་རྒྱུ་དང་རྐྱེན་མང་པོ་འདུས་པ་ལས་མངོན་པར་སྒྲུབ་པར་འགྱུར་བའི་ཆོས་དེ་དག་ཀྱང་རྟོགས་པར་ཁོང་དུ་ཆུད་དོ། །ཆོས་གང་རྒྱུ་དང་རྐྱེན་འདུས་པ་ལས་རྣམ་  
པ་སྣ་ཚོགས་ཀྱི་ངོ་བོ་ཉིད་མཚུངས་པར་ལྡན་པར་འབྱུང་བར་འགྱུར་བའི་ཆོས་གང་ཡིན་པ་དེ་དག་རྟོགས་པར་ཁོང་དུ་ཆུད་ཀྱང་མངོན་པར་ཞེན་པ་ཡང་མེད་ལ། ཆོས་ཐམས་  
ཅད་ཅེས་གསུངས་པའི་མཚན་ཉིད་ཀྱང་རྗེས་སུ་རྟོགས་པར་བྱེད་དོ་།མཚན་མ་དང་བཅས་པ་དང། མཚན་མ་མེད་པར་ཡང་རབ་ཏུ་རྟོགས་པར་བྱེད་དོ། །ཁམས་རྣམས་ཀྱི་བྱེ་  
བྲག་དང། ཁམས་སྣ་ཚོགས་ཀྱི་ངོ་བོ་ཉིད་ཀྱི་བྱེ་བྲག་ཀྱང་རབ་ཏུ་རྟོགས་པར་འགྱུར་རོ། གང་གིས་རྒྱུ་བྱས་ནས་ཉོན་མོངས་པས་རྟེན་ཅིང་འབྲེལ་པར་འབྱུང་བའི་ཆོས་རྣམས་ལ་  
  
  
༄༅། །བརྟེན་པ་དང། གཞོལ་བར་མི་འགྱུར་བ་ཡང་ཁོང་དུ་ཆུད་པར་འགྱུར་རོ། །འཇིག་རྟེན་དང། འཇིག་རྟེན་ལས་འདས་པའི་ཆོས་རྣམས་ཕན་  
ཚུན་མི་འགལ་བར་ཡང་རྗེས་སུ་རྟོགས་པར་འགྱུར་རོ། །འཇིག་རྟེན་དང། འཇིག་རྟེན་ལས་འདས་པའི་ཆོས་ཐམས་ཅད་དང། འཇིག་རྟེན་པའི་མཚན་ཉིད་ཀྱི་ཕྱག་  
རྒྱ་ཡང་ཡོངས་སུ་རྟོགས་པར་འགྱུར་རོ། །ཆོས་ཀྱི་རྣམ་གྲངས་གཅིག་གིས་ཀྱང་ཆོས་ཐམས་ཅད་ཀྱི་རྣམ་གྲངས་ཁོང་དུ་ཆུད་པར་བྱེད་ལ། ཆོས་ཀྱི་རྣམ་གྲངས་མང་པོས་  
ཀྱང་ཆོས་གཅིག་གི་རྣམ་གྲངས་ཁོང་དུ་ཆུད་པར་བྱེད་དོ། །ཆོས་ཐམས་ཅད་ཀྱི་རྣམ་གྲངས་ཀྱིས་ཀྱང་ཆོས་གཅིག་གི་རྣམ་གྲངས་ལ་རྟེན་པར་མི་ཕྱེད་ལ། ཆོས་གཅིག་གི་  
རྣམ་གྲངས་ཀྱིས་ཀྱང་ཆོས་རྣམས་ཀྱི་རྣམ་གྲངས་ལ་རྟེན་པར་མི་བྱེད་དོ། །ཆོས་ཀྱི་རྣམ་གྲངས་དེ་ལྟ་བུ་དག་མ་ལུས་པར་ཡོངས་སུ་སྦྱོང་བར་བྱེད་དོ། །བློ་གྲོས་མཐའ་ཡས་  
བྱང་ཆུབ་སེམས་དཔའ་སེམས་དཔའ་ཆེན་པོ་གང་ཆོས་འདི་ནན་ཏན་གྱིས་སྒྲུབ་པར་བྱེད་པ་དེ་དག་ནི། ཚུལ་གཅིག་པའི་ཚིག་གིས་བསྟན་པའི་རྣམ་གྲངས་གཅིག་གིས་  
ཆོས་ཐམས་ཅད་ཀྱང་ངོ་བོ་ཉིད་རོ་གཅིག་པ་ཁོང་དུ་ཆུད་པར་འགྱུར་བས། ཆོས་ཐམས་ཅད་ལ་རྩོད་པ་མེད་པ་ཚུལ་བཞིན་གྱིས་རབ་ཏུ་དབེན་པའི་མཆོག་ཐོབ་པར་འགྱུར་  
  
  
ཕན་ཚུན་འགལ་བ་མེད་པར་འཁོར་མང་པོའི་ནང་དུ་ཆོས་འདིའི་བསྔགས་པ་བརྗོད་ནས་ཡང་དག་པར་བསྟན་པ་དང། ནན་ཏན་གྱིས་བསྒྲུབས་པས་ཆོས་ཐམས་ཅད་ཀྱི་རྒྱ་  
མཚོའི་ཕྱག་རྒྱའི་ཏིང་ངེ་འཛིན་ཀྱང་རབ་ཏུ་འཐོབ་པར་འགྱུར་རོ། །དེ་ལྟར་མངོན་པར་བསྒྲུབས་པས་རྩོད་པ་དང། བཅས་པ་དང་རྩོད་པ་མེད་པ་ཡང་རུང་སྟེ། དེ་དག་ཐམས་ཅད་  
ཉེ་བར་ཞི་བར་གྱུར་པས་ཚུལ་བཞིན་དུ་གནས་པར་འགྱུར་རོ། །ང་རྒྱལ་དང། བག་མེད་པ་དག་ཀྱང་རྗེས་སུ་མཐུན་པས་ཡོངས་སུ་སྤོང་བར་བྱེད་དོ། །ངེས་པར་བཤད་པ་དག་ཀྱང་  
ལེགས་པར་ཡོངས་སུ་འཛིན་པར་བྱེད་དོ། །མིང་དང། ཚིག་ཐ་དད་པ་དག་ཀྱང་ཡོངས་སུ་རྫོགས་པར་འགྱུར་རོ། །ཆོས་ཀྱི་དབྱིངས་ཀྱི་ཚུལ་དག་ལ་ཡང་ཐབས་མཁས་པས་ནན་  
ཏན་གྱིས་སྒྲུབ་པར་བྱེད་དོ། །ཆོས་ཀྱི་སྒོ་རྣམས་ཀྱང་ལེགས་པར་ཡིད་ལ་བྱེད་དོ། །ཆོས་གང་དང་མཚུངས་པར་ལྡན་པའམ་མཚུངས་པར་མི་ལྡན་པ་ཡང་རུང་སྟེ། ཐབས་  
མཁས་པས་ངེས་པའི་དོན་ལ་བསམ་པ་རྣམ་པར་དག་པས་རབ་ཏུ་གནས་པར་བྱེད་དོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཆོས་ཀྱི་སྒོ་  
འདི་ལ་དེ་ལྟར་གནས་པ་དེ་དག་ནི། སྤྱོད་པ་ཆུང་དུས་ཆོས་ཐམས་ཅད་ཀྱི་རྒྱ་མཚོའི་ཕྱག་རྒྱའི་ཏིང་ངེ་འཛིན་ཐོབ་ནས་ཆོས་ཀྱི་རྒྱ་མཚོའི་ཕྱག་རྒྱའི་ཏིང་ངེ་འཛིན་ཚད་མེད་པ་འདིས་  
  
  
༄༅། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱེད་དོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་  
སྩལ་པ༑ ཁྱེད་ཀྱིས་ཆོས་རྣམས་ཐམས་ཅད་ནི། །ཆོས་ཀྱི་དབྱིངས་སུ་འཇུག་པ་ལྟོས། །ཆོས་རྣམས་ཆོས་དབྱིངས་མཚུངས་པས་ནི། །ཚུལ་ནི་ཀུན་ཀྱང་མཉམ་པ་ཡིན། །  
གཞན་ཡང་ཆོས་ཀྱི་དབྱིངས་རྣམས་ནི། །ཆོས་རྣམས་ཀུན་ཏུ་འཇུག་པར་ལྟོས། །ཆོས་དབྱིངས་ཆོས་དང་མཚུངས་པས་ན། །ཚུལ་ནི་ཀུན་ཀྱང་མཉམ་པ་ཡིན། །ཆོས་ཀྱི་  
དབྱིངས་རྣམས་ལ་ཡང་ནི། །ཐམས་ཅད་ཆོས་སུ་ལྟ་མི་བྱེད། །ཆོས་ཀྱི་དབྱིངས་ལས་མ་གཏོགས་པར། །ཆོས་རྣམས་སུ་ཡང་ལྟ་མི་བྱེད་།ཆོས་རྣམས་ཐམས་ཅད་ཀུན་  
ལ་ཡང། །ཆོས་ཀྱི་དབྱིངས་སུ་ལྟ་མི་བྱེད། །ཆོས་རྣམས་མ་གཏོགས་གུད་ན་ཡང། །ཆོས་ཀྱི་དབྱིངས་སུ་ལྟ་མི་བྱེད། །ཁམས་ནི་རྣམ་པ་སྣ་ཚོགས་དང། །ཆོས་ཀྱི་དབྱིངས་  
ནི་སྣ་ཚོགས་ཉིད། །ཆོས་འདུས་རྣམས་ནི་རྟོགས་པས་ན། །ཐབས་མཁས་གནས་པ་ཅི་ཡང་མེད། །དུས་དང་གནས་ནི་ཐམས་ཅད་དུ། །སྣ་ཚོགས་ངོ་བོ་འདུས་པ་ཡང། །གནས་  
པ་མེད་ཅིང་བརྟན་པ་མེད། །བླང་བར་བྱ་བ་ཅི་ཡང་མེད། །འདུད་པ་ཐ་དད་ངོ་བོ་ཉིད། །རྣམ་པར་རྟོག་དང་མི་རྟོག་པ། །དེ་ལ་གཉིས་ཀ་ཡོད་མ་ཡིན། །བློ་དང་ལྡན་པས་མཉམ་  
  
  
།འདུས་པ་གཅིག་ནི་ཤེས་པའི་ཕྱིར། །འདུས་པ་མང་པོ་ཤེས་པར་འགྱུར། །འདུས་པ་མང་པོ་ཤེས་པའི་ཕྱིར། །འདུས་པ་གཅིག་ཀྱང་ཤེས་པར་འགྱུར། །འདུས་  
པ་དང་ནི་མ་འདུས་དང། །རང་བཞིན་གཅིག་དང་ཐ་དད་ལ། །རྟེན་པར་མི་བྱེད་རྟོག་མི་བྱེད། །འཛིན་པ་མེད་ཅིང་ཞེན་པ་མེད། །ཆོས་རྣམས་ཐམས་ཅད་དེ་དག་ལ། །འདུས་པ་  
མེད་པར་རྟོགས་པས་ན། །འདུས་པ་ཉིད་དུ་མི་སེམས་ཤིང། །འཛིན་པ་མེད་ཅིང་ཞེན་པ་མེད། །ཆོས་ཀྱི་རྣམ་པ་ཐམས་ཅད་ཀྱི། །གདགས་པའི་མཚན་ཉིད་དེ་ཤེས་པས། །  
སེམས་པ་མེད་ཅིང་བསྟེན་པ་མེད། །འཇིགས་པ་མེད་ཅིང་ཞེན་པ་མེད་།ལས་དང་ལས་ཀྱི་རྣམ་སྨིན་དག་ཐམས་ཅད་མ་ལུས་རྟོགས་ཤེས་ཤིང། །དེ་དག་འགལ་  
བར་མི་བྱེད་པས། །འདི་ནི་བརྩོན་འགྲུས་ལྡན་པ་ཡིན། །ལས་དང་ལས་ནི་གང་བྱས་པ། །འདི་གཉིས་འདུས་པའི་མཚན་ཉིད་ཡིན། །མཚན་དེ་མཚན་མེད་རབ་ཤེས་པ། །  
འདི་ནི་བརྩོན་འགྲུས་ལྡན་པ་ཡིན། །ཁམས་རྣམས་འདུས་པ་དག་དང་ནི། །ཁམས་ཀྱི་བྱེ་བྲག་ངོ་བོ་ལ། །དེ་དག་རྟག་ཏུ་མཉམ་ཤེས་པས། །འདི་ནི་བརྩོན་འགྲུས་ལྡན་པ་  
ཡིན༑ ༑རྒྱུ་འབྲས་ཕན་ཚུན་འབྲེལ་བ་ནི། །ཐམས་ཅད་ཁོང་དུ་ཆུད་པས་ན། །རྒྱུ་རྐྱེན་ཆོས་ནི་དེ་དག་ལ། །གོ་བགོས་ཚུལ་བཞིན་གནས་པར་བྱེད། །འཇིག་རྟེན་འདས་པའི་