  
ཨཱརྱ་ཝརྨ་བྱཱུ་ཧ་ནིར་དེ་ཤ་ནཱ་མ་མ་ཧཱ་ཡཱ་ན་  
སཱུ་ཏྲ༑ བོད་སྐད་དུ། འཕགས་པ་གོ་ཆའི་བཀོད་པ་བསྟན་པ་ཞེས་བྱ་བ་ཐེག་པ་ཆེན་པོའི་མདོ། བམ་པོ་དང་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་  
ལོ༑ ༑འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་བྱ་ཀ་ལནྡ་ཀའི་གནས་འོད་མའི་ཚལ་ན་དགེ་སློང་གི་དགེ་འདུན་ཆེན་པོ་དང། བྱང་ཆུབ་སེམས་  
དཔའ་སེམས་དཔའ་ཆེན་པོ་སངས་རྒྱས་ཀྱི་ཞིང་སྣ་ཚོགས་ནས་འདུས་པ་ཤ་སྟག་དང་ཐབས་ཅིག་ཏུ་བཞུགས་ཏེ། དེ་ནས་བཅོམ་ལྡན་འདས་ལ་འཁོར་མང་པོ་བརྒྱ་སྟོང་ཚད་མེད་  
པས་ཡོངས་སུ་བསྐོར་ཞིང་གུས་པས་རིམ་གྲོ་དང། བཀུར་སྟིར་བྱས་པར་གྱུར་ཏོ། །དེའི་ཚེ་འཁོར་འདུས་པ་དེར་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་  
ཞེས་བྱ་བ་འདུས་པར་གྱུར་པ་དེ་འདུག་པའི་སྟན་ལས་ལངས་ནས་བླ་གོས་ཕྲག་པ་གཅིག་ཏུ་གཟར་ཏེ་བུས་མོ་གཡས་པའི་ལྷ་ང་ས་ལ་བཙུགས་ནས་སྤྱི་བོས་བཏུད་དེ་ཕྱག་འཚལ་  
  
བཅོམ་ལྡན་འདས། བདག་ལ་ཐེ་ཚོམ་ཅུང་ཟད་ཅིག་མཆིས་ཏེ་དེ་བཞིན་གཤེགས་པ་ལ་ཞུ་བར་འཚལ་ན། ཐུགས་རྗེས་  
གནང་བར་མཛད་ཅིང་བདག་ལ་བཤད་དུ་གསོལ། དེ་སྐད་ཅེས་གསོལ་པ་དང། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་ཀྱིས་ཚིགས་སུ་བཅད་དེ་  
གསོལ་པ། དཔའ་ཆེན་སྐྱེས་བུ་ཆེན་པོ་སྟེ། །འཇིག་རྟེན་དག་ན་མཚུངས་མ་མཆིས། །བདག་ནི་སེམས་ཅན་དག་གི་སླད། །ཐེ་ཚོམ་ཅུང་ཟད་ཞུ་བ་ལགས། །སེངྒེའི་གདན་ལ་མ་  
བཞེངས་པར། །སྐུ་ནི་ཕྱོགས་བཅུ་ཀུན་ཏུ་ཁྱབ། །ཐ་དད་སྨྲ་བ་ཐམས་ཅད་ཀྱིས། །གང་ཡང་བསྒུལ་བར་མི་འགྱུར་བར། །མཁྱེན་པའི་གཏེར་ནི་མཐའ་མི་མངའ། །སྟོབས་རྣམས་ཀྱང་ནི་  
ཚད་མ་མཆིས། །བཅོམ་ལྡན་སྟོབས་ནི་རེ་རེས་ཀྱང། །འཇིག་རྟེན་མ་ལུས་སྒྲོལ་བར་མཛད། །ཐམས་ཅད་མཁྱེན་ལ་རབ་གནས་ཤིང། །སྟོབས་བཅུ་ལ་ནི་གང་གནས་པ། །མི་འཇིགས་  
སེངྒེ་ཆེན་པོ་སྟེ། །རྒྱལ་བ་བླ་ན་མེད་པའི་གཙོ། །མ་འདྲེས་ཆོས་ནི་བཅོ་བརྒྱད་དག་དེ་བཞིན་གཤེགས་ལ་མངའ་བས་ན། །འཇིག་རྟེན་རྣམས་ནི་གསལ་མཛད་ཅིང། །མུ་སྟེགས་  
རྣམས་ནི་ཕམ་པར་མཛད། །ཆོས་རྣམས་ཐམས་ཅད་རབ་མཁྱེན་པས་།དེ་སླད་མཐའ་མེད་མཆོག་ཅེས་བགྱི། །ཉམས་པ་མི་མངའི་འདྲེན་པ་ལ། །བདག་ནི་ཐེ་ཚོམ་ཞུ་བ་ལགས་  
  
  
༄༅། །དྲི་མེད་མཁྱེན་པ་མཐའ་མེད་པ། །མཁྱེན་པ་མི་གཡོ་རྒྱ་མཚོ་བཞིན། །མཁྱེན་པ་ཡུལ་ལ་ཐོགས་མི་མངའ། །བདག་ནི་ཐེ་ཚོམ་ཞུ་བ་ལགས། །བཅོམ་ལྡན་  
ལེགས་པར་བསྒོམས་པས་ན། །ལམ་ལ་ཐེ་ཚོམ་ཡོངས་མི་མངའ། །བདེར་གནས་འདྲེན་པ་ཆེན་པོ་ལ། །བདག་ནི་ཐེ་ཚོམ་ཞུ་བ་ལགས། །ཆུ་བོ་དག་ནི་རབ་བརྒལ་ཞིང། །མཚམས་  
སྦྱོར་འཆིང་བ་ཡོངས་བཅད་པ། །གདུག་པའི་ཟུག་རྡུ་འབྱིན་པ་ལ་།བདག་ནི་ཐེ་ཚོམ་ཞུ་བ་ལགས། །མ་རིག་སྒོ་ངའི་སྦུབས་བཅོམ་ཞིང། །ཉོན་མོངས་གདུང་བ་ཉེར་ཞི་བ། །ཤིན་ཏུ་  
བསིལ་ལ་རབ་གནས་ལ། །བདག་ནི་ཐེ་ཚོམ་ཞུ་བ་ལགས། །འཇིགས་མེད་ཡེ་ཤེས་བླ་མེད་དང། །ཡེ་ཤེས་ཆགས་དང་ཐོགས་མེད་པ། །ཆོས་ཀྱི་རྒྱ་མཚོའི་མཁྱེན་པ་རྣམས། །དེ་  
བཞིན་གཤེགས་པ་མངོན་སུམ་བརྙེས། །སངས་རྒྱས་ཡོན་ཏན་ཚད་མེད་པས། །མངོན་སུམ་མཁྱེན་པ་ཡོངས་སུ་རྫོགས། །ཟག་པ་ཐམས་ཅད་ཟད་གྱུར་ཅིང། །ཉོན་མོངས་ལྟ་  
བས་རབ་བཅོམ་པ། །བཅོམ་ལྡན་ཡོན་ཏན་ཚད་མེད་པ། །མང་པོ་དག་ནི་རབ་ཏུ་བསགས། །བསམ་གྱིས་མི་ཁྱབ་ཆོས་རྗེ་ལ། །བདག་ནི་ཐེ་ཚོམ་ཞུ་བ་ལགས། །བཅོམ་ལྡན་མཆོག་  
གི་མཁྱེན་པ་ཡིས། །འཇིག་རྟེན་ཀུན་ནི་གསོལ་བར་མཛད། །ཆོས་ཀྱི་སྣང་བ་སྟོན་མཛད་པས། །ཡོན་ཏན་རྒྱ་མཚོ་མཐའ་མི་མངའ་།འདྲེན་པའི་ཆོས་ཀྱི་འོད་ཟེར་གྱིས། །འཇིག་རྟེན་  
  
  
།དེ་སླད་འཇིག་རྟེན་སངས་རྒྱས་ཀྱི་།ཆོས་ཀྱི་འོད་ཟེར་སྣང་བ་ལགས། །ཆོས་ཀྱི་རྒྱ་མཚོ་ཐམས་ཅད་མཁྱེན། །སྤོབས་བ་དག་ནི་བླ་ན་མེད། །བརྩོན་འགྲུས་བསམ་  
གྱིས་མི་ཁྱབ་ཅིང། རྣམ་དག་ལྟ་བ་རབ་སྤངས་པ། །སངས་རྒྱས་སྤྱན་ནི་མཐའ་མེད་པས། །མཁྱེན་པའི་ཡུལ་ཡང་མཐའ་མི་མངའ་།འཇིག་རྟེན་མཚུངས་མེད་གཙོ་བོ་ལ། །བདག་ནི་ཐེ་ཚོམ་ཞུ་བ་  
ལགས༑ ༑ཆོས་རྒྱལ་ཐུབ་པ་ཆེན་པོ་ཡིས། །སེམས་ཅན་ཐེ་ཚོམ་གཅོད་པར་མཛད། །འདྲེན་པ་ལ་ནི་བདག་ཞུ་ན། །མོས་པ་ཇི་བཞིན་བཀས་བཤད་གསོལ། །ལྷ་དང་མི་ཡི་འཇིག་རྟེན་  
ཀུན༑ ༑ཐམས་ཅད་བདག་གིས་རབ་བརྟགས་ན། །དེ་བཞིན་གཤེགས་དང་མཚུངས་མེད་པས། །ཐམས་ཅད་མ་ལུས་གསལ་བར་མཛད། །ཡོན་ཏན་རྣམས་ལ་རབ་གནས་ཤིང། །རྒྱན་  
དང་ལྡན་པའི་སྐྱེས་ཆེན་ལགས། །བསམ་གྱིས་མི་ཁྱབ་ཆོས་ཀྱི་རྒྱལ། །དྲང་སྲོང་ནང་ན་གསལ་བ་པོ། །དཔེར་ན་གངས་རི་ཆེན་པོ་ནི། །རིན་ཆེན་ཀུན་གྱིས་བཀོད་པའི་གནས། །བཅོམ་ལྡན་  
ཆོས་གདན་བཞུགས་པ་ཡིས། །བཀོད་པ་དག་ཀྱང་དེ་བཞིན་ནོ། །རབ་ཡངས་བརྩོན་འགྲུས་ཆེན་པོ་ཡིས། །ཡིད་འོང་སྒྲ་ནི་སྟོན་མཛད་པ་།སེམས་ཅན་གང་དག་ཟོས་གྱུར་ན། །དགེ་བའི་  
རྩ་བ་རྣམ་དག་འགྱུར། །བཅོམ་ལྡན་འདས་མི་ཡི་མཆོག་ལགས་པས་།ཆོས་ཀྱི་སྣང་བ་སྟོན་པར་མཛད། །དེས་ནི་སེམས་ཅན་ཐམས་ཅད་ཀྱི། །ཡིད་བཞིན་བློ་ནི་བདེ་བར་འགྱུར། །དུས་དང་འཁོར་ནི་  
  
  
༄༅། །རབ་མཁྱེན་ཅིང། །གང་ཟག་མཁྱེན་པ་འདྲེན་པ་ཡིས་།ཆོས་ཀྱི་སྣང་བ་སྟོན་མཛད་པས། །དུས་མཁྱེན་པ་ཡི་བློ་ལྡན་ལགས། །ཚངས་སྐད་བརྩོན་  
འགྲུས་ཆེན་པོ་ཡིས། །རྣམ་དག་གསུང་ནི་བཀས་བཤད་གསོལ། །ཆར་ཆེན་ས་ལ་འབབ་པ་ལྟར། །ཆོས་ཀྱི་རླན་གྱིས་ཁྱབ་པར་མཛད། །བཅོམ་ལྡན་འཁོར་འདུས་ནང་  
བཞུགས་ཏེ། །ཀུན་ཏུ་ཆོས་ཀྱི་ཆར་ཕབ་ནས། །ཆོས་འདི་ལ་ནི་གང་རེ་བ། །སེམས་ཅན་རྣམས་ནི་ཚིམ་པར་མཛོད། །མཆོག་ཏུ་བདེ་ལ་རབ་གནས་པས། །རྒྱལ་པོ་རི་རབ་ཇི་ལྟ་  
བཞིན༑ ༑སེམས་ཅན་རྣམས་ལ་སྦྱིན་མཛད་ཅིང། །མང་པོ་རྣམས་ནི་དགའ་བར་མཛོད། །དཔའ་ཆེན་རྐང་གཉིས་གཙོ་དག་གི་སྤྱོད་ཡུལ་བསམ་གྱིས་མི་ཁྱབ་པས། །སེམས་  
ཅན་དག་ནི་ཐམས་ཅད་ཀྱིས། །གང་ཡང་འཚལ་བར་མི་འགྱུར་རོ་།སྐྱེས་བུ་ཆེན་པོ་ཚད་མ་མཆིས། །འཁོར་འདུས་མཐུན་པར་གྱུར་པ་དག་ཐུབ་པ་ཆེ་ལ་བརྟེན་ནས་ནི། །  
སངས་རྒྱས་སྤྱོད་ཡུལ་ཚོལ་བ་ལགས། །བདག་ནི་སངས་རྒྱས་སྤྱོད་ཡུལ་ལ། །གཞོལ་བའི་སླད་དུ་འདིར་མཆིས་ན། །འདྲེན་པ་མཁྱེན་པ་ཐོགས་མི་མངའ། །ཇི་ལྟར་མྱུར་དུ་  
དབྱེ་མི་མཛད། །བདག་ནི་དེ་ཡི་མོས་པ་ཡིས། །ཞལ་དུ་བལྟས་ནས་ཞུ་ལགས་ན། །བཅོམ་ལྡན་འདས་ཐུགས་རྗེས་རབ་ཕྱེ་ནས། །ཐེ་ཚོམ་རྣམས་ནི་གཅད་དུ་གསོལ། །བླ་མེད་ཆོས་  
  
  
།སེམས་ནི་རབ་ཏུ་དགའ་བར་འགྱུར། །ལུས་ནི་དགའ་བས་ཁྱབ་གྱུར་ནས། །ཐེ་ཚོམ་དྲ་བ་ཆད་པར་འགྱུར། །ཆོས་ཀྱི་རྒྱལ་པོ་བླ་མེད་གཙོ། །ཐམས་ཅད་མཁྱེན་པ་  
འཇིགས་མི་མངའ། །ཐམས་ཅད་མཁྱེན་ཅིང་གཟིགས་པ་ལ། །བདག་ནི་ཐེ་ཚོམ་ཞུ་བ་ལགས། །སངས་རྒྱས་ཆོས་ནི་ཐམས་ཅད་ལ། །ཐེ་ཚོམ་ཅུང་ཟད་ཡོང་མི་མངའ། །རབ་བརྩོན་འདྲེན་  
པ་ཆེན་པོ་ལ། །བདག་ནི་ཐེ་ཚོམ་ཞུ་བ་ལགས། །བླ་མེད་ཐེ་ཚོམ་ཆད་བ་པོ། །ཆོས་ལ་ཐེ་ཚོམ་མི་མངའ་བ། །ཡོན་ཏན་རྒྱ་མཚོ་དཔག་མེད་ལ། །བདག་ནི་ཐེ་ཚོམ་ཞུ་བ་ལགས། །སྣང་བ་ཆེན་  
པོ་དཔག་མེད་དང། །ཡོན་ཏན་ཆེན་པོ་དཔག་མེད་དང། །རྣམ་དག་མཁྱེན་པ་དཔག་མེད་ལ། །བདག་ནི་ཐེ་ཚོམ་ཞུ་བ་ལགས། །བརྩོན་འགྲུས་མཁྱེན་པ་དཔག་མེད་དང། །སྤྱོད་ཡུལ་མཁྱེན་  
པ་དཔག་མེད་དང། །ཕན་འདོགས་མཁྱེན་པ་དཔག་མེད་ལ། །བདག་ནི་ཐེ་ཚོམ་ཞུ་བ་ལགས། །བཅོམ་ལྡན་མཁྱེན་པ་མཐའ་མེད་ཀྱང། །མཐའ་དང་མཐའ་མེད་རབ་ཏུ་སྤངས། །ཐེ་ཚོམ་  
ཐམས་ཅད་གཅོད་པ་ལ། །བདག་ནི་ཐེ་ཚོམ་ཞུ་བ་ལགས། །བསམ་གྱིས་མི་ཁྱབ་ཆོས་ཀྱི་རྒྱལ། །ཐུགས་རྗེས་ཞུ་བ་གསན་དུ་གསོལ། །གནང་བར་མཛད་ན་བདག་ཞུ་ན། །ཐུབ་པ་ཆེན་  
པོས་བཤད་དུ་གསོལ། །ཐམས་ཅད་མཁྱེན་པ་ཤཱཀྱའི་གཙོ། །གྲགས་ཆེན་ལ་ནི་ཞུ་བ་ལགས། །གལ་ཏེ་ཐུགས་རྗེས་གནང་གྱུར་ན། །ཐེ་ཚོམ་དྲ་བ་གཅད་དུ་གསོལ། །དེ་ནས་བཅོམ་  
  
  
༄༅། །ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་ལ་བཀའ་སྩལ་པ། བློ་གྲོས་མཐའ་ཡས། དེང་ཁྱོད་ཀྱིས་ངའི་  
ཞལ་དུ་བལྟས་ནས་སེམས་རྩེ་གཅིག་ཏུ་གསོལ་བ་འདེབས་པ་འདིས་དེ་བཞིན་གཤེགས་པ་ལ་ཞུ་བ་དུ་ཞིག་ཞུ་བར་སེམས། གལ་ཏེ་ཞུ་བ་ཡོད་ན། ངས་བཤད་པར་བྱའོ། །དེ་སྐད་  
ཅེས་བཀའ་སྩལ་པ་དང། དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། བློ་གྲོས་མཐའ་ཡས་ཁྱོད་ཀྱིས་ནི། །ང་ལ་ཅི་ཞིག་དྲི་བར་སེམས། །དེ་  
བཞིན་དུ་ནི་ཞུས་ཤིག་དང། །ངས་ནི་རབ་ཏུ་བཤད་པར་བྱ། །ཁྱོད་ཀྱིས་ཇི་སྐད་དྲིས་པ་བཞིན། །རེ་རེ་ནས་ནི་གསལ་ཕྱེ་ནས། །ཇི་ལྟར་མོས་དང་འདུན་པ་བཞིན། །མྱུར་དུ་ཕྱེ་སྟེ་རབ་  
བཤད་དོ། །ངས་ནི་ཁྱོད་ལ་རབ་བཤད་ཀྱི། །ཐམས་ཅད་ཐེ་ཚོམ་མེད་པར་བྱོས། །ཇི་ལྟར་ཁྱོད་ཀྱི་འདོད་པ་བཞིན། །ཁྱོད་ཀྱིས་ཞུས་དང་འཚམ་པར་བཤད། །དེང་ཁྱོད་དུས་  
བཞིན་ཞུ་བར་གྱིས། །དུས་དང་དོན་ནི་ཇི་ལྟ་བཞིན། །དུས་བཞིན་དུ་ནི་ཞུས་པའི་ཕྱིར། །ངས་ནི་ངེས་པར་རབ་བཤད་དོ། །ཇི་ལྟར་ཁྱོད་ཀྱི་མོས་པ་བཞིན། །ཞུ་བ་དག་ནི་ཞུས་ཤིག་  
དང། །ངས་ནི་ཐམས་ཅད་རྗེས་མཐུན་པར། །ཁྱོད་ལ་རབ་ཏུ་བཤད་པར་བྱ། །དེང་ཁྱོད་དུས་སུ་ཞུས་ཤིག་དང། །ངས་ཀྱང་དུས་བཞིན་བཤད་པར་བྱ། །ཐེ་ཚོམ་དྲ་བ་བཅད་པས་  
  
  
༑ཐེ་ཚོམ་མེད་པ་ཐོབ་པར་འགྱུར། །ང་ནི་ཆོས་ཀྱི་རྗེས་གྱུར་པས། །དོན་ནི་མཐར་ཕྱིན་ཐུགས་སུ་ཆུད། །ཆོས་རྣམས་ཐམས་ཅད་དག་ལ་ཡང། །ཐེ་ཚོམ་མེད་པ་བརྙེས་པ་ཡིན། །ང་ནི་  
ཆོས་རྣམས་ཐམས་ཅད་ལས། །མངོན་སངས་རྒྱས་པས་བསམ་དཀའ་ཡིན་།སེམས་ཅན་མོས་པ་ཇི་བཞིན་དུ། །ཞུས་པ་དག་ནི་སྟོན་པར་མཛད་།ང་ནི་ཆོས་རྣམས་ཐམས་ཅད་ལ་  
ཐོགས་པ་དག་ནི་མི་མངའ་བས། །དུས་བཞིན་དུ་ནི་ཞུས་པ་ལ། །མྱུར་དུ་བཤད་པར་མཛད་པ་ཡིན། །ངས་ནི་དུས་བཞིན་རབ་བཤད་ཅིང་།ཐེ་ཚོམ་དག་ནི་མི་མངའ་བས། །དེ་ཡི་མོས་  
པ་ཇི་ལྟ་བར། །དེ་ཡི་ཐེ་ཚོམ་གཅོད་པར་མཛད། །ང་ནི་རྟག་ཏུ་དུས་རྣམས་དང། །འཁོར་འདུས་པ་ཡི་བསམ་པ་དང། །སེམས་ཅན་དག་ནི་ཐམས་ཅད་ཀྱི། །བསམ་པ་ཐ་དད་མཁྱེན་  
པ་ཡིན༑ ༑རྟག་ཏུ་སེམས་ཅན་ཐམས་ཅད་ཀྱི། །འདོད་པ་དང་ནི་འདོད་མེད་པ། །སོ་སོར་རབ་ཏུ་བརྟགས་ནས་ནི། །དེ་དག་གསལ་བར་གཟིགས་པ་ཡིན། །གལ་ཏེ་བློ་དང་ལྡན་པ་  
རྣམས༑ ༑ལེགས་པ་ཉིད་དུ་སྒྲུབ་བྱེད་ན། །ང་ཡིས་དུས་དང་སྦྱར་ནས་ནི། །ཡང་དག་ཆོས་སྟོན་གོ་བར་མཛད། །བློ་དང་མི་ལྡན་དེ་དག་ནི། །གཏི་མུག་དག་གིས་རྨོངས་དཀྲུགས་  
ཤིང། །དེ་དག་ཤེས་རབ་སྣང་བྱེད་པས། །ཡང་དག་ཆོས་ལ་གུས་མི་འགྱུར། །གལ་ཏེ་གུས་པ་མེད་གྱུར་ན། །ཡང་དག་ཆོས་ནི་ཚོལ་མི་བྱེད། །ཆོས་འདི་ཐོབ་པར་གྱུར་  
  
  
༄༅། །ཀྱང་ནི༑ ༑སྣང་བ་ཆེན་པོའི་ཤེས་མི་སྐྱེ། །གང་ཞིག་ཆོས་ལ་མཁས་གྱུར་པ། །ཆོས་ལ་མོས་ཤིང་ཚོལ་བར་བྱེད། །གལ་ཏེ་ཆོས་འདི་ཐོས་གྱུར་ན། །  
བར་སྣང་ཡེ་ཤེས་ཐོབ་པར་འགྱུར། །ཐེག་ཆེན་དག་ལ་མོས་པ་ནི་།མི་ཡི་གཙོ་བོ་ཚོལ་བྱེད་པས། །བར་སྣང་ཡེ་ཤེས་ཐོབ་པར་འགྱུར་།བསམ་གྱིས་མི་ཁྱབ་གཉེར་བ་དག་  
བསམ་གྱིས་མི་ཁྱབ་ཡེ་ཤེས་ལ། །གཞོལ་བ་གང་ཡིན་དེ་དག་ནི་།ཐོས་པས་ཡོངས་སུ་རྫོགས་པར་འགྱུར། །དཔག་མེད་ཡེ་ཤེས་ལ་མོས་དང། །བསམ་གྱིས་མི་ཁྱབ་  
གཉེར་བ་དག་དེས་ནི་ཆོས་ནི་ཐོས་གྱུར་ན། །བླ་མེད་ཡེ་ཤེས་ཐོབ་པར་འགྱུར། །སེམས་ཅན་དག་ནི་ལ་ལ་ཞིག་བྱང་ཆུབ་སྙིང་པོ་ཚོལ་བ་དང། །བླ་མེད་འཁོར་ལོ་  
བསྐོར་འདོད་པ། །ཆོས་འདི་ཐོས་ན་དགའ་བར་འགྱུར། །མོས་ཤིང་རབ་ཏུ་བརྩོན་པ་དང། །ཆོས་ལ་གཙོ་བོར་གང་འཛིན་པ། །དྲི་མེད་ཆོས་ནི་ཐོས་གྱུར་ན། །མོས་ཤིང་  
རབ་ཏུ་དགའ་བར་འགྱུར། །གལ་ཏེ་སེམས་ཅན་ལ་ལ་དག་ལེགས་པར་སྒྲུབ་པ་མོས་གྱུར་པ། །ཆོས་ཀྱི་འོད་ཟེར་སྣང་བ་ཡི། །བླ་མེད་ཆོས་འདི་བསྟན་པར་བྱ། །ཁུར་  
ལྕི་རྣམས་ནི་ཁྱེར་བ་དང། །ནན་ཏན་སྒྲུབ་ལ་གང་མོས་པ། །དེས་ནི་ཆོས་ནི་ཐོས་གྱུར་ན། །དགའ་བས་ཀུན་ཏུ་ཁྱད་པར་འགྱུར། །གང་ཞིག་རབ་ཏུ་མོས་པ་ཡིས། །དགེ་  
  
  
།དེ་ལ་སྙིང་བརྩེ་བསམ་བཞག་ནས། །རབ་ཏུ་ཕྱེ་སྟེ་བསྟན་པར་བྱ། །ཁྱོད་ལ་སོགས་ལ་ཐུགས་བརྩེའི་ཕྱིར། །ཁྱོད་ཀྱིས་ཇི་སྐད་ཞུས་པ་བཞིན། །ངས་  
ཀྱང་ཡང་དག་ངེས་པར་ནི། །ཁྱེད་ཀྱི་ཐེ་ཚོམ་གཅད་པར་བྱ་།ངས་ནི་ལོ་མང་སྟོང་ཕྲག་ཏུ། །ཐབས་མཁས་དག་ནི་རབ་བསྒོམས་ཤིང། །ཐེ་ཚོམ་དག་ནི་བསལ་བས་ན། །ཁྱོད་  
ཀྱི་མོས་པ་རབ་ཏུ་མཁྱེན། །གལ་ཏེ་ཐེ་ཚོམ་ཡོད་གྱུར་ན། །ཇི་ལྟར་འདོད་བཞིན་ཞུ་བར་གྱིས། །ཁྱོད་ལ་རབ་ཏུ་བསྟན་པས་ན། །ཐེ་ཚོམ་རྣམས་ནི་གཅད་པར་བྱ། །གལ་ཏེ་ཐེ་ཚོམ་  
ཡོད་གྱུར་ན། །ཇི་ལྟར་འདོད་བཞིན་ཞུ་བར་གྱིས། །ཇི་ལྟར་མོས་པ་བཞིན་དུ་ནི། །ངས་ནི་རབ་ཏུ་བཤད་པར་བྱ། །གལ་ཏེ་ཐེ་ཚོམ་ཡོད་གྱུར་ན། །ཇི་ལྟར་འདོད་བཞིན་ཞུ་བར་  
གྱིས༑ ༑ང་ནི་ཆོས་ལ་རབ་གནས་པས། །གཡོ་བ་མེད་པ་བརྙེས་པ་ཡིན། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་  
ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་བདག་བྱང་ཆུབ་སེམས་དཔའི་ཐེག་  
པ་ལ་ཐེ་ཚོམ་ཅུང་ཟད་ཅིག་མཆིས་པ་དེང་ཞུ་བ་ལགས་ན། ཇི་ལྟར་ན་སྐྱེས་བུ་དམ་པ་འཇིགས་པ་སྤངས་ནས་ཡང་དག་པར་སེམས་རྩེ་གཅིག་ཏུ་སེམས་ཅན་རྣམས་ཀྱི་སླད་དུ་  
  
  
༄༅། །གོ་ཆ་ཆེན་པོ་བགོས་ནས་གོ་ཆ་ཆེན་པོས་རབ་ཏུ་བརྒྱན་པ་དང། མོས་པ་ཆེན་པོ་བསྐྱེད་ནས་གུས་པར་བགྱིད་པ་དང། བག་ཡོད་པ་དང་བཅས་  
པས་ཐེག་པ་ཆེན་པོ་འདི་ལ་འཚལ་ནས་ཤིན་ཏུ་རྣམ་པར་དག་པ་ཆེན་པོ་མཉམ་པ་ཉིད་ཀྱི་ཤུལ་མཐོ་དམན་དང། གྱོ་མོ་དང། གསེག་མ་དང། ཚེར་མ་དང། མི་གཙང་བ་  
རྣམ་པ་སྣ་ཚོགས་ཀྱི་ལྟ་བའི་ཐིབས་པོ་རྣམས་མ་མཆིས་པ། ཟུག་རྔུ་གདུག་པའི་སྡུག་བསྔལ་དང། ཉོན་མོངས་པའི་གཡང་ས་མ་མཆིས་པ། འཆི་བ་དང། འཇིགས་  
ཤིང་སྐྲག་པ་དང། བར་ཆད་མ་མཆིས་པ། དྲང་ཞིང་གྱ་གྱུར་མ་མཆིས་པ་དང། དེ་ཁོ་ན་ཉིད་ཀྱི་མཉམ་པ་ཉིད་ཀྱི་ཤུལ་དང་ཐོགས་པ་མ་མཆིས་པའི་ཤུལ་  
དུ་ཞུགས་ནས་ལྟ་བའི་ཐིབས་པོ་རྣམས་བཅད་པ་དང། དྲ་བ་ཐམས་ཅད་དྲལ་བ་དང། མུན་ནག་རྣམས་བསལ་བ་དང། སྲེད་པའི་མངོན་པར་ཞེན་པ་རྣམས་སྤང་  
པ་དང། འདུ་འཕྲོད་རྣམས་སྤང་པའི་སླད་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གཞོལ་བར་འགྱུར་ལགས། བཅོམ་ལྡན་འདས་དེ་བཞིན་གཤེགས་  
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་བདག་དོན་འདིའི་སླད་དུ་ཞུ་བ་གསོལ་བ་ལགས་སོ། །སྐྱེས་བུ་དམ་པ་ཇི་ལྟ་བུས་གོ་ཆ་ཆེན་པོ་ཇི་ལྟ་བུ་  
  
  
གོ་ཆ་ཆེན་པོ་བགོས་པ་དེས་ཐེག་པ་ཆེན་པོ་ལ་འཚལ་ནས་ལམ་ཆེན་པོ་འདིས་གཞོལ་ཞིང་ཡང་དག་པར་འཇུག་པར་འགྱུར་བ་ལགས། བཅོམ་ལྡན་འདས་ཀྱིས་བྱང་  
ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་གོ་ཆའི་བཀོད་པ་གང་ལགས་པ་དང། ལམ་གང་ལ་གནས་པ་དང་ཆོས་རྣམས་ཀྱི་ཚུལ་ལ་མཁས་པ་ལ་གནས་པ་གང་ལགས་  
པ་བཀས་བཤད་དུ་གསོལ། ཆོས་ཀྱི་ཚུལ་ལ་མཁས་པ་ལ་རབ་ཏུ་གནས་པས་ནི། ཆོས་རྣམས་ཀྱི་ཚུལ་ལ་མཁས་པའི་སྣང་བ་བསྐྱེད་པར་འགྱུར་ལ། ཆོས་ཀྱི་སྣང་བའི་དབང་  
གིས་ནི༑ གོ་ཆ་མི་སྤོང་བར་ཐེག་པ་ཆེན་པོ་ལ་འཚལ་ནས་ནུར་བ་མ་མཆིས་པའི་བརྩོན་འགྲུས་ཀྱི་སྟོབས་དང། བརྗེད་ངས་པ་མ་མཆིས་པའི་དབང་པོ་དང། རྒྱུན་ཆད་པ་མ་  
མཆིས་པའི་ཤེས་རབ་ཀྱི་སྟོབས་མྱུར་དུ་ཆོས་ཀྱི་དབྱིངས་ཀྱི་ཚུལ་ལ་གསལ་བར་མཁས་པ་མངོན་པར་བསྒྲུབས་ནས་བྱང་ཆུབ་ཀྱི་སྙིང་པོར་བགྲོད་པ་དང། ཆོས་ཀྱི་འཁོར་  
ལོ་བསྐོར་ནས་སེམས་ཅན་རྣམས་ལ་ཡང་དག་པར་ཆོས་སྟོན་པའི་སླད་དུ་སེམས་ཅན་ཐམས་ཅད་ཇི་ལྟར་མོས་པ་དང། ཇི་ལྟར་གཞོལ་བ་བཞིན་དུ་འཁོར་བ་ལས་རྣམ་  
པར་གྲོལ་བར་འགྱུར་ལགས་སོ། །བཅོམ་ལྡན་འདས། ཐེག་པ་ཆེན་པོ་འདིས་སེམས་ཅན་རྣམས་ལ་སྨན་པ་དང། བདེ་བར་བགྱི་བའི་སླད་དུ་དེ་བཞིན་གཤེགས་པ་  
  
  
༄༅། །དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་བདག་དོན་འདི་ཞུ་ལགས་སོ། །བཅོམ་ལྡན་འདས། དེ་བཞིན་གཤེགས་པ་ནི་ཐམས་  
ཅད་མཁྱེན་པ་ཐམས་ཅད་གཟིགས་པ་ལགས་ན། ཆོས་གང་གིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཆོས་ཐམས་ཅད་ཀྱི་རྒྱ་མཚོའི་ཕྱག་རྒྱའི་ཏིང་  
ངེ་འཛིན་མངོན་པར་བསྒྲུབས་པ་དང། ཏིང་ངེ་འཛིན་ཐོབ་པའི་དབང་གིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་བླ་ན་མེད་པ་ཡང་དག་པར་རྫོགས་པའི་བྱང་  
ཆུབ་མངོན་པར་སངས་མ་རྒྱས་ཀྱི་བར་དུ་ཕྱིར་ལྡོག་པར་མི་འགྱུར་བ་གང་ལགས་པ་བཀས་བཤད་དུ་གསོལ། །བཅོམ་ལྡན་འདས། དེ་བཞིན་གཤེགས་པའི་མཁྱེན་  
པ་དང། གཟིགས་པ་ནི། ངོ་མཚར་རྨད་དུ་བྱུང་བའི་ཆོས་ཡོངས་སུ་རྫོགས་ཤིང། སེམས་ཅན་རྣམས་ཀྱི་ཤེས་རབ་ཀྱི་སྨན་རབ་ཏུ་མཁྱེན་པ་ལགས་པས། དེའི་  
སླད་དུ་བདག་ཞུ་བ་གསོལ་ལགས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་ཀྱིས་ཚིགས་སུ་བཅད་དེ་གསོལ་པ། བྱང་ཆུབ་སེམས་  
དཔའ་རྣམས་ཀྱི་སླད། །སངས་རྒྱས་ཆོས་དོན་ཟབ་མོ་དག་ཐམས་ཅད་མཁྱེན་ཅིང་གཟིགས་པ་པོ། །རྐང་གཉིས་གཙོ་ལ་བདག་གཞུ་ལགས་།ཐེག་པ་ཆེན་པོའི་རྣལ་  
  
  
།ཏིང་འཛིན་གང་གིས་གཞོལ་གྱུར་པ། །སེམས་ཅན་རྣམས་ལ་སྨན་སླད་དུ། །བདག་ནི་ཞུ་བ་གསོལ་བ་ལགས། །ཇི་ལྟར་སྐྱེས་བུ་དམ་པ་ཡིས། །གོ་ཆ་  
དཔག་མེད་བགོ་བར་འགྱུར། །ཇི་ལྟར་གོ་ཆ་བགོས་ནས་ཀྱང། །ཇི་ལྟར་རབ་ཏུ་གཞོལ་བར་འགྱུར། །ཇི་ལྟར་འདུན་པ་སྤོང་བར་འགྱུར། །ཇི་ལྟར་དེ་ལ་སྲེད་པར་འགྱུར།།  
ཇི་ལྟར་བརྩོན་འགྲུས་ཆེན་པོར་འགྱུར། །ཇི་ལྟར་བག་ཡོད་ལྡན་པར་འགྱུར། །ཇི་ལྟར་བྱང་ཆུབ་སེམས་དཔའ་རྣམས། །ཐེག་ཆེན་འདི་ལ་གཞོལ་བར་བགྱིད། །དེ་ལ་  
འཚལ་ནས་ཅི་བགྱིད་པ། །དངོས་པོ་འདི་དག་བཀས་བཤད་གསོལ། །ཇི་ལྟར་ཐེག་ཆེན་བཏེག་ནས་ནི། །བྱང་ཆུབ་སེམས་ལ་གཞོལ་གྱུར་པ་།འཇིག་རྟེན་འདྲེན་པའི་ཐུགས་  
རྗེ་ཡིས༑ ༑མྱུར་དུ་བདག་ལ་བཀས་བཤད་གསོལ། །ཇི་ལྟར་ཡང་དག་མཉམ་ལམ་གྱིས། །མཉམ་པ་ཉིད་དུ་གཞོལ་བར་འགྱུར། །ལྟ་བ་རྣམས་ཀྱི་ཐིབས་པོ་དག་གཅོད་  
པར་བགྱིད་ལ་སྐྱོན་མེད་འགྱུར། །སྤྱོད་ཡུལ་དག་ནི་ཐམས་ཅད་ལས་།ཇི་ལྟར་བགྱིས་ན་འདའ་བར་འགྱུར། །ཇི་ལྟར་མཉམ་པ་ཉིད་དག་གིས་།འདོད་ཆགས་དྲ་བ་  
དྲལ་བར་འགྱུར། །ཇི་ལྟར་མུན་ནག་རབ་བསལ་ནས། །ཡེ་ཤེས་སྣང་ཆེན་ཐོབ་པར་འགྱུར། །བྱང་ཆུབ་སེམས་དཔའ་དེ་དག་གིས། །ཇི་ལྟར་བགྱིས་ན་གཞོལ་བར་འགྱུར།།  
  
  
༄༅། །ཇི་ལྟར་སོ་སོར་རབ་བརྟགས་པས། །འཆིང་བ་མང་པོ་སྤོང་བར་འགྱུར། །ཇི་ལྟར་བྱང་ཆུབ་སེམས་དཔའ་རྣམས། །འཆིང་བ་སྤངས་ནས་བདེ་  
བར་གནས། །ཇི་ལྟར་བྱང་ཆུབ་སེམས་དཔའ་རྣམས། །འཇིགས་པ་ཚེ་ལས་འདའ་བར་འགྱུར། །ཆོས་ཀྱི་དོན་ལ་མཁས་གྱུར་ནས། །བླ་མེད་ལ་ནི་གཞོལ་བར་  
འགྱུར༑ ༑བྱང་ཆུབ་སེམས་དཔའ་ཇི་ལྟ་བུའི། །དཔག་མེད་གོ་ཆ་བགོ་བར་བགྱིད། །གོ་ཆ་དེ་དག་བགོས་ནས་ཀྱང། །ཐེག་ཆེན་ལ་ནི་འཚལ་བར་བགྱིད། །ཇི་ལྟར་བྱང་  
ཆུབ་སེམས་དཔའ་རྣམས། །མཉམ་པ་ཉིད་ལམ་ལ་གཞོལ་བར་བགྱིད་།བདག་གིས་དེང་འདིར་ཞུས་པ་འདི། །བཅོམ་ལྡན་འདས་ཀྱིས་བཀས་བཤད་གསོལ། །བྱང་  
ཆུབ་སེམས་དཔའ་ཇི་ལྟ་བུར། །གོ་ཆ་བཀོད་པ་ཐོབ་འགྱུར་དང། །བླ་མེད་ཐེག་ཆེན་རབ་བརྒྱན་པ། །བཅོམ་ལྡན་འདས་ཀྱིས་བཀས་བཤད་གསོལ། །ལམ་འདི་ལ་ནི་  
གནས་པ་དང། །ལམ་དེའི་བཀོད་པ་གང་ལགས་དང། །ཆོས་རྣམས་ལ་ནི་མཁས་གྱུར་པ། །བཅོམ་ལྡན་འདས་ཀྱིས་བཀས་བཤད་གསོལ། །ཆོས་ཀྱི་དབྱིངས་  
ཀྱི་ཚུལ་རྣམས་དང། །ཆོས་ལ་མཁས་པའི་སྣང་བ་དག་ཇི་ལྟ་བུར་ནི་རྟོགས་གྱུར་པ། །བཅོམ་ལྡན་འདས་ཀྱིས་བཀས་བཤད་གསོལ། །ཇི་ལྟར་བྱང་ཆུབ་སེམས་  
  
  
།ཆོས་ཀྱི་སྣང་བ་དེ་ཐོས་ནས། །ཆོས་རྣམས་ཐམས་ཅད་མཐར་ཕྱིན་པ། །བཅོམ་ལྡན་འདས་ཀྱིས་བཀས་བཤད་གསོལ་།ཇི་ལྟར་བྱང་ཆུབ་སེམས་  
དཔའ་རྣམས། །ཆོས་ཀྱི་སྣང་བ་ཐོབ་གྱུར་ནས། །གོ་ཆ་ཆེན་པོ་མི་སྤོང་ཞིང། །དེ་ཡི་དབང་གིས་གཞོལ་གྱུར་ལགས། །ཇི་ལྟར་བྱང་ཆུབ་སེམས་དཔའ་རྣམས། །ཐེག་ཆེན་  
འདི་ལ་འཚལ་ནས་ནི། །བརྩོན་འགྲུས་ལྡོག་པར་མི་འགྱུར་ཞིང། །དེ་ཡི་དབང་གིས་གཞོལ་འགྱུར་ལགས། །ཇི་ལྟར་བྱང་ཆུབ་སེམས་དཔའ་རྣམས། །བསམ་པ་དག་ནི་  
རབ་བརྟན་ཞིང། །འདི་ལྟར་ཤེས་རབ་སྟོབས་དག་གིས། །ཤིན་ཏུ་འདུལ་བ་ཐོབ་འགྱུར་ལགས། །ཇི་ལྟར་ཆོས་ཀྱི་དབྱིངས་རྣམས་ཀྱི། །ཚུལ་ལ་མཁས་པས་ཐོབ་པར་  
འགྱུར༑ ༑ཆོས་ཀྱི་རྒྱལ་པོ་བསམ་མི་ཁྱབ། །བཅོམ་ལྡན་འདས་ཀྱིས་བཀས་བཤད་གསོལ། །ཇི་ལྟར་མྱུར་བ་ཁོ་ནར་ནི། །བྱང་ཆུབ་སྙིང་པོར་བགྲོད་གྱུར་ནས། །སུ་ཡང་  
བསྐོར་བར་མི་འགྱུར་བའི། །ཚངས་པའི་འཁོར་ལོ་བསྐོར་འགྱུར་ལགས་།ཇི་ལྟར་གཡོ་བ་མ་མཆིས་པར། །སྔོན་གྱི་སྨོན་ལམ་ཇི་ལྟ་བཞིན་།སེམས་ཅན་ཐམས་ཅད་  
ཀུན་ལ་ནི། །ཆོས་རྣམས་ཡང་དག་སྟོན་འགྱུར་ལགས། །ཆོས་རྣམས་ཡང་དག་བསྟན་པས་ན། །འཁོར་བ་ལས་ནི་གྲོལ་འགྱུར་ལགས། །ཇི་ལྟར་བགྱིས་ན་སེམས་  
  
  
༄༅། །ཅན་རྣམས། །གཏན་དུ་བདེ་བ་ཐོབ་འགྱུར་ལགས། །སེམས་ཅན་རྣམས་ལ་སྨན་སླད་དུ། །འཇིག་རྟེན་འདྲེན་ལ་བདག་ཞུ་ན། །ཐམས་ཅད་  
མཁྱེན་ཞིང་གཟིགས་པ་པོས། །ཐུགས་རྗེས་བདག་ལ་བཀས་བཤད་གསོལ་།ཆོས་ནི་གང་དང་གང་དག་གིས། །བྱང་ཆུབ་སེམས་དཔའ་སྨིན་བགྱིད་པ། །ཆོས་ཀྱི་  
རྒྱ་མཚོ་ཐམས་ཅད་ཀྱིས། །ཏིང་འཛིན་ཕྱག་རྒྱ་མཛད་དུ་གསོལ་།སངས་རྒྱས་ཆོས་ལ་རབ་མོས་ཤིང། །བྱང་ཆུབ་ཆེ་ལ་གང་ལྟ་བ། །ཆོས་ཀྱི་སྒྲ་འདི་ཐོས་གྱུར་  
ན༑ ༑ལུས་ཀུན་ཁྱབ་པར་དགའ་བར་འགྱུར། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་ལ་བཀའ་སྩལ་  
པ༑ བློ་གྲོས་མཐའ་ཡས། ཁྱོད་སྔོན་སངས་རྒྱས་ཚད་མེད་པ་རྣམས་ལ་མཆོད་ཅིང་རིམ་གྲོ་བྱས་པ་དང། དགེ་བའི་རྩ་བ་རྣམས་བསྐྱེད་ཅིང་ཡོན་ཏན་གཞལ་དུ་མེད་  
པ་བསགས་པས་ན། ཆོས་ཟབ་མོ་འདི་ལ་རབ་ཏུ་གདུང་བས་མོས་པར་གྱུར་པ་དང། བསམ་པ་རྒྱ་ཆེན་པོས་སེམས་ཅན་ཡོངས་སུ་སྨིན་པར་བྱ་བའི་ཕྱིར་སྙིང་རྗེ་  
ཆེན་པོ་བསྐྱེད་ནས་དེ་བཞིན་གཤེགས་པ་ལ་ཞུ་བ་ཞུས་པ་ལེགས་སོ་།ལེགས་སོ། །ཁྱོད་ལེགས་པར་ཤིན་ཏུ་ཉོན་ལ་ཡིད་ལ་ཟུངས་ཤིག་དང་ངས་ཁྱོད་ལ་བྱང་  
  
  
པར་སྒྲུབ་པ་དང། ཇི་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གཞོལ་བར་འགྱུར་བ་  
ཡང་དག་པར་བཤད་པར་བྱའོ། །བཅོམ་ལྡན་འདས། དེ་བཞིན་དུ་ཐོས་པར་འཚལ་ལོ། །ཞེས་གསོལ་པ་དང། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་  
སེམས་དཔའ་ཆེན་པོ་བློ་གྲོས་མཐའ་ཡས་ལ་འདི་སྐད་ཅེས་བཀའ་སྩལ་ཏོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གང་བླ་ན་མེད་པ་ཡང་  
དག་པར་རྫོགས་པའི་བྱང་ཆུབ་ཀྱི་ཕྱིར་གོ་ཆ་ཆེན་པོ་བགོས་པ་དེས་སེམས་ཅན་རྣམས་ཡོངས་སུ་བསྡུ་བའི་ཕྱིར་གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་སྦྱིན་  
པ་རྣམ་པར་དག་པ་ལ་དགོད་པའི་ཕྱིར་གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་ཚུལ་ཁྲིམས་རྣམ་པར་དག་པ་ལ་དགོད་པའི་ཕྱིར་གོ་ཆ་ཆེན་པོ་བགོ་བར་བྱའོ།།  
སེམས་ཅན་རྣམས་བཟོད་པ་རྣམ་པར་དག་པ་ལ་དགོད་པའི་ཕྱིར་གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་བརྩོན་འགྲུས་རྣམ་པར་དག་པ་ལ་དགོད་པའི་ཕྱིར་  
གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་བསམ་གཏན་རྣམ་པར་དག་པ་ལ་དགོད་པའི་ཕྱིར་གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་ཤེས་རབ་རྣམ་  
  
  
༄༅། །པར་དག་པ་ལ་དགོད་པའི་ཕྱིར་གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་བདེ་བ་ཐོབ་པར་བྱ་བའི་ཕྱིར་གོ་ཆ་ཆེན་པོ་བགོ་བར་བྱའོ། །  
སེམས་ཅན་རྣམས་ལ་ཕན་གདགས་པའི་དངོས་པོ་དང་མཚུངས་པར་ལྡན་པའི་སེམས་བསྐྱེད་པའི་ཕྱིར་གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་ཀྱི་འདོད་  
ཆགས་དང། ཞེ་སྡང་དང། གཏི་མུག་གི་ནད་ཀྱི་གཉེན་པོ་བྱ་བའི་ཕྱིར་གོ་ཆ་ཆེན་པོ་བགོ་བར་བྱའོ། །ཡོན་ཏན་ཆེན་པོ་མངོན་པར་སྒྲུབ་པ་ལ་མཁས་པར་བྱ་བའི་  
ཕྱིར་གོ་ཆ་ཆེན་པོ་བགོ་བར་བྱའོ། །བླ་ན་མེད་པའི་ཡེ་ཤེས་ལེགས་པར་ཡོངས་སུ་རྫོགས་པར་བྱ་བའི་ཕྱིར་གོ་ཆ་ཆེན་པོ་བགོ་བར་བྱའོ། །སེམས་ཅན་རྣམས་འཁོར་  
བའི་འཇིགས་པ་ལས་ཡོངས་སུ་བསྐྱབ་པའི་ཕྱིར་གོ་ཆ་ཆེན་པོ་བགོ་བར་བྱའོ། །མཚུངས་པ་མེད་པའི་ཡེ་ཤེས་ལེགས་པར་ཡོངས་སུ་རྫོགས་པར་རབ་ཏུ་བསྟན་  
པར་འདོད་པའི་ཕྱིར་གོ་ཆ་ཆེན་པོ་བགོ་བར་བྱའོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་བདུད་དང། བདུད་ཀྱི་རིགས་ཀྱི་འཁོར་དང། བདུད་ཀྱི་ཕོ་  
ཉ་དང། བདུད་ཀྱི་ལས་ལ་གནས་པ་དང། ལྟ་བ་རྣམས་ཀྱི་ཐིབས་པོ་དང། ལམ་ཡ་ང་བར་ཞུགས་པའི་མུ་སྟེགས་ཅན་གྱི་བསྟན་པ་ལ་རབ་ཏུ་བྱུང་བ་ཐམས་ཅད་  
  
  
འཇིག་རྟེན་རྒྱང་པན་དང། མུ་སྟེགས་ཅན་དང་མཐུན་པ་ཇི་སྙེད་བ་དག་དང་འཐབ་པའི་ཕྱིར་གོ་ཆ་ཆེན་པོ་བགོ་བར་བྱའོ། །བྱང་ཆུབ་སེམས་དཔའ་སེམས་དཔའ་  
ཆེན་པོ་རྣམས་དེ་ལྟར་གོ་ཆ་ཆེན་པོ་བགོ་ཞིང། གོ་ཆ་མི་སྤོང་བར་བརྩོན་འགྲུས་ཆེན་པོ་བསྐྱེད་ནས་སེམས་ཅན་གྱི་ཁམས་ཐམས་ཅད་དུ་ཞུགས་ཏེ་བཟོད་པ་ལ་གནས་  
ནས་འཇིགས་པ་རྣམས་སྤངས་ཏེ། མི་སྐྲག་མི་དངང་མི་གཡོ་མི་འཁྲུགས་པར་བྱས་ནས་གོ་ཆ་དཔག་ཏུ་མེད་པ་དག་བགོ་བར་བྱའོ། །དེ་འདི་ལྟ་སྟེ། སེམས་ཅན་ཐམས་  
ཅད་ཡོངས་སུ་སྐྱོབ་པའི་གོ་ཆ་དང། ལྟ་བ་ཐིབས་པོ་ཐམས་ཅད་གཅོད་པའི་གོ་ཆ་དང། བདུད་ཀྱི་དཔུང་རྣམས་རྣམ་པར་འཇིག་པའི་གོ་ཆ་དང། ཤེས་རབ་ཡང་དག་པར་  
ལེན་པའི་གོ་ཆ་དང། ཚོགས་དཔག་ཏུ་མེད་པ་གསོག་པའི་གོ་ཆ་དང་ཁུར་ལྕིབ་རྣམས་སྒྲོལ་བའི་གོ་ཆ་དང། མངོན་པར་ཡིད་ཆེས་པ་འཕེལ་བར་བྱེད་པའི་གོ་ཆ་དང་  
ཚུལ་ཁྲིམས་ལ་གནས་པའི་གོ་ཆ་དང། ལས་ཀྱི་ཀུན་གཞི་ཡོངས་སུ་སྦྱོང་བའི་གོ་ཆ་དང། ཐམས་ཅད་རྣམ་པར་དག་པར་བྱེད་པའི་སྟོབས་ཀྱི་གཏེར་གྱི་གོ་ཆ་དང་  
ཐབས་མཁས་པའི་གཏེར་གྱི་གོ་ཆ་དང། མངོན་པར་ཤེས་པ་ཐམས་ཅད་ཡོངས་སུ་སྤོང་བའི་གོ་ཆ་དང། ལྡོག་པ་དང་འགྱེད་པ་མེད་པའི་ཤེས་རབ་ཀྱི་གོ་ཆ་གང་ཡིན་  
  
  
༄༅། །པའོ༑ ༑བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་གོ་ཆ་ཆེན་པོ་དེ་ལྟ་བུ་བགོས་ནས་འཁོར་བའི་མཐའ་ཇི་སྲིད་པ་དེའི་བར་དུ་ཤིན་ཏུ་  
བརྟན་པའི་བརྩོན་འགྲུས་ཀྱི་སྟོབས་གཡོ་བ་མེད་པ་མི་སྤོང་བར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གཞོལ་བར་བྱའོ་།དེ་ནས་བཅོམ་ལྡན་འདས་  
ཀྱིས་ཚིགས་སུ་བཅད་དེ་བཀའ་སྩལ་པ། བྱང་ཆུབ་སེམས་དཔའ་སེམས་ཅན་རྣམས། །བསྡུ་ཕྱིར་གོ་ཆ་བགོ་བར་བྱ། །སེམས་ཅན་རྣམས་ནི་ཚད་མེད་ཕྱིར། །གོ་ཆ་  
བགོས་པ་ཚད་མེད་དོ། །སྦྱིན་པ་རྣམ་པར་དག་པའི་ཕྱིར། །ཐམས་ཅད་རབ་ཏུ་དགའ་བར་བྱེད། །སེམས་ཅན་ལ་ནི་ཕན་གདགས་ཕྱིར། །གོ་ཆ་འདི་ནི་བགོ་བར་བྱ། །  
ཚུལ་ཁྲིམས་རྣམ་པར་དག་པའི་ཕྱིར། །འཇིག་རྟེན་ལ་ནི་ཕན་འདོགས་བྱེད། །སེམས་ཅན་རྣམས་ལ་ཕན་གདགས་ཕྱིར། །གོ་ཆ་འདི་ནི་བགོ་བར་བྱ། །བཟོད་པ་རྣམ་  
པར་དག་པའི་ཕྱིར། །དཔའ་ཞིང་བདེ་ལ་གནས་པར་བྱེད། །སེམས་ཅན་རྣམས་ལ་ཕན་གདགས་ཕྱིར། །གོ་ཆ་འདི་ནི་བགོ་བར་བྱ། །བརྩོན་འགྲུས་རྣམ་པར་དག་པའི་  
ཕྱིར༑ ༑ཕྱིར་མི་ལྡོག་པར་འགྲུབ་པར་བྱེད། །སེམས་ཅན་རྣམས་ལ་ཕན་གདགས་ཕྱིར། །གོ་ཆ་འདི་ནི་བགོ་བར་བྱ། །བསམ་གཏན་རྣམ་པར་དག་པའི་ཕྱིར། །སྤྱོད་  
  
  
།སེམས་ཅན་རྣམས་ལ་ཕན་གདགས་ཕྱིར། །གོ་ཆ་འདི་ནི་བགོ་བར་བྱ། །ཤེས་རབ་རྣམ་པར་དག་པའི་ཕྱིར། །ཟག་མེད་བླ་ན་མེད་པ་ཡིན།།  
སེམས་ཅན་རྣམས་ལ་ཕན་གདགས་ཕྱིར། །གོ་ཆ་འདི་ནི་བགོ་བར་བྱ་།སེམས་ཅན་དག་ནི་ཐམས་ཅད་ལ། །བདེ་བའི་ཡོ་བྱད་སྦྱིན་དགོས་པས་།དོན་དེ་ལེགས་པར་  
ཤེས་པའི་ཕྱིར། །གོ་ཆ་འདི་ནི་བགོ་བར་བྱ། །བྱང་ཆུབ་སེམས་དཔའ་སེམས་ཅན་རྣམས། །ཕན་པའི་དངོས་པོ་བྱ་དགོས་པས། །བསྡུ་བ་རྣམ་དག་འདི་བཞི་ཡིས། །སྲིད་  
པ་ཀུན་ཏུ་འཇུག་པར་བྱེད། །འདོད་ཆགས་ཞེ་སྡང་གཏི་མུག་ནད་།གཉེན་པོ་དག་ནི་བསྟེན་པའི་ཕྱིར། །སེམས་ཅན་ལ་ནི་སྨན་གཏོང་བས། །ནད་རྣམས་རབ་ཏུ་སེལ་བར་  
བྱེད༑ ༑དེས་ན་བྱང་ཆུབ་སེམས་དཔའ་རྣམས། །གོ་ཆ་ལེགས་པར་བགོས་ནས་ནི། །ཡོན་ཏན་རྣམས་ཀྱི་ཚོགས་དག་ལ། །མཁས་པ་དཔག་མེད་ཐོབ་པ་ཡིན། །སེམས་ཅན་  
འཁོར་བའི་སྡུག་བསྔལ་གྱིས། །ཉམ་ཐག་ཤིན་ཏུ་མི་བདེ་བས། །བདག་གིས་ཡོངས་སུ་བསྐྱབ་སྙམ་ནས། །གོ་ཆ་དཔག་མེད་བགོ་བར་བྱ་།འཁོར་བའི་སྡུག་བསྔལ་ཚད་  
མེད་རྣམས། །བདག་གིས་རྣམ་པར་དགྲོལ་སྙམ་པས། །སྲིད་ལྟའི་དྲ་བས་གླགས་པ་དག་ཐམས་ཅད་ཡོངས་སུ་གཅད་པར་བྱ། །གང་གིས་ཉོན་མོངས་དྲ་བ་འདི། །ཐམས་  
  
  
༄༅། །ཅད་གཅོད་པར་གང་ནུས་པ། །བརྟན་པའི་བརྩོན་འགྲུས་སྟོབས་དག་གིས། །དཔའ་བོའི་གོ་ཆ་བགོས་པ་ཡིན། །སེམས་ཅན་དག་ནི་ཐམས་ཅད་  
ཀུན༑ ༑བདེ་བའི་ལམ་ལ་རབ་བཀོད་ཅིང། །མྱ་ངན་འདས་ལ་གཞོལ་བ་དང། །བླ་མེད་བདེ་ལ་དགོད་པར་བྱ། །གང་ཞིག་བརྩོན་འགྲུས་ཆེན་པོའི་སྟོབས། །གོ་ཆ་འདི་ནི་  
བགོ་བྱེད་པ། །བདུད་རྣམས་ཐམས་ཅད་དག་དང་ནི། །རྟག་ཏུ་འཐབ་ཀྱང་ངལ་མི་འགྱུར། །གང་ཞིག་ལྟ་ལ་རབ་གནས་ནས། །ཐིབས་པོ་དག་ཏུ་གང་ཞུགས་དང། །  
འཇིག་རྟེན་རྒྱང་པན་དག་ལ་ནི། །གོ་ཆ་བགོས་ནས་ཕན་གདགས་བྱ་།གཞན་ཡང་འཁོར་ནི་ཚད་མེད་པ། །ལམ་གོལ་དག་ཏུ་ཞུགས་པ་རྣམས་།དེ་དག་ལ་ནི་ཕན་  
གདགས་ཕྱིར། །གོ་ཆ་དཔག་མེད་བགོ་བར་བྱ། །དེ་ལྟར་གོ་ཆ་བགོས་ནས་ནི། །གོ་ཆ་ཆེན་པོ་མི་སྤོང་བར། །བརྩོན་འགྲུས་ཆེན་པོའི་སྟོབས་བསྐྱེད་ནས། །གོ་བགོས་རབ་  
བརྟགས་ཁྱད་པར་འཕགས། །སེམས་ཅན་ཁམས་ལ་རབ་ཞུགས་ཏེ། །བཟོད་པ་ལ་ནི་གནས་གྱུར་ནས། །བརྟན་པའི་བཟོད་པ་སྒྲུབ་བྱེད་པ། །གོ་བགོས་གོང་ན་  
མེད་པ་ཡིན། །འཇིགས་པ་དག་ནི་རབ་སྤངས་ཤིང། །སྐྲག་པ་དག་ནི་མེད་པར་ཡང། །གོ་ཆ་དཔག་མེད་བགོས་ནས་ནི། །ཐམས་ཅད་རབ་བརྩོན་འགྲུས་པར་བྱ། །གང་  
  
  
།རྟག་ཏུ་ཡང་དག་རྟོགས་གྱུར་ཅིང་།རབ་དབེན་གཡོ་བ་མེད་པས་ན། །མི་འཁྲུགས་ལྡོག་པར་མི་འགྱུར་རོ་།དེ་ལྟའི་གོ་ཆ་རབ་བགོས་ནས། །བློ་  
དང་ལྡན་པས་གཞན་ཡང་ནི། །སེམས་ཅན་སྐྱོབ་པའི་གོ་བགོས་ཏེ་།བདུད་ཀྱི་གོ་ཆ་གཞོམ་པར་བྱ། །ཡོན་ཏན་དཔག་མེད་གོ་ཆ་དག་།ཐམས་ཅད་རབ་ཏུ་བགོ་བར་བྱ། །  
དབང་པོ་ཤེས་མཆོག་གང་ཟག་གིས། །བགོས་ན་བདེ་བ་ཐོབ་པར་འགྱུར་།ཁུར་ལྕི་རབ་ཏུ་སྤང་བའི་ཕྱིར། །བླ་མེད་གོ་ཆ་བགོས་ནས་སུ་།སེམས་ཅན་ཐམས་ཅད་ཡོངས་  
བཟླས་ནས། །སྡུག་བསྔལ་ཁུར་ལས་ཐར་པར་བྱ། །རྣམ་དག་དད་པ་འཕེལ་བྱེད་ཅིང། །དབང་པོ་དྲུག་ནི་རབ་སྡོམ་པ། །ཚུལ་ཁྲིམས་གང་དག་ལྡན་པ་ནི། །གོ་བགོས་གོང་  
ན་མེད་པ་ཡིན། །དཔའ་བོ་ཡེ་ཤེས་སྒྲུབ་པ་ལ། །བྱང་ཆུབ་སེམས་དཔའ་རབ་གནས་པས། །སྤྱོད་ལམ་ཚུལ་ཁྲིམས་ལྡན་པས་ན། །གོ་བགོས་གཡོ་བ་མེད་པ་ཡིན། །སྔོན་  
གྱི་རྒྱལ་བ་མང་པོ་ལས། །རྣམ་དག་ལས་ནི་སྒྲུབ་པས་ན། །དེ་ཕྱིར་གོ་ཆ་རབ་བགོས་ནས། །རྟག་ཏུ་འཇིགས་པ་མེད་པ་ཡིན། །སེམས་ཅན་ལ་ནི་སྲེད་པའི་བློས། །འཇིག་  
རྟེན་ལ་ནི་ཕན་འདོགས་པ། །ཐབས་ནི་རབ་ཏུ་རྟོགས་པས་ན། །གོ་བགོས་ལེགས་པར་གནས་པ་ཡིན། །ཐབས་མཁས་ཡེ་ཤེས་གང་ཡིན་པ། །བྱང་ཆུབ་སེམས་དཔའ་  
  
  
༄༅། །རབ་རྟོགས་པས། །དེ་ལྟར་གོ་ཆ་བགོས་ནས་ནི། །འཆིང་བ་མཐའ་དག་གཅོད་པར་བྱེད། །མངོན་ཤེས་ཐམས་ཅད་རབ་སྤོང་ཞིང་།ཡིད་  
ཆེས་རྒྱབ་ཀྱིས་མི་ཕྱོགས་པ། །གོ་བགོས་བློ་དང་ལྡན་པ་ནི། །བླ་མེད་བྱང་ཆུབ་བགྲོད་པར་འགྱུར། །བྱང་ཆུབ་སེམས་དཔའ་ངེས་པར་ནི། །བདག་དང་གཞན་ལ་  
ཕན་འདོགས་གང། །བརྩོན་འགྲུས་སྟོབས་ལ་རབ་གནས་པས། །བརྟན་ཞིང་ཕྱིར་ལྡོག་མི་འགྱུར་རོ། །བམ་པོ་གཉིས་པ། གཞན་ཡང་བློ་  
གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་བསྐལ་པ་ཚད་མེད་པ་ནས་ཁུར་ཆེན་པོ་ཁྱེར་ཞིང། གོ་ཆ་ཆེན་པོ་བགོས་པའི་གོ་ཆ་དེ་  
ལྟ་བུ་ནི༑ བདུད་དམ། བདུད་ཀྱི་འཁོར་རམ། བདུད་ཀྱི་ཕོ་ཉའམ། ལོག་པར་ལྟ་བའི་ཐིབས་པོ་དགོན་དུང་མ་རུངས་པར་ཞུགས་པའི་སེམས་ཅན་རྣམས་ཀྱིས་  
མཐོང་བར་མི་འགྱུར་རོ། །དེ་ཅིའི་ཕྱིར་ཞེ་ན། གཟུགས་མེད་ཅིང་བསྟན་དུ་མེད་པ་དང། ལྟོས་པ་མེད་ཅིང་མཚན་མ་མེད་པ་དང་མཚན་མ་སྤངས་པས་མཚན་མ་  
དང་བྲལ་བ་དང། མིང་དང་ཡི་གེ་མེད་པའི་ཕྱིར་རོ། །བློ་གྲོས་མཐའ་ཡས། གལ་ཏེ་ལ་ལ་ཞིག་མདའི་ཚད་རི་རབ་ཙམ་ཤ་སྟག་འཕངས་ན་ཡང་འཕོག་པར་མི་  
  
  
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་པ་ཐམས་ཅད་བདུད་ཀྱི་རྒྱལ་པོར་གྱུར་ལ། རེ་རེ་ལ་ཡང་བདུད་ཀྱི་དམག་རྣམ་  
པ་སྣ་ཚོགས་འཁོར་དང་བཅས་པར་གྱུར་པ་དེ་དག་དུས་གཅིག་ཏུ་མདའ་རྣོན་པོ་ཚད་རི་རབ་ཙམ་ཤ་སྟག་འཕངས་ན་ཡང་ནམ་ཡང་བྱང་ཆུབ་སེམས་དཔའ་སེམས་  
དཔའ་ཆེན་པོ་དེ་ལྟ་བུའི་གོ་ཆ་བགོས་པ་ལ་རྣམ་པར་ཞིག་པའམ་ཐ་ན་སྤུ་ཉག་མ་གཅིག་ཙམ་ཡང་ཉམས་པར་བྱེད་མི་ནུས་ཏེ། བྱང་ཆུབ་སེམས་དཔའ་སེམས་  
དཔའ་ཆེན་པོ་རྣམས་ལ་སེམས་ཀྱིས་ཀྱང་ཐ་དད་པའི་འདུ་ཤེས་བསྐྱེད་པར་མི་ནུས་ན། ལུས་ཀྱིས་གནོད་པ་བྱ་བ་ལྟ་སྨོས་ཀྱང་ཅི་དགོས། བྱང་ཆུབ་སེམས་དཔའ་སེམས་  
དཔའ་ཆེན་པོ་གང་སེམས་རྩེ་གཅིག་ཏུ་དེ་དག་འདུལ་བར་བྱེད་པ་གང་ཡིན་པ་དེ་དག་ནི། བདུད་མང་པོ་ཕམ་པར་བྱེད་ཅིང་ཉེ་བར་ཞི་བར་ཡང་བྱེད་ལ། གོ་ཆ་དེ་ལྟ་བུ་  
ལ་གནས་ཤིང་གཡོ་བ་མེད་པས་སེམས་ཅན་ཐམས་ཅད་ཀྱིས་ཀྱང་རྣམ་པར་འཇིག་པར་བྱེད་མི་ནུས་སོ། །དེ་ཅིའི་ཕྱིར་ཞེ་ན། འདི་ལྟར་མཚན་མ་མེད་པའི་ཕྱིར་དང་  
སེམས་ཅན་རྣམས་ཀྱིས་བལྟ་བར་བྱ་བའི་སྤྱད་ཡུལ་མ་ཡིན་པའི་ཕྱིར་སེམས་ཅན་ཐམས་ཅད་ཀྱིས་མཐོང་ཞིང་ཤེས་པར་མི་ནུས་སོ། །བྱང་ཆུབ་སེམས་དཔའ་སེམས་  
  
  
༄༅། །དཔའ་ཆེན་པོ་རྣམས་ནི། ཆོས་ཐམས་ཅད་རྟོགས་པའི་ཕྱིར་ཡང་དག་པ་ཇི་ལྟ་བ་བཞིན་གོ་ཆ་ཆེན་པོ་བགོས་པ་དེ་དག་ཤེས་ཤིང་མཐོང་ངོ།།  
སེམས་ཅན་རྣམས་ཡོངས་སུ་བསྐྱབ་པའི་ཕྱིར་ཆོས་ཐམས་ཅད་ལ་ཡང་མངོན་པར་ཞེན་པར་མི་བྱེད་དོ། །སེམས་ཅན་རྣམས་ལ་ཕན་གདགས་པའི་ཕྱིར་ཆོས་ཐམས་  
ཅད་ལ་ཡང་དམིགས་པར་མི་བྱེད་དེ། དེ་ལྟ་བས་ན། སེམས་ཅན་རྣམས་ཀྱིས་མཐོང་ཞིང་ཤེས་པར་མི་ནུས་སོ། །གོ་ཆ་དེ་ལྟ་བུ་བགོས་པ་དེ་དག་ལ་ནི། ཁ་དོག་གི་  
མཚན་མ་མེད་ཅིང་བསྟན་དུ་མེད་པ་དང། ཚིག་གི་བརྗོད་པ་མེད་པའི་ཕྱིར་གཟུགས་དང་ཡང་མཚུངས་པར་ལྡན་པར་མི་འགྱུར་ལ། ཚོར་བ་དང། འདུ་ཤེས་དང་  
འདུ་བྱེད་དང། རྣམ་པར་ཤེས་པ་དང་ཡང་མཚུངས་པར་ལྡན་པར་མི་འགྱུར་རོ། །ནང་དང་མཚུངས་པར་ལྡན་པར་མི་འགྱུར། ཕྱི་རོལ་དང་ཡང་མཚུངས་པར་  
ལྡན་པར་མི་འགྱུར། ནང་དང་ཕྱི་རོལ་གཉིས་ཀ་དང་མཚུངས་པར་ལྡན་པར་མི་འགྱུར། ནང་ཡང་མ་ཡིན། ཕྱི་རོལ་ཡང་མ་ཡིན་པ་དང་མཚུངས་པར་ལྡན་པར་  
མི་འགྱུར། ཁམས་དང་ཡང་མཚུངས་པར་ལྡན་པར་མི་འགྱུར། སྐྱེ་མཆེད་དང་ཡང་མཚུངས་པར་ལྡན་པར་མི་འགྱུར། སའི་ཁམས་དང་ཡང་མཚུངས་པར་  
  
  
ཆུ་དང། མེ་དང། རླུང་དང། ནམ་མཁའ་དང། རྣམ་པར་ཤེས་པའི་ཁམས་དང་ཡང་མཚུངས་པར་ལྡན་པར་མི་འགྱུར། འདོད་པའི་ཁམས་དང་ཡང་  
མཚུངས་པར་ལྡན་པར་མི་འགྱུར། གཟུགས་དང། གཟུགས་མེད་པའི་ཁམས་དང་ཡང་མཚུངས་པར་ལྡན་པར་མི་འགྱུར། མངོན་པར་འདུ་བྱེད་པ་དང་བཅས་པ་དང་  
ཡང་མཚུངས་པར་ལྡན་པར་མི་འགྱུར། མངོན་པར་འདུ་བྱེད་པ་མེད་པ་དང་ཡང་མཚུངས་པར་ལྡན་པར་མི་འགྱུར། མངོན་པར་འདུ་བྱེད་པ་དང་བཅས་པ་དང། མངོན་  
པར་འདུ་བྱེད་པ་མེད་པ་དང་ཡང་མཚུངས་པར་ལྡན་པར་མི་འགྱུར་མངོན་པར་འདུ་བྱེད་པ་དང་བཅས་པ་ཡང་མ་ཡིན། མངོན་པར་འདུ་བྱེད་པ་མེད་པ་ཡང་མ་ཡིན་  
པ་དང་ཡང་མཚུངས་པར་ལྡན་པར་མི་འགྱུར། ཉན་ཐོས་ཀྱི་ས་དང་ཡང་མཚུངས་པར་ལྡན་པར་མི་འགྱུར། རང་སངས་རྒྱས་ཀྱི་ས་དང་ཡང་མཚུངས་པར་ལྡན་པར་  
མི་འགྱུར། སངས་རྒྱས་ཀྱི་ས་དང་ཡང་མཚུངས་པར་ལྡན་པར་མི་འགྱུར། ཚིག་གི་ལམ་དང་ཡང་མཚུངས་པར་ལྡན་པར་མི་འགྱུར། གཟུགས་ཀྱི་རྒྱུ་དང་ཡང་མཚུངས་  
པར་ལྡན་པར་མི་འགྱུར། གཟུགས་ཀྱི་མཚན་ཉིད་དང་ཡང་མཚུངས་པར་ལྡན་པར་མི་འགྱུར། ཚོར་བ་དང། འདུ་ཤེས་དང། འདུ་བྱེད་དང་རྣམ་པར་ཤེས་པའི་རྒྱུ་  
  
  
༄༅། །དང་ཡང་མཚུངས་པར་ལྡན་པར་མི་འགྱུར། ཚོར་བ་དང་འདུ་ཤེས་དང། འདུ་བྱེད་དང། རྣམ་པར་ཤེས་པའི་མཚན་ཉིད་དང་ཡང་  
མཚུངས་པར་ལྡན་པར་མི་འགྱུར། མཚན་ཉིད་དང་མཚན་ཉིད་མ་ཡིན་པ་དང་ཡང་མཚུངས་པར་ལྡན་པར་མི་འགྱུར། ཆོས་ཐམས་ཅད་དང་མཚུངས་པར་  
ལྡན་པར་ཡང་མི་འགྱུར། མཚུངས་པར་ལྡན་པར་མི་འགྱུར་བ་ཡང་མ་ཡིན་ཏེ། འཆིང་བ་མེད་པ་དང། གྲོལ་བ་མེད་པ་དང། བགྲང་བ་དང། དཔེ་དག་གིས་ཤེས་  
པར་བྱ་བ་མ་ཡིན་པ་སྟེ། འདི་ལྟར་ཆོས་ཐམས་ཅད་ནི། བགྲང་བ་ལས་ཡང་དག་པར་འདས་པའི་ཕྱིར་རོ། །དེ་ལྟ་བུའི་གོ་ཆ་དང་ལྡན་པ་དེ་དག་ནི། ཆོས་ཐམས་  
ཅད་དུ་ལྟ་བ་ཡང་དག་པར་མི་དམིགས་ཏེ། གཟུགས་སུ་ལྟ་བ་ཡང་དག་པར་མི་དམིགས་སོ། །ཚོར་བ་དང། འདུ་ཤེས་དང། འདུ་བྱེད་དང་རྣམ་པར་ཤེས་པར་  
ལྟ་བ་ཡང་དག་པར་མི་དམིགས་སོ། །ཐ་ན་ཆོས་ཅུང་ཟད་ཙམ་དུ་ལྟ་བ་ཡང་དག་པར་མི་དམིགས་སོ། །དེ་བཞིན་དུ་གོ་ཆ་དེ་ལྟ་བུ་བགོས་པ་དེ་དག་ནི། ཆོས་ཐམས་  
ཅད་དང་མཚུངས་པར་ལྡན་པ་གང་མ་ཡིན། མཚུངས་པར་མི་ལྡན་པ་ཡང་མ་ཡིན་ནོ། །གཟུགས་དང་མཚུངས་པར་ལྡན་པ་ཡང་མ་ཡིན་མཚུངས་པར་མི་ལྡན་  
  
  
།ཚོར་བ་དང། འདུ་ཤེས་དང། འདུ་བྱེད་དང། རྣམ་པར་ཤེས་པ་དང་མཚུངས་པར་ལྡན་པ་ཡང་མ་ཡིན་མཚུངས་པར་མི་ལྡན་པ་ཡང་མ་ཡིན་  
ཏེ༑ ཆོས་ཐམས་ཅད་ཀྱི་མཚུངས་པར་ལྡན་པ་དང། མཚུངས་པར་མི་ལྡན་པ་དེ་དག་ཐག་བསྲིངས་པ་ཡིན་ནོ། །དེ་བཞིན་དུ་གོ་ཆ་དེ་ལྟ་བུ་བགོས་པ་དེ་དག་ལ་ནི་  
མངོན་པར་འདུ་བྱ་བ་མེད་དེ། བྱེད་པ་མེད་པའི་ཕྱིར་རོ། །མཚན་མ་ཡང་མེད་དེ། མཚན་མ་ཉིད་ཡོད་པ་མ་ཡིན་པའི་ཕྱིར་རོ། །གནས་ཀྱི་མཚན་མ་མེད་པ། འདུས་  
པའི་མཚན་མ་མེད་པ། རྣམ་པར་རྟོག་པ་མེད་པ། གཡོ་བ་མེད་པ་དམིགས་པ་མེད་པ། ངོ་བོ་ཉིད་དུ་ལྟ་བ་མེད་པ་སྟེ། གོ་ཆ་བགོས་པ་ཉིད་ཀྱང་དམིགས་སུ་མེད་པའོ། །དེ་བཞིན་དུ་  
གོ་ཆ་བགོས་པ་ཉིད་ཀྱང་ཡང་དག་པར་རྗེས་སུ་མི་མཐོང་ངོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་གོ་ཆ་ཡང་དག་པར་བགོས་པ་ན། གང་གིས་  
གོ་ཆ་བགོས་པ་དང། གང་དུ་གོ་ཆ་བགོས་པ་དང། གང་ལས་གོ་ཆ་བགོས་པ་ཡང་དག་པར་རྗེས་སུ་མི་མཐོང་བ་དང། བདག་གིས་གོ་ཆ་བགོས་པ་དང། བདག་གིས་  
གོ་ཆ་བགོས་པར་ཡང་དག་པར་རྗེས་སུ་མི་མཐོང་བ་དང། འདིར་གོ་ཆ་བགོས་པ་དང། གཞན་དུ་གོ་ཆ་བགོས་པ་ཡང་དག་པར་རྗེས་སུ་མི་མཐོང་བ་དང། གོ་ཆ་དེ་ལྟ་བུ་  
  
  
༄༅། །བགོས་པའི་སེམས་ཅན་ཡང་ཡང་དག་པར་རྗེས་སུ་མི་མཐོང་སྟེ། ཆོས་ཐམས་ཅད་མངོན་པར་འདུ་བྱ་བ་མེད་པའི་ཕྱིར་དང། ཡོད་པ་མ་  
ཡིན་པའི་ཕྱིར་རོ། །བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་དེ་ལྟ་བུ་བགོས་པ་དེ་དག་ནི། དེ་བཞིན་གཤེགས་པའི་གོ་ཆ་བགོས་པ་ཡིན་པས་ལུས་ཀྱང་མི་  
དམིགས། ངག་ཀྱང་མི་དམིགས། ཡིད་ཀྱང་མི་དམིགས། དམིགས་སུ་མེད་པའི་ཕྱིར་རྣམ་པར་རྟོག་པ་རབ་ཏུ་སྤངས་པ་ཡིན་ནོ། །བྱང་ཆུབ་སེམས་དཔའ་སེམས་  
དཔའ་ཆེན་པོ་གང་གལ་ཏེ་ཆོས་ཅུང་ཟད་ཙམ་ལ་གནས་པར་གྱུར་ཏམ་གལ་ཏེ་ཆོས་ཅུང་ཟད་ཙམ་ལ་དམིགས་ནས་གོ་ཆ་བགོས་སམ། གོ་ཆ་བྒོའམ། གོ་ཆ་  
བགོ་བར་འགྱུར་བ་དེ་དག་ནི། གོ་ཆ་ཆེན་པོ་བགོས་པ་ཞེས་མི་བྱ་སྟེ། གལ་ཏེ་སེམས་ཅན་དེ་དག་ལས་ཡང་དག་པར་འདས་པར་གྱུར་ན་གདོད་བསམ་གྱིས་  
མི་ཁྱབ་པའི་གོ་ཆ་ཆེན་པོ་བགོས་པ་ཞེས་བརྗོད་པར་བྱའོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། སེམས་ཅན་འགའ་ཙམ་གྱི་ཕྱིར་གོ་ཆ་ཆེན་  
པོ་བགོས་པ་མ་ཡིན། བསྐལ་པ་གཅིག་གི་སེམས་ཅན་ཙམ་གྱི་ཕྱིར་གོ་ཆ་ཆེན་པོ་བགོས་པ་མ་ཡིན། བསྐལ་པ་བརྒྱ་སྟོང་དང། བསྐལ་པ་བྱེ་བ་བརྒྱ་  
  
  
བསྐལ་པ་བྱེ་བ་ཁྲག་ཁྲིག་བརྒྱ་སྟོང་གི་སེམས་ཅན་ཙམ་གྱི་ཕྱིར་གོ་ཆ་ཆེན་པོ་བགོས་པ་མ་ཡིན་གྱི། བསྐལ་པ་ཚད་མེད་གྲངས་མེད་པའི་སེམས་ཅན་གྱི་ཕྱིར་  
གོ་ཆ་ཆེན་པོ་བགོས་པ་ཡིན་པས་དེ་ཕྱིར་གོ་ཆ་ཆེན་པོ་ཚད་མེད་པ་བགོས་པ་ཞེས་བྱའོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། གོ་ཆ་ཡང་དག་  
པར་བགོས་པ་ན། སེམས་ཅན་གྱི་འདུ་ཤེས་ལ་མི་གནས་པའི་གོ་ཆ་གྱོན་པར་བྱེད་དེ། སེམས་ཅན་གྱི་འདུ་ཤེས་མི་བསྐྱེད་པའི་གོ་ཆ་དང་སེམས་ཅན་གྱི་འདུ་ཤེས་  
སྤང་བའི་གོ་ཆ་དང། བདག་གི་འདུ་ཤེས་བཟློག་པའི་གོ་ཆ་དང་སེམས་ཅན་གྱི་ངོ་བོ་ཉིད་ཤེས་པའི་གོ་ཆ་དང། བདག་གི་ངོ་བོ་ཉིད་ཤེས་པའི་གོ་ཆ་དང། འདུ་ཤེས་  
དང་ཚོར་བ་ལས་ཡང་དག་པར་འདས་པའི་གོ་ཆ་དང། ཆོས་ཐམས་ཅད་ལ་བྱེད་པ་འདུ་ཤེས་མེད་པར་ཤེས་པའི་གོ་ཆ་དང། མཚན་མའི་གོ་ཆ་དང། མཚན་མ་མེད་  
པའི་མཚན་ཉིད་ཀྱི་གོ་ཆ་དང། སྨོན་པ་མེད་པའི་མཚན་ཉིད་ཀྱི་གོ་ཆ་དང། ཆོས་ཐམས་ཅད་སྐྱེ་བ་མེད་པའི་མཚན་ཉིད་ཤེས་པའི་གོ་ཆ་དང། འགག་པ་མེད་པའི་  
མཚན་ཉིད་ཤེས་པའི་གོ་ཆ་དང། ཆོས་ཐམས་ཅད་ཀྱི་བྱེ་བྲག་གི་ངོ་བོ་ཉིད་ཀྱི་མཚན་ཉིད་ཤེས་པའི་གོ་ཆ་དང། བྱེ་བྲག་གི་ངོ་བོ་ཉིད་མེད་པའི་མཚན་ཉིད་ཤེས་  
  
  
༄༅། །པའི་གོ་ཆ་དང། ཆོས་ཐམས་ཅད་ཀྱི་དངོས་པོའི་མཚན་ཉིད་ཤེས་པའི་གོ་ཆ་དང། དངོས་པོ་མེད་པའི་མཚན་ཉིད་ཀྱི་གོ་ཆ་གྱོན་པར་བྱེད་  
དོ༑ ༑བློ་གྲོས་མཐའ་ཡས། གལ་ཏེ་དངོས་པོ་ལ་གནས་ནས་གོ་ཆ་གྱོན་པར་བྱེད་ལ་གོ་ཆ་ཆེན་པོ་བགོས་པ་ཞེས་བྱ་སྟེ། འདི་ལྟར་བྱང་ཆུབ་སེམས་དཔའ་སེམས་  
དཔའ་ཆེན་པོ་རྣམས་ནི། དངོས་པོ་ལ་མི་གནས་པར་ཡེ་ཤེས་ཆེན་པོ་ཡོངས་སུ་ཚོལ་བ་ཡིན་པས་དེ་ཕྱིར་གོ་ཆ་ཆེན་པོ་བགོས་པ་ཞེས་བརྗོད་པ་ཡིན་ནོ། །དེ་ནས་དེའི་ཚེ་  
བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། བསྐལ་པ་སྟོང་ཕྲག་ཚད་མེད་དུ། །གོ་ཆ་དཔག་མེད་བགོས་ནས་སུ། །སེམས་ཅན་དག་ནི་ཐམས་ཅད་ཀུན།།  
སྡུག་བསྔལ་རྣམས་ལས་གྲོལ་བར་བྱེད། །དེ་ལྟའི་གོ་ཆ་ཆེ་བགོས་པ། །བདུད་དང་བདུད་ཀྱི་མངགས་པ་དང། །བདུད་ཀྱི་ལས་རྣམས་བྱེད་པ་དག་མིག་གིས་མཐོང་  
བར་མི་འགྱུར་རོ། །དེ་ལས་གཞན་པའི་སེམས་ཅན་གང། །ལྟ་བའི་ཐིབས་པོར་ཞུགས་པ་དག་བསམ་གྱིས་མི་ཁྱབ་གོ་ཆ་འདི། །དེས་ཀྱང་ཐོབ་པར་འགྱུར་མ་ཡིན།།  
གཟུགས་མེད་ཅིང་ནི་ཁ་དོག་མེད། །བསྟན་དུ་མེད་ཅིང་ལྟོས་མེད་པ་།གོ་ཆ་བསམ་གྱིས་མི་ཁྱབ་པ། །དེ་ཕྱིར་མིག་གིས་བལྟ་བྱ་མིན་།མིང་མེད་མཚན་མ་མེད་པ་དང།།  
  
  
།གོ་ཆ་བགོས་པ་དཔག་ཏུ་མེད། །དེ་ཕྱིར་ཕན་ཚུན་མཐོང་བ་མེད། །གལ་ཏེ་མདའ་ནི་རི་རབ་ཚད། །ཤིན་ཏུ་རྣོན་པོ་འཕངས་ན་ཡང། །བསམ་  
གྱིས་མི་ཁྱབ་གོ་བགོས་པས། །མདའ་ནི་རང་ཉིད་ཆགས་པར་འགྱུར་།འཇིག་རྟེན་བདུད་ནི་ཇི་སྙེད་པས། །རི་རབ་ཚད་ཀྱི་མདའ་རྣམས་ཀྱིས། །གོ་ཆ་ཆེན་པོ་བགོས་པ་  
ལ༑ ༑དུས་གཅིག་འོངས་ཏེ་འཕངས་ན་ཡང། །གོ་ཆ་ཆེན་པོ་བགོས་པ་ཡི། །སྤུ་ཉག་གཅིག་ནི་ཉམས་མི་འགྱུར། །བསམ་གྱིས་མི་ཁྱབ་གོ་བགོས་པས། །གང་ཡང་ཕན་  
བྱེད་གཞིག་མི་ནུས། །དེ་ན་བྱང་ཆུབ་སེམས་དཔའ་རྣམས། །ལུས་དང་སེམས་ནི་འགྱུར་བ་མེད། །བསམ་གྱིས་མི་ཁྱབ་གོ་བགོས་ལ། །སུ་ཞིག་བསྒུལ་ཞིང་གཡོ་བར་  
ནུས༑ ༑སེམས་བསྐྱེད་ཐང་གཅིག་ཙམ་གྱིས་ཀྱང། །བདུད་ནི་མང་པོ་ཕམ་བྱེད་པ། །བྱང་ཆུབ་སེམས་དཔའ་བསམ་མི་ཁྱབ། །བདུད་དཔུང་དག་ནི་འཇིལ་བར་བྱེད། །དེ་  
ལྟའི་གོ་ཆ་ཆེ་བགོས་པ། །ནམ་ཡང་གཡོ་བར་མི་འགྱུར་བས། །སེམས་ཅན་དག་ནི་ཐམས་ཅད་ཀྱིས། །མཐོང་བར་ནུས་པ་གང་ཡང་མེད་།སེམས་ཅན་དག་ནི་ཐམས་  
ཅད་ཀྱིས། །གོ་ཆ་མཚན་ཉིད་མི་ཤེས་པས། །དེ་ཕྱིར་སེམས་ཅན་ཐམས་ཅད་ཀྱིས། །མིག་གིས་མཐོང་བར་མི་ནུས་སོ། །བྱང་ཆུབ་སེམས་དཔའ་སྐྱབས་བྱེད་ཅིང། །ཆོས་  
  
  
༄༅། །རྣམས་ཐམས་ཅད་ཤེས་པས་ནི། །རྡོ་རྗེ་མཆོག་དང་འདྲ་བས་ན། །དེ་ནི་ལེགས་པར་གོ་བགོས་ཡིན། །ཆོས་རྣམས་ཐམས་ཅད་མི་ལེན་  
ཞིང། །སེམས་ཅན་ཐམས་ཅད་སྐྱོབ་བྱེད་པས། །སངས་རྒྱས་ཆོས་ཀྱི་རྗེས་འབྲང་ཕྱིར། །དེ་ནི་ལེགས་པར་གོ་བགོས་ཡིན། །གོ་ཆར་འཛིན་པ་མེད་པར་ནི། །ཆོས་  
རྣམས་ཀུན་གྱི་རྗེས་འབྲང་བ། །བསམ་གྱིས་མི་ཁྱབ་གོ་བགོས་པས་།དེ་ནི་ལེགས་པར་གོ་བགོས་ཡིན། །གོ་ཆ་བསྟན་པ་མེད་པར་ཡང། །ཆོས་ནི་ཐམས་ཅད་གང་  
སྦྱོང་བ༑ ༑ཆོས་རྣམས་ཚིག་དང་བྲལ་བས་ན། །སྟོན་པར་ནུས་པ་གང་ཡང་མེད། །གཟུགས་དང་མཚུངས་པར་མི་ལྡན་ཞིང། །ཚོར་བ་དང་ཡང་མཚུངས་མི་ལྡན།།  
འདུ་ཤེས་འདུ་བྱེད་རྣམས་ཤེས་དང། །མཚུངས་ལྡན་འདུས་པ་ཡང་མ་ཡིན། །ནང་དུ་མཚུངས་པར་མི་ལྡན་ཞིང། །ཕྱི་རོལ་ཏུ་ཡང་མཚུངས་མི་ལྡན། །ནང་དང་  
ཕྱི་རོལ་གཉི་གར་ཡང། །མཚུངས་ལྡན་འདུས་པ་ཡང་མ་ཡིན། །ཁམས་དང་མཚུངས་པར་མི་ལྡན་ཞིང། །སྐྱེ་མཆེད་དང་ཡང་མཚུངས་ལྡན་མི་ན། །ཁམས་  
དང་སྐྱེ་མཆེད་དག་དང་ཡང། །འདུས་པར་གྱུར་པ་ཡོད་མ་ཡིན། །ས་དང་མཚུངས་པར་མི་ལྡན་ཞིང། །ཆུ་དང་མཚུངས་པར་ལྡན་པ་མིན། །མེ་རླུང་ནམ་མཁའ་  
  
  
མཚུངས་ལྡན་འདུས་པ་ཡང་མ་ཡིན། །འདོད་དང་མཚུངས་པར་མི་ལྡན་ཞིང། །གཟུགས་དང་མཚུངས་པར་ལྡན་པའང་མིན། །གཟུགས་མེད་པ་ཡི་  
ཁམས་རྣམས་དང། མཚུངས་ལྡན་འདུས་པ་ཡང་མ་ཡིན། །ཐམས་ཅད་དམིགས་སུ་མེད་པས་ན། །མངོན་པར་འདུས་བྱས་རྣམས་དང་ནི། །མངོན་པར་འདུས་བྱས་  
མེད་པ་དང། །མཚུངས་ལྡན་འདུས་པ་ཡང་མ་ཡིན། །བསམ་གྱིས་མི་ཁྱབ་གོ་བགོས་པས། །གནས་པ་མེད་ཅིང་འདུས་པ་མེད། །འཆིང་བ་མེད་ཅིང་གྲོལ་བ་མེད། །མཚུངས་  
པར་མི་ལྡན་ཡོད་མ་ཡིན། །གོ་ཆ་མཐའ་ནི་དཔག་མེད་པས། །ཉན་ཐོས་དག་གི་ས་དག་དང། །རང་སངས་རྒྱས་ཀྱི་ས་དང་ཡང། །མཚུངས་ལྡན་འདུས་པ་ཡང་མ་ཡིན།།  
སངས་རྒྱས་ཀྱི་ནི་ས་རྣམས་དང། །ཆོས་རྣམས་ཐམས་ཅད་ཀུན་དང་ནི། །ཐམས་ཅད་མཚུངས་པར་མི་ལྡན་ཞིང། །ཐམས་ཅད་འདུས་པར་གྱུར་མ་ཡིན། །ཚིག་གི་ལམ་  
ནི་ཐམས་ཅད་ཀྱིས། །གང་ཡང་རེག་པར་མི་འགྱུར་བས། །དཔག་ཏུ་མེད་པའི་གོ་ཆ་འདི། །ངོ་བོ་མེད་ཅིང་བསམ་དཀའ་ཡིན། །ཆོས་རྣམས་ཐམས་ཅད་བདག་དང་ནི། །མཚུངས་  
ལྡན་མཚུངས་མིན་ལྡན་མིན་པས། །བསམ་གྱིས་མི་ཁྱབ་གོ་ཆ་ན་།བགྲང་བ་ཀུན་ལས་འདས་པ་ཡིན། །གོ་ཆ་བླ་ན་མེད་པས་ན་།འཆིང་བ་མེད་ཅིང་གྲོལ་བ་མེད།།  
  
  
༄༅། །གཟུགས་དང་ཚོར་བ་འདུ་ཤེས་དང། །འདུ་བྱེད་རྣམ་ཤེས་མཚན་ཉིད་མེད། །དེ་དག་གི་ནི་མཚན་ཉིད་དང། །མཚུངས་ལྡན་འདུས་པ་  
ཡང་མ་ཡིན། །ཆོས་རྣམས་ཀྱི་ནི་མཚན་ཉིད་དང། །མཚུངས་ལྡན་མཚུངས་མིན་ལྡན་པའང་མེད། །མཚན་མ་མེད་པ་དག་དང་ཡང་།མཚུངས་ལྡན་འདུས་པ་  
ཡང་མ་ཡིན། །གོ་ཆ་བླ་ན་མེད་པས་ནི། །འཆིང་བ་མེད་ཅིང་གྲོལ་བ་མེད། །ཆོས་རྣམས་དག་ནི་ཐམས་ཅད་ལས། །ཆོས་གཅིག་གྲངས་སུའང་བགྲང་བ་མེད། །  
ཆོས་རྣམས་ཐམས་ཅད་དག་ལས་ནི། །གོ་ཆ་དམིགས་པར་མི་འགྱུར་བས་།དེ་ཕྱིར་བླ་ན་མེད་འགྱུར་ཞིང། །བསམ་གྱིས་མི་ཁྱབ་པ་ཞེས་བརྗོད། །གོ་ཆ་ལ་ནི་  
གཟུགས་མེད་ཅིང། །ཚོར་བ་འདུ་ཤེས་ཡོད་མ་ཡིན། །འདུ་བྱེད་མེད་ཅིང་རྣམ་ཤེས་མེད། །ཕུང་ཕོ་རྣམས་ཀྱིས་བསྡུས་པའང་མིན། །དེ་ལྟའི་དཔའ་བོ་གང་  
དག་གིས། །གོ་ཆ་ཆེན་པོ་འདི་བགོས་པས། །ལུས་དང་སེམས་ནི་མི་དམིགས་པས། །ཆོས་ནི་ཅུང་ཟད་མཐོང་མི་འགྱུར། །བསམ་པ་རྣམས་ལས་འདས་པའི་  
ཕྱིར༑ ༑རྣམ་དག་སེམས་ལ་རབ་གནས་ཤིང། །རྟག་ཏུ་ཞུམ་པ་མེད་པས་ན། །བསམ་གྱིས་མི་ཁྱབ་པ་ཞེས་བརྗོད། །ཤིན་ཏུ་བརྟན་པས་གོ་བགོས་པ། །དེ་ཡི་  
  
  
།བསྐལ་པའི་ཚད་ནི་མི་འཛིན་པས་།བསམ་གྱིས་མི་ཁྱབ་པ་ཞེས་བརྗོད། །གོ་ཆ་ལ་ནི་ཚད་མེད་ཅིང་།ཆོས་དང་ཆོས་མིན་མི་ལེན་པས། །  
དུས་ཀྱི་ཚད་ནི་མེད་པའི་ཕྱིར། །གཞལ་དུ་མེད་པ་ཞེས་བྱའོ་།སེམས་ཅན་འདུ་ཤེས་མི་སྐྱེད་ཅིང། །བདག་གི་འདུ་ཤེས་ཡོད་མ་ཡིན་།འདུ་ཤེས་འདི་ནི་ཤེས་པའི་ཕྱིར།།  
འདུ་ཤེས་ཐམས་ཅད་སྐྱེ་མི་འགྱུར། །ཆོས་རྣམས་ཐམས་ཅད་ཤེས་ཀྱང་ནི། །ཆོས་དེའི་འདུ་ཤེས་སྐྱེ་མི་འགྱུར། །དེ་ལྟར་གོ་ཆ་གང་བགོས་པས། །བསམ་གྱིས་མི་ཁྱབ་  
པ་ཞེས་བརྗོད། །གཞན་ཡང་བློ་གྲོས་མཐའ་ཡས། གོ་ཆ་ཆེན་པོ་འདི་ནི། ཆོས་གྱ་ནོམ་པའི་བཀོད་པའི་ཡོ་བྱད་ཅེས་ཀྱང་བྱ། མཆོག་ཏུ་གྱུར་པ་ཞེས་ཀྱང་བྱ་སྟེ། རྣམ་པར་  
གཞིག་པར་མི་ནུས་པའི་ཕྱིར་རོ། །ཆོས་ཐམས་ཅད་དབྱེ་བ་མེད་པ་ཞེས་ཀྱང་བྱ་སྟེ། །ཆོས་ཅུང་ཟད་ཙམ་ལ་ཡང་བྱེ་བྲག་ཏུ་འབྱེད་པ་མེད་པའི་ཕྱིར་རོ། །བྱང་ཆུབ་སེམས་  
དཔའ་སེམས་དཔའ་ཆེན་པོ་གང་གོ་ཆ་འདི་ལྟ་བུ་བགོས་པ་དེ་ནི། ཤེས་རབ་ཆེན་པོའི་སྟོབས་འཛིན་ཅིང། ཐེག་པ་ཆེན་པོ་དང། ཐེག་པའི་མཆོག་དང། མཚུངས་  
པ་མེད་པའི་ཐེག་པ་དང། ཡོངས་སུ་སྡུད་པ་ཆེན་པོའི་ཐེག་པ་དང། དཔག་ཏུ་མེད་པ་སྡུད་པའི་ཐེག་པ་ལ་ཞོན་ནས་སེམས་ཅན་ཐམས་ཅད་ཐེག་པ་འདིས་འདེགས་  
  
  
༄༅། །པར་བྱེད་ཀྱང་ཐེག་པ་འདི་ལ་མི་ཤོང་བ་གང་ཡང་མེད་ལ། ཐེག་པ་དེ་ཡང་འཕེལ་བ་མེད་ཅིང་འགྲིབ་པ་མེད་པར་སེམས་ཅན་རྣམས་  
བདེ་བ་ལ་འགོད་པར་བྱེད་ཅིང། སེམས་ཅན་རྣམས་བདེ་བར་ངེས་པར་འབྱུང་བར་བྱེད་དོ། །སེམས་ཅན་གང་ངེས་པར་བདེ་བར་བྱེད་པའི་ཐེག་པ་འདི་ལ་ཞོན་  
པ་གང་ཡིན་པ་དེ་དག་ལ་ནི། ལུས་དང་སེམས་ངལ་ཞིང་ཉོན་མོངས་པར་གྱུར་པ་ཡོད་པར་མི་འགྱུར་རོ། །བློ་གྲོས་མཐའ་ཡས། ཐེག་པ་འདི་ནི། ལྷ་དང་མི་དང་  
ལྷ་མ་ཡིན་དུ་བཅས་པའི་འཇིག་རྟེན་དང། ཉན་ཐོས་དང། རང་སངས་རྒྱས་དང། ཐེག་པ་གཞན་གང་གིས་ངེས་པར་འབྱུང་བར་བྱེད་པ་ཐམས་ཅད་ཟིལ་གྱིས་ནོན་  
པར་བྱེད་དོ། །ཐེག་པ་འདི་ནི། འགྲོ་བ་མེད། འོང་བ་མེད། གནས་པ་མེད་པ། བལྟར་མེད་པ། ཤེས་པ་མེད་པ། སྔོན་གྱི་མཐའ་མི་དམིགས་པ། ཕྱི་མའི་མཐའ་  
མི་དམིགས་པ། དབུས་ཀྱི་མཐའ་མི་དམིགས་པ། དུས་གསུམ་མཉམ་པ་ཉིད་དུ་གྱུར་ཅིང་ནམ་མཁའ་དང་མཚུངས་པ། ཀུན་ནས་ཉོན་མོངས་པའི་རྡུལ་གྱིས་མ་  
གོས་པ། ལྟོས་པ་མེད་པ། ཐོགས་པ་མེད་པ། མངོན་པར་ཞེན་པ་མེད་པ་ཡིན་པས། ཐེག་པ་འདིས་ངེས་པར་འབྱུང་བར་བྱའོ། །ཐེག་པ་འདི་ནི་ཚད་མེད་པ་ཡིན་ཏེ་  
  
  
།རང་བཞིན་གྱིས་ཐོགས་པའི་མཚན་མ་མེད་པ་ཡང་ཡིན་ཏེ། མཚན་མ་ལ་གནས་པའི་ཕྱིར་རོ་།ཐེག་པ་མཆོག་འདི་ལ་ཞོན་པ་གང་ཡིན་པ་  
དེ་དག་ནི། སེམས་ཞུམ་པ་མེད་པར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡང་དག་པར་གཞོལ་ཞིང་འཇུག་པར་འགྱུར་རོ་།བློ་གྲོས་མཐའ་ཡས། འདི་ལྟ་  
སྟེ༑ དཔེར་ན། མར་མེ་དང། ཉི་མ་དང། ཟླ་བའི་དཀྱིལ་འཁོར་ནི་སེམས་ཅན་རྣམས་ཀྱི་སྣང་བ་ཆེན་པོར་བྱེད་དོ། །དེ་བཞིན་དུ་ཐེག་པ་ཆེན་པོ་འདི་ཡང་འོད་ཟེར་གྱིས་  
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གསལ་བར་བྱེད་ཅིང། གང་གིས་ཀྱང་ཟིལ་གྱིས་གནོན་པའམ། བར་ཆད་བྱེད་མི་ནུས་པས། ཡོན་ཏན་ཆེན་པོའི་  
རྒྱ་མཚོ་དཔག་ཏུ་མེད་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གཞོལ་བར་འགྱུར་རོ། །བློ་གྲོས་མཐའ་ཡས། ཐེག་པ་འདི་ནི། མུན་ནག་སྤོང་བར་བྱེད་ཅིང་  
འཇིག་རྟེན་གྱི་ནད་ཐམས་ཅད་རབ་ཏུ་སེལ་བ་དང། འཇིག་རྟེན་པའི་ཆོས་ཐམས་ཅད་ལས་ཡང་དག་པར་འདས་ཤིང་སེམས་ཅན་མང་པོ་ཡོངས་སུ་སྡུད་པ་ཡིན་པས་  
དམན་པ་རྣམས་ཀྱིས་བཞོན་པར་བགྱི་བ་མ་ཡིན་ཏེ། གོ་ཆ་ཆེན་པོ་བགོས་པ་ནི། མ་གཏོགས་སོ། །ངས་ཇི་སྐད་དུ་འདི་ནི། བསྐལ་པ་ཚད་མེད་པ་ནས་སེམས་ཅན་རྣམས་  
  
  
༄༅། །ཡོངས་སུ་བསྐྱབས་པ། སངས་རྒྱས་མང་པོ་རྣམས་ལ་མཆོད་ཅིང་རིམ་གྲོ་བྱས་པ། དགེ་བའི་རྩ་བ་རྣམས་བསྐྱེད་པ། ཚོགས་ཡོངས་སུ་  
དག་པ་རྣམས་ཀྱིས་བཞོན་པར་བྱ་བ་ཡིན་གྱི། ཉན་ཐོས་དང། རང་སངས་རྒྱས་དང། དེ་ལས་གཞན་པ་འཇིག་རྟེན་གྱིས་བཅིངས་པ། འཇིག་རྟེན་དང་མཚུངས་པར་  
ལྡན་པ་དང། མངོན་པའི་ང་རྒྱལ་ཅན་དང། མུ་སྟེགས་ཅན་མངོན་པར་ཡིད་ཆེས་པ། བྱེད་པ་དམན་པ་ཐམས་ཅད་ནི། ཐེག་པ་འདིའི་མིང་ཐོས་པར་ཡང་མི་འདོད་  
ན༑ ཐེག་པ་འདི་ལ་བཞོན་པར་བྱ་བ་ལྟ་སྨོས་ཀྱང་ཅི་དགོས་ཞེས་གསུངས་པ་ལྟ་བུའོ། །གལ་ཏེ་སེམས་ཅན་གང་ལ་ལ་ཞིག་བསམ་གྱིས་ཁྱབ་པའི་སྤྱོད་ཡུལ་ལ་རྣམ་  
པར་རྩེན་ཅིང་ཐེག་པ་འདི་ལ་བཞོན་པར་བྱེད་ན། སྨོན་ལམ་ཁྱད་པར་དུ་འཕགས་པ་ཇི་ལྟ་བ་བཞིན་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་གཞོལ་  
བར་འགྱུར་རོ། །བློ་གྲོས་མཐའ་ཡས། ཐེག་པ་འདི་ནི། མཐའ་མེད་དེ་སྔོན་དང། དབུས་དང། ཐ་མའི་མཐའ་རྟོགས་པར་མི་ནུས་སོ། །ཐེག་པ་འདི་ནི། མཐའ་ཡོངས་  
སུ་ཆད་པ་ཡིན་ཏེ། མཐའ་མི་དམིགས་པས་མཐའ་དཔག་ཏུ་མེད་དོ། །ཐེག་པ་འདིའི་མཐའ་ནི། ཚད་མེད་པའི་མཐའ་ཡིན་ནོ། །བློ་གྲོས་མཐའ་ཡས། ཐེག་པ་འདི་ལ་  
  
  
དཔག་ཏུ་མེད་པས་དབུས་ཀྱི་མཐའ་ཡང་མེད་ལ། སྤང་བར་བྱ་བའི་མཐའ་ཅུང་ཟད་ཙམ་ཡང་ཡོད་པ་མ་ཡིན་ནོ། །དེ་ལ་མཐའ་སྤངས་པ་ཞེས་བྱ་བ་ནི། མཐའ་ཞེས་བྱ་  
བ་ཅུང་ཟད་ཀྱང་མེད་པས་མཐའ་སྤངས་པ་ཞེས་བཤད་དོ། །རྣམ་པར་མི་རྟོག་པའི་མཐའ་ལ་མཐའ་སྤངས་པ་ཞེས་བཤད་དེ། དེ་ནི་ཐེག་པ་འདིའི་མཐའ་སྤངས་པ་ཞེས་  
བྱའོ༑ ༑མཐའ་ཡོད་པ་མ་ཡིན་པས་དབུས་ཀྱི་མཐའ་ཞེས་བྱའོ། །མཐའ་ཡོད་པ་མ་ཡིན་པས་མཐའི་མཐའ་ཞེས་བྱའོ། །མཐའ་ཡོད་པ་མ་ཡིན་བས་མཐའ་ཞེས་བཤད་དོ། །  
མཐའ་དེ་ལ་ནི། མཐའ་དམིགས་སུ་མེད་དོ། །དམིགས་སུ་མེད་པའི་ཕྱིར་མཐའི་མཐའ་དང། དབུས་ཀྱི་མཐའ་དང། མཐའ་མེད་པས་རྒྱུན་མི་ཆད་པར་མཐའི་སྒོར་འཇུག་པར་  
འགྱུར་རོ། །མཐའི་སྒོར་ཞུགས་པའི་ཕྱིར་ཐེག་པ་འདི་ལས་ཡང་དག་པར་འདས་པ་ཡིན་ཡང་ཡང་དག་པར་འདས་པ་ཉིད་དམིགས་སུ་མེད་དོ་།བློ་གྲོས་མཐའ་ཡས། མཐའ་  
ཉིད་གང་ཞེ་ན། འདི་ལྟ་སྟེ། ཆད་པ་དང། རྟག་པའི་མཐའ་གང་ཡིན་པའོ། །ཚིག་གི་རྗེས་སུ་ཞུགས་པའི་ཕྱིར་མཐའ་ཉིད་མ་ཡིན་ནོ་།དེས་རྟག་པའི་མཐའ་སྤངས་ན་མཐའི་མཐའ་  
ཡང་ཡོད་པར་མི་འགྱུར་ཏེ། མཐའ་དེའི་མཚན་ཉིད་མཐའ་མེད་པའི་ཕྱིར་རོ། །དེ་ལ་མཐའ་ཞེས་བྱ་བ་ནི། རྣམ་པར་རྟོག་པ་མེད་ཅིང་རྣམ་པར་རྟོག་པ་ཆད་པའི་ཕྱིར་མཐའ་  
  
  
༄༅། །ལས་ཡང་དག་པར་འདས་ཤིང་ཆད་པ་དང། རྟག་པ་རབ་ཏུ་སྤངས་པ་ཡིན་ནོ། །བློ་གྲོས་མཐའ་ཡས། གང་འཇིག་ཚོགས་ལ་ལྟ་བ་  
དང་བཅས་པ་དེ་ནི། མཐའི་སྒོ་ལ་གནས་པར་བྱེད་ཀྱི། གང་འཇིག་ཚོགས་ལ་ལྟ་བ་མེད་པ་དེ་དག་ནི། མཐའི་སྒོ་ལ་མངོན་པར་ཞེན་པར་མི་བྱེད་དོ། །མངོན་པར་  
ཞེན་པ་མེད་པའི་ཕྱིར་ཆད་པ་དང། རྟག་པའི་མཐའ་ལས་ཡང་དག་པར་འདས་པ་ཡིན་ནོ། །བློ་གྲོས་མཐའ་ཡས། ཆད་པ་དང། རྟག་པའི་མཐའ་དེ་དག་ནི། ཡང་དག་  
པར་ཡོད་པ་མ་ཡིན་གྱི། སླུ་བའི་ཚིག་སྲིད་པ་གསུམ་པོ་དག་ན་མཐའ་རྣམ་པ་གཉིས་སུ་རྣམ་པར་རྟོག་པར་བྱེད་པ་ཡིན་པས། མཐའ་གཉིས་པོ་དེ་དག་གིས་  
ཡོངས་སུ་མ་བསྡུས་ཤིང་མཚུངས་པར་ལྡན་པར་མ་གྱུར་ན། ཡང་དག་པར་འདས་ཤིང་འཇིག་ཚོགས་ལ་ལྟ་བ་སྤོང་པའི་ཕྱིར་མཐའ་གཉིས་ཀྱི་སྒོ་ལ་མངོན་པར་  
ཞེན་པར་མི་བྱེད་དོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གང་འཇིག་ཚོགས་ལ་ལྟ་བ་ད་དུང་མ་སྤངས་པ་གང་ཡིན་པ་དེ་དག་ནི་  
གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་པ་ཞེས་མི་བྱ་སྟེ། མཐའི་སྒོ་དེ་དག་ལ་མངོན་པར་ཞེན་པར་གྱུར་པས། གལ་ཏེ་མཐའ་སྤོང་བར་འདོད་པར་གྱུར་  
  
  
དང་ཕྱི་མའི་མཐའ་རྣམ་པར་རྟོག་པར་བྱེད་དོ། །བྱང་ཆུབ་སེམས་དཔའ་སེམས་དཔའ་ཆེན་པོ་གང་འཇིག་  
ཚོགས་ལ་ལྟ་བ་སྤངས་པ་གང་ཡིན་པ་དེ་དག་ནི། གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་པ་ཞེས་བྱ་སྟེ། མཐའི་སྒོ་དེ་དག་ལ་མངོན་པར་ཞེན་པ་མེད་པས་མཐའ་  
གཉིས་པོ་དག་ལས་ཡང་དག་པར་འདས་ནས་རབ་ཏུ་བདེ་བའི་ཐེག་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་འགྱུར་རོ། །བློ་གྲོས་  
མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གང་བློ་གྲོས་ཆེན་པོའི་སྟོབས་ཀྱིས་མཐའི་ཆོས་ལ་གནས་པ་ཐམས་ཅད་མི་སྤོང་མི་གཞིག་པའི་ཐབས་  
ལ་མཁས་པས། ཞི་གནས་དང། ལྷག་མཐོང་ཡོངས་སུ་བསྡུས་ནས་མཚན་མ་མེད་པ་ལ་མངོན་པར་བསྒྲུབས་ཏེ་མཚན་མ་མེད་པ་མངོན་སུམ་དུ་གྱུར་ན། སངས་  
རྒྱས་རྣམས་ཀྱིས་ཆོས་ཀྱི་སྣང་བ་སྦྱིན་པར་འགྱུར་ལ། ཆོས་ཀྱི་སྣང་བ་ཐོབ་པའི་དབང་གིས་མཐའ་ཐམས་ཅད་རབ་ཏུ་སྤོང་ཞིང་མཐའ་སྤོང་བ་དེ་དག་ལ་ཡང་མངོན་  
པར་ཞེན་པ་མེད་པས་མཐའ་ཅུང་ཟད་ཙམ་ཡང་མཐའི་སྒོ་དེ་དག་དང་མཚུངས་པར་ལྡན་པའམ། མཚུངས་པར་མི་ལྡན་པའམ། ཡིད་ལ་བྱེད་པའམ། ཡིད་ལ་  
  
  
༄༅། །མི་བྱེད་པ་ཡང་མེད་པར་ཆོས་ཐམས་ཅད་ལ་ཐབས་མཁས་པས་ཞི་གནས་དང། ལྷག་མཐོང་དེ་ལ་རབ་ཏུ་གནས་ཤིང་ཆོས་ཀྱི་སྣང་  
བ་ཆེན་པོ་དཔག་ཏུ་མེད་པ་འཐོབ་པར་འགྱུར་རོ། །ཆོས་ཀྱི་སྣང་བ་ཐོབ་པའི་ཕྱིར་མུན་ནག་དང། སྤུ་ཟིང་ཞེས་བྱེད་པའི་འཇིགས་པ་དག་ཡོངས་སུ་སྤངས་ནས་ཆོས་  
ཀྱི་རྒྱལ་མཚན་ཆེན་པོ་བསྒྲེང་བ་དང། ཚངས་པའི་སྒྲ་ཆེན་པོ་འབྱིན་པ་དང། སེངྒེའི་སྒྲ་ཆེན་པོ་བསྒྲགས་ནས་སེམས་ཅན་རྣམས་ལ་འདི་སྐད་དུ། ཀྱེ་ཁྱེད་  
རྣམས་མྱུར་དུ་འདིར་ཤོག་ལ་ཐེག་པ་ཆེན་པོ་རབ་ཏུ་བདེ་པའི་ཐེག་པ་དང། ཁ་ལོ་སྒྱུར་བ་ཆེན་པོའི་ཐེག་པ་དང། རབ་ཏུ་གཞོལ་བ་ཆེན་པོའི་ཐེག་པ་འདིས་བླ་  
ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡང་དག་པར་ཞུགས་ནས་སེམས་ཅན་རྣམས་ལ་ཆོས་ཀྱི་སྣང་བ་རབ་ཏུ་སྟོན་ལ་ཆོས་ཀྱི་སྣང་བའི་དབང་  
གིས་སེམས་ཅན་རྣམས་ལ་གོ་ཆ་ཆེན་པོ་བགོས་ནས་ཐེག་པ་ཆེན་པོ་བཞོན་པ་ལ་དགོད་པར་བྱའོ། །ཞེས་སྒྲོག་པར་བྱེད་དོ། །བློ་གྲོས་མཐའ་ཡས། བྱང་ཆུབ་  
སེམས་དཔའ་སེམས་དཔའ་ཆེན་པོ་རྣམས་ཀྱིས་ཐེག་པ་ཆེན་པོ་འདི་དང་གོ་ཆ་ཆེན་པོ་འདི་ལ་སེར་སྣ་མི་བསྐྱེད་པར་སེམས་ཅན་རྣམས་ལ་བྱང་ཆུབ་ཏུ་སེམས་  
  
  
པར་གྱུར་ཅིག་ཅེས་སྨོན་ལམ་གདབ་པར་བྱའོ། །ཐེག་པ་ཆེན་པོ་འདི་དང། གོ་ཆ་ཆེན་པོ་འདི་ལ་སེར་  
སྣ་མི་བྱ་བར་སེམས་ཅན་རྣམས་ལ་བརྒྱུད་ཅིང་སྤེལ་བར་བྱའོ་།གཞན་ཡང་སེམས་ཅན་རྣམས་གོ་ཆ་འདི་བགོས་ནས་ཐེག་པ་ཆེན་པོ་འདི་ལ་ཞོན་ཏེ་ངེས་པར་  
འབྱུང་བར་གྱུར་ཅིག་ཅེས་སྨོན་ལམ་གདབ་པར་བྱའོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་སྤྱོད་པ་འདི་ལྟ་བུ་ལ་གནས་པའི་ཚེ་སངས་རྒྱས་ཀྱི་  
ཞིང་ཡོངས་སུ་དག་པ་ཡང་ཡོངས་སུ་སྡུད་པར་བྱེད་ལ། ཉན་ཐོས་དང། རང་སངས་རྒྱས་དང། བྱང་ཆུབ་སེམས་དཔའ་རྣམས་ཀྱི་ཡོན་ཏན་ཡོངས་སུ་རྫོགས་པ་ཡང་སྡུད་  
པར་གྱུར་བས། ཡོན་ཏན་གྱི་རྒྱ་མཚོ་ཆེན་པོ་དཔག་ཏུ་མེད་པ་འདིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱའོ། །བློ་གྲོས་མཐའ་  
ཡས༑ ཐེག་པ་ཆེན་པོ་འདི་ནི་ཆོས་ཀྱི་དབྱིངས་དང་མཉམ་པས་ཚུ་རོལ་གྱི་འགྲམ་དང། ཕ་རོལ་གྱི་འགྲམ་དམིགས་སུ་མེད་མོང་གྱི། འོན་ཀྱང་རང་གི་ངང་གིས་སེམས་  
ཅན་ཐམས་ཅད་བཏེག་སྟེ་འདི་ནས་ཆོས་ཀྱི་དབྱིངས་སུ་ཕྱིན་པར་བྱེད་པས་གནས་པ་མེད་པས་རྗེས་སུ་མཐུན་པ་དང། ཆོས་ཀྱི་དབྱིངས་ཀྱི་རྗེས་སུ་མཐུན་པ་དང། གོ་  
  
  
༄༅། །ཆའི་རྗེས་སུ་མཐུན་པར་འགྱུར་རོ། །གང་གིས་ཐེག་པ་ཆེན་པོའི་ཆོས་ཀྱི་དབྱིངས་དང་མཉམ་པ་འདི་ལ་ནན་ཏན་གྱིས་སྒྲུབ་པར་བྱེད་པ་དེ་  
དག་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡང་དག་པར་རབ་ཏུ་ཞུགས་པ་ཡིན་ནོ། །བློ་གྲོས་མཐའ་ཡས། འདི་ལྟ་སྟེ་དཔེར་ན། ཆོས་ཀྱི་དབྱིངས་ནི་  
རྡུལ་གྱིས་གོས་པ་མེད་པས་གང་གིས་ཀྱང་རྣམ་པར་གཞིག་པའམ་གོས་པར་བྱར་མེད་དོ། །ཐེག་པ་ཆེན་པོ་འདི་ཡང་དེ་བཞིན་དུ་རྣམ་པར་འཇིག་པ་མེད་ཅིང་གོས་  
པ་མེད་དེ། རྣམ་པར་འཇིག་པ་དང། གོས་པ་མེད་པའི་ཕྱིར་ཐམས་ཅད་མཁྱེན་པའི་ཡེ་ཤེས་ལ་རབ་ཏུ་གཞོལ་བར་འགྱུར་ཏེ། དེའི་ཕྱིར་ཐེག་པ་འདི་ནི། ཐེག་པ་ཆེན་  
པོ་ཞེས་བྱའོ། །ཐེག་པ་འདི་ནི། ཐོགས་པ་མེད་པས་ལྷ་དང། མི་དང། ལྷ་མ་ཡིན་དུ་བཅས་པའི་འཇིག་རྟེན་ཐམས་ཅད་གང་གིས་ཀྱང་བསྐོར་བར་མི་ནུས་ཤིང་  
མངོན་པར་ཞེན་པ་མེད་པའི་ཕྱིར་ཐམས་ཅད་མཁྱེན་པའི་ཡེ་ཤེས་ལ་རབ་ཏུ་གཞོལ་བ་ཡིན་པས། དེ་ཕྱིར་ཐེག་པ་འདི་ནི། ཐེག་པ་ཆེན་པོ་ཞེས་བྱའོ། །དེ་ལ་ཐེག་པ་  
ཆེན་པོ་ཞེས་བྱ་བ་ནི། བཀོད་པ་ཆེན་པོ་གང་ཡིན་པ་སྟེ། བཀོད་པ་ཐམས་ཅད་གང་ཡང་ཐེག་པ་ཆེན་པོ་འདིར་མི་འཇུག་པ་མེད་པས་སོ་།དེ་ནས་བཅོམ་ལྡན་འདས་  
  
  
ཡས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། ཐེག་པ་འདི་ལ་ཡང་འདུས་བྱས་ཀྱི་བཀོད་པ་  
ཞེས་བགྱི་བ་ལྟ་ཅི་མཆིས་ལགས་སམ། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་ལ་འདི་སྐད་ཅེས་བཀའ་  
སྩལ་ཏོ། །བློ་གྲོས་མཐའ་ཡས། དེ་དེ་བཞིན་ནོ། །དེ་དེ་བཞིན་ཏེ་ང་ནི། འཇིག་རྟེན་པའི་རྗེས་སུ་ཐེག་པ་འདིར་ཡང་འདུས་བྱས་ཀྱི་བཀོད་པ་ཐམས་ཅད་རབ་ཏུ་སྟོན་པར་  
མཛད་དོ། །བློ་གྲོས་མཐའ་ཡས། འཁོར་ལོས་བསྒྱུར་བའི་རྒྱལ་པོའམ་ལྷའི་དབང་པོ་བརྒྱ་བྱིན་ནམ། ཚངས་པའི་རྒྱལ་པོ་ཡང་རུང་སྟེ། དེ་དག་ཐམས་ཅད་ནི། ཐེག་པ་  
ཆེན་པོ་འདི་ལས་བྱུང་ངོ། །འབྱུང་ངོ། །འབྱུང་བར་འགྱུར་ཏེ་འཁོར་ལོས་བསྒྱུར་བ་དང། བརྒྱ་བྱིན་དང། ཚངས་པའི་འབྱོར་བའི་ས་ལ་གནས་པར་བྱེད་ཀྱང་འཁོར་  
བའི་ཉོན་མོངས་པའི་སྐྱོན་རྣམས་ཀྱིས་གོས་པར་མི་འགྱུར་བས། འདོད་པ་རྣམས་ཀྱི་ཉེས་དམིགས་རེ་རེ་ནས་འཇལ་བར་བྱེད་ཅིང་གཞལ་ནས་ཀྱང་ཡོངས་སུ་སྐྱོ་བར་  
གྱུར་པས། ངེས་པར་འབྱུང་བའི་ལམ་རབ་ཏུ་རྟོགས་པར་འགྱུར་རོ་།བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཐེག་པ་འདི་ལ་ཞོན་པར་  
  
  
༄༅། །བྱེད་པ་གང་ཡིན་པ་དེ་དག་ནི། འཁོར་བ་ལེན་པར་བྱེད་ཀྱང་གནས་ཐམས་ཅད་དུ་སྐྱོན་གྱིས་གོས་པར་མི་འགྱུར་ཞིང། ཉེས་  
དམིགས་ཀྱང་མཐོང་ལ་ངེས་པར་འབྱུང་བ་ཡང་རབ་ཏུ་ཤེས་པས་ངས་འདིར་མ་བསྟན་པའི་ཆོས་རྣམས་དང། བཀོད་པ་གང་ཡིན་པ་དེ་དག་ཀྱང་ཐེག་པ་  
འདིའི་མཚན་ཉིད་ཀྱི་དབང་གིས་ཆོས་དེ་དག་དང། བཀོད་པ་དེ་དག་ཀྱང་རབ་ཏུ་རྟོགས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་  
གཞོལ་བར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། ཐེག་ཆེན་བླ་ན་མེད་པའི་ཐེག་ཐེག་པ་འདི་ནི་བསམ་མི་  
ཁྱབ༑ ༑གང་ཞིག་ཐེག་པ་འདི་ཞོན་པ། །དེ་དག་ངེས་པར་འབྱུང་བར་འགྱུར། །བརྟེན་པའི་གནས་ཆེན་ཡིན་པས་ན། །ཐེག་པ་འདི་ནི་བསམ་མི་ཁྱབ། །མཐའ་ནི་  
དཔག་མེད་ཚད་མེད་པས། །དེ་ཕྱིར་ཐེག་ཆེན་ཞེས་བྱའོ། །སེམས་ཅན་དག་ནི་ཐམས་ཅད་ཀྱིས། །ཐེག་པ་འདི་ལ་གཞོལ་བྱེད་ཀྱང། །ཐེག་པ་འདི་ལ་འགྲིབ་པ་  
མེད༑ ༑འཕེལ་བར་ཡང་ནི་མི་འགྱུར་རོ། །སེམས་ཅན་དག་ནི་ཐམས་ཅད་ལས། །གང་ཞིག་ཐེག་པ་འདི་ཞོན་པ། །བདེ་བར་གཞོལ་བར་འགྱུར་བས་ན། །དེ་ན་  
  
  
།གལ་ཏེ་བྱང་ཆུབ་སེམས་དཔའ་རྣམས། །ཐེག་པ་འདི་ལ་གཞོལ་བྱེད་ན། །དྲང་པོར་འགྲོ་ཞིང་གཞན་སྤྱོད་མེད། །ལུས་དང་སེམས་ནི་ངལ་མི་  
འགྱུར༑ ༑འཇིག་རྟེན་རྣམས་ནི་གསལ་བྱེད་པས། །ལྷ་མི་ལྷ་མ་ཡིན་རྣམས་ཀྱིས། །ཐེག་ཆེན་བླ་མེད་འདི་ལ་ནི། །སེམས་བསྐྱེད་རབ་ཏུ་གཞོལ་བར་བྱ། །རང་སངས་རྒྱས་  
དང་ཉན་ཐོས་ཀྱི། །ཐེག་པ་ཟིལ་གནོན་གང་འདོད་པ། །ཐེག་ཆེན་བླ་མེད་འདི་ལ་ནི། །སེམས་བསྐྱེད་རབ་ཏུ་གཞོལ་བར་བྱ། །འགྲོ་བ་མེད་ཅིང་འོང་བ་མེད། །གནས་  
པ་མེད་ཅིང་སྔོན་མཐའ་མེད། །ཕྱི་དང་དབུས་ཀྱི་མཐའ་ཡང་མེད་།ཐོབ་མེད་མཐོང་བ་མེད་པས་ན། །དུས་གསུམ་དག་ནི་མཉམ་པ་ཉིད་།ཇི་ལྟར་ནམ་མཁའ་དག་  
པ་ལྟར༑ ༑ཐེག་པ་འདི་ཡང་དེ་བཞིན་ཏེ། །ཉོན་མོངས་དག་ནི་རབ་ཏུ་སྤངས། །ཐེག་པ་འདི་ནི་ལྟོས་པ་མེད། །སྒྲིབ་མེད་ཐོགས་པ་མེད་པས་ན། །ཐམས་ཅད་ཡོངས་  
སུ་སྐྱོབ་པར་ནུས། །གཞོལ་བར་བྱེད་ཀྱང་མངོན་ཞེན་མེད། །ཐེག་པ་འདི་ནི་ཚད་མེད་པས། །མཚན་མ་ཐམས་ཅད་ཡོད་མ་ཡིན། །རང་བཞིན་དག་ནི་མི་དམིགས་  
པར༑ ༑འཇིགས་མེད་བསམ་གྱིས་མི་ཁྱབ་ཡིན། །གང་ཞིག་ཐེག་པ་འདི་ཞོན་ནས། །འཇིགས་པ་མེད་པ་ཐོབ་པས་ནི། །དེ་ཡི་སངས་རྒྱས་ཆོས་དག་ལ། །སྒྲིབ་མེད་ཐོགས་  
  
  
༄༅། །པ་མེད་པར་འགྱུར། །ཐེག་པ་འདི་ལ་གང་ཞོན་པ། །འཇིག་རྟེན་ཀུན་ནི་སྣང་བྱེད་པར། །ཉི་མའི་འོད་ཟེར་བརྒྱ་སྟོང་ལྟར་།ཐམས་ཅད་དུ་ནི་  
གསལ་བར་བྱེད། །ཐེག་པ་འདི་ནི་མི་འཇིགས་ཤིང། །ཟིལ་གྱིས་གནོན་པ་མེད་པས་ན། །ཡོན་ཏན་ཚོགས་ནི་དཔག་མེད་ལྡན། །བླ་མེད་འདི་ལ་གཞོལ་བར་བྱ།།  
ཐེག་པ་འདི་ནི་འཇིག་རྟེན་འདས། །ཁམས་དང་ལས་ནི་ངེས་པར་འབྱུང། །མུན་ནག་དག་ནི་རབ་ཏུ་སྤངས། །ཟག་པ་མེད་ལ་གཞོལ་བར་བྱེད། །ཐེག་འདི་བྱང་  
ཆུབ་སེམས་དཔའ་རྣམས། །འབའ་ཞིག་ཡོངས་སུ་འཛིན་པས་ན། །དེ་ལས་གཞན་པའི་སེམས་ཅན་རྣམས། །དེར་ནི་ཤོང་བར་མི་འགྱུར་རོ། །བློ་དང་ལྡན་པ་  
གང་ཞིག་གིས། །བསྐལ་པ་སྟོང་ཕྲག་ཚད་མེད་དུ། །ཐབས་མཁས་ནན་ཏན་སྒྲུབ་བྱེད་པ། །དེས་གདོད་ཐེག་པ་འདི་ཞོན་འགྱུར། །ཉན་ཐོས་ཀྱི་ན་ཚོགས་རྣམས་  
དང། །རང་རྒྱལ་དག་གི་ཚོགས་དག་དང། །མུ་སྟེགས་དག་ནི་ཐམས་ཅད་ཀྱིས། །ཐེག་པ་འདི་ལ་གཞོལ་མི་ནུས། །གལ་ཏེ་སེམས་ཅན་གང་ཞིག་གིས། །བསམ་  
གྱིས་མི་ཁྱབ་ཆོས་འདི་ལ། །ཐབས་མཁས་རྣམ་པར་གང་རྩེན་པ་།ཐེག་པ་འདི་ལ་གནས་པར་འགྱུར། །མོས་པ་དག་ནི་ཇི་ལྟ་བཞིན་།ཁྱད་པར་སྨོན་ལམ་  
  
  
།ཡང་དག་ལམ་ལ་རབ་གནས་ཤིང། །བླ་མེད་འདི་ལ་གཞོལ་བར་བྱ། །ཐེག་པ་འདི་ནི་མཐའ་མེད་པས། །དབུས་ཀྱི་མཐའ་ཡང་ཡོད་མ་ཡིན། །མཐའ་  
ཡི་མཐའ་དང་དབུས་ཀྱི་མཐའ། །ཐམས་ཅད་དམིགས་པར་མི་འགྱུར་ཏེ་།མཐའ་ནི་དམིགས་སུ་མེད་པས་ན། །ཐེག་པ་འདི་ལ་མཐའ་ཡོད་མིན་།མཐའ་ནི་ཐམས་  
ཅད་སྤངས་པའི་ཕྱིར། །བདེ་བར་ཡང་དག་གཞོལ་བར་འགྱུར། །ཐེག་མཐའ་དག་ནི་དཔག་མེད་པས། །དཔག་མེད་གང་ཡིན་ཐེག་མཐའ་ཡིན་།ཐེག་འདི་མཐའ་ནི་  
ཚད་མེད་པས། །ཚད་མེད་གང་ཡིན་ཐེག་མཐའ་ཡིན། །ཐེག་འདི་མཐའ་ནི་སྤོང་མེད་པས། །མཐའ་མེད་གང་ཡིན་སྤོང་མཐའ་ཡིན། །མཐའ་ནི་གང་ཞིག་མི་རྟོག་  
ན༑ ༑སྤང་བ་ཡང་ནི་དམིགས་མི་འགྱུར། །ཐེག་པའི་མཐའ་ནི་དཔག་མེད་པས། །དབུས་ཀྱི་མཐའ་ཡང་ཡོད་མ་ཡིན། །མཐའ་མེད་མཐའ་ནི་མེད་པས་ན། །མཐའ་ཡི་  
ངོ་བོ་ཅི་ཡང་མེད། །མཐའ་དང་མཐའ་མེད་མཚན་ཉིད་ནི། །མཐའ་མིན་མཐའ་ཡི་མཚན་ཉིད་མིན། །མཐའ་རྣམས་དེ་དག་ལ་ཡང་ནི་།མཐའ་ཡི་མཚན་ཉིད་ཅི་  
ཡང་མེད། །མཐའ་མིན་ལ་ནི་མཐའ་བསྐོར་བཤད། །ཐེག་པ་འདི་ནི་ཡང་དག་འདས། །དེ་ཡི་ཚད་ལས་འདས་པས་ན། །མཚུངས་པར་ལྡན་པ་དམིགས་སུ་མེད། །ངས་  
  
  
༄༅། །ནི་རྟག་དང་ཆད་པའི་མཐའ། །མཐའ་རྣམས་དེ་དག་ཐམས་ཅད་ནི། །མཐའ་མིན་པར་ཡང་རབ་ཏུ་བསྟན། །མཐའ་ནི་ཐམས་ཅད་  
མཐའ་མེད་པས། །མཐའ་ཡི་མཚན་ཉིད་ཡོད་མ་ཡིན། །རང་བཞིན་ངོ་བོ་ཐམས་ཅད་ནི། །དེ་ནི་རྟོག་པ་ཅི་ཡང་མེད། །མཐའ་རྣམས་དེ་དག་ཐམས་ཅད་ལ། །རྣམ་  
པར་རྟོག་པ་གང་སྤངས་པ། །མཐའ་ཡོད་དང་ནི་མཐའ་མེད་རྣམས་།ཐམས་ཅད་རབ་ཏུ་སྤོང་བར་འགྱུར། །གང་ཞིག་འཇིག་རྟེན་ལྟ་ལྡན་པ། །དེས་ནི་མཐའ་སྒོ་  
རབ་སྟོན་ཅིང། །མཐའ་རྣམས་ལ་ནི་རབ་ཞེན་པས། །སྐྱབས་མེད་པར་ནི་གྱུར་པ་ཡིན། །གང་ཞིག་འཇིག་ཚོགས་ལྟ་མི་ལྡན། །མཐའ་སྒོ་རྣམས་ལ་མ་ཆགས་པ།།  
མཐའ་རྣམས་ཐམས་ཅད་མི་འཛིན་པས། །སྣང་བ་དག་ནི་བྱེད་པར་འགྱུར། །ཐམས་ཅད་མཐའ་ནི་མཐའ་མིན་པས། །མཐའ་རྣམས་ཡང་དག་ཡོད་མ་ཡིན།།  
མཐའ་ཡི་མཚན་ཉིད་ཐམས་ཅད་ནི། །དེ་དག་ཡོད་པར་མི་འགྱུར་རོ་།མཐའ་རྣམས་ཐམས་ཅད་མི་ལེན་ཅིང། །མཐའ་དག་ལས་ནི་གང་འདས་པ། །མཐའ་  
སྒོ་དག་ལ་ཆགས་མེད་པས། །འཇིག་ཚོགས་ལྟ་བཅས་སྤོང་བར་བྱེད་།གང་ཞིག་འཇིག་ཚོགས་ལྟ་བ་དག་མི་གཅོད་སྤོང་བར་མི་བྱེད་པ་།གོ་ཆ་ཆེན་པོ་  
  
  
།ཐེག་ཆེན་འདི་ལ་མོས་མི་འགྱུར། །མཐའ་རྣམས་དག་ནི་ལེན་བྱེད་ཅིང། །མཐའ་ཡི་མཚན་ཉིད་སྔོན་གྱི་མཐའ། །ཕྱི་མའི་མཐའ་ནི་གང་རྟོག་པ། །དེ་  
དག་ཐམས་ཅད་རྣམ་རྟོག་ཡིན། །གང་ཞིག་འཇིག་ཚོགས་ལྟ་བ་དག་།ཐམས་ཅད་རབ་ཏུ་གང་སྤངས་པ། །གོ་ཆ་དཔག་མེད་བགོས་ནས་ནི་།བླ་མེད་ཐེག་པ་ཞོན་པ་  
ཡིན༑ ༑མཐའ་སྒོ་རྣམས་ལ་མ་ཆགས་པ། །འཇིག་རྟེན་བློར་ནི་གྱུར་པས་ན། །མཐའ་རྣམས་སྣ་ཚོགས་དག་ལ་ནི། །ཐམས་ཅད་ཡང་དག་འདས་པར་འགྱུར། །དེས་ན་  
སངས་རྒྱས་ཆོས་རྣམས་ལ། །བདེ་བར་ཡང་དག་ཞུགས་པ་ཡིན། །བྱང་ཆུབ་སེམས་དཔའ་རབ་བརྟགས་ན། །ཤེས་རབ་ཆེན་པོའི་སྟོབས་དག་གིས་།ཆོས་འགའ་ཡང་  
ནི་མི་དམིགས་པས། །སྤང་ཞིང་བསལ་དུ་ཅི་ཡང་མེད། །རྟག་ཏུ་ཐབས་ལ་མཁས་པ་ཡིས། །ཞིག་ནས་ལྷག་མཐོང་ལེགས་བསྡུས་པ། །མཚན་ཉིད་གཅིག་ཏུ་རྟོགས་  
པའི་ཕྱིར། །མཚན་ཉིད་རྣམས་ནི་རབ་ཏུ་རྟོགས། །ཡང་དག་ཆོས་ལ་རབ་གནས་ཤིང། །ཆོས་ཀྱི་སྣང་ཆེན་ཐོབ་པས་ན། །ཆོས་ཀྱི་སྣང་བ་དེ་ཡིས་ནི། །མཐའ་རྣམས་  
དེ་དག་ཁོང་དུ་ཆུད། །མཐའ་ནི་ཅུང་ཟད་ཙམ་དག་དང། །མཐའ་དང་མཐའ་མིན་དེ་དག་དང། །མཚུངས་པར་ལྡན་པར་མི་མཐོང་བས་།ཐམས་ཅད་ལ་ནི་ཆགས་པ་  
  
  
༄༅། །མེད༑ ༑སེམས་ཅན་སྡུག་བསྔལ་མཐོང་གྱུར་ན། །སྦྲོ་བ་སྐྱེད་ཚིག་འདི་སྐད་དུ། །ཁྱེད་འདིར་ཤོག་ལ་ཐེག་འདི་ལ། །ངེས་པར་འབྱུང་བར་གྱིས་ཤིག་  
སྨྲོས༑ ༑སྐྱེ་བ་ལེན་པ་ཐམས་ཅད་དུ། །ཆོས་ཀྱི་སྣང་བ་བྱེད་པར་འགྱུར། །གོ་བགོས་ཐེག་ཆེན་ཞོན་ནས་ནི། །འདི་ཉིད་རབ་ཏུ་བསྟན་པར་བྱ། །ཐེག་པ་འདི་དང་གོ་ཆ་འདི། །དེ་དག་  
ལ་ནི་ཕངས་མི་བྱ། །སེམས་ཅན་རྣམས་ནི་ཐམས་ཅད་ཀྱིས། །གོ་བགོས་ཐེག་པ་ཆེན་པོ་དང། །རབ་བདེ་ཐེག་པ་འདི་ཞོན་ནས། །བླ་མེད་བགྲོད་ལ་དགོད་པར་བྱ། །བྱང་ཆུབ་སེམས་  
དཔའ་དེ་དག་ནི། །རྣལ་འབྱོར་འདི་ལ་གནས་གྱུར་ནས། །སངས་རྒྱས་ཀྱི་ནི་ཆོས་དག་ལ། །མྱུར་བ་ཁོ་ནར་གཞོལ་བར་འགྱུར། །སངས་རྒྱས་ཞིང་ནི་རྣམ་དག་དང། །ཉན་ཐོས་  
བྱང་ཆུབ་སེམས་དཔའ་ཡི། །ཡོན་ཏན་བཀོད་པ་གང་ཡིན་པ། །དངོས་པོ་དེ་དག་འཛིན་པར་འགྱུར། །བམ་པོ་གསུམ་པ། གཞན་ཡང་བློ་གྲོས་མཐའ་ཡས། ངས་  
མངོན་པར་དྲན་ཏེ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་གོ་ཆ་འདི་ལྟ་བུ་བགོས་ཤིང་ཐེག་པ་ཆེན་པོ་འདི་ལྟ་བུ་ལ་ཞོན་པས་ན། མཐའ་རྣམས་ལས་ཡང་དག་པར་  
འདས་ཤིང་མུན་པ་རྣམས་རབ་ཏུ་བསལ་བ་དང། འཇིགས་པ་རྣམས་རབ་ཏུ་བསྐྱབས་ཤིང། བརྩོན་འགྲུས་ཆེན་པོས་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ཚད་མེད་པ་དག་ལས་  
  
  
དག་ཐེག་པ་ཆེན་པོའི་བཀོད་པ་འདི་ཐོས་པས་རབ་ཏུ་དགའ་བར་གྱུར་ཏེ་ཆོས་འདི་སྒོམ་པ་ན་སངས་རྒྱས་བཅོམ་ལྡན་འདས་  
དེ་དག་ལ་གུས་པས་རིམ་གྲོ་དང། བཀུར་སྟི་བྱས་ཀྱང་འདི་སྙམ་དུ་བདག་ནི། གོ་ཆ་འདི་ལྟ་བུ་བགོས་པའོ། །བདག་ནི། གོ་ཆ་འདི་ལྟ་བུ་དང་ལྡན་པའོ། །བདག་ནི། ཆོས་འདི་ལྟ་བུ་ཐོས་པ་ཡིན་  
ནོ༑ ༑བདག་ནི་ཆོས་འདི་ལྟ་བུ་དང་ལྡན་པ་ཡིན་ནོ། །བདག་ནི། ཆོས་ཀྱི་རྣམ་པ་འདི་ལྟ་བུ་དང་ལྡན་པ་ཡིན་ནོ། །སྙམ་པའི་བསམ་པ་མ་བྱུང་ངོ། །ང་ལ་དེའི་ཚེ་བདག་ཏུ་འདུ་ཤེས་པ་མེད་  
པས་འཇིག་ཚོགས་ལ་ལྟ་བ་སྤངས་ཤིང། བདག་ཏུ་ང་རྒྱལ་བ་ཡང་སྤངས་སོ། །སེམས་ལ་མཐོན་དམན་མེད་ཅིང་རྣམ་པར་རྟོག་པ་ཡང་མེད་པར་གྱུར་ཏོ། །སེམས་ཅན་ཐམས་ཅད་བསྡུ་བ་  
དང། དེ་བཞིན་གཤེགས་པ་རྣམས་ཀྱི་ཆོས་ཀྱི་སྡེ་སྣོད་རབ་ཏུ་བསྲུང་བ་དང། སེམས་ཅན་བྱེ་བ་ཁྲག་ཁྲིག་བརྒྱ་སྟོང་ཚད་མེད་པ་རྣམས་ཡོངས་སུ་སྨིན་པར་བྱ་བའི་ཕྱིར་སྐད་ཅིག་ཙམ་  
དུ་ཡང་སེམས་ཡོངས་སུ་སྐྱོ་ཞིང་ངལ་བར་མ་གྱུར་ཏོ། །ང་དེའི་ཚེ་གོ་ཆ་མ་སྤངས་ཤིང་ཐེག་པ་དཔག་ཏུ་མེད་པ་ལ་ཞོན་པར་གྱུར་པས་ཚེ་རབས་ཐམས་ཅད་དུ་བདུད་ཀྱི་དཔུང་དང། བདུད་ཀྱི་འཁོར་  
དང། བདུད་ཀྱི་དམག་རྣམས་བཅོམ་ཞིང་ཕམ་པར་བྱས་སོ། །ལམ་ཐ་དད་པར་གྱུར་པ་ཙ་ར་ཀ་དང། འཇིག་རྟེན་རྒྱང་པན་པ་དང། པ་རི་བ་ར་ཙ་ཀ་རྣམ་པར་གཡེང་བར་གྱུར་པ་ཐམས་  
  
  
༄༅། །ཅད་དང། གཞན་ཡང་མུ་སྟེགས་ཅན་འདི་དང་འདྲ་བ་རྣམས་ངས་རབ་ཏུ་བཏུལ་ཏེ་བདེ་བ་ལ་བཀོད་དོ། །ཐ་དད་པར་སྨྲ་བ་ཐམས་ཅད་ཚར་བཅད་དོ། །མུ་  
སྟེགས་ཅན་ཐམས་ཅད་རབ་ཏུ་བཏུལ་ཏོ། །ལོག་པར་སོང་བའི་སེམས་ཅན་རྣམས་ཐེག་པ་འདིའི་དབང་གིས་དག་པའི་སྡོམ་པ་སྣ་ཚོགས་ལ་གནས་པར་བྱས་སོ། །སེམས་ཅན་  
རྣམས་ལ་གོ་ཆ་དང། གོ་ཆའི་བཀོད་པ་རྣམ་པར་ཕྱེ་སྟེ་བསྟན་ཏོ། །སེམས་ཅན་རྣམས་ལ་རབ་ཏུ་བདེ་བ་ཐེག་པ་ཆེན་པོའི་ཆོས་ཀྱི་རྣམ་པ་དེ་ལྟ་བུ་དག་བསྟན་པས། གང་ཐེག་པ་འདི་  
ལ་གནས་པར་གྱུར་པ་དེ་དག་བདེ་བའི་ཡོ་བྱད་ཐམས་ཅད་ཐོབ་པར་བྱས་ཏེ། འདི་ལྟ་སྟེ། འདུས་བྱས་ཀྱི་བདེ་བ་ཡོ་བྱད་འཁོར་ལོས་བསྒྱུར་བའི་རྒྱལ་པོའི་བདེ་བའི་སོ་བྱད་དང་  
བརྒྱ་བྱིན་དང། ཚངས་པའི་རྒྱལ་པོའི་བདེ་བའི་ཡོ་བྱད་དང་འདུས་མ་བྱས་ཀྱི་བདེ་བའི་ཡོ་བྱད་ཐོབ་པར་བྱས་པ་གང་ཡིན་པའོ་།སེམས་ཅན་རྣམས་ལ་ཆོས་འདི་བསྟན་པར་  
གྱུར་པ་ན་དེ་དག་ཆོས་འདི་ལ་ཡང་དག་པར་ཞུགས་པས། འཕགས་པའི་རིགས་སུ་སྐྱེས་པས་ཆོས་ཀྱི་རྒྱལ་མཚན་ཆེན་པོ་བསྒྲེང་ཞིང་སེངྒེའི་སྒྲ་བསྒྲགས་ནས་བླ་ན་མེད་པ་  
ཡང་དག་པར་རྫོགས་པའི་བྱང་ཆུབ་ལ་ཡང་དག་པར་གཞོལ་བར་གྱུར་ཏོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་ཆེན་པོ་དེ་ལྟ་བུ་དགོས་  
  
  
རབ་ཏུ་རྣམ་པར་འབྱེད་པར་བྱེད་པ་དེ་དག་ནི། ཆོས་གང་གིས་རབ་ཏུ་གཞོལ་བར་འགྱུར་བའི་ཆོས་དེ་དག་ཐམས་ཅད་མ་ལུས་པར་ཤེས་  
ཤིང་མཐོང་བར་གྱུར་ཀྱང་རྣམ་པར་རྟོག་པར་མི་བྱེད་དོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། ལམ་ཡང་དག་པ་ལ་གནས་པས་ཚུལ་བཞིན་  
དུ་ཤེས་པར་གྱུར་པའི་ཕྱིར་དང། ཡང་དག་པའི་ལམ་ལ་ཞུགས་པ་ཚུལ་བཞིན་དུ་མཐོང་བའི་ཕྱིར་རོ། །ཚུལ་བཞིན་དུ་རྣམ་པར་དག་པར་གྱུར་པ་གང་ཡིན་པ་དེ་ནི། རྣམ་པར་རྟོག་པ་ཡང་  
མ་ཡིན༑ ༑རྣམ་པར་མི་རྟོག་པ་ཡང་མ་ཡིན་པས་རྣམ་པར་རྟོག་པ་དང། རྣམ་པར་མི་རྟོག་པ་དག་མཉམ་པ་ཉིད་དུ་ཤེས་ཤིང་མཐོང་བར་འགྱུར་རོ། །གང་གིས་ཆོས་རྣམས་བཙལ་ཞིང་  
གཉེར་དུ་ཡོད་པར་མཐོང་བ་དེ་དག་ནི། མཉམ་པ་ཉིད་དུ་མ་ཡིན་པས། ཚུལ་བཞིན་དུ་རྣམ་པར་དག་པའི་ཤེས་པ་དང། མཐོང་བ་ལ་གནས་པར་མི་འགྱུར་རོ། །རྣམ་པར་རྟོག་པ་དང། རྣམ་  
པར་མི་རྟོག་པ་གང་ཡིན་པ་དེ་དག་ནི། རྣམ་པར་རྟོག་པ་དང། རྣམ་པར་མི་རྟོག་པ་དེ་དག་ལ་མངོན་པར་ཞེས་ཅིང་འཛིན་པར་མི་བྱེད་ལ། མངོན་པར་ཞེན་ཅིང་འཛིན་པ་མེད་པས་རྣམ་པར་  
རྟོག་པ་དང། རྣམ་པར་མི་རྟོག་པ་ཡང་ཡོངས་སུ་སྤོང་བར་བྱེད་དོ། །ལམ་འདི་ལ་ནི། སྙིང་བརྩེ་བ་ཡང་མེད། མངོན་པར་འདུ་བྱེད་པ་ཡང་མེད། སྤྲོ་འདོགས་པ་ཡང་མེད། བླང་ཞིང་དོར་བ་ཡང་  
  
  
༄༅། །མེད་དོ༑ ༑མཉམ་པ་ཉིད་ཀྱི་ལམ་ཡང་དག་པ་ལ་གནས་པ་ནི། འདས་པ་དང། ད་ལྟར་བྱུང་བ་དང། མ་འོངས་པ་ལ་རྣམ་པར་རྟོག་པར་མི་བྱེད་པས། རྣམ་པར་རྟོག་  
པ་ཐམས་ཅད་དང། བག་ལ་ཉལ་ཇི་སྙེད་པ་དག་མ་ལུས་པར་ཁོང་དུ་ཆུད་ཅིང། ཆོས་ཐམས་ཅད་ཀྱི་མཉམ་པ་ཉིད་ཀྱི་ཕྱིན་ཅི་མ་ལོག་པའི་དོན་ལ་རབ་ཏུ་གནས་པར་བྱེད་པས་ལམ་  
ཡང་དག་པ་ལ་གནས་པ་ཞེས་བྱའོ། །བློ་གྲོས་མཐའ་ཡས། ལམ་དང་རྣམ་པར་དག་པའི་ལམ་གང་ཞེ་ན། འཕགས་པའི་ལམ་ཡན་ལག་བརྒྱད་པ་གང་ཡིན་པ་སྟེ། འདི་ལྟ་སྟེ། ཡང་དག་  
པའི་ལྟ་བ་དང། ཡང་དག་པའི་རྟོག་པ་དང། །ཡང་དག་པའི་ངག་དང། ཡང་དག་པའི་ལས་ཀྱི་མཐའ་དང། ཡང་དག་པའི་འཚོ་བ་དང། ཡང་དག་པའི་རྩོལ་བ་དང། ཡང་དག་པའི་  
དྲན་པ་དང། ཡང་དག་པའི་ཏིང་ངེ་འཛིན་ཏོ། ཡང་དག་པའི་ལྟ་བས་ནི། འཇིག་ཚོགས་ལ་ལྟ་བ་སྤོང་ཞིང་ལྟ་བར་གྱུར་པའི་སྦྱོད་ཡུལ་ཐམས་ཅད་ལས་ཡང་དག་པར་འདའ་བར་བྱེད་  
པས་ལྟ་བ་ཐམས་ཅད་གནས་པ་དང། དུས་ཐམས་ཅད་དུ་ཤིན་ཏུ་རྣམ་པར་དག་པ་ཡང་ཐོབ་པར་འགྱུར་ལ། རྣམ་པར་རྟོག་པ་དང། ཁྱད་པར་དུ་རྣམ་པར་རྟོག་པ་དང། ཀུན་ཏུ་རྣམ་  
པར་རྟོག་པ་ཐམས་ཅད་རབ་ཏུ་རྟོགས་པས་རྣམ་པར་རྟོག་པ་དང་ཁྱད་པར་དུ་རྣམ་པར་རྟོག་པ་དང། ཀུན་ཏུ་རྣམ་པར་རྟོག་པ་ཡང་མེད་པར་འགྱུར་རོ། །ལོག་པར་རྟོག་པ་ལ་མི་  
  
  
ཡང་དག་པའི་འཚོ་བ་དང། ཡང་དག་པའི་འཚོ་བའི་འདུ་ཤེས་ཀྱང་འཐོབ་པར་འགྱུར་རོ། །འཚོ་བ་རྣམ་པར་དག་པ་མཐོང་ཞིང་འཚོ་བ་  
རྣམ་པར་དག་པ་ལ་གནས་པས་ལུས་ཀྱི་ལས་རྣམ་པར་དག་པ་དང་ངག་གི་ལས་རྣམ་པར་དག་པ་དང། ཡིད་ཀྱི་ལས་རྣམ་པར་དག་པ་མཐོང་ཞིང་ཡང་དག་པའི་ལས་ཀྱི་མཐའ་  
ལ་གནས་པར་འགྱུར་རོ། །ཡང་དག་པའི་ལྟ་བའི་ངག་གི་ལས་ཀྱིས་ནི། ཚིག་དང། སྨྲ་བ་མང་པོ་དག་རབ་ཏུ་ཤེས་ཤིང་མཐོང་བས་ཡང་དག་པའི་ངག་ལ་གནས་ནས་མི་མཐུན་པའི་ཕྱོགས་  
ཡོངས་སུ་དག་པར་བྱེད་དོ། །ཡང་དག་པའི་རྩོལ་བའི་ལྟ་བས་ནི་བརྩོན་འགྲུས་རབ་ཏུ་སྡུད་ཅིང། ཡང་དག་པའི་བརྩོན་འགྲུས་ལ་གནས་པར་བྱེད་དོ། །ཡང་དག་པའི་ལྟ་བའི་དྲན་པས་  
ནི༑ རྗེས་སུ་དྲན་པ་ཡང་མེད། ཡིད་ལ་བྱེད་པ་ཡང་མེད། འཛིན་པ་ཡང་མེད་པར་རྣམ་པར་དག་པའི་དྲན་པས་ཡང་དག་པའི་དྲན་པ་ལ་གནས་པར་བྱེད་དོ། །ཡང་དག་པའི་ལྟ་བའི་ཏིང་ངེ་  
འཛིན་གྱིས་ནི། ཏིང་ངེ་འཛིན་ལ་གནས་པ་མེད་པར་ཏིང་ངེ་འཛིན་དུ་ལྟ་བ་རབ་ཏུ་སྦྱངས་ནས་ཡང་དག་པའི་ཏིང་ངེ་འཛིན་ལ་རབ་ཏུ་གནས་པར་བྱེད་དོ། །བློ་གྲོས་མཐའ་ཡས། བྱང་ཆུབ་  
སེམས་དཔའ་སེམས་དཔའ་ཆེན་པོ་རྣམས་དེ་ལྟར་མཐོང་བའི་ཚེ་ཐམས་ཅད་དུ་རྣམ་པར་དག་པའི་ཡང་དག་པའི་ལྟ་བ་ཐོབ་པས་ཤིན་ཏུ་རྣམ་པར་དག་པའི་ལམ་ལ་གནས་པར་འགྱུར་  
  
  
༄༅། །ཏེ༑ ཤིན་ཏུ་རྣམ་པར་དག་པའི་ལམ་འདི་ནི། སྐྱེས་བུ་དམ་པ་རྣམས་ཀྱིས་བསྒོམ་པར་བྱ་བ། བློ་དང་ལྡན་པ་རྣམས་ཀྱིས་བཀུར་བར་བྱ་བ། འཕགས་པ་རྣམས་དགའ་  
བར་བྱེད་པ། དེ་བཞིན་གཤེགས་པ་རྣམས་ཀྱིས་རབ་ཏུ་བསྔགས་པ་ཡིན་པས་བདུད་དང། བདུད་ཀྱི་འཁོར་དང། བདུད་ཀྱི་མངག་པ་དང། བདུད་ཀྱི་རིས་ཀྱི་ལྷ་ཐམས་ཅད་ཀྱིས་བགྲོད་པར་  
བྱ་བའི་གནས་མ་ཡིན་ནོ། །ཕྱི་རོལ་པའི་ལམ་ལ་སྲེད་ཅིང་མངོན་པར་ཞེན་པ་ཐམས་ཅད་དང། རྩོད་པའི་སྨྲ་བ་ལ་གནས་པ་དང་ལྷ་བའི་ཐིབས་པོར་ཞུགས་པ་དང། ལམ་མ་ཡིན་  
པར་སོང་བ་དང། འཇིག་རྟེན་རྒྱང་པན་པ་ལ་སོགས་པས་བགྲོད་པར་བྱ་བའི་ཕྱིར་སྤྱོད་ཡུལ་ཡང་མ་ཡིན་ནོ། །མྱ་ངན་ལས་འདས་པ་ལ་སྲེད་པ་ཐམས་ཅད་ཀྱིས་བགྲོད་པར་བྱ་བའི་སྤྱོད་  
ཡུལ་ཡང་མ་ཡིན་ནོ། །དེ་ཅིའི་ཕྱིར་ཞེ་ན། འདུས་མ་བྱས་ལ་གནས་པ་གང་ཡིན་པ་དེ་དག་ནི། མྱ་ངན་ལས་འདས་པའི་རྣམ་པར་རྟོག་པ་དང་བཅས་པས་ན། མྱ་ངན་ལས་འདས་བར་  
རྣམ་པར་རྟོག་པ་གང་ཡིན་པ་དེ་ཉིད་དུ་འབྱེད་རྣམས་སུ་རྣམ་པར་རྟོག་པ་ཡིན་པས་སོ། །དེ་ཅིའི་ཕྱིར་ཞེ་ན། མྱ་ངན་ལས་འདས་པའི་དབྱིངས་ནི། རྣམ་པར་རྟོག་པའི་གཡོ་བ་ཐམས་ཅད་  
ལས་ཡང་དག་པར་འདས་པ་ཡིན་པས། འདུས་མ་བྱས་ཀྱང་ཡོད་པ་མ་ཡིན་ན། འདུས་བྱས་ཡོད་པར་མི་འགྱུར་བ་ལྟ་སྨོས་ཀྱང་ཅི་དགོས་ཏེ་ལམ་འདི་ནི། རྣམ་པར་རྟོག་པ་ཐམས་  
  
  
ཐ་ན་འདུས་མ་བྱས་སུ་རྟོག་པ་ཅུང་ཟད་ཙམ་ཡང་མེད་ན། འདུས་བྱས་སུ་རྟོག་པ་ཐམས་ཅད་ལྟ་ཡོད་པར་ག་ལ་འགྱུར། གང་གིས་ཇི་ཙམ་དུ་འཕགས་པའི་  
ལམ་ལ་རྣམ་པར་རྟོག་པ་དང་བཅས་པ་དེ་དག་ནི། འཕགས་པའི་ལམ་ལ་གནས་པ་ཞེས་མི་བྱའོ། །གང་གིས་རྣམ་པར་རྟོག་པའི་གཡོ་བ་ཐམས་ཅད་སྤེངས་པ་གང་ཡིན་པ་དེ་ནི། འཕགས་  
པའི་ལམ་ལ་གནས་པ་དང། འཇིགས་པ་མེད་པའི་ལམ་ལ་གནས་པ་དང་རབ་ཏུ་ཞི་བའི་ལམ་ལ་གནས་པ་དང། རབ་ཏུ་བདེ་བའི་ལམ་ལ་གནས་པ་ཞེས་བྱའོ། །ལམ་འདིས་ནི། རྒ་བ་དང་  
ན་བ་དང། འཆི་བ་དང། མྱ་ངན་དང། སྡུག་བསྔལ་མེད་པའི་གནས་སུ་ཕྱིན་པར་བྱེད་དོ། །ལམ་འདིས་ནི། ངོ་བོ་ཉིད་མེད་པར་ཕྱིན་པར་བྱེད་ཅིང། ངོ་བོ་ཉིད་ཀྱི་གནས་ལས་ཡང་དག་པར་  
འདའ་བར་བྱེད་དོ། །ལམ་འདིས་ནི། ངོ་བོ་ཉིད་དང། ངོ་བོ་ཉིད་མ་ཡིན་པ་ཐམས་ཅད་སྤངས་པའི་གནས་སུ་ཕྱིན་པར་བྱེད་དོ། །ལམ་འདིས་ནི། མཚན་ཉིད་བསྟན་དུ་མེད་པ་དང། གཟུགས་ཅན་  
གྱི་མཚན་ཉིད་མ་ཡིན་པའི་གནས་སུ་ཕྱིན་པར་བྱེད་དོ། །ལམ་འདིས་ནི། ནམ་མཁའ་བཞིན་དུ་ཐམས་ཅད་དུ་ཁྱབ་པས་བླ་ན་མེད་པའི་གཞལ་མེད་ཁང་ཆེན་པོར་ཕྱིན་པར་བྱེད་དོ། །དེ་ལྟར་  
སོང་བ་གང་ཡིན་པ་དེ་དག་ནི། ཕྱིར་ལྡོག་པར་མི་འགྱུར་བས་བདེ་བ་རྣམ་པ་སྣ་ཚོགས་རབ་ཏུ་འཐོབ་པར་འགྱུར་རོ། །གཞལ་མེད་ཁང་ཆེན་པོ་དེ་ཡང་བསྟན་དུ་མེད་ཅིང་དངོས་པོའི་མཚན་  
  
  
༄༅། །མ་ཅི་ཡང་མེད་པས་འདུས་བྱས་ཅུང་ཟད་ཙམ་ཡང་མེད་ལ་འདུས་མ་བྱས་ཀྱང་ཅུང་ཟད་ཙམ་ཡང་མེད་དེ། འདུས་བྱས་བཀག་ཅིང་འདུས་མ་བྱས་སྤངས་པ་  
ཡིན་པས། སེམས་ཅན་རྣམས་ལ་འདུས་བྱས་ཀྱི་བདེ་བའམ། འདུས་མ་བྱས་ཀྱི་བདེ་བ་གང་ཡང་སྦྱིན་པར་མི་བྱེད་དོ། །བློ་གྲོས་མཐའ་ཡས་ཇི་ཙམ་དུ་འདུས་བྱས་ཀྱི་མྱ་ངན་  
ལས་འདས་པ་ལ་མོས་པ་དེ་དག་ཀྱང་འདུས་བྱས་ཀྱི་བདེ་བ་ཡོངས་སུ་ཚོལ་བར་མི་བྱེད་ན། གཞལ་མེད་ཁང་ཆེན་པོར་ཞུགས་པ་ལྟ་སྨོས་ཀྱང་ཅི་དགོས། གཞལ་མེད་ཁང་ཆེན་  
པོ་དེ་ནི། མངོན་པར་འདུ་བྱ་བ་མེད་པ་དང། རབ་ཏུ་བསིལ་ཞིང་དབེན་པར་གྱུར་པའི་ཕྱིར་མྱ་ངན་ལས་འདས་པ་ཞེས་བྱའོ། །འདོད་ཆགས་དང། ཞེ་སྡང་དང། གཏི་མུག་འགོག་པ་དང་  
པག་ལ་ཉལ་རྣམས་སྤོང་བ་དང། སྲེད་པའི་ལྟ་བའི་དྲ་བ་དྲལ་བ་དང། མ་རིག་པའི་ཆུ་བོ་བསྐམས་པ་དང། ཟུག་རྡུག་དུག་པ་རྩད་ནས་བཏོན་པ་དང། མི་དགེ་བའི་ཆོས་རྣམས་  
ཟང་པའི་ཕྱིར་མྱ་ངན་ལས་འདས་པ་ཞེས་བྱའོ། །ང་རྒྱལ་གྱི་ནད་དང། སྡུག་བསྔལ་མང་པོས་ཉོན་མོངས་པ་ཐམས་ཅད་ཐག་བསྲིངས་པའི་ཕྱིར་མྱ་ངན་ལས་འདས་པ་ཞེས་བྱའོ།།  
སེམས་དང། ཡིད་དང། རྣམ་པར་ཤེས་པའི་སྤྱོད་ཡུལ་མ་ཡིན་པའི་ཕྱིར་མྱ་ངན་འདས་པ་ཞེས་བྱའོ། །རྩོད་པའི་སྨྲ་པ་རྣམས་དང། མཚམས་སྦྱོར་བ་ཐམས་ཅད་ནས་ཆོས་  
  
  
ངན་ལས་འདས་པ་ཞེས་བྱའོ། །ཡིད་ཀྱི་མོས་པ་རྣམས་དང། ཡིད་ཀྱི་མོས་པ་ཡོངས་སུ་ཚོལ་བ་གཅོད་ཅིང་རྣམ་པར་བརྟགས་པ་  
དང། རྣམ་པར་བརྟག་པར་བྱ་བའི་མཚན་མ་མེད་པའི་ཕྱིར་མྱ་ངན་ལས་འདས་པ་ཞེས་བྱའོ། །བློ་གྲོས་མཐའ་ཡས། འདི་ནི། ཡོངས་སུ་མྱ་ངན་ལས་འདས་པ་ཆེན་པོའི་ངོ་བོ་ཉིད་ཡིན་ཏེ། མྱ་  
ངན་ལས་འདས་པ་ལ་མཐའ་མེད་པས་བརྗོད་ཀྱིས་མི་ལང་ངོ། །གལ་ཏེ་བགྲོད་པར་བྱ་བ་དང་བཅས་པར་གྱུར་པ་ན། དེ་ནི། ལམ་མ་ཡིན་ཏེ་ལམ་ལ་ཡང་ཚིག་མེད་པས་བརྗོད་པར་མི་ནུས་སོ།།  
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལམ་འདིས་མྱ་ངན་ལས་འདས་པའི་གཞལ་མེད་ཁང་ཆེན་པོར་བགྲོད་པར་གྱུར་པ་ན་སེམས་ཅན་བརྒྱ་སྟོང་ཚད་མེད་པ་རྣམས་ཀྱང་ལམ་  
འདི་ཡ་དགོད་པར་བྱེད་དོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལམ་འདི་ལ་གཞོལ་བར་གྱུར་པའི་ཚེ་ཡོངས་སུ་ངལ་བ་དང། གདུང་བ་མེད་པར་ཇི་ལྟ་ཇི་  
ལྟར་ཡོངས་སུ་ཚོལ་བ་དང། ཇི་ལྟ་ཇི་ལྟར་རབ་ཏུ་བཀོད་པ་དང་འདུན་པ་དེ་ལྟ་དེ་ལྟར་རབ་ཏུ་བཀོད་ནས་བཀོད་པ་རེ་རེས་ཀྱང་སེམས་ཅན་ཡོངས་སུ་བསྡུས་ནས་ཆོས་སྟོན་པར་བྱེད་པས་སེམས་ཅན་  
རྣམས་རབ་ཏུ་དགའ་བར་བྱེད་དོ། །དེ་ཅིའི་ཕྱིར་ཞེ་ན། ལམ་འདི་ནི་མཚུངས་པ་མེད་པས་མི་མཐུན་པའི་ཕྱོགས་ཡོངས་སུ་དག་པར་བྱེད་པ་དང། བྱ་བ་རྣམས་མཐར་ཕྱིན་པར་བྱེད་པས་སངས་རྒྱས་  
  
  
༄༅། །བཅོམ་ལྡན་འདས་རྣམས་དང། ཉན་ཐོས་དང། རང་སངས་རྒྱས་དག་ཀྱང་ལམ་འདི་ལ་གཞོལ་ཞིང་འགལ་བར་མི་མཛད་པ་དང་ས་དེ་དག་ཏུ་མ་བྱོན་ཅིང་སྨོན་པ་རྣམས་  
ཡོངས་སུ་རྫོགས་པར་མ་གྱུར་གྱི་བར་དུ་ནམ་ཡང་སྤོང་བར་མི་མཛད་པས་སོ། །དེ་ལ་ས་གང་ཞེ་ན། འདི་ལྟ་སྟེ། མྱ་ངན་ལས་འདས་པའི་ས་དང། གཞལ་མེད་ཁང་ཆེན་པོའི་ས་གང་ཡིན་པའོ།།  
འདི་ལྟ་སྟེ། དཔེར་ན། ནམ་མཁའ་ནི། དཔེར་བྱར་མེད་ཀྱང་ནམ་མཁའ་མ་གཏོགས་པར་དཔེ་གཞན་གྱིས་ནམ་མཁའ་མཚོན་པར་མི་ནུས་པས་ཤིན་ཏུ་ཡངས་ཤིང་རྒྱ་ཆེ་བའི་ནམ་མཁའ་དཔེན་  
པ་ལ་ནམ་མཁའ་ཞེས་བརྗོད་དོ། །མྱ་ངན་ལས་འདས་པའི་གཞལ་མེད་ཁང་ཡང་དེ་བཞིན་དུ་སྟོང་པ་ཉིད་ཀྱི་དཔེན་པ་ཆེན་པོ་བདག་པོ་མེད་པ། བདག་གི་བ་མེད་པ་ཡིན་པས་སེམས་ཅན་ཐམས་  
ཅད་དེར་ཞུགས་པར་གྱུར་ཀྱང་སྤུ་གཉག་མ་གཅིག་ཙམ་གྱི་ཚད་ཀྱང་ཡོངས་སུ་གཟུང་དུ་མེད་དེ། ཤིན་ཏུ་ཡངས་ཤིང་རྒྱ་ཆེ་བའི་སྟོང་པ་ཉིད་རབ་ཏུ་དབེན་པ་རྒྱ་ཆེ་ཞིང་ཚད་མེད་པས་མྱ་ངན་ལས་  
འདས་པ་ཆེན་པོ་ཞེས་ཀྱང་བྱའོ། །གཞལ་མེད་ཁང་ཆེན་པོ་ཞེས་ཀྱང་བྱའོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གང་ལམ་ཁྱད་པར་དུ་འཕགས་པ་འདི་ནི། ཉན་  
ཐོས་དང། རང་སངས་རྒྱས་རྣམས་ལ་ཡོད་པ་མ་ཡིན་ནོ། །སྙམ་ནས་ལམ་འདི་ལ་གནས་པ་གང་ཡིན་པ་དེ་དག་ནི། ཡོན་ཏན་གྱི་ཚོགས་ཐམས་ཅད་མངོན་པར་སྒྲུབ་ཅིང་ཕྱིར་མི་ལྡོག་བརྗོད་  
  
  
པར་འགྱུར་རོ། །སྤྱོད་པ་ཁྱད་པར་དུ་འཕགས་པས་བཀོད་པ་བྱས་ནས་ལམ་འདིས་སེམས་བསྐྱེད་དེ་གཞོལ་བར་གྱུར་པས་ན། དེའི་  
བཀོད་པ་དེ་ལྟ་བུ་དེ་ནི། ཉན་ཐོས་དང། རང་སངས་རྒྱས་རྣམས་ལ་ཡོད་པ་མ་ཡིན་ནོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། ལམ་འདི་ལ་གནས་པའི་ཚེ་གལ་ཏེ་འཁོར་ལོས་བསྒྱུར་  
བའི་རྒྱལ་པོ་བྱས་པར་གྱུར་ན་ཡང་ཆགས་ཤིང་ལྟ་བ་མེད་པར་མཐུ་ཆེན་པོ་དང་ལྡན་ཞིང་རྫུ་འཕྲུལ་སྟོན་པར་བྱེད་པ་དང་འཇིག་རྟེན་དང། འཇིག་རྟེན་ལས་འདས་པ་ཡང་རབ་ཏུ་རྟོགས་པར་འགྱུར་  
རོ༑ ༑གལ་ཏེ་བརྒྱ་བྱིན་དང། ཚངས་པའི་རྒྱལ་བོ་བྱས་པར་གྱུར་ན་ཡང་ཆགས་ཤིང་ཞེན་པ་མེད་པས་ང་རྒྱལ་སྤངས་ནས་སངས་རྒྱས་རྣམས་ལ་ལྟ་བར་མོས་པ་དང། ཡང་དག་པའི་ཆོས་ཉན་པར་  
དགའ་བ་དང། ལྷ་བརྒྱ་སྟོང་ཚད་མེད་པ་རྣམས་ཡོངས་སུ་སྨིན་པར་བྱེད་ཅིང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སེམས་རབ་ཏུ་གཞོལ་བར་བྱེད་དོ། །དེ་ནས་དེའི་ཚེ་བཅོམ་ལྡན་འདས་  
ཀྱིས་ཚིགས་སུ་བཅད་དེ་བཀའ་སྩལ་པ། བྱང་ཆུབ་སེམས་དཔའི་ཁྱད་པར་ལམ། །འཇིག་རྟེན་དག་ན་མཆོག་གྱུར་པས། །འཕགས་པ་ཐེག་པ་པ་གཉིས་དག་ཐམས་ཅད་ལམ་འདིར་འཇུག་པར་  
འགྱུར༑ ༑བྱང་ཆུབ་སེམས་དཔའ་ཐམས་ཅད་གང། །བྱང་ཆུབ་ཆེན་པོར་བགྲོད་པ་དང། །ལམ་གྱི་བཀོད་པ་མཐོང་འདོད་པ། །ལམ་འདི་རབ་ཏུ་དབྱ་བར་བྱ། །གང་ཞིག་ལམ་འདི་དག་ལ་ནི། །འགྲོ་དང་  
  
  
༄༅། །བགྲོད་པར་འགྱུར་བ་དག། དེ་དག་ཡང་དག་ལྟ་བ་ཡིས་།ལམ་འདི་ལ་ནི་གནས་པར་བྱ། །བྱང་ཆུབ་སེམས་དཔའ་ཐམས་ཅད་གང། །མཉམ་པའི་ལྟ་ལ་གང་གནས་པ།།  
ལམ་འདིར་རབ་ཏུ་ཞུགས་ནས་ནི། །བདེ་བས་དེས་པར་འབྱུང་བར་བྱ་།ལམ་འདི་མཆོག་ཏུ་ཁྱད་པར་འཕགས། །ལམ་འདི་བླ་ན་མེད་པས་ན་།ཡང་དག་ཇི་བཞིན་འདྲེན་བྱེད་ཀྱང། །གཟུང་  
བར་བྱ་བ་ཅི་ཡང་མེད། །གང་ཞིག་ལམ་འདིར་གནས་པ་དང། །ལམ་འདིར་ཡང་དག་ཞུགས་པ་ཡི། །བློ་ལྡན་གང་ཟག་ཐམས་ཅད་ཀྱི་།སེམས་ནི་གཡོ་བར་མི་འགྱུར་རོ། །ལམ་འདི་ལ་  
ནི་ཅུང་ཟད་ཀྱང། །གཡོ་བ་ཡོད་པར་མི་སྟོན་པས། །དེས་ནི་གཡོ་བ་ཡོད་མི་འགྱུར། །གཡོ་བ་དག་ནི་རྟག་ཏུ་སྤོང། །ང་ཡིས་ལམ་འདི་དག་ལ་ནི། །གཡོ་བ་མེད་ཅིང་བྱེད་པ་མེད། །སྒྲོ་འདོགས་  
མེད་པར་རབ་བསྟན་པས། །ལམ་འདི་དེ་ཕྱིར་བླ་ན་མེད། །བྱང་ཆུབ་དག་ནི་ཐམས་ཅད་ཀུན། །ལམ་འདི་ལ་ནི་རབ་གནས་ཀྱང། །ལམ་འདི་ལ་ནི་སྲེད་མེད་ཅིང། །ཁོང་ཁྲོ་བ་ཡང་ཡོད་པ་  
ཡིན༑ ༑ལམ་འདི་འདས་པ་མ་ཡིན་ཏེ། །ལམ་འདི་མ་འོངས་པ་ཡང་མིན་།དེ་ཡིས་རྣམ་རྟོག་རབ་བསལ་ནས། །དེ་བཞིན་དུ་ནི་བསྒོམ་པར་བྱ་།ལམ་འདི་ལ་ནི་ཉོན་མོངས་མེད། །ལམ་འདི་  
ལ་ནི་རྣམ་རྟོག་མེད། །དོན་དག་དང་ནི་མི་འགལ་བར། །དེ་བཞིན་དུ་ནི་གནས་པར་བྱ། །ལམ་མཆོག་ལ་ནི་གང་གནས་པ། །གནས་པ་མེད་པར་གནས་པར་བྱ། །ལམ་འདི་ལ་ནི་གང་  
  
  
།རྣམ་དག་རང་བཞིན་འཐོབ་པར་འགྱུར། །ང་ཡིས་ཡན་ལག་བརྒྱད་པའི་ལམ། །འཕགས་པའི་བགྲོད་པ་ཡིན་པར་བཤད། །ལམ་འདི་ལ་ནི་གང་གནས་པ། །བྱང་ཆུབ་ཐོབ་པར་དཀའ་  
མི་འགྱུར། །བྱང་ཆུབ་སེམས་དཔའ་མགོན་མེད་པས། །དེ་བཞིན་ལམ་འདི་གནས་པར་བྱ། །རྣམ་དག་ལམ་འདི་ཐོབ་གྱུར་ནས། །རེ་རེ་ནས་ནི་བགྲོད་པར་བྱ། །ལམ་རབ་མཆོག་ཏུ་གྱུར་པ་འདི།།  
སྐྱེས་བུ་དམ་པ་སྒྲུབ་བྱེད་ཅིང། །དེ་བཞིན་གཤེགས་པས་བསྔགས་པས་ན། །ཡེ་ཤེས་འདི་ནི་བླ་ན་མེད། །བདུད་དང་བདུད་ཀྱི་དམག་རྣམས་དང། །བདུད་ཀྱིས་ཡོངས་སུ་བཟུང་བ་དང། །མུ་  
སྟེགས་ཅན་ནི་གཞན་རྣམས་ཀྱིས། །བགྲོད་པར་བྱ་བའི་ཡུལ་མ་ཡིན་།མྱ་ངན་འདས་ལ་གང་རྟོག་པ། །ལམ་མཆོག་འདི་ལ་གནས་མི་འགྱུར་།བྱིས་པ་རྣམ་རྟོག་གཙེས་པས་ན། །མྱ་  
ངན་འདས་ལ་ཕྱོགས་མི་འགྱུར། །རྣམ་རྟོག་ལས་ནི་གང་འདས་པ་།འདུ་ཤེས་རྣམ་རྟོག་མེད་པས་ན། །ལམ་ནི་ཆེན་པོ་འདི་དག་ལ། །དེས་ན་རབ་ཏུ་ཞུགས་པར་འགྱུར། །འཕགས་  
པ་རྣམས་ཀྱི་ལམ་མཆོག་འདི། །བྱིས་པའི་སྐྱེ་བོས་སྤོང་བར་བྱེད་།ཆོས་འདི་ལ་ནི་གང་ཞུགས་པ། །ལམ་འདི་བླ་ན་མེད་པ་ཡིན། །ཁྱད་པར་འཕགས་པའི་ལམ་མཆོག་འདི། །བླ་མེད་  
གནས་སུ་ཕྱིན་པར་བྱེད། །དེ་ནི་གནོད་དང་མྱ་ངན་མེད། །འཇིགས་པ་མེད་ཅིང་གེགས་ཀྱང་མེད། །བླ་ན་མེད་པའི་ལམ་འདི་ནི། །གཟུགས་མེད་ཁ་དོག་མཚན་ཉིད་མེད། །གཟུགས་ཀྱི་  
  
  
༄༅། །མཚན་ཉིད་དག་གིས་ཀྱང། །བསྟན་པར་ཡང་ནི་མི་ནུས་སོ་།ཤིན་ཏུ་བདེ་བའི་ལམ་འདི་ནི། །ཡང་དག་ཡིན་པས་འཇིགས་པ་མེད་།ལམ་  
འདི་ལ་ནི་གང་ཞུགས་པ། །མཐར་ནི་མྱ་ངན་འདའ་བར་འགྱུར་།མཆོག་ཏུ་རྣམ་དག་ལམ་འདི་ནི། །ནམ་མཁའ་སྟོང་པ་འདྲ་བས་ན་།ཐམས་ཅད་དུ་ནི་ཐོགས་པ་མེད། །  
རྟག་ཏུ་མྱ་ངན་འདས་ལ་གཞོལ། །གལ་ཏེ་མྱ་ངན་འདས་ཕྱིན་ན་།ཕྱིར་ལྡོག་པར་ནི་མི་འགྱུར་བས། །མྱ་ངན་འདས་པ་ཆེན་པོ་འདི་།བླ་མེད་མཆོག་ཏུ་བདེ་བ་ཡིན། །མྱ་  
ངན་འདས་ཆེན་གཞལ་མེད་ཁང། །སྟོང་དབེན་མཚན་ནི་གཞལ་དུ་མེད། །དེ་ཕྱིར་མྱ་ངན་འདས་ཆེན་ཡིན། །གཞལ་མེད་ཁང་ཆེན་ཞེས་ཀྱང་བྱ། །མྱ་ངན་འདས་པ་ཆེན་པོ་  
འདིར༑ ༑དུག་གསུམ་ཉོན་མོངས་རབ་ཏུ་ཞི། །གལ་ཏེ་དེར་ནི་ཕྱིན་གྱུར་ན། །ལྡོག་པ་མེད་ཅིང་སྐྱེ་ལེན་མེད། །མྱ་ངན་འདས་ཆེན་སྟོང་དབེན་འདི། །དཔེར་ན་ནམ་མཁའ་ཇི་ལྟ་  
བཞིན༑ ༑སྟོང་དབེན་རྒྱ་ནི་ཆེ་བའི་ཕྱིར། །དེ་ན་ཐོགས་པ་ཅི་ཡང་མེད། །མྱ་ངན་འདས་ཆེན་གཞལ་མེད་ཁང། །སྡུག་བསྔལ་མྱ་ངན་འདས་སྤངས་ཤིང། །སྤྱོད་ཡུལ་གནས་  
ནི་དཔག་མེད་པས། །མྱ་ངན་འདས་པ་ཞེས་བརྗོད་དོ། །མྱ་ངན་འདས་ལ་གྲངས་མེད་པས། །གྲངས་ཀྱི་ཚད་ནི་དམིགས་སུ་མེད། །རབ་ཞི་བསིལ་བའི་རང་བཞིན་ལ། །མྱ་ངན་  
  
  
།མྱ་ངན་འདས་ལ་བྱ་མེད་པས། །ལམ་ཞུགས་པ་ཡང་བླ་ན་མེད། །ཚད་མེད་རྣམ་རྟོག་མེད་པས་ན། །རྣམ་པར་རྟོག་པ་དམིགས་སུ་མེད། །ངས་ནི་བྱང་ཆུབ་  
སེམས་དཔའི་ཕྱིར། །ལམ་འདི་རབ་ཏུ་བསྟན་པའི་ཕྱིར། །ལམ་འདི་ལ་ནི་གང་གནས་པ། །དེ་ནི་མྱ་ངན་འདས་དང་ཉེ། །ལམ་འདི་ལ་ནི་གང་གནས་པ། །འཇིག་རྟེན་པ་ཡི་བདེ་བ་  
མཆོག་ ཐམས་ཅད་རབ་ཏུ་ཐོབ་གྱུར་པས། །འཇིགས་པ་མེད་པ་ཞེས་བྱའོ། །ལམ་འདི་ལ་ནི་རབ་གནས་ན། །སེམས་ནི་ཉོན་མོངས་མེད་པར་འགྱུར། །དེས་ན་ལམ་ནི་རྣམ་དག་  
པས༑ ༑འཇིགས་པ་མེད་པ་ཞེས་བྱའོ། །མཉམ་ཉིད་ཡང་དག་ལམ་མཐོང་པས། །ཐམས་ཅད་རྗེས་སུ་རྟོགས་པར་འགྱུར། །འཚོ་བའི་ཡོ་བྱད་ཐམས་ཅད་ལ། །ཐམས་ཅད་དུ་  
ནི་ཆགས་མི་འགྱུར། །བྱང་ཆུབ་སེམས་དཔའི་གནས་མེད་པ། །ཡང་དག་ཁྱད་པར་འཕགས་པའི་ལམ། །སེམས་ཅན་རྣམས་ལ་ཕན་འདོགས་པ། །རབ་ཏུ་རྩོལ་པས་གཞོལ་  
བར་བྱ༑ ༑བླ་མེད་ལམ་ནི་ཐོབ་གྱུར་ན། །ལམ་མཆོག་བཀོད་པ་འདི་དག་གིས། །འཇིག་རྟེན་རྣམས་ནི་མགུ་བྱེད་པས། །ལམ་འདི་ལ་ནི་གཞོལ་བར་བྱ། །ལམ་འདི་མཆོག་ཏུ་  
ཁྱད་པར་འཕགས། །ཡིད་ནི་ཡོངས་སུ་དག་པར་བྱེད། །ཇི་ལྟར་མོས་བཞིན་ཆོལ་བ་དག། ཐམས་ཅད་རབ་ཏུ་གཞོལ་བར་བྱེད། །གལ་ཏེ་འཁོར་ལོས་བསྒྱུར་བའི་རྒྱལ། །དཔུང་ཆེན་  
  
  
༄༅། །ཐོབ་པར་གྱུར་ན་ཡང། །རྒྱལ་ཐབས་དག་ནི་རབ་སྤངས་ནས། །རབ་བྱུང་ལམ་ནི་སློབ་པར་བྱེད། །གལ་ཏེ་བརྒྱ་བྱིན་ཚངས་པ་ཡི། །རྒྱལ་ཐབས་ཐོབ་  
པར་གྱུར་ན་ཡང། །དེ་དག་ལ་ནི་ཆགས་མེད་པས། །དེ་ནི་ལེགས་པར་རྗེས་འབྲང་ཡིན། །འཇིག་རྟེན་བསླབ་པའི་གནས་རྣམས་ཀྱང། །ཐམས་ཅད་གསལ་བར་ཁོང་དུ་ཆུད། །ལམ་  
འདི་ལ་ནི་གང་གནས་པ། །བདེན་ཚིག་སྨྲ་བ་ཞེས་བྱའོ། །གཞན་ཡང་བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལམ་འདི་ལ་ཡང་དག་  
པར་གཞོལ་བར་གྱུར་པ་ན། ཡང་དག་པའི་ལམ་ཡན་ལག་བརྒྱད་པ་དག་ཡོངས་སུ་བསྡུ་བར་འདོད་པའི་ཕྱིར་ཆོས་གཅིག་མངོན་པར་སྒྲུབ་པར་བྱེད་དེ། འདི་ལྟ་སྟེ། མི་དགེ་  
བའི་ཆོས་རྣམས་མི་བྱེད་པ་གང་ཡིན་པའོ། །གཞན་ཡང་ཡང་དག་པའི་ལམ་ཡན་ལག་བརྒྱད་པ་ཡོངས་སུ་བསྡུ་པའི་ཕྱིར་ཆོས་རྣམ་པ་གཉིས་མངོན་པར་སྒྲུབ་པར་བྱེད་དེ་  
ནང་དུ་དགེ་པའི་ཆོས་གང་ཡིན་ཞེས་ཚུལ་བཞིན་དུ་སེམས་པ་དང་ཕྱི་རོལ་ཏུ་དགེ་བའི་ཆོས་རྣམས་གང་ཡིན་ཞེས་ཚུལ་བཞིན་དུ་འདྲི་བར་བྱེད་པ་གང་ཡིན་པའོ། །གཞན་  
ཡང་ཡང་དག་པའི་ལམ་ཡན་ལག་བརྒྱད་པ་ཡོངས་སུ་བསྡུ་བའི་ཕྱིར་ཆོས་རྣམ་པ་གཉིས་མངོན་པར་སྒྲུབ་པར་བྱེད་དེ། དངོས་པོ་ཇི་ལྟ་བ་བཞིན་དུ་ཆོས་རྣམས་རྟོགས་པར་  
  
  
དངོས་པོ་མེད་པ་དང། རྣམ་པར་རྟོག་པ་མེད་པར་ཁོང་དུ་ཆུད་པ་གང་ཡིན་པའོ། །གཞན་ཡང་ཡང་དག་པའི་ལམ་ཡན་ལག་བརྒྱད་པ་ཡོངས་སུ་བསྡུ་བའི་  
ཕྱིར་ཆོས་རྣམ་པ་གཉིས་མངོན་པར་སྒྲུབ་པར་བྱེད་དེ། ནང་དུ་རྟོགས་པའི་རྗེས་སུ་འབྲང་བར་བྱེད་པ་དང། ཕྱི་རོལ་ཏུ་མངོན་པར་ཞེན་པ་མེད་པ་གང་ཡིན་པའོ། །གཞན་ཡང་ཡང་  
དག་པའི་ལམ་ཡན་ལག་བརྒྱད་པ་ཡོངས་སུ་བསྡུ་བའི་ཕྱིར་ཆོས་རྣམ་པ་གཉིས་མངོན་པར་སྒྲུབ་པར་བྱེད་དེ། རྣམ་པར་རྟོག་པར་བྱ་བ་མེད་པར་བདག་ཉིད་མངོན་པར་ཡིད་ཆེས་པ་  
དང། སེམས་ཅན་གང་ད་དུང་མངོན་པར་ཡིད་ཆེས་པར་མ་གྱུར་པ་དེ་དག་བདག་གིས་ལམ་འདི་ལ་དགོད་པར་བྱའོ། །སྙམ་དུ་སེམས་པ་གང་ཡིན་པའོ། །གཞན་ཡང་ཡང་དག་  
པའི་ལམ་ཡན་ལག་བརྒྱད་པ་ཡོངས་སུ་བསྡུ་བའི་ཕྱིར་ཆོས་རྣམ་པ་གཉིས་མངོན་པར་སྒྲུབ་པར་བྱེད་དེ། ལུས་སུ་བྱ་བ་རྣམས་ཡང་དག་པ་ཇི་ལྟ་བ་བཞིན་དུ་ཤེས་ཤིང་མཐོང་བ་  
དང། ལུས་སུ་བྱ་བ་རྣམས་ལ་མངོན་པར་ཞེན་པ་མེད་པ་གང་ཡིན་པའོ། །གཞན་ཡང་ཡང་དག་པའི་ལམ་ཡན་ལག་བརྒྱད་པ་ཡོངས་སུ་བསྡུ་བའི་ཕྱིར་ཆོས་རྣམ་པ་གསུམ་  
མངོན་པར་སྒྲུབ་པར་བྱེད་དེ། ཉེ་བར་ལེན་པའི་ཕུང་པོ་སྡུག་བསྔལ་དང་བཅས་པ་རྣམས་རེ་རེ་ནས་རྟོགས་པར་ཁོང་དུ་ཆུད་པར་བྱེད་པ་དང། ཉེ་བར་ལེན་པའི་ཕུང་པོའི་སྡུག་བསྔལ་  
  
  
༄༅། །མེད་པ་རྣམས་ནན་ཏན་གྱིས་ཡོངས་སུ་ཚོལ་ཞིང་མོས་པར་བྱེད་པ་དང། འདུས་པའི་ཆོས་རྣམས་ཡོངས་སུ་སྤོང་བར་བརྩོན་པ་གང་ཡིན་པའོ།།  
གཞན་ཡང་ཡང་དག་པའི་ལམ་ཡན་ལག་བརྒྱད་པ་ཡོངས་སུ་བསྡུ་བའི་ཕྱིར་ཆོས་རྣམ་པ་གསུམ་མངོན་པར་སྒྲུབ་པར་བྱེད་དེ། ཆོས་མཆོག་ཏུ་གྱུར་པ་ཡང་དག་པར་སྟོན་པ་  
ན་ཚིག་འགལ་བ་མེད་པར་ཆོས་ཀྱི་དོན་རྗེས་སུ་མཐུན་པར་སྟོན་ཅིང་།སེམས་ལ་རྩོད་པ་མེད་པ་དང། ཚིག་འབྲུ་དང། ཡི་གེ་ཐམས་ཅད་ལ་མངོན་པར་ཞེན་པ་མེད་པ་  
དང། ཆོས་ཐམས་ཅད་ཡོངས་སུ་སྡུད་པར་བྱེད་པ་གང་ཡིན་པའོ་།གཞན་ཡང་ཡང་དག་པའི་ལམ་ཡན་ལག་བརྒྱད་པ་ཡོངས་སུ་བསྡུ་བའི་ཕྱིར་ཆོས་རྣམ་པ་བཞི་མངོན་  
པར་སྒྲུབ་པར་བྱེད་དེ། དོན་ལ་ཡང་དག་པར་སྦྱོར་བའི་དངོས་པོ་མངོན་པར་སྒྲུབ་པར་བྱེད་པ་དང། དོན་ཇི་ལྟ་བ་བཞིན་དུ་རྗེས་སུ་མཐུན་པར་ཡང་དག་པར་སྦྱོར་བའི་དངོས་  
པོ་མངོན་པར་སྒྲུབ་པར་བྱེད་པ་དང། ཆོས་ཀྱི་རྗེས་སུ་མཐུན་པར་སོ་སོར་རྟོག་པ་ལ་ཡང་དག་པར་སྦྱོར་བའི་དངོས་པོ་མངོན་པར་སྒྲུབ་པར་བྱེད་པ་དང། ཐམས་ཅད་ལ་ཡང་  
མངོན་པར་ཞེན་པ་མི་སྐྱེད་པར་ཡང་དག་པར་སྦྱོར་བའི་དངོས་པོ་མངོན་པར་སྒྲུབ་པར་བྱེད་པ་གང་ཡིན་པའོ། །གཞན་ཡང་ཡང་དག་པའི་ལམ་ཡན་ལག་བརྒྱད་པ་ཡོངས་སུ་  
  
  
དེ། ཤིན་ཏུ་བརྟན་པའི་ཡི་དམ་གྱིས་བདག་ཉིད་བསྲུང་ཞིང་ཇི་སྐད་བསྟན་པ་ཁོ་ན་བཞིན་དུ་སྒྲུབ་པར་བྱེད་པ་དང། དབང་  
པོ་དྲུག་ལ་མཁས་ཤིང་ལམ་ལ་གཞོལ་བར་བྱེད་པ་དང། བསམ་པ་རྣམ་པར་དག་པར་བྱེད་པ་དང། བག་ཡོད་པ་ལ་གནས་པར་བྱེད་པ་གང་ཡིན་པའོ། །བློ་གྲོས་མཐའ་  
ཡས༑ བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། ཆོས་ཀྱི་སྤྱོད་པ་འདིས་ལམ་ཡོངས་སུ་སྡུད་པར་བྱེད་པའི་ཕྱིར་ལམ་གྱི་རྗེས་སུ་འབྲང་བ་ཞེས་བྱ་སྟེ། ཆོས་ཐམས་  
ཅད་ཀྱི་ངོ་བོ་ཉིད་སྟོང་པ་ཉིད་དུ་ལྟ་བའི་ཕྱིར་དང། མིང་མེད་པའི་ཕྱིར་དང། མཚན་མ་མེད་པའི་ཕྱིར་དང། སྨོན་པ་མེད་པའི་ཕྱིར་དང། སྐྱེ་བ་མེད་པའི་ཕྱིར་དང། མངོན་  
པར་འདུ་བྱ་བ་མེད་པའི་ཕྱིར་དང། ཡོངས་སུ་སྐྱོ་བར་གྱུར་པའི་ཕྱིར་དང། སྤངས་པར་གྱུར་པའི་ཕྱིར་དང། འགག་པའི་ཕྱིར་དང། ངེས་པར་འགྱུར་བའི་ཕྱིར་ཆོས་ཀྱི་སྣང་བ་ཐོབ་པ་ཡིན་  
ནོ༑ ༑སྐྱེ་བ་རྣམས་ཟད་པར་སོ་སོར་རྟོག་པ་ན་ཡང་སྐྱེ་བ་མེད་པ་ལ་ཡང་སྐྱེ་བའི་འདུ་ཤེས་སྐྱེད་པར་མི་བྱེད་པས། དེའི་ཚེ་སྐྱེ་བ་ལས་ཡང་དག་པར་འདས་ནས་ཆོས་མ་ཡིན་པ་  
ལས་ངེས་པར་བྱུང་བ་དང། རྣམ་པར་དག་པའི་ལམ་ཐོབ་ནས་མི་སྐྱེ་བའི་བཟོད་པ་ཐོབ་པར་འགྱུར་རོ། །ལམ་རྣམ་པར་དག་པར་གྱུར་པའི་ཕྱིར་འདུ་ཤེས་ཐམས་ཅད་ལས་  
  
  
༄༅། །ཡང་དག་པར་འདས་ནས་འདུ་ཤེས་མེད་པ་ལ་མི་གནས་པ་དང། ལམ་གྱི་འདུ་ཤེས་བཀག་ནས་ཆོས་ཀྱི་འདུ་ཤེས་སྤོང་བ་དང་མ་རིག་པའི་  
དྲ་བ་ལས་ངེས་པར་འབྱུང་ཞིང་རིག་པས་སྒོམ་པས་འཐོབ་པར་བྱ་བའི་ཆོས་རྣམས་ཀྱང་རབ་ཏུ་ཐོབ་པར་འགྱུར་རོ། །རིག་པས་སྒོམ་པས་ཆོས་གང་ཞིག་ཐོབ་པར་འགྱུར་  
ཞེ་ན༑ འདི་ལྟ་སྟེ། རིག་པས་སྒོམ་པས་འདུ་ཤེས་དང་ཚོར་བ་འགོག་པ་ཐོབ་པ་དང། ཆོས་ཐམས་ཅད་ལ་ངེས་པར་མཁས་པ་ཐོབ་པ་དང། གསང་སྟེ་གསུངས་པ་རྟོག་  
པས་ཆོས་ཉིད་ཀྱི་རྗེས་སུ་འབྲང་བར་འགྱུར་བ་ཐོབ་པར་འགྱུར་རོ་།བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལམ་འདིར་ཞུགས་པར་གྱུར་པའི་ཚེ་ཡུལ་ལ་མི་  
གནས་ཤིང་མཚན་མས་བསྒྲིབས་པར་མི་འགྱུར་ཏེ། ཆོས་ཐམས་ཅད་ནམ་མཁའ་དང་མཚུངས་པ་དང། སྐྱེ་བ་ནམ་མཁའ་དང་མཚུངས་པ་དང། སྐྱེ་བའི་ངོ་བོ་ཉིད་ནམ་  
མཁའི་ངོ་བོ་ཉིད་དང་མཚུངས་པར་ཤེས་པས་མཚན་མ་ཅུང་ཟད་ཙམ་གྱིས་ཀྱང་བར་ཆད་བྱེད་པར་མི་འགྱུར་རོ། །ལམ་འདི་ཤིན་ཏུ་རྣམ་པར་དག་པས་གནོད་པས་འཇིགས་  
པ་ཡང་མེད་དོ། །གོ་ཆ་ཆེན་པོ་བགོས་པས་འཛིན་པས་འཆིང་བར་ཡང་མི་འགྱུར་ལ། ཐེག་པ་ཆེན་པོ་ལ་ཞོན་པས་རྨོངས་པར་ཡང་མི་འགྱུར་རོ། །སྒྲིབ་པ་རྣམས་སྤངས་  
  
  
རྣམས་ཀྱི་སྣང་བ་ཆེན་པོ་བྱེད་པར་འགྱུར་རོ། །བློ་གྲོས་མཐའ་ཡས། འདི་ནི། བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ཀྱི་ལམ་ཁྱད་པར་དུ་འཕགས་པ་ཡིན་ཏེ་ཉན་ཐོས་དང། རང་སངས་རྒྱས་ཀྱི་སྤྱོད་ཡུལ་མ་ཡིན་ནོ། །དེ་ནས་དེའི་ཚེ་བཅོམ་ལྡན་འདས་ཀྱིས་  
ཚིགས་སུ་བཅད་དེ་བཀའ་སྩལ་པ། ཡང་དག་ལམ་བརྒྱད་བསྡུ་བའི་ཕྱིར། །ཆོས་སྤྱོད་རྣམས་ནི་སྟོན་པ་ཡི། །ལམ་འདི་ལ་ནི་གང་གནས་པ། །དེ་ནི་བརྩོན་འགྲུས་ཆེན་  
པོ་ཡིན༑ ༑དགེ་བའི་ཆོས་ཀྱི་ལམ་བསྒྲུབས་ཤིང། །དུས་ནི་ཐམས་ཅད་དག་ཏུ་ཡང། །མི་དགེའི་ཆོས་ནི་མི་བྱེད་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་  
དཔའ་རྣལ་འབྱོར་པས། །ནང་དུ་ཚུལ་བཞིན་ཡིད་བྱེད་ཅིང། །ཕྱི་རོལ་ཏུ་ནི་འདྲི་བྱེད་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་གང་རྟོག་པ། །དངོས་  
པོ་ཇི་བཞིན་རབ་ཤེས་ཤིང། །ཚུལ་བཞིན་ཆོས་བཞིན་གང་གནས་པ་།སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་སྐྱབས་བྱེད་པས། །ནང་དུ་རྗེས་སུ་རྟོག་བྱེད་  
ཅིང༑ ༑ཕྱི་རོལ་ཏུ་ནི་ཞེ་ན་བྱེད་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་འཇིགས་མེད་པས། །བདག་ཉིད་རྟོག་མེད་ཡིད་ཆེས་ཤིང། །གཞན་དག་ཡིད་  
  
  
༄༅། །ཆེས་གནས་བྱེད་པ། །སྤྱོད་པ་འདིས་ནི་ལམ་སྡུད་འགྱུར་།བྱང་ཆུབ་སེམས་དཔའ་ཡིད་ཆེས་པས། །བྱ་བའི་ལམ་རྣམས་དག་བྱེད་ཅིང། །ལམ་རྣམས་  
ལ་ནི་འཛིན་བྱེད་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་འཆིང་མེད་པས། །རྟག་ཏུ་སྡུག་བསྔལ་ཉེར་ལེན་ཤེས། །ཉེར་ལེན་སྡུག་བསྔལ་མེད་ཚོལ་བ། །  
སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་རབ་ཤེས་པས། །འདུས་པ་སྤྱོད་པ་སྤྱོད་སྒྲུབ་ཅིང། །འདུ་འཕྲོ་དག་ནི་གང་སྤོང་བ། །སྤྱོད་པ་འདིས་ནི་ལམ་སྡུད་  
འགྱུར༑ ༑བྱང་ཆུབ་སེམས་དཔའ་དོན་ཤེས་པས། །དོན་གྱི་རྗེས་སུ་རབ་རྟོགས་ཤིང། །རྩོད་པ་མེད་པར་གང་སྟོན་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་  
དཔའ་བློ་ལྡན་པས། །ཚིག་འབྲུའི་ཡི་གེ་ཞེན་མེད་པར། །ཆོས་རྣམས་ཐམས་ཅད་སྡུད་བྱེད་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་ཆོས་  
སྤྱོད་པ༑ ༑ཆོས་ཀྱི་རྗེས་སུ་མཐུན་བྱེད་ཅིང། །དོན་གྱི་རྗེས་སུ་མཐུན་གྱུར་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་ལམ་འབྲང་བས། །བརྟན་པའི་  
ཡིད་དམ་ཡང་དག་གནས། །ཇི་སྐད་བསྟན་བཞིན་གང་བསྒྲུབས་པ་།སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་ལམ་དག་པས། །ཡིད་ལ་མོས་པ་  
  
  
།ཆོས་ལ་གནས་ཤིང་བག་ཡོད་པ། །སྤྱོད་པ་འདིས་ནི་ལམ་སྡུད་འགྱུར། །བྱང་ཆུབ་སེམས་དཔའ་ཐམས་ཅད་དུ་།སྤྱོད་པ་འདི་རྣམས་རབ་བསྒྲུབས་ནས། །ལུས་  
དང་སེམས་ནི་བདེ་ཐོབ་ནས། །སྤྱོད་པ་འདིས་ནི་ལམ་སྡུད་འགྱུར་།བྱང་ཆུབ་སེམས་དཔའ་ཡང་དག་དྲན། །རྣམ་དག་ལམ་ལ་གང་གནས་པ། །ཆོས་རྣམས་སྟོང་ཞིང་མཚན་མེད་  
པར༑ ༑ཐམས་ཅད་རབ་ཏུ་རྟོགས་པར་འགྱུར། །བྱང་ཆུབ་སེམས་དཔའ་རབ་བརྟགས་ན། །སྨོན་ལམ་རྣམ་པར་དག་བྱེད་ཅིང། །སྨོན་པ་མེད་ལ་མི་གནས་པས། །མཚན་མ་རྣམས་ནི་  
སྤོང་བར་འགྱུར། །བྱང་ཆུབ་སེམས་དཔའ་ཚུལ་བཞིན་དུ། །དོན་ཚུལ་མཉམ་པར་རབ་བརྟགས་ན། །ཆོས་རྣམས་སྐྱེ་བར་མི་འགྱུར་བས། །ཐེ་ཚོམ་ཅུང་ཟད་ཡོད་མི་འགྱུར། །བྱང་  
ཆུབ་སེམས་དཔའ་བློ་ལྡན་དག་ཐམས་ཅད་ཆོས་ནི་རབ་བརྟགས་ན་།སྐྱེ་ཞིང་ཞི་བར་འགྱུར་བའི་ཕྱིར། །གསལ་བར་མཐོང་ནས་གཞོལ་བར་འགྱུར། །བྱང་ཆུབ་སེམས་དཔའ་  
ཆོས་རྟོགས་པས། །ཚུལ་བཞིན་ཆོས་སྐྱེ་མཐོང་བས་ན། །སྐྱེ་བ་ལ་ནི་སྐྱེ་མི་མཐོང། །ཟད་པ་ལས་ནི་ཟད་མི་མཐོང། །བྱང་ཆུབ་སེམས་དཔའ་བརྩོན་འགྲུས་ལྡན། །དེ་ལྟར་སོ་སོར་  
རྟོག་བྱེད་ན། །ཆོས་མིན་པ་ལས་ངེས་འབྱུང་ཞིང། །ཡང་དག་གནས་ལ་གནས་པར་འགྱུར། །བྱང་ཆུབ་སེམས་དཔའ་བློ་དམ་པས། །ལམ་འདི་རྣམ་པར་དག་པས་ན། །མྱུར་དུ་བདེ་  
  
  
༄༅། །གནས་ཕྱིན་སེམས་པ། །བླ་མེད་བཟོད་པ་འགྲུལ་བར་འགྱུར་།བྱང་ཆུབ་སེམས་དཔའ་བློ་དམ་པས། །ཚུལ་བཞིན་ཆོས་རྣམས་རྟོགས་བྱེད་ཅིང། །  
འདུ་ཤེས་རྣམས་ལས་གང་འདས་པ། །འདུ་ཤེས་མེད་ལ་རྟག་གནས་འགྱུར། །བྱང་ཆུབ་སེམས་དཔའ་བློ་དམ་པས། །ལམ་འདི་རབ་སྤྱོང་འགྱུར་རོ་ཞེས། །ལམ་གྱི་འདུ་ཤེས་  
གང་སྤོང་བ། །ཆོས་ཀྱི་འདུ་ཤེས་ལ་མི་གནས། །བྱང་ཆུབ་སེམས་དཔའ་བློ་དམ་པས། །ལམ་འདི་རབ་ཏུ་སྤྱོད་པའི་ཕྱིར། །མ་རིག་དྲ་བ་དྲལ་སེམས་པ། །ཆོས་ཀྱི་སྣང་ཆེན་ཐོབ་  
པར་འགྱུར། །བྱང་ཆུབ་སེམས་དཔའ་བློ་དམ་པས། །རིག་པས་སྒོམ་པར་བྱེད་པས་ནི། །སེམས་ཅན་རྣམས་ལ་སྟོན་བྱེད་པས། །དེས་ན་རབ་ཏུ་གཞོལ་བར་འགྱུར། །བྱང་ཆུབ་  
སེམས་དཔའ་རིག་སྒོམ་པ། །ཆོས་རྣམས་ཐམས་ཅད་རྟོགས་པའི་ཕྱིར་།དོན་ཟབ་ལ་ནི་ངེས་འགྱུར་ཞིང། །ཐབས་མཁས་ཆེན་པོ་ཐོབ་པར་འགྱུར། །བྱང་ཆུབ་སེམས་དཔའ་  
རིག་སྒོམ་པ། །ཐབས་ཀྱི་འདུ་ཤེས་ཀུན་སྤོང་པ། །གསང་བའི་ཆོས་ཀྱི་རྣེགས་འབྲང་ཞིང། །ངེས་པའི་དོན་ནི་རྟོགས་པར་འགྱུར། །བྱང་ཆུབ་སེམས་དཔའ་བློ་དམ་པས། །ཆོས་ཀྱི་  
སྣང་བ་ཆེན་པོ་ཡིས། །འདུ་ཤེས་ཚོར་བ་འགོག་བྱེད་ན། །དེས་ན་ཡང་དག་གཞོལ་བར་འགྱུར། །བྱང་ཆུབ་སེམས་དཔའ་བློ་དམ་པས། །ལམ་འདི་ལ་ནི་མི་གནས་ཏེ། །ལམ་  
  
  
།ལམ་ལ་ཡང་དག་གཞོལ་བར་འགྱུར་།བྱང་ཆུབ་སེམས་དཔའ་འཇིགས་མེད་པས། །ཆོས་རྣམས་དག་ནི་ཐམས་ཅད་ཀྱང། །ནམ་མཁའ་དག་པ་ལྟར་  
ཤེས་པས། །མཚན་མ་རྣམས་ཀྱིས་བསྒྲིབས་མི་འགྱུར། །བྱང་ཆུབ་སེམས་དཔའ་ཆོས་རྣམས་ཀྱི། །རང་བཞིན་ནམ་མཁའ་འདྲར་ཤེས་ཏེ། །ཆོས་རྣམས་ནམ་མཁའ་འདྲ་བའི་  
ཕྱིར༑ ༑རྣམ་དག་དྲི་མ་མེད་པར་ཤེས། །བྱང་ཆུབ་སེམས་དཔའ་དེ་ལྟ་བུར། །གནས་པས་མཚན་མ་བསྒྲིབས་པར་འགྱུར། །མྱུར་དུ་སེམས་ཅན་རྣམས་ལ་ནི། །གདམས་ངག་རྗེས་  
སུ་སྟོན་པར་འགྱུར། །བྱང་ཆུབ་སེམས་དཔའ་བློ་དམ་པས། །ལས་རྣམས་ཐམས་ཅད་རྣམ་དག་པས། །ལམ་ལ་བར་ཆད་ཅི་ཡང་མེད། །ཐོགས་པ་མེད་པར་གཞོལ་བར་འགྱུར། །  
རྣམ་པར་དག་པའི་ལམ་འདི་ནི། །བྱང་ཆུབ་ཆེན་པོར་མྱུར་དུ་འགྲོད་།འདུས་མ་བྱས་ནི་མངོན་སུམ་བྱེད། །མཉམ་པ་ཉིད་དུ་གཞོལ་བར་འགྱུར། །བྱང་ཆུབ་སེམས་དཔའི་གོ་  
ཆེན་པོ༑ ༑ཐེག་ཆེན་ལམ་ནི་ཆེན་པོ་དག་ནམ་མཁའ་འདྲ་བར་ཐོགས་མེད་ཅིང། །རྣམ་པར་དག་པས་གཞལ་བར་བྱ། །ཐེག་དང་ལམ་འདི་གང་སྐྱེས་པ། །ནམ་མཁའ་བསྐྱེད་  
པ་ལྟ་བུར་ནི། །མཚན་མ་མང་པོ་རབ་སྤངས་ནས། །མཚན་མ་མེད་པས་བགྲོད་པར་བྱ། །ཐེག་པ་ཆེན་པོ་མཉམ་པའི་ཐེག་རྒྱ་ཆེན་ནམ་མཁའ་འདྲ་བས་ན། །ཤིན་ཏུ་རྣམ་དག་  
  
  
༄༅། །ལམ་འདི་ལ། །ཐེག་པ་འདིས་ནི་བགྲོད་པར་བྱ། །བྱང་ཆུབ་སེམས་དཔའ་ཐམས་ཅད་ཀྱང། །ཆོས་འདི་ལ་ནི་གུས་བྱེད་པས། །སེམས་ཅན་རྣམས་  
ནི་ཀུན་གྱི་ཕྱིར། །དཔའ་བོས་རབ་ཏུ་བགྲོད་པར་བྱ། །བྱང་ཆུབ་ཆེན་པོར་བགྲོད་བྱེད་ཅིང། །ཁྱད་པར་ལམ་འདིར་གང་གནས་པ། །ཐེག་པ་གཉིས་ལ་སོགས་པས། །བགྲོད་པར་  
བྱ་བའི་ཡུལ་མ་ཡིན། །བྱང་ཆུབ་སེམས་དཔའ་ཡང་དག་དྲན། །ལམ་ནི་དག་པར་གང་བྱེད་པ། །རྣམ་པར་དག་པའི་ལམ་འདི་ཡིས། །བླ་མེད་མཆོག་ཏུ་བགྲོད་པར་འགྱུར།།  
གཞན་ཡང་བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། དེ་ལྟར་ཡང་དག་པར་ཞུགས་ཤིང་གཞོལ་བར་གྱུར་པའི་ཚེ་དྲན་པ་ཉེ་བར་  
གཞག་པ་དང། ཡང་དག་པར་སྤོང་བ་དང། རྫུ་འཕྲུལ་གྱི་རྐང་པ་དང། དབང་པོ་དང། སྟོབས་དང། བྱང་ཆུབ་ཀྱི་ཡན་ལག་དང་རྣམ་པར་ཐར་པ་དང། ཏིང་ངེ་འཛིན་དང། །  
སྙོམས་པར་འཇུག་པ་དང། རྫུ་འཕྲུལ་གྱི་རྐང་པ་དང། ཞི་གནས་དང། ལྷག་མཐོང་ཚད་མེད་པ་རྣམས་ཡང་དག་པར་ཁོང་དུ་ཆུད་པས་ཡོན་ཏན་ཁྱད་པར་འཕགས་པ་ཚད་  
མེད་པས་བརྒྱན་ནས་འཇིག་རྟེན་པ་རྣམས་རབ་ཏུ་གདུལ་བའི་ཕྱིར་དང། གོ་ཆ་བགོས་ནས་ཁམས་གསུམ་ལས་ངེས་པར་འབྱུང་བར་བྱ་བའི་ཕྱིར་དང། ཐེག་པ་ཆེན་པོ་ལ་ཞོན་  
  
  
མི་དང། ལྷ་མ་ཡིན་རྣམས་ཡོངས་སུ་གཟུང་བར་བྱ་བའི་ཕྱིར་ལམ་འདི་ལ་གནས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡང་དག་པར་གཞོལ་  
བར་བྱེད་དོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། གོ་ཆ་ཆེན་པོ་བགོས་ཏེ་ཐེག་པ་ཆེན་པོ་ལ་ཞོན་ནས་ལམ་འདི་ལ་གནས་པའི་ཚེ་གལ་  
ཏེ་བྱམས་པ་དང། སྙིང་རྗེ་དང། དགའ་བ་དང། བཏང་སྙོམས་ཀྱིས་སེམས་ཅན་ཀུན་ལ་ཁྱབ་པར་བྱེད་དམ། སེམས་ཅན་རྣམས་ལ་བདག་དང་འདྲ་བར་ཕངས་པར་མི་བྱེད་ན་ནི། དེ་  
ལྟ་བུའི་གོ་ཆ་དང། ཐེག་པ་ཆེན་པོའི་ལམ་ཚན་པོ་འདི་དག་ནི་ས་ཆེན་པོ་ཀྱང་ཐེག་པར་མི་འགྱུར་ལ། སེམས་ཅན་ཐམས་ཅད་ཀྱིས་ཀྱང་སྟོན་པར་མི་འགྱུར་བ་ཞིག་ན། འདི་  
ལྟར་སེམས་ཅན་རྣམས་ལ་སྙིང་བརྩེ་ཞིང་ཕན་གདགས་པའི་ཕྱིར་གོ་ཆ་ཆེན་པོ་བགོས་ཏེ་ཐེག་པ་ཆེན་པོ་ལ་ཞོན་ནས་ལམ་འདི་ལ་གནས་པ་ཡིན་པས། གོ་ཆ་དང། ཐེག་པ་ཆེན་  
པོའི་ལམ་ཆེན་པོ་འདི་དག་ཏུ་ལྷ་དང། མི་དང། ལྷ་མ་ཡིན་དུ་བཅས་པའི་འཇིག་རྟེན་ཐམས་ཅད་ཀྱིས་ཀྱང་བགྲོད་པར་མི་ནུས་ལ། བྱིས་པ་སོ་སོའི་སྐྱེ་བོ་འཇིག་རྟེན་ལ་མངོན་  
པར་ཞན་པ་དང། འཇིག་རྟེན་ན་གནས་པར་མོས་པ་ཐམས་ཅད་ཀྱིས་ཀྱང་མཐོང་བར་མི་ནུས་པ་ཡིན་ནོ། །གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། སེམས་  
  
  
༄༅། །ཅན་ཐམས་ཅད་ལ་སྙིང་བརྩེ་བའི་ཕྱིར་གོ་ཆ་ཆེན་པོ་བགོས་པ་ཡིན་པས། འདི་ལྟར་གོ་ཆའི་མཐུས་ས་དང། ཆུ་དང། མེ་དང། རླུང་གི་ཁམས་  
རྣམས་བྱིན་གྱིས་བརླབས་པས། སའི་ཁམས་འདི་གཡོ་ཞིང་འཁྲུག་པ་མེད་པ་དང། སེམས་ཅན་ཐམས་ཅད་འཇིགས་པ་མི་སྐྱེ་བ་དང། ཆུའི་ཁམས་དང། མེའི་ཁམས་  
དང། རླུང་གི་ཁམས་རྣམས་ཀྱང་དེ་དག་གི་རྗེས་སུ་ཅི་རིགས་པར་བྱ་བ་རྣམས་བྱེད་པ་ཡིན་ནོ། །གཞན་ཡང་བྱང་ཆུབ་སེམས་དཔའ་ཆེན་པོ་རྣམས་དང་པོ་  
སེམས་བསྐྱེད་དེ་གོ་ཆ་བགོས་ནས་དེང་གོ་ཆ་ཆེན་པོ་འདི་བགོས་ཏེ་ཐེག་པ་ཆེན་པོ་འདི་ལ་ཞོན་ནས་རྣམ་པར་དག་པའི་ལམ་གྱིས་སྐྱེ་བ་གཅིག་གིས་ཐོགས་པ་ལ་གཞོལ་ཞིང་  
བྱང་ཆུབ་ཀྱི་ཤིང་དྲུང་དུ་བགྲོད་པ་དང། བྱང་ཆུབ་ཀྱི་སྙིང་པོ་ལ་ཞུགས་པར་གྱུར་གྱི་བར་དུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རྡོ་རྗེ་ལས་མངོན་པར་གྲུབ་  
པའི་སའི་དཀྱིལ་འཁོར་ཤིན་ཏུ་བརྟན་པ་འདི་གལ་ཏེ་བྱིན་གྱིས་མ་བརླབས་ན། འཁྲུག་ཅིང་གཡོ་བར་འགྱུར་ཏེ། ཤིན་ཏུ་བརྟན་པའི་རྡོ་རྗེ་ལས་མངོན་པར་འགྱུར་པ་  
ཡིན་ཡང་གོ་ཆ་ཆེན་པོ་དང། ཐེག་པ་ཆེན་པོའི་ལམ་ཆེན་པོ་འདི་འདེགས་པའི་འོས་སུ་མི་འགྱུར་རོ། །གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་  
  
  
སྙིང་རྗེ་ཆེན་པོ་བསྐྱེད་པ་དང། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཐབས་ཅིག་ཏུ་  
བསྔགས་པ་བརྗོད་ནས་གལ་ཏེ་རྡོ་རྗེ་ཆེན་པོའི་དཀྱིལ་འཁོར་ཆེན་པོ་དང། རི་རབ་དང། རིན་པོ་ཆེའི་རི་ཐམས་ཅད་དང། དེ་ལས་གཞན་པའི་རིའི་རྒྱལ་པོ་རྣམས་བྱིན་གྱིས་བརླབས་  
པར་མ་གྱུར་ན། གོ་ཆ་ཆེན་པོ་དང། ཐེག་པ་ཆེན་པོའི་ལམ་ཆེན་པོ་འདི་དག་འདེགས་པའི་འོས་སུ་མི་འགྱུར་རོ། །གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་  
ནི། སྔོན་གྱི་སྨོན་ལམ་གྱི་མཐུའི་ཕྱིར་དང། དེ་བཞིན་གཤེགས་པ་རྣམས་ཀྱི་སྔོན་གྱི་སྨོན་ལམ་གྱི་མཐུས་བྱིན་གྱིས་བརླབས་པའི་ཕྱིར་དང། སེམས་ཅན་རྣམས་ལ་རྣམ་པར་མི་  
འཚེ་བའི་ཕྱིར་དང། གནོད་པ་མི་བྱེད་པའི་ཕྱིར་དང། མཉམ་པར་མི་བྱེད་པའི་ཕྱིར་དང། སྐྲག་པར་མི་བྱེད་པའི་ཕྱིར་དང། འཁོན་དུ་མི་འཛིན་པའི་ཕྱིར་དང། མནར་བར་མི་བྱེད་པའི་  
ཕྱིར་དང། ཉོན་མོངས་པར་མི་བྱེད་པའི་ཕྱིར་དང། སེམས་ཅན་རྣམས་བདེ་བ་ཐོབ་པར་བྱ་བའི་ཕྱིར་གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་ཏེ་ལམ་འདི་ལ་གནས་ནས་བླ་ན་  
མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་བར་བྱེད་དོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། གོ་ཆ་བགོས་པ་ན་ཤེས་རབ་ཀྱི་  
  
  
༄༅། །གོ་ཆ་བགོས་ནས་ཤེས་རབ་ཀྱི་མཚོན་ཆ་ཐོགས་ཏེ་ཤེས་རབ་ཆེན་པོས་ཡོངས་སུ་བསྔོ་བར་བྱེད་དོ། །ཡོངས་སུ་བསྔོ་བའི་ཐེག་པ་ལ་ཞོན་ནས་ཤེས་རབ་ཀྱི་  
སྣང་བ་སྐྱེད་པར་བྱེད་དོ། །སྣང་བའི་ལམ་ལ་གནས་ནས་ཤེས་རབ་ཀྱི་སྣང་བའི་མིག་གིས་ཆོས་རྣམས་སོ་སོར་བརྟགས་ཏེ་ཐམས་ཅད་མཁྱེན་པའི་ཡེ་ཤེས་ལ་རབ་ཏུ་གཞོལ་  
བར་བྱེད་དོ། །ཐམས་ཅད་མཁྱེན་པའི་ཡེ་ཤེས་དང། སེམས་ཅན་རྣམས་ཡོངས་སུ་བསྡུ་བའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་དང་སྦྱིན་པའི་ཕ་རོལ་ཏུ་ཕྱིན་པ་དང་  
ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང། བཟོད་པའི་ཕ་རོལ་ཏུ་ཕྱིན་པ་དང། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང། བསམ་གཏན་གྱི་ཕ་རོལ་ཏུ་ཕྱིན་པ་དང། ཤེས་རབ་  
ཀྱི་ཕ་རོལ་ཏུ་ཕྱིན་པ་རྣམས་སྒོམ་པར་བྱེད་དོ། །ཐམས་ཅད་ཀྱང་ཤེས་རབ་སྔོན་དུ་འགྲོ་ཞིང་ཤེས་རབ་ཀྱིས་མངོན་པར་སྒྲུབ་པ་དང། ཤེས་རབ་ཀྱིས་ཡོངས་སུ་བསྡུས་ནས་བླ་  
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བྱེད་དོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མཐའ་ཡས་  
ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཤེས་རབ་རྣམ་པ་སྣ་ཚོགས་ཐམས་ཅད་དུ་ཁྱབ་ཅིང། སངས་  
  
  
མངོན་པར་སྒྲུབ་པར་བགྱིད་པ་ནི། ཤིན་ཏུ་ངོ་མཚར་ཆེ་ལགས་སོ་།དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་  
སེམས་དཔའ་ཆེན་པོ་བློ་གྲོས་མཐའ་ཡས་ལ་བཀའ་སྩལ་པ། བློ་གྲོས་མཐའ་ཡས། དེ་དེ་བཞིན་ནོ། །དེ་དེ་བཞིན་ཏེ། ཁྱོད་ཀྱིས་ཇི་སྐད་སྨྲས་པ་དེ་བཞིན་དུ་བྱང་ཆུབ་སེམས་དཔའ་  
སེམས་དཔའ་ཆེན་པོ་རྣམས་ནི། ཤེས་རབ་རྣམ་པ་སྣ་ཚོགས་ཀྱིས་ཀུན་དུ་ཁྱབ་ཅིང། ཆོས་ཐམས་ཅད་ཡོངས་སུ་བསྡུས་ཏེ་གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་ཏེ་ལམ་  
ཆེན་པོ་འདི་ལ་གནས་ནས་ཐམས་ཅད་ཀྱང་ཤེས་རབ་སྔོན་དུ་འགྲོ་བས་རབ་ཏུ་གཞོལ་བར་བྱེད་དོ། །བློ་གྲོས་མཐའ་ཡས། གལ་ཏེ་ཤེས་རབ་དང་ལྡན་པ་ཡང་ཤེས་རབ་སྔོན་དུ་  
འགྲོ་བ་མེད་ན། ལམ་འདི་ལ་རབ་ཏུ་གཞོལ་བར་མི་འགྱུར་གྱི། གལ་ཏེ་ཤེས་རབ་དང་ལྡན་ཞིང་ཤེས་རབ་སྔོན་དུ་འགྲོ་བས་ཐམས་ཅད་དུ་ཁྱབ་བར་འགྱུར་ནས་རྗེས་སུ་འཇུག་པ་  
དང། རྗེས་སུ་སྒྱོད་པ་དང། ཤེས་རབ་ཀྱིས་ཡོངས་སུ་བསྡུས་ཤིང་ཤེས་རབ་ཀྱིས་རབ་ཏུ་བསྔམས་པར་གྱུར་ན། གདོད་གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་པ་དང་  
ལམ་ཆེན་པོ་འདི་ལ་གནས་པ་ཞེས་བསྟེ། རབ་ཏུ་བདེ་བའི་ཆོས་ཀྱིས་འཇིག་རྟེན་ལ་ཕན་འདོགས་ཤིང་ཤེས་རབ་ཀྱི་མིག་འབྱེད་པར་བྱེད་དོ་།ཤེས་རབ་ཀྱི་མིག་གིས་སོ་སོར་  
  
  
༄༅། །བརྟགས་ནས་ཤེས་རབ་ཀྱི་ལུས་གསལ་བར་གྱུར་ནས་འོད་ཟེར་ཆེན་པོ་བཀྱེ་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་གཞོལ་  
བར་བྱེད་དོ། །བློ་གྲོས་མཐའ་ཡས། འདི་ནི། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བགོ་བར་བྱ་བའི་གོ་ཆ་དང། གོ་ཆའི་བཀོད་པ་དང། བཞོན་པར་བྱ་བའི་  
ཐེག་པ་ཆེན་པོ་དང། ཐེག་པ་ཆེན་པོའི་བཀོད་པ་དང། བགྲོད་པར་བྱ་བའི་ལམ་ཆེན་པོ་དང། ལམ་ཆེན་པོའི་བཀོད་པ་དང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་  
རབ་ཏུ་གཞོལ་བར་འགྱུར་བ་ཡིན་ནོ། །བློ་གྲོས་མཐའ་ཡས། སྐྱེས་བུ་དམ་པ་གང་གོ་ཆའི་བཀོད་པ་དང། ཐེག་པ་ཆེན་པོའི་བཀོད་པ་དང། ལམ་ཆེན་པོའི་བཀོད་པ་དང། ཡོན་  
ཏན་རྣམ་པ་སྣ་ཚོགས་ཐམས་ཅད་ཀྱིས་རབ་ཏུ་བརྒྱན་པར་གྱུར་པ་གང་ཡིན་པ་དེ་དག་ངས་ཡོངས་སུ་རྫོགས་པར་བརྗོད་པར་གྱུར་ན་བསྐལ་པ་ཚད་མེད་པ་རྣམས་སུ་བརྗོད་  
ཀྱང་མཐར་ཐུག་པར་མི་འགྱུར་མོད་ཀྱི། འོན་ཀྱང་ཁྱེད་ལ་སོགས་པས་རབ་ཏུ་རྟོགས་པར་བྱ་བའི་ཕྱིར་དང། མ་འོངས་པའི་སྐྱེས་བུ་དམ་པ་རྣམས་གོ་ཆའི་བཀོད་པ་དང། ཐེག་  
པ་ཆེན་པོའི་བཀོད་པ་དང། ལམ་ཆེན་པོའི་བཀོད་པ་དང། ཡོན་ཏན་དཔག་ཏུ་མེད་པའི་ཚོགས་ཀྱི་བཀོད་པ་ཐོབ་པར་བྱ་བའི་ཕྱིར་ངས་དེང་འདིར་ཕྱོགས་ཅུང་ཟད་ཙམ་ཞིག་མདོར་  
  
  
སྐྱེས་བུ་དམ་པ་དེ་དག་གལ་ཏེ་ངས་བསྟན་པའི་ཆོས་ཐོས་པར་གྱུར་ན། གོ་ཆ་ཆེན་པོ་བགོས་ནས་ཐེག་པ་ཆེན་པོ་ལ་ཞོན་ཏེ་ལམ་ཆེན་པོ་འདི་ལ་གནས་པར་  
འགྱུར་ཞིང་ཡོན་ཏན་གྱིས་རབ་ཏུ་བརྒྱན་ནས་རབ་ཏུ་གཞོལ་བར་འགྱུར་རོ། །དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་སྩལ་པ། །ངས་ནི་ཡང་དག་སྤོང་བ་  
དང། །དྲན་པ་ཉེར་གཞག་རྣམ་བཞི་དང། །ཐབས་མཁས་ཐམས་ཅད་བཤད་པ་ན། །དེ་ཕྱིར་བག་ཡོད་བཅས་པར་འགྱུར། །ཡང་དག་དྲན་པ་ཕུན་ཚོགས་ཤིང། །ཆོས་མཁན་  
མཚུངས་པར་ལྡན་པ་དང། །རབ་བརྩོན་དེས་བར་འབྱུང་བྱེད་པས་།དེ་ཕྱིར་བག་ཡོད་བཅས་པར་འགྱུར། །དབང་པོ་སྟོབས་དང་བྱང་ཆུབ་ཕྱོགས། །གོ་བགོས་ཐེག་ཆེན་ཞོན་བྱས་ཏེ།།  
འདི་ཡིས་བསྲུང་བ་རབ་བྱས་ནས། །བྱང་ཆུབ་སེམས་དཔའ་གཞོལ་བར་བྱ། །བསམ་གཏན་ཟིལ་མནོན་རྣམ་ཐར་དང། ཏིང་འཛིན་སྙོམས་པར་རབ་ཞུགས་ཏེ། །འདི་ཡིས་བསྲུང་  
པ་རབ་བྱས་ནས། །བྱང་ཆུབ་སེམས་དཔའ་གཞོལ་པར་བྱ། །སྙིང་རྗེ་བྱམས་དང་དགའ་བཏང་སྙོམས། །གོ་བགོས་ཐེག་ཆེན་ཞོན་བྱས་ཏེ་འདི་ཡིས་བསྲུང་བ་རབ་བྱས་ནས། །བྱང་ཆུབ་  
སེམས་དཔའ་གཞོལ་བར་བྱ། །ཞི་གནས་ལྷག་མཐོང་རྫུ་འཕྲུལ་རྐང་།ཆོ་འཕྲུལ་དག་ནི་རྫོགས་བྱས་ཏེ། །འདི་ཡིས་བསྲུང་བ་རབ་བྱས་ནས། །བྱང་ཆུབ་སེམས་དཔའ་གཞོལ་བར་  
  
  
༄༅། །བྱ༑ ༑ཚད་མེད་ཡོན་ཏན་རྣམས་དང་ནི། །གོ་བགོས་ཐེག་ཆེན་ཞོན་བྱས་ཏེ། །ལམ་ལ་ངལ་བ་མེད་བྱས་ནས། །བྱང་ཆུབ་སེམས་དཔའ་གཞོལ་བར་བྱ། །  
བརྩོན་འགྲུས་དང་ནི་བག་ཡོད་དང། །གོ་བགོས་ཐེག་ཆེན་ཞོན་བྱས་ཏེ། །དྲན་ནས་དེ་དག་ཤེས་བྱས་ནས། །བྱང་ཆུབ་སེམས་དཔའ་གཞོལ་བར་བྱ། །སྣང་བ་གོ་ཆ་ཆེན་པོ་ཡིས། །  
འཇིག་རྟེན་དག་ནི་རབ་བཏུལ་ཏེ། །གོ་ཆ་འདི་ནི་བགོ་བྱས་པ། །འདི་ནི་བློ་ལྡན་ཞེས་བྱའོ། །ཐམས་ཅད་མཁྱེན་ལ་ཡང་དག་ཕྱོགས། །ཁམས་གསུམ་ལས་ནི་ངེས་འབྱུང་ཕྱིར། །  
ཐེག་ཆེན་འདི་ལ་གང་ཞོན་པ། །འདི་ནི་བློ་ལྡན་ཞེས་བྱའོ། །ལམ་ཆེན་རྣམ་པར་དག་པའི་ལམ། །ལྷ་དང་མི་དང་ལྷ་མ་ཡིན། །འཇིག་རྟེན་ཟིལ་གྱིས་མནན་པ་ནི། །ཀུན་དུ་  
གྲགས་པ་ཞེས་བྱའོ། །འདི་འདྲའི་བྱང་ཆུབ་སེམས་དཔའ་ནི། །སེམས་ཅན་རྣམས་ནི་ཀུན་གྱི་ཕྱིར། །དུས་རྣམས་ཐམས་ཅད་དག་ཏུ་ཡང། །གོ་ཆ་བརྩོན་འགྲུས་བགོ་བར་  
བྱེད༑ ༑གལ་ཏེ་བྱང་ཆུབ་སེམས་དཔའ་རྣམས། །བྱམས་དང་སྙིང་རྗེ་དགའ་བ་དང། །བཏང་སྙོམས་ཆེན་པོ་མི་སྒོམ་ན། །ས་ཆེན་དག་ནི་ཤོང་མི་འགྱུར། །གལ་ཏེ་བྱང་ཆུབ་  
སེམས་དཔའ་རྣམས། །སེམས་ཅན་རྣམས་ནི་དེ་དག་ལ། །དུས་རིག་ཕན་འདོགས་མི་བྱེད་ན། །ས་ཆེན་དག་ནི་ཤོང་མི་འགྱུར། །གལ་ཏེ་བྱང་ཆུབ་སེམས་དཔའ་རྣམས་[?]སྙིང་རྗེ་  
  
  
།རི་དང་རྒྱ་མཚོ་ཆེན་པོ་རྣམས། །ས་ཆེན་དག་ནི་ཤོང་མི་འགྱུར། །གལ་ཏེ་བྱང་ཆུབ་སེམས་དཔའ་རྣམས་།བྱམས་པས་སེམས་ཅན་དྲན་བྱེད་ཅིང། །ཐེག་ཆེན་  
འདི་ལ་མི་ཞོན་ན། །སེམས་ཅན་གང་ཡང་བསྟེན་མི་འགྱུར། །གལ་ཏེ་གོ་ཆ་འདི་བགོས་ནས། །བྱམས་འོད་གསལ་བར་མ་བྱས་ན། །གོ་ཆ་ཆེན་པོ་དེ་དག་ལ། །སེམས་ཅན་གང་ཡང་  
བསྟེན་མི་འགྱུར། །གོ་ཆ་འདི་ནི་རབ་བགོས་ནས། །ཡོན་ཏན་རྒྱ་མཚོ་དཔག་མེད་ཀྱིས། །འབྱུང་ཆེན་ཁམས་བཞིན་བྱིན་བརླབས་པས། །དེ་འདེགས་འོས་སུ་གྱུར་པ་ཡིན། །སེམས་ཅན་  
ཡོངས་སུ་བསྡུ་བའི་ཕྱིར། །སྙིང་རྗེ་འོད་ཀྱིས་ཀུན་ཁྱབ་ཅིང་།འབྱུང་ཆེན་ཁམས་བཞིན་བྱིན་བརླབས་པས། །དེ་འདེགས་འོས་སུ་གྱུར་པ་ཡིན། །སེམས་ཅན་ཡོངས་སུ་བསྡུ་བའི་  
ཕྱིར༑ ༑བྱང་ཆུབ་ཆེན་པོ་མངོན་བསྒྲུབས་ནས། །འབྱུང་ཆེན་ཁམས་བཞིན་བྱིན་བརླབས་པས། །དེ་འདེགས་འོས་སུ་གྱུར་པ་ཡིན། །སེམས་ཅན་མི་སྨོད་གནོད་མི་བྱེད། །གོ་ཆ་ཆེན་པོ་  
འདི་བགོས་ནས། །ཐེག་ཆེན་གྱིས་ནི་ངེས་འབྱུང་བ། །འདི་ནི་བློ་ལྡན་ཞེས་བྱའོ། །ཐབས་ལ་མཁས་པ་ཆེན་པོ་ཡིས། །ཐམས་ཅད་བྱིན་གྱིས་རབ་བརླབས་ནས། །བླ་ན་མེད་པས་ངེས་  
འབྱུང་བ། །འདི་ནི་བློ་ལྡན་ཞེས་བྱ་འོ། །དེས་ན་ས་ནི་ཆེན་པོ་འདི། །མི་འབྱིང་རབ་ཏུ་མི་གཡོ་ཞིང། །ཆུ་དང་མེ་དང་རླུང་གི་ཁམས། །བྱ་བ་དག་ནི་བྱེད་པ་ཡིན། །བྱང་ཆུབ་སེམས་དཔའ་  
  
  
༄༅། །ཆེན་པོ་རྣམས། །གོ་ཆ་དཔག་མེད་བགོས་ནས་ནི། །ཐེག་ཆེན་འདི་ལ་ཞོན་བྱས་ནས། །ལམ་གྱིས་རབ་ཏུ་གཞོལ་བར་བྱེད། །ཚེ་གཅིག་ཐོགས་པ་མངོན་  
བསྒྲུབས་ཏེ། །ཐ་མའི་ལུས་ནི་ཐོབ་གྱུར་ནས། །བྱང་ཆུབ་ཤིང་རྒྱལ་དྲུང་སོང་སྟེ། །རབ་བརྟན་ས་ལ་འདུག་ནས་ནི། །བྱང་ཆུབ་སྙིང་པོ་དེ་དག་ཏུ། །རྡོ་རྗེ་བཞིན་དུ་རབ་གནས་ནས། །  
ལུས་དང་སེམས་ནི་ངལ་མེད་པར། །ཐམས་ཅད་མཁྱེན་པ་མངོན་དུ་བྱེད། །བྱང་ཆུབ་སེམས་དཔའ་འཇིགས་མེད་པས། །གལ་ཏེ་བྱིན་གྱིས་མ་བརླབས་ན། །ས་ཆེན་དེ་དག་གཡོ་  
འགྱུར་ཞིང། །ཞིག་ནས་ཕྱིར་ཡང་ཆགས་མི་འགྱུར། །ས་ཆེན་ཁམས་ནི་ཐམས་ཅད་ཀུན། །གལ་ཏེ་བྱིན་གྱིས་མ་བརླབས་ན། །རྡོ་རྗེ་ལས་ནི་གྲུབ་གྱུར་ཀྱང། །མི་གཡོ་མི་འཁྲུགས་  
གང་ཡང་མེད། །བྱང་ཆུབ་སེམས་དཔའ་འདས་པའི་དུས། །སྨོན་ལམ་ཆེན་པོ་རབ་བརྒྱན་པས། །སེམས་ཅན་རྣམས་ནི་དེ་དག་ལ། །བྱམས་པ་ཆེན་པོས་དྲན་པར་བྱེད། །མངོན་  
སུམ་ཕྱོགས་བཅུའི་ཞིང་ཁམས་ན། །སངས་རྒྱས་དག་ནི་ཐམས་ཅད་མཁྱེན། །རྐང་གཉིས་གཙོ་བོ་གང་བཞུགས་པ། །ཐམས་ཅད་སྲུང་ཞིང་དགོངས་པར་འགྱུར། །གལ་ཏེ་དེ་ལས་  
གཞན་པའི་རི། །རི་རབ་རིན་པོ་ཆེ་ཡི་རི། །རྡོ་རྗེའི་དཀྱིལ་འཁོར་ཁོར་ཡུག་རི། །ཤིན་ཏུ་བརྟན་པར་གང་གནས་པ། །བྱང་ཆུབ་སེམས་དཔའ་བློ་ལྡན་དག་གལ་ཏེ་བྱིན་གྱིས་  
  
  
།གོ་ཆ་ཆེན་པོ་འདི་བགོས་པ། །འདེགས་པའི་འོས་སུ་མི་འགྱུར་རོ། །སངས་རྒྱས་བྱང་ཆུབ་སེམས་དཔའ་རྣམས། །རྫུ་འཕྲུལ་སྟོབས་ཀྱིས་བྱིན་བརླབས་པ། །སེམས་ཅན་  
དང་ནི་ས་ཆེན་པོ། །བསྟེན་འདེགས་འོས་སུ་གྱུར་པ་ཡིན། །གོ་ཆ་ཆེན་པོ་གང་བགོས་པ། །སེམས་ཅན་འཚེ་བ་མི་བྱེད་པས། །གོ་ཆ་དག་ནི་གོང་ན་མེད། །ཐེག་པ་དག་གིས་གཞོལ་བར་  
བྱ༑ ༑གོ་ཆ་ཆེན་པོ་གང་བགོས་པ། །སེམས་ཅན་གནོད་པ་མི་བྱེད་པས་།གོ་ཆ་དག་ནི་བསམ་མི་ཁྱབ། །ཐེག་པ་དག་གིས་གཞོལ་བར་བྱ། །གོ་ཆ་ཆེན་པོ་གང་བགོས་པ། །སེམས་  
ཅན་དག་ལ་འཁོན་མི་འཛིན། །སེམས་ཅན་ནད་ནི་བསལ་བའི་ཕྱིར་།ཐེག་པ་དག་གིས་གཞོལ་བར་བྱ། །ལམ་མཆོག་དག་ནི་ཕུན་ཚོགས་པ་།བླ་མེད་མཆོག་ཏུ་སྦྱོར་བས་ན། །མི་  
འཚེ་འཁོན་འཛིན་མེད་པ་དང། །གནོད་པ་མི་བྱེད་ཡང་དག་གནས་།ཤེས་རབ་ཆེན་པོའི་གོ་བགོས་ཏེ། །ཤེས་རབ་བསྔོ་བའི་ཐེག་ཞོན་པ། །གོ་ཆ་འཛིན་པར་མི་འགྱུར་བས། །བསྔོ་བའི་  
ནང་ན་མཆོག་ཏུ་འགྱུར། །བྱང་ཆུབ་སེམས་དཔའ་སྐྱབས་བྱེད་པས་།ཤེས་རབ་སྣང་བ་ལ་གནས་ཏེ། །ཤེས་རབ་ཆོས་རྣམས་རབ་བརྟགས་ནས། །བླ་ན་མེད་པར་གཞོལ་བར་བྱེད། །བྱང་  
ཆུབ་སེམས་དཔའི་ལམ་མཆོག་དང། །གོ་ཆ་དང་ནི་ཐེག་ཆེན་དག་།ཤེས་རབ་འོད་ལས་བྱུང་བས་ན། །དེ་ཕྱིར་སེམས་ནི་རྣམ་པར་དག་།ཕ་རོལ་ཕྱིན་ལ་རབ་ཞོན་ནས། །བྱང་ཆུབ་ཆེན་  
  
  
༄༅། །པོར་བགྲོད་བྱེད་ཅིང། །ཤེས་རབ་ཡོངས་སྡུད་ཤེས་རབ་གཙང། །ཤེས་རབ་དག་ནི་སྔོན་དུ་འགྲོ། །ཕ་རོལ་ཕྱིན་པ་ཐམས་ཅད་ཀྱི། །ཤེས་རབ་འདི་ནི་སྔོན་དུ་  
འགྲོ། ཤེས་རབ་ཡོངས་སྡུད་ཤེས་རབ་གཙང། །བླ་མེད་ཡེ་ཤེས་ལེན་པར་བྱེད། །བྱང་ཆུབ་སེམས་དཔའ་བསམ་མི་ཁྱབ། །ཤེས་རབ་སྣང་བ་སྐྱེད་བྱེད་ཅིང། །ཤེས་རབ་སྒྲོན་  
ཆེན་སྦར་བྱེད་པས། །བདེ་བར་རབ་ཏུ་གཞོལ་བར་འགྱུར། །ཤེས་རབ་སྣང་བ་བསྐྱེད་པའི་ཕྱིར། །དེས་ན་ཤེས་རབ་མིག་ཀྱང་འབྱེད་།སངས་རྒྱས་བླ་མེད་ཡེ་ཤེས་དག་གསལ་  
མཐོང་རབ་ཏུ་གཞོལ་བར་འགྱུར། །བྱང་ཆུབ་སེམས་དཔའ་དཔའ་བོ་དག་།གོ་ཆ་དཔག་ཏུ་མེད་པ་ཡིས། །ཚད་མེད་པར་ནི་བརྒྱན་པའི་ཕྱིར་།གོ་ཆ་བགོས་པ་ཞེས་བྱ་འོ། །བྱང་  
ཆུབ་སེམས་དཔའ་བློ་ཆེན་དག་ཐེག་ཆེན་རབ་ཏུ་བརྒྱན་པས་ན་།སངས་རྒྱས་ཐམས་ཅད་མཁྱེན་པ་ལ། །གོས་པ་མེད་པར་གཞོལ་བར་བྱེད། །བྱང་ཆུབ་སེམས་དཔའ་བློ་  
ཆེན་དག་ལམ་ཆེན་རབ་ཏུ་བརྒྱན་པས་ན། །བསམ་གྱིས་མི་ཁྱབ་མཆོག་དག་ལ། །རྣམ་པར་དག་པས་གཞོལ་བར་བྱེད། །བམ་པོ་བཞི་པ་གཞན་ཡང་བློ་  
གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་གོ་ཆའི་སྤྱོད་ཡུལ་དཔག་ཏུ་མེད་པ་དང། ཐེག་པ་ཆེན་པོའི་སྤྱོད་ཡུལ་དཔག་ཏུ་མེད་པ་དང། ལམ་  
  
  
བྱའོ། །དེ་ཅིའི་ཕྱིར་ཞེ་ན། ཐམས་ཅད་རྗེས་སུ་འཇུག་པར་འགྱུར་བའི་ཕྱིར་རོ། །བྱང་ཆུབ་སེམས་དཔའ་སེམས་དཔའ་  
ཆེན་པོ་རྣམས་ནི། །ཆོས་ཐམས་ཅད་ཀྱི་རྗེས་སུ་འཇུག་པར་འདོད་པའི་ཕྱིར་གོ་ཆ་ཆེན་པོ་བགོ་བར་བྱེད་དོ། །ཆོས་ཐམས་ཅད་ཀྱི་རྗེས་སུ་འཇུག་པར་འདོད་པའི་ཕྱིར་ཐེག་པ་ཆེན་པོ་ལ་  
ཞོན་པར་བྱེད་དོ། །ཆོས་ཐམས་ཅད་ཀྱི་རྗེས་སུ་འཇུག་པར་འདོད་པའི་ཕྱིར་ལམ་ཆེན་པོ་ལ་རབ་ཏུ་གནས་པར་བྱེད་དོ། །ཆོས་ཐམས་ཅད་ལ་མཉམ་པ་ཉིད་རབ་ཏུ་ཐོབ་པར་བྱ་བའི་ཕྱིར་  
རབ་ཏུ་གཞོལ་བར་བྱེད་དོ། །འོན་ཀྱང་གོ་ཆ་དེས་ཆོས་ཅུང་ཟད་ཙམ་ཡང་ནང་ངམ། ཕྱི་རོལ་ལམ། རགས་པའམ། ཕྲ་བའམ། ཐག་རིང་བའམ། ཐག་ཉེ་བའམ། འདས་པའམ། ད་  
ལྟར་གྱུར་པའམ། མ་འོངས་པའམ། འདུས་བྱས་སམ། འདུས་མ་བྱས་སམ་གནས་པའམ། མི་གནས་པ་ཞེས་བྱ་བར་ཡང་དག་པར་རྗེས་སུ་མི་དམིགས་སོ། །གལ་ཏེ་གོ་ཆ་འདིས་  
ཆོས་ཐམས་ཅད་རབ་ཏུ་རྣམ་པར་འབྱེད་མི་ནུས་སམ། །གཏན་ལ་འབེབས་པར་མི་ནུས་སམ། ཡོངས་སུ་མི་ཤེས་སམ། རྗེས་སུ་འཇུག་པར་མི་ནུས་སམ། མངོན་སུམ་དུ་བྱེད་མི་ནུས་  
སམ༑ ཡང་དག་པར་འདའ་བར་མི་ནུས་ན། གོ་ཆ་ཆེན་པོ་བགོས་པ་ཞེས་མི་བྱའོ། །ཆོས་ཐམས་ཅད་རབ་ཏུ་རྣམ་པར་འབྱེད་པར་བྱེད་དམ་གཏན་ལ་འབེབས་སམ། ཡོངས་སུ་ཤེས་  
  
  
༄༅། །བར་གྱུར་ཏམ། རྗེས་སུ་འཇུག་པར་བྱེད་དམ། མངོན་སུམ་དུ་བྱེད་དམ། ཡང་དག་པར་འདའ་བར་བྱེད་ན། གོ་ཆ་ཆེན་པོ་བགོས་པ་ཞེས་བྱའོ། །ཐེག་པ་  
ཆེན་པོ་དེས་ཀྱང་ཆོས་འགའ་ཙམ་ཡང་ནང་ངམ། ཕྱི་རོལ་ཞེས་བྱ་བ་ནས་ཐམས་ཅད་མཁྱེན་པའི་ཡེ་ཤེས་སུ་བསྔོ་བའི་བར་དུ་ཡང་དག་པར་མི་དམིགས་ཤིང། ཡོངས་སུ་ཤེས་པ་  
དང། རྗེས་སུ་འཇུག་པ་དང། མངོན་སུམ་དུ་བྱེད་པ་དང། ཡང་དག་པར་འདའ་བར་བྱེད་པས་དེའི་ཕྱིར་ཐེག་པ་འདི་ནི། ཐེག་པ་ཆེན་པོ་དང། ཆོས་ལ་རབ་ཏུ་མཁས་པའི་  
ཐེག་པ་དང། མྱ་ངན་ལས་འདས་པར་ཕྱིན་པར་བྱེད་པའི་ཐེག་པ་དང། གོང་ན་མེད་པའི་ཐེག་པ་དང། མཚུངས་པ་མེད་པའི་ཐེག་པ་ཞེས་བྱའོ། །ལམ་ཆེན་པོ་དེས་ཀྱང་ཅུང་  
ཟད་ཙམ་ཡང་ནང་ངམ་ཕྱི་རོལ་ཞེས་བྱ་བ་ནས་ཆོས་ཐམས་ཅད་མཉམ་པ་ཉིད་ཀྱི་ལམ་ཆེན་པོར་གྱུར་ནས་གཞོལ་བར་བྱེད་པ་ཞེས་བྱ་བའི་བར་དུ་ཡང་དག་པར་མི་དམིགས་  
ཤིང། མཉམ་པ་ཉིད་ཀྱི་ལམ་འདིས་ཆོས་འགའ་ཙམ་ཡང་ཡོངས་སུ་མི་ཤེས་པ་མེད་པས། དེའི་ཕྱིར་ལམ་འདི་ནི། བླ་ན་མེད་པའི་ལམ་དང་གྲངས་དང། ཚད་མེད་པའི་  
ལམ་དང། མཚུངས་པ་མེད་པའི་ལམ་ཞེས་བྱའོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་ཆེན་པོ་བགོས་པ་ནི། སེམས་ཅན་ཐམས་ཅད་ཀྱི་  
  
  
སེམས་ལས་བྱུང་བའི་སྤྱོད་པ་ཀུན་གྱི་རྗེས་སུ་ཡང་དག་པར་འཇུག་པར་བྱེད་དེ། །སེམས་ཅན་ཐམས་ཅད་ཀྱི་ཉོན་མོངས་པའི་ཀུན་ནས་ཉོན་མོངས་པ་སྤོང་ཞིང་ཡོངས་  
སུ་དག་པར་བྱེད་དོ། །ཐེག་པ་ཆེན་པོ་ལ་ཞོན་ནས་སེམས་ཅན་རྣམས་ཀྱི་དགེ་བའི་རྩ་བ་ཐམས་ཅད་ཡང་དག་པར་འཕེལ་བར་བྱེད་དོ་།ལམ་ཆེན་པོ་འདི་ལ་གནས་ནས་སེམས་ཅན་རྣམས་  
དགེ་བའི་རྩ་བ་ཐམས་ཅད་སྒྲུབ་པར་ཡང་དག་པར་སྐུལ་བར་བྱེད་དོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ནི། སེམས་ཅན་རེ་རེའི་ཕྱིར་སེམས་  
ཅན་གྱི་སྤྱོད་པ་རེ་རེའི་ཕྱིར་ཡང་འཁོར་བའི་མཐའ་ཇི་སྲིད་པ་དེ་སྲིད་དུ་ཡུན་རིང་པོར་འཁོར་བ་ན་འཁོར་ཞིང་ཤེས་རབ་ཀྱི་སྨན་ཡོངས་སུ་ཚོལ་བ་དང། གོ་ཆ་མི་སྤོང་བར་ཤིན་ཏུ་  
བརྟན་པར་བྱས་ནས་གོ་ཆ་ཆེན་པོ་དང། ཚད་མེད་པའི་གོ་ཆ་དང། བསམ་པར་དཀའ་བའི་གོ་ཆ་དང། རྣམ་པར་དག་པའི་གོ་ཆ་དང། དཔག་ཏུ་མེད་པའི་གོ་ཆ་དང། བླང་བ་མེད་པའི་གོ་  
ཆ་དང། སེམས་ཅན་གྱི་འདུ་ཤེས་རིག་པའི་གོ་ཆ་དང། སེམས་ཅན་མེད་པར་ཤེས་པའི་གོ་ཆ་དང། བདག་མེད་པར་ཤེས་པའི་གོ་ཆ་དང། སེམས་ཅན་གྱི་རང་བཞིན་རྗེས་སུ་རྟོགས་  
པའི་གོ་ཆ་དང། བདག་གི་རང་བཞིན་ཤེས་པའི་གོ་ཆ་དང། ནང་གི་རང་བཞིན་ཤེས་པའི་གོ་ཆ་དང། ནང་གི་རང་བཞིན་རྗེས་སུ་རྟོགས་པའི་གོ་ཆ་དང། ཕྱི་རོལ་གྱི་རང་བཞིན་ཤེས་པའི་  
  
  
༄༅། །གོ་ཆ་དང། ཕྱི་རོལ་གྱི་རང་བཞིན་རྗེས་སུ་རྟོགས་པའི་གོ་ཆ་དང། ནང་དང་ཕྱི་རོལ་གཉི་གའི་རང་བཞིན་ཤེས་པའི་གོ་ཆ་དང། ནང་དང་ཕྱི་རོལ་གཉི་གའི་  
རང་བཞིན་རྗེས་སུ་རྟོགས་པའི་གོ་ཆ་དང། ཆོས་ཐམས་ཅད་ཀྱི་རང་བཞིན་ཤེས་པའི་གོ་ཆ་དང། ཆོས་ཐམས་ཅད་ཀྱི་རང་བཞིན་རྗེས་སུ་རྟོགས་པའི་གོ་ཆ་དང། ཆོས་ཐམས་ཅད་  
དམིགས་སུ་མེད་པར་ཤེས་པའི་གོ་ཆ་དང། ཆོས་ཐམས་ཅད་ཀྱི་རང་བཞིན་དམིགས་སུ་མེད་པར་ཤེས་པའི་གོ་ཆ་དང། ཆོས་ཐམས་ཅད་རྟོགས་པའི་ཁོང་དུ་ཆུད་པའི་གོ་ཆ་  
དང། མཐའ་མེད་པའི་གོ་ཆ་དང། དབུས་མེད་པའི་གོ་ཆ་དང། དབུས་དང་མཐའ་མེད་པའི་གོ་ཆ་དང། འདས་པ་མ་ཡིན་པའི་གོ་ཆ་དང་མ་འོངས་པ་མ་ཡིན་པའི་གོ་ཆ་  
དང། ད་ལྟར་བྱུང་བ་མ་ཡིན་པའི་གོ་ཆ་དང། བྱ་བ་མེད་པའི་གོ་ཆ་དང། བྱེད་པ་མེད་པའི་གོ་ཆ་ཡང་དག་པར་བགོ་བར་བྱེད་དོ། །བློ་གྲོས་མཐའ་ཡས། བྱང་ཆུབ་སེམས་  
དཔའ་སེམས་དཔའ་ཆེན་པོ་རྣམས་ནི། གོ་ཆ་འདི་ལ་བགོ་བར་ཡང་མི་བྱེད། རྗེས་སུ་རྟོགས་པར་ཡང་མི་བྱེད། གཏན་ལ་འབེབས་པར་ཡང་མི་བྱེད། ངེས་པར་འབྱུང་བར་ཡང་མི་  
བྱེད༑ མངོན་སུམ་དུ་ཡང་མི་བྱེད་དེ། གོ་ཆ་ཉིད་ཡོད་པ་མ་ཡིན་པའི་ཕྱིར་རོ། །གོ་ཆ་བགོས་པ་གང་ཡིན་པ་དེ་དག་ནི། རྗེས་སུ་རྟོགས་པར་མི་བྱེད་པའི་ཕྱིར་རྗེས་སུ་རྟོགས་པར་  
  
  
༑གཏན་ལ་འབེབས་པར་མི་བྱེད་པའི་ཕྱིར་གཏན་ལ་འབེབས་པར་བྱེད་དོ། །ངེས་པར་འབྱུང་བར་མི་བྱེད་པའི་ཕྱིར་ངེས་པར་འབྱུང་བར་བྱེད་དོ། །མངོན་སུམ་དུ་མི་བྱེད་པའི་ཕྱིར་  
མངོན་སུམ་དུ་བྱེད། གདགས་པར་བྱ་བ་མེད་པའི་ཕྱིར་ཐེག་པ་ཆེན་པོ་ལ་ཞོན་པར་བྱེད་དོ། །ཐེག་པ་ཆེན་པོ་ལ་གདགས་པར་མི་བྱེད་དེ་གདགས་པ་མེད་པའི་གདགས་པས་གདགས་  
པར་བྱེད་ཀྱང་ཐེག་པ་ཆེན་པོ་ལ་ནི། གདགས་པར་བྱ་བ་ཅི་ཡང་མེད་དོ། །གལ་ཏེ་གདགས་པ་དང་བཅས་པར་གྱུར་ན། དེ་ཉིད་གདགས་པ་མ་ཡིན་ཏེ། གདགས་པ་དེ་དག་དམིགས་སུ་  
མེད་པའི་ཕྱིར་དང། བལྟར་མེད་པའི་ཕྱིར་རོ། །ཐེག་པ་ཡང་ཡོད་པ་མ་ཡིན་ཏེ། ཐེག་པ་ལ་གནས་པ་དག་ནི། དམིགས་སུ་མེད་པས་ཐེག་པ་ཆེན་པོ་ལ་གནས་པར་བྱེད་པས། གཞོལ་  
བར་བྱེད་པ་སྤོང་ཞིང་མཐར་ཕྱིན་པར་ཡང་མི་བྱེད་ལ། མྱ་ངན་ལས་འདས་པར་བྱེད་པ་ཡང་མི་བྱེད་དེ། དམིགས་སུ་མེད་པའི་ཕྱིར་རོ་།ལམ་མ་ཡིན་པས་ལམ་མེད་དེ། ལམ་ལ་  
གཞོལ་བར་བྱེད་པ་ཉིད་ཡང་དག་པར་མཉམ་པའི་ཕྱིར་རོ། །ཡང་དག་པའི་ལམ་འདི་ནི། གདགས་སུ་མེད་པས་སུ་ཞིག་གང་དུ་གང་ལས་གདགས་པར་བྱེད་དེ། བྱ་བ་ཡང་མེད། བྱེད་  
པ་ཡང་མེད། འདུས་པ་ཡང་མ་ཡིན། འདུས་པ་མེད་པ་ཡང་མ་ཡིན་ཐམས་ཅད་ལ་སྐྱོ་ཞིང་ཐམས་ཅད་ཡོངས་སུ་མི་འཚལ་བ་ཡིན་ནོ་།དེ་ཅིའི་ཕྱིར་ཞེ་ན། ཡང་དག་པར་མཉམ་  
  
  
༄༅། །པའི་ལམ་འདི་ནི། ཆོས་ཐམས་ཅད་དང་གཅིག་པ་ཡང་མ་ཡིན། ཐ་དད་པ་ཡང་མ་ཡིན་ཞིང་མཚུངས་པར་མི་ལྡན་པའི་ཕྱིར་རོ། །ཆོས་ཀྱི་འདུ་ཤེས་  
མི་བསྐྱེད་ཅིང། ཆོས་ཐམས་ཅད་སྤོང་བར་བྱེད་པས་གཙང་བ་ཡང་མེད། མི་གཙང་བ་ཡང་མེད་དོ། །ཆོས་ཉིད་ཀྱང་དེ་བཞིན་ཏེ་གཙང་བ་ཡང་མེད། མི་གཙང་བ་ཡང་མེད་  
པས་དེའི་ཕྱིར་ལམ་འདི་ནི། ཀུན་ནས་ཉོན་མོངས་པ་མེད་པའི་ལམ་ཞེས་བྱ་སྟེ། བགྲོད་པ་མེད་པས་བགྲོད་པར་བྱེད་དོ། །ཡོངས་སུ་གཟུང་བ་མེད་པས་ཡོངས་སུ་གཟུང་བར་བྱེད་  
དོ༑ ༑ལམ་འདི་ནི། ཤིན་ཏུ་ཟབ་པས་སྐྱེ་བ་མེད་པ། འབྱུང་བ་མེད་པ། བྱེད་པ་མེད་པ། ཐོབ་པ་མེད་པ། མངོན་པར་འདུ་བྱ་བ་མེད་པ་གནས་མེད་པ། སྒྲིབ་པ་མེད་པ། དངོས་  
པོ་མེད་པ། དངོས་པོ་ཐམས་ཅད་རབ་ཏུ་སྟོན་པ། དངོས་པོ་ཐམས་ཅད་དབྱེར་མེད་པ། དངོས་པོའི་རྗེས་སུ་མི་འཇུག་པ་ཡིན་ཏེ། དངོས་པོ་མེད་པའི་ཕྱིར་བླ་ན་མེད་པའི་གནས་  
སུ་ཕྱིན་པར་བྱེད་པ་ཡིན་ནོ། །བློ་གྲོས་མཐའ་ཡས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་གོ་ཆ་འདི་དང། ཐེག་པ་འདི་དང། ལམ་འདི་དེ་ལྟར་རིག་པར་བྱའོ།།  
འོན་ཀྱང་གོ་ཆ་འདི་དང། ཐེག་པ་འདི་དང། ལམ་འདི་ནི། བལྟར་མེད་ཅིང་ཤེས་པར་བྱར་མེད་པ་དང། དམིགས་སུ་མེད་པའི་ཕྱིར་སུ་ཞིག་གོ་ཆ་བགོ་བར་བྱེད། སུ་ཞིག་  
  
  
སུ་ཞིག་ལམ་འདི་ལ་སྤྱོད་པར་བྱེད་དོ། །བལྟར་མེད་པ། ཤེས་བར་བྱར་མེད་པ། དམིགས་སུ་མེད་པས་སོ། །བློ་གྲོས་མཐའ་ཡས། བྱང་ཆུབ་སེམས་  
དཔའ་སེམས་དཔའ་ཆེན་པོ་གང་གིས་ཆོས་འདི་ཐོས་ནས་མི་སྐྲག་མི་དངང་བར་ཀློག་པ་དང། ཁ་ཏོན་དུ་འདོན་པ་དང། ཡང་དག་པར་རབ་ཏུ་སྟོན་པ་དང། ཆོས་ཀྱི་ཚུལ་དང་འགལ་  
བ་མེད་ཅིང། རྗེས་སུ་མཐུན་པར་བསྒྲུབས་པ་དང། རབ་ཏུ་དགའ་བར་མོས་པར་བྱེད་པ་དང། ཆོས་འདིའི་ཕྱིར་རབ་ཏུ་བརྩོན་པར་བྱེད་པ་དང། ཆོས་ཀྱི་ཚུལ་ངེས་པ་འདི་ལ་ཐབས་  
མཁས་པའི་ནུས་པ་དང་ལྡན་པར་གྱུར་པ་གང་ཡིན་པ་དེ་དག་ནི། གོ་ཆ་འདི་བགོས་ཏེ་ཐེག་པ་འདི་ལ་ཞོན་ནས་ལམ་འདིར་ཞུགས་ཏེ་ཆོས་ཟབ་མོ་དམིགས་སུ་མེད་པ་འདི་ལ་གཞོལ་  
བར་བྱེད་པས༑ འཁོར་བའི་མཐར་གཏུགས་ནས་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ཞིང། ཡོན་ཏན་དཔག་ཏུ་མེད་པས་རབ་ཏུ་  
བརྒྱན་ནས་འཇིག་རྟེན་དུ་འབྱུང་བར་འགྱུར་རོ། །བློ་གྲོས་མཐའ་ཡས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཆོས་འདི་ལ་རབ་ཏུ་དགའ་བས་བརྩོན་འགྲུས་བསྐྱེད་  
ནས་བག་ཡོད་པར་བསྒྲུབ་པར་བྱའོ། །སེམས་ཅན་ལ་ལ་ཞིག་ཆོས་ཟབ་མོ་འདི་ཐོས་མ་ཐག་ཏུ་དགའ་བ་བསྐྱེད་པ་གང་ཡིན་པ་དེ་དག་ཀྱང་ངས་ཕན་པ་ཆེན་པོ་ཐོབ་པར་རབ་ཏུ་བསྟན་