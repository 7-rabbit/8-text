<ol>
  <li>
    <ol>
      <li>Starejšina Gaju ljubljenemu, ki ga ljubim v resnici.</li>
      <li>Ljubljeni, želim, da se ti v vsem dobro godi in da si zdrav, kakor se dobro godi duši tvoji.</li>
      <li>Zelo sem se veselil, ko so prišli bratje in so pričali za resnico tvojo, kakor ti živiš v resnici.</li>
      <li>Večjega veselja nimam od tega, da slišim, da otroci moji žive v resnici.</li>
      <li>Ljubljeni, zvesto ravnaš v tem, karkoli delaš za brate, in to tujce,</li>
      <li>ki so pričali za ljubezen tvojo pred cerkvijo; in dobro boš delal, če jih odpravljaš na pot, kakor je vredno Boga.</li>
      <li>Kajti zaradi imena njegovega so šli na pot, ničesar ne jemajoč od poganov.</li>
      <li>Mi torej smo dolžni sprejemati take, da jim bodemo sodelavci za resnico.</li>
      <li>Pisal sem nekaj vaši cerkvi, ali Diotrefej, ki hoče prvakovati med njimi, nas ne sprejme.</li>
      <li>Zato, ako pridem, ga spomnim del njegovih, ki jih dela, s hudobnimi besedami blebetajoč zoper nas; in ne zadovoljen s tem, ne samo sam ne sprejema bratov, ampak brani tudi njim, ki hočejo sprejemati, in jih izobčuje iz cerkve.</li>
      <li>Ljubljeni, ne posnemaj slabega, marveč dobro. Kdor dobro dela, je iz Boga; kdor slabo dela, ni videl Boga.</li>
      <li>Demetrij ima dobro pričevanje od vseh in od same resnice; in tudi mi pričamo zanj, in veš, da je pričevanje naše resnično.</li>
      <li>Mnogo sem imel pisati, ali nočem ti pisati s črnilom in peresom;upam pa te videti skoraj in govorila bova iz ust do ust. [1:15] Mir tebi! Pozdravljajo te prijatelji. Pozdravi prijatelje po imenu.</li>
      <li>upam pa te videti skoraj in govorila bova iz ust do ust. [1:15] Mir tebi! Pozdravljajo te prijatelji. Pozdravi prijatelje po imenu.</li>
    </ol>
  </li>
</ol>