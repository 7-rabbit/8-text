<ol>
  <li>
    <ol>
      <li>Pregovori Salomona, sina Davidovega, kralja izraelskega:</li>
      <li>da se spozna modrost in uk, da se umejo razumnosti besede,</li>
      <li>da se sprejme pouk v modrem vedenju, v pravičnosti, pravi sodbi in poštenosti,</li>
      <li>da se dá preprostim pamet, mladeniču spoznanje in razsodnost.</li>
      <li>Čul jih bo modri in napredoval v znanosti, in razumnik si pridobode modrih vodil,</li>
      <li>da razume pregovore in skrivnostne izreke, besede modrih in njih uganke.</li>
      <li>Strah GOSPODOV je začetek znanja; modrost in pouk zaničujejo neumneži.</li>
      <li>Poslušaj, sin moj, očeta svojega pouk in ne zametuj nauka matere svoje:</li>
      <li>kajti krasen venec je to glavi tvoji in verižica zlata tvojemu grlu.</li>
      <li>Sin moj, ako te vabijo grešniki, se jim ne vdaj.</li>
      <li>Ako govore: „Pojdi z nami, na kri prežímo, nedolžnega zalezujmo brez vzroka;</li>
      <li>pogoltnimo jih žive, kakor jih požira smrtni kraj, in nepoškodovane, kakor da bi naglo padli v jamo;</li>
      <li>vsakršno drago blago si pridobimo, s plenom napolnimo hiše svoje;</li>
      <li>srečo izkusi sredi nas, ena mošnja bodi nam vsem!“ –</li>
      <li>sin moj, ne hodi po poti ž njimi, zdrži nogo svojo od njih steze!</li>
      <li>Ker njih noge tečejo za hudim in kri hité prelivat.</li>
      <li>Res, zaman se razpenja mreža pred očmi vsakega ptiča,</li>
      <li>oni pa – sami na svojo kri preže, zalezujejo lastne duše svoje!</li>
      <li>Take so steze njih, ki iščejo krivičnega dobička: jemlje dušo njim, ki si ga lasté.</li>
      <li>Modrost glasno kliče zunaj, na ulicah zaganja svoj glas;</li>
      <li>vpije, kjer se največ ljudstva gnete, ob vhodu v vrata, v mestu, govori besede svoje:</li>
      <li>Doklej, o preprosti, boste ljubili nespamet in, zasmehovalci, imeli veselje v zasmehovanju in, bedaki, sovražili znanje?</li>
      <li>Obrnite se k svarjenju mojemu! Glejte, izlijem vam duha svojega, oznanjala vam bom besede svoje.</li>
      <li>Toda, ko sem klicala, ste se branili, ko sem iztezala roko svojo, nihče se ni zmenil zanjo,</li>
      <li>temuč prezirali ste vse svete moje in svarila mojega si niste želeli:</li>
      <li>zato se bom tudi jaz smejala v nesreči vaši in vas zasmehovala, kadar pride, česar se bojite;</li>
      <li>kadar pride kakor besneča uima, česar se bojite, in se približa nesreča vaša kakor nevihta, ko pridere nad vas stiska in nadloga.</li>
      <li>Tedaj me bodo klicali, pa jim ne odgovorim, skrbno me bodo iskali, a ne najdejo me:</li>
      <li>zato ker so sovražili znanje in strahu GOSPODOVEGA niso izvolili,</li>
      <li>svetov mojih niso hoteli, a zaničevali so vse svarjenje moje.</li>
      <li>Zato bodo jedli od sadu pota svojega in sitili se z naklepi svojimi.</li>
      <li>Zakaj bebcev upor jih ubije in brezkrbnost bedakov jih pokonča.Kdor pa mene posluša, brez skrbi bo prebival in mir užival, ne boječ se hudega.</li>
      <li>Kdor pa mene posluša, brez skrbi bo prebival in mir užival, ne boječ se hudega.</li>
    </ol>
  </li>
  <li>
    <ol>
      <li>Sin moj, ako sprejmeš besede moje in pri sebi shraniš zapovedi moje,</li>
      <li>tako da nagneš uho svoje k modrosti in srce obrneš k razumnosti;</li>
      <li>če zakličeš previdnost in do umnosti zaženeš svoj glas,</li>
      <li>če je iščeš kakor srebra in jo zasleduješ kakor skrite zaklade:</li>
      <li>tedaj boš razumel strah GOSPODOV in dosežeš spoznanje Božje.</li>
      <li>Kajti GOSPOD daje modrost, iz njegovih ust prihaja spoznanje in razumnost.</li>
      <li>On je zavaroval uspeh poštenim, ščit je njim, ki žive brezmadežno,</li>
      <li>da bi vztrajali na potih pravice; on čuva hojo svetnikov svojih.</li>
      <li>Tedaj boš razumel pravičnost in pravo sodbo in karkoli je pošteno, sleherno dobro stezo.</li>
      <li>Kajti modrost pride v srce tvoje in znanje bode prijetno duši tvoji,</li>
      <li>razsodnost bo pazila nate, umnost te bo stražila,</li>
      <li>da te otme slabega pota, mož, ki spačenosti govoré,</li>
      <li>ki zapuščajo pota poštenja, da bi hodili po stezah teme,</li>
      <li>ki jim je veselje delati zlo, radujejo se v spačenostih najhujših,</li>
      <li>katerih pota so kriva, trdovratni so na stezah svojih!</li>
      <li>da te otme žene tuje, tujke, ki se dobrika z besedami gladkimi,</li>
      <li>ki zapušča mladosti svoje vodnika in zabi Boga svojega zavezo.</li>
      <li>Kajti v smrt se nagiblje hiša njena in v smrtne sence njene steze:</li>
      <li>katerikoli zahajajo k njej, ne povrnejo se in ne dosežejo življenja potov.</li>
      <li>Zato hódi po potu dobrih in vztrajaj na stezah pravičnikov!</li>
      <li>Zakaj pošteni bodo prebivali v deželi in brezmadežni ostanejo v njej.Brezbožne pa bodo iztrebili iz dežele in nezveste izpulili iz nje.</li>
      <li>Brezbožne pa bodo iztrebili iz dežele in nezveste izpulili iz nje.</li>
    </ol>
  </li>
  <li>
    <ol>
      <li>Sin moj, nauka mojega ne zabi, temuč zapovedi moje naj hrani srce tvoje;</li>
      <li>kajti dni dolgost in življenje mnogoletno in mir ti dodelé.</li>
      <li>Milost in resnica naj te ne zapustita; priveži ju okrog grla svojega, zapiši ju na srca svojega deščico:</li>
      <li>tako dosežeš milost in uspeh najboljši, pred očmi Božjimi in človeškimi.</li>
      <li>Upaj v GOSPODA iz vsega srca svojega, na umnost svojo pa se ne zanašaj.</li>
      <li>Na vseh potih svojih ga spoznavaj, in on ravne naredi steze tvoje.</li>
      <li>Ne štej sam sebe za modrega; boj se GOSPODA in ogiblji se hudega.</li>
      <li>To bode zdravilo životu tvojemu in krepilo tvojim kostem.</li>
      <li>Časti GOSPODA z blagom svojim in s prvinami vseh pridelkov svojih:</li>
      <li>tako se bodo polnile z obilostjo žitnice tvoje, in mošt poteče zvrhoma iz kadi tvojih.</li>
      <li>Karanja GOSPODOVEGA, sin moj, ne zametaj in strahovanje njegovo naj ti ne preseda:</li>
      <li>zakaj kogar GOSPOD ljubi, tega strahuje, in to kakor oče sina, katerega ima rad.</li>
      <li>Blagor človeku, ki doseza modrost, in človeku, ki napreduje v umnosti!</li>
      <li>Boljša je namreč nje pridobitev od pridobljenega srebra in dobiček pri njej dražji od zlata.</li>
      <li>Dražja je od biserov, in vse, kar te veseli, se ne more enačiti ž njo.</li>
      <li>Dni dolgost je v desnici njeni, v levici njeni bogastvo in čast.</li>
      <li>Pota njena so miline pota in vse steze njene mir.</li>
      <li>Drevo življenja imajo, ki se nje poprimejo, in srečen je, kdor se je drži.</li>
      <li>GOSPOD je z modrostjo ustanovil zemljo, nebesa je postavil z umnostjo.</li>
      <li>Po znanju njegovem so se razklala brezna in oblaki kapljajo roso.</li>
      <li>Sin moj, naj ti to ne izgine izpred oči: hrani zdravo pamet in premišljenost,</li>
      <li>in bodeta življenje duši tvoji in lepotina grlu tvojemu.</li>
      <li>Tedaj boš stopal brez skrbi po poti svoji in noga tvoja se ne zadene.</li>
      <li>Ko ležeš, ne bo te strah, ležal boš in sladko spal.</li>
      <li>Ne boj se naglega strahú, ne pustošenja brezbožnih, ko prihaja.</li>
      <li>Zakaj GOSPOD bode upanje tvoje in ohrani nogo tvojo, da se ne ujame.</li>
      <li>Ne odtezaj dobrotnosti njim, katerim je je treba, ko jo more storiti roka tvoja.</li>
      <li>Ne reci bližnjemu svojemu: „Pojdi, in zopet pridi, in jutri ti dam,“ ko imaš to pri sebi.</li>
      <li>Ne snuj zlega zoper bližnjega svojega, ko stanuje brez skrbi s teboj.</li>
      <li>Ne prepiraj se z nobenim človekom brez sile, ako ti ni hudega storil.</li>
      <li>Ne zavidaj nobenemu silovitniku in ne izvoli nobenih potov njegovih.</li>
      <li>Kajti gnusoba je GOSPODU izprijenec, pri poštenih pa je skrivnost njegova.</li>
      <li>Prokletstvo GOSPODOVO je na brezbožnega hiši, pravičnih bivališče pa blagoslavlja.</li>
      <li>Res, zasmehovalce on zasmehuje, krotkim pa daje milost.Modri podedujejo slavo, neumneže pa razglasi sramota.</li>
      <li>Modri podedujejo slavo, neumneže pa razglasi sramota.</li>
    </ol>
  </li>
  <li>
    <ol>
      <li>Poslušajte, sinovi pouk očetov in pazite, da spoznate razumnost.</li>
      <li>Kajti dobro izročilo vam dajem, nauka mojega ne zapuščajte.</li>
      <li>Tudi jaz sem bil sin pri očetu svojem, nežen in edinec v varstvu matere svoje.</li>
      <li>In on me je učil in mi rekal: Ohrani naj besede moje srce tvoje; izpoljnjuj zapovedi moje in žívi!</li>
      <li>Pridóbi modrost, pridóbi razumnost, ne zabi je in ne kreni od govorov mojih ust.</li>
      <li>Ne zapusti je, in ohranila te bo, ljubi jo, in stražila te bode.</li>
      <li>Začetek modrosti je: Pridóbi modrost! in za ves svoj imetek pridobi si razumnost.</li>
      <li>Povzdiguj jo, in povišala te bo, v čast te spravi, ko jo bodeš objemal.</li>
      <li>Na glavo ti dene krasen venec, krono slave ti podari.</li>
      <li>Čuj, sin moj, in sprejmi besede moje; tako si ti pomnožijo življenja leta.</li>
      <li>Modrosti pot te učim, vodim te po stezah poštenja.</li>
      <li>Ko boš hodil, nič ne bo oviralo stopinje tvoje, in če potečeš, se ne spotakneš.</li>
      <li>Oprimi se pouka, ne pusti ga, hrani ga, ker je življenje tvoje.</li>
      <li>Ne stopi na stezo brezbožnih in po poti hudobnih ne hodi.</li>
      <li>Ogni se je, ne prehajaj čeznjo, kreni od nje in idi mimo.</li>
      <li>Zakaj ne spe, če niso storili hudega, in spanje jim mine, če niso koga izpodnesli.</li>
      <li>Kajti kruh brezbožnosti jedo in vino silovitosti pijo.</li>
      <li>Toda pravičnikov pot je kakor luč zore, ki sveti bolj in bolj do popolnega dne.</li>
      <li>Brezbožnih steza je podobna temi: ne vedo, ob kaj se bodo spoteknili.</li>
      <li>Sin moj, na besede moje pazi, h govorom mojim nagni uho svoje.</li>
      <li>Nikar naj ti ne izginejo izpred oči, hrani jih v globočini srca svojega.</li>
      <li>Kajti življenje so njim, ki jih dosežejo, in zdravje vsemu njih telesu.</li>
      <li>Bolj nego vse, kar je stražiti, čuvaj srce svoje, kajti v njem so viri življenja.</li>
      <li>Iznebi se spačenosti ust, in zvitost ustnic spravi daleč od sebe.</li>
      <li>Oči tvoje naj zro naravnost in trepalnice tvoje naj gledajo ravno predse.</li>
      <li>Izmeri stezo noge svoje in stanovitna naj bodo vsa pota tvoja.Ne kreni na desno ali na levo, odvrni nogo svojo od hudega.</li>
      <li>Ne kreni na desno ali na levo, odvrni nogo svojo od hudega.</li>
    </ol>
  </li>
  <li>
    <ol>
      <li>Sin moj, na modrost mojo pazi, proti umnosti moji nagni uho svoje,</li>
      <li>da obdržiš premišljenost in ustne tvoje ohranijo spoznanje.</li>
      <li>Zakaj med cede ustne tujke in glajša od olja so usta njena.</li>
      <li>Ali njen konec je grenek kakor pelin, oster kakor dvorezen meč.</li>
      <li>Noge njene gredo v smrt, v kraj mrtvih držé stopinje njene.</li>
      <li>Še mar ji ni, da bi krenila na pot življenja; po krivih stezah hodi, a ne ve tega.</li>
      <li>Sedaj torej, sinovi, poslušajte me in ne odstopajte od besed mojih ust.</li>
      <li>Daleč od nje hodi svojo pot in ne bližaj se durim hiše njene,</li>
      <li>da ne bi dal drugim dike svoje in let svojih grozovitniku;</li>
      <li>da ne bi se sitili tujci s premoženjem tvojim in trudi tvoji ostali v hiši inostranca.</li>
      <li>In ne bi zdihoval ob koncu svojem, ko se ti posuši meso in telo,</li>
      <li>in govoril: „Kako sem sovražil pouk in svarjenje je zametalo srce moje!</li>
      <li>Poslušal nisem glasú učiteljev svojih, ne ušesa svojega nagibal k njim, ki so me učili.</li>
      <li>Skoraj da nisem obtičal v vsej nesreči sredi zbora in občine!“</li>
      <li>Pij vodo iz lastnega vodnjaka in kar ti priteka iz tvojega studenca!</li>
      <li>Ali naj se ven razlivajo viri tvoji, po ulicah tvoji potoki?</li>
      <li>Imej jih sam zase, a ne za tujce s seboj vred.</li>
      <li>Blagoslovljen bodi vrelec tvoj in veseli se žene mladosti svoje,</li>
      <li>košute predrage, gazele drežestne –! prsi njene naj te mamijo vsak čas, vedno hodi zamaknjen v njeno ljubezen!</li>
      <li>Ker zakaj bi taval, sin moj, s tujko in bi objemal prsi tuje ženske?</li>
      <li>Kajti pred očmi GOSPODOVIMI so pota vsakega in on meri vse steze njegove.</li>
      <li>Brezbožnika ujamejo krivice njegove in vrvi greha njegovega ga bodo držale.Umre, ker mu nedostaje pouka, in v obilosti nespameti svoje bo blodil.</li>
      <li>Umre, ker mu nedostaje pouka, in v obilosti nespameti svoje bo blodil.</li>
    </ol>
  </li>
  <li>
    <ol>
      <li>Sin moj, če si postal porok bližnjemu svojemu, če si s podano roko obljubil za tujca:</li>
      <li>zadrgnil si se z besedami svojih ust, ujet si z besedami svojih ust.</li>
      <li>Stóri tisto skoraj, sin moj, in reši se, ker si prišel bližnjemu svojemu v roko; pojdi, spusti se na kolena in s prošnjami nadleguj bližnjega svojega!</li>
      <li>Ne dovoli spanja svojim očem, ne dremanja trepalnicam svojim;</li>
      <li>reši se kakor gazela iz roke lovčeve in kakor ptica iz ptičarjeve pesti.</li>
      <li>Pojdi k mravlji, o lenuh, oglej si pota njena in uči se modrosti:</li>
      <li>nima vodnika, nadzornika ali zapovednika,</li>
      <li>vendar pripravlja poleti hrano svojo, ob žetvi znaša, kar bo uživala.</li>
      <li>Doklej boš polegal, lenuh? kdaj vstaneš iz spanja svojega?</li>
      <li>Malo boš pospančkal, malo podremal, malo sklenil roke in poležal:</li>
      <li>v tem ti pride uboštvo kakor uren popotnik in nuja nadte kakor oboroženec.</li>
      <li>Belijalov človek, krivičen mož je, kdor hodi s spačenimi usti,</li>
      <li>mežika z očmi, beseduje z nogami, pomiguje s prsti.</li>
      <li>Vsakršna spačenost tiči v srcu njegovem, zlo snuje sleherni čas, prepire napravlja.</li>
      <li>Zatorej pride nagloma nesreča njegova, v hipu se razbije in ne bo ozdravljenja.</li>
      <li>Šestero je reči, ki jih sovraži GOSPOD, in sedmero se jih studi duši njegovi:</li>
      <li>oči visoke, jezik lažnjiv in roke, prelivajoče nedolžno kri,</li>
      <li>srce, ki snuje hudobne naklepe, noge, urno tekoče v hudo,</li>
      <li>kriva priča, ki raznaša laži, in kdor prepire seje med brati.</li>
      <li>Hrani, sin moj, zapoved očeta svojega in ne zametuj nauka matere svoje;</li>
      <li>privezuj ju na srce svoje vedno, pripenjaj ju na grlo svoje!</li>
      <li>Kamor koli pojdeš, te bosta spremljala, ko boš ležal, bosta pazila nate, in ko se zbudiš, se pogovarjala s teboj.</li>
      <li>Kajti zapoved je svetilnica in nauk je luč; in poučna svarila so pot življenja,</li>
      <li>da te obvarujejo ženske hudobne, prilizovanja jezika tujke.</li>
      <li>Ne poželi si lepote njene v srcu in s trepalnicami svojimi naj te ne ujame.</li>
      <li>Kajti zaradi nečiste ženske se izgubi kruhek in prešeštnica lovi dušo dragoceno.</li>
      <li>Ali vzame kdo ogenj v nedrje svoje, in oblačila se mu ne osmode?</li>
      <li>Ali pa more kdo hoditi po žerjavici, da bi se mu noge ne obžgale?</li>
      <li>Tako, kdor se shaja z bližnjega svojega ženo, kdorkoli se je dotakne, ne ostane brez kazni.</li>
      <li>Ne zadene zaničevanje tatu, ako ukrade, da uteši poželenje svoje, ko je gladen;</li>
      <li>vendar zasačen mora povrniti sedemkrat, dati mora vse blago hiše svoje.</li>
      <li>A kdor prešeštvuje z ženo, norí; kdor se hoče pogubiti, naj to stori.</li>
      <li>Šiba in nečast ga zadeneta, in sramota njegova se ne izbriše.</li>
      <li>Ker ljubosumnost razvname srd moža, zato ne prizanese v dan maščevanja.Ne mara nobene odkupnine in ne sprejme, ponujaj še toliko darov.</li>
      <li>Ne mara nobene odkupnine in ne sprejme, ponujaj še toliko darov.</li>
    </ol>
  </li>
  <li>
    <ol>
      <li>Sin moj, pazi na besede moje in zapovedi moje hrani pri sebi.</li>
      <li>Pazi na zapovedi moje in žívi, pazi na nauk moj kakor na zenico svojih oči.</li>
      <li>Priveži si jih na prste, zapiši jih na srca svojega ploščo.</li>
      <li>Reci modrosti: sestra si moja! in razumnost imenuj sorodnico svojo:</li>
      <li>da te varuje žene vnanje, tujke, ki se dobrika z gladkimi besedami.</li>
      <li>Kajti skozi okno hiše svoje, preko omrežja svojega gledajoč,</li>
      <li>sem videl med abotnimi, zazrl med sinovi brezumnega mladeniča,</li>
      <li>ki se je po ulicah klatil, blizu njenega vogla, stopal po potu do hiše njene,</li>
      <li>v mraku, na večer dneva, v noči črni in temni.</li>
      <li>In glej, ženska mu pride naproti, v kurbji opravi in odrevenelega srca.</li>
      <li>Jezična je in trdovratna, v njeni hiši ne bivajo noge njene;</li>
      <li>zdaj se klati po ulicah, zdaj po trgih in pri vsakem voglu zalezuje.</li>
      <li>In ga prime ter ga poljubi in s predrznim licem mu reče:</li>
      <li>Hvalne daritve sem bila dolžna, danes sem opravila obljube svoje.</li>
      <li>Zato sem ti prišla naproti, hrepeneč po obličju tvojem, in sem te našla.</li>
      <li>S preprogami sem prestrla posteljo svojo, s pisanimi odejami iz platna egiptovskega;</li>
      <li>pokadila sem ležišče svoje z miro, aloo in cimetom.</li>
      <li>Dej, radujva se obilo v ljubezni prav do jutra, oslajujva se z ljubkovanjem!</li>
      <li>Kajti moža ni v hiši, odšel je na daljni pot;</li>
      <li>mošnjo denarja je vzel s seboj, povrne se domov šele ob ščipu.</li>
      <li>Nagnila ga je z mnogim pregovarjanjem svojim, s prilizovanjem ust svojih ga je potegnila:</li>
      <li>za njo gre takoj, kakor gre vol v klalnico in kakor neumnež v kazen v okovih –</li>
      <li>dokler mu pšica jeter ne razkolje; kakor ptič hiti v zanko, ne vedoč, da je zoper življenje njegovo.</li>
      <li>Zato sedaj, sinovi, poslušajte me in pazite na ust mojih besede!</li>
      <li>Ne kreni na njena pota srce tvoje, ne zavij na steze njene.</li>
      <li>Ker mnogo jih je prebodla in na tla zvrnila, in veliko jih je, katere je vse pomorila.Hiša njena je pot v kraj mrtvih, gredoča doli v smrtne hrame.</li>
      <li>Hiša njena je pot v kraj mrtvih, gredoča doli v smrtne hrame.</li>
    </ol>
  </li>
  <li>
    <ol>
      <li>Ali ne kliče modrost in razumnost ne zaganja svojega glasu?</li>
      <li>Na vrhu višav pri cesti, na razpotjih stoji,</li>
      <li>na strani vrat, ob izhodu mesta, pri vhodu v duri vpije, govoreč:</li>
      <li>Vas, možje, kličem in glas moj je do sinov človeških.</li>
      <li>Umejte, o preprosti, previdnost, in neumni, srce vam bodi razumno!</li>
      <li>Čujte, ker vzvišene reči bom govorila, usta svoja odprem, da oznanim, kar je prav.</li>
      <li>Kajti resnico govoré usta moja in gnusoba je ustnam mojim krivica.</li>
      <li>Pravične so vse besede mojih ust, nič ni skrivljenega ali spačenega v njih.</li>
      <li>Jasne so vse razumnemu in ravne njim, ki pridobivajo umnost.</li>
      <li>Sprejmite nauk moj in ne srebra in znanje rajši nego izbrano zlato.</li>
      <li>Zakaj boljša je modrost od biserov, in vse, kar si more kdo želeti, se ne more enačiti ž njo.</li>
      <li>Jaz, modrost, prebivam s previdnostjo in imam pri sebi spoznanje dobrih sklepov.</li>
      <li>Strah GOSPODOV je sovražiti hudo; napuh in prevzetnost in hudobno pot in usta, spačenostim vdana, jaz sovražim.</li>
      <li>Moj je svét in zdrava pamet, jaz sem razumnost, moja je moč.</li>
      <li>Po meni kraljujejo kralji in vladarji določajo pravo.</li>
      <li>Po meni vladajo knezi in plemenitniki in vsi sodniki zemlje.</li>
      <li>Ljubim tiste, ki mene ljubijo, in kateri me zgodaj iščejo, me najdejo.</li>
      <li>Bogastvo in čast sta pri meni, blago stanovitno in pravičnost.</li>
      <li>Boljši je sad moj nego zlato, prečisto zlato, in kar donašam, je boljše nego izbrano srebro.</li>
      <li>Po poti pravičnosti hodim, posredi stezá postavnosti,</li>
      <li>da dam onim, ki me ljubijo, stalno blago v dediščino in napolnim njih zakladnice.</li>
      <li>GOSPOD me je imel v začetku poti svoje, pred vsemi deli svojimi, od nekdaj.</li>
      <li>Od vekomaj sem postavljena, od začetka, pred početkom zemlje.</li>
      <li>Ko še ni bilo brezen nobenih, sem bila rojena, ko še ni bilo nobenih studencev, polnih vodá;</li>
      <li>ko se niso še bile pogreznile gore na zemljo, preden so bili griči, sem bila rojena;</li>
      <li>še ni bil ustvaril zemlje ali polja, ne začetka prahu vesoljne zemlje.</li>
      <li>Ko je pripravljal nebesa, bila sem tam, ko je odmerjal krog na brezna površju,</li>
      <li>ko je zgoraj utrjal nebesni oblok, ko so izbruhnili brezna studenci,</li>
      <li>ko je morju postavljal meje, da vode ne prestopijo njegovega ukaza, ko je stavil zemlji podlago:</li>
      <li>tedaj sem bila pri njem kot delovodja in veselje njegovo vsak dan, igrala sem pred njim vsak čas,</li>
      <li>igrala sem si na naseljeni zemlji njegovi, in veselje mi je bilo bivati pri otrocih človeških.</li>
      <li>Zdaj torej, sinovi, poslušajte me; ker blagor njim, ki se držé potov mojih!</li>
      <li>Čujte pouk in bodite modri, in ne odklanjajte ga.</li>
      <li>Blagor človeku, ki me posluša, ki čuje pri vratih mojih vsak dan, ki pazi na podboje duri mojih!</li>
      <li>Kajti kdor zadobi mene, zadobi življenje in prejme milost od GOSPODA.Kdor pa greši zoper mene, dela silo duši svoji; vsi, ki me sovražijo, ljubijo smrt.</li>
      <li>Kdor pa greši zoper mene, dela silo duši svoji; vsi, ki me sovražijo, ljubijo smrt.</li>
    </ol>
  </li>
  <li>
    <ol>
      <li>Modrost je sezidala hišo svojo, izsekala je sedem stebrov svojih;</li>
      <li>zaklala je živali svoje, zmešala vino svoje, tudi mizo svojo je pripravila;</li>
      <li>poslala je dekle svoje vabit po najvišjih krajih v mestu:</li>
      <li>„Kdorkoli je preprost, naj se obrne sem!“ In kdor je brezumen, njemu reče:</li>
      <li>„Pridite, jejte kruh moj in pijte vino, ki sem ga zmešala!</li>
      <li>Zapustite abotnost in živíte in ravno stopajte po poti razumnosti!“</li>
      <li>Kdor poučuje zasmehovalca, nakopava si sramoto; in kdor kara brezbožnika, pridobi si madež.</li>
      <li>Ne karaj zasmehovalca, da te ne sovraži; karaj modrega, in ljubil te bo.</li>
      <li>Nakloni pouk modremu, in bode še bolj moder, pouči pravičnega, in napredoval bo v znanju.</li>
      <li>Strah GOSPODOV je začetek modrosti, in spoznanje Najsvetejšega je razumnost.</li>
      <li>Kajti po meni se bodo pomnožili dnevi tvoji in pridejala se ti bodo življenja leta.</li>
      <li>Ako si moder, sebi si moder, ako pa si zasmehovalec, sam boš trpel.</li>
      <li>Gospa neumščina veliko ropoče, abotna je in ničesar ne ve.</li>
      <li>In sedeva pri durih hiše svoje, na stolu, na mestnih višinah,</li>
      <li>da kliče mimohodeče, ki ravno stopajo po potih svojih:</li>
      <li>„Kdorkoli je preprost, naj se obrne sem!“ In kdor je brezumen, njemu reče:</li>
      <li>„Vode ukradene so sladke in kruh, ki se skrivaj jé, prijeten.“Ali on ne ve, da so mrtvi tam, v globočinah smrtnega kraja povabljenci njeni.</li>
      <li>Ali on ne ve, da so mrtvi tam, v globočinah smrtnega kraja povabljenci njeni.</li>
    </ol>
  </li>
  <li>
    <ol>
      <li>Pregovori Salomonovi. Sin moder razveseljuje očeta, sin bedak pa je žalost materi svoji.</li>
      <li>Krivičnosti zakladi nič ne koristijo, a pravičnost rešuje smrti.</li>
      <li>GOSPOD ne pusti stradati duše pravičnega, poželenje brezbožnih pa zavrača.</li>
      <li>Kdor dela z leno roko, obuboža, pridnih roka pa bogatí.</li>
      <li>Kdor po leti znaša, je sin previden; kdor pa trdno spava ob žetvi, je sin, ki pripravlja sramoto.</li>
      <li>Blagoslovi bivajo na glavi pravičnika, usta brezbožnih pa skrivajo silovitost.</li>
      <li>Spomin na pravičnega ostane blagoslovljen, ime brezbožnih pa strohni.</li>
      <li>Kdor je modrega srca, sprejema zapovedi, neumen blebetač pa pade.</li>
      <li>Kdor hodi brezmadežno, hodi varno; kdor pa pači pota svoja, bode v svarilo,</li>
      <li>kdor mežika z očesom, napravlja žalitev, in neumen blebetač pade.</li>
      <li>Vrelec življenja so pravičnega usta, usta brezbožnih pa skrivajo silovitost.</li>
      <li>Sovraštvo zbuja prepire, a ljubezen prikriva vse pregreške.</li>
      <li>Na ustnah razumnega je modrost, za hrbet brezumnega pa raste palica!</li>
      <li>Modri hranijo znanje, neumneža ustom pa je blizu nesreča.</li>
      <li>Blago bogatinovo je trden grad njegov; v nesrečo je siromakom njih uboštvo.</li>
      <li>Kar z delom svojim spravi pravični, spravi za življenje, pridelek krivičnega pa je za greh.</li>
      <li>Na potu do življenja je, kdor pazi na pouk, kdor pa zapušča svarjenje, zabrede v zmoto.</li>
      <li>Kdor skriva sovraštvo, ima ustne lažnive, in kdor raznaša obrekovanje, je bedak.</li>
      <li>Kjer je veliko besed, ni brez greha, kdor pa brzda ustne svoje, je razumen.</li>
      <li>Pravičnega jezik je kakor srebro izbrano, srce brezbožnih pa je malo prida.</li>
      <li>Ustnice pravičnega sitijo mnoge, neumni pa mrjo, ker jim nedostaje uma.</li>
      <li>Blagoslov GOSPODOV bogatí, trud pa ničesar ne pridene.</li>
      <li>Igrača bedaku je storiti sramotnost, razumnemu možu pa kaj pametnega.</li>
      <li>Česar se boji brezbožnik, se mu zgodi, česar pa želé pravični, dá jim Bog.</li>
      <li>Kadar pridere nevihta, ne obstane brezbožnik, pravičnik pa ima podstavo večno.</li>
      <li>Kakor ocet zobém in kakor dim očém, tako je lenuh njim, ki ga pošiljajo na delo.</li>
      <li>Strah GOSPODOV pridaje dni, brezbožnih leta pa se krajšajo.</li>
      <li>Čakanje pravičnih bode veselje, krivičnih pričakovanje pa izgine.</li>
      <li>Trdnjava popolnemu je pot GOSPODOV, poguba pa njim, ki delajo krivico.</li>
      <li>Pravični nikdar ne omahne, krivičniki pa ne bodo prebivali v deželi.</li>
      <li>Usta pravičnega dajo obilo modrosti iz sebe, jezik spačenosti pa bo iztrebljen.Ustne pravičnega poznajo, kaj je prijetno, a usta brezbožnikov polna so spačenosti.</li>
      <li>Ustne pravičnega poznajo, kaj je prijetno, a usta brezbožnikov polna so spačenosti.</li>
    </ol>
  </li>
  <li>
    <ol>
      <li>Tehtnica lažniva je gnusoba GOSPODU, polna teža pa mu je po volji.</li>
      <li>Ko pride napuh, pride tudi sramota; pri skromnih pa je modrost.</li>
      <li>Poštene spremlja njih nedolžnost, nezvestnike pa pokonča njih spačenost.</li>
      <li>Ne pomaga blago ob dnevi srda, pravičnost pa reši smrti.</li>
      <li>Pravičnost popolnega uravnava pot njegov, brezbožni pa pade po krivici svoji.</li>
      <li>Poštene rešuje njih pravičnost, nezvestniki pa se ujemo v svoji hudobiji.</li>
      <li>Ko umre brezbožen človek, mu pogine upanje in pričakovanje krivičnikov se izniči.</li>
      <li>Pravičnik bo rešen iz stiske, in brezbožnik pride na mesto njegovo.</li>
      <li>Z usti uničuje bogapozabnik bližnjega svojega, a pravične otme njih spoznanje.</li>
      <li>O pravičnih sreči se raduje mesto, in ko ginejo brezbožni, spev se glasi v njem.</li>
      <li>Blagoslov poštenih povzdiguje mesto, usta brezbožnih pa ga podirajo.</li>
      <li>Brez uma je, kdor zaničuje bližnjega svojega, a mož pameten molči.</li>
      <li>Kdor hodi z opravljanjem, razodeva skrivnost, zvestega srca človek pa skriva reč.</li>
      <li>Kjer ni razumnega vodstva, propada ljudstvo, blaginjo pa pospešuje množica svetovalcev.</li>
      <li>Hudo bo njemu, kdor je porok za tujca, kdor pa mrzi poroštvo, je brez skrbi.</li>
      <li>Žena ljubezniva zadobi čast, in silovitniki zadobe bogastvo.</li>
      <li>Usmiljen človek sebi dobro pripravlja, neusmiljenec pa lastnemu telesu bolečine.</li>
      <li>Brezbožnik si pridobi prevarljiv dobiček, kdor pa seje pravičnost, resnično plačilo.</li>
      <li>Kdor se drži pravičnosti, seje za življenje, kdor se pa žene za hudim, za svojo smrt.</li>
      <li>Gnusoba so GOSPODU spačeni v srcu, a po volji mu so, kateri so popolni na svojem potu.</li>
      <li>Roko dam na to! hudobnež ne ostane brez kazni, pravičnih seme pa se reši.</li>
      <li>Zlat obroček svinji na rilcu je žena lepa, ki pamet zameta.</li>
      <li>Pravičnih želja je samo dobro, brezbožni pa dočakajo le srd.</li>
      <li>Nekateri razdaja obilo in bogatí še bolj; drugi zadržuje celó, kar se spodobi, pa gre v siromaštvo.</li>
      <li>Duša radodarna se obilo nasiti, in kdor napaja, tudi sam bo napojen.</li>
      <li>Kdor zadržuje žito, ga bodo preklinjali, blagoslov pa bo na glavi njemu, ki ga prodaja.</li>
      <li>Kdor si prizadeva za dobro, išče blagougodja Božjega; kdor pa išče hudega, njega bo zadelo.</li>
      <li>Kdor upa v bogastvo svoje, propade, kakor veja pa se razcvetó pravični.</li>
      <li>Kdor dela zmešnjavo v hiši svoji, podeduje veter; in neumnež bo hlapčeval njemu, ki je modrega srca.</li>
      <li>Pravičnega sad je drevo življenja, in modri pridobiva duše.Glej, pravičnemu na tej zemlji se povrača, kolikanj bolj brezbožniku in grešniku!</li>
      <li>Glej, pravičnemu na tej zemlji se povrača, kolikanj bolj brezbožniku in grešniku!</li>
    </ol>
  </li>
  <li>
    <ol>
      <li>Kdor ljubi pouk, ljubi znanje, kdor pa sovraži svarjenje, je kakor živina.</li>
      <li>Dobrega obsuje z blagovoljnostjo GOSPOD, njega pa, ki kuje zvijače, obsodi.</li>
      <li>Ne ustanoviti se človek z brezbožnostjo, korenina pravičnih pa se nikdar ne gane.</li>
      <li>Vrla žena je možu svojemu venec, ali kakor gniloba v kosteh njegovih ona, ki dela sramoto.</li>
      <li>Pravičnih misli so pravične, sveti brezbožnih pa zvijačni.</li>
      <li>Brezbožnih besede zalezujejo kri, poštene pa otimljejo njih usta.</li>
      <li>Zvrnejo se brezbožni, da jih ne bode, pravičnih hiša, pa bo stala.</li>
      <li>Po meri razuma njegovega bodo hvalili moža, kdor pa je spačenega srca, bo zaničevan.</li>
      <li>Boljši je ki ga nizko cenijo, pa si sam streže, nego kdor sebe veliča in kruha strada.</li>
      <li>Pravični skrbi za življenje živine svoje, srce brezbožnih pa je neusmiljeno.</li>
      <li>Kdor obdeluje zemljo svojo, se bo sitil s kruhom, kdor pa pohaja za praznimi rečmi, je brezumen.</li>
      <li>Brezbožnik želi lova hudobnih, pravičnih korenina pa daje sad.</li>
      <li>V nezvestobi usten tiči huda zadrga, pravični pa izide iz stiske.</li>
      <li>Od sadú svojih ust se nasiti mož dobrega in del svojih povračilo prejme človek.</li>
      <li>Neumneža pot je raven v očeh njegovih, kdor pa je moder, si dá svetovati.</li>
      <li>Neumnega nevolja se spozna takoj, kdor pa prikriva sramoto, je razumen.</li>
      <li>Kdor govori resnico, naznanja, kar je pravično, priča lažniva pa zvijačo.</li>
      <li>Nekateri blebeta kakor meč, ki prebada, modrih jezik pa je kakor zdravilo.</li>
      <li>Ustne resnične se utrdijo na večno, jezik lažnivi pa le za trenutek.</li>
      <li>Zvijača biva v srcu njih, ki snujejo hudo, kateri pa svetujejo mir, imajo veselje.</li>
      <li>Pravičnemu se ne prigodi nesreča nobena, brezbožnim pa bode obilo nezgod.</li>
      <li>Gnusoba so GOSPODU lažnive ustne, kateri pa ravnajo zvesto, so mu po volji.</li>
      <li>Človek umen skriva znanje, srce bedakov pa oklicuje nespamet.</li>
      <li>Roka pridnih bo gospodovala, lenoba pa davek plačevala.</li>
      <li>Skrb v srcu tare moža, a dobra beseda ga razveseli.</li>
      <li>Pravični je vodnik bližnjemu svojemu, pot brezbožnih pa jih zapeljuje.</li>
      <li>Zanikarnež ne bo pekel svoje divjačine, a blago velike cene je človeku marljivost.Na stezi pravičnosti je življenje, in kdor stopa po njej, ne pride v smrt.</li>
      <li>Na stezi pravičnosti je življenje, in kdor stopa po njej, ne pride v smrt.</li>
    </ol>
  </li>
  <li>
    <ol>
      <li>Sin moder posluša pouk očetov, a zasmehovalec ne posluša nobenega svarjenja.</li>
      <li>Od sadú ust svojih uživa človek dobro, duša nezvestnikov pa krivičnosti sad.</li>
      <li>Kdor straži usta svoja, obvaruje dušo svojo, kdor pa odpira ustne nepremišljeno, pride mu poguba.</li>
      <li>Želi, a ničesar ne doseže duša lenuhova, pridnih pa duša se bo redila.</li>
      <li>Pravičnik sovraži lažnivost, brezbožnik pa dela smrad in sramoto.</li>
      <li>Pravičnost straži nedolžnega na potu, krivica pa grešnika izpodnaša.</li>
      <li>Nekateri se kaže bogatega, pa vsega pogreša, nekateri se dela ubožnega, a ima obilo blaga.</li>
      <li>Odkupnina življenja je možu bogastvo njegovo, ali siromak ne čuje pretenja.</li>
      <li>Luč pravičnih daje vesele žarke, brezbožnih svetilnica pa ugasne.</li>
      <li>Prevzetnost napravlja samo prepire, pri njih pa, ki sprejemajo svet, je modrost.</li>
      <li>Blago, ki se je dobilo s sleparijo, se zmanjša, kdor pa s pošteno roko zbira, ga pomnoži.</li>
      <li>Predolgo upanje dela srce bolno, življenja drevo pa je želja, ki se izpolni.</li>
      <li>Kdor zaničuje besedo Božjo, sebi škoduje; kdor pa se boji zapovedi, njemu se poplača.</li>
      <li>Nauk modrega je vrelec življenja, da se ogne smrtnih zadrg.</li>
      <li>Razbornost pridobiva milost, pot nezvestnikov pa je hrapav.</li>
      <li>Razumni dela vse premišljeno, bedak pa razseva neumnost.</li>
      <li>Brezbožen glasnik zaide v nesrečo, a zvest poslanec je kakor zdravilo.</li>
      <li>Uboštvo in sramota bode njemu, ki se odteguje pouku, kdor pa se pokori svarjenju, pride v čast.</li>
      <li>Želja izpolnjena je sladka duši, bedakom pa je gnusno umikati se zlemu.</li>
      <li>Kdor hodi z modrimi, postane modrejši; kdor pa se druži z bedaki, se pohujša.</li>
      <li>Grešnike preganja nesreča, pravičnim pa Bog povrača dobro.</li>
      <li>Dobri zapušča dediščino sinov sinovom, grešnikovo premoženje pa je shranjeno za pravičnega.</li>
      <li>Mnogo kruha imajo ubogi, ki orjejo ledino, mnogi pa pride na nič, ker mu ni pravice.</li>
      <li>Komur je žal šibe, sovraži sina svojega, kdor ga pa ljubi, kaznuje ga zgodaj.Pravični jé do sitosti duše svoje, trebuh brezbožnih pa strada.</li>
      <li>Pravični jé do sitosti duše svoje, trebuh brezbožnih pa strada.</li>
    </ol>
  </li>
  <li>
    <ol>
      <li>Modra žena zida hišo svojo, neumna pa jo z rokami svojimi podira.</li>
      <li>Kdor hodi v poštenosti svoji, se boji GOSPODA, a kdor je trdovraten na potih svojih, ga zaničuje.</li>
      <li>V neumnega ustih je šiba za prevzetnost, modre pa ohranijo njih ustne.</li>
      <li>Kjer ni volov, so prazne jasli, obilost pridelkov pa je po volovi moči.</li>
      <li>Priča zvesta ne laže, kriva priča pa govori laži.</li>
      <li>Ko zasmehovalec išče modrosti, ni je, razumnemu pa je znanje lahko.</li>
      <li>Umakni se izpred oči bedaku, ker ne začuješ pri njem pametne besede.</li>
      <li>Modrost razumnega je paziti na svojo pot, bedakov neumnost pa je prevara.</li>
      <li>Neumni se smejejo krivdi, odkritosrčni pa so si dobrohotni.</li>
      <li>Srce pozna lastno bridkost svojo, in v veselje njegovo se ne mešaj drugi.</li>
      <li>Brezbožnih hiša se pokonča, šator poštenih pa bode cvel.</li>
      <li>Nekatera pot se zdi prava človeku, toda njen konec je pot v smrt.</li>
      <li>Tudi v smehu žaluje srce in konec veselja je žalost.</li>
      <li>Potov svojih se nasiti, čigar srce se odvrača od Boga, mož dobri pa tistega, kar je v njem.</li>
      <li>Abotni vsemu verjame, prebrisani pa pazi na stopinje svoje.</li>
      <li>Modri se boji in se ogiblje hudega, bedak pa se lahko raztogoti in je predrzen.</li>
      <li>Mož nagle jeze napravlja neumnost; in kdor dela spletke, njega sovražijo.</li>
      <li>Tepci podedujejo neumnost, razumni pa si pleto venec znanja.</li>
      <li>Hudobni se klanjajo pred dobrimi in brezbožni pri pravičnika vratih.</li>
      <li>Ubogega sovraži tudi bližnjik njegov, bogatina prijateljev pa je mnogo.</li>
      <li>Kdor zaničuje bližnjega svojega, greši, kdor pa milost deli ubogim, o blagor mu!</li>
      <li>Ali se ne motijo, kateri snujejo hudo? Milost pa in resnica pride njim, ki snujejo dobro.</li>
      <li>V vsakem trudu je dobiček, klepetanje pa donaša le uboštvo.</li>
      <li>Venec modrih je njih bogastvo; neumnost bedakov ostane neumnost.</li>
      <li>Priča resnična otimlje duše, kdor pa govori laž, jih le slepi.</li>
      <li>Kdor se boji GOSPODA, trdno upa v Njega; in On bode pribežališče otrokom njegovim.</li>
      <li>Strah GOSPODOV je vrelec življenja, da se ognemo smrtnih zadrg.</li>
      <li>V množici ljudstva je dika kraljeva; kjer se pa narod zmanjšuje, preti vladarju poguba.</li>
      <li>Počasni za jezo je poln razuma, nagli pa pospešuje neumnost.</li>
      <li>Srce mirno je življenje vsemu telesu, nevoščljivost pa je gniloba v kosteh.</li>
      <li>Kdor zatira siromaka, sramotí Stvarnika njegovega, njega pa časti, kdor se usmili potrebnega.</li>
      <li>V nesreči svoji vzame konec brezbožnik, a nado ima tudi v smrti pravičnik.</li>
      <li>V razumnega srcu tiho počiva modrost, ali kar je v bedakih, glasno se kaže.</li>
      <li>Pravičnost povišuje narod, greh pa je ljudstvu v nečast.Blagovoljnost kraljeva je gotova umnemu hlapcu, srd njegov pa zadene njega, ki ravna sramotno.</li>
      <li>Blagovoljnost kraljeva je gotova umnemu hlapcu, srd njegov pa zadene njega, ki ravna sramotno.</li>
    </ol>
  </li>
  <li>
    <ol>
      <li>Rahel odgovor odvrača togoto, zbadljiva beseda pa zbuja jezo.</li>
      <li>Modrih jezik oznanja dobro znanje, usta bedakov pa bruhajo neumnost.</li>
      <li>Na vsakem kraju so oči GOSPODOVE, gledajoč dobre in hudobne.</li>
      <li>Krotkost jezika je drevo življenja, prešernost njegova pa rani duha.</li>
      <li>Neumnež zaničuje pouk očeta svojega, kdor pa pazi na svarjenje, zmodri jako.</li>
      <li>Hiša pravičnega je velika zakladnica v pridelku brezbožnika pa tiči nesreča.</li>
      <li>Ustne modrih trosijo znanje, srce bedakov pa nikakor ne.</li>
      <li>Daritev brezbožnih je gnusoba GOSPODU, molitev poštenih pa mu je po volji.</li>
      <li>Gnusoba je GOSPODU brezbožnikova pot, njega pa, ki hodi za pravičnostjo, ljubi.</li>
      <li>Huda kazen zadene njega, ki zapušča pravi pot, in kdor sovraži svarjenje, umrje.</li>
      <li>Pekel in poguba sta pred GOSPODOM, kolikanj bolj srca otrok človeških!</li>
      <li>Zasmehovalec ne ljubi njega, ki ga svari, zato ne hodi k modrim.</li>
      <li>Veselo srce razvedruje obličje, bolečina srca pa tare duha.</li>
      <li>Srce razumnega išče znanje, usta bedakov pa se pasejo z neumnostjo.</li>
      <li>Vsi dnevi trpina so slabi, a če je srce veselo, ima pojedino vedno.</li>
      <li>Boljše je malo s strahom GOSPODOVIM nego obilen zaklad z nemirom.</li>
      <li>Boljša skleda zelja, kjer je ljubezen, nego pitan vol, kjer je sovraštvo.</li>
      <li>Mož togoten dela zdražbo, potrpežljiv pa potolaži prepir.</li>
      <li>Lenuha pot je kakor trnjev plot, poštenih steza pa je uglajena.</li>
      <li>Moder sin razveseljuje očeta, človek bedak pa zaničuje mater svojo.</li>
      <li>Neumnost je brezumnemu v veselje, mož razumni pa stopa naravnost naprej.</li>
      <li>Skazé se načrti, kjer ni sveta, izvršé se pa, če je obilo svetovalcev.</li>
      <li>Veselje napravi možu odgovor ust njegovih; kajti beseda o pravem času, o kako dobra!</li>
      <li>Pot življenja gre umnemu navzgor, da se ogne pekla [Hebr. šeol.] navzdol.</li>
      <li>Prevzetnih hišo podira GOSPOD, vdovi pa utrjuje meje.</li>
      <li>Gnusoba so GOSPODU zlobni naklepi, a čistih besede so mile.</li>
      <li>Nesrečno dela hišo svojo, kdor se žene za dobičkom, kdor pa sovraži darila, bo živel.</li>
      <li>Pravičnega srce premišlja, kaj naj govori, brezbožnih usta pa kar bruhajo hudobno.</li>
      <li>Daleč je GOSPOD od brezbožnih, pravičnih molitev pa sliši.</li>
      <li>Svetlost oči razveseljuje srce in dobro poročilo krepča kosti.</li>
      <li>Uho, ki posluša svarjenje življenja, bo bivalo med modrimi.</li>
      <li>Kdor se odteza pouku, zaničuje dušo svojo, kdor pa posluša svarjenje, pridobiva srce modro.Strah GOSPODOV je šola modrosti, in pred častjo gre ponižnost.</li>
      <li>Strah GOSPODOV je šola modrosti, in pred častjo gre ponižnost.</li>
    </ol>
  </li>
  <li>
    <ol>
      <li>Načrti srca so človekovi, od GOSPODA pa je govor jezikov.</li>
      <li>Človeku se zde vse poti njegove čiste, GOSPOD pa je, ki tehta duhove.</li>
      <li>Na GOSPODA zváli dela svoja, in izpolnile se bodo namere tvoje.</li>
      <li>Vse je GOSPOD naredil v svoj namen in tudi brezbožnega za hudi dan.</li>
      <li>Gnusoba je GOSPODU vsak prevzetni v srcu; roko dam na to, da ne ostane brez kazni!</li>
      <li>Milost in resnica prikrivata krivico, in po strahu GOSPODOVEM se ogneš hudega.</li>
      <li>Ko so koga pota GOSPODU po volji, pomiri mu tudi sovražnike njegove.</li>
      <li>Bolje, da imaš malo s pravičnostjo nego veliko dohodkov s krivico.</li>
      <li>Srce človekovo izmišlja pot svojo, ali GOSPOD vodi korake njegove.</li>
      <li>Božji izrek je na ustnah kraljevih, v sodbi se ne smejo motiti usta njegova.</li>
      <li>Prava mera in tehtnica sta od GOSPODA; kakor jih je naredil, take naj bodo vse uteži v mošnji.</li>
      <li>Gnusoba je kraljem storiti krivico, ker s pravičnostjo se utrjuje prestol.</li>
      <li>Drage so kraljem pravične ustne in njega, ki odkritosrčno govori, ljubijo.</li>
      <li>Kraljev srd je glasnik smrti, ali moder mož ga potolaži.</li>
      <li>V svetlosti obličja kraljevega je življenje in blagovoljnost njegova je kakor oblak poznega dežja.</li>
      <li>Koliko bolje je, pridobiti si modrost nego zlato! in pridobiti si razumnost rajši izvóli nego srebro!</li>
      <li>Poštenih cesta je: ogibati se hudega; dušo svojo ohrani, kdor pazi na pot svojo.</li>
      <li>Pred pogubo prevzetnost in pred padcem napuh.</li>
      <li>Bolje pohleven biti v duhu s krotkimi nego plen deliti s prevzetnimi.</li>
      <li>Kdor pazi na besedo, doseže dobro, in kdor upa v GOSPODA, blagor mu!</li>
      <li>Kdor je modrega srca, ga bodo imenovali razumnega, in sladkost ustnic pospešuje nauk.</li>
      <li>Studenec življenja je pamet njemu, kdor jo ima, neumne pa kara njih neumnost.</li>
      <li>Kdor je modrega srca, govori pametno in nikdar mu ne zmanjka nauka na ustnah.</li>
      <li>Dobrohotne besede so kakor satovje medú, sladkost duši in zdravilo kostem.</li>
      <li>Je pot, ki se zdi ravna človeku, njen konec pa je pot v smrt.</li>
      <li>Glad delavca dela za njega, ker usta njegova ga izpodbadajo.</li>
      <li>Mož malopridni koplje zlo in na ustnah mu je paleč ogenj.</li>
      <li>Mož, spačenosti vdan, dela zdražbo in podpihovalec loči zaupne prijatelje.</li>
      <li>Silovitnik izvablja bližnjega svojega, da ga vodi po poti, ki ni dobra.</li>
      <li>Kdor zatiska oči svoje, da izmišlja reči spačene, kdor nalašč tišči ustne svoje, izvršuje hudo.</li>
      <li>Prelep venec je siva glava, ki se nahaja na potu pravičnosti.</li>
      <li>Boljši je potrpežljivi od močnega, in kdor gospoduje svojemu srcu, od onega, ki mesto pribori.V naročje se vrže kocka, od GOSPODA pa je vsa razsodba njena.</li>
      <li>V naročje se vrže kocka, od GOSPODA pa je vsa razsodba njena.</li>
    </ol>
  </li>
  <li>
    <ol>
      <li>Boljši je grižljaj suhega kruha s pokojem nego hiša, polna zaklanih živali, s prepirom.</li>
      <li>Umen hlapec bo gospodoval sinu, ki dela sramoto, in delil dediščino med brati.</li>
      <li>Topilnica je za srebro in peč za zlato, srce pa izkuša GOSPOD.</li>
      <li>Hudobnež pazi na hudobna usta in lažnik rad posluša poguben jezik.</li>
      <li>Kdor zasmehuje ubožca, sramoti Stvarnika njegovega; kdor se veseli nesreče, ne ostane brez kazni.</li>
      <li>Starčkom venec so otrok otroci in ponos sinom njih očetje.</li>
      <li>Nespodobi se neumnežu govor izvrsten, še manj pa plemenitniku govor lažniv.</li>
      <li>Darilo je kakor drag kamen v očeh njega, ki ga prejme: kamor koli se obrne, uspeva.</li>
      <li>Kdor greh zakriva, išče ljubezni, kdor pa stvar ponavlja, loči dobre prijatelje.</li>
      <li>Razumnega se prime eno posvarilo bolj, nego ko bi stokrat udaril bedaka.</li>
      <li>Samo upora išče človek hudoben, zato bo poslan grozoviten poročnik zoper njega.</li>
      <li>Medvedka, ki so ji mladiče vzeli, naj sreča moža, a ne bedak v neumnosti svoji!</li>
      <li>Kdor vrača hudo za dobro, od njegove hiše se ne gane nesreča.</li>
      <li>Začetek prepira je, kakor če kdo vodo pušča iz jeza, zato preden izbruhne, zapústi spor!</li>
      <li>Kdor opravičuje krivičnega in kdor obsoja pravičnega, gnusoba sta GOSPODU oba enako.</li>
      <li>Čemu kupnina v roki bedaka? da si kupi modrost? Saj za to nima razuma!</li>
      <li>Vsak čas ljubi, kdor je prijatelj, in brat se izkaže v stiski.</li>
      <li>Brezumen človek je, ki udari v roko in se stavi za poroka bližnjemu svojemu!</li>
      <li>Greh ljubi, kdor ljubi prepir, in kdor visoko zida vrata svoja, si pripravlja podrtje.</li>
      <li>Kdor je spačenega srca, ne doseže dobrega, in kdor je prekanjenega jezika, zaide v nesrečo.</li>
      <li>Kdor rodi bedaka, rodi sebi v žalost, in neumnega oče se ne bo veselil.</li>
      <li>Srce veselo daje dobro zdravilo, duh potrt pa kosti suši.</li>
      <li>Dar izza nedrij skrivaj prejme brezbožnik, da preobrne pota pravičnosti.</li>
      <li>Pred očmi razumnemu je modrost, bedakove oči pa tekajo do krajev zemlje.</li>
      <li>V žalost je očetu svojemu sin bedak in v bridkost porodnici svoji.</li>
      <li>Pokoriti tudi pravičnega ni dobro ali tepsti plemenite zaradi poštenosti.</li>
      <li>Govore svoje brzda, kdor je napredoval v spoznanju, in kdor je hladnega duha, je mož pameten.Tudi neumneža, ko molči, imajo za modrega, in kdor stiska ustne svoje, velja za razumnega.</li>
      <li>Tudi neumneža, ko molči, imajo za modrega, in kdor stiska ustne svoje, velja za razumnega.</li>
    </ol>
  </li>
  <li>
    <ol>
      <li>Kdor se razdružuje, svojega išče poželenja in protivi se vsemu, kar bi mu bilo v blaginjo.</li>
      <li>Ne veseli se bedak umnosti, marveč samo, da se razodeva srce njegovo.</li>
      <li>Ko pride brezbožni, pride tudi zaničevanje, in z nečastjo pride zasramovanje.</li>
      <li>Vode globoke so besede iz ust vrlega moža, potok vrvrajoč je modrosti vrelec.</li>
      <li>Ni dobro potegniti se za brezbožnega, da se pravičnemu zvije pravica.</li>
      <li>Govori bedaka napravijo prepir in usta njegova prikličejo tepež.</li>
      <li>Usta bedakova so mu v pogubo in ustne njegove so zadrge duši njegovi.</li>
      <li>Podpihovalčeve besede so kakor slaščice in prodirajo do notranjščine života.</li>
      <li>Tudi kdor je nemaren v opravilu svojem, je brat zapravljivcu.</li>
      <li>Stolp močan je ime GOSPODOVO: tja priteče pravični in je na varnem.</li>
      <li>Bogatega blago je trden grad njegov in kakor zid visok v misli njegovi.</li>
      <li>Preden se stare, vzpne se srce človekovo, in pred častjo gre ponižnost.</li>
      <li>Kdor odgovarja, preden je slišal, mu štejejo to za neumnost in sramoto.</li>
      <li>Duh moški prenaša bridkost svojo, če pa je duh potrt, kdo ga povzdigne?</li>
      <li>Srce razumnega pridobiva znanje in modrih uho išče znanja.</li>
      <li>Dar človekov mu razširi pot in ga pripelje pred obličje mogočnikov.</li>
      <li>Pravičen se vidi, kdor je prvi v pravdi svoji, dokler ne pride bližnji njegov ter ga izpraša.</li>
      <li>Prepire konča kocka in razsodi med močnimi.</li>
      <li>Brat, z grehom razžaljen, bolj se upira nego trdno mesto, in prepiri so kakor zapah grada.</li>
      <li>Ust svojih sadú se nasiti život vsakega, s pridelkom usten svojih vsak se siti.</li>
      <li>Smrt in življenje sta jeziku v oblasti; in kdor ga rad rabi, bo jedel sad njegov.</li>
      <li>Kdor je dobil ženo, je dobil kaj dobrega, in prejel je milosti od GOSPODA.</li>
      <li>Ponižno prosi ubožec, bogati pa odgovarja osorno.Mož, ki ima mnogo prijateljev, pride na nič; toda je prijatelj, ki je zvestejši od brata.</li>
      <li>Mož, ki ima mnogo prijateljev, pride na nič; toda je prijatelj, ki je zvestejši od brata.</li>
    </ol>
  </li>
  <li>
    <ol>
      <li>Boljši ubožec, ki hodi v nedolžnosti svoji, nego spačeni v ustnah svojih, pa bedak.</li>
      <li>Res ni dobro duši brez spoznanja, in kdor je nagel z nogami, greši.</li>
      <li>Neumnost človekova prevrača pot njegovo in proti GOSPODU se srdi srce njegovo.</li>
      <li>Bogastvo daje prijateljev mnogo, od siromaka pa se loči prijatelj njegov.</li>
      <li>Kriva priča ne bode brez kazni, in kdor govori laži, ne bo ubežal.</li>
      <li>Mnogi molijo obličje prvakovo in vsakdo je prijatelj možu radodarnemu.</li>
      <li>Ubožca sovražijo vsi bratje njegovi; kolikanj bolj se ga ogibljejo prijatelji njegovi! Žene se za besedami, ki nič ne veljajo.</li>
      <li>Kdor pridobiva razumnost, ljubi dušo svojo, in kdor pazi na umnost, bo dosegel dobro.</li>
      <li>Kriva priča ne bode brez kazni, in kdor govori laži, bo poginil.</li>
      <li>Bedaku ne pristoji lahko in dobro življenje, mnogo manj hlapcu, da gospoduje knezom.</li>
      <li>Razum zadržuje človeku jezo, in v čast mu je izpregledati pregrešek.</li>
      <li>Kakor rjovenje mladega leva je nevolja kraljeva, a kakor rosa na travo blagovoljnost njegova.</li>
      <li>Preglavice vir je očetu svojemu sin bedak in neprestano kapanje žene prepiri.</li>
      <li>Hiša in blago je dedina po očetih, od GOSPODA pa je žena pametna.</li>
      <li>Lenoba potaplja v trdno spanje in nemarna duša bo stradala.</li>
      <li>Kdor drži zapoved, ohrani dušo svojo, kdor pa ne pazi na pota svoja, pogine.</li>
      <li>GOSPODU posoja, kdor milostno deli siromaku, in dobroto njegovo mu bo povrnil.</li>
      <li>Strahuj sina svojega, dokler je upanje, pa ubiti ga, ti ne hodi na misel!</li>
      <li>Človek naglojezen ponese svojo kazen; kajti če posežeš vmes, še huje narediš.</li>
      <li>Poslušaj svet in sprejmi pouk, da bodeš moder v prihodnosti.</li>
      <li>Mnogo je namer v srcu človekovem, a sklep GOSPODOV sam bo ostal.</li>
      <li>Radovoljnost človekova kaže dobrotljivost njegovo, in boljši je ubožec nego lažnivec.</li>
      <li>Strah GOSPODOV ti je za življenje: v obilosti boš prebival in zlo te ne obišče.</li>
      <li>Lenuh pač vtakne roko v skledo, a k ustom je ne mara prinesti.</li>
      <li>Če udariš zasmehovalca, preprostega bo izmodrilo, in če posvariš pametnega, napredoval bo v znanju.</li>
      <li>Kdor silo dela očetu in mater podi, je sin, ki pripravlja ostudo in sramoto.</li>
      <li>Nehaj, sin moj, poslušati pouk, in zablodiš od besed znanja.</li>
      <li>Priča malopridna zasmehuje sodbo, in usta brezbožnih slastno požirajo krivico.Zasmehovalcem so pripravljene sodbe in udarci hrbtom bedakov.</li>
      <li>Zasmehovalcem so pripravljene sodbe in udarci hrbtom bedakov.</li>
    </ol>
  </li>
  <li>
    <ol>
      <li>Vino je zasmehovalec, pijača opojna razgrajalec, in kdorkoli se opoteka po njej, si ne izbistri uma.</li>
      <li>Kakor rjovenje leva je strah kraljev; kdor ga zoper sebe razdraži, greši zoper življenje svoje.</li>
      <li>Na čast je možu odjenjati od prepira, kdorkoli pa je neumen, rad se vanj zaplete.</li>
      <li>Lenuh noče orati zaradi zime, zato bo beračil ob žetvi, a ničesar ne dobi.</li>
      <li>Voda globoka je naklep v srcu možá, toda mož razumen mu pride do dna.</li>
      <li>Največ ljudi hvali vsak svojo dobrotljivost, moža pa vseskozi resničnega kdo najde?</li>
      <li>Neprestano hodi v popolnosti svoji pravični, blagor otrokom njegovim za njim!</li>
      <li>Kralj, sedeč na sodnem stolu, razganja z očmi svojimi vse hudo.</li>
      <li>Kdo bi mogel reči: Očistil sem srce svoje, čist sem svojega greha?</li>
      <li>Dvojne uteži in dvojna mera, oboje je enaka gnusoba GOSPODU.</li>
      <li>Po dejanjih svojih se dá spoznati tudi deček, je li čisto in je li pošteno delo njegovo.</li>
      <li>Uho, ki sliši, in oko, ki vidi, GOSPOD je oboje enako naredil.</li>
      <li>Ne ljubi spanja, da ne obubožaš; odpri oči svoje, in nasitiš se kruha.</li>
      <li>„Slabo, slabo je!“ pravi, kdor kupuje kaj, ali ko je odšel, se hvali.</li>
      <li>Zlatá je in biserov obilo, ali najdražje orodje so ustne razumne.</li>
      <li>Vzemi obleko njemu, kdor je bil porok za tujca, in za neznane ljudi ga rubi.</li>
      <li>Sladek je možu prisleparjeni kruh, ali pozneje dobi polna usta peska.</li>
      <li>Sklepi se utrdé s posvetovanjem, in z razumnim vodstvom se le vojskuj!</li>
      <li>Kdor hodi okrog kot obrekovalec, razodeva skrivnost, zato se ne druži ž njim, ki široko odpira usta svoja!</li>
      <li>Njemu, ki preklinja očeta svojega ali mater svojo, ugasne svetilnica v črnih teminah.</li>
      <li>Posest, ki se naglo pridobi v začetku, ne bode blagoslovljena ob koncu svojem.</li>
      <li>Ne reci: Povrnil bom hudo! Čakaj GOSPODA, in rešil te bo!</li>
      <li>Gnusoba so GOSPODU dvojne uteži in prevarljiva tehtnica ni dobra.</li>
      <li>Od GOSPODA so stopinje moževe; človek pa kako naj umeje pot svojo?</li>
      <li>Zadrga je človeku nepremišljeno veleti: Sveti! in po obljubah šele preudarjati.</li>
      <li>Brezbožne razmetava kralj moder in pelje čeznje mlatilno kolo.</li>
      <li>Duh v človeku je GOSPODOVA svetilnica, ki preiskuje vso notranjost telesa.</li>
      <li>Dobrotljivost in zvestoba stražita kralja in z dobrotljivostjo vzdržuje prestol svoj.</li>
      <li>Dika mladeničem je njih moč in starčkom kras siva glava.Modrine od ran so zdravilo za hudo in udarci, ki gredo do živega.</li>
      <li>Modrine od ran so zdravilo za hudo in udarci, ki gredo do živega.</li>
    </ol>
  </li>
  <li>
    <ol>
      <li>Kakor potoki vodá je srce kraljevo v roki GOSPODOVI: kamorkoli hoče, ga nagne.</li>
      <li>Vsakteri pot človeka je raven v očeh njegovih, ali GOSPOD je, ki tehta srca.</li>
      <li>Po pravičnosti in pravici ravnati je ljubše GOSPODU nego daritev.</li>
      <li>Visoke oči in ošabno srce – svetilnica brezbožnih je greh.</li>
      <li>Misli marljivega merijo le na korist, vsak naglež pa drevi v pomanjkanje.</li>
      <li>Zakladi, nabrani z lažnivim jezikom, so preminljiv hlap, mreža smrti.</li>
      <li>Silovitost, ki jo delajo brezbožni, nje same razdene, ker se branijo ravnati po pravici.</li>
      <li>Grozno zamotana je pot njega, ki je obremenjen s krivdo, čisti pa dela odkritosrčno.</li>
      <li>Bolje je prebivati v podstrešnem kotu nego z ženo prepirljivo v skupni hiši.</li>
      <li>Brezbožnega srce želi hudega: bližnji njegov ne najde usmiljenja v očeh njegovih.</li>
      <li>Ko je kaznovan zasmehovalec, spametuje se preprosti, in modri, ko ga poučujejo, sprejema znanje.</li>
      <li>Na hišo brezbožnih pazi Pravični in pahne brezbožne v nesrečo.</li>
      <li>Kdor si maši ušesa pred vpitjem siromaka, bo tudi sam vpil, a nihče ga ne usliši.</li>
      <li>Dar na skrivnem odvrača jezo in darilo v nedrju silno togoto.</li>
      <li>Veselje je pravičnemu izvrševanje sodbe, a groza njim, ki delajo krivico.</li>
      <li>Človek, ki zaide od umnosti pota, bo počival v družbi mrtvih.</li>
      <li>Stradal bo, kdor ljubi veselje; kdor ljubi vino in olje, ne bode bogat.</li>
      <li>Odkupnina za pravične je brezbožnik, in na mesto poštenih pride izdajalec.</li>
      <li>Bolje je prebivati v pusti deželi nego z ženo prepirljivo in togotno.</li>
      <li>Zaklad predrag in mazilo je v modrega prebivališču, človek bedak pa ga pogoltne.</li>
      <li>Kdor teži za pravičnostjo in dobrotljivostjo, doseže življenje, pravičnost in čast.</li>
      <li>V mogočnih mesto pride modri in razdene trdnjavo, ki vanjo zaupajo.</li>
      <li>Kdor čuva usta svoja in jezik, obvaruje stiske dušo svojo.</li>
      <li>Prevzetnik, ošabnež – zasmehovalec mu je ime – ravna s predrznim napuhom.</li>
      <li>Lenega ubija želja njegova, ker se roke njegove branijo dela,</li>
      <li>ves dan ga je sama želja; pravičnik pa daje in ne stiska.</li>
      <li>Brezbožnih daritev je gnusoba; kolikanj bolj, ko jo s hudim namenom daruje!</li>
      <li>Krivična priča pogine, mož pa, ki posluša, sme vedno govoriti.</li>
      <li>Brezbožnik kaže predrznost na obličju, poštenjak pa sam uravnava pot svojo.</li>
      <li>Ni modrosti, ni znanja, ni sveta proti GOSPODU.Konja pripravljajo na dan boja, ali zmaga pride od GOSPODA.</li>
      <li>Konja pripravljajo na dan boja, ali zmaga pride od GOSPODA.</li>
    </ol>
  </li>
  <li>
    <ol>
      <li>Boljše je dobro ime od obilega bogastva, boljša od srebra in zlata priljubljenost.</li>
      <li>Bogati in ubogi se srečavajo; GOSPOD jih je ustvaril vse.</li>
      <li>Razumni vidi hudo ter se skrije, abotni pa gredo naprej in morajo trpeti.</li>
      <li>Plačilo krotkosti in strahu GOSPODOVEGA je bogastvo in čast in življenje.</li>
      <li>Trnje in zadrge so na potu spačenega; kdor hoče ohraniti dušo svojo, daleč bodi od njih!</li>
      <li>Vzgajaj dečka po lastnosti poti njegove; tudi ko se postara, ne krene od nje.</li>
      <li>Bogatin gospoduje ubogim, in kdor jemlje naposodo, je hlapec posojevalcu.</li>
      <li>Kdor seje krivico, žel bo nadlogo in šiba togote njegove mine.</li>
      <li>Kdor je blagega očesa, bo blagoslovljen, ker daje od kruha svojega siromaku.</li>
      <li>Spodi zasmehovalca, in odide prepir in pravdanja bode konec in sramote.</li>
      <li>Kdor ljubi srca čistost, v čigar ustnah biva miloba, njemu je kralj prijatelj.</li>
      <li>Oči GOSPODOVE stražijo znanje, izdajalčeve besede pa podira.</li>
      <li>Lenuh pravi: „Lev je zunaj, sredi trga bi me lahko umoril!“</li>
      <li>Jama globoka so usta ljubovnic; kogar mrzi GOSPOD, pade vanjo.</li>
      <li>Neumnost je pripeta k dečkovemu srcu, a šiba strahovanja jo odpravi daleč od njega.</li>
      <li>Kdor tlači siromaka, ga obogati; kdor daje bogatinu, daje le v potrato.</li>
      <li>Nagni uho svoje ter poslušaj modrih besede, in srce svoje obrni k mojemu znanju;</li>
      <li>kajti prijetno bode, če jih ohraniš v srcu svojem; o da bi vse skup se utrdile na ustnah tvojih!</li>
      <li>Da bode v GOSPODA upanje tvoje, te danes učim, prav tebe.</li>
      <li>Ali ti nisem pisal izvrstnih reči v svetih in naukih,</li>
      <li>da bi ti naznanil pravilo besed resničnih, da odgovarjaš z besedami resnice njim, ki te bodo pošiljali?</li>
      <li>Ne pleni siromaka zato, ker je siromak, in ne teptaj ubožca med vrati!</li>
      <li>Zakaj GOSPOD se potegne za njiju pravdo in opleni dušo njih, ki ju plenijo.</li>
      <li>Ne imej prijateljstva z naglojeznim in s togotnim se ne druži:</li>
      <li>da se ne učiš potov njegovih in pripraviš zanke samemu sebi.</li>
      <li>Ne bodi izmed njih, ki v roke segajo in jamčijo, izmed njih, ki so poroki za dolgove.</li>
      <li>Ko nimaš, s čimer bi plačal, zakaj naj bi upnik jemal ležišče tvoje izpod tebe?</li>
      <li>Ne premikaj starega mejnika, ki so ga postavili pradedje tvoji.Če vidiš moža, ki je spreten v delu svojem – pred kralji bo služeč stal, ne bo služil nizkim.</li>
      <li>Če vidiš moža, ki je spreten v delu svojem – pred kralji bo služeč stal, ne bo služil nizkim.</li>
    </ol>
  </li>
  <li>
    <ol>
      <li>Kadar boš sedel, da ješ z vladarjem, pazi pridno na njega, ki je pred teboj;</li>
      <li>drugače nastaviš nož na goltanec svoj, ako bi bil poželjivosti poln.</li>
      <li>Ne požéli slaščic njegovih, ker je jed varljiva.</li>
      <li>Ne trudi se, da bi obogatel: te razumnosti svoje se odvadi!</li>
      <li>Ali naj bi oči vpiral v to, česar skoraj ne bode? Kajti bogastvo si res dela peruti, kakor orel zleti proti nebu.</li>
      <li>Ne uživaj jedi njega, ki ima oko nevoščljivo, in ne poželi slaščic njegovih;</li>
      <li>kajti odmerja ti vse v srcu svojem. „Jej in pij!“ ti veli, toda srce njegovo ni s teboj.</li>
      <li>Grižljaj, ki si ga pojedel, boš izbljuval, in izgubil si sladke besede svoje.</li>
      <li>Vpričo bedaka ne govóri, kajti zaničeval bo razumnost tvojih besed.</li>
      <li>Ne premikaj starega mejnika in ne stopaj na njive sirot!</li>
      <li>Močan je namreč njih odrešenik, on se potegne za njih pravdo zoper tebe.</li>
      <li>Nagni k pouku srce svoje in ušesa svoja k besedam znanja.</li>
      <li>Ne odtezaj dečku strahovanja, kajti če ga udariš s šibo, ne umrje.</li>
      <li>Opletaj ga s šibo, in otmeš dušo njegovo iz pekla.</li>
      <li>Sin moj, če je modro srce tvoje, veselilo se bo tudi moje srce,</li>
      <li>in radovale se bodo ledice moje, ko bodo govorile ustne tvoje, kar je pošteno.</li>
      <li>Srce tvoje naj ne zavida grešnikom, ampak góri za strah GOSPODOV ves dan.</li>
      <li>Zares, še je zate bodočnost, in upanje tvoje se ne bo iztrebilo.</li>
      <li>Poslušaj, sin moj, in bodi moder in po ravnem potu vodi srce svoje.</li>
      <li>Ne bivaj med popivači vina, ne med požeruhi mesa:</li>
      <li>zakaj požrešnik obuboža in pijanec, in s cunjami se bo oblačil zaspanec.</li>
      <li>Poslušaj očeta svojega, ki te je rodil, in ne zaničuj matere svoje, ko se postara.</li>
      <li>Resnico kupi in je ne prodaj, nabavi si modrosti, pouka in razumnosti.</li>
      <li>Silno se raduje oče pravičnega, in kdor je rodil modrega, se ga veseli.</li>
      <li>Veseli se naj oče tvoj in mati tvoja, in naj se raduje roditeljica tvoja!</li>
      <li>Daj mi, sin moj, srce svoje, in oči naj se ti vesele na potih mojih.</li>
      <li>Kajti jama globoka je nečistnica in tesen vodnjak tuja žena;</li>
      <li>ker ona kakor razbojnik preži in nezvestnike množi med ljudmi.</li>
      <li>Komu gorjé, komu joj? čigavi so prepiri, čigavo jadikovanje? čigave rane brez vzroka? čigava motnost oči?</li>
      <li>Njih, ki pozno sedevajo pri vinu, ki hodijo okušat mešano pijačo.</li>
      <li>Ne glej vina, ko se zlati, ko kaže v kozarcu barvo svojo! Gladko teče po grlu,</li>
      <li>a naposled piči kakor kača in zbode kakor gad.</li>
      <li>Oči tvoje bodo čudne videle stvari in srce tvoje bo govorilo napačnosti.</li>
      <li>In bodeš, kakor kdor leži sredi morja in kakor kdor leži na vrhu jadrnika.Bíli so me, porečeš, a ni me bolelo, tepli so me, nisem čutil. Ko se zbudim, bom nadaljeval, zopet ga poiščem!</li>
      <li>Bíli so me, porečeš, a ni me bolelo, tepli so me, nisem čutil. Ko se zbudim, bom nadaljeval, zopet ga poiščem!</li>
    </ol>
  </li>
  <li>
    <ol>
      <li>Ne zavidaj hudobnim ljudem in ne želi bivati ž njimi;</li>
      <li>ker na pogubo misli njih srce in nadlego govore njih ustnice.</li>
      <li>Z modrostjo se hiša zida in z umnostjo se utrdi;</li>
      <li>in po znanju se napolnijo hrami z vsem blagom dragim in prijetnim.</li>
      <li>Mož modri je močan in umni mož utrjuje krepkost svojo.</li>
      <li>Kajti z razumnim vodstvom se boš srečno vojskoval in zmago pridobil z množico svetovalcev.</li>
      <li>Previsoka je neumnežu modrost, pri vratih ne odpre svojih ust.</li>
      <li>Kdor misli kaj hudega storiti, imenovali ga bodo gospodarja spletk.</li>
      <li>Namera neumnosti je greh in zasmehovalec je gnusoba ljudem.</li>
      <li>Če ti srce upade v čas stiske, majhna je krepost tvoja.</li>
      <li>Otmi nje, ki jih vlečejo v smrt, in ustavi jih, ki gredo na morišče!</li>
      <li>Če praviš: Glej, nismo vedeli tega! – ali ne bode on, ki srca pretehtava, pazil na to, in ki straži dušo tvojo, ne bo vedel tega? In ne povrne li vsakemu po delu njegovem?</li>
      <li>Jej med, sin moj, ker je dober, in čisto strd, sladko tvojemu grlu;</li>
      <li>spoznaj tudi, da je modrost dobra duši tvoji: če si jo dosegel, je zate bodočnost, in upanje tvoje se ne bo iztrebilo.</li>
      <li>Ne preži, o brezbožnik, na pravičnega prebivališče, ne razdevaj počivališča njegovega!</li>
      <li>Kajti sedemkrat pade pravični, a zopet vstane, brezbožni pa se zvrnejo v nesrečo.</li>
      <li>Ko pade sovražnik tvoj, ne veseli se, in ko se zgrudi, ne radúj se srce tvoje;</li>
      <li>da ne zagleda GOSPOD in ne bo hudo v očeh njegovih ter ne obrne od njega v tebe jeze svoje.</li>
      <li>Ne srdi se zaradi hudodelnikov, ne zavidaj brezbožnim:</li>
      <li>kajti prihodnosti ne bode hudemu, brezbožnih svetilnica ugasne.</li>
      <li>Boj se GOSPODA, sin moj, in kralja, in z uporniki se ne druži:</li>
      <li>kajti hipoma vstane njih nesreča, in kdo ve, kakšen bode konec njih let?</li>
      <li>Tudi to so izreki modrih: Ozirati se na osebo v sodbi ni dobro.</li>
      <li>Kdor pravi krivičniku: Pravičen si, klela ga bodo ljudstva, mrzeli narodi;</li>
      <li>tistim pa, ki ga karajo, bode prijaznost in pride jim blagoslov dobrega.</li>
      <li>Ustne poljublja, kdor besede prave odgovarja.</li>
      <li>Opravi zunaj delo svoje in pripravi si ga na polju, potem lahko zidaš hišo svojo.</li>
      <li>Ne bodi brez sile priča zoper bližnjega svojega, in zakaj bi varal z ustnami svojimi?</li>
      <li>Ne govóri: Kakor mi je storil, tako mu storim, vsakemu povrnem po delu njegovem.</li>
      <li>Šel sem mimo polja lenega moža in mimo vinograda človeka brezumnega:</li>
      <li>pa glej, plevel ga je docela porastel, s koprivami je bilo pokrito površje njegovo in kamenena ograja njegova je bila podrta.</li>
      <li>Tedaj sem gledal in v srcu preudarjal in, videč to, sem posnel nauk:</li>
      <li>Malo zaspati, malo zadremati, malo roke sklenivši ležati,v tem pride kakor uren popotnik uboštvo tvoje in potreba tvoja kakor oboroženec.</li>
      <li>v tem pride kakor uren popotnik uboštvo tvoje in potreba tvoja kakor oboroženec.</li>
    </ol>
  </li>
  <li>
    <ol>
      <li>Tudi ti so pregovori Salomonovi, ki so jih zbrali možje Ezekija, kralja Judovega.</li>
      <li>Bogu v čast je prikrivati reč, čast kraljev pa izsledovati reč.</li>
      <li>Neba višina, zemlje globočina in srca kraljev so nedosežna.</li>
      <li>Vzemi srebru žlindro, in prikaže se zlatarju posoda:</li>
      <li>vzemi brezbožnega kralju izpred oči, in utrdi se po pravičnosti prestol njegov.</li>
      <li>Ne prisvajaj si časti pred kraljem in ne stopaj na mesto velikašev;</li>
      <li>kajti bolje je, da ti reko: Pomakni se sem gori! nego da te ponižajo pred knezom, ki so ga videle oči tvoje.</li>
      <li>Ne spuščaj se naglo v prepir, da ob njega koncu ne prideš v zadrego, kaj naj storiš, ko te je osramotil bližnji tvoj.</li>
      <li>Pravdo svojo pravdaj z bližnjim svojim sam, ali skrivnosti drugega ne odkrivaj;</li>
      <li>da te ne ograja, kdor to sliši, in ostaneš na slabem glasu.</li>
      <li>Kakor zlata jabolka v srebrnih pletenicah je beseda ob pravem času.</li>
      <li>Kakor zlata naušnica in okras iz čistega zlata je svaritelj moder pri njem, ki posluša.</li>
      <li>Kakor snežno hladilo ob žetve času je zvest poslanec njemu, ki ga pošilja: kajti dušo gospodarja svojega oživlja.</li>
      <li>Oblaki in veter, pa nič dežja – je mož, ki se ponaša z darom lažnivim.</li>
      <li>S potrpežljivostjo se sodnik pridobi in jezik mehak kosti zdrobi.</li>
      <li>Ko najdeš medú, jej, kolikor ti je dosti, da se ga ne presitiš ter ga izbljuješ.</li>
      <li>Redkoma zahajaj v bližjega svojega hišo, da se te ne naveliča in te ne črti.</li>
      <li>Kladivo in meč in pšica ostra je mož, ki priča krivo zoper bližnjega svojega.</li>
      <li>Kakor zdrobljen zob in izvinjena noga je zaupanje v izdajalca v stiske dan.</li>
      <li>Kakor kdor sleče obleko o času mraza ali ocet lije na sodo, je, kdor pesmi poje žalostnemu v srcu.</li>
      <li>Če je sovražnik tvoj lačen, siti ga s kruhom, in če je žejen, napoji ga z vodo:</li>
      <li>kajti žerjavice mu nakopičiš na glavo, in GOSPOD ti bo povrnil.</li>
      <li>Severni veter rodi dež: tako obrekljiv jezik lice nejevoljno.</li>
      <li>Bolje je prebivati v podstrešnem kotu nego z ženo prepirljivo v skupni hiši.</li>
      <li>Kakor mrzla voda duši onemogli, je dobra novica iz daljne dežele.</li>
      <li>Kakor skaljen studenec in izprijen vrelec je pravičnik, ki umahne pred brezbožnikom.</li>
      <li>Pojesti preveč medú ni dobro, ali preiskavati težavne stvari je čast.Mesto razrušeno brez zidú je mož, ki nima duha svojega v oblasti.</li>
      <li>Mesto razrušeno brez zidú je mož, ki nima duha svojega v oblasti.</li>
    </ol>
  </li>
  <li>
    <ol>
      <li>Kakor ne sneg poletju in dež žetvi, tako ne pristoji neumnežu čast.</li>
      <li>Kakor vrabec, ki semtertja leta, kakor lastovka, ki se izpreletava, tako je kletev nezaslužena: nikogar ne zadene.</li>
      <li>Konju bič, oslu uzdo, bedaku pa šibo na hrbet!</li>
      <li>Ne odgovarjaj bedaku po neumnosti njegovi, da mu ne bodeš tudi ti enak.</li>
      <li>Odgovóri bedaku po neumnosti njegovi, da ne bode moder v svojih očeh.</li>
      <li>Kdor pošilja po bedaku poročilo, odsekava si sam noge in pripravlja si škodo.</li>
      <li>Ohlapno so zvezane noge hromčeve: istotako moder izrek v ustih bedakov.</li>
      <li>Kakor kdor vrže mošnjo žlahtnih kamenov v grobljo, tako dela, kdor čast izkazuje bedaku.</li>
      <li>Kakor trn, ki pride pijanemu v roko, tako je moder izrek v ustih bedakov.</li>
      <li>Strelec, ki rani vse, in kdor najme bedaka in postopača, sta enaka.</li>
      <li>Kakor se pes vrne k izbljuvku svojemu, tako bedak ponavlja neumnost svojo.</li>
      <li>Vidiš li moža, ki šteje sam sebe za modrega – več je upanja za bedaka nego za njega.</li>
      <li>Lenuh govori: Lev rjoveč je zunaj, lev hodi po ulicah!</li>
      <li>Vrata se vrte na tečaju svojem: tako lenuh na postelji svoji.</li>
      <li>Lenuh pač vtakne roko v skledo, a težko mu jo je pritegniti k ustom.</li>
      <li>Modrejši je lenuh v svojih očeh nego sedmero njih, ki pametno odgovarjajo.</li>
      <li>Za ušesa prime psa, kdor se nepoklican žene v tuj prepir.</li>
      <li>Kakor brezumnik, ki meče ognjene in smrtne pšice:</li>
      <li>tako je, kdor prekani bližnjega svojega in potem reče: Saj sem se le šalil!</li>
      <li>Ko poidejo drva, ogenj ugasne, in ko ni podpihovalca, molči prepir.</li>
      <li>Oglja je treba za žerjavico in drv za ogenj, moža prepirljivega pa, da vname prepir.</li>
      <li>Besede podpihovalčeve so kakor slaščice, vendar prodirajo v notranjščino telesa.</li>
      <li>Kakor čepinja, prevlečena s srebrno peno, so goreče ustne in srce hudobno.</li>
      <li>Z ustnami svojimi se hlini sovražilec, a v srcu svojem snuje zvijačo;</li>
      <li>ko z blagomilim glasom govori, ne upaj mu, zakaj sedmero gnusob je v srcu njegovem.</li>
      <li>Zakriva se sovraštvo s prevaro, a zloba njegova se razodene v zboru.</li>
      <li>Kdor koplje jamo, vanjo pade, in kdor kamen vali, nanj se zvrne.Lažnivi jezik sovraži tistega, kogar je zbadal, in medena usta pripravljajo padec.</li>
      <li>Lažnivi jezik sovraži tistega, kogar je zbadal, in medena usta pripravljajo padec.</li>
    </ol>
  </li>
  <li>
    <ol>
      <li>Ne ponašaj se z jutrišnjim dnem, kajti ne veš, kaj bo dan rodil.</li>
      <li>Hvalijo naj te drugi, ne pa usta tvoja, rajši tujec nego ustnice tvoje.</li>
      <li>Težak je kamen in pesek bremenit, ali neumneža nejevolja je težja od obeh.</li>
      <li>Grozovita je togota in jeza je kakor povodenj, ali kdo naj obstane pred nevoščljivostjo?</li>
      <li>Boljša je graja očita nega ljubezen prikrita.</li>
      <li>Udarci prijateljevi so iz zvestih misli, sovražilec pa mnogo poljublja.</li>
      <li>Duša sita tepta satovje, a lačni duši vse grenko je sladko.</li>
      <li>Kakršna je ptica, ki odleti iz svojega gnezda, tak je mož, ki uteče s svojega mesta.</li>
      <li>Mazilo in dišava razveseljujeta srce, ali prijatelj je sladek duši po svetu svojem.</li>
      <li>Prijatelja svojega in očeta svojega prijatelja ne zapústi, a v brata svojega hišo ne hodi v dan nesreče svoje; boljši je bližnji sosed od daljnega brata.</li>
      <li>Bodi moder, sin moj, in razveseljuj srce moje, da lahko odgovorim njemu, ki bi mi kaj očital.</li>
      <li>Razumni vidi hudo ter se skrije, abotni pa gredo naprej in morajo trpeti.</li>
      <li>Vzemi obleko njega, ki je bil porok za tujca, in rubi ga, ki je jamčil za neznanko.</li>
      <li>Njemu, ki navsezgodaj vstane in z močnim glasom blagoslovi prijatelja svojega, se bo štelo za preklinjanje.</li>
      <li>Neprestano kapljanje v dan hudega dežja in žena, ki se rada prepira, sta si enaka;</li>
      <li>kdor jo kroti, ustavlja veter: kakor olje se mu izmuzne iz desnice.</li>
      <li>Železo se z železom ostri, in mož ostri pogled drugemu.</li>
      <li>Kdor goji smokev, bo jedel sad njen, in kdor skrbno streže gospodarju svojemu, bo spoštovan.</li>
      <li>Kakor se v vodi obraz kaže obrazu, tako srce srcu.</li>
      <li>Grob [Hebr. šeol.] in poguba se ne nasitita, tudi oči človeške se ne nasitijo.</li>
      <li>Srebro v topilniku in zlato v peči, moža pa izkusimo po tem, s čimer se hvali.</li>
      <li>Ko bi neumneža v stopi z betom stolkel kakor pšeno, ne šla bi neumnost njegova od njega.</li>
      <li>Skrbno pregleduj stanove živine svoje, pazi na črede svoje!</li>
      <li>Kajti premožnost ni za vekomaj, in ostane li krona za vse rodove?</li>
      <li>Ko je pod streho spravljeno seno in se prikaže nežna trava in je nabrano gorskih zelišč,</li>
      <li>tedaj so jagnjeta za obleko tvojo in kupna cena za njivo so kozliči,in zadosti je kozjega mleka za hrano tvojo, za hrano družine tvoje in živeža deklam tvojim.</li>
      <li>in zadosti je kozjega mleka za hrano tvojo, za hrano družine tvoje in živeža deklam tvojim.</li>
    </ol>
  </li>
  <li>
    <ol>
      <li>Brezbožni bežé, ko jih nihče ne preganja, pravični pa so kakor mlad lev brez strahu.</li>
      <li>Zaradi pregrehe dežele nastopa ji mnogo knezov, a človek razumen in izkušen podaljša pravno vlado.</li>
      <li>Mož, ki je sam ubog in tare siromake, podoben je dežju, ki vse odplavi in kruha ne prinese.</li>
      <li>Kateri zapuščajo postavo, hvalijo brezbožne, kateri pa se držé postave, jim nasprotujejo.</li>
      <li>Zlobni ljudje ne razumejo, kar je pravo, kateri pa iščejo GOSPODA, umejo vse.</li>
      <li>Boljši je ubogi, ki hodi v nedolžnosti svoji, nego spačeni, ki se zvija semtertja, če je še tako bogat.</li>
      <li>Kdor hrani postavo, sin je razumen, kdor se pa druži s požrešniki, dela sramoto očetu svojemu.</li>
      <li>Kdor blago svoje množi z oderuštvom in podraževanjem, nabira ga njemu, ki bo milostno delil siromakom.</li>
      <li>Kdor odvrača uho svoje, da ne sliši postave, tudi molitev njegova je gnusoba.</li>
      <li>Kdor zapeljuje poštene na slabo pot, pade sam v svojo jamo, nedolžni pa podedujejo dobro.</li>
      <li>Za modrega se sam ima bogatin, ali siromak, ki je razumen, ga spozna.</li>
      <li>Ko zmago slavé pravični, velika je sijajnost, ko se pa povzdigujejo brezbožni, se ljudje skrivajo.</li>
      <li>Kdor prikriva pregrehe svoje, ne bo imel sreče, kdor pa se jih obtoži in jih zapusti, doseže usmiljenje.</li>
      <li>Blagor človeku, ki je v strahu vedno, kdor pa zakrkne srce svoje, zvrne se v nesrečo.</li>
      <li>Kakor rjoveč lev in gladen medved je brezbožen vladar siromaškemu ljudstvu.</li>
      <li>Knez, ki je brez razuma, silno zatira, kdor pa sovraži kriv dobiček, si podaljša dni.</li>
      <li>Človek, obremenjen s krvjo človeško, je na begu prav do groba; nihče ga ne zadržuj!</li>
      <li>Kdor hodi nedolžno, se reši, kdor pa je spačen in hodi po dveh potih, pade hipoma.</li>
      <li>Kdor obdeluje zemljo svojo, nasiti se kruha, kdor pa hodi za ničemurnimi, nasiti se uboštva.</li>
      <li>Zvest mož je bogat v blagoslovih, kdor pa je nagel, da bi obogatel, ne bode brez kazni.</li>
      <li>Ozirati se na zunanjost osebe ni dobro, ker za grižljaj kruha bi grešil mož.</li>
      <li>Mož z nevoščljivim očesom hití, da obogati, in ne ve, da mu pride potreba.</li>
      <li>Kdor svari človeka, dobi pozneje več naklonjenosti, nego kdor se dobrika z jezikom.</li>
      <li>Kdor krade očetu svojemu ali materi svoji ter pravi: To ni greh! tovariš je možu ubijalcu.</li>
      <li>Prešernež vnema prepir, kdor pa ima nado v GOSPODA, obilo mu bode vsega.</li>
      <li>Kdor se zanaša na srce svoje, je bedak, kdor pa hodi modro, bo rešen.</li>
      <li>Kdor daje ubogemu, ne bode mu potrebe, kdor pa zagrinja oči svoje, ga obsipajo s kletvinami.Ko se povzdigujejo brezbožni, skrivajo se ljudje, ko pa pogibljejo, množijo se pravični.</li>
      <li>Ko se povzdigujejo brezbožni, skrivajo se ljudje, ko pa pogibljejo, množijo se pravični.</li>
    </ol>
  </li>
  <li>
    <ol>
      <li>Mož, ki, večkrat posvarjen, postane trdovraten, se zdrobi nagloma, tako da mu ne bode zdravila.</li>
      <li>Ko se množe pravični, veseli se ljudstvo, ko pa gospoduje brezbožnik, ljudstvo vzdihuje.</li>
      <li>Kdor ljubi modrost, razveseljuje očeta svojega, kateri se pa druži z vlačugami, zapravlja blago.</li>
      <li>Kralj s pravo sodbo utrjuje deželo, oni pa, ki zahteva dari, jo razdeva.</li>
      <li>Mož, ki se prilizuje prijatelju svojemu, razpenja mrežo nogam njegovim.</li>
      <li>V pregrehi hudobneža je zadrga, pravični pa prepeva in je vesel.</li>
      <li>Pravični spoznava pravdo siromakov, brezbožni se ne zmeni, da bi jo spoznal.</li>
      <li>Ljudje zasmehovalci zažigajo mesto, modri pa odvračajo jezo.</li>
      <li>Če se modri prepira z neumnim, naj se jezi, naj se smeje, vendar ni nobenega miru.</li>
      <li>Ljudje krvoželjni sovražijo brezmadežnega, pošteni pa skrbé za dušo njegovo.</li>
      <li>Ves svoj gnev izliva bedak, modri pa ga zadržuje in miri.</li>
      <li>Ako vladar rad posluša lažnivosti besede, bodo vsi služabniki njegovi brezbožni.</li>
      <li>Ubožec in oderuh se srečujeta; obeh oči razsvetljuje GOSPOD.</li>
      <li>Kralju, ki zvesto sodi siromake, bo prestol utrjen na veke.</li>
      <li>Šiba in strah dajeta modrost, deček pa, sam sebi prepuščen, dela sramoto materi svoji.</li>
      <li>Ko se množe brezbožni, množi se greh, pravični pa bodo videli njih padec.</li>
      <li>Strahúj sina svojega, in pripravi ti pokoj in veselje duši tvoji.</li>
      <li>Ko ni razodetja, se ljudstvo razuzda; kdor pa se drži postave, o blagor mu!</li>
      <li>Z golimi besedami se ne poboljša hlapec: umeje jih pač, a ne ravna se po njih.</li>
      <li>Ali si videl moža, naglega v besedah svojih? Več je upanja za bedaka nego za njega.</li>
      <li>Kdor mehkužno od mladega vzreja svojega hlapca, dočaka, da se bo naposled vedel kot sin.</li>
      <li>Naglojezni napravlja prepire in togotni je greha poln.</li>
      <li>Napuh človeka poniža, kdor pa je ponižnega duha, doseže slavo.</li>
      <li>Kdor deli s tatom, sovraži dušo svojo; preklinjanje sliši, pa greha ne naznani.</li>
      <li>Kdor se človeka boji, si stavi zanko; kdor pa upa v GOSPODA, bode obvarovan.</li>
      <li>Mnogo jih išče obličje vladarjevo, ali od GOSPODA je vsakega pravica.Krivičnik je gnusoba pravičnim, in brezbožnemu je gnusoba, kdor pošteno hodi.</li>
      <li>Krivičnik je gnusoba pravičnim, in brezbožnemu je gnusoba, kdor pošteno hodi.</li>
    </ol>
  </li>
  <li>
    <ol>
      <li>Besede Agurja, Jakejevega sina; proroški govor. Govoril je mož Itielu, Itielu in Ukalu:</li>
      <li>Res, nespameten sem, bolj nego drugi, in umnosti človeške nimam,</li>
      <li>in nisem se učil modrosti in spoznanja Najsvetejšega nimam.</li>
      <li>Kdo je šel gori v nebesa in zopet stopil doli? kdo je zbral veter v pesteh svojih? kdo je zvezal vode v oblačilo? kdo je določil vse meje zemlje? katero je ime njegovo in katero sina njegovega ime? Povej, če veš?</li>
      <li>Vsak govor Božji je prečiščen: on je ščit njim, ki pribegajo k njemu.</li>
      <li>Ne pridevaj besedam njegovim, da te ne ustrahuje in te ne zasači v laži.</li>
      <li>Dvojega te prosim, ne odrekaj mi tega, dokler živim:</li>
      <li>Ničemurnost in besedo lažnivo odpravi daleč od mene; ne uboštva, ne bogastva mi ne dajaj, hrani me s kruhom, kolikor mi je potreba,</li>
      <li>da se ne presitim in, zatajivši Te, ne rečem: Kdo je GOSPOD? ali da ne obubožam in ne kradem in zlo ne rabim imena Boga svojega.</li>
      <li>Ne črni hlapca pred gospodom njegovim, da te ne bo klel in ne boš trpel za krivdo svojo.</li>
      <li>Je rod, ki kolne očeta svojega in matere svoje ne blagoslavlja.</li>
      <li>Je rod, ki je čist v svojih očeh, dasi ni opran nesnage svoje.</li>
      <li>Je rod – o kako visoko gledajo njegove oči in trepalnice njegove se povzdigujejo!</li>
      <li>Je rod, čigar zobje so meči in kočniki njegovi noži, da požre uboge z zemlje in potrebne izmed ljudi.</li>
      <li>Pijavka ima dve hčeri: Daj, daj! Troje je nenasitno, in četvero, ki nikdar ne reče: Dovolj!</li>
      <li>Grob in maternica neplodna, zemlja, ki se ne napoji vode, in ogenj, ki ne pravi: Dovolj.</li>
      <li>Oko, ki zasmehuje očeta in zameta pokorščino materi – izkljujejo krokarji potočni in požro mladi orli.</li>
      <li>Troje mi je prečudno, in četvero, česar ne umejem:</li>
      <li>pot orla pod nebom, pot kače na skali, pot ladje na morju globokem in moža pot k dekletu.</li>
      <li>Enako je pot ženske, ki prešeštvuje! Ona jé, potem si obriše usta in pravi: Nisem storila krivice.</li>
      <li>Pod trojim se giblje zemlja in pod četverim, česar ne more prenašati:</li>
      <li>pod hlapcem, ko postane kralj, in pod malopridnežem, ko ima zadosti kruha,</li>
      <li>pod zoprno žensko, ko se omoži, in pod deklo, ko se za dedinjo naredi gospodinji svoji.</li>
      <li>To četvero je majhno na zemlji, ali modrejše od modrijanov:</li>
      <li>mravlje, ljudstvo slabotno, vendar znašajo po leti hrano svojo:</li>
      <li>skalni jazbeci, ljudstvo nejako, vendar si delajo v skalovju hiše svoje;</li>
      <li>kobilice nimajo kralja, vendar gredó redoma skupaj;</li>
      <li>kuščarica, ki jo lahko primeš z rokami, a biva v palačah kraljevih.</li>
      <li>To troje ima lepo hojo, in četvero lepo stopa:</li>
      <li>lev, junak med živalmi, ki se nikomur ne umakne;</li>
      <li>z opasanim ledjem konj, tudi kozel, in kralj, pri katerem je sklicana vojska.</li>
      <li>Če si bil neumen, povzdigujoč sebe, ali si kaj slabega mislil, položi roko na usta!Kajti stiskanje mleka da maslo in nos stiskan izpusti kri: draženje pa rodi prepir.</li>
      <li>Kajti stiskanje mleka da maslo in nos stiskan izpusti kri: draženje pa rodi prepir.</li>
    </ol>
  </li>
  <li>
    <ol>
      <li>Besede Lemuela kralja; proroški govor, s katerim ga je poučevala mati njegova.</li>
      <li>Kaj naj ti svetujem, sin moj? kaj pač, sin telesa mojega, in kaj, sin obljub mojih?</li>
      <li>Ne dajaj ženskam moči svoje in potov svojih pogubnicam kraljev!</li>
      <li>Ne spodobi se kraljem, o Lemuel, ne kraljem, da pijo vino, ne knezom, da vprašujejo: Kje je pijača opojna?</li>
      <li>Da ne bi, ko so pili, pozabili postave in prevračali pravice komu, ki je v nadlogi.</li>
      <li>Dajajte močne pijače njemu, ki pogiblje, in vina njim, ki so v bridkosti duše;</li>
      <li>pije naj in pozabi uboštvo svoje in se nadloge svoje ne spominja več.</li>
      <li>Odpri usta svoja za nemega, za pravdo vseh osirotelih.</li>
      <li>Odpri usta svoja, sodi pravično, potezaj se za pravico siromaku in potrebnemu.</li>
      <li>Vrlo ženo kdo najde? kajti visoko presega bisere cena njena.</li>
      <li>Zaupa ji srce moža njenega, in dobička mu ne zmanjka.</li>
      <li>Ona mu izkazuje dobro in ničesar hudega vse dni življenja svojega.</li>
      <li>Skrbi za volno in lan, in veselo dela z rokami svojimi.</li>
      <li>Podobna je ladjam trgovskim: oddaleč prinaša hrano svojo.</li>
      <li>In vstaja, ko je še noč, ter deli jed družini svoji in delo deklam svojim.</li>
      <li>Ogleda si njivo in jo pridobi, in z dobičkom rok svojih si zasadi vinograd.</li>
      <li>Z močjo opazuje ledje svoje in roke svoje utrjuje.</li>
      <li>Izkuša, da dober je prislužek njen: ne ugasne svetilnica njena ponoči.</li>
      <li>Roke svoje izteguje po preslici in prsti njeni držé vreteno.</li>
      <li>Dlan svojo odpira ubogemu in potrebnemu podaja roke.</li>
      <li>Ne boji se snega za družino svojo, kajti vsa družina njena se oblači s karmezinasto volno.</li>
      <li>Odeje si pripravlja, tenčica in škrlat je oblačilo njeno.</li>
      <li>Znan je pri vratih mož njen, ko zboruje s starejšinami dežele.</li>
      <li>Tenko platno dela in prodaja, tudi pas izroča trgovcu.</li>
      <li>Moč in dostojnost je obleka njena in smeje se časom prihodnjim.</li>
      <li>Usta svoja odpira modro in ljubezni uk ji je na jeziku.</li>
      <li>Družine svoje pota pregleduje in lenobe kruha ne jé.</li>
      <li>Sinovi njeni vstajajo ter jo blagrujejo, mož njen jo hvali enako:</li>
      <li>„Mnoge hčere so vrlo ravnale, ti pa jih vse presegaš!“</li>
      <li>Lažniva je prijetnost in ničeva lepota: žena, ki se boji GOSPODA, njej veljaj hvala!Dajte ji od sadú njenih rok in pri vratih naj jo hvalijo dela njena!</li>
      <li>Dajte ji od sadú njenih rok in pri vratih naj jo hvalijo dela njena!</li>
    </ol>
  </li>
</ol>