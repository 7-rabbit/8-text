<ol>
  <li>
    <ol>
      <li>Kaj la Eternulo ekparolis al Moseo en la dezerto Sinaj en la tabernaklo de kunveno en la unua tago de la dua monato de la dua jaro post ilia eliro el la lando Egipta, dirante:</li>
      <li>Prikalkulu la tutan komunumon de la Izraelidoj laux iliaj familioj, laux iliaj patrodomoj, laux la nombro de la nomoj de cxiuj virseksuloj lauxkape.</li>
      <li>De la agxuloj de dudek jaroj kaj pli, cxiujn, kiuj tauxgas por milito en Izrael, prikalkulu ilin laux iliaj tacxmentoj, vi kaj Aaron.</li>
      <li>Kaj kun vi estu po unu homo el cxiu tribo, homo, kiu estas cxefo en sia patrodomo.</li>
      <li>Kaj jen estas la nomoj de la viroj, kiuj staros kun vi:de Ruben staru Elicur, filo de SXedeur;</li>
      <li>de Simeon, SXelumiel, filo de Curisxadaj;</li>
      <li>de Jehuda, Nahxsxon, filo de Aminadab;</li>
      <li>de Isahxar, Netanel, filo de Cuar;</li>
      <li>de Zebulun, Eliab, filo de HXelon;</li>
      <li>de la filoj de Jozef:de Efraim, Elisxama, filo de Amihud; de Manase,  Gamliel, filo de Pedacur;</li>
      <li>de Benjamen, Abidan, filo de Gideoni;</li>
      <li>de Dan, Ahxiezer, filo de Amisxadaj;</li>
      <li>de Asxer, Pagiel, filo de Ohxran;</li>
      <li>de Gad, Eljasaf, filo de Deuel;</li>
      <li>de Naftali, Ahxira, filo de Enan.</li>
      <li>Tio estas la distingitoj el la komunumo, la estroj de la triboj de siaj patroj, la cxefoj de la miloj de Izrael.</li>
      <li>Kaj Moseo kaj Aaron prenis tiujn virojn, cititajn laux iliaj nomoj.</li>
      <li>Kaj la tutan komunumon ili kunvenigis en la unua tago de la dua monato;  kaj la kunvenintoj legitimis sin laux siaj familioj, laux siaj patrodomoj,  laux la nombroj de la nomoj, de la agxuloj de dudek jaroj kaj pli, lauxkape,</li>
      <li>kiel la Eternulo ordonis al Moseo. Kaj li prikalkulis ilin en la dezerto Sinaj.</li>
      <li>Kaj montrigxis, ke la filoj de Ruben, la unuenaskito de Izrael, laux sia deveno, laux siaj familioj, laux siaj patrodomoj, laux la nombro da nomoj lauxkape, cxiuj virseksuloj en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Ruben la nombron de kvardek ses mil kvincent.</li>
      <li>La filoj de Simeon laux sia deveno, laux siaj familioj, laux siaj patrodomoj, kalkulitaj laux la nombro da nomoj lauxkape, cxiuj virseksuloj en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Simeon la nombron de kvindek naux mil tricent.</li>
      <li>La filoj de Gad laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Gad la nombron de kvardek kvin mil sescent kvindek.</li>
      <li>La filoj de Jehuda laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Jehuda la nombron de sepdek kvar mil sescent.</li>
      <li>La filoj de Isahxar laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Isahxar la nombron de kvindek kvar mil kvarcent.</li>
      <li>La filoj de Zebulun laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Zebulun la nombron de kvindek sep mil kvarcent.</li>
      <li>La filoj de Jozef, la filoj de Efraim laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Efraim la nombron de kvardek mil kvincent.</li>
      <li>La filoj de Manase laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Manase la nombron de tridek du mil ducent.</li>
      <li>La filoj de Benjamen laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Benjamen la nombron de tridek kvin mil kvarcent.</li>
      <li>La filoj de Dan laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Dan la nombron de sesdek du mil sepcent.</li>
      <li>La filoj de Asxer laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Asxer la nombron de kvardek unu mil kvincent.</li>
      <li>La filoj de Naftali laux sia deveno, laux siaj familioj, laux siaj patrodomoj, laux la nombro da nomoj, en la agxo de dudek jaroj kaj pli, cxiuj militkapablaj,</li>
      <li>prezentis en la tribo de Naftali la nombron de kvindek tri mil kvarcent.</li>
      <li>Tio estas la kalkulitoj, kiujn kalkulis Moseo kaj Aaron kaj la princoj de Izrael, dek du homoj, po unu el cxiu patrodomo.</li>
      <li>Kaj la nombro de cxiuj kalkulitoj el la Izraelidoj laux iliaj patrodomoj, en la agxo de dudek jaroj kaj pli, cxiuj militkapablaj en Izrael,</li>
      <li>la nombro de cxiuj kalkulitoj estis sescent tri mil kvincent kvindek.</li>
      <li>Sed la Levidoj laux sia patrodomo ne estis kalkulitaj inter ili.</li>
      <li>CXar la Eternulo ekparolis al Moseo, dirante:</li>
      <li>Nur la tribon de Levi ne prikalkulu, kaj ne metu ilian nombron mezen de la Izraelidoj.</li>
      <li>Sed vi komisiu al la Levidoj la tabernaklon de atesto kaj cxiujn gxiajn objektojn, kaj cxion, kio apartenas al gxi; ili portadu la tabernaklon kaj cxiujn gxiajn objektojn, kaj ili priservu gxin, kaj cxirkaux la tabernaklo ili starigu siajn tendojn.</li>
      <li>Kaj kiam la tabernaklo devos forlasi sian lokon, tiam la Levidoj gxin levu; kaj kiam la tabernaklo devos resti sur loko, tiam la Levidoj gxin starigu; sed se laiko alproksimigxos, li estu mortigita.</li>
      <li>Kaj la Izraelidoj arangxos sin cxiu en sia tendaro kaj cxiu apud sia standardo, laux siaj tacxmentoj.</li>
      <li>Sed la Levidoj starigu siajn tendojn cxirkaux la tabernaklo de atesto,  por ke ne trafu kolero la komunumon de la Izraelidoj; kaj la Levidoj plenumos la gardadon de la tabernaklo de atesto.</li>
      <li>Kaj tiel faris la Izraelidoj; konforme al cxio, kion la Eternulo ordonis al Moseo, tiel ili faris.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo kaj al Aaron, dirante:</li>
      <li>La Izraelidoj starigu siajn tendojn cxiu apud sia standardo, apud la signoj de sia patrodomo; iom malproksime cxirkaux la tabernaklo de kunveno ili starigu siajn tendojn.</li>
      <li>En la antauxa parto, oriente, staros tendare la standardo de la tendaro de Jehuda, laux iliaj tacxmentoj; kaj la princo de la Jehudaidoj estas Nahxsxon, filo de Aminadab;</li>
      <li>kaj lia tacxmento kaj gxiaj kalkulitoj estas sepdek kvar mil sescent.</li>
      <li>Apude staru la tribo de Isahxar; kaj la princo de la Isahxaridoj estas Netanel, filo de Cuar;</li>
      <li>kaj lia tacxmento kaj gxiaj kalkulitoj estas kvindek kvar mil kvarcent.</li>
      <li>Poste la tribo de Zebulun; kaj la princo de la Zebulunidoj estas Eliab,  filo de HXelon;</li>
      <li>kaj lia tacxmento kaj gxiaj kalkulitoj estas kvindek sep mil kvarcent.</li>
      <li>CXiuj kalkulitoj de la tendaro de Jehuda estas cent okdek ses mil kvarcent laux iliaj tacxmentoj; ili elmovigxu la unuaj.</li>
      <li>La standardo de la tendaro de Ruben estu sude, laux iliaj tacxmentoj;  kaj la princo de la Rubenidoj estas Elicur, filo de SXedeur;</li>
      <li>kaj lia tacxmento kaj gxiaj kalkulitoj estas kvardek ses mil kvincent.</li>
      <li>Apude staru la tribo de Simeon; kaj la princo de la Simeonidoj estas SXelumiel, filo de Curisxadaj;</li>
      <li>kaj lia tacxmento kaj gxiaj kalkulitoj estas kvindek naux mil tricent.</li>
      <li>Poste la tribo de Gad; kaj la princo de la Gadidoj estas Eljasaf, filo de Deuel;</li>
      <li>kaj lia tacxmento kaj gxiaj kalkulitoj estas kvardek kvin mil sescent kvindek.</li>
      <li>CXiuj kalkulitoj de la tendaro de Ruben estas cent kvindek unu mil kvarcent kvindek laux iliaj tacxmentoj; ili elmovigxu la duaj.</li>
      <li>Poste elmovigxu kun la tabernaklo de kunveno la tendaro de la Levidoj inter la tendaroj; kiel ili staros tendare, tiel ili elmovigxu, cxiu laux sia loko kun siaj standardoj.</li>
      <li>La standardo de la tendaro de Efraim, laux iliaj tacxmentoj, estu okcidente; kaj la princo de la Efraimidoj estas Elisxama, filo de Amihud;</li>
      <li>kaj lia tacxmento kaj gxiaj kalkulitoj estas kvardek mil kvincent.</li>
      <li>Apude estu la tribo de Manase; kaj la princo de la Manaseidoj estas Gamliel, filo de Pedacur;</li>
      <li>kaj lia tacxmento kaj gxiaj kalkulitoj estas tridek du mil ducent.</li>
      <li>Poste la tribo de Benjamen; kaj la princo de la Benjamenidoj estas Abidan, filo de Gideoni;</li>
      <li>kaj lia tacxmento kaj gxiaj kalkulitoj estas tridek kvin mil kvarcent.</li>
      <li>CXiuj kalkulitoj de la tendaro de Efraim estas cent ok mil cent laux iliaj tacxmentoj; ili elmovigxu la triaj.</li>
      <li>La standardo de la tendaro de Dan estu norde, laux iliaj tacxmentoj; kaj la princo de la Danidoj estas Ahxiezer, filo de Amisxadaj;</li>
      <li>kaj lia tacxmento kaj gxiaj kalkulitoj estas sesdek du mil sepcent.</li>
      <li>Apude staru tendare la tribo de Asxer; kaj la princo de la Asxeridoj estas Pagiel, filo de Ohxran;</li>
      <li>kaj lia tacxmento kaj gxiaj kalkulitoj estas kvardek unu mil kvincent.</li>
      <li>Poste la tribo de Naftali; kaj la princo de la Naftaliidoj estas Ahxira,  filo de Enan;</li>
      <li>kaj lia tacxmento kaj gxiaj kalkulitoj estas kvindek tri mil kvarcent.</li>
      <li>CXiuj kalkulitoj de la tendaro de Dan estas cent kvindek sep mil sescent; ili elmovigxu la lastaj kun siaj standardoj.</li>
      <li>Tio estas la kalkulitoj de la Izraelidoj laux iliaj patrodomoj. CXiuj kalkulitoj de la tendaroj, laux iliaj tacxmentoj, estis sescent tri mil kvincent kvindek.</li>
      <li>Sed la Levidoj ne estis kalkulitaj inter la Izraelidoj; kiel la Eternulo ordonis al Moseo.</li>
      <li>Kaj la Izraelidoj faris konforme al cxio, kion la Eternulo ordonis al Moseo:tiel ili starigxis tendare kun siaj standardoj, kaj tiel ili elmovigxadis, cxiu laux sia familio, laux sia patrodomo.</li>
    </ol>
  </li>
  <li>
    <ol>
      <li>Kaj jen estas la genealogio de Aaron kaj Moseo en tiu tempo, kiam la Eternulo parolis al Moseo sur la monto Sinaj.</li>
      <li>Jen estas la nomoj de la filoj de Aaron:la unuenaskito Nadab, kaj Abihu,  Eleazar, kaj Itamar.</li>
      <li>Tio estas la nomoj de la filoj de Aaron, la pastroj sanktoleitaj, kiujn li konsekris por pastri.</li>
      <li>Sed Nadab kaj Abihu mortis antaux la Eternulo, kiam ili oferalportis fremdan fajron antaux la Eternulon en la dezerto Sinaj; kaj filojn ili ne havis. Kaj pastris Eleazar kaj Itamar apud Aaron ilia patro.</li>
      <li>Kaj la Eternulo ekparolis al Moseo, dirante:</li>
      <li>Alvenigu la tribon de Levi, kaj starigu gxin antaux la pastro Aaron, ke ili servu lin.</li>
      <li>Kaj ili plenumu gardon koncerne lin kaj koncerne la tutan komunumon antaux la tabernaklo de kunveno, por servi la servojn de la tabernaklo.</li>
      <li>Kaj ili gardu cxiujn objektojn de la tabernaklo de kunveno kaj la gardotajxon de la Izraelidoj, por servi la servojn de la tabernaklo.</li>
      <li>Kaj donu la Levidojn al Aaron kaj al liaj filoj; ili estu fordonitaj al li el la Izraelidoj.</li>
      <li>Kaj Aaronon kaj liajn filojn oficialigu, ke ili plenumadu sian pastradon; se laiko en tion enmiksigxos, li estu mortigita.</li>
      <li>Kaj la Eternulo ekparolis al Moseo, dirante:</li>
      <li>Jen Mi prenis la Levidojn el inter la Izraelidoj anstataux cxiuj unuenaskitoj utermalfermintoj el la Izraelidoj; la Levidoj estu do Miaj;</li>
      <li>cxar al Mi apartenas cxiuj unuenaskitoj; en la tago, en kiu Mi batis cxiujn unuenaskitojn en la lando Egipta, Mi dedicxis al Mi cxiujn unuenaskitojn en Izrael, de homo gxis bruto; Miaj ili estu:Mi estas la Eternulo.</li>
      <li>Kaj la Eternulo ekparolis al Moseo en la dezerto Sinaj, dirante:</li>
      <li>Prikalkulu la Levidojn laux iliaj patrodomoj, laux iliaj familioj; cxiun virseksulon en la agxo de unu monato kaj pli prikalkulu.</li>
      <li>Kaj Moseo prikalkulis ilin laux la diro de la Eternulo, kiel estis ordonite.</li>
      <li>Kaj jenaj estis la filoj de Levi laux iliaj nomoj:Gersxon kaj Kehat kaj Merari.</li>
      <li>Kaj jen estas la nomoj de la filoj de Gersxon laux iliaj familioj:Libni kaj SXimei.</li>
      <li>Kaj la filoj de Kehat laux iliaj familioj:Amram kaj Jichar, HXebron kaj Uziel.</li>
      <li>Kaj la filoj de Merari laux iliaj familioj:Mahxli kaj Musxi. Tio estas la familioj de Levi laux iliaj patrodomoj.</li>
      <li>De Gersxon la familio de la Libniidoj kaj la familio de la SXimeiidoj;  tio estas la familioj de la Gersxonidoj.</li>
      <li>Iliaj kalkulitoj laux la nombro de cxiuj virseksuloj en la agxo de unu monato kaj pli prezentas la nombron de sep mil kvincent.</li>
      <li>La familioj de la Gersxonidoj devas havi siajn tendojn malantaux la tabernaklo, okcidente.</li>
      <li>Kaj la estro de la patrodomo de la Gersxonidoj estas Eljasaf, filo de Lael.</li>
      <li>Kaj sub la gardado de la Gersxonidoj en la tabernaklo de kunveno estas la tabernaklo, kaj la tendo, gxiaj kovriloj, kaj la kovrotuko de la pordo de la tabernaklo de kunveno,</li>
      <li>kaj la kurtenoj de la korto, kaj la kovrotuko de la pordo de la korto,  kiu estas cxirkaux la tabernaklo kaj cxirkaux la altaro, kaj la sxnuroj kun cxiuj arangxajxoj.</li>
      <li>Kaj de Kehat estas la familio de la Amramidoj kaj la familio de la Jicharidoj kaj la familio de la HXebronidoj kaj la familio de la Uzielidoj;  tio estas la familioj de la Kehatidoj.</li>
      <li>Laux la nombro de cxiuj virseksuloj en la agxo de unu monato kaj pli ili estas ok mil sescent, plenumantaj gardadon de la sanktejo.</li>
      <li>La familioj de la Kehatidoj devas havi siajn tendojn flanke de la tabernaklo, sude.</li>
      <li>Kaj la estro de la patrodomo de la familioj de la Kehatidoj estas Elcafan, filo de Uziel.</li>
      <li>Kaj sub ilia gardado estu la kesto kaj la tablo kaj la kandelabro kaj la altaroj, kaj la sanktaj vazoj, per kiuj oni faras la servadon, kaj la kurteno kaj cxiuj gxiaj apartenajxoj.</li>
      <li>Kaj la estro de la estroj de la Levidoj estas Eleazar, filo de la pastro Aaron; li kontrolas la plenumantojn de la gardado de la sanktejo.</li>
      <li>De Merari estas la familio de la Mahxliidoj kaj la familio de la Musxiidoj; tio estas la familioj de Merari.</li>
      <li>Kaj iliaj kalkulitoj laux la nombro de cxiuj virseksuloj en la agxo de unu monato kaj pli estas ses mil ducent.</li>
      <li>Kaj la estro de la patrodomo de la familioj de Merari estas Curiel, filo de Abihxail; ili devas havi siajn tendojn flanke de la tabernaklo, norde.</li>
      <li>Kaj sub la kontrolo kaj gardado de la filoj de Merari estas la tabuloj de la tabernaklo kaj gxiaj stangoj kaj gxiaj kolonoj kaj gxiaj bazoj kaj cxiuj gxiaj vazoj kaj gxia tuta arangxajxo,</li>
      <li>kaj la kolonoj de la korto cxirkauxe kaj iliaj bazoj kaj iliaj najloj kaj iliaj sxnuroj.</li>
      <li>Kaj antaux la tabernaklo, en la antauxa parto de la tabernaklo de kunveno, oriente, havos siajn tendojn Moseo kaj Aaron kaj liaj filoj,  plenumante la gardadon de la sanktejo, por gardi la Izraelidojn; sed se laiko alproksimigxos, li estu mortigita.</li>
      <li>CXiuj kalkulitaj Levidoj, kiujn prikalkulis Moseo kaj Aaron laux la ordono de la Eternulo, laux iliaj familioj, cxiuj virseksuloj en la agxo de unu monato kaj pli, estis dudek du mil.</li>
      <li>Kaj la Eternulo diris al Moseo:Prikalkulu cxiujn unuenaskitajn virseksulojn inter la Izraelidoj en la agxo de unu monato kaj pli, kaj faru registron de iliaj nomoj.</li>
      <li>Kaj prenu la Levidojn por Mi, kiu estas la Eternulo, anstataux cxiuj unuenaskitoj el la Izraelidoj, kaj la brutojn de la Levidoj anstataux cxiuj unuenaskitoj el la brutoj de la Izraelidoj.</li>
      <li>Kaj Moseo prikalkulis, kiel ordonis al li la Eternulo, cxiujn unuenaskitojn el la Izraelidoj.</li>
      <li>Kaj estis cxiuj unuenaskitaj virseksuloj laux la nombro de la nomoj en la agxo de unu monato kaj pli laux la kalkulo dudek du mil ducent sepdek tri.</li>
      <li>Kaj la Eternulo ekparolis al Moseo, dirante:</li>
      <li>Prenu la Levidojn anstataux cxiuj unuenaskitoj el la Izraelidoj, kaj la brutojn de la Levidoj anstataux iliaj brutoj, kaj la Levidoj apartenu al Mi:Mi estas la Eternulo.</li>
      <li>Kaj elacxete pro la ducent sepdek tri, kiuj estas superfluaj kompare kun la nombro de la Levidoj el la unuenaskitoj el la Izraelidoj,</li>
      <li>prenu po kvin sikloj pro cxiu kapo, laux la sankta siklo prenu, po dudek geroj en siklo;</li>
      <li>kaj donu la monon al Aaron kaj al liaj filoj, elacxete pro la superfluaj inter ili.</li>
      <li>Kaj Moseo prenis la monon de la elacxeto de la superfluaj kompare kun tiuj, kiuj estis elacxetitaj per la Levidoj.</li>
      <li>De la unuenaskitoj de la Izraelidoj li prenis la monon, mil tricent sesdek kvin siklojn laux la sankta siklo.</li>
      <li>Kaj Moseo donis la monon de la elacxetitoj al Aaron kaj al liaj filoj,  laux la diro de la Eternulo, kiel ordonis la Eternulo al Moseo.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo kaj al Aaron, dirante:</li>
      <li>Prikalkulu la filojn de Kehat el inter la Levidoj laux iliaj familioj,  laux iliaj patrodomoj,</li>
      <li>en la agxo de tridek jaroj kaj pli, gxis la agxo de kvindek jaroj, cxiujn kapablajn por servi, por fari laboron en la tabernaklo de kunveno.</li>
      <li>Tio estas la servado de la Kehatidoj en la tabernaklo de kunveno, en la plejsanktejo.</li>
      <li>Aaron kaj liaj filoj eniru, kiam la tendaro devos elmovigxi, kaj ili deprenu la kovrantan kurtenon kaj kovru per gxi la keston de atesto.</li>
      <li>Kaj ili metu sur gxin tegon el antilopaj feloj, kaj ili sternu supre bluan tukon, kaj ili enmetu gxiajn stangojn.</li>
      <li>Kaj sur la tablo de la panoj de propono ili sternu bluan tukon, kaj ili metu sur gxin la pladojn kaj la kulerojn kaj la tasojn kaj la pokalojn de la versxoferoj; kaj gxia konstanta pano estu sur gxi.</li>
      <li>Kaj ili sternu sur tio rugxan tukon kaj kovru gxin per tego el antilopaj feloj, kaj ili enmetu gxiajn stangojn.</li>
      <li>Kaj ili prenu bluan tukon kaj kovru la kandelabron de lumigado kaj gxiajn lucernojn kaj gxiajn prenilojn kaj gxiajn cindrujojn, kaj cxiujn gxiajn oleujojn, kiuj estas uzataj cxe gxi.</li>
      <li>Kaj ili metu gxin kaj cxiujn gxiajn apartenajxojn en tegon el antilopaj feloj, kaj ili metu tion sur portilon.</li>
      <li>Kaj sur la ora altaro ili sternu bluan tukon kaj tegu gxin per tego el antilopaj feloj, kaj ili enmetu gxiajn stangojn.</li>
      <li>Kaj ili prenu cxiujn objektojn de servado, per kiuj oni servas en la sanktejo, kaj ili metu tion en bluan tukon kaj tegu tion per tego el antilopaj feloj kaj metu sur portilon.</li>
      <li>Kaj ili purigu la altaron de la cindro kaj sternu sur gxi purpuran tukon.</li>
      <li>Kaj ili metu sur gxin cxiujn gxiajn objektojn, per kiuj oni servas sur gxi, la karbujojn, la forkojn kaj la sxovelilojn kaj la kalikojn, cxiujn objektojn de la altaro, kaj ili sternu sur gxi tegon el antilopaj feloj, kaj ili enmetu gxiajn stangojn.</li>
      <li>Kiam Aaron kaj liaj filoj finos la kovradon de la sanktejo kaj de cxiuj objektoj de la sanktejo cxe la elmovigxo de la tendaro, tiam venos la filoj de Kehat, por porti; sed ili ne ektusxu la sanktajxon, por ke ili ne mortu.  Tio estas la portajxo de la filoj de Kehat cxe la tabernaklo de kunveno.</li>
      <li>Sub la gardado de Eleazar, filo de la pastro Aaron, estas la oleo por la lumigado kaj la bonodoraj incensoj kaj la konstanta farunofero kaj la oleo de sanktigado, la gardado de la tuta tabernaklo, kaj de cxio, kio estas en gxi,  de la sanktejo kaj de gxiaj objektoj.</li>
      <li>Kaj la Eternulo ekparolis al Moseo kaj al Aaron, dirante:</li>
      <li>Ne pereigu la tribon de la familioj Kehatidaj inter la Levidoj;</li>
      <li>sed tion faru al ili, por ke ili vivu kaj ne mortu, kiam ili alproksimigxos al la plejsanktejo:Aaron kaj liaj filoj eniru kaj starigu ilin cxiun cxe lia servo kaj cxe lia portotajxo;</li>
      <li>sed ili ne aliru, por rigardi, kiel oni dismetas la sanktajxojn, por ke ili ne mortu.</li>
      <li>Kaj la Eternulo ekparolis al Moseo, dirante:</li>
      <li>Prikalkulu ankaux la filojn de Gersxon laux iliaj patrodomoj, laux iliaj familioj.</li>
      <li>De la havantaj la agxon de tridek jaroj kaj pli gxis la havantaj la agxon de kvindek jaroj kalkulu ilin, cxiujn, kiuj estas kapablaj por la servado, por plenumi laboron en la tabernaklo de kunveno.</li>
      <li>Tio estas la laboro de la familioj Gersxonidaj, por servi kaj por porti:</li>
      <li>ili portu la tapisxojn de la tabernaklo, kaj la tabernaklon de kunveno,  gxian kovrilon, kaj la tegon el la antilopaj feloj, kiu estas super gxi supre, kaj la kovrotukon de la pordo de la tabernaklo de kunveno,</li>
      <li>kaj la kurtenojn de la korto, kaj la kovrotukon de la pordego de la korto, kiu estas cxirkaux la tabernaklo kaj cxirkaux la altaro, kaj iliajn sxnurojn kaj cxiujn iliajn servajn objektojn; kaj cxion, kion oni devas fari cxe ili, ili faru.</li>
      <li>Laux la ordono de Aaron kaj de liaj filoj estu la tuta laborado de la Gersxonidoj, koncerne cxian ilian portadon kaj cxian ilian laboradon; kaj metu sub ilian gardadon cxion, kion ili portas.</li>
      <li>Tio estas la laboro de la familioj de la Gersxonidoj en la tabernaklo de kunveno; kaj la kontrolon super ili havas Itamar, filo de la pastro Aaron.</li>
      <li>La filojn de Merari prikalkulu laux iliaj familioj, laux ilia patrodomo.</li>
      <li>De la havantaj la agxon de tridek jaroj kaj pli gxis la havantaj la agxon de kvindek jaroj prikalkulu ilin, cxiujn servokapablajn, por plenumi la laborojn de la tabernaklo de kunveno.</li>
      <li>Kaj jen estas la ofico de ilia portado cxe ilia tuta laborado en la tabernaklo de kunveno:ili portu la tabulojn de la tabernaklo kaj gxiajn riglilojn kaj gxiajn kolonojn kaj gxiajn bazojn;</li>
      <li>kaj la kolonojn de la korto cxirkauxe kaj iliajn bazojn kaj la najlojn kaj la sxnurojn kun cxiuj iliaj apartenajxoj kaj kun cxiuj iliaj servobjektoj; kaj lauxnome prikalkulu cxiujn objektojn, kiujn ili ofice devas porti.</li>
      <li>Tio estas la laboro de la familioj de la Merariidoj cxe ilia tuta laborado en la tabernaklo de kunveno, sub la kontrolo de Itamar, filo de la pastro Aaron.</li>
      <li>Kaj Moseo kaj Aaron kaj la estroj de la komunumo prikalkulis la Kehatidojn laux iliaj familioj kaj laux ilia patrodomo,</li>
      <li>de la havantaj la agxon de tridek jaroj kaj pli gxis la havantaj la agxon de kvindek jaroj, cxiujn servokapablajn por la laborado en la tabernaklo de kunveno.</li>
      <li>Kaj ilia kalkulita nombro laux iliaj familioj estis du mil sepcent kvindek.</li>
      <li>Tio estas la kalkulitoj de la familioj Kehatidaj, de cxiuj laborantoj en la tabernaklo de kunveno, kiujn prikalkulis Moseo kaj Aaron laux la diro de la Eternulo per Moseo.</li>
      <li>Kaj la kalkulitoj de la filoj de Gersxon laux iliaj familioj kaj laux ilia patrodomo,</li>
      <li>de la havantaj la agxon de tridek jaroj kaj pli gxis la havantaj la agxon de kvindek jaroj, cxiuj servokapablaj por la laborado en la tabernaklo de kunveno,</li>
      <li>ilia nombro laux iliaj familioj, laux ilia patrodomo, estis du mil sescent tridek.</li>
      <li>Tio estas la kalkulitoj de la familioj de la filoj de Gersxon, de cxiuj laborantoj en la tabernaklo de kunveno, kiujn prikalkulis Moseo kaj Aaron laux la ordono de la Eternulo.</li>
      <li>Kaj la kalkulitoj de la familioj de la filoj de Merari laux iliaj familioj, laux ilia patrodomo,</li>
      <li>de la havantaj la agxon de tridek jaroj kaj pli gxis la havantaj la agxon de kvindek jaroj, cxiuj servokapablaj por la laborado en la tabernaklo de kunveno,</li>
      <li>ilia nombro laux iliaj familioj estis tri mil ducent.</li>
      <li>Tio estas la kalkulitoj de la familioj de la filoj de Merari, kiujn prikalkulis Moseo kaj Aaron laux la diro de la Eternulo per Moseo.</li>
      <li>CXiuj kalkulitoj, kiujn prikalkulis Moseo kaj Aaron kaj la estroj de Izrael, la Levidoj laux iliaj familioj kaj laux ilia patrodomo,</li>
      <li>de la havantaj la agxon de tridek jaroj kaj pli gxis la havantaj la agxon de kvindek jaroj, cxiuj servokapablaj por plenumi laboron kaj plenumi porton en la tabernaklo de kunveno,</li>
      <li>ilia nombro estis ok mil kvincent okdek.</li>
      <li>Laux la diro de la Eternulo per Moseo ili estis kalkulitaj, cxiu laux sia laboro kaj portado, kalkulitaj, kiel la Eternulo ordonis al Moseo.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Ordonu al la Izraelidoj, ke ili elsendu el la tendaro cxiujn leprulojn,  kaj cxiujn, kiuj havas elfluon, kaj cxiujn, kiuj malpurigxis de mortinto.</li>
      <li>Kiel virojn, tiel ankaux virinojn elsendu, ekster la tendaron elsendu ilin, por ke ili ne malpurigu siajn tendarojn, inter kiuj Mi logxas.</li>
      <li>Kaj la Izraelidoj faris tiel, kaj ili elsendis ilin ekster la tendaron;  kiel diris la Eternulo al Moseo, tiel faris la Izraelidoj.</li>
      <li>Kaj la Eternulo ekparolis al Moseo, dirante:</li>
      <li>Diru al la Izraelidoj:Se viro aux virino faros ian pekon kontraux homo,  farante per tio krimon kontraux la Eternulo, kaj tiu animo kulpigxos,</li>
      <li>tiam ili konfesu sian pekon, kiun ili faris, kaj ili kompensu sian kulpon plene kaj aldonu gxian kvinonon, kaj donu al tiu, kontraux kiu ili kulpigxis.</li>
      <li>Sed se tiu homo ne havas parencon, al kiu oni povus kompensi la kulpon,  tiam la kompenso de la kulpo apartenas al la Eternulo, por la pastro, krom la virsxafo de pekliberigo, per kiu li estos pekliberigita.</li>
      <li>Kaj cxiu oferdono el cxiuj sanktajxoj de la Izraelidoj, kiujn ili alportas al la pastro, apartenas al li.</li>
      <li>Kaj cxies sanktigitajxo al li apartenas. Se iu ion donas al la pastro,  gxi apartenu al li.</li>
      <li>Kaj la Eternulo ekparolis al Moseo, dirante:</li>
      <li>Parolu al la Izraelidoj, kaj diru al ili:Se ies edzino forflankigxos kaj pekos kontraux li,</li>
      <li>kaj iu viro kusxos kun sxi sekskunigxe, kaj tio estos kasxita antaux sxia edzo, cxar sxi malpurigxis kasxe, kaj ne estos atestanto pri sxi kaj sxi ne estos kaptita;</li>
      <li>sed atakos lin spirito de jxaluzo kaj li jxaluzos sian edzinon, kiam sxi estos malpurigxinta, aux atakos lin spirito de jxaluzo kaj li jxaluzos sian edzinon, kiam sxi ne estos malpurigxinta:</li>
      <li>tiam la edzo alkonduku sian edzinon al la pastro, kaj alportu pro sxi kiel oferon dekonon de efo da hordea faruno; li ne versxu sur gxin oleon kaj ne metu sur gxin olibanon, cxar tio estas farunofero de jxaluzo, farunofero de memorigo, memorigante pri malbonago.</li>
      <li>Kaj la pastro alproksimigos sxin kaj starigos sxin antaux la Eternulo;</li>
      <li>kaj la pastro prenos sanktan akvon en argila vazo, kaj iom da tero, kiu estos sur la planko de la tabernaklo, la pastro prenos kaj jxetos en la akvon.</li>
      <li>Kaj la pastro starigos la virinon antaux la Eternulo kaj disliberigos la harojn sur la kapo de la virino kaj donos en sxiajn manojn la farunoferon de la memorigo, tiun farunoferon de jxaluzo, kaj en la mano de la pastro estos akvo maldolcxa, malbeniga.</li>
      <li>Kaj la pastro sxin jxurligos, kaj diros al la virino:Se neniu viro kusxis kun vi kaj se vi ne forflankigxis per malpurigxo kun alia viro anstataux via edzo, tiam restu sendifekta de cxi tiu maldolcxa malbeniga akvo;</li>
      <li>sed se vi forflankigxis kun alia viro anstataux via edzo kaj se vi malpurigxis kaj iu viro kusxis kun vi krom via edzo-</li>
      <li>la pastro jxurligos la virinon per jxuro de malbeno, kaj la pastro diros al la virino:Tiam la Eternulo fordonu vin al malbeno kaj al jxuro inter via popolo, farante vian femuron maldikigxinta kaj vian ventron sxvelinta;</li>
      <li>kaj cxi tiu malbeniga akvo eniru en viajn internajxojn, por ke sxvelu via ventro kaj maldikigxu via femuro. Kaj la virino diros:Amen, amen!</li>
      <li>Kaj la pastro enskribos tiun jxurligon en libro kaj lavos gxin per la maldolcxa akvo.</li>
      <li>Kaj li trinkigos al la virino la maldolcxan malbenigan akvon, kaj eniros en sxin la malbeniga akvo por maldolcxo.</li>
      <li>Kaj la pastro prenos el la mano de la virino la farunoferon de jxaluzo,  kaj li skuos la farunoferon antaux la Eternulo kaj portos gxin al la altaro.</li>
      <li>Kaj la pastro prenos plenmanon el la farunofero, gxian parton de memorigo, kaj bruligos sur la altaro, kaj poste li trinkigos al la virino la akvon.</li>
      <li>Kaj kiam li estos trinkiginta al sxi la akvon, tiam, se sxi malpurigxis kaj pekis kontraux sia edzo, eniros en sxin la malbeniga akvo por maldolcxo,  kaj sxvelos sxia ventro kaj maldikigxos sxia femuro; kaj la virino farigxos malbeno inter sia popolo.</li>
      <li>Sed se la virino ne malpurigxis kaj sxi estas pura, tiam sxi restos sendifekta kaj povos naski infanojn.</li>
      <li>Tio estas la legxo pri la jxaluzo, kiam virino forflankigxos kun alia viro anstataux sia edzo kaj malpurigxos,</li>
      <li>aux kiam viron atakos spirito de jxaluzo kaj li jxaluzos sian edzinon;  tiam li starigu la edzinon antaux la Eternulo, kaj la pastro agu kun sxi laux la tuta tiu legxo.</li>
      <li>Kaj la edzo estos pura de kulpo, kaj la edzino portos sian pekon.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Parolu al la Izraelidoj, kaj diru al ili:Se viro aux virino decidos fari sanktan promeson de konsekrigxo, por konsekri sin al la Eternulo,</li>
      <li>tiam li devas deteni sin de vino kaj de ebriigajxo, vinagron vinan kaj vinagron de ebriigajxoj li ne devas trinki, kaj nenian trinkajxon el vinberoj li devas trinki, kaj vinberojn fresxajn aux sekigitajn li ne devas mangxi.</li>
      <li>Dum la tuta tempo de sia konsekriteco li devas mangxi nenion, kio estas farita el vinberoj, de la kernoj gxis la sxelo.</li>
      <li>Dum la tuta tempo de la promesita konsekriteco razilo ne devas ektusxi lian kapon; gxis la finigxo de la tempo, por kiu li konsekris sin al la Eternulo, li estas sankta; li lasu libere kreski la harojn de sia kapo.</li>
      <li>Dum la tuta tempo, por kiu li konsekris sin al la Eternulo, li ne aliru al mortinta korpo.</li>
      <li>Ne cxe sia patro, nek cxe sia patrino, nek cxe sia frato, nek cxe sia fratino li malpurigxu, se ili mortis; cxar konsekro al lia Dio estas sur lia kapo.</li>
      <li>Dum la tuta tempo de sia konsekriteco li estas sankta al la Eternulo.</li>
      <li>Kaj se iu mortos apud li subite, neatendite, kaj li malpurigos sian konsekritan kapon, li pritondu sian kapon en la tago de sia purigxo, en la sepa tago li gxin pritondu;</li>
      <li>kaj en la oka tago li alportu du turtojn aux du kolombidojn al la pastro, al la pordo de la tabernaklo de kunveno.</li>
      <li>Kaj la pastro faros el unu pekoferon kaj el la dua bruloferon, kaj li pekliberigos lin de tio, kion li pekis per la mortinta korpo, kaj li sanktigos lian kapon en tiu tago.</li>
      <li>Kaj li konsekros sin al la Eternulo por la tempo de sia konsekriteco,  kaj li alportos jaragxan sxafidon kiel kulpoferon; kaj la tempo antauxa perdos sian valoron, cxar lia konsekriteco malpurigxis.</li>
      <li>Kaj jen estas la legxo pri la konsekrito:kiam finigxos la tempo de lia konsekriteco, oni venigu lin al la pordo de la tabernaklo de kunveno;</li>
      <li>kaj li alportu kiel oferon al la Eternulo unu jaragxan sxafidon sendifektan kiel bruloferon, kaj unu jaragxan sxafidinon sendifektan kiel pekoferon, kaj unu virsxafon sendifektan kiel pacoferon,</li>
      <li>kaj korbon da macoj el delikata faruno, kukojn miksitajn kun oleo, kaj flanojn nefermentintajn, sxmiritajn per oleo, kaj ilian farunoferon kaj versxoferon.</li>
      <li>Kaj la pastro prezentos tion antaux la Eternulon kaj faros lian pekoferon kaj lian bruloferon.</li>
      <li>Kaj el la virsxafo li faros pacoferon al la Eternulo kune kun la korbo da macoj, kaj la pastro faros lian farunoferon kaj lian versxoferon.</li>
      <li>Kaj la konsekrito pritondos cxe la pordo de la tabernaklo de kunveno sian konsekritan kapon, kaj li prenos la harojn de sia konsekrita kapo, kaj metos sur la fajron, kiu estas sub la pacofero.</li>
      <li>Kaj la pastro prenos la kuiritan sxultron de la virsxafo kaj unu nefermentintan kukon el la korbo kaj unu nefermentintan flanon, kaj li metos tion sur la manon de la konsekrito, kiam tiu estos pritondinta sian konsekritan kapon.</li>
      <li>Kaj la pastro skuos tion kiel skuoferon antaux la Eternulo; sanktigita gxi estu por la pastro, krom la brustajxo de skuado kaj la femuro de levado.  Poste la konsekrito povas trinki vinon.</li>
      <li>Tio estas la legxo pri konsekrito, kiu donis sanktan promeson; lia ofero apartenas al la Eternulo pro lia konsekriteco, krom tio, kion permesos al li lia bonhavo; konforme al sia promeso, kiun li promesis, li faru, laux la legxo pri lia konsekriteco.</li>
      <li>Kaj la Eternulo ekparolis al Moseo, dirante:</li>
      <li>Diru al Aaron kaj al liaj filoj jene:Tiamaniere benu la Izraelidojn;  diru al ili:</li>
      <li>La Eternulo vin benu kaj vin gardu;</li>
      <li>La Eternulo lumu al vi per Sia vizagxo kaj favorkoru vin;</li>
      <li>La Eternulo turnu Sian vizagxon al vi kaj donu al vi pacon.</li>
      <li>Tiel ili metu Mian nomon sur la Izraelidojn, kaj Mi ilin benos.</li>
    </ol>
  </li>
  <li>
    <ol>
      <li>En la tago, kiam Moseo finis la starigadon de la tabernaklo, kiam li sanktoleis gxin kaj sanktigis gxin kaj cxiujn gxiajn apartenajxojn kaj la altaron kaj cxiujn gxiajn apartenajxojn kaj sanktoleis ilin kaj sanktigis ilin,</li>
      <li>tiam alportis la estroj de Izrael, la cxefoj de siaj patrodomoj, tiuj estroj de la triboj, tiuj, kiuj administris la kalkuladon-</li>
      <li>ili alportis siajn oferojn antaux la Eternulon, ses kovritajn veturilojn kaj dek du bovojn, po unu veturilo de du estroj kaj po unu bovo de cxiu, kaj ili venigis tion antaux la tabernaklon.</li>
      <li>Kaj la Eternulo ekparolis al Moseo, dirante:</li>
      <li>Prenu de ili, kaj tio estu por la plenumado de la laboroj cxe la tabernaklo de kunveno; kaj donu tion al la Levidoj, al cxiu laux la speco de lia laborado.</li>
      <li>Kaj Moseo prenis la veturilojn kaj la bovojn kaj donis ilin al la Levidoj.</li>
      <li>Du veturilojn kaj kvar bovojn li donis al la filoj de Gersxon laux la speco de ilia laborado;</li>
      <li>kaj kvar veturilojn kaj ok bovojn li donis al la filoj de Merari laux la speco de ilia laborado, sub la kontrolo de Itamar, filo de la pastro Aaron.</li>
      <li>Sed al la filoj de Kehat li ne donis, cxar ili havis laboradon sanktan;  sur la sxultroj ili devis porti.</li>
      <li>Kaj la estroj alportis oferojn por inauxgura dono de la altaro, en la tago, en kiu gxi estis sanktoleita; kaj la estroj alportis sian oferon antaux la altaron.</li>
      <li>Kaj la Eternulo diris al Moseo:Po unu estro en tago ili alportu sian oferon por la inauxguro de la altaro.</li>
      <li>En la unua tago la alportanto de sia ofero estis Nahxsxon, filo de Aminadab, de la tribo de Jehuda.</li>
      <li>Kaj lia ofero estis:unu argxenta plado, havanta la pezon de cent tridek sikloj, unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Nahxsxon, filo de Aminadab.</li>
      <li>En la dua tago alportis Natanel, filo de Cuar, estro de Isahxar.</li>
      <li>Li alportis sian oferon, kiu estis:unu argxenta plado, havanta la pezon de cent tridek sikloj, unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Netanel, filo de Cuar.</li>
      <li>En la tria tago-la estro de la Zebulunidoj, Eliab, filo de HXelon.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Eliab, filo de HXelon.</li>
      <li>En la kvara tago-la estro de la Rubenidoj, Elicur, filo de SXedeur.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Elicur, filo de SXedeur.</li>
      <li>En la kvina tago-la estro de la Simeonidoj, SXelumiel, filo de Curisxadaj.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de SXelumiel, filo de Curisxadaj.</li>
      <li>En la sesa tago-la estro de la Gadidoj, Eljasaf, filo de Deuel.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Eljasaf, filo de Deuel.</li>
      <li>En la sepa tago-la estro de la Efraimidoj, Elisxama, filo de Amihud.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Elisxama, filo de Amihud.</li>
      <li>En la oka tago-la estro de la Manaseidoj, Gamliel, filo de Pedacur.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Gamliel, filo de Pedacur.</li>
      <li>En la nauxa tago-la estro de la Benjamenidoj, Abidan, filo de Gideoni.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Abidan, filo de Gideoni.</li>
      <li>En la deka tago-la estro de la Danidoj, Ahxiezer, filo de Amisxadaj.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Ahxiezer, filo de Amisxadaj.</li>
      <li>En la dek-unua tago-la estro de la Asxeridoj, Pagiel, filo de Ohxran.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Pagiel, filo de Ohxran.</li>
      <li>En la dek-dua tago-la estro de la Naftaliidoj, Ahxira, filo de Enan.</li>
      <li>Lia ofero:unu argxenta plado, havanta la pezon de cent tridek sikloj,  unu argxenta kaliko de sepdek sikloj, laux la sankta siklo, ambaux plenaj de delikata faruno, miksita kun oleo, por farunofero;</li>
      <li>unu ora kulero deksikla, plena de incenso;</li>
      <li>unu bovido, unu virsxafo, unu jaragxa sxafido por brulofero;</li>
      <li>unu kapro por pekofero;</li>
      <li>kaj por pacofero du bovoj, kvin virsxafoj, kvin virkaproj, kvin jaragxaj sxafidoj. Tio estis la ofero de Ahxira, filo de Enan.</li>
      <li>Tia estis la inauxgura dono de la altaro, en la tago, en kiu gxi estis sanktoleita, de la estroj de Izrael:dek du argxentaj pladoj, dek du argxentaj kalikoj, dek du oraj kuleroj;</li>
      <li>po cent tridek sikloj da argxento havis cxiu plado, kaj po sepdek cxiu kaliko; la tuta argxento de tiuj vazoj estis du mil kvarcent sikloj laux la sankta siklo.</li>
      <li>Da oraj kuleroj plenaj de incenso estis dek du; po dek sikloj havis cxiu kulero, laux la sankta siklo; la tuta oro de la kuleroj estis cent dudek sikloj.</li>
      <li>CXiuj brutoj por brulofero estis:dek du bovidoj, dek du virsxafoj, dek du jaragxaj sxafidoj, kaj al ili farunoferoj; kaj dek du kaproj por pekofero.</li>
      <li>Kaj cxiuj brutoj por pacofero estis:dudek kvar bovoj, sesdek virsxafoj,  sesdek virkaproj, sesdek jaragxaj sxafidoj. Tio estis la inauxgura dono de la altaro, post kiam gxi estis sanktoleita.</li>
      <li>Kaj kiam Moseo eniris en la tabernaklon de kunveno, por paroli kun Li,  li auxdis la Vocxon, parolantan al li de super la fermoplato, kiu estas sur la kesto de atesto, inter la du keruboj; kaj estis parolate al li.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Parolu al Aaron, kaj diru al li:Kiam vi ekbruligos la lucernojn, tiam sur la antauxan flankon de la kandelabro lumu la sep lucernoj.</li>
      <li>Kaj Aaron tiel faris; sur la antauxan flankon de la kandelabro li lumigis la lucernojn, kiel la Eternulo ordonis al Moseo.</li>
      <li>Kaj jen estas la arangxo de la kandelabro:forgxita el oro, de gxia trunko gxis gxiaj floroj, forgxita gxi estis; laux la modelo, kiun montris la Eternulo al Moseo, tiel li faris la kandelabron.</li>
      <li>Kaj la Eternulo ekparolis al Moseo, dirante:</li>
      <li>Prenu la Levidojn el inter la Izraelidoj kaj purigu ilin.</li>
      <li>Kaj tiel agu kun ili, por purigi ilin:aspergu ilin per akvo propeka, kaj ili prirazu sian tutan korpon kaj lavu siajn vestojn kaj purigu sin.</li>
      <li>Kaj ili prenu bovidon kaj al gxi farunoferon, delikatan farunon, miksitan kun oleo, kaj duan bovidon prenu por pekofero.</li>
      <li>Kaj venigu la Levidojn antaux la tabernaklon de kunveno, kaj kunvenigu la tutan komunumon de la Izraelidoj.</li>
      <li>Kaj alvenigu la Levidojn antaux la Eternulon, kaj la Izraelidoj metu siajn manojn sur la Levidojn.</li>
      <li>Kaj Aaron faru super la Levidoj skuon antaux la Eternulo en la nomo de la Izraelidoj, por ke ili komencu fari la servon al la Eternulo.</li>
      <li>Kaj la Levidoj metu siajn manojn sur la kapojn de la bovidoj, kaj faru el unu pekoferon kaj el la dua bruloferon al la Eternulo, por pekliberigi la Levidojn.</li>
      <li>Kaj starigu la Levidojn antaux Aaron kaj antaux liaj filoj, kaj faru super ili skuon antaux la Eternulo.</li>
      <li>Kaj tiel apartigu la Levidojn el inter la Izraelidoj, kaj la Levidoj apartenu al Mi.</li>
      <li>Kaj post tio la Levidoj eniros, por servi en la tabernaklo de kunveno,  kiam vi estos puriginta ilin kaj plenuminta super ili la skuon.</li>
      <li>CXar ili estas fordonitaj al Mi el inter la Izraelidoj; anstataux cxiuj utermalfermintoj unuenaskitoj el cxiuj Izraelidoj Mi prenis ilin por Mi.</li>
      <li>CXar al Mi apartenas cxiuj unuenaskitoj de la Izraelidoj, el la homoj kaj el la brutoj; en la tago, en kiu Mi batis cxiujn unuenaskitojn en la lando Egipta, Mi sanktigis ilin por Mi.</li>
      <li>Kaj Mi prenis la Levidojn anstataux cxiuj unuenaskitoj inter la Izraelidoj.</li>
      <li>Kaj Mi fordonis la Levidojn al Aaron kaj al liaj filoj el inter la Izraelidoj, por ke ili faru servon pro la Izraelidoj en la tabernaklo de kunveno kaj por pekliberigi la Izraelidojn; por ke ne trafu la Izraelidojn frapo, se la Izraelidoj alproksimigxus al la sanktejo.</li>
      <li>Kaj Moseo kaj Aaron kaj la tuta komunumo de la Izraelidoj agis kun la Levidoj konforme al cxio, kion la Eternulo ordonis al Moseo pri la Levidoj;  tiel agis kun ili la Izraelidoj.</li>
      <li>Kaj la Levidoj sin purigis kaj lavis siajn vestojn, kaj Aaron faris super ili skuon antaux la Eternulo, kaj Aaron pekliberigis ilin, por purigi ilin.</li>
      <li>Kaj post tio la Levidoj eniris, por plenumi sian servon en la tabernaklo de kunveno antaux Aaron kaj antaux liaj filoj; kiel la Eternulo ordonis al Moseo pri la Levidoj, tiel oni agis kun ili.</li>
      <li>Kaj la Eternulo ekparolis al Moseo, dirante:</li>
      <li>Jen estas, kio koncernas la Levidojn:de la agxo de dudek kvin jaroj kaj pli ili devas eniri en sian oficon pri la servado en la tabernaklo de kunveno.</li>
      <li>Kaj de la agxo de kvindek jaroj ili retirigxos el la ofico de la servado kaj ne servos plu.</li>
      <li>Tiam ili servos siajn fratojn en la tabernaklo de kunveno, plenumante gardadon, sed ne farante servadon. Tiel agu kun la Levidoj koncerne ilian oficon.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo en la dezerto Sinaj en la dua jaro post ilia eliro el la lando Egipta, en la unua monato, dirante:</li>
      <li>La Izraelidoj faru la Paskon en la difinita tempo.</li>
      <li>En la dek-kvara tago de cxi tiu monato, cxirkaux la vespero, faru gxin en gxia tempo; laux cxiuj gxiaj legxoj kaj laux cxiuj gxiaj instrukcioj faru gxin.</li>
      <li>Kaj Moseo diris al la Izraelidoj, ke ili faru la Paskon.</li>
      <li>Kaj ili faris la Paskon en la unua monato, en la dek-kvara tago de la monato, cxirkaux la vespero, en la dezerto Sinaj; konforme al cxio, kion la Eternulo ordonis al Moseo, tiel faris la Izraelidoj.</li>
      <li>Sed estis homoj, kiuj estis malpuraj pro ektusxo de mortinta homo kaj ne povis fari la Paskon en tiu tago; ili venis antaux Moseon kaj Aaronon en tiu tago;</li>
      <li>kaj tiuj homoj diris al li:Ni estas malpuraj pro ektusxo de mortinta homo; kial ni estu esceptataj, ke ni ne alportu la oferon al la Eternulo en gxia tempo inter la Izraelidoj?</li>
      <li>Kaj Moseo diris al ili:Staru; mi auxskultos, kion la Eternulo ordonos koncerne vin.</li>
      <li>Kaj la Eternulo ekparolis al Moseo, dirante:</li>
      <li>Parolu al la Izraelidoj, dirante:Se iu el vi aux el viaj estontaj generacioj estos malpura pro ektusxo de mortinta homo, aux se iu estos en malproksima vojiro, tamen li faru Paskon al la Eternulo.</li>
      <li>En la dua monato, en la dek-kvara tago, cxirkaux la vespero ili faru gxin; kun macoj kaj maldolcxaj herboj ili gxin mangxu.</li>
      <li>Ili ne lasu iom el gxi gxis la mateno, kaj oston ili ne rompu en gxi;  laux cxiuj ritoj de la Pasko ili faru gxin.</li>
      <li>Sed se iu estas pura kaj ne trovigxas en vojiro kaj tamen ne faras la Paskon, ties animo ekstermigxos el inter sia popolo, cxar oferon al la Eternulo li ne alportis en gxia tempo; sian pekon portos tiu homo.</li>
      <li>Kaj se logxos cxe vi fremdulo, li ankaux faru Paskon al la Eternulo;  laux la rito de la Pasko kaj laux gxia regularo li faru:sama regularo estu por vi, kiel por la fremdulo, tiel por la indigxeno.</li>
      <li>En la tago, en kiu estis starigita la tabernaklo, nubo kovris la tabernaklon super la tendo de atesto, kaj vespere estis super la tabernaklo kvazaux aspekto de fajro gxis la mateno.</li>
      <li>Tiel estis cxiam:nubo gxin kovris, kaj fajra aspekto en la nokto.</li>
      <li>Kaj kiam levigxadis la nubo de super la tabernaklo, tuj poste elmovigxadis la Izraelidoj; kaj sur la loko, kie haltadis la nubo, tie starigadis sian tendaron la Izraelidoj.</li>
      <li>Laux la ordono de la Eternulo la Izraelidoj elmovigxadis, kaj laux la ordono de la Eternulo ili starigadis sian tendaron; dum la tuta tempo, kiam la nubo restis super la tabernaklo, ili staradis tendare.</li>
      <li>Kaj se la nubo restadis super la tabernaklo longan tempon, la Izraelidoj plenumadis la instrukcion de la Eternulo kaj ne elmovigxadis.</li>
      <li>Iufoje la nubo restadis kelke da tagoj super la tabernaklo, sed ili laux la ordono de la Eternulo restadis tendare kaj laux la ordono de la Eternulo elmovigxadis.</li>
      <li>Iufoje la nubo restadis de vespero gxis mateno; tiam, kiam la nubo levigxis matene, ili elmovigxadis; iufoje tagon kaj nokton-kiam la nubo levigxis, ili elmovigxadis.</li>
      <li>Iufoje du tagojn aux monaton aux pli longan tempon-kiel longe la nubo super la tabernaklo restis super gxi, la Izraelidoj restadis tendare kaj ne elmovigxadis; sed kiam gxi levigxis, ili elmovigxadis.</li>
      <li>Laux la ordono de la Eternulo ili restadis tendare, kaj laux la ordono de la Eternulo ili elmovigxadis; ili plenumadis la instrukcion de la Eternulo, konforme al tio, kiel la Eternulo ordonis per Moseo.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Faru al vi du argxentajn trumpetojn, forgxitaj faru ilin; kaj ili servu al vi por kunvokado de la komunumo kaj por elmovigxado de la tendaroj.</li>
      <li>Kiam oni simple trumpetos per ili, tiam kolektigxu al vi la tuta komunumo antaux la pordo de la tabernaklo de kunveno.</li>
      <li>Kaj se oni trumpetos per unu el ili, tiam kolektigxu al vi la princoj,  la milestroj de Izrael.</li>
      <li>Kaj kiam vi trumpetos tambursone, tiam elmovigxu la tendaroj, kiuj staras oriente.</li>
      <li>Kaj kiam vi trumpetos tambursone duan fojon, tiam elmovigxu la tendaroj,  kiuj staras sude; oni trumpetu tambursone, kiam ili devos elmovigxi.</li>
      <li>Sed kiam oni devas kunvenigi la komunumon, tiam trumpetu simple, sed ne tambursone.</li>
      <li>Kaj la filoj de Aaron, la pastroj, trumpetu per la trumpetoj; tio estu por vi legxo eterna en viaj generacioj.</li>
      <li>Kaj kiam vi komencos militon en via lando kontraux malamiko, kiu premas vin, tiam trumpetu tambursone per trumpetoj; kaj tiam vi estos rememoritaj antaux la Eternulo, via Dio, kaj vi estos helpitaj kontraux viaj malamikoj.</li>
      <li>Kaj en la tago de via gxojo kaj en viaj festoj kaj en viaj novmonataj tagoj trumpetu per trumpetoj cxe viaj bruloferoj kaj cxe viaj pacoferoj; kaj tio estos memorigo pri vi antaux via Dio:Mi estas la Eternulo, via Dio.</li>
      <li>En la dua jaro, en la dua monato, en la dudeka tago de la monato,  levigxis la nubo de super la tabernaklo de atesto.</li>
      <li>Kaj elmovigxis la Izraelidoj en sian vojiron el la dezerto Sinaj, kaj la nubo haltis en la dezerto Paran.</li>
      <li>Kaj ili elmovigxis la unuan fojon konforme al la ordono de la Eternulo per Moseo.</li>
      <li>Kaj unue elmovigxis la standardo de la tendaro de la Jehudaidoj laux iliaj tacxmentoj, kaj super gxia tacxmento estis Nahxsxon, filo de Aminadab.</li>
      <li>Kaj super la tacxmento de la tribo de la Isahxaridoj estis Netanel,  filo de Cuar.</li>
      <li>Kaj super la tacxmento de la tribo de la Zebulunidoj estis Eliab, filo de HXelon.</li>
      <li>Kaj oni dismetis la tabernaklon, kaj elmovigxis la filoj de Gersxon kaj la filoj de Merari, portantaj la tabernaklon.</li>
      <li>Kaj elmovigxis la standardo de la tendaro de Ruben laux iliaj tacxmentoj, kaj super gxia tacxmento estis Elicur, filo de SXedeur.</li>
      <li>Kaj super la tacxmento de la tribo de la Simeonidoj estis SXelumiel,  filo de Curisxadaj.</li>
      <li>Kaj super la tacxmento de la tribo de la Gadidoj estis Eljasaf, filo de Deuel.</li>
      <li>Kaj elmovigxis la Kehatidoj, portantaj la sanktajxojn; sed oni starigis la tabernaklon antaux ilia alveno.</li>
      <li>Kaj elmovigxis la standardo de la tendaro de la Efraimidoj laux iliaj tacxmentoj, kaj super gxia tacxmento estis Elisxama, filo de Amihud.</li>
      <li>Kaj super la tacxmento de la tribo de la Manaseidoj estis Gamliel, filo de Pedacur.</li>
      <li>Kaj super la tacxmento de la tribo de la Benjamenidoj estis Abidan,  filo de Gideoni.</li>
      <li>Kaj elmovigxis la standardo de la tendaro de la Danidoj, la finulo de cxiuj tendaroj, laux iliaj tacxmentoj, kaj super gxia tacxmento estis Ahxiezer, filo de Amisxadaj.</li>
      <li>Kaj super la tacxmento de la tribo de la Asxeridoj estis Pagiel, filo de Ohxran.</li>
      <li>Kaj super la tacxmento de la tribo de la Naftaliidoj estis Ahxira, filo de Enan.</li>
      <li>Tiaj estis la marsxoj de la Izraelidoj laux iliaj tacxmentoj. Kaj ili elmovigxis.</li>
      <li>Kaj Moseo diris al HXobab, filo de Reuel la Midjanido, la bopatro de Moseo:Ni vojiras al tiu loko, pri kiu la Eternulo diris:GXin Mi donos al vi;  iru kun ni, kaj ni faros al vi bonon, cxar la Eternulo promesis bonon al Izrael.</li>
      <li>Sed tiu diris al li:Mi ne iros, sed al mia lando kaj al mia parencaro mi iros.</li>
      <li>Kaj li diris:Ho, ne forlasu nin; cxar vi scias, kie ni povas starigi tendaron en la dezerto, kaj vi estos por ni kiel okuloj;</li>
      <li>se vi iros kun ni, tiam la bonon, kiun la Eternulo faros al ni, ni faros al vi.</li>
      <li>Kaj ili ekvojiris for de la monto de la Eternulo vojon de tri tagoj;  kaj la kesto de la interligo de la Eternulo iris antaux ili la tritagan vojon, por esplori por ili lokon de ripozo.</li>
      <li>Kaj la nubo de la Eternulo estis super ili dum la tago, kiam ili iris el la tendaro.</li>
      <li>Kaj cxiufoje, kiam la kesto elmovigxis, Moseo diradis:Levigxu, ho Eternulo, kaj disjxetigxu Viaj malamikoj, kaj forkuru Viaj malamantoj for de Via vizagxo.</li>
      <li>Kaj kiam gxi haltis, li diradis:Revenu, ho Eternulo, al la multegaj miloj de Izrael.</li>
    </ol>
  </li>
  <li>
    <ol>
      <li>Kaj la popolo komencis murmuri pri sia malfelicxo al la oreloj de la Eternulo; kaj kiam la Eternulo tion auxdis, Lia kolero ekflamis; kaj ekbrulis inter ili fajro de la Eternulo, kaj gxi komencis ekstermadon en la rando de la tendaro.</li>
      <li>Tiam la popolo ekkriis al Moseo, kaj Moseo pregxis al la Eternulo, kaj la fajro estingigxis.</li>
      <li>Kaj li donis al tiu loko la nomon Tabera, cxar brulis inter ili la fajro de la Eternulo.</li>
      <li>Kaj la aligxinta popolamaso inter ili komencis aperigi kapricojn; kaj ankaux la Izraelidoj ekploris, kaj diris:Kiu mangxigos al ni viandon?</li>
      <li>Ni memoras la fisxojn, kiujn ni mangxis en Egiptujo senpage, la kukumojn kaj la melonojn kaj la poreojn kaj la bulbojn kaj la ajlojn.</li>
      <li>Kaj nun nia animo velkas; estas nenio krom cxi tiu manao antaux niaj okuloj.</li>
      <li>Kaj la manao estis kiel semo de koriandro, kaj gxia aspekto estis kiel la aspekto de bedelio.</li>
      <li>La popolo disiradis kaj kolektadis kaj mueladis per muelsxtonoj aux pistadis en pistujo, kaj kuiradis en kaldrono kaj faradis el gxi kukojn; kaj gxia gusto estis kiel la gusto de oleaj kukoj.</li>
      <li>Kaj kiam la roso faladis sur la tendaron en la nokto, tiam faladis sur gxin ankaux la manao.</li>
      <li>Moseo auxdis, ke la popolo ploras en siaj familioj, cxiu cxe la pordo de sia tendo; kaj forte ekflamis la kolero de la Eternulo, kaj Moseon tio afliktis.</li>
      <li>Kaj Moseo diris al la Eternulo:Kial Vi faris malbonon al Via sklavo?  kaj kial mi ne placxis al Vi, ke Vi metis la sxargxon de tiu tuta popolo sur min?</li>
      <li>CXu mi embriigis tiun tutan popolon? aux cxu mi gxin naskis, ke Vi diris al mi:Portu gxin sur via brusto, kiel portas nutristino sucxinfanon, en la landon, pri kiu Vi jxuris al gxiaj patroj?</li>
      <li>Kie mi prenos viandon, por doni al tiu tuta popolo? cxar ili ploras antaux mi, dirante:Donu al ni viandon por mangxi.</li>
      <li>Ne povas mi sola porti tiun tutan popolon, cxar gxi estas tro peza por mi.</li>
      <li>Kaj se Vi tiel agas kun mi, tiam mortigu min, se mi placxas al Vi, por ke mi ne vidu mian malfelicxon.</li>
      <li>Tiam la Eternulo diris al Moseo:Kolektu al Mi sepdek virojn el la plejagxuloj de Izrael, pri kiuj vi scias, ke ili estas la plejagxuloj de la popolo kaj gxiaj gvidantoj, kaj prenu ilin al la tabernaklo de kunveno, ke ili starigxu tie kun vi.</li>
      <li>Kaj Mi mallevigxos kaj parolos tie kun vi, kaj Mi deprenos iom de la spirito, kiu estas sur vi, kaj Mi metos sur ilin, por ke ili portu kun vi la sxargxon de la popolo kaj por ke vi ne portu sola.</li>
      <li>Kaj al la popolo diru:Preparigxu por morgaux, kaj vi mangxos viandon;  cxar vi ploris al la oreloj de la Eternulo, dirante:Kiu mangxigos al ni viandon? bone estis al ni en Egiptujo-tial la Eternulo donos al vi viandon,  kaj vi mangxos.</li>
      <li>Ne dum unu tago vi mangxos, kaj ne dum du tagoj kaj ne dum kvin tagoj kaj ne dum dek tagoj kaj ne dum dudek tagoj;</li>
      <li>sed dum tuta monato, gxis gxi eliros tra viaj nazotruoj kaj farigxos al vi abomenajxo, pro tio, ke vi malsxatis la Eternulon, kiu estas inter vi, kaj vi ploris antaux Li, dirante:Por kio ni eliris el Egiptujo?</li>
      <li>Kaj Moseo diris:El sescent mil piedirantoj konsistas la popolo, en kies mezo mi estas; kaj Vi diras:Mi donos al ili viandon, ke ili mangxos dum tuta monato!</li>
      <li>CXu oni bucxu por ili sxafojn kaj bovojn, por ke suficxu por ili? aux cxu cxiujn fisxojn de la maro oni kolektu por ili, por ke suficxu por ili?</li>
      <li>Tiam la Eternulo diris al Moseo:CXu la brako de la Eternulo estas tro mallonga? nun vi vidos, cxu plenumigxos al vi Mia vorto, aux ne.</li>
      <li>Kaj Moseo eliris, kaj transdiris al la popolo la vortojn de la Eternulo; kaj li kolektis sepdek virojn el la plejagxuloj de la popolo, kaj li starigis ilin cxirkaux la tabernaklo.</li>
      <li>Kaj la Eternulo mallevigxis en nubo kaj parolis kun li, kaj Li deprenis iom de la spirito, kiu estis sur li, kaj metis sur la sepdek virojn plejagxulojn. Kaj kiam haltis sur ili la spirito, ili ekprofetis kaj ne cxesis.</li>
      <li>Sed restis du viroj en la tendaro; la nomo de unu estis Eldad, kaj la nomo de la dua estis Medad; kaj suriris sur ilin la spirito-cxar ili estis inter la enskribitaj, sed ne eliris al la tabernaklo-kaj ili ekprofetis en la tendaro.</li>
      <li>Tiam kuris junulo kaj raportis al Moseo, kaj diris:Eldad kaj Medad profetas en la tendaro.</li>
      <li>Kaj respondis Josuo, filo de Nun, kaj servanto de Moseo detempe de lia juneco, kaj diris:Mia sinjoro Moseo, malpermesu al ili.</li>
      <li>Sed Moseo diris al li:CXu vi jxaluzas pri mi? estus dezirinde, ke la tuta popolo de la Eternulo farigxu profetoj, se la Eternulo metus Sian spiriton sur ilin.</li>
      <li>Kaj revenis Moseo en la tendaron, li kaj la plejagxuloj de Izrael.</li>
      <li>Kaj vento elmovigxis de la Eternulo, kaj alportis de la maro koturnojn kaj jxetis ilin sur la tendaron, sur la spaco de unutaga irado sur unu flanko kaj sur la spaco de unutaga irado sur la dua flanko, cxirkaux la tendaro kaj en denseco de du ulnoj super la tero.</li>
      <li>Kaj la popolo staris tiun tutan tagon kaj la tutan nokton kaj la tutan morgauxan tagon kaj kolektis la koturnojn; kiu kolektis plej malmulte,  kolektis dek hxomerojn; kaj ili diskusxigis ilin al si cxirkaux la tendaro.</li>
      <li>Kiam la viando estis ankoraux inter iliaj dentoj kaj ankoraux ne estis konsumita, ekflamis kontraux la popolo la kolero de la Eternulo, kaj la Eternulo frapis la popolon per tre granda frapo.</li>
      <li>Kaj oni donis al tiu loko la nomon Kibrot-Hataava, cxar tie oni enterigis la homojn, kiuj kapricis.</li>
      <li>De Kibrot-Hataava la popolo ekvojiris al HXacerot kaj restis en HXacerot.</li>
    </ol>
  </li>
  <li>
    <ol>
      <li>Kaj ekparolis Mirjam kaj Aaron kontraux Moseo pro la edzino Etiopino,  kiun li prenis; cxar li prenis al si edzinon Etiopinon.</li>
      <li>Kaj ili diris:CXu nur kun Moseo parolis la Eternulo? Li parolis ja ankaux kun ni. Kaj la Eternulo tion auxdis.</li>
      <li>Sed Moseo estis homo tre modesta, pli ol cxiuj homoj sur la tero.</li>
      <li>Kaj subite diris la Eternulo al Moseo kaj al Aaron kaj al Mirjam:Eliru vi tri al la tabernaklo de kunveno. Kaj ili eliris cxiuj tri.</li>
      <li>Kaj la Eternulo mallevigxis en nuba kolono kaj starigxis cxe la pordo de la tabernaklo, kaj Li vokis Aaronon kaj Mirjamon, kaj ili ambaux eliris.</li>
      <li>Kaj Li diris:Auxskultu Miajn vortojn:se iu el vi estas profeto de la Eternulo, Mi aperas al li en vizio, Mi parolas kun li en songxo;</li>
      <li>sed ne tiel estas kun Mia sklavo Moseo:en Mia tuta domo li estas konfidato.</li>
      <li>Busxon kontraux busxo Mi parolas kun li, kaj malkasxe, ne per enigmoj;  kaj la bildon de la Eternulo li vidas. Kial vi ne timis paroli kontraux Mia sklavo Moseo?</li>
      <li>Kaj ekflamis la kolero de la Eternulo kontraux ili, kaj Li foriris.</li>
      <li>Kaj la nubo forturnigxis de super la tabernaklo, kaj jen Mirjam kovrigxis per lepro, kiel per negxo. Kaj Aaron turnigxis al Mirjam, kaj li ekvidis, ke sxi estas lepra.</li>
      <li>Kaj Aaron diris al Moseo:Mi petas, mia sinjoro, ne kalkulu al ni kiel pekon, ke ni agis malsagxe kaj ke ni pekis;</li>
      <li>ho, sxi ne estu kiel malvivulo, cxe kiu tuj post la eliro el la ventro de sia patrino forkonsumigxis jam duono de la korpo.</li>
      <li>Kaj Moseo ekkriis al la Eternulo, dirante:Mi petas Vin, ho Dio, sanigu sxin.</li>
      <li>Kaj la Eternulo diris al Moseo:Se sxia patro estus kracxinta sur sxian vizagxon, cxu sxi tiam ne hontus sep tagojn? sxi estu do ensxlosita dum sep tagoj ekster la tendaro, kaj poste sxi revenu.</li>
      <li>Kaj Mirjam estis ensxlosita ekster la tendaro dum sep tagoj; kaj la popolo ne elmovigxis, gxis Mirjam revenis.</li>
      <li>Poste la popolo ekvojiris de HXacerot kaj haltis tendare en la dezerto Paran.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Sendu virojn, ke ili esplorrigardu la landon Kanaanan, kiun Mi donas al la Izraelidoj; po unu viro el cxiu tribo de iliaj patroj sendu, cxiu estu eminentulo inter ili.</li>
      <li>Kaj Moseo sendis ilin el la dezerto Paran laux la ordono de la Eternulo;  cxiuj ili estis eminentuloj inter la Izraelidoj.</li>
      <li>Kaj jen estas iliaj nomoj:el la tribo de Ruben, SXamua, filo de Zakur;</li>
      <li>el la tribo de Simeon, SXafat, filo de HXori;</li>
      <li>el la tribo de Jehuda, Kaleb, filo de Jefune;</li>
      <li>el la tribo de Isahxar, Jigal, filo de Jozef;</li>
      <li>el la tribo de Efraim, Hosxea, filo de Nun;</li>
      <li>el la tribo de Benjamen, Palti, filo de Rafu;</li>
      <li>el la tribo de Zebulun, Gadiel, filo de Sodi;</li>
      <li>el la tribo de Jozef, el la tribo de Manase, Gadi, filo de Susi;</li>
      <li>el la tribo de Dan, Amiel, filo de Gemali;</li>
      <li>el la tribo de Asxer, Setur, filo de Mihxael;</li>
      <li>el la tribo de Naftali, Nahxbi, filo de Vofsi;</li>
      <li>el la tribo de Gad, Geuel, filo de Mahxi.</li>
      <li>Tio estas la nomoj de la viroj, kiujn Moseo sendis, por esplorrigardi la landon. Kaj Moseo donis al Hosxea, filo de Nun, la nomon Josuo.</li>
      <li>Kaj Moseo sendis ilin, por esplorrigardi la landon Kanaanan, kaj diris al ili:Iru tien tra la Sudo kaj suriru sur la monton;</li>
      <li>kaj rigardu la landon, kia gxi estas; kaj la popolon, kiu logxas en gxi, cxu gxi estas forta aux malforta, cxu gxi estas malgrandnombra aux grandnombra;</li>
      <li>kaj kia estas la tero, sur kiu gxi sidas, cxu gxi estas bona aux malbona; kaj kiaj estas la urboj, en kiuj gxi logxas, cxu en tendaroj aux en fortikajxoj;</li>
      <li>kaj kia estas la tero, cxu gxi estas grasa aux malgrasa, cxu estas sur gxi arboj aux ne estas; kaj estu kuragxaj, kaj prenu iom el la fruktoj de la lando. Kaj tiam estis la tempo de maturigxado de vinberoj.</li>
      <li>Kaj ili iris kaj esplorrigardis la landon de la dezerto Cin gxis Rehxob antaux HXamat.</li>
      <li>Kaj ili iris tra la Sudo, kaj venis gxis HXebron, kie logxis Ahximan,  SXesxaj, kaj Talmaj, idoj de Anak. (HXebron estis konstruita sep jarojn antaux ol Coan de Egiptujo.)</li>
      <li>Kaj ili venis gxis la valo Esxkol, kaj ili detrancxis tie brancxon kun unu peniko da vinberoj, kaj ili ekportis gxin sur stango duope; ankaux iom da granatoj kaj da figoj.</li>
      <li>Al tiu loko oni donis la nomon Esxkol, pro la peniko da vinberoj, kiun detrancxis tie la Izraelidoj.</li>
      <li>Kaj ili revenis post la esplorrigardo de la lando post kvardek tagoj.</li>
      <li>Kaj ili iris kaj venis al Moseo kaj al Aaron kaj al la tuta komunumo de la Izraelidoj en la dezerton Paran, en la lokon Kadesx, kaj donis al ili raporton kaj al la tuta komunumo kaj montris al ili la fruktojn de la lando.</li>
      <li>Kaj ili rakontis al li, kaj diris:Ni venis en la landon, en kiun vi sendis nin, kaj efektive en gxi fluas lakto kaj mielo, kaj jen estas gxiaj fruktoj;</li>
      <li>sed forta estas la popolo, kiu logxas en la lando, kaj la urboj estas fortikigitaj, tre grandaj; kaj ankaux la idojn de Anak ni vidis tie.</li>
      <li>Amalek logxas en la suda parto de la lando, kaj la HXetidoj kaj Jebusidoj kaj Amoridoj logxas sur la monto, kaj la Kanaanidoj logxas apud la maro kaj sur la bordo de Jordan.</li>
      <li>Kaj Kaleb trankviligis la popolon antaux Moseo, kaj diris:Ni iros, kaj ni ekposedos gxin, cxar ni povas gxin venki.</li>
      <li>Sed la viroj, kiuj iris kun li, diris:Ni ne povas iri al tiu popolo,  cxar gxi estas pli forta ol ni.</li>
      <li>Kaj pri la lando, kiun ili esplorrigardis, ili disvastigis inter la Izraelidoj malbonan famon, dirante:La lando, kiun ni trapasis por esplorrigardi gxin, estas lando, kiu formangxas siajn logxantojn, kaj la tuta popolo, kiun ni vidis en gxi, estas homoj grandkreskaj;</li>
      <li>kaj tie ni vidis la gigantojn, la idojn de Anak el la gigantoj, kaj ni estis en niaj okuloj kiel lokustoj, kaj tiaj ni estis ankaux en iliaj okuloj.</li>
    </ol>
  </li>
  <li>
    <ol>
      <li>Tiam tumultigxis la tuta komunumo kaj ekkriis, kaj la popolo ploris en tiu nokto.</li>
      <li>Kaj ekmurmuris kontraux Moseo kaj kontraux Aaron cxiuj Izraelidoj, kaj la tuta komunumo diris al ili:Ho, se ni estus mortintaj en la lando Egipta,  aux se ni mortus en cxi tiu dezerto!</li>
      <li>Kaj por kio la Eternulo irigas nin en tiun landon, por ke ni falu de glavo? niaj edzinoj kaj infanoj farigxos militakiro. CXu ne estas pli bone,  ke ni revenu Egiptujon?</li>
      <li>Kaj ili diris unu al alia:Ni starigu al ni estron, kaj ni reiru Egiptujon.</li>
      <li>Tiam Moseo kaj Aaron jxetigxis vizagxaltere antaux la tuta anaro de la komunumo de la Izraelidoj.</li>
      <li>Kaj Josuo, filo de Nun, kaj Kaleb, filo de Jefune, el tiuj, kiuj esplorrigardis la landon, dissxiris siajn vestojn,</li>
      <li>kaj ili diris al la tuta komunumo de la Izraelidoj jene:La lando, kiun ni trapasis, por esplorrigardi gxin, tiu lando estas tre, tre bona.</li>
      <li>Se la Eternulo estos favorkora al ni, Li venigos nin en tiun landon kaj donos gxin al ni, tiun landon, en kiu fluas lakto kaj mielo.</li>
      <li>Nur ne ribelu kontraux la Eternulo, kaj ne timu la popolon de la lando,  cxar nia mangxotajxo ili estas; ilia sxirmo forigxis de ili, kaj la Eternulo estas kun ni; ne timu ilin.</li>
      <li>Kaj la tuta komunumo diris, ke oni mortigu ilin per sxtonoj. Sed la majesto de la Eternulo aperis en la tabernaklo de kunveno antaux cxiuj Izraelidoj.</li>
      <li>Kaj la Eternulo diris al Moseo:GXis kiam incitados Min cxi tiu popolo?  kaj gxis kiam gxi ne kredos al Mi, malgraux cxiuj pruvosignoj, kiujn Mi faris meze de gxi?</li>
      <li>Mi frapos gxin per pesto kaj ekstermos gxin, kaj Mi faros el vi popolon pli grandan kaj pli fortan ol gxi.</li>
      <li>Sed Moseo diris al la Eternulo:Auxdos la Egiptoj, el inter kiuj Vi elkondukis cxi tiun popolon per Via forto,</li>
      <li>kaj ili diros al la logxantoj de tiu lando, kiuj auxdis, ke Vi, la Eternulo, estas meze de cxi tiu popolo, kaj ke Vi, la Eternulo, montris Vin al ili okulon kontraux okulo, kaj ke Via nubo staras super ili, kaj ke Vi iras antaux ili dum la tago en nuba kolono kaj dum la nokto en kolono fajra;</li>
      <li>se Vi ekstermos cxi tiun popolon kiel unu homon, tiam la popoloj, kiuj auxdis la famon pri Vi, dirus:</li>
      <li>CXar la Eternulo ne povis venigi cxi tiun popolon en la landon, pri kiu Li jxuris al ili, tial Li bucxis ilin en la dezerto.</li>
      <li>Nun montrigxu do granda la forto de mia Sinjoro, laux la parolo, kiun Vi diris:</li>
      <li>La Eternulo estas longepacienca kaj multe favorkora; Li pardonas kulpon kaj krimon, sed antaux Li neniu estas senkulpa; Li punas la kulpon de patroj sur filoj kaj nepoj, en la tria kaj kvara generacioj.</li>
      <li>Ho, pardonu la kulpon de cxi tiu popolo laux Via granda favorkoreco kaj kiel Vi pardonadis al cxi tiu popolo de Egiptujo gxis nun.</li>
      <li>Kaj la Eternulo diris:Mi pardonis konforme al via diro;</li>
      <li>sed kiel Mi vivas kaj kiel de la gloro de la Eternulo estas plena la tuta tero,</li>
      <li>cxiuj homoj, kiuj vidis Mian gloron kaj Miajn pruvosignojn, kiujn Mi faris en Egiptujo kaj en la dezerto, kaj provis Min jam dek fojojn kaj ne auxskultis Mian vocxon,</li>
      <li>ne vidos la landon, pri kiu Mi jxuris al iliaj patroj, kaj cxiuj, kiuj incitis Min, ne vidos gxin.</li>
      <li>Sed Mian sklavon Kaleb, cxar estis en li spirito alia kaj li estis obeema al Mi, lin Mi venigos en la landon, en kiun li iris, kaj lia idaro heredos gxin.</li>
      <li>Sed la Amalekidoj kaj Kanaanidoj logxas en la valo; morgaux turnu vin kaj ekiru en la dezerton sur la vojo al la Rugxa Maro.</li>
      <li>Kaj la Eternulo ekparolis al Moseo kaj al Aaron, dirante:</li>
      <li>GXis kiam cxi tiu malbona komunumo murmuros kontraux Mi? la murmuradon de la Izraelidoj, kiun ili murmuras kontraux Mi, Mi auxdis.</li>
      <li>Diru al ili:Kiel Mi vivas, diras la Eternulo, kiel vi parolis al Miaj oreloj, tiel Mi faros al vi:</li>
      <li>en cxi tiu dezerto falos viaj kadavroj, kaj el cxiuj viaj kalkulitoj,  laux via tuta kalkulo, en la agxo de dudek jaroj kaj pli, kiuj murmuris kontraux Mi,</li>
      <li>neniu venos en la landon, pri kiu Mi levis Mian manon, ke Mi logxigos vin en gxi, neniu krom Kaleb, filo de Jefune, kaj Josuo, filo de Nun.</li>
      <li>Viajn infanojn, pri kiuj vi diris, ke ili farigxos militakiro, Mi venigos tien, kaj ili ekkonos la landon, kiun vi malsxatis.</li>
      <li>Sed vi-viaj kadavroj falos en cxi tiu dezerto.</li>
      <li>Kaj viaj filoj estos pasxtistoj en la dezerto dum kvardek jaroj, kaj portos vian malcxastecon, gxis kiam viaj kadavroj konsumigxos en la dezerto.</li>
      <li>Laux la nombro de la tagoj, dum kiuj vi esplorrigardis la landon,  kvardek tagoj, po jaro pro cxiu tago, vi portos la punon pro via malbonago dum kvardek jaroj, por ke vi ekkonu Mian malfavoron.</li>
      <li>Mi, la Eternulo, tion diris:tion Mi faros al tiu tuta malbona komunumo,  kiu ribelis kontraux Mi; en cxi tiu dezerto ili pereos kaj cxi tie ili mortos.</li>
      <li>Kaj la viroj, kiujn Moseo sendis, por esplorrigardi la landon, kaj kiuj revenis kaj murmurigis kontraux li la tutan komunumon, disvastigante malbonan famon pri la lando-</li>
      <li>tiuj viroj, kiuj disvastigis malbonan famon pri la lando, mortis de pesto antaux la Eternulo.</li>
      <li>Sed Josuo, filo de Nun, kaj Kaleb, filo de Jefune, restis vivaj el tiuj viroj, kiuj iris, por esplorrigardi la landon.</li>
      <li>Kaj Moseo diris tiujn vortojn al cxiuj Izraelidoj, kaj la popolo tre malgxojis.</li>
      <li>Kaj ili levigxis frumatene, kaj iris sur la supron de la monto,  dirante:Jen ni estas, kaj ni iru sur la lokon, pri kiu parolis la Eternulo;  cxar ni pekis.</li>
      <li>Sed Moseo diris:Por kio vi kontrauxagas al la vortoj de la Eternulo?  tio ja ne sukcesos.</li>
      <li>Ne iru, cxar la Eternulo ne estas inter vi; kaj ne estu frapataj antaux viaj malamikoj.</li>
      <li>CXar la Amalekidoj kaj la Kanaanidoj estas tie antaux vi, kaj vi falos de glavo; cxar pro tio, ke vi deturnigxis de la Eternulo, la Eternulo ne estos kun vi.</li>
      <li>Sed ili obstinis, kaj iris sur la supron de la monto; tamen la kesto de la interligo de la Eternulo kaj Moseo ne eliris el la tendaro.</li>
      <li>Kaj malsupreniris la Amalekidoj kaj la Kanaanidoj, kiuj logxis sur la monto, kaj batis ilin kaj persekutis ilin gxis HXorma.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Parolu al la Izraelidoj, kaj diru al ili:Kiam vi venos en la landon de via logxado, kiun Mi donas al vi,</li>
      <li>kaj vi faros fajroferon al la Eternulo, bruloferon aux bucxoferon,  plenumante sanktan promeson aux farante memvolan oferon, aux en viaj festoj,  por fari agrablan odorajxon al la Eternulo el grandaj brutoj aux el malgrandaj:</li>
      <li>tiam la oferdonanto devas alporti al la Eternulo farunoferon el dekono de efo da delikata faruno, miksita kun kvarono de hino da oleo;</li>
      <li>kaj da vino por versxofero kvaronon de hino aldonu al la brulofero aux al la bucxofero al cxiu sxafido.</li>
      <li>Kaj cxe sxafo alportu farunoferon el du dekonoj de efo da delikata faruno, miksita kun triono de hino da oleo.</li>
      <li>Kaj da vino por versxofero trionon de hino; alportu tion kiel agrablan odorajxon al la Eternulo.</li>
      <li>Kaj se bovidon vi alportos kiel bruloferon aux bucxoferon, por plenumi sanktan promeson, aux kiel pacoferon al la Eternulo,</li>
      <li>tiam kun la bovido oni devas alporti farunoferon el tri dekonoj de efo da delikata faruno, miksita kun duono de hino da oleo;</li>
      <li>kaj da vino por versxofero alportu duonon de hino kiel fajroferon,  agrablan odorajxon al la Eternulo.</li>
      <li>Tiel oni devas fari cxe cxiu bovo aux cxe cxiu sxafo aux cxe brutido el sxafoj aux kaproj.</li>
      <li>Laux la nombro de la oferoj, kiujn vi faros, agu tiel cxe cxiu, laux ilia nombro.</li>
      <li>CXiu indigxeno faru tion tiamaniere, alportante fajroferon, agrablan odorajxon al la Eternulo.</li>
      <li>Kaj se logxas inter vi fremdulo aux kiu ajn estas inter vi en viaj generacioj, kaj li alportos fajroferon, agrablan odorajxon al la Eternulo,  tiam li faru tiel, kiel vi faras.</li>
      <li>Por la tuta komunumo devas esti unu legxo, por vi kaj por la fremdulo inter vi; legxo eterna en viaj generacioj, kiel por vi, tiel ankaux por la fremdulo, estu antaux la Eternulo.</li>
      <li>Unu legxo kaj unu rajto estu por vi, kaj por la fremdulo, kiu logxas kun vi.</li>
      <li>Kaj la Eternulo ekparolis al Moseo, dirante:</li>
      <li>Parolu al la Izraelidoj, kaj diru al ili:Kiam vi venos en la landon, en kiun Mi vin kondukas,</li>
      <li>kaj vi mangxos la panon de tiu lando, tiam donu oferdonon al la Eternulo.</li>
      <li>Kiel unuaajxon el via pasto alportu oferdone kukon; kiel oferdonon el la grenejo, tiel oferdonu gxin.</li>
      <li>El la unuaajxoj de via pasto donu al la Eternulo oferdonon en viaj generacioj.</li>
      <li>Kaj se vi eraros, kaj ne plenumos cxiujn tiujn ordonojn, kiujn la Eternulo diris al Moseo,</li>
      <li>cxion, kion la Eternulo ordonis al vi per Moseo, de la tago, en kiu la Eternulo ordonis, kaj plue, en viaj generacioj;</li>
      <li>tiam se pro neatento de la komunumo estis farita la eraro, la tuta komunumo alportu unu bovidon kiel bruloferon, kiel agrablan odorajxon al la Eternulo, kun gxia farunofero kaj gxia versxofero laux la regularo, kaj unu kapron kiel pekoferon.</li>
      <li>Kaj la pastro pekliberigos la tutan komunumon de la Izraelidoj, kaj estos pardonite al ili; cxar tio estis eraro, kaj ili alportis sian oferon,  fajroferon al la Eternulo, kaj sian pekoferon antaux la Eternulo pro sia peko.</li>
      <li>Kaj estos pardonite al la tuta komunumo de la Izraelidoj, kaj al la fremdulo, kiu logxas inter ili; cxar la tuta popolo eraris.</li>
      <li>Kaj se unu homo pekos per eraro, tiam li alportu kaprinon jaragxan kiel pekoferon.</li>
      <li>Kaj la pastro pekliberigos la homon, kiu eraris, pekante per eraro antaux la Eternulo; li pekliberigos lin, kaj estos pardonite al li.</li>
      <li>Kiel por la indigxeno el la Izraelidoj, tiel ankaux por la fremdulo,  kiu logxas inter ili, unu legxo estu por vi por tiu, kiu eraris.</li>
      <li>Sed se iu faris ion per mano malhumila, cxu li estas indigxeno, cxu fremdulo, li blasfemis kontraux la Eternulo; kaj ekstermigxos tiu homo el inter sia popolo;</li>
      <li>cxar la vorton de la Eternulo li malestimis kaj Lian ordonon li malobeis; ekstermigxu tiu homo, lia peko estas sur li.</li>
      <li>Kiam la Izraelidoj estis en la dezerto, ili trovis homon, kiu kolektis lignon en tago sabata.</li>
      <li>Kaj tiuj, kiuj trovis lin, kiam li kolektis lignon, alkondukis lin al Moseo kaj al Aaron kaj al la tuta komunumo.</li>
      <li>Kaj oni metis lin en gardejon, cxar ne estis ankoraux klarigite, kion oni devas fari al li.</li>
      <li>Kaj la Eternulo diris al Moseo:Tiu homo mortu; per sxtonoj mortigu lin la tuta komunumo ekster la tendaro.</li>
      <li>Kaj la tuta komunumo elkondukis lin ekster la tendaron kaj mortigis lin per sxtonoj, kaj li mortis; kiel la Eternulo ordonis al Moseo.</li>
      <li>Kaj la Eternulo diris al Moseo jene:</li>
      <li>Parolu al la Izraelidoj, kaj diru al ili, ke ili faru al si kvastojn sur la randoj de siaj vestoj en siaj generacioj, kaj ili enmetu en la kvaston de la rando fadenon bluan.</li>
      <li>Kaj gxi estu por vi kvasto, kiun rigardante, vi rememoros cxiujn ordonojn de la Eternulo kaj plenumos ilin kaj ne iros laux viaj koroj kaj viaj okuloj, kiujn vi malcxaste sekvadas;</li>
      <li>por ke vi memoru kaj plenumu cxiujn Miajn ordonojn kaj estu sanktaj antaux via Dio.</li>
      <li>Mi estas la Eternulo, via Dio, kiu elkondukis vin el la lando Egipta,  por ke Mi estu via Dio. Mi estas la Eternulo, via Dio.</li>
    </ol>
  </li>
  <li>
    <ol>
      <li>Kaj entreprenis Korahx, filo de Jichar, filo de Kehat, ido de Levi, kaj Datan kaj Abiram, filoj de Eliab, kaj On, filo de Pelet, idoj de Ruben,</li>
      <li>kaj starigxis antaux Moseo, kaj kun ili el la Izraelidoj ducent kvindek viroj, estroj de la komunumo, vokataj al la kunvenoj; homoj eminentaj;</li>
      <li>kaj ili kolektigxis kontraux Moseo kaj kontraux Aaron, kaj diris al ili:Suficxe por vi! la tuta komunumo, cxiuj estas ja sanktaj, kaj inter ili estas la Eternulo; kial do vi estrigas vin super la komunumo de la Eternulo?</li>
      <li>Kaj Moseo tion auxdis, kaj jxetis sin vizagxaltere.</li>
      <li>Kaj li ekparolis al Korahx kaj al lia tuta anaro, dirante:Morgaux la Eternulo montros, kiu estas Lia kaj kiu estas sankta, por ke Li alproksimigu lin al Si; kaj kiun Li elektos, tiun Li alproksimigos al Si.</li>
      <li>Faru jenon:prenu al vi incensujojn, Korahx kaj lia tuta anaro,</li>
      <li>kaj metu sur ilin fajron kaj metu sur ilin incenson antaux la Eternulo morgaux; kaj kiun la Eternulo elektos, tiu estos la sanktulo. Estas troe, ho Levidoj!</li>
      <li>Kaj Moseo diris al Korahx:Auxskultu do, idoj de Levi:</li>
      <li>cxu ne suficxas al vi, ke la Dio de la Izraelidoj distingis vin inter la komunumo de Izrael, por alproksimigi vin al Si, por ke vi plenumu la servojn en la tabernaklo de la Eternulo kaj por ke vi staru antaux la komunumo, por servi al gxi?</li>
      <li>Kaj Li alproksimigos vin kaj cxiujn viajn fratojn, la idojn de Levi,  kun vi; kaj nun vi postulas ecx pastrecon!</li>
      <li>Tiamaniere vi kaj via tuta anaro ekribelis kontraux la Eternulo; sed kio estas Aaron, ke vi murmuras kontraux li?</li>
      <li>Kaj Moseo sendis voki Datanon kaj Abiramon, filojn de Eliab; sed ili diris:Ni ne iros!</li>
      <li>CXu ne suficxas, ke el lando, en kiu fluas lakto kaj mielo, vi elirigis nin, por pereigi nin en la dezerto? kaj vi volas ankoraux regi super ni?</li>
      <li>Ja ne en landon, en kiu fluas lakto kaj mielo, vi venigis nin, kaj vi ne donis al ni posedajxon el kampoj kaj vinbergxardenoj! cxu vi volas blindigi la okulojn de cxi tiuj homoj? ni ne iros.</li>
      <li>Kaj tio tre kolerigis Moseon, kaj li diris al la Eternulo:Ne turnu Vin al ilia ofero; ecx unu azenon mi ne prenis de ili, kaj al neniu el ili mi faris ian malbonon.</li>
      <li>Kaj Moseo diris al Korahx:Vi kaj via tuta anaro estu antaux la Eternulo morgaux, vi kaj ili kaj Aaron.</li>
      <li>Kaj prenu cxiu sian incensujon kaj metu sur gxin incenson, kaj alportu antaux la Eternulon cxiu sian incensujon, ducent kvindek incensujojn; ankaux vi kaj Aaron, cxiu sian incensujon.</li>
      <li>Kaj ili prenis cxiu sian incensujon kaj metis sur gxin fajron kaj sxutis sur gxin incenson, kaj ili starigxis cxe la pordo de la tabernaklo de kunveno, ankaux Moseo kaj Aaron.</li>
      <li>Kaj kunvenigis kontraux ili Korahx la tutan anaron cxe la pordo de la tabernaklo de kunveno; kaj montrigxis la majesto de la Eternulo al la tuta komunumo.</li>
      <li>Kaj la Eternulo ekparolis al Moseo kaj al Aaron, dirante:</li>
      <li>Apartigxu de cxi tiu anaro, kaj Mi ekstermos ilin en momento.</li>
      <li>Kaj ili jxetis sin vizagxaltere, kaj diris:Ho Dio, Dio de la spiritoj de cxia karno! unu pekis, kaj Vi volas koleri la tutan komunumon?</li>
      <li>Kaj la Eternulo ekparolis al Moseo, dirante:</li>
      <li>Diru al la komunumo jene:Foriru de cxirkaux la logxejo de Korahx,  Datan, kaj Abiram.</li>
      <li>Kaj Moseo levigxis kaj iris al Datan kaj Abiram, kaj post li iris la plejagxuloj de Izrael.</li>
      <li>Kaj li diris al la komunumo:Foriru do de la tendoj de tiuj malbonaj homoj, kaj tusxu nenion, kio apartenas al ili, por ke vi ne pereu pro cxiuj iliaj pekoj.</li>
      <li>Kaj ili foriris de cxirkaux la logxejo de Korahx, Datan, kaj Abiram;  sed Datan kaj Abiram eliris, kaj staris cxe la pordo de siaj tendoj kune kun siaj edzinoj, filoj, kaj malgrandaj infanoj.</li>
      <li>Kaj Moseo diris:Per tio vi ekscios, ke la Eternulo sendis min, por fari cxiujn tiujn aferojn, kaj ke mi ne faris laux mia koro:</li>
      <li>se per la ordinara morto de cxiuj homoj mortos cxi tiuj, aux ilin trafos la sorto, kiu povas trafi cxiun homon, tiam ne la Eternulo sendis min.</li>
      <li>Sed se novan aperon kreos la Eternulo, kaj la tero malfermos sian busxon, kaj englutos ilin, kaj cxion, kio apartenas al ili, kaj ili vivaj malsupreniros en SXeolon, tiam sciu, ke cxi tiuj homoj blasfemis kontraux la Eternulo.</li>
      <li>Apenaux li finis paroli cxion tion, disfendigxis la tero, kiu estis sub ili;</li>
      <li>kaj la tero malfermis sian busxon kaj englutis ilin kaj iliajn domojn kaj cxiujn homojn de Korahx kaj la tutan havon.</li>
      <li>Kaj ili, kaj cxio, kio apartenis al ili, malsupreniris vivaj en SXeolon, kaj fermigxis super ili la tero, kaj ili forpereis el inter la komunumo.</li>
      <li>Kaj cxiuj Izraelidoj, kiuj estis cxirkaux ili, forkuris cxe ilia krio;  cxar ili diris:Ke nin ankaux la tero ne englutu.</li>
      <li>Kaj fajro eliris de la Eternulo, kaj gxi forbruligis tiujn ducent kvindek homojn, kiuj alportis la incenson.</li>
      <li>Kaj la Eternulo ekparolis al Moseo, dirante:</li>
      <li>Diru al Eleazar, filo de la pastro Aaron, ke li levu la incensujojn el la brulintajxo, sed la fajron disjxetu malproksimen; cxar sanktigxis</li>
      <li>la incensujoj de tiuj, kiuj per sia vivo pagis pro la peko; kaj oni faru el ili tavoletojn, por tegi la altaron; cxar oni alportis ilin antaux la Eternulon, kaj ili sanktigxis; kaj ili estu memoriga signo por la Izraelidoj.</li>
      <li>Kaj Eleazar, la pastro, prenis la kuprajn incensujojn, kiujn alportis la bruligitaj, kaj tavoligis ilin, por tegi la altaron</li>
      <li>memorige por la Izraelidoj, ke laiko, kiu ne estas el la idoj de Aaron,  ne alproksimigxu, por incensi antaux la Eternulo, por ke li ne farigxu kiel Korahx kaj lia anaro, kiel diris la Eternulo al li per Moseo.</li>
      <li>Kaj en la sekvanta tago la tuta komunumo de la Izraelidoj ekmurmuris kontraux Moseo kaj kontraux Aaron, dirante:Vi mortigis la popolon de la Eternulo.</li>
      <li>Kaj kiam kolektigxis la komunumo kontraux Moseo kaj kontraux Aaron, ili turnigxis al la tabernaklo de kunveno; kaj jen kovris gxin la nubo kaj aperis la majesto de la Eternulo.</li>
      <li>Kaj eniris Moseo kaj Aaron en la antauxan parton de la tabernaklo de kunveno.</li>
      <li>Kaj la Eternulo ekparolis al Moseo, dirante:</li>
      <li>Forigxu el inter cxi tiu komunumo, kaj Mi pereigos ilin en momento. Sed ili jxetigxis vizagxaltere.</li>
      <li>Kaj Moseo diris al Aaron:Prenu vian incensujon kaj metu sur gxin fajron de la altaro kaj sxutu sur gxin incenson kaj iru rapide al la komunumo kaj pekliberigu gxin; cxar eliris kolero de antaux la Eternulo, komencigxis la frapado.</li>
      <li>Tiam Aaron prenis, kiel diris Moseo, kaj kuris en la mezon de la komunumo; kaj jen komencigxis jam la frapado en la popolo. Kaj li metis la incenson kaj pekliberigis la popolon.</li>
      <li>Li starigxis inter la mortintoj kaj la vivantoj, kaj la frapado cxesigxis.</li>
      <li>Kaj la nombro de la mortintoj de la frapado estis dek kvar mil sepcent,  krom tiuj, kiuj mortis pro Korahx.</li>
      <li>Kaj Aaron revenis al Moseo al la pordo de la tabernaklo de kunveno; kaj la frapado cxesigxis.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Parolu al la Izraelidoj, kaj prenu de ili po unu bastono de cxiu tribo,  de cxiuj iliaj triboj dek du bastonojn, kaj cxies nomon skribu sur lia bastono.</li>
      <li>Sed la nomon de Aaron skribu sur la bastono de Levi; cxar unu bastono devas esti de la estro de ilia tribo.</li>
      <li>Kaj kusxigu ilin en la tabernaklo de kunveno antaux la kesto de atesto,  kie Mi aperas al vi.</li>
      <li>Kaj kiun viron Mi elektos, ties bastono ekfloros; kaj tiel Mi silentigos antaux Mi la murmuradon de la Izraelidoj, kiun ili murmuras kontraux vi.</li>
      <li>Kaj Moseo parolis al la Izraelidoj, kaj cxiuj iliaj estroj donis al li po unu bastono de cxiu tribo, laux iliaj triboj dek du bastonojn; kaj la bastono de Aaron estis inter iliaj bastonoj.</li>
      <li>Kaj Moseo kusxigis la bastonojn antaux la Eternulo en la tabernaklo de atesto.</li>
      <li>Kaj en la sekvanta tago Moseo venis en la tabernaklon de atesto; kaj jen ekfloris la bastono de Aaron de la domo de Levi, kaj gxi elirigis burgxonojn kaj donis florojn kaj maturigis migdalojn.</li>
      <li>Kaj Moseo elportis cxiujn bastonojn de antaux la Eternulo al cxiuj Izraelidoj; kaj ili vidis, kaj cxiu prenis sian bastonon.</li>
      <li>Kaj la Eternulo diris al Moseo:Remetu la bastonon de Aaron antaux la keston de atesto, por ke gxi estu gardata kiel memorsigno por la ribelemuloj,  por ke cxesigxu ilia murmurado kontraux Mi, kaj por ke ili ne mortu.</li>
      <li>Kaj Moseo faris tion; kiel la Eternulo ordonis al li, tiel li faris.</li>
      <li>Kaj la Izraelidoj diris al Moseo:Jen ni mortas, ni pereas, ni cxiuj pereas;</li>
      <li>cxiu, kiu alproksimigxas al la tabernaklo de la Eternulo, mortas; cxu ni cxiuj mortos?</li>
    </ol>
  </li>
  <li>
    <ol>
      <li>Kaj la Eternulo diris al Aaron:Vi kaj viaj filoj kaj la domo de via patro kune kun vi portos sur vi la kulpon pri la tabernaklo, kaj vi kaj viaj filoj kune kun vi portos la kulpon pri via pastrado.</li>
      <li>Ankaux viajn fratojn, la tribon de Levi, la genton de via patro,  alproksimigu al vi; ili aligxu al vi kaj servu vin; kaj vi kune kun viaj filoj estos cxe la tabernaklo de atesto.</li>
      <li>Kaj ili prizorgu la gardadon de vi kaj la gardadon de la tuta tabernaklo; nur al la objektoj de la sanktejo kaj al la altaro ili ne alproksimigxu, por ke ili ne mortu, kiel ili, tiel ankaux vi.</li>
      <li>Ili aligxu al vi kaj plenumu la zorgadon pri la tabernaklo de kunveno,  koncerne cxiujn servojn en la tabernaklo; sed laiko ne alproksimigxu al vi.</li>
      <li>Kaj plenumu la zorgadon pri la sanktejo kaj la zorgadon pri la altaro,  por ke ne estu plu kolero kontraux la Izraelidoj.</li>
      <li>Kaj Mi prenis viajn fratojn, la Levidojn, el inter la Izraelidoj; donace al vi ili estas donitaj por la Eternulo, por plenumi la servojn en la tabernaklo de kunveno.</li>
      <li>Kaj vi kune kun viaj filoj plenumu vian pastradon en cxio, kio koncernas la altaron, kaj tion, kio estas malantaux la kurteno, kaj servu; kiel donacon Mi donas al vi la servadon de via pastrado; sed laiko, kiu alproksimigxos,  estu mortigita.</li>
      <li>Kaj la Eternulo diris al Aaron:Mi donis al vi la zorgadon pri Miaj oferdonoj:cxion, kion konsekras la Izraelidoj, Mi donis al vi kaj al viaj filoj, kiel sanktan apartenajxon per legxo eterna.</li>
      <li>Jen kio apartenas al vi el la plejsanktajxoj, el la bruligatajxo:cxiu ilia ofero, kiel cxiu ilia farunofero, tiel ankaux cxiu ilia pekofero kaj cxiu ilia kulpofero, kiun ili donos al Mi, estas plejsanktajxo por vi kaj por viaj filoj.</li>
      <li>Sur la plej sankta loko mangxu tion; cxiu virseksulo povas tion mangxi.  Sankta gxi estu por vi.</li>
      <li>Kaj jen kio apartenas al vi:iliaj donacataj oferdonoj el cxiuj skuoferoj de la Izraelidoj; al vi Mi donis ilin kaj al viaj filoj kaj al viaj filinoj kune kun vi, per legxo eterna; cxiu pura en via domo povas tion mangxi.</li>
      <li>CXion plej bonan el oleo kaj cxion plej bonan el mosto kaj el greno,  iliajn unuaajxojn, kiujn ili donas al la Eternulo, Mi fordonis al vi.</li>
      <li>La unuaj produktoj de cxio, kio estas sur ilia tero, kiujn ili alportos al la Eternulo, apartenas al vi; cxiu pura en via domo povas tion mangxi.</li>
      <li>CXio, kio estas konsekrita en Izrael, apartenas al vi.</li>
      <li>CXiu utermalferminto el cxiuj vivaj estajxoj, kiun ili alportas al la Eternulo, kiel el homoj, tiel ankaux el brutoj, apartenas al vi; tamen prenu elacxeton pro unuenaskito el homoj, kaj ankaux pro unuenaskito el malpuraj brutoj prenu elacxeton.</li>
      <li>Ilia elacxeto estas:post la agxo de unu monato prenu elacxeton laux via takso, kvin siklojn da argxento laux la sankta siklo, kiu konsistas el dudek geroj.</li>
      <li>Nur pro unuenaskito el bovoj aux pro unuenaskito el sxafoj aux pro unuenaskito el kaproj ne prenu elacxeton:ili estas sanktajxo; per ilia sango aspergu la altaron, kaj ilian sebon bruligu kiel fajroferon, agrablan odorajxon al la Eternulo.</li>
      <li>Sed ilia viando apartenas al vi; kiel la brustajxo de skuofero kaj la dekstra femuro, gxi apartenas al vi.</li>
      <li>CXiujn sanktajn oferdonojn, kiujn alportas la Izraelidoj al la Eternulo, Mi donis al vi kaj al viaj filoj kaj al viaj filinoj kune kun vi,  per legxo eterna. Tio estas interligo de salo por eterne antaux la Eternulo por vi kaj por via idaro kune kun vi.</li>
      <li>Kaj la Eternulo diris al Aaron:En ilia tero vi ne havos heredajxon, kaj parton vi ne havos inter ili; Mi estas via parto kaj via heredajxo meze de la Izraelidoj.</li>
      <li>Kaj al la filoj de Levi Mi donis kiel heredajxon dekonajxon de cxio en Izrael, rekompence pro ilia servado, kiun ili faras, la servado en la tabernaklo de kunveno.</li>
      <li>Kaj la Izraelidoj ne alproksimigxu plu al la tabernaklo de kunveno, por ke ili ne portu pekon kaj ne mortu.</li>
      <li>Nur la Levidoj mem plenumu la servadon en la tabernaklo de kunveno kaj portu sur si ilian pekon; legxo eterna tio estu en viaj generacioj; kaj inter la Izraelidoj ili ne havos posedajxon.</li>
      <li>CXar la dekonajxon de la Izraelidoj, kiun ili alportos al la Eternulo oferdone, Mi donis al la Levidoj kiel posedajxon; tial Mi diris al ili, ke inter la Izraelidoj ili ne havu posedajxon.</li>
      <li>Kaj la Eternulo ekparolis al Moseo, dirante:</li>
      <li>Al la Levidoj parolu, kaj diru al ili:Kiam vi prenos de la Izraelidoj la dekonajxon, kiun Mi donas al vi de ili kiel posedajxon, tiam levu el gxi oferdonon por la Eternulo, dekonajxon el la dekonajxo.</li>
      <li>Kaj estos kalkulata al vi via oferdono, kiel greno el la garbejo kaj kiel abundajxo el la vinpremejo.</li>
      <li>Tiamaniere vi ankaux alportos oferdonon al la Eternulo el cxiuj viaj dekonajxoj, kiujn vi prenos de la Izraelidoj; kaj vi donos el ili la oferdonon, destinitan por la Eternulo, al la pastro Aaron.</li>
      <li>El cxiuj ricevataj donacoj alportu oferdonon al la Eternulo, el cxio plej bona en gxi gxian parton konsekritan.</li>
      <li>Kaj diru al ili:Kiam vi alportos el tio la plej bonan parton, tiam gxi estos kalkulata al la Levidoj kiel enspezo el la garbejo kaj kiel enspezo el la vinpremejo.</li>
      <li>Kaj vi povas tion mangxi sur cxiu loko, vi kaj via domo; cxar tio estas pago al vi pro via servado en la tabernaklo de kunveno.</li>
      <li>Kaj vi ne portos pri tio pekon, kiam vi alportos la plej bonan parton el tio; kaj vi ne malsanktigos la konsekritajxon de la Izraelidoj, kaj vi ne mortos.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo kaj al Aaron, dirante:</li>
      <li>Jen estas la instrukcio de la legxo, kiun la Eternulo starigis,  dirante:Diru al la Izraelidoj, ke ili venigu al vi bovinon rugxan, sanan, kiu ne havas difekton kaj sur kiun ne estis metita jugo.</li>
      <li>Kaj donu gxin al Eleazar, la pastro, kaj li elkonduku gxin ekster la tendaron, kaj oni bucxu gxin antaux li.</li>
      <li>Kaj Eleazar, la pastro, prenu iom el gxia sango per sia fingro kaj aspergu sep fojojn per gxia sango en la direkto al la antauxa parto de la tabernaklo de kunveno.</li>
      <li>Kaj oni forbruligu la bovinon antaux liaj okuloj:gxian felon kaj gxian karnon kaj gxian sangon kune kun gxia sterko oni forbruligu.</li>
      <li>Kaj la pastro prenu cedran lignon kaj hisopon kaj rugxan lanon kaj jxetu en la brulajxon de la bovino.</li>
      <li>Kaj la pastro lavu siajn vestojn kaj banu sian korpon en akvo, kaj poste li venu en la tendaron, kaj la pastro restos malpura gxis la vespero.</li>
      <li>Kaj tiu, kiu gxin forbruligis, lavu siajn vestojn per akvo kaj banu sian korpon en akvo, kaj li restos malpura gxis la vespero.</li>
      <li>Kaj viro pura kolektu la cindron de la bovino kaj metu gxin ekster la tendaro sur puran lokon, kaj gxi estos konservata por la komunumo de la Izraelidoj por la akvo puriga:tio estas ofero propeka.</li>
      <li>Kaj la kolektinto de la cindro de la bovino lavu siajn vestojn, kaj li restos malpura gxis la vespero. Tio estos legxo eterna por la Izraelidoj, kaj por la fremduloj, kiuj logxas inter ili.</li>
      <li>Kiu ektusxis la kadavron de ia homo, tiu restos malpura dum sep tagoj;</li>
      <li>li senpekigos sin per gxi en la tria tago kaj en la sepa tago, kaj li farigxos pura; kaj se li ne senpekigos sin en la tria tago kaj en la sepa tago, li ne farigxos pura.</li>
      <li>CXiu, kiu ektusxis la kadavron de homo, kiu mortis, kaj ne senpekigos sin, tiu malpurigas la logxejon de la Eternulo; kaj tiu homo ekstermigxos el inter Izrael; cxar li ne estas aspergita per puriga akvo, li estas malpura,  lia malpureco estas ankoraux sur li.</li>
      <li>Jen estas la legxo:se homo mortis en tendo, tiam cxiu, kiu venas en la tendon, kaj cxio, kio trovigxas en la tendo, estos malpura dum sep tagoj.</li>
      <li>Kaj cxiu nefermita vazo, sur kiu ne estas kovrilo kun sxnureto, estas malpura.</li>
      <li>Kaj cxiu, kiu ektusxis sur kampo glavmortigiton aux mortinton aux oston de homo aux tombon, estos malpura dum sep tagoj.</li>
      <li>Oni prenu por la malpurulo iom el la cindro de la bruligita pekofero kaj versxu sur gxin akvon vivan en vazon;</li>
      <li>kaj viro pura prenu hisopon kaj trempu gxin en akvo, kaj aspergu la tendon kaj cxiujn vazojn, kaj la homojn, kiuj tie estis, kaj la tusxinton de la osto aux de la mortigito aux de la mortinto aux de la tombo.</li>
      <li>Kaj la purulo aspergu la malpurulon en la tria tago kaj en la sepa tago kaj senpekigu lin en la sepa tago; kaj li lavu siajn vestojn kaj banu sin en akvo, kaj vespere li estos pura.</li>
      <li>Kaj se iu estos malpura kaj ne senpekigos sin, tiu ekstermigxos el inter la komunumo, cxar li malpurigis la sanktejon de la Eternulo:li ne estas aspergita per puriga akvo, li estas malpura.</li>
      <li>Kaj tio estu por vi legxo eterna. Kaj tiu, kiu aspergis per la puriga akvo, lavu siajn vestojn; kaj la ektusxinto de la puriga akvo estos malpura gxis la vespero.</li>
      <li>Kaj cxio, kion ektusxos la malpurulo, estos malpura; kaj la homo, kiu ektusxis, estos malpura gxis la vespero.</li>
    </ol>
  </li>
  <li>
    <ol>
      <li>Kaj venis la Izraelidoj, la tuta komunumo, en la dezerton Cin en la unua monato; kaj la popolo eklogxis en Kadesx, kaj tie mortis Mirjam kaj estis tie enterigita.</li>
      <li>Kaj ne estis akvo por la komunumo, kaj ili kolektigxis kontraux Moseo kaj Aaron.</li>
      <li>Kaj la popolo malpacis kontraux Moseo, kaj ili diris jene:Ho, kial ni ne mortis tiam, kiam mortis niaj fratoj antaux la Eternulo!</li>
      <li>Kaj kial vi venigis la komunumon de la Eternulo en cxi tiun dezerton,  por ke ni mortu cxi tie kune kun niaj brutoj?</li>
      <li>Kaj por kio vi elirigis nin el Egiptujo, por venigi nin al cxi tiu malbona loko, kie oni ne povas semi, kie ne ekzistas figarboj nek vinberoj nek granatoj, kaj kie ne ekzistas akvo por trinki?</li>
      <li>Tiam Moseo kaj Aaron iris de antaux la komunumo al la pordo de la tabernaklo de kunveno kaj jxetigxis vizagxaltere, kaj la majesto de la Eternulo aperis al ili.</li>
      <li>Kaj la Eternulo ekparolis al Moseo, dirante:</li>
      <li>Prenu la bastonon kaj kunvenigu la komunumon, vi kaj via frato Aaron,  kaj parolu antaux iliaj okuloj al la roko, kaj gxi donos sian akvon; kaj vi elirigos por ili akvon el la roko, kaj vi trinkigos la komunumon kaj gxiajn brutojn.</li>
      <li>Kaj Moseo prenis la bastonon de antaux la Eternulo, kiel Li ordonis al li.</li>
      <li>Kaj Moseo kaj Aaron kunvenigis la komunumon antaux la rokon, kaj li diris al ili:Auxskultu, ho ribeluloj, cxu el cxi tiu roko ni elirigu por vi akvon?</li>
      <li>Kaj Moseo levis sian manon kaj frapis la rokon per sia bastono du fojojn; kaj ekfluis multe da akvo, kaj trinkis la komunumo kaj gxiaj brutoj.</li>
      <li>Tiam la Eternulo diris al Moseo kaj al Aaron:Pro tio, ke vi ne kredis je Mi, por montri Min sankta en la okuloj de la Izraelidoj, tial vi ne venigos cxi tiun komunumon en la landon, kiun Mi donas al ili.</li>
      <li>Tio estas la Akvo de Malpaco, cxe kiu la Izraelidoj malpacis kontraux la Eternulo kaj per kiu Li montris Sin sankta al ili.</li>
      <li>Kaj Moseo sendis senditojn el Kadesx al la regxo de Edom, por diri:Tiel diras via frato Izrael:Vi scias cxiujn malfacilajxojn, kiuj trafis nin;</li>
      <li>niaj patroj foriris en Egiptujon, kaj ni logxis en Egiptujo longan tempon, kaj la Egiptoj agis malbone kontraux ni kaj kontraux niaj patroj;</li>
      <li>kaj ni ekkriis al la Eternulo, kaj Li auxdis nian vocxon, kaj Li sendis angxelon kaj elkondukis nin el Egiptujo; kaj jen ni estas en Kadesx, urbo cxe la fino de viaj limoj;</li>
      <li>permesu do al ni trairi vian landon; ni ne iros tra kampo nek tra vinbergxardeno, kaj ni ne trinkos akvon el la putoj; laux la cxefa publika vojo ni iros, ni ne flankigxos dekstren nek maldekstren, gxis ni trapasos viajn limojn.</li>
      <li>Sed Edom diris al li:Vi ne trapasos min, alie mi eliros kun glavo renkonte al vi.</li>
      <li>Kaj la Izraelidoj diris al li:Laux la granda vojo ni iros; kaj se ni trinkos vian akvon, mi kaj miaj brutoj, mi pagos pro gxi; nenio pli, sole per miaj piedoj mi trairos.</li>
      <li>Sed li diris:Ne trairu. Kaj Edom elpasxis kontraux lin kun popolo multenombra kaj kun mano forta.</li>
      <li>Kaj Edom ne volis permesi al Izrael trapasi liajn limojn; kaj Izrael iris flanke de li.</li>
      <li>Kaj ili elmovigxis el Kadesx; kaj la Izraelidoj, la tuta komunumo,  venis al la monto Hor.</li>
      <li>Kaj la Eternulo ekparolis al Moseo kaj al Aaron sur la monto Hor, cxe la limo de la lando Edoma, dirante:</li>
      <li>Aaron alkolektigxu al sia popolo; cxar pro tio, ke vi malobeis Mian ordonon cxe la Akvo de Malpaco, li ne venos en la landon, kiun Mi donas al la Izraelidoj.</li>
      <li>Prenu Aaronon, kaj Eleazaron, lian filon, kaj suririgu ilin sur la monton Hor;</li>
      <li>kaj deprenu de Aaron liajn vestojn, kaj surmetu ilin sur Eleazaron,  lian filon; kaj Aaron alkolektigxu al sia popolo kaj mortu tie.</li>
      <li>Kaj Moseo faris, kiel ordonis la Eternulo; kaj ili suriris sur la monton Hor antaux la okuloj de la tuta komunumo.</li>
      <li>Kaj Moseo deprenis de Aaron liajn vestojn, kaj surmetis ilin sur Eleazaron, lian filon. Kaj Aaron mortis tie sur la supro de la monto. Kaj Moseo kaj Eleazar malsupreniris de la monto.</li>
      <li>Kaj la tuta komunumo vidis, ke Aaron mortis, kaj la tuta domo de Izrael priploris Aaronon dum tridek tagoj.</li>
    </ol>
  </li>
  <li>
    <ol>
      <li>Kaj la Kanaanido, la regxo de Arad, kiu logxis en la Sudo, auxdis, ke Izrael venas per la vojo de Atarim; kaj li ekbatalis kontraux Izrael kaj kaptis kelkajn kiel militkaptitojn.</li>
      <li>Tiam Izrael faris sanktan promeson al la Eternulo, kaj diris:Se Vi donos cxi tiun popolon en mian manon, tiam mi detruos iliajn urbojn.</li>
      <li>Kaj la Eternulo elauxskultis la vocxon de Izrael kaj fordonis la Kanaanidojn; kaj oni pereigis ilin kaj iliajn urbojn kaj donis al la loko la nomon HXorma.</li>
      <li>Kaj ili elmovigxis de la monto Hor laux la vojo al la Rugxa Maro, por cxirkauxiri la landon de Edom. Kaj senkuragxigxis la animo de la popolo sur la vojo.</li>
      <li>Kaj la popolo ekparolis kontraux Dio kaj kontraux Moseo:Kial vi elkondukis nin el Egiptujo, por ke ni mortu en la dezerto? cxar ekzistas nek pano nek akvo, kaj al nia animo nauxzas la mizera nutrajxo.</li>
      <li>Tiam la Eternulo sendis sur la popolon venenajn serpentojn, kaj ili mordis la popolon, kaj mortis multe da homoj el Izrael.</li>
      <li>Kaj la popolo venis al Moseo, kaj diris:Ni pekis, parolante kontraux la Eternulo kaj kontraux vi; pregxu al la Eternulo, ke Li forigu de ni la serpentojn. Kaj Moseo pregxis pri la popolo.</li>
      <li>Kaj la Eternulo diris al Moseo:Faru al vi serpenton kupran kaj metu gxin sur stangon; kaj cxiu mordita, kiu ekrigardos gxin, restos viva.</li>
      <li>Kaj Moseo faris kupran serpenton kaj metis gxin sur stangon; kaj se serpento mordis iun kaj cxi tiu ekrigardis la kupran serpenton, li restis viva.</li>
      <li>Kaj la Izraelidoj elmovigxis, kaj starigis sian tendaron en Obot.</li>
      <li>Kaj ili elmovigxis el Obot, kaj starigis sian tendaron en Ije-Abarim en la dezerto, kiu estas kontraux Moab, en la oriento.</li>
      <li>De tie ili elmovigxis, kaj starigis sian tendaron en la valo de Zared.</li>
      <li>De tie ili elmovigxis, kaj starigis sian tendaron apud tiu parto de Arnon en la dezerto, kiu estas ekster la limoj de la Amoridoj; cxar Arnon estas la limo de Moab, inter Moab kaj la Amoridoj.</li>
      <li>Tial estas dirite en la Libro de la Militoj de la Eternulo:   Vaheb en Sufa,   Kaj la valoj de Arnon,</li>
      <li>Kaj la deklivo de la valoj,   Kiu turnigxas al la kolonio Ar  Kaj apogigxas al la limo de Moab.</li>
      <li>Kaj de tie al Beer; tio estas tiu puto, pri kiu la Eternulo diris al Moseo:Kunvenigu la popolon, kaj Mi donos al ili akvon.</li>
      <li>Tiam kantis Izrael cxi tiun kanton:   Levigxu, puto, ni kantu pri gxi;</li>
      <li>Puto, kiun fosis princoj,   Boris eminentuloj de la popolo,   Per la sceptro, per siaj bastonoj.  Kaj el tiu dezerto al Matana,</li>
      <li>kaj el Matana al Nahxaliel, kaj el Nahxaliel al Bamot,</li>
      <li>kaj el Bamot al la valo, kiu estas sur la kampo de Moab, cxe la supro de Pisga, kiu estas turnita al la dezerto.</li>
      <li>Kaj Izrael sendis senditojn al Sihxon, regxo de la Amoridoj, por diri:</li>
      <li>Mi dezirus trairi vian landon; ni ne devojigxos sur kampon aux en vinbergxardenon, ni ne trinkos akvon el puto; laux la cxefa publika vojo ni iros, gxis ni trapasos viajn limojn.</li>
      <li>Sed Sihxon ne permesis al Izrael trapasi liajn limojn; kaj Sihxon kolektis sian tutan popolon kaj eliris kontraux Izraelon en la dezerton kaj venis gxis Jahac kaj ekbatalis kontraux Izrael.</li>
      <li>Kaj Izrael frapis lin per la glavo, kaj ekposedis lian landon de Arnon gxis Jabok, gxis la Amonidoj; cxar forta estis la limo de la Amonidoj.</li>
      <li>Kaj Izrael prenis cxiujn tiujn urbojn; kaj Izrael eklogxis en cxiuj urboj de la Amoridoj, en HXesxbon kaj en cxiuj gxiaj dependantajxoj.</li>
      <li>CXar HXesxbon estis la urbo de Sihxon, la regxo de la Amoridoj, kaj li militis kontraux la antauxa regxo de Moab kaj prenis el lia mano lian tutan landon gxis Arnon.</li>
      <li>Tial diras alegoriistoj:   Iru HXesxbonon;   Konstruigxu kaj fortikigxu la urbo de Sihxon.</li>
      <li>CXar fajro eliris el HXesxbon,   Flamo el la urbo de Sihxon;   GXi formangxis Ar-Moabon,   La mastrojn de la altajxoj de Arnon.</li>
      <li>Ve al vi, Moab!   Vi pereis, ho popolo de Kemosx!   Li faris el siaj filoj forkurintojn  Kaj el siaj filinoj kaptitinojn  De la regxo de la Amoridoj Sihxon.</li>
      <li>Ni faligis ilin; pereis HXesxbon gxis Dibon;   Kaj ni ruinigis ilin gxis Nofahx,   Kiu estas apud Medba.</li>
      <li>Kaj Izrael logxis en la lando de la Amoridoj.</li>
      <li>Kaj Moseo sendis, por esplorrigardi Jazeron, kaj ili militakiris gxiajn vilagxojn, kaj forpelis la Amoridojn, kiuj tie estis.</li>
      <li>Kaj ili forturnigxis kaj ekiris laux la vojo al Basxan. Tiam eliris al ili renkonte Og, la regxo de Basxan, li kaj lia tuta popolo, por batali cxe Edrei.</li>
      <li>Kaj la Eternulo diris al Moseo:Ne timu lin, cxar en vian manon Mi fordonos lin kaj lian tutan popolon kaj lian landon, kaj vi agos kun li, kiel vi agis kun Sihxon, la regxo de la Amoridoj, kiu logxis en HXesxbon.</li>
      <li>Kaj ili venkobatis lin kaj liajn filojn kaj lian tutan popolon, gxis neniu restis; kaj ili ekposedis lian landon.</li>
    </ol>
  </li>
  <li>
    <ol>
      <li>Kaj la Izraelidoj elmovigxis, kaj haltis tendare en la stepoj de Moab,  transe de Jordan, kontraux Jerihxo.</li>
      <li>Balak, filo de Cipor, vidis cxion, kion Izrael faris al la Amoridoj.</li>
      <li>Kaj Moab tre timis tiun popolon, cxar gxi estis multenombra; kaj Moab ektremis antaux la Izraelidoj.</li>
      <li>Kaj Moab diris al la cxefoj de Midjan:Nun tiu popolo formangxos nian tutan cxirkauxajxon, kiel bovo formangxas la herbon de la kampo. Kaj Balak,  filo de Cipor, estis regxo de Moab en tiu tempo.</li>
      <li>Kaj li sendis senditojn al Bileam, filo de Beor, en Petoron, kiu estis cxe la Rivero, en la landon de sia popolo, por voki lin, kaj diri:Jen popolo eliris el Egiptujo, jen gxi kovris la vizagxon de la tero, kaj gxi logxas kontraux mi.</li>
      <li>Nun venu do, malbenu al mi tiun popolon, cxar gxi estas pli forta ol mi;  eble tiam mi povos venkobati gxin kaj elpeli gxin el la lando; cxar mi scias,  ke kiun vi benas, tiu estas benita, kaj kiun vi malbenas, tiu estas malbenita.</li>
      <li>Kaj iris la plejagxuloj de Moab kaj la plejagxuloj de Midjan, havante en siaj manoj la donacojn pro la sorcxado, kaj ili venis al Bileam kaj diris al li la vortojn de Balak.</li>
      <li>Kaj li diris al ili:Tradormu cxi tie la nokton, kaj mi donos al vi respondon, konforme al tio, kion diros al mi la Eternulo. Kaj la cxefoj de Moab restis cxe Bileam.</li>
      <li>Kaj Dio venis al Bileam, kaj diris:Kiuj estas tiuj viroj cxe vi?</li>
      <li>Kaj Bileam diris al Dio:Balak, filo de Cipor, regxo de Moab, sendis al mi, dirante:</li>
      <li>Jen estas la popolo, kiu eliris el Egiptujo, kaj gxi kovris la vizagxon de la tero; venu do, malbenu gxin al mi, eble tiam mi povos batali kontraux gxi kaj forpeli gxin.</li>
      <li>Tiam Dio diris al Bileam:Ne iru kun ili; ne malbenu la popolon, cxar gxi estas benita.</li>
      <li>Kaj Bileam levigxis matene, kaj diris al la cxefoj de Balak:Iru en vian landon, cxar la Eternulo ne volas permesi al mi iri kun vi.</li>
      <li>Kaj levigxis la cxefoj de Moab kaj venis al Balak, kaj diris:Bileam ne volas iri kun ni.</li>
      <li>Balak sendis plue cxefojn, pli grandajn kaj pli eminentajn ol tiuj.</li>
      <li>Kaj ili venis al Bileam, kaj diris al li:Tiel diris Balak, filo de Cipor:Ne rifuzu do iri al mi;</li>
      <li>cxar mi tre honoros vin, kaj cxion, kion vi diros al mi, mi faros; venu do, malbenu al mi tiun popolon.</li>
      <li>Sed Bileam respondis kaj diris al la servantoj de Balak:Ecx se Balak donos al mi sian plenan domon da argxento kaj oro, mi ne povas malobei la ordonon de la Eternulo, mia Dio, farante ion malgrandan aux grandan.</li>
      <li>Tamen restu cxi tie ankaux vi dum la nokto, kaj mi sciigxos, kion plue diros al mi la Eternulo.</li>
      <li>Kaj Dio venis al Bileam en la nokto, kaj diris al li:Se tiuj viroj venis, por voki vin, levigxu, iru kun ili, sed faru nur tion, kion Mi diros al vi.</li>
      <li>Kaj Bileam levigxis matene kaj selis sian azeninon kaj iris kun la cxefoj de Moab.</li>
      <li>Kaj ekflamis la kolero de Dio pro tio, ke li iris; kaj angxelo de la Eternulo starigxis sur la vojo, por malhelpi lin. Li rajdis sur sia azenino,  kaj du liaj junuloj estis kun li.</li>
      <li>Kaj la azenino ekvidis la angxelon de la Eternulo, starantan sur la vojo kun elingigita glavo en la mano, kaj la azenino forturnigxis de la vojo kaj iris sur la kampon; kaj Bileam ekbatis la azeninon, por returni gxin sur la vojon.</li>
      <li>Tiam la angxelo de la Eternulo starigxis sur la vojeto inter vinbergxardenoj, kie estis barilo sur unu flanko kaj barilo sur la dua flanko.</li>
      <li>Kaj la azenino ekvidis la angxelon de la Eternulo, kaj alpremis sin al la muro kaj alpremis la piedon de Bileam al la muro; kaj li denove gxin batis.</li>
      <li>Kaj la angxelo de la Eternulo denove forlasis sian lokon, kaj starigxis sur malvasta loko, kie oni ne povas flankeniri dekstren, nek maldekstren.</li>
      <li>Kiam la azenino ekvidis la angxelon de la Eternulo, gxi kusxigxis sub Bileam. Kaj ekflamis la kolero de Bileam, kaj li batis la azeninon per la bastono.</li>
      <li>Tiam la Eternulo malsxlosis la busxon de la azenino, kaj gxi diris al Bileam:Kion mi faris al vi, ke vi batis min jam tri fojojn?</li>
      <li>Kaj Bileam diris al la azenino:CXar vi mokis min; se mi havus glavon en mia mano, mi nun mortigus vin.</li>
      <li>Kaj la azenino diris al Bileam:CXu mi ne estas via azenino, sur kiu vi rajdadis de longatempe gxis la nuna tago? cxu mi kutimis tiel fari al vi? Kaj li diris:Ne.</li>
      <li>Tiam la Eternulo malkovris la okulojn de Bileam, kaj li ekvidis la angxelon de la Eternulo, starantan sur la vojo kun elingigita glavo en sia mano; kaj li klinigxis, kaj jxetigxis vizagxaltere.</li>
      <li>Kaj la angxelo de la Eternulo diris al li:Kial vi batis vian azeninon jam tri fojojn? jen Mi eliris, por malhelpi, cxar malbona estas via vojo antaux Mi.</li>
      <li>La azenino ekvidis Min, kaj forturnigxis antaux Mi jam tri fojojn; se gxi ne forturnigxus de Mi, tiam Mi vin mortigus kaj gxin Mi lasus vivi.</li>
      <li>Tiam Bileam diris al la angxelo de la Eternulo:Mi pekis, cxar mi ne sciis, ke Vi staras kontraux mi sur la vojo; nun, se tio ne placxas al Vi, mi iros returne.</li>
      <li>Sed la angxelo de la Eternulo diris al Bileam:Iru kun la viroj; sed nur tion, kion Mi diros al vi, vi diru. Kaj Bileam iris kun la cxefoj de Balak.</li>
      <li>Kiam Balak auxdis, ke Bileam venis, li eliris renkonte al li gxis tiu Moaba urbo, kiu trovigxas cxe la limo apud Arnon, kiu estas cxe la fino de la limo.</li>
      <li>Kaj Balak diris al Bileam:Mi sendis ja al vi, por voki vin; kial do vi ne iris al mi? cxu efektive mi ne povas honori vin?</li>
      <li>Sed Bileam diris al Balak:Jen mi venis al vi; tamen cxu mi povas ion diri al vi? kion Dio enmetos en mian busxon, tion mi diros.</li>
      <li>Kaj Bileam iris kun Balak, kaj ili venis al Kirjat-HXucot.</li>
      <li>Kaj Balak bucxis bovojn kaj sxafojn, kaj sendis al Bileam, kaj al la cxefoj, kiuj estis kun li.</li>
      <li>En la sekvanta mateno Balak prenis Bileamon kaj surkondukis lin sur la altajxojn de Baal, kaj li ekvidis de tie la finan parton de la popolo.</li>
    </ol>
  </li>
  <li>
    <ol>
      <li>Kaj Bileam diris al Balak:Konstruu al mi cxi tie sep altarojn, kaj pretigu al mi cxi tie sep bovidojn kaj sep virsxafojn.</li>
      <li>Kaj Balak faris, kiel diris Bileam; kaj Balak kaj Bileam oferis po unu bovido kaj po unu virsxafo sur cxiu altaro.</li>
      <li>Kaj Bileam diris al Balak:Staru cxe via brulofero, kaj mi iros; eble la Eternulo venos al mi renkonte, kaj kion Li montros al mi, tion mi diros al vi. Kaj li iris sur la altajxon.</li>
      <li>Kaj Dio renkontigxis al Bileam, kaj cxi tiu diris al Li:La sep altarojn mi pretigis, kaj mi oferis po unu bovido kaj po unu virsxafo sur cxiu altaro.</li>
      <li>Kaj la Eternulo enmetis vorton en la busxon de Bileam, kaj diris:Reiru al Balak kaj parolu tiel.</li>
      <li>Kaj li revenis al tiu, kaj jen tiu staras cxe sia brulofero, li kaj cxiuj cxefoj de Moab.</li>
      <li>Kaj li komencis sian inspiritajxon, kaj diris:   El Aram venigis min Balak,   Regxo de Moab, el la montoj orientaj:   Venu, malbenu al mi Jakobon,   Kaj venu, malbondiru kontraux Izrael.</li>
      <li>Kiel mi tiun malbenos, kiun ne malbenas Dio?   Kiel mi tiun malbondiros, kiun ne malbondiras la Eternulo?</li>
      <li>De la supro de rokoj mi vidas lin,   Kaj de altajxoj mi rigardas lin;   Jen la popolo logxas aparte  Kaj ne estas kalkulata inter la nacioj.</li>
      <li>Kiu kalkulis la polvon de Jakob  Kaj la nombron de kvarono de Izrael?   Mortu mia animo per la morto de justuloj,   Kaj mia fino estu simila al ilia!</li>
      <li>Tiam Balak diris al Bileam:Kion vi faris al mi? por malbeni miajn malamikojn mi prenis vin, kaj jen vi ilin benas.</li>
      <li>Kaj li respondis kaj diris:CXu ne tion, kion la Eternulo metas en mian busxon, mi devas precize diri?</li>
      <li>Kaj Balak diris al li:Venu do kun mi al alia loko, de kiu vi ilin vidos; nur ilian parton vi vidos, la tutan vi ilin ne vidos; kaj malbenu ilin al mi de tie.</li>
      <li>Kaj li prenis lin sur la kampon de cxirkauxrigardantoj, sur la supron de Pisga, kaj li konstruis sep altarojn kaj oferis po unu bovido kaj unu virsxafo sur cxiu altaro.</li>
      <li>Kaj li diris al Balak:Staru cxi tie cxe via brulofero, kaj mi iros renkonte tien.</li>
      <li>Kaj la Eternulo renkontigxis al Bileam kaj metis vorton en lian busxon,  kaj diris:Reiru al Balak kaj parolu tiel.</li>
      <li>Kaj li venis al li, kaj jen li staras cxe sia brulofero, kaj kun li la cxefoj de Moab. Kaj Balak diris al li:Kion parolis la Eternulo?</li>
      <li>Kaj li komencis sian inspiritajxon, kaj diris:   Levigxu, Balak, kaj auxskultu;   Atentu min, filo de Cipor.</li>
      <li>Dio ne estas homo, ke Li mensogus,   Kaj ne homido, ke Li pentus.   CXu Li dirus kaj ne farus,   Parolus kaj ne plenumus?</li>
      <li>Jen beno estas komisiita al mi;   Li benas, kaj mi ne povas tion sxangxi.</li>
      <li>Li ne vidis pekon cxe Jakob,   Kaj Li ne rimarkis malpiecon cxe Izrael;   La Eternulo, lia Dio, estas kun li,   Kaj regxa aklamado estas cxe li.</li>
      <li>Dio, kiu elkondukis ilin el Egiptujo,   Estas por ili kiel la forto de bubalo.</li>
      <li>CXar ne ekzistas sorcxado en Jakob,   Nek auxgurado en Izrael;   Siatempe estas dirate al Jakob kaj al Izrael, kion faras Dio.</li>
      <li>Jen la popolo starigxas kiel leonino  Kaj levigxas kiel leono;   GXi ne kusxigxos, antaux ol gxi mangxos rabakiron  Kaj antaux ol gxi trinkos sangon de mortigitoj.</li>
      <li>Kaj Balak diris al Bileam:Nek per malbeno malbenu ilin, nek per beno benu ilin.</li>
      <li>Sed Bileam respondis kaj diris al Balak:CXu mi ne diris al vi, ke cxion, kion diros la Eternulo, tion mi faros?</li>
      <li>Kaj Balak diris al Bileam:Venu, mi prenos vin sur alian lokon; eble placxos al Dio, kaj vi malbenos ilin al mi de tie.</li>
      <li>Kaj Balak prenis Bileamon sur la supron de Peor, kiu estas turnita al la dezerto.</li>
      <li>Kaj Bileam diris al Balak:Konstruu al mi cxi tie sep altarojn, kaj pretigu al mi cxi tie sep bovidojn kaj sep virsxafojn.</li>
      <li>Kaj Balak faris, kiel diris Bileam, kaj oferis po unu bovido kaj po unu virsxafo sur cxiu altaro.</li>
    </ol>
  </li>
  <li>
    <ol>
      <li>CXar Bileam vidis, ke al la Eternulo placxas beni Izraelon, li ne iris,  kiel antauxe, por auxguri, sed li turnis sian vizagxon al la dezerto.</li>
      <li>Kaj Bileam levis siajn okulojn, kaj ekvidis Izraelon, starantan laux siaj triboj; kaj la spirito de Dio venis sur lin.</li>
      <li>Kaj li ekparolis sian inspiritajxon, kaj diris:   Parolas Bileam, filo de Beor,   Kaj parolas viro kun malfermita okulo;</li>
      <li>Parolas tiu, kiu auxdas la vortojn de Dio,   Kaj kiu vidas la vizion de la Plejpotenculo;   Li falas, sed malfermitaj estas liaj okuloj.</li>
      <li>Kiel belaj estas viaj tendoj, ho Jakob,   Viaj logxejoj, ho Izrael!</li>
      <li>Kiel valoj ili etendigxas,   Kiel gxardenoj apud rivero,   Kiel arboj aloaj, plantitaj de la Eternulo,   Kiel cedroj apud akvo.</li>
      <li>Fluos akvo el liaj siteloj,   Kaj lia semo estos cxe multaj akvoj;   Superos Agagon lia regxo,   Kaj altigxos lia regno.</li>
      <li>Dio, kiu elkondukis lin el Egiptujo,   Estas por li kiel la forto de bubalo;   Li formangxas la popolojn, kiuj estas malamikaj al li,   Kaj iliajn ostojn li frakasas  Kaj per siaj sagoj disbatas.</li>
      <li>Li genuigxis, li kusxigxis,   Kiel leono kaj kiel leonino;   Kiu lin levos?   Viaj benantoj estas benataj,   Kaj viaj malbenantoj estas malbenataj.</li>
      <li>Tiam ekflamis la kolero de Balak kontraux Bileam, kaj li kunefrapis siajn manojn; kaj Balak diris al Bileam:Por malbeni miajn malamikojn mi vokis vin, kaj vi nun benis ilin jam tri fojojn!</li>
      <li>Kaj nun forigxu sur vian lokon; mi intencis honori vin, sed jen la Eternulo senigis vin je la honoro.</li>
      <li>Kaj Bileam diris al Balak:CXu ecx al viaj senditoj, kiujn vi sendis al mi, mi ne parolis jene:</li>
      <li>Se Balak ecx donus al mi sian plenan domon da argxento kaj oro, mi ne povus malobei la ordonon de la Eternulo, farante bonon aux malbonon laux mia deziro? kion diros la Eternulo, tion mi diros.</li>
      <li>Kaj nun mi iras al mia popolo; venu, mi sciigos al vi, kion faros tiu popolo al via popolo en la malproksima venonta tempo.</li>
      <li>Kaj li ekparolis sian inspiritajxon, kaj diris:   Parolas Bileam, filo de Beor,   Kaj parolas viro kun malfermita okulo;</li>
      <li>Parolas tiu, kiu auxdas la vortojn de Dio  Kaj scias la penson de la Plejaltulo,   Kaj kiu vidas la vizion de la Plejpotenculo;   Li falas, sed malfermitaj estas liaj okuloj.</li>
      <li>Mi vidas lin, sed ne nun;   Mi rigardas lin, sed ne proksime.   Eliros stelo el Jakob,   Kaj levigxos sceptro el Izrael,   Detruos la randojn de Moab  Kaj frakasos cxiujn filojn de malordo.</li>
      <li>Kaj Edom estos submetito,   Kaj Seir estos submetito de siaj malamikoj;   Sed Izrael havos venkon.</li>
      <li>Kaj la reganto eliros el Jakob,   Kaj li pereigos la restintojn el la urbo.</li>
      <li>Kaj li ekvidis Amalekon, kaj li ekparolis sian inspiritajxon, kaj diris:      La unua el la popoloj estis Amalek,   Sed lia fino estos pereo.</li>
      <li>Kaj li ekvidis la Kenidojn, kaj li ekparolis sian inspiritajxon, kaj diris:   Fortika estas via logxejo,   Kaj arangxita sur roko estas via nesto;</li>
      <li>Sed ruinigita estos Kain,   Baldaux Asxur vin kaptos.</li>
      <li>Kaj li ekparolis sian inspiritajxon, kaj diris:   Ve! kiu vivos, kiam Dio tion faros?</li>
      <li>Kaj venos sxipoj de la lando de la Kitidoj,   Kaj ili humiligos Asxuron kaj humiligos Eberon;   Sed ankaux ili pereos.</li>
      <li>Kaj Bileam levigxis, kaj foriris kaj revenis al sia loko; kaj ankaux Balak iris sian vojon.</li>
    </ol>
  </li>
  <li>
    <ol>
      <li>Kaj Izrael logxis en SXitim, kaj la popolo komencis malcxastadi kun la filinoj de Moab.</li>
      <li>Kaj ili invitadis la popolon al la oferoj de siaj dioj, kaj la popolo mangxadis kaj klinigxadis antaux iliaj dioj.</li>
      <li>Kaj Izrael aligxis al Baal-Peor; kaj ekflamis la kolero de la Eternulo kontraux Izrael.</li>
      <li>Kaj la Eternulo diris al Moseo:Prenu cxiujn estrojn de la popolo kaj pendigu ilin al la Eternulo kontraux la suno, kaj deturnigxos de Izrael la furiozo de la kolero de la Eternulo.</li>
      <li>Kaj Moseo diris al la jugxistoj de Izrael:Mortigu cxiu siajn homojn,  kiuj aligxis al Baal-Peor.</li>
      <li>Kaj jen iu el la Izraelidoj venis kaj alkondukis al siaj fratoj Midjanidinon antaux la okuloj de Moseo kaj antaux la okuloj de la tuta komunumo de Izrael, dum ili ploris cxe la pordo de la tabernaklo de kunveno.</li>
      <li>Kiam tion vidis Pinehxas, filo de Eleazar, la filo de la pastro Aaron,  li levigxis el inter la komunumo kaj prenis ponardegon en sian manon.</li>
      <li>Kaj li iris post la Izraelido en la dormejon, kaj trapikis ilin ambaux,  la Izraelidon kaj la virinon tra sxia ventro; kaj tiam cxesigxis la punfrapado de la Izraelidoj.</li>
      <li>Kaj la nombro de la mortintoj per la punfrapado estis dudek kvar mil.</li>
      <li>Kaj la Eternulo ekparolis al Moseo, dirante:</li>
      <li>Pinehxas, filo de Eleazar, la filo de la pastro Aaron, deturnis Mian koleregon de la Izraelidoj, cxar li fervoris pri Mi inter ili, kaj Mi ne ekstermis la Izraelidojn en Mia severeco.</li>
      <li>Tial diru:Jen Mi donas al li Mian interligon pri paco;</li>
      <li>kaj gxi estu por li kaj por lia idaro post li interligo de eterna pastreco, pro tio, ke li fervoris pri sia Dio kaj pekliberigis la Izraelidojn.</li>
      <li>La nomo de la mortigita Izraelido, kiu estis mortigita kune kun la Midjanidino, estis Zimri, filo de Salu, cxefo de patrodomo el la Simeonidoj;</li>
      <li>kaj la nomo de la mortigita Midjanidino estis Kozbi, filino de Cur,  estro de la anoj de patrodomo en Midjan.</li>
      <li>Kaj la Eternulo ekparolis al Moseo, dirante:</li>
      <li>Estu malamikoj al la Midjanidoj kaj batu ilin;</li>
      <li>cxar ili estas malamikoj al vi per sia insido, kiun ili faris al vi per Peor, kaj per Kozbi, la filino de la Midjana estro, ilia fratino mortigita en la tago de la punfrapado pro Peor.</li>
    </ol>
  </li>
  <li>
    <ol>
      <li>Kaj post la punfrapado la Eternulo ekparolis al Moseo, kaj al Eleazar,  filo de la pastro Aaron, dirante:</li>
      <li>Kalkulu la tutan komunumon de la Izraelidoj en la agxo de dudek jaroj kaj pli, laux iliaj patrodomoj, cxiujn militkapablajn en Izrael.</li>
      <li>Kaj ekparolis al ili Moseo kaj la pastro Eleazar sur la stepoj de Moab apud la Jerihxa Jordan, dirante:</li>
      <li>Kalkulu la popolon en la agxo de dudek jaroj kaj pli, kiel la Eternulo ordonis al Moseo kaj al la Izraelidoj, kiuj eliris el la lando Egipta.</li>
      <li>Ruben, la unuenaskito de Izrael. La filoj de Ruben:de HXanohx, la familio de la HXanohxidoj; de Palu, la familio de la Paluidoj;</li>
      <li>de HXecron, la familio de la HXecronidoj; de Karmi, la familio de la Karmiidoj.</li>
      <li>Tio estas la familioj de la Rubenidoj; kaj ilia nombro estas kvardek tri mil sepcent tridek.</li>
      <li>Kaj la filoj de Palu:Eliab.</li>
      <li>Kaj la filoj de Eliab:Nemuel kaj Datan kaj Abiram; tio estas tiuj Datan kaj Abiram, eminentuloj de la komunumo, kiuj ribelis kontraux Moseo kaj Aaron en la anaro de Korahx, kiam ili ribelis kontraux la Eternulo</li>
      <li>kaj la tero malfermis sian busxon kaj englutis ilin kaj Korahxon cxe la morto de la anaro, kiam la fajro ekstermis la ducent kvindek homojn, kaj ili farigxis averto.</li>
      <li>Sed la filoj de Korahx ne mortis.</li>
      <li>La filoj de Simeon laux iliaj familioj:de Nemuel, la familio de la Nemuelidoj; de Jamin, la familio de la Jaminidoj; de Jahxin, la familio de la Jahxinidoj;</li>
      <li>de Zerahx, la familio de la Zerahxidoj; de SXaul, la familio de la SXaulidoj.</li>
      <li>Tio estas la familioj de la Simeonidoj, dudek du mil ducent.</li>
      <li>La filoj de Gad laux iliaj familioj:de Cefon, la familio de la Cefonidoj; de HXagi, la familio de la HXagiidoj; de SXuni, la familio de la SXuniidoj;</li>
      <li>de Ozni, la familio de la Ozniidoj; de Eri, la familio de la Eriidoj;</li>
      <li>de Arod, la familio de la Arodidoj; de Areli, la familio de la Areliidoj.</li>
      <li>Tio estas la familioj de la Gadidoj, laux ilia nombro kvardek mil kvincent.</li>
      <li>La filoj de Jehuda:Er kaj Onan; sed Er kaj Onan mortis en la lando Kanaana.</li>
      <li>Kaj la filoj de Jehuda laux iliaj familioj estis:de SXela, la familio de la SXelaidoj; de Perec, la familio de la Perecidoj; de Zerahx, la familio de la Zerahxidoj.</li>
      <li>Kaj la filoj de Perec estis:de HXecron, la familio de la HXecronidoj;  de HXamul, la familio de la HXamulidoj.</li>
      <li>Tio estas la familioj de Jehuda, laux ilia nombro sepdek ses mil kvincent.</li>
      <li>La filoj de Isahxar laux iliaj familioj:de Tola, la familio de la Tolaidoj; de Puva, la familio de la Puvaidoj;</li>
      <li>de Jasxub, la familio de la Jasxubidoj; de SXimron, la familio de la SXimronidoj.</li>
      <li>Tio estas la familioj de Isahxar, laux ilia nombro sesdek kvar mil tricent.</li>
      <li>La filoj de Zebulun laux iliaj familioj:de Sered, la familio de la Seredidoj; de Elon, la familio de la Elonidoj; de Jahxleel, la familio de la Jahxleelidoj.</li>
      <li>Tio estas la familioj de la Zebulunidoj, laux ilia nombro sesdek mil kvincent.</li>
      <li>La filoj de Jozef laux iliaj familioj:Manase kaj Efraim.</li>
      <li>La filoj de Manase:de Mahxir, la familio de la Mahxiridoj; kaj de Mahxir naskigxis Gilead; de Gilead, la familio de la Gileadidoj.</li>
      <li>Jen estas la filoj de Gilead:de Iezer, la familio de la Iezeridoj; de HXelek, la familio de la HXelekidoj;</li>
      <li>kaj de Asriel, la familio de la Asrielidoj; kaj de SXehxem, la familio de la SXehxemidoj;</li>
      <li>kaj de SXemida, la familio de la SXemidaidoj; kaj de HXefer, la familio de la HXeferidoj.</li>
      <li>Kaj Celofhxad, filo de HXefer, ne havis filojn, sed nur filinojn; kaj la nomoj de la filinoj de Celofhxad estis:Mahxla kaj Noa kaj HXogla kaj Milka kaj Tirca.</li>
      <li>Tio estas la familioj de Manase, laux ilia nombro kvindek du mil sepcent.</li>
      <li>Jen estas la filoj de Efraim laux iliaj familioj:de SXutelahx, la familio de la SXutelahxidoj; de Behxer, la familio de la Behxeridoj; de Tahxan, la familio de la Tahxanidoj.</li>
      <li>Kaj jen estas la filoj de SXutelahx:de Eran, la familio de la Eranidoj.</li>
      <li>Tio estas la familioj de la filoj de Efraim, laux ilia nombro tridek du mil kvincent. Tio estas la filoj de Jozef laux iliaj familioj.</li>
      <li>La filoj de Benjamen laux iliaj familioj:de Bela, la familio de la Belaidoj; de Asxbel, la familio de la Asxbelidoj; de Ahxiram, la familio de la Ahxiramidoj;</li>
      <li>de SXefufam, la familio de la SXefufamidoj; de HXufam la familio de la HXufamidoj.</li>
      <li>Kaj la filoj de Bela estis:Ard kaj Naaman; de Ard, la familio de la Ardidoj; de Naaman, la familio de la Naamanidoj.</li>
      <li>Tio estas la filoj de Benjamen laux iliaj familioj, kaj ilia nombro estis kvardek kvin mil sescent.</li>
      <li>Jen estas la filoj de Dan laux iliaj familioj:de SXuhxam, la familio de la SXuhxamidoj. Tio estas la familioj de Dan laux iliaj familioj.</li>
      <li>CXiuj familioj de la SXuhxamidoj prezentis la nombron de sesdek kvar mil kvarcent.</li>
      <li>La filoj de Asxer laux iliaj familioj:de Jimna, la familio de la Jimnaidoj; de Jisxvi, la familio de la Jisxviidoj; de Beria, la familio de la Beriaidoj.</li>
      <li>De la filoj de Beria:de HXeber, la familio de la HXeberidoj; de Malkiel, la familio de la Malkielidoj.</li>
      <li>Kaj la nomo de la filino de Asxer estis Serahx.</li>
      <li>Tio estas la familioj de la filoj de Asxer, laux ilia nombro kvindek tri mil kvarcent.</li>
      <li>La filoj de Naftali laux iliaj familioj:de Jahxceel, la familio de la Jahxceelidoj; de Guni, la familio de la Guniidoj;</li>
      <li>de Jecer, la familio de la Jeceridoj; de SXilem la familio de la SXilemidoj.</li>
      <li>Tio estas la familioj de Naftali laux iliaj familioj, kaj ilia nombro estis kvardek kvin mil kvarcent.</li>
      <li>Tia estis la kalkulita nombro de la Izraelidoj:sescent unu mil sepcent tridek.</li>
      <li>Kaj la Eternulo ekparolis al Moseo, dirante:</li>
      <li>Al tiuj estu dividita la tero kiel posedajxo laux la nombro de la nomoj.</li>
      <li>Al la plinombra donu pli grandan posedajxon, kaj al la malplinombra donu malpli grandan posedajxon; al cxiu laux lia nombro estu donita lia posedajxo.</li>
      <li>Sed per loto oni dividu la teron; laux la nomo de siaj patraj triboj ili ricevu posedajxon.</li>
      <li>Per la loto oni dividu al cxiu lian posedajxon, kiel al la plinombraj,  tiel al la malplinombraj.</li>
      <li>Kaj jen estas la kalkulitoj de Levi laux iliaj familioj:de Gersxon, la familio de la Gersxonidoj; de Kehat, la familio de la Kehatidoj; de Merari,  la familio de la Merariidoj.</li>
      <li>Jen estas la familioj de Levi:la familio de la Libniidoj, la familio de la HXebronidoj, la familio de la Mahxliidoj, la familio de la Musxiidoj, la familio de la Korahxidoj. Kaj de Kehat naskigxis Amram.</li>
      <li>Kaj la nomo de la edzino de Amram estis Johxebed, filino de Levi, kiu estis naskita al Levi en Egiptujo; kaj sxi naskis al Amram Aaronon kaj Moseon kaj ilian fratinon Mirjam.</li>
      <li>Kaj al Aaron naskigxis Nadab kaj Abihu kaj Eleazar kaj Itamar.</li>
      <li>Sed Nadab kaj Abihu mortis, kiam ili alportis fremdan fajron antaux la Eternulon.</li>
      <li>Kaj la nombro de iliaj kalkulitoj estis dudek tri mil, cxiuj virseksuloj en la agxo de pli ol unu monato; cxar ili ne estis kalkulitaj kune kun la Izraelidoj, cxar al ili ne estis donita posedajxo inter la Izraelidoj.</li>
      <li>Tio estas la nombro, kiun kalkulis Moseo kaj la pastro Eleazar, kiuj kalkulis la Izraelidojn sur la stepoj de Moab cxe la Jerihxa Jordan.</li>
      <li>Kaj inter ili estis neniu el tiuj, kiujn kalkulis Moseo kaj la pastro Aaron, kiam ili kalkulis la Izraelidojn en la dezerto Sinaj.</li>
      <li>CXar la Eternulo diris pri ili:Ili mortos en la dezerto. Kaj restis el ili neniu, krom Kaleb, filo de Jefune, kaj Josuo, filo de Nun.</li>
    </ol>
  </li>
  <li>
    <ol>
      <li>Kaj aliris la filinoj de Celofhxad, filo de HXefer, filo de Gilead, filo de Mahxir, filo de Manase, el la familioj de Manase, filo de Jozef; kaj jen estas la nomoj de liaj filinoj:Mahxla kaj Noa kaj HXogla kaj Milka kaj Tirca;</li>
      <li>kaj ili starigxis antaux Moseo kaj antaux la pastro Eleazar kaj antaux la estroj kaj la tuta komunumo cxe la pordo de la tabernaklo de kunveno, kaj diris:</li>
      <li>Nia patro mortis en la dezerto, kaj li ne estis inter la anaro, kiu ribelis kontraux la Eternulo en la anaro de Korahx; sed pro sia peko li mortis, kaj filojn li ne havis.</li>
      <li>Kial malaperu la nomo de nia patro el inter lia familio, cxar li ne havis filon? Donu al ni posedajxon inter la fratoj de nia patro.</li>
      <li>Kaj Moseo prezentis ilian aferon antaux la Eternulon.</li>
      <li>Kaj la Eternulo diris al Moseo jene:</li>
      <li>Prave parolas la filinoj de Celofhxad; efektive donu al ili heredan posedajxon inter la fratoj de ilia patro, kaj transirigu la posedajxon de ilia patro al ili.</li>
      <li>Kaj al la Izraelidoj diru jene:Se iu mortos, ne havante filon, tiam transirigu lian posedajxon al lia filino;</li>
      <li>kaj se li ne havas filinon, tiam donu lian posedajxon al liaj fratoj;</li>
      <li>kaj se li ne havas fratojn, donu lian posedajxon al la fratoj de lia patro;</li>
      <li>kaj se lia patro ne havas fratojn, donu lian posedajxon al lia proksima parenco el lia familio, ke li heredu gxin. Kaj tio estu por la Izraelidoj legxa juro, kiel la Eternulo ordonis al Moseo.</li>
      <li>Kaj la Eternulo diris al Moseo:Supreniru sur cxi tiun monton Abarim,  kaj rigardu la landon, kiun Mi donis al la Izraelidoj.</li>
      <li>Kaj kiam vi estos vidinta gxin, vi alkolektigxos al via popolo, vi ankaux, kiel alkolektigxis via frato Aaron;</li>
      <li>cxar vi malobeis Mian ordonon en la dezerto Cin, dum la malpaco de la komunumo, ke vi montru cxe la akvo Mian sanktecon antaux iliaj okuloj-tiu Akvo de Malpaco cxe Kadesx en la dezerto Cin.</li>
      <li>Kaj Moseo ekparolis al la Eternulo, dirante:</li>
      <li>La Eternulo, Dio de la spiritoj de cxiu karno, starigu super la komunumo viron,</li>
      <li>kiu eliradus antaux ili kaj kiu eniradus antaux ili kaj kiu elkondukadus ilin kaj kiu enkondukadus ilin, por ke ne estu la komunumo de la Eternulo kiel sxafoj, kiuj ne havas pasxtiston.</li>
      <li>Kaj la Eternulo diris al Moseo:Prenu al vi Josuon, filon de Nun, viron,  kiu havas en si spiriton, kaj metu vian manon sur lin;</li>
      <li>kaj starigu lin antaux Eleazar, la pastro, kaj antaux la tuta komunumo,  kaj donu al li instrukciojn antaux iliaj okuloj;</li>
      <li>kaj metu sur lin parton de via majesto, por ke auxskultu lin la tuta komunumo de la Izraelidoj.</li>
      <li>Kaj li staru antaux la pastro Eleazar kaj demandu lin pri decido per la signoj de lumo antaux la Eternulo; laux lia vorto devas eliri kaj laux lia vorto devas eniri li kaj cxiuj Izraelidoj kun li kaj la tuta komunumo.</li>
      <li>Kaj Moseo faris, kiel ordonis al li la Eternulo; kaj li prenis Josuon kaj starigis lin antaux la pastro Eleazar kaj antaux la tuta komunumo;</li>
      <li>kaj li metis sur lin siajn manojn kaj donis al li instrukciojn, kiel la Eternulo parolis per Moseo.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Ordonu al la Izraelidoj kaj diru al ili:Mian oferon, Mian panon, Miajn fajroferojn, Mian agrablan odorajxon observu, por alportadi al Mi en ilia tempo.</li>
      <li>Kaj diru al ili:Jen estas la fajrofero, kiun vi devas alportadi al la Eternulo:sxafidojn jaragxajn sendifektajn po du en cxiu tago, kiel konstantan bruloferon.</li>
      <li>Unu sxafidon oferu matene, kaj la duan sxafidon oferu cxirkaux la vespero;</li>
      <li>kaj dekonon de efo da delikata faruno kiel farunoferon, miksitan kun kvarono de hino da elpistita oleo.</li>
      <li>Tio estas la brulofero konstanta, kia estis farata cxe la monto Sinaj,  kiel agrabla odorajxo, fajrofero al la Eternulo.</li>
      <li>Kaj gxia versxofero estu po kvarono de hino cxe unu sxafido; en la sanktejo vi devas versxi la vinon al la Eternulo.</li>
      <li>Kaj la duan sxafidon oferu cxirkaux la vespero; kun tia farunofero, kiel matene, kaj kun tia versxofero faru fajroferon, agrablan odorajxon al la Eternulo.</li>
      <li>Sed en la tago sabata du sxafidojn jaragxajn sendifektajn kaj du dekonojn de efo da delikata faruno kiel farunoferon, miksitan kun oleo, kaj gxian versxoferon;</li>
      <li>tio estas la brulofero de cxiu sabato, krom la konstanta brulofero kaj gxia versxofero.</li>
      <li>Kaj en viaj monatkomencoj alportu bruloferon al la Eternulo:du bovidojn kaj unu virsxafon, sep jaragxajn sendifektajn sxafidojn;</li>
      <li>kaj tri dekonojn de efo da delikata faruno kiel farunoferon, miksitan kun oleo, por cxiu bovido, kaj du dekonojn da delikata faruno kiel farunoferon, miksitan kun oleo, por la unu virsxafo;</li>
      <li>kaj po unu dekono da delikata faruno kiel farunoferon, miksitan kun oleo, por cxiu sxafido; tio estas brulofero, agrabla odorajxo, fajrofero al la Eternulo.</li>
      <li>Kaj iliaj versxoferoj estu:duono de hino da vino por bovido, kaj triono de hino por virsxafo, kaj kvarono de hino por sxafido. Tio estas cxiumonata brulofero por cxiuj monatoj de la jaro.</li>
      <li>Kaj unu virkapro, kiel pekofero al la Eternulo, krom la konstanta brulofero, estu oferata kune kun sia versxofero.</li>
      <li>Kaj en la unua monato, en la dek-kvara tago de la monato, estas Pasko al la Eternulo.</li>
      <li>Kaj en la dek-kvina tago de tiu monato estas festo; dum sep tagoj oni mangxu macojn.</li>
      <li>En la unua tago estas sankta kunveno; faru nenian servan laboron;</li>
      <li>kaj alportu fajroferon, bruloferon al la Eternulo:du bovidojn kaj unu virsxafon kaj sep jaragxajn sxafidojn; sendifektaj ili estu cxe vi;</li>
      <li>kaj kiel ilian farunoferon alportu delikatan farunon, miksitan kun oleo, tri dekonojn por bovido kaj du dekonojn por la virsxafo;</li>
      <li>po unu dekono alportu por cxiu el la sep sxafidoj;</li>
      <li>kaj unu virkapron, por pekliberigi vin.</li>
      <li>Krom la matena brulofero, kiu estas konstanta brulofero, alportu tion.</li>
      <li>Tiel faru en cxiu el la sep tagoj; tio estas mangxajxo, fajrofero,  agrabla odorajxo al la Eternulo; krom la konstanta brulofero oni tion alportu kune kun gxia versxofero.</li>
      <li>Kaj en la sepa tago estu cxe vi sankta kunveno; faru nenian servan laboron.</li>
      <li>Kaj en la tago de la unuaj fruktoj, kiam vi alportos novan farunoferon al la Eternulo en via festo de semajnoj, estu cxe vi sankta kunveno; faru nenian servan laboron;</li>
      <li>kaj alportu bruloferon, kiel agrablan odorajxon al la Eternulo:du bovidojn, unu virsxafon, sep jaragxajn sxafidojn;</li>
      <li>kaj kiel ilian farunoferon delikatan farunon, miksitan kun oleo, tri dekonojn por cxiu bovido, du dekonojn por la unu virsxafo;</li>
      <li>po unu dekono por cxiu el la sep sxafidoj;</li>
      <li>unu virkapron, por pekliberigi vin.</li>
      <li>Krom la konstanta brulofero kaj gxia versxofero alportu tion;  sendifektaj ili estu cxe vi kaj kun siaj versxoferoj.</li>
    </ol>
  </li>
  <li>
    <ol>
      <li>Kaj en la sepa monato, en la unua tago de la monato, estu cxe vi sankta kunveno; faru nenian servan laboron; tago de trumpetado gxi estu por vi.</li>
      <li>Kaj alportu bruloferon, kiel agrablan odorajxon al la Eternulo:unu bovidon, unu virsxafon, sep jaragxajn sxafidojn sendifektajn;</li>
      <li>kaj ilian farunoferon:delikatan farunon, miksitan kun oleo, tri dekonojn por la bovido, du dekonojn por la virsxafo;</li>
      <li>kaj po unu dekono por cxiu el la sep sxafidoj;</li>
      <li>kaj unu virkapron, kiel pekoferon, por pekliberigi vin;</li>
      <li>krom la monata brulofero kaj gxia farunofero kaj la konstanta brulofero kaj gxia farunofero; kaj iliajn versxoferojn laux ilia regularo; kiel agrablan odorajxon, fajroferon al la Eternulo.</li>
      <li>Kaj en la deka tago de tiu sepa monato estu cxe vi sankta kunveno; kaj premu viajn animojn; faru nenian laboron;</li>
      <li>kaj alportu bruloferon al la Eternulo, agrablan odorajxon:unu bovidon,  unu virsxafon, sep jaragxajn sxafidojn; sendifektaj ili estu cxe vi;</li>
      <li>kaj ilian farunoferon:delikatan farunon, miksitan kun oleo, tri dekonojn por la bovido, du dekonojn por la unu virsxafo;</li>
      <li>po unu dekono por cxiu el la sep sxafidoj;</li>
      <li>unu virkapron, kiel pekoferon, krom la pekofero de pekliberigo kaj la konstanta brulofero kaj gxia farunofero kaj iliaj versxoferoj.</li>
      <li>Kaj en la dek-kvina tago de la sepa monato estu cxe vi sankta kunveno;  faru nenian servan laboron, kaj festu feston al la Eternulo dum sep tagoj;</li>
      <li>kaj alportu bruloferon, fajroferon, agrablan odorajxon al la Eternulo:dek tri bovidojn, du virsxafojn, dek kvar jaragxajn sxafidojn,  sendifektaj ili estu;</li>
      <li>kaj ilian farunoferon:delikatan farunon, miksitan kun oleo, po tri dekonoj por cxiu el la dek tri bovidoj, po du dekonoj por cxiu el la du virsxafoj;</li>
      <li>kaj po unu dekono por cxiu el la dek kvar sxafidoj;</li>
      <li>kaj unu virkapron, kiel pekoferon, krom la konstanta brulofero, gxia farunofero, kaj gxia versxofero.</li>
      <li>Kaj en la dua tago:dek du bovidojn, du virsxafojn, dek kvar jaragxajn sxafidojn sendifektajn;</li>
      <li>kaj ilian farunoferon kaj iliajn versxoferojn por la bovidoj, por la virsxafoj, kaj por la sxafidoj, laux ilia nombro, laux la regularo;</li>
      <li>kaj unu virkapron, kiel pekoferon, krom la konstanta brulofero kaj gxia farunofero kaj iliaj versxoferoj.</li>
      <li>Kaj en la tria tago:dek unu bovidojn, du virsxafojn, dek kvar jaragxajn sxafidojn sendifektajn;</li>
      <li>kaj ilian farunoferon kaj iliajn versxoferojn por la bovidoj, por la virsxafoj, kaj por la sxafidoj, laux ilia nombro, laux la regularo;</li>
      <li>kaj unu virkapron pekoferan, krom la konstanta brulofero kaj gxia farunofero kaj gxia versxofero.</li>
      <li>Kaj en la kvara tago:dek bovidojn, du virsxafojn, dek kvar jaragxajn sxafidojn sendifektajn;</li>
      <li>ilian farunoferon kaj iliajn versxoferojn por la bovidoj, por la virsxafoj, kaj por la sxafidoj, laux ilia nombro, laux la regularo;</li>
      <li>kaj unu virkapron pekoferan, krom la konstanta brulofero, gxia farunofero, kaj gxia versxofero.</li>
      <li>Kaj en la kvina tago:naux bovidojn, du virsxafojn, dek kvar jaragxajn sxafidojn sendifektajn;</li>
      <li>kaj ilian farunoferon kaj iliajn versxoferojn por la bovidoj, por la virsxafoj, kaj por la sxafidoj, laux ilia nombro, laux la regularo;</li>
      <li>kaj unu virkapron pekoferan, krom la konstanta brulofero kaj gxia farunofero kaj gxia versxofero.</li>
      <li>Kaj en la sesa tago:ok bovidojn, du virsxafojn, dek kvar jaragxajn sxafidojn sendifektajn;</li>
      <li>kaj ilian farunoferon kaj iliajn versxoferojn por la bovidoj, por la virsxafoj, kaj por la sxafidoj, laux ilia nombro, laux la regularo;</li>
      <li>kaj unu virkapron pekoferan, krom la konstanta brulofero, gxia farunofero, kaj gxia versxofero.</li>
      <li>Kaj en la sepa tago:sep bovidojn, du virsxafojn, dek kvar jaragxajn sxafidojn sendifektajn;</li>
      <li>kaj ilian farunoferon kaj iliajn versxoferojn por la bovidoj, por la virsxafoj, kaj por la sxafidoj, laux ilia nombro, laux la regularo;</li>
      <li>kaj unu virkapron pekoferan, krom la konstanta brulofero, gxia farunofero, kaj gxia versxofero.</li>
      <li>En la oka tago estu cxe vi sankta kunveno; faru nenian servan laboron;</li>
      <li>kaj alportu bruloferon, fajroferon, agrablan odorajxon al la Eternulo;  unu bovidon, unu virsxafon, sep jaragxajn sxafidojn sendifektajn;</li>
      <li>ilian farunoferon kaj iliajn versxoferojn por la bovido, por la virsxafo, kaj por la sxafidoj, laux ilia nombro, laux la regularo;</li>
      <li>kaj unu virkapron pekoferan, krom la konstanta brulofero kaj gxia farunofero kaj gxia versxofero.</li>
      <li>Tion faru al la Eternulo en viaj festoj, krom viaj sanktaj promesitajxoj kaj viaj propravolaj donacoj, viaj bruloferoj kaj viaj farunoferoj kaj viaj versxoferoj kaj viaj pacoferoj.</li>
      <li>Kaj Moseo raportis al la Izraelidoj konforme al cxio, kion la Eternulo ordonis al Moseo.</li>
    </ol>
  </li>
  <li>
    <ol>
      <li>Kaj Moseo ekparolis al la tribestroj de la Izraelidoj, dirante:Jen kion ordonis la Eternulo:</li>
      <li>Se iu faros sanktan promeson al la Eternulo aux jxuros jxuron, ligante sian animon, li ne rompu sian vorton, sed konforme al cxio, kio eliris el lia busxo, li faru.</li>
      <li>Kaj se virino faros sanktan promeson al la Eternulo aux ligos sin en la domo de sia patro, en sia juneco,</li>
      <li>kaj sxia patro auxdos sxian promeson, kaj la ligon, kiun sxi metas sur sian animon, kaj sxia patro silentos pri tio; tiam valoras cxiuj sxiaj promesoj, kaj cxiu ligo, kiun sxi metis sur sian animon, valoras.</li>
      <li>Sed se sxia patro malpermesos al sxi en la tago, kiam li auxdis, tiam cxiuj sxiaj promesoj kaj cxiuj sxiaj ligoj, per kiuj sxi ligis sian animon,  ne valoras; kaj la Eternulo pardonos al sxi, cxar sxia patro malpermesis al sxi.</li>
      <li>Se sxi farigxos edzino, kaj sur sxi estos sxiaj promesoj, aux vorto, kiu elglitis el sxia busxo kaj ligis sxian animon,</li>
      <li>kaj sxia edzo auxdos, kaj li silentos en la tago, kiam li auxdis; tiam valoras sxiaj promesoj, kaj sxiaj ligoj, per kiuj sxi ligis sian animon,  valoras.</li>
      <li>Sed se en la tago, kiam sxia edzo auxdis, li malpermesas al sxi, tiam li neniigas sxian promeson, kiu estas sur sxi, kaj tion, kio elglitis el sxia busxo kaj per kio sxi ligis sian animon; kaj la Eternulo pardonos al sxi.</li>
      <li>La promeso de vidvino kaj de eksedzino, cxio, per kio sxi ligis sian animon, valoras sur sxi.</li>
      <li>Se virino en la domo de sia edzo faris sanktan promeson aux per jxuro metis ligon sur sian animon,</li>
      <li>kaj sxia edzo auxdis kaj silentis, ne malpermesis al sxi; tiam valoras cxiuj sxiaj promesoj, kaj cxiu ligo, kiun sxi metis sur sian animon, valoras.</li>
      <li>Sed se sxia edzo neniigis ilin en la tago, kiam li auxdis; tiam cxio,  kio eliris el sxia busxo, sxiaj promesoj kaj la ligoj de sxia animo, ne valoras:sxia edzo ilin neniigis; kaj la Eternulo pardonos al sxi.</li>
      <li>CXiun promeson kaj cxiun ligigxon per jxuro fari premon al sia animo sxia edzo povas valorigi aux sxia edzo povas neniigi.</li>
      <li>Se sxia edzo silentis tagon por tago, tiam li valorigas cxiujn sxiajn promesojn, aux cxiujn ligigxojn, kiuj estas sur sxi, li valorigas; cxar li silentis en la tago, kiam li auxdis.</li>
      <li>Kaj se li neniigis ilin, post kiam li auxdis, tiam li prenis sur sin sxian kulpon.</li>
      <li>Tio estas la legxoj, kiujn la Eternulo donis al Moseo pri la rilatoj inter edzo kaj lia edzino, inter patro kaj lia filino en sxia juneco en la domo de sxia patro.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Faru vengxon pro la Izraelidoj sur la Midjanidoj; kaj poste alkolektigxu al via popolo.</li>
      <li>Kaj Moseo ekparolis al la popolo, dirante:Armu inter vi virojn por milito, ke ili iru kontraux Midjan, por fari vengxon de la Eternulo sur Midjan.</li>
      <li>Po mil el tribo, el cxiuj triboj de Izrael, sendu en militon.</li>
      <li>Kaj oni eligis el la miloj de la Izraelidoj, po mil el cxiu tribo, dek du mil armitojn por milito.</li>
      <li>Kaj Moseo sendis ilin, po mil el tribo, en militon, ilin kaj Pinehxason,  filon de la pastro Eleazar, en militon, kaj la sanktaj vazoj kaj alarmaj trumpetoj estis en lia mano.</li>
      <li>Kaj ili militis kontraux Midjan, kiel la Eternulo ordonis al Moseo, kaj ili mortigis cxiujn virseksulojn.</li>
      <li>Kaj la regxojn de Midjan ili mortigis inter la aliaj mortigitoj:Evin,  Rekemon, Curon, HXuron, kaj Reban, la kvin regxojn de Midjan, kaj Bileamon,  filon de Beor, ili mortigis per glavo.</li>
      <li>Kaj la Izraelidoj prenis en malliberecon la virinojn Midjanajn kaj iliajn infanojn; kaj cxiujn iliajn brutojn kaj ilian tutan posedajxon kaj havon ili rabis.</li>
      <li>Kaj cxiujn iliajn urbojn en iliaj lokoj de logxado kaj cxiujn iliajn kastelojn ili forbruligis per fajro.</li>
      <li>Kaj ili prenis la tutan kaptitajxon kaj rabitajxon, kiel la homojn,  tiel ankaux la brutojn.</li>
      <li>Kaj ili venigis al Moseo kaj al la pastro Eleazar kaj al la komunumo de la Izraelidoj la kaptitojn kaj la prenitajxon kaj la rabitajxon en la tendaron sur la stepoj de Moab apud la Jerihxa Jordan.</li>
      <li>Kaj eliris Moseo kaj la pastro Eleazar kaj cxiuj estroj de la komunumo renkonte al ili ekster la tendaron.</li>
      <li>Kaj Moseo ekkoleris kontraux la militestroj, la milestroj kaj centestroj, kiuj venis el la milito.</li>
      <li>Kaj Moseo diris al ili:Vi lasis vivi cxiujn virinojn!</li>
      <li>Jen ili estis ja por la Izraelidoj, laux la vortoj de Bileam, instigo por deturnigxi de la Eternulo al Peor; kaj pro tio estis ja la punfrapado en la komunumo de la Eternulo.</li>
      <li>Kaj nun mortigu cxiun virseksan infanon; kaj cxiun virinon, kiu ekkonis viron sur kusxejo de viro, mortigu.</li>
      <li>Sed cxiun infanon virinseksan, kiu ne ekkonis kusxejon de viro, lasu viva por vi.</li>
      <li>Kaj vi restu ekster la tendaro dum sep tagoj; cxiu el vi kaj viaj kaptitoj, kiu mortigis homon, kaj cxiu, kiu ektusxis mortigiton, pekpurigu sin en la tria tago kaj en la sepa tago.</li>
      <li>Kaj cxiun veston kaj cxiun objekton el felo kaj cxion faritan el kapra lano kaj cxiun lignan vazon pekpurigu.</li>
      <li>Kaj la pastro Eleazar diris al la militistoj, kiuj iris en la militon:Tio estas la legxa instrukcio, kiun la Eternulo ordonis al Moseo:</li>
      <li>Nur oron, argxenton, kupron, feron, stanon, kaj plumbon,</li>
      <li>cxion, kio povas iri en fajron, trairigu tra fajro, kaj gxi estos pura,  tamen per puriga akvo oni gxin pekpurigu; cxion, kio ne povas iri en fajron,  trairigu tra akvo.</li>
      <li>Kaj lavu viajn vestojn en la sepa tago kaj farigxu puraj, kaj poste vi povas veni en la tendaron.</li>
      <li>Kaj la Eternulo ekparolis al Moseo, dirante:</li>
      <li>Kalkulu la kvanton de la prenita kaptitajxo, kiel de la homoj, tiel ankaux de la brutoj, vi kaj la pastro Eleazar kaj la estroj de la familioj de la komunumo.</li>
      <li>Kaj dividu la prenitajxon po duono inter tiuj, kiuj partoprenis en la milito kaj iris batali, kaj inter la tuta komunumo.</li>
      <li>Kaj prenu imposton por la Eternulo de la militistoj, kiuj iris batali,  po unu animo el kvincent, kiel el la homoj, tiel el la bovoj kaj el la azenoj kaj el la sxafoj.</li>
      <li>Prenu tion el ilia duono, kaj donu al la pastro Eleazar, kiel oferdonon por la Eternulo.</li>
      <li>Kaj el la duono, apartenanta al la Izraelidoj, prenu po unu kaptito el kvindek, kiel el la homoj, tiel ankaux el la bovoj, el la azenoj, kaj el la sxafoj, el cxiuj brutoj, kaj donu ilin al la Levidoj, kiuj plenumas la oficojn en la tabernaklo de la Eternulo.</li>
      <li>Kaj faris Moseo kaj la pastro Eleazar, kiel la Eternulo ordonis al Moseo.</li>
      <li>Kaj la kvanto de la kaptitajxo, krom la rabitajxo, kiun rabis la militistoj, estis:da sxafoj sescent sepdek kvin mil;</li>
      <li>kaj da bovoj sepdek du mil;</li>
      <li>kaj da azenoj sesdek unu mil;</li>
      <li>kaj da homoj, el virinoj, kiuj ne ekkonis kusxejon de viro, la nombro de cxiuj estis tridek du mil.</li>
      <li>La duono, la parto de tiuj, kiuj iris en la militon, estis:da sxafoj tricent tridek sep mil kvincent;</li>
      <li>kaj la tributo por la Eternulo estis el la sxafoj sescent sepdek kvin;</li>
      <li>kaj da bovoj estis tridek ses mil, kaj el ili la tributo al la Eternulo sepdek du;</li>
      <li>kaj da azenoj estis tridek mil kvincent, kaj el ili la tributo al la Eternulo sesdek unu;</li>
      <li>kaj da homoj estis dek ses mil, kaj el ili la tributo por la Eternulo tridek du animoj.</li>
      <li>Kaj Moseo donis la tributon, la oferdonon por la Eternulo, al la pastro Eleazar, kiel la Eternulo ordonis al Moseo.</li>
      <li>Kaj el la duono, apartenanta al la Izraelidoj, kiun apartigis Moseo de la viroj, kiuj militis</li>
      <li>(kaj la duono, apartenanta al la komunumo, estis:da sxafoj tricent tridek sep mil kvincent,</li>
      <li>kaj da bovoj tridek ses mil,</li>
      <li>kaj da azenoj tridek mil kvincent,</li>
      <li>kaj da homoj dek ses mil) -</li>
      <li>Kaj Moseo prenis el la duono, apartenanta al la Izraelidoj, unu prenitajxon el kvindek, kiel el la homoj, tiel ankaux el la brutoj, kaj li donis ilin al la Levidoj, kiuj plenumas oficojn en la tabernaklo de la Eternulo, kiel la Eternulo ordonis al Moseo.</li>
      <li>Kaj aliris al Moseo la estroj de la miloj da militistoj, la milestroj kaj la centestroj;</li>
      <li>kaj ili diris al Moseo:Viaj servantoj kalkulis la militistojn, kiuj estis komisiitaj al ni, kaj mankas el ili neniu;</li>
      <li>tial ni alportas oferon al la Eternulo, kion cxiu el ni trovis, orajn vazojn, cxenetojn, braceletojn, ringojn, orelornamojn, kaj kolringojn, por pekliberigi niajn animojn antaux la Eternulo.</li>
      <li>Kaj Moseo kaj la pastro Eleazar prenis de ili la oron en la formo de diversaj objektoj.</li>
      <li>Kaj la kvanto de la tuta oro oferdona, kiun ili oferdonis al la Eternulo, estis dek ses mil sepcent kvindek sikloj de la milestroj kaj de la centestroj.</li>
      <li>(CXar la militistoj rabis cxiu por si.)</li>
      <li>Kaj Moseo kaj la pastro Eleazar prenis la oron de la milestroj kaj centestroj, kaj alportis gxin en la tabernaklon de kunveno, kiel memorigajxon de la Izraelidoj antaux la Eternulo.</li>
    </ol>
  </li>
  <li>
    <ol>
      <li>La filoj de Ruben kaj la filoj de Gad havis tre multe da brutaroj; kaj ili vidis, ke la lando Jazer kaj la lando Gilead estas lokoj bonaj por brutaroj.</li>
      <li>Kaj venis la filoj de Gad kaj la filoj de Ruben, kaj diris al Moseo kaj al la pastro Eleazar kaj al la estroj de la komunumo jene:</li>
      <li>Atarot kaj Dibon kaj Jazer kaj Nimra kaj HXesxbon kaj Eleale kaj Sibma kaj Nebo kaj Beon-</li>
      <li>tiu lando, kiun la Eternulo venkobatis antaux la komunumo de Izrael- estas lando bona por brutaroj, kaj viaj servantoj havas brutarojn.</li>
      <li>Kaj ili diris:Se vi estas favoraj al ni, tiam tiu lando estu donata al viaj servantoj kiel posedajxo; ne irigu nin trans Jordanon.</li>
      <li>Kaj Moseo diris al la filoj de Gad kaj al la filoj de Ruben:CXu viaj fratoj iru en la militon kaj vi sidos cxi tie?</li>
      <li>Kaj kial vi deklinas la koron de la Izraelidoj de la transiro en la landon, kiun donas al ili la Eternulo?</li>
      <li>Tiel agis viaj patroj, kiam mi sendis ilin el Kadesx-Barnea, por rigardi la landon.</li>
      <li>Ili iris gxis la valo Esxkol kaj vidis la landon, kaj deklinis la koron de la Izraelidoj, ke ili ne iru en la landon, kiun donas al ili la Eternulo.</li>
      <li>Kaj ekflamis en tiu tago la kolero de la Eternulo, kaj Li jxuris,  dirante:</li>
      <li>Tiuj homoj, kiuj eliris el Egiptujo, en la agxo de dudek jaroj kaj pli,  ne vidos la landon, pri kiu Mi jxuris al Abraham, al Isaak, kaj al Jakob;  cxar ili ne sekvis Min;</li>
      <li>krom Kaleb, filo de Jefune, la Kenizido, kaj Josuo, filo de Nun, cxar ili sekvis Min.</li>
      <li>Kaj ekflamis la kolero de la Eternulo kontraux Izrael, kaj Li igis ilin vagadi en la dezerto dum kvardek jaroj, gxis mortis la tuta generacio, kiu faris malbonon en la okuloj de la Eternulo.</li>
      <li>Kaj jen vi levigxis anstataux viaj patroj, nova generacio da pekuloj,  por ankoraux plifortigi la flaman koleron de la Eternulo kontraux Izrael.</li>
      <li>Se vi deturnigxos de Li, tiam Li denove restigos ilin en la dezerto;  kaj vi pereigos tiun tutan popolon.</li>
      <li>Kaj ili aliris al li, kaj diris:Barajxojn por sxafoj ni konstruos cxi tie por niaj brutaroj kaj urbojn por niaj infanoj;</li>
      <li>sed ni mem rapidos armitaj antaux la Izraelidoj, gxis ni alkondukos ilin al iliaj lokoj; kaj niaj infanoj logxos en la fortikigitaj urboj pro la logxantoj de la lando.</li>
      <li>Ni ne revenos al niaj domoj, gxis la Izraelidoj ekposedos cxiu sian posedajxon.</li>
      <li>Ni ne prenos kun ili posedajxon transe de Jordan kaj plue; cxar ni ricevos nian posedajxon sur cxi tiu orienta flanko de Jordan.</li>
      <li>Kaj Moseo diris al ili:Se vi tion faros, se vi iros armitaj antaux la Eternulo en la militon,</li>
      <li>kaj cxiu el vi armita transiros Jordanon antaux la Eternulo, gxis Li forpelos Siajn malamikojn antaux Si,</li>
      <li>kaj la lando estos militakirita antaux la Eternulo, tiam vi poste revenos, kaj vi estos senkulpaj antaux la Eternulo kaj antaux Izrael, kaj cxi tiu lando estos via posedajxo antaux la Eternulo.</li>
      <li>Sed se vi ne agos tiel, tiam vi pekos antaux la Eternulo, kaj vi suferos vian punon, kiu trafos vin.</li>
      <li>Konstruu al vi urbojn por viaj infanoj kaj barajxojn por viaj sxafoj;  kaj faru tion, kio eliris el via busxo.</li>
      <li>Kaj la filoj de Gad kaj la filoj de Ruben diris al Moseo jene:Viaj servantoj faros, kiel nia sinjoro ordonas.</li>
      <li>Niaj infanoj, niaj edzinoj, niaj brutaroj, kaj cxiuj niaj brutoj estos cxi tie, en la urboj de Gilead;</li>
      <li>sed viaj servantoj, cxiuj armitaj militiste, iros antaux la Eternulo en la militon, kiel nia sinjoro diras.</li>
      <li>Kaj Moseo ordonis pri ili al la pastro Eleazar, kaj al Josuo, filo de Nun, kaj al la estroj de la triboj de la Izraelidoj;</li>
      <li>kaj Moseo diris al ili:Se la filoj de Gad kaj la filoj de Ruben transiros kun vi Jordanon, cxiuj armitaj por la milito antaux la Eternulo,  kaj la lando estos militakirita antaux vi, tiam donu al ili la landon Gilead kiel posedajxon;</li>
      <li>sed se ili ne transiros kun vi armitaj, tiam ili ricevos posedajxon inter vi en la lando Kanaana.</li>
      <li>Kaj la filoj de Gad kaj la filoj de Ruben respondis, dirante:Kion la Eternulo diris al viaj servantoj, tion ni faros.</li>
      <li>Ni transiros armitaj antaux la Eternulo en la landon Kanaanan, kaj nia hereda posedajxo estos sur cxi tiu flanko de Jordan.</li>
      <li>Kaj Moseo donis al ili, al la filoj de Gad kaj al la filoj de Ruben,  kaj al duono de la tribo de Manase, filo de Jozef, la regnon de Sihxon, regxo de la Amoridoj, kaj la regnon de Og, regxo de Basxan, la landon kun gxiaj urboj laux la limoj de la urboj de la lando cxirkauxe.</li>
      <li>Kaj la filoj de Gad rekonstruis Dibonon kaj Ataroton kaj Aroeron</li>
      <li>kaj Atrot-SXofanon kaj Jazeron kaj Jogbehan</li>
      <li>kaj Bet-Nimran kaj Bet-Haranon, fortikigitajn urbojn, kaj barajxojn por sxafoj.</li>
      <li>Kaj la filoj de Ruben rekonstruis HXesxbonon kaj Elealen kaj Kirjataimon,</li>
      <li>kaj Nebon kaj Baal-Meonon, kies nomojn oni sxangxis, kaj Sibman; kaj ili donis nomojn al la urboj, kiujn ili konstruis.</li>
      <li>Kaj la filoj de Mahxir, filo de Manase, iris Gileadon kaj militakiris gxin, kaj forpelis la Amoridojn, kiuj estis tie.</li>
      <li>Kaj Moseo donis Gileadon al Mahxir, filo de Manase, kaj tiu eklogxis tie.</li>
      <li>Kaj Jair, filo de Manase, iris kaj militakiris iliajn vilagxojn, kaj li donis al ili la nomon Vilagxoj de Jair.</li>
      <li>Kaj Nobahx iris kaj militakiris Kenaton kaj gxiajn vilagxojn, kaj donis al gxi la nomon Nobahx, laux sia nomo.</li>
    </ol>
  </li>
  <li>
    <ol>
      <li>Jen estas la iroj de la Izraelidoj, per kiuj ili eliris el la lando Egipta, laux siaj tacxmentoj, sub la kondukado de Moseo kaj Aaron.</li>
      <li>Kaj Moseo priskribis iliajn lokojn de eliro, laux ilia irado, konforme al la ordono de la Eternulo; kaj jen estas ilia irado laux iliaj lokoj de eliro:</li>
      <li>el Rameses ili eliris en la unua monato, en la dek-kvina tago de la unua monato; en la dua tago de Pasko la Izraelidoj eliris kun forta mano antaux la okuloj de la tuta Egiptujo.</li>
      <li>Dume la Egiptoj estis enterigantaj cxiujn unuenaskitojn, kiujn la Eternulo mortigis inter ili; kaj super iliaj dioj la Eternulo faris jugxon.</li>
      <li>Kaj la Izraelidoj eliris el Rameses kaj haltis tendare en Sukot.</li>
      <li>Kaj ili eliris el Sukot, kaj haltis tendare en Etam, kiu estas cxe la rando de la dezerto.</li>
      <li>Kaj ili eliris el Etam, kaj turnis sin al Pi-Hahxirot, kiu estas kontraux Baal-Cefon, kaj ili haltis tendare antaux Migdol.</li>
      <li>Kaj ili eliris el Pi-Hahxirot kaj transiris meze de la maro en la dezerton, kaj ili iris tritagan vojon tra la dezerto Etam kaj haltis tendare en Mara.</li>
      <li>Kaj ili eliris el Mara kaj venis Elimon; en Elim estis dek du fontoj de akvo kaj sepdek daktilaj palmoj, kaj ili haltis tie tendare.</li>
      <li>Kaj ili eliris el Elim kaj haltis tendare cxe la Rugxa Maro.</li>
      <li>Kaj ili foriris de la Rugxa Maro kaj haltis tendare en la dezerto Sin.</li>
      <li>Kaj ili foriris el la dezerto Sin kaj haltis tendare en Dofka.</li>
      <li>Kaj ili eliris el Dofka kaj haltis tendare en Alusx.</li>
      <li>Kaj ili eliris el Alusx kaj haltis tendare en Refidim, kaj tie ne estis akvo por la popolo por trinki.</li>
      <li>Kaj ili eliris el Refidim kaj haltis en la dezerto Sinaj.</li>
      <li>Kaj ili eliris el la dezerto Sinaj kaj haltis tendare en Kibrot-  Hataava.</li>
      <li>Kaj ili eliris el Kibrot-Hataava kaj haltis tendare en HXacerot.</li>
      <li>Kaj ili eliris el HXacerot kaj haltis tendare en Ritma.</li>
      <li>Kaj ili eliris el Ritma kaj haltis tendare en Rimon-Perec.</li>
      <li>Kaj ili eliris el Rimon-Perec kaj haltis tendare en Libna.</li>
      <li>Kaj ili eliris el Libna kaj haltis tendare en Risa.</li>
      <li>Kaj ili eliris el Risa kaj haltis tendare en Kehelata.</li>
      <li>Kaj ili eliris el Kehelata kaj haltis tendare cxe la monto SXefer.</li>
      <li>Kaj ili foriris de la monto SXefer kaj haltis tendare en HXarada.</li>
      <li>Kaj ili eliris el HXarada kaj haltis tendare en Makhelot.</li>
      <li>Kaj ili eliris el Makhelot kaj haltis tendare en Tahxat.</li>
      <li>Kaj ili eliris el Tahxat kaj haltis tendare en Terahx.</li>
      <li>Kaj ili eliris el Terahx kaj haltis tendare en Mitka.</li>
      <li>Kaj ili eliris el Mitka kaj haltis tendare en HXasxmona.</li>
      <li>Kaj ili eliris el HXasxmona kaj haltis tendare en Moserot.</li>
      <li>Kaj ili eliris el Moserot kaj haltis tendare en Bene-Jaakan.</li>
      <li>Kaj ili eliris el Bene-Jaakan kaj haltis tendare en HXor-Hagidgad.</li>
      <li>Kaj ili eliris el HXor-Hagidgad kaj haltis tendare en Jotbata.</li>
      <li>Kaj ili eliris el Jotbata kaj haltis tendare en Abrona.</li>
      <li>Kaj ili eliris el Abrona kaj haltis tendare en Ecjon-Geber.</li>
      <li>Kaj ili eliris el Ecjon-Geber kaj haltis tendare en la dezerto Cin (tio estas Kadesx).</li>
      <li>Kaj ili eliris el Kadesx, kaj haltis tendare cxe la monto Hor, cxe la rando de la lando de Edom.</li>
      <li>Kaj la pastro Aaron supreniris sur la monton Hor laux la ordono de la Eternulo, kaj mortis tie en la jaro kvardeka post la eliro de la Izraelidoj el la lando Egipta, en la kvina monato, en la unua tago de la monato.</li>
      <li>Kaj Aaron havis la agxon de cent dudek tri jaroj, kiam li mortis sur la monto Hor.</li>
      <li>Kaj la Kanaanido, la regxo de Arad, kiu logxis en la sudo de la lando Kanaana, auxdis, ke venas la Izraelidoj.</li>
      <li>Kaj ili foriris de la monto Hor kaj haltis tendare en Calmona.</li>
      <li>Kaj ili eliris el Calmona kaj haltis tendare en Punon.</li>
      <li>Kaj ili eliris el Punon kaj haltis tendare en Obot.</li>
      <li>Kaj ili eliris el Obot, kaj haltis tendare en Ije-Abarim, cxe la limo de Moab.</li>
      <li>Kaj ili eliris el Ije-Abarim kaj haltis tendare en Dibon-Gad.</li>
      <li>Kaj ili eliris el Dibon-Gad kaj haltis tendare en Almon-Diblataim.</li>
      <li>Kaj ili eliris el Almon-Diblataim, kaj haltis tendare cxe la montoj Abarim, antaux Nebo.</li>
      <li>Kaj ili foriris de la montoj Abarim, kaj haltis tendare en la stepoj de Moab, cxe la Jerihxa Jordan.</li>
      <li>Kaj ili arangxis sian tendaron cxe Jordan, de Bet-Jesximot gxis Abel-  SXitim, en la stepoj de Moab.</li>
      <li>Kaj la Eternulo ekparolis al Moseo en la stepoj de Moab cxe la Jerihxa Jordan, dirante:</li>
      <li>Parolu al la Izraelidoj, kaj diru al ili:Kiam vi transiros Jordanon en la landon Kanaanan,</li>
      <li>tiam forpelu de antaux vi cxiujn logxantojn de la lando, kaj detruu cxiujn iliajn figurojn, kaj cxiujn iliajn fanditajn bildojn detruu, kaj cxiujn iliajn altajxojn ekstermu;</li>
      <li>kaj ekposedu la landon kaj eklogxu en gxi, cxar al vi Mi donas la landon, ke vi posedu gxin.</li>
      <li>Kaj dispartigu al vi la landon per loto konforme al viaj familioj; al la plinombra donu pli grandan posedajxon, kaj al la malplinombra donu malpli grandan posedajxon; kie al iu trafos la loto, tie estu lia posedajxo; laux la triboj de viaj patroj prenu al vi posedajxojn.</li>
      <li>Sed se vi ne forpelos de antaux vi la logxantojn de la lando, tiam tiuj, kiujn vi restigos el ili, estos dornoj por viaj okuloj kaj pikiloj por viaj flankoj, kaj ili premos vin en la lando, en kiu vi logxos.</li>
      <li>Kaj tiam tion, kion Mi intencis fari al ili, Mi faros al vi.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo, dirante:</li>
      <li>Ordonu al la Izraelidoj, kaj diru al ili:Kiam vi venos en la landon Kanaanan, tiu lando farigxu via posedajxo, la lando Kanaana laux siaj limoj.</li>
      <li>La rando suda estu por vi de la dezerto Cin, apud Edom, kaj la suda limo estu por vi de la fino de la Sala Maro oriente;</li>
      <li>kaj la suda limo turnigxos cxe vi al la altajxo Akrabim kaj iros tra Cin, kaj gxiaj elstarajxoj iros suden gxis Kadesx-Barnea kaj atingos gxis HXacar-Adar kaj pasos tra Acmon;</li>
      <li>kaj de Acmon la limo turnigxos al la Egipta torento, kaj gxiaj elstarajxoj estos gxis la maro.</li>
      <li>Kaj por okcidenta limo estu por vi la Granda Maro kiel limo; tio estos por vi la limo okcidenta.</li>
      <li>Kaj tia estu por vi la limo norda:de la Granda Maro vi tiros gxin al vi gxis la monto Hor;</li>
      <li>de la monto Hor tiru gxin gxis HXamat, kaj la elstarajxoj de la limo iros al Cedad;</li>
      <li>kaj la limo iros gxis Zifron, kaj gxiaj elstarajxoj iros gxis HXacar-  Enan; tio estu por vi la limo norda.</li>
      <li>Kaj la limon orientan vi tiros al vi de HXacar-Enan gxis SXefam;</li>
      <li>de SXefam la limo iros gxis Ribla, orienten de Ain; poste la limo iros malsupren kaj tusxos la bordon de la maro Kineret oriente;</li>
      <li>kaj pluen la limo iros gxis Jordan, kaj gxiaj elstarajxoj estos gxis la Sala Maro. Tia estos via lando laux gxiaj limoj cxirkauxe.</li>
      <li>Kaj Moseo ordonis al la Izraelidoj, dirante:Tio estas la lando, kiun vi dividos inter vi per loto kaj kiun la Eternulo ordonis doni al naux triboj kaj al duontribo;</li>
      <li>cxar la tribo de la Rubenidoj laux iliaj patrodomoj, kaj la tribo de la Gadidoj laux iliaj patrodomoj, kaj duono de la tribo de la Manaseidoj prenis sian parton;</li>
      <li>la du triboj kaj la duontribo prenis sian parton transe de la Jerihxa Jordan, oriente, sur la flanko de sunlevigxo.</li>
      <li>Kaj la Eternulo ekparolis al Moseo, dirante:</li>
      <li>Jen estas la nomoj de la viroj, kiuj disdividos inter vi la landon:Eleazar, la pastro, kaj Josuo, filo de Nun.</li>
      <li>Kaj po unu estro el cxiu tribo prenu por la dividado de la lando.</li>
      <li>Kaj jen estas la nomoj de la viroj:por la tribo de Jehuda, Kaleb, file de Jefune;</li>
      <li>kaj por la tribo de la Simeonidoj, SXemuel, filo de Amihud;</li>
      <li>por la tribo de Benjamen, Elidad, filo de Kislon;</li>
      <li>kaj por la tribo de la Danidoj, la estro Buki, filo de Jogli;</li>
      <li>por la filoj de Jozef:por la tribo de la Manaseidoj, la estro HXaniel,  filo de Efod,</li>
      <li>kaj por la tribo de la Efraimidoj, la estro Kemuel, filo de SXiftan;</li>
      <li>kaj por la tribo de la Zebulunidoj, la estro Elicafan, filo de Parnahx;</li>
      <li>kaj por la tribo de la Isahxaridoj, la estro Paltiel, filo de Azan;</li>
      <li>kaj por la tribo de la Asxeridoj, la estro Ahxihud, filo de SXelomi;</li>
      <li>kaj por la tribo de la Naftaliidoj, la estro Pedahel, filo de Amihud.</li>
      <li>Tio estas tiuj, al kiuj la Eternulo ordonis, ke ili disdonu la posedajxojn al la Izraelidoj en la lando Kanaana.</li>
    </ol>
  </li>
  <li>
    <ol>
      <li>Kaj la Eternulo ekparolis al Moseo en la stepoj de Moab cxe la Jerihxa Jordan, dirante:</li>
      <li>Ordonu al la Izraelidoj, ke ili donu al la Levidoj el siaj posedajxoj urbojn por logxi; ankaux la kampojn cxirkaux tiuj urboj donu al la Levidoj.</li>
      <li>Kaj la urboj estos por ili por logxi, kaj la kampoj estos por iliaj brutoj kaj por ilia havo kaj por cxiuj iliaj bezonoj de la vivo.</li>
      <li>Kaj la kampoj de tiuj urboj, kiujn vi donos al la Levidoj, devas etendigxi mil ulnojn ekster la muroj de la urboj cxirkauxe.</li>
      <li>Kaj mezuru ekster la urbo sur la orienta flanko du mil ulnojn kaj sur la suda flanko du mil ulnojn kaj sur la okcidenta flanko du mil ulnojn kaj sur la norda flanko du mil ulnojn, kaj la urbo estos en la mezo; tiaj estu por ili la kampoj de la urboj.</li>
      <li>Kaj el la urboj, kiujn vi donos al la Levidoj, estos ses urboj de rifugxo, en kiujn vi al mortiginto permesos forkuri; kaj krom tiuj donu kvardek du urbojn.</li>
      <li>La nombro de cxiuj urboj, kiujn vi devas doni al la Levidoj, estas kvardek ok urboj kune kun iliaj kampoj.</li>
      <li>La urbojn, kiujn vi donos el la posedajxoj de la Izraelidoj, de la plimultaj prenu pli multe kaj de la malplimultaj prenu malpli multe; cxiu konforme al sia posedajxo, kiun li ricevos, devas doni el siaj urboj al la Levidoj.</li>
      <li>Kaj la Eternulo ekparolis al Moseo, dirante:</li>
      <li>Parolu al la Izraelidoj, kaj diru al ili:Kiam vi transiros Jordanon en la landon Kanaanan,</li>
      <li>tiam elektu al vi urbojn, kiuj estu cxe vi urboj de rifugxo, kien povas forkuri mortiginto, kiu mortigis homon senintence.</li>
      <li>Kaj tiuj urboj estos cxe vi rifugxejo kontraux vengxanto, por ke ne mortu la mortiginto, antaux ol li staros antaux la komunumo por jugxo.</li>
      <li>Kaj el la urboj, kiujn vi donos, ses urboj de rifugxo estu cxe vi.</li>
      <li>Tri urbojn donu transe de Jordan kaj tri urbojn donu en la lando Kanaana; urboj de rifugxo ili estu.</li>
      <li>Por la Izraelidoj kaj por la fremdulo kaj por la paslogxanto inter ili estu tiuj ses urboj por rifugxo, por ke forkuru tien cxiu, kiu mortigis homon senintence.</li>
      <li>Sed se per fera objekto li batis lin kaj cxi tiu mortis, tiam li estas mortiginto; la mortiginton oni devas mortigi.</li>
      <li>Kaj se li batis lin per mana sxtono, de kiu oni povas morti, kaj cxi tiu mortis, tiam li estas mortiginto; la mortiginton oni devas mortigi.</li>
      <li>Aux se li batis lin per mana objekto ligna, de kiu oni povas morti, kaj cxi tiu mortis, tiam li estas mortiginto; la mortiginton oni devas mortigi.</li>
      <li>La vengxanto de la sango mem povas mortigi la mortiginton; kiam li renkontos lin, li povas mortigi lin.</li>
      <li>Se iu pusxis iun pro malamo aux sin kasxinte jxetis ion sur lin kaj cxi tiu mortis,</li>
      <li>aux se li malamike per sia mano batis lin kaj cxi tiu mortis, tiam oni devas mortigi la batinton:li estas mortiginto; la vengxanto de la sango povas mortigi la mortiginton, kiam li renkontos lin.</li>
      <li>Sed se per hazardo kaj ne pro malamikeco li pusxis lin, aux se li jxetis sur lin ian objekton sen malbonintenco,</li>
      <li>aux se sxtonon, de kiu oni povas morti, li jxetis sur lin ne vidante,  kaj cxi tiu mortis, sed li ne estis lia malamiko kaj ne deziris al li malbonon:</li>
      <li>tiam la komunumo devas jugxi inter la batinto kaj la vengxanto de la sango laux cxi tiuj legxoj;</li>
      <li>kaj la komunumo devas savi la mortiginton el la mano de la vengxanto de la sango, kaj la komunumo revenigos lin en lian urbon de rifugxo, kien li forkuris; kaj li devas logxi tie gxis la morto de la granda pastro, kiu estas oleita per sankta oleo.</li>
      <li>Sed se la mortiginto eliris el la limoj de sia urbo de rifugxo, kien li forkuris,</li>
      <li>kaj la vengxanto de la sango trovis lin ekster la limoj de lia urbo de rifugxo kaj la vengxanto de la sango mortigis la mortiginton, tiam li ne estas kulpa pri la sango;</li>
      <li>cxar en sia urbo de rifugxo li devas resti gxis la morto de la granda pastro, kaj post la morto de la granda pastro la mortiginto povas reveni sur la teron de sia posedajxo.</li>
      <li>Kaj tio estu por vi legxa regulo en viaj generacioj, en cxiuj viaj lokoj de logxado.</li>
      <li>CXiun, kiu mortigis homon, tiun mortiginton oni devas mortigi, se raportis pri li atestantoj; sed unu atestanto ne suficxas, por kondamni homon al morto.</li>
      <li>Ne prenu elacxeton pro animo de mortiginto, kiu estas malbonagulo mortiginda; oni devas lin mortigi.</li>
      <li>Kaj ne prenu elacxeton pro homo, kiu forkuris en urbon de rifugxo, ke li povu reveni kaj logxi sur sia tero antaux la morto de la pastro.</li>
      <li>Kaj ne malhonoru la teron, sur kiu vi estos, cxar sango malhonoras la teron, kaj nur per la sango de tiu, kiu versxis sangon, la tero povas purigxi de la sango, kiu estas versxita sur gxi.</li>
      <li>Kaj ne malpurigu la landon, en kiu vi logxas kaj en kies mezo Mi restas; cxar Mi, la Eternulo, restas inter la Izraelidoj.</li>
    </ol>
  </li>
  <li>
    <ol>
      <li>Kaj aliris la familiestroj de la familio de Gilead, filo de Mahxir, filo de Manase, el la familioj de la Jozefidoj, kaj ekparolis antaux Moseo kaj antaux la eminentuloj, la familiestroj de la Izraelidoj;</li>
      <li>kaj ili diris:Al nia sinjoro la Eternulo ordonis disdoni la teron kiel posedajxon per loto al la Izraelidoj, kaj al nia sinjoro la Eternulo ordonis doni la parton de nia frato Celofhxad al liaj filinoj.</li>
      <li>Sed se ili farigxos edzinoj de iu el la filoj de alia tribo de la Izraelidoj, tiam ilia posedajxo estos forprenita el la posedajxo de niaj patroj, kaj aligxos al la posedajxo de tiu tribo, al kiu ili ekapartenos, kaj el nia lote ricevita posedajxo gxi estos forprenita.</li>
      <li>Kaj kiam ecx estos jubilea jaro cxe la Izraelidoj, ilia posedajxo restos aligita al la posedajxo de tiu tribo, al kiu ili apartenos; kaj el la posedajxo de la tribo de niaj patroj ilia posedajxo restos forprenita.</li>
      <li>Tiam Moseo donis ordonon al la Izraelidoj laux la instrukcio de la Eternulo, dirante:Prave parolas la tribo de la Jozefidoj.</li>
      <li>Jen kion ordonis la Eternulo koncerne la filinojn de Celofhxad:Ili povas farigxi edzinoj de tiuj, kiuj placxos al ili, sed nur en familio el la tribo de siaj patroj ili edzinigxu;</li>
      <li>por ke ne transiru hereda posedajxo de la Izraelidoj el unu tribo en alian tribon, cxar cxiu el la Izraelidoj devas resti fortike cxe la posedajxo de la tribo de liaj patroj.</li>
      <li>Kaj cxiu filino, kiu heredas posedajxon en la triboj de la Izraelidoj,  devas edzinigxi kun iu el la familioj de la tribo de sxia patro, por ke la Izraelidoj heredu cxiu la posedajxon de siaj patroj;</li>
      <li>kaj por ke posedajxo ne transiru el unu tribo en alian tribon, sed cxiu tribo de la Izraelidoj restu fortike cxe sia posedajxo.</li>
      <li>Kiel la Eternulo ordonis al Moseo, tiel faris la filinoj de Celofhxad;</li>
      <li>kaj Mahxla, Tirca kaj HXogla kaj Milka kaj Noa, la filinoj de Celofhxad, edzinigxis kun filoj de siaj onkloj.</li>
      <li>En la familioj de la filoj de Manase, filo de Jozef, ili edzinigxis,  kaj ilia posedajxo restis en la tribo de la familio de ilia patro.</li>
      <li>Tio estas la ordonoj kaj la legxoj, kiujn la Eternulo donis per Moseo al la Izraelidoj en la stepoj de Moab, cxe la Jerihxa Jordan.</li>
    </ol>
  </li>
</ol>