<ol>
  <li>
    <ol>
      <li>La presbitero al la elektita sinjorino kaj sxiaj infanoj, kiujn mi amas en la vero; kaj ne mi sola, sed ankaux cxiuj, kiuj konas la veron;</li>
      <li>pro la vero restanta en ni, kaj gxi estos cxe ni por cxiam:</li>
      <li>Graco, kompato, paco, estos cxe ni, de Dio, la Patro, kaj de Jesuo Kristo,  la Filo de la Patro, en vero kaj amo.</li>
      <li>Mi treege gxojas, ke mi trovis iujn el viaj infanoj iradantajn en la vero tiel same, kiel ni ricevis ordonon de la Patro.</li>
      <li>Kaj nun mi vin petegas, sinjorino, skribante ne kvazaux novan ordonon al vi, sed tiun, kiun ni havis de la komenco, ke ni amu unu la alian.</li>
      <li>Kaj jen estas la amo:ke ni iradu laux Liaj ordonoj. Tio estas la ordono,  tiu sama, kiun vi auxdis de la komenco, ke vi iradu en gxi.</li>
      <li>CXar multaj delogantoj eliris en la mondon, kiuj ne konfesas Jesuon Kriston venantan en karno. Tio estas la deloganto kaj la antikristo.</li>
      <li>Gardu vin, ke vi ne perdu viajn elfaritajxojn, sed ke vi ricevu plenan rekompencon.</li>
      <li>CXiu, kiu iras antauxen kaj ne restas en la instruado de Kristo, ne havas Dion; kiu restas en la instruado, tiu havas kaj la Patron kaj la Filon.</li>
      <li>Se iu al vi venas kaj ne kunportas cxi tiun instruadon, ne ricevu lin en la domon, kaj al li ne donu salutan vorton;</li>
      <li>cxar kiu al li salute parolas, tiu partoprenas en liaj malbonfaroj.</li>
      <li>Havante multon por skribi al vi, mi ne volis skribi per papero kaj inko;  sed mi esperas veni al vi kaj paroli vizagxon kontraux vizagxo, por ke via gxojo estu plena.</li>
      <li>Salutas vin la infanoj de via fratino, la elektita.</li>
    </ol>
  </li>
</ol>