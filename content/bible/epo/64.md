<ol>
  <li>
    <ol>
      <li>La presbitero al Gajo, la amata, kiun mi amas en la vero.</li>
      <li>Amato, mi pregxas, ke al vi prosperu cxio, kaj vi bonsanu tiel same, kiel prosperas al via animo.</li>
      <li>CXar mi treege gxojis, kiam fratoj venis kaj atestis pri via vereco, kiel vi iradas en la vero.</li>
      <li>Pli grandan gxojon mi ne havas, ol auxdi pri miaj infanoj iradantaj en la vero.</li>
      <li>Amato, vi faras fidele rilate al cxiuj viaj klopodoj por la fratoj kaj tiuj fremduloj,</li>
      <li>kiuj atestis vian amon antaux la eklezio; kaj vi faros bone, tiujn antauxenigante dece je Dio,</li>
      <li>cxar pro la Nomo ili eliris, akceptante nenion de la nacianoj.</li>
      <li>Ni devas do akcepti tiajn, por ke ni estu kunlaborantoj kun la vero.</li>
      <li>Mi skribis iom al la eklezio; sed Diotrefes, kiu amas la estrecon inter ili, nin ne akceptas.</li>
      <li>Tial, se mi venos, mi rememorigos al li la farojn, kiujn li faras, per malbonaj paroloj babilante kontraux ni; kaj ne kontenta je tio, li mem ne akceptas la fratojn, nek tion permesas al tiuj, kiuj volas, kaj ilin el la eklezio elpelas.</li>
      <li>Amato, imitu ne la malbonon, sed la bonon. Bonfaranto estas el Dio;  malbonfaranto ne vidis Dion.</li>
      <li>Pri Demetrio estas atestite de cxiuj, kaj de la vero mem; kaj ni ja atestas; kaj vi scias, ke nia atesto estas vera.</li>
      <li>Mi havis multon por skribi al vi; sed mi ne volas skribi al vi per inko kaj kano;</li>
      <li>sed mi esperas vidi vin baldaux, kaj ni parolos vizagxon kontraux vizagxo.  Paco al vi. Salutas vin la amikoj. Salutu laux nomo la amikojn.</li>
    </ol>
  </li>
</ol>