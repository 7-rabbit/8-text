<ol>
  <li>
    <ol>
      <li>Pauxlo, malliberulo por Kristo Jesuo, kaj Timoteo, la frato, al Filemon,  nia amato kaj kunlaboranto,</li>
      <li>kaj al Apfia, la fratino, kaj al Arhxipo, nia kunbatalanto, kaj al la eklezio en via domo:</li>
      <li>Graco al vi kaj paco de Dio, nia Patro, kaj de la Sinjoro Jesuo Kristo.</li>
      <li>Mi cxiam dankas mian Dion, memorigante pri vi en miaj pregxoj,</li>
      <li>auxdinte pri via amo kaj pri la fido, kiun vi havas al la Sinjoro Jesuo kaj al cxiuj sanktuloj;</li>
      <li>por ke la partoprenado en via fido farigxu energia per la sciigo de cxiu bonajxo, kiu estas en vi, por Kristo.</li>
      <li>CXar mi tre gxojis kaj havis multon da konsolo pro via amo, cxar la koroj de la sanktuloj refresxigxis per vi, frato mia.</li>
      <li>Kvankam do mi havas plenan kuragxon en Kristo, por ordoni al vi tion, kio estas konvena,</li>
      <li>tamen pro la amo mi preferas petegi tia, kia mi estas, Pauxlo, maljunulo kaj nun ankaux malliberulo pro Kristo Jesuo;</li>
      <li>mi petegas vin koncerne mian filon, kiun mi naskis en miaj katenoj; tio estis Onesimo,</li>
      <li>kiu estis iam senutila por vi, sed nun estas utila por vi kaj por mi;</li>
      <li>mi jxus resendis al vi lin mem, alivorte, mian propran koron;</li>
      <li>lin mi volonte ja tenus apud mi, por ke anstataux vi li estu al mi helpanto en la ligiloj de la evangelio;</li>
      <li>sed mi nenion volis fari sen via konsento; por ke via boneco estu ne kvazaux deviga, sed lauxvola.</li>
      <li>CXar eble li pro tio estas apartigita for de vi por kelka tempo, por ke vi havu lin por cxiam;</li>
      <li>jam ne kiel sklavon, sed kiel pli bonan ol sklavo, kiel fraton amatan,  precipe por mi, sed des pli por vi, kaj en la karno kaj en la Sinjoro.</li>
      <li>Se vi do rigardas min kiel kunulon, akceptu lin tiel same, kiel min mem.</li>
      <li>Se tamen li faris ian malhonestajxon, aux sxuldas ion al vi, tion enkalkulu en mian konton;</li>
      <li>mi, Pauxlo, skribas per mia propra mano, mi gxin repagos; mi tamen ne diras al vi, ke vi viaparte sxuldas al mi ecx vin mem.</li>
      <li>Jes, frato mia, lasu min havi plezuron de vi en la Sinjoro; refresxigu mian koron en Kristo.</li>
      <li>Fidante pri via obeo, mi skribas al vi, sciante, ke vi faros ecx pli multe, ol kiom mi diras.</li>
      <li>Sed krom tio pretigu por mi gastocxambron; cxar mi esperas, ke mi, laux viaj pregxoj, estos donita al vi.</li>
      <li>Salutas vin Epafras, mia kunmalliberulo en Kristo Jesuo,</li>
      <li>Marko, Aristarhxo, Demas, Luko, miaj kunlaborantoj.</li>
      <li>La graco de nia Sinjoro Jesuo Kristo estu kun via spirito. Amen.</li>
    </ol>
  </li>
</ol>