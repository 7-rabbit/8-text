<ol>
  <li>
    <ol>
      <li>Píseň nejpřednější z písní Šalomounových.</li>
      <li>Ó by mne políbil políbením úst svých; nebo lepší jsou milosti tvé nežli víno.</li>
      <li>Pro vůni masti tvé jsou výborné, mast rozlitá jméno tvé; protož tě mladice milují.</li>
      <li>Táhniž mne, a poběhnem za tebou. Uvedltě mne král do pokojů svých, plésati a veseliti se v tobě budeme, a vychvalovati milosti tvé více než víno; upřímí milují tě.</li>
      <li>Jsemť černá, ale milostná, ó dcery Jeruzalémské, tak jako stanové Cedarští, jako opony Šalomounovy.</li>
      <li>Nehleďte na mne, žeť jsem snědá, nebo jsem obhořela od slunce. Synové matky mé rozpálivše se proti mně, postavili mne, abych ostříhala vinic, a vinice své nehlídala jsem.</li>
      <li>Oznam mi ty, kteréhož miluje duše má, kde paseš? Kde dáváš odpočinutí o poledni? Nebo proč mám býti tak jako poběhlá při stádích tovaryšů tvých?</li>
      <li>Jestliže nevíš, ó nejkrašší mezi ženami, vyjdi po šlepějích ovcí, a pas kozlátka svá podlé obydlí pastýřů.</li>
      <li>Jízdě v vozích Faraonových připodobňuji tě, ó milostnice má.</li>
      <li>Líce tvá okrášlena jsou ozdobami, a hrdlo tvé halžemi.</li>
      <li>Ozdob zlatých naděláme tobě s proměnami stříbrnými.</li>
      <li>Dotud, dokudž král stolí, nardus můj vydává vůni svou.</li>
      <li>Svazček mirry jest mi milý můj, na prsech mých odpočívaje.</li>
      <li>Milý můj jest mi hrozen cyprový na vinicích v Engadi.</li>
      <li>Aj, jak jsi ty krásná, přítelkyně má, aj, jak jsi krásná! Oči tvé jako holubičí.</li>
      <li>Aj, jak jsi ty krásný, milý můj, jak utěšený! I to lůže naše zelená se.</li>
      <li>Trámové domů našich jsou z cedrů, a pavlače naše z boroví.</li>
    </ol>
  </li>
  <li>
    <ol>
      <li>Já jsem růže Sáronská, a lilium při dolinách.</li>
      <li>Jako lilium mezi trním, tak přítelkyně má mezi pannami.</li>
      <li>Jako jabloň mezi dřívím lesním, tak milý můj mezi mládenci. V stínu jeho žádostiva jsem byla seděti, a sedímť; nebo ovoce jeho sladké jest ústům mým.</li>
      <li>Uvedl mne na hody, maje za korouhev lásku ke mně.</li>
      <li>Očerstvětež mne těmi flašemi, posilňte mne těmi jablky, nebo umdlévám milostí,</li>
      <li>Levice jeho pod hlavou mou, a pravicí svou objímá mne.</li>
      <li>Zavazujiť vás přísahou, dcery Jeruzalémské, skrze srny a laně polní, abyste nebudily a nevyrážely ze sna milého mého, dokudž by nechtěl.</li>
      <li>Hlas milého mého, aj, onť se béře, skáče po těch horách, poskakuje na těch pahrbcích.</li>
      <li>Podobný jest milý můj srně aneb mladému jelenu; aj, on stojí za stěnou naší, vyhlédá z oken, patří skrze mříži.</li>
      <li>Ozval se milý můj, a řekl mi: Vstaň, přítelkyně má, krásná má, a poď.</li>
      <li>Nebo aj, zima pominula, prška přestala a odešla.</li>
      <li>Kvítíčko se ukazuje po zemi, čas prozpěvování přišel, a hlas hrdličky slyší se v krajině naší.</li>
      <li>Fík vypustil holičky své, a réví rozkvetlé vydalo vůni. Vstaniž, přítelkyně má, krásná má, a poď.</li>
      <li>Holubičko má, v rozsedlinách skalních, v skrýši příkré, ukaž mi oblíčej svůj, nechať slyším hlas tvůj; nebo hlas tvůj libý jest, a oblíčej tvůj žádostivý.</li>
      <li>Zlapejte nám lišky, lišky maličké, ješto škodu dělají na vinicích, poněvadž vinice naše kvete.</li>
      <li>Milý můj jest můj, a já jeho, jenž pase mezi lilium.</li>
      <li>Ažby zavítal ten den, a utekli by stínové ti, navratiž se, připodobni se, milý můj, srně neb mladému jelenu na horách Beter.</li>
    </ol>
  </li>
  <li>
    <ol>
      <li>Na ložci svém v noci hledala jsem toho, kteréhož miluje duše má. Hledala jsem ho, ale nenašla jsem ho.</li>
      <li>Již tedy vstanu, a zchodím město; po ryncích i po ulicech hledati budu toho, kteréhož miluje duše má. Hledala jsem ho, ale nenašla jsem ho.</li>
      <li>Našli mne ponocní, kteříž chodí po městě. Viděli-liž jste toho, kteréhož miluje duše má?</li>
      <li>A jakž jsem jich jen pominula, takž jsem našla toho, kteréhož miluje duše má. Chopila jsem ho, aniž ho pustím, až ho uvedu do domu matky své, a do pokojíka rodičky své.</li>
      <li>Přísahou vás zavazuji, dcery Jeruzalémské, skrze srny a laně polní, abyste nebudily a nevyrážely ze sna milého mého, dokudž by sám nechtěl.</li>
      <li>Která jest to, jenž vstupuje z pouště jako sloupové dymu, okouřena jsuc mirrou a kadidlem, dražším nad všelijaký prach apatekářský?</li>
      <li>Aj, lože Šalomounovo, okolo něhož šedesáte udatných z nejsilnějších Izraelských,</li>
      <li>Vše vládnoucích mečem, vycvičených v boji, z nichž jeden každý má svůj meč při boku svém z příčiny strachu nočního.</li>
      <li>Schranu vystavěl sobě král Šalomoun z dříví Libánského,</li>
      <li>Při níž udělal sloupy stříbrné, dno zlaté a ponebí šarlatové, vnitřek pak jeho postlaný milostí dcer Jeruzalémských.</li>
      <li>Vyjděte a pohleďte, dcery Sionské, na krále Šalomouna v koruně, kterouž ho korunovala matka jeho v den oddávání jeho a v den veselí srdce jeho.</li>
    </ol>
  </li>
  <li>
    <ol>
      <li>Aj, jak jsi ty krásná, přítelkyně má, aj, jak jsi krásná! Oči tvé jako holubičí mezi kadeři tvými, vlasy tvé jako stáda koz, kteréž vídati na hoře Galád.</li>
      <li>Zubové tvoji podobní stádu ovcí jednostejných, když vycházejí z kupadla, z nichž každá mívá po dvém, a mezi nimiž není žádné neplodné.</li>
      <li>Jako provázek z hedbáví červeného dvakrát barveného rtové tvoji, a řeč tvá ozdobná; jako kus jablka zrnatého židoviny tvé mezi kadeři tvými.</li>
      <li>Hrdlo tvé jest jako věže Davidova, vystavená k chování zbroje, v níž na tisíce pavéz visí, vše štítů mužů udatných.</li>
      <li>Oba tvé prsy jako dvé telátek bliženců srních, jenž se pasou v kvítí.</li>
      <li>Ažby zavítal ten den, a utekli by stínové, poodejdu k hoře mirrové a pahrbku kadidlovému.</li>
      <li>Všecka jsi krásná, přítelkyně má, a není na tobě poškvrny.</li>
      <li>Se mnou z Libánu, ó choti má, se mnou z Libánu půjdeš, a pohledíš s vrchu hory Amana, s vrchu Senir a Hermon, z peleší lvových a s hor pardových.</li>
      <li>Jala jsi srdce mé, sestro má choti, jala jsi srdce mé jedním okem svým, a jedinou točenicí hrdla svého.</li>
      <li>Jak utěšené jsou milosti tvé, sestro má choti! Jak vzácnější jsou milosti tvé než víno, a vůně mastí tvých nade všecky vonné věci.</li>
      <li>Strdí tekou rtové tvoji, ó choti, med a mléko pod jazykem tvým, a vůně roucha tvého jako vůně Libánu.</li>
      <li>Zahrada zamčená jsi, sestro má choti, vrchoviště zamčené, studnice zapečetěná.</li>
      <li>Výstřelkové tvoji jsou zahrada stromů jablek zrnatých s ovocem rozkošným cypru a nardu,</li>
      <li>Nardu s šafránem, prustvorce s skořicí, a s každým stromovím kadidlo vydávajícím, mirry a aloes, i s všelijakými zvláštními věcmi vonnými.</li>
      <li>Ó ty sám vrchoviště zahradní, studnice vod živých, a tekoucích z Libánu.</li>
      <li>Věj, větříčku půlnoční, a přiď, větříčku polední, prověj zahradu mou, ať tekou vonné věci její, a ať příjde milý můj do zahrady své, a jí rozkošné ovoce své.</li>
    </ol>
  </li>
  <li>
    <ol>
      <li>Přišelť jsem do zahrady své, sestro má choti, sbírám mirru svou i vonné věci své, jím plást svůj i med svůj, pijí víno své a mléko své. Jezte, přátelé, píte a hojně se napíte, moji milí.</li>
      <li>Spávámť, a však srdce mé bdí. Hlas milého mého, tlukoucího: Otevři mi, sestro má, přítelkyně má, holubičko má, upřímá má; nebo hlava má plná jest rosy, a kadeře mé krůpějí nočních.</li>
      <li>Svlékla jsem sukni svou, kterakž ji obleku? Umyla jsem nohy své, což je mám káleti?</li>
      <li>Milý můj sáhl rukou svou skrze dvéře, a vnitřnosti mé pohnuly se ve mně.</li>
      <li>I vstala jsem, abych otevřela milému svému, a aj, z rukou mých kapala mirra, i z prstů mých, mirra tekutá na rukovětech závory.</li>
      <li>Otevřelať jsem byla milému svému, ale milý můj již byl ušel, a pominul. Duše má byla vyšla, když on promluvil. Hledala jsem ho, ale nenašla jsem ho; volala jsem ho, ale neozval se mi.</li>
      <li>Nalezše mne strážní, kteříž chodí po městě, zbili mne, ranili mne, vzali i rouchu mou se mne strážní zdí městských.</li>
      <li>Zavazuji vás přísahou dcery Jeruzalémské, jestliže byste našly milého mého, co jemu povíte? Že jsem nemocná milostí.</li>
      <li>Což má milý tvůj mimo jiné milé, ó nejkrásnější z žen? Co má milý tvůj nad jiné milé, že nás tak přísahou zavazuješ?</li>
      <li>Milý můj jest bílý a červený, znamenitější nežli deset tisíců jiných.</li>
      <li>Hlava jeho jako ryzí zlato, vlasy jeho kadeřavé, černé jako havran.</li>
      <li>Oči jeho jako holubic nad stoky vod, jako v mléce umyté, stojící v slušnosti.</li>
      <li>Líce jeho jako záhonkové vonných věcí, jako květové vonných věcí; rtové jeho jako lilium prýštící mirru tekutou.</li>
      <li>Ruce jeho prstenové zlatí, vysazení kamením drahým jako postavcem modrým; břicho jeho stkvělost slonové kosti zafiry obložené.</li>
      <li>Hnátové jeho sloupové mramoroví, na podstavcích zlata nejčistšího založení; oblíčej jeho jako Libán, výborný jako cedrové.</li>
      <li>a jeho přesladká, a všecken jest přežádostivý. Takovýť jest milý můj, takový jest přítel můj, ó dcery Jeruzalémské. [ (Song of Solomon 5:17) Kamže odšel milý tvůj, ó nejkrásnější z žen? Kam se obrátil milý tvůj? A hledati ho budeme s tebou. ]</li>
    </ol>
  </li>
  <li>
    <ol>
      <li>Milý můj sstoupil do zahrady své, k záhonkům věci vonných, aby pásl v zahradách, a aby zbíral lilium.</li>
      <li>Já jsem milého mého, a milý můj jest můj, kterýž pase mezi lilium.</li>
      <li>Krásná jsi, přítelkyně má, jako Tersa, pěkná jako Jeruzalém, hrozná jako vojsko s praporci.</li>
      <li>Odvrať oči své od patření na mne, nebo ony mne posilují. Vlasy tvé jsou jako stáda koz, kteréž vídati v Galád.</li>
      <li>Zubové tvoji jsou podobní stádu ovcí, když vycházejí z kupadla, z nichž každá mívá po dvém, a mezi nimiž není žádné neplodné.</li>
      <li>Jako kus jablka zrnatého židoviny tvé mezi kadeři tvými.</li>
      <li>Šedesáte jest královen, a osmdesáte ženin, a mladic bez počtu;</li>
      <li>Jediná jest však má holubice, má upřímá, jedinká při matce své, nepoškvrněná při své rodičce. Spatřivše ji dcery, blahoslavily ji, královny a ženiny chválily ji, řkouce:</li>
      <li>Která jest to, kterouž viděti jako dennici, krásná jako měsíc, čistá jako slunce, hrozná jako vojsko s praporci?</li>
      <li>Do zahrady vypravené sstoupila jsem, abych spatřila ovoce údolí, abych viděla, kvete-li vinný kmen, a pučí-li se jabloně zrnaté.</li>
      <li>Nezvěděla jsem, a žádost má ponukla mne na vůz přednějších z lidu mého.</li>
      <li>Navrať se, navrať, ó Sulamitská, navrať se, navrať, ať na tě patříme. Co uzříte na Sulamitské? Jako zástup vojenský.</li>
      <li></li>
    </ol>
  </li>
  <li>
    <ol>
      <li>Jak jsou krásné nohy tvé v střevících, dcero knížecí! Okolek bedr tvých jako zápony, dílo ruku výborného řemeslníka.</li>
      <li>Pupek tvůj koflík okrouhlý, ne bez nápoje; břicho tvé jako stoh pšenice obrostlý kvítím.</li>
      <li>Oba tvé prsy jako dvé telátek bliženců srních.</li>
      <li>Hrdlo tvé jako věže z kostí slonových, oči tvé rybníci v Ezebon podlé brány Batrabbim, nos tvůj věže Libánská patřící k Damašku.</li>
      <li>Hlava tvá na tobě jako Karmel, a vlasy hlavy tvé jako šarlat; i král přivázán by byl na pavlačích.</li>
      <li>Jak jsi ty krásná, a jak utěšená, ó milosti přerozkošná!</li>
      <li>Ta postava tvá podobna jest palmě, a prsy tvé hroznům.</li>
      <li>Řekl jsem: Vstoupím na palmu, dosáhnu vrchů jejích. Nechažť tedy jsou prsy tvé jako hroznové vinného kmene, a vůně chřípí tvých jako jablek vonných.</li>
      <li>Ústa tvá jako víno výborné, milá pro upřímnost, působící, aby i těch, jenž spí, rtové mluvili.</li>
      <li>Já jsem milého svého, a ke mně jest žádost jeho.</li>
      <li>Poď, milý můj, vyjděme na pole, přenocujme ve vsech.</li>
      <li>Ráno přivstaneme, na vinice pohledíme, kvete-li vinný kmen, již-li se ukázal začátek hroznů, kvetou-li jablka zrnatá, a tuť dám tobě milosti své.</li>
      <li>Pěkná jablečka vydala vůni, a na dveřech našich všecky rozkoše nové i staré, milý můj, zachovala jsem tobě.</li>
    </ol>
  </li>
  <li>
    <ol>
      <li>Ó bys byl jako bratr můj požívající prsí matky mé, abych tě naleznuc vně, políbila, a nebyla zahanbena.</li>
      <li>Vedla bych tě, a uvedla do domu matky své, a tu bys mne vyučoval; a jáť bych dala píti vína strojeného, a mstu z jablek zrnatých.</li>
      <li>Levice jeho pod hlavou mou, a pravicí svou objímá mne.</li>
      <li>Přísahou vás zavazuji, dcery Jeruzalémské, abyste nebudily a nevyrážely ze sna milého mého, dokudž by sám nechtěl.</li>
      <li>Která jest to, jenž vstupuje z pouště, zpolehši na milého svého? Pod jabloní vzbudila jsem tě; tuť tebe počala matka tvá, tuť tě počala rodička tvá.</li>
      <li>Položiž mne jako pečet na srdce své, jako pečetní prsten na ruku svou. Nebo silné jest jako smrt milování, tvrdá jako hrob horlivost; uhlí její uhlí řeřavé, plamen nejprudší.</li>
      <li>Vody mnohé nemohly by uhasiti tohoto milování, aniž ho řeky zatopí. Kdyby někdo dáti chtěl všecken statek domu svého za takovou milost, se vším tím pohrdnut by byl.</li>
      <li>Sestru máme maličkou, kteráž ještě nemá prsí. Co učiníme s sestrou svou v den, v kterýž bude řeč o ní?</li>
      <li>Jestliže jest zed, vzděláme na ní palác stříbrný; pakli jest dveřmi, obložíme je dskami cedrovými.</li>
      <li>Já jsem zed, a prsy mé jako věže; takž jsem byla před očima jeho, jako nacházející pokoj.</li>
      <li>Vinici měl Šalomoun v Balhamon, kteroužto pronajal strážným, aby jeden každý přinášel za ovoce její tisíc stříbrných.</li>
      <li>Ale vinice má, kterouž mám, přede mnou jest. Mějž sobě ten tisíc, ó Šalomoune, a dvě stě ti, kteříž ostříhají ovoce jejího.</li>
      <li>Ó ty, kteráž bydlíš v zahradách, přáteléť pozorují hlasu tvého, ohlašujž mi se.</li>
      <li>Pospěš, milý můj, a připodobni se k srně nebo mladému jelenu, na horách vonných věcí.</li>
    </ol>
  </li>
</ol>