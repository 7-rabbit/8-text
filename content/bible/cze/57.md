<ol>
  <li>
    <ol>
      <li>Pavel, vězeň Krista Ježíše, a Timoteus bratr, Filemonovi milému, a pomocníku našemu,</li>
      <li>A Apfie sestře milé, a Archippovi spolurytíři našemu, i vší církvi, kteráž jest v domě tvém:</li>
      <li>Milost vám a pokoj od Boha Otce našeho a Pána Jezukrista.</li>
      <li>Díky činím Bohu svému, vždycky zmínku o tobě čině na svých modlitbách,</li>
      <li>Slyše o lásce tvé a víře, kterouž máš ku Pánu Ježíšovi, i ke všechněm svatým,</li>
      <li>Aby společnost víry tvé mocná byla a tudy poznáno býti mohlo, cožkoli dobrého jest v vás skrze Krista Ježíše.</li>
      <li>Radost zajisté máme velikou, a potěšení z lásky tvé, že srdce svatých občerstvena jsou skrze tebe, bratře.</li>
      <li>Protož ačkoli mnohou smělost mám v Kristu rozkázati tobě, což by náleželo,</li>
      <li>Však pro lásku raději tebe prosím, jsa již takový, totiž Pavel starý, a nyní i vězeň Ježíše Krista.</li>
      <li>Prosímť pak tebe za syna svého, kteréhož jsem zplodil v vězení svém, Onezima,</li>
      <li>Kterýž byl někdy tobě neužitečný, ale nyní tobě i mně velmi užitečný, jehožť jsem odeslal.</li>
      <li>Protož ty jej, (totiž srdce mé,) přijmi.</li>
      <li>Kteréhožto já chtěl jsem byl při sobě zanechati, aby mi posluhoval místo tebe v vězení, kteréž trpím pro evangelium;</li>
      <li>Ale bez vědomí tvého nechtěl jsem nic učiniti, aby dobrý skutek tvůj nebyl jako bezděky, ale z dobré vůle.</li>
      <li>Ano snad proto byl odšel na chvíli, abys jej potom věčného měl,</li>
      <li>Již ne jako služebníka, ale více než služebníka, totiž bratra milého, zvláště mně, a čím víc tobě, i podle těla, i v Pánu.</li>
      <li>Protož máš-li mne za tovaryše, přijmiž jej, jako mne.</li>
      <li>Jestližeť pak v čem ublížil, anebo jest-liť co dlužen, to mně přičti.</li>
      <li>Já Pavel psal jsem svou rukou, jáť zaplatím; ať nedím tobě, že ty i sám sebe jsi mi dlužen.</li>
      <li>Tak, bratře, ať já uživu tebe v Pánu; očerstviž srdce mé v Pánu.</li>
      <li>Jist jsa tvým poslušenstvím, tak jsem tobě napsal, věda, že i více, nežli pravím, učiníš.</li>
      <li>A mezi tím připraviž mi také hospodu; neboť naději mám, že k modlitbám vašim budu vám navrácen.</li>
      <li>Pozdravují tě Epafras, (spoluvězeň můj pro Krista Ježíše,)</li>
      <li>Marek, Aristarchus, Démas a Lukáš, pomocníci moji.</li>
      <li>Milost Pána našeho Jezukrista budiž s duchem vaším. Amen. List tento k Filemonovi psán byl z Říma po Onezimovi služebníku.</li>
    </ol>
  </li>
</ol>