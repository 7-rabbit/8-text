<ol>
  <li>
    <ol>
      <li>Vanhin rakkaalle Gaiukselle, jota minä totuudessa rakastan.</li>
      <li>Rakkaani, minä toivotan sinulle, että kaikessa menestyt ja pysyt terveenä, niinkuin sielusikin menestyy.</li>
      <li>Minua ilahutti suuresti, kun veljet tulivat ja antoivat todistuksen sinun totuudestasi, niinkuin sinä totuudessa vaellatkin.</li>
      <li>Minulla ei ole suurempaa iloa kuin se, että kuulen lasteni vaeltavan totuudessa.</li>
      <li>Rakkaani, sinä toimit uskollisesti kaikessa, mitä teet veljien, vieläpä vieraittenkin hyväksi.</li>
      <li>He ovat seurakunnan edessä antaneet todistuksen sinun rakkaudestasi; ja sinä teet hyvin, kun autat heitä eteenpäin heidän matkallaan, niinkuin Jumalan edessä arvollista on.</li>
      <li>Sillä hänen nimensä tähden he ovat matkalle lähteneet eivätkä ota pakanoilta mitään.</li>
      <li>Me olemme siis velvolliset ottamaan semmoisia vastaan, auttaaksemme yhdessä totuutta eteenpäin.</li>
      <li>Minä kirjoitin seurakunnalle; mutta Diotrefes, joka haluaa olla ensimmäinen heidän joukossaan, ei ota meitä vastaan.</li>
      <li>Sentähden minä, jos tulen, muistutan hänen teoistansa, mitä hän tekee, kun pahoilla sanoilla meistä juoruaa; ja vielä siihenkään tyytymättä, hän ei itse ota veljiä vastaan, vaan estää niitäkin, jotka tahtovat sen tehdä, ja ajaa heidät pois seurakunnasta.</li>
      <li>Rakkaani, älä seuraa pahaa, vaan hyvää. Joka hyvin tekee, se on Jumalasta; joka pahoin tekee, se ei ole Jumalaa nähnyt.</li>
      <li>Demetrius on kaikilta, jopa itse totuudeltakin, saanut hyvän todistuksen; ja mekin todistamme hänestä samaa, ja sinä tiedät, että meidän todistuksemme on tosi.</li>
      <li>Minulla olisi paljon kirjoittamista sinulle, mutta en tahdo kirjoittaa sinulle musteella ja kynällä,</li>
      <li>sillä minä toivon pian näkeväni sinut, ja silloin saamme suullisesti puhella.</li>
      <li>Rauha sinulle! Ystävät tervehtivät sinua. Tervehdys ystäville, kullekin erikseen.</li>
    </ol>
  </li>
</ol>