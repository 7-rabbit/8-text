<ol>
  <li>
    <ol>
      <li>Paulus, Kristi Jesu Fange, og Broderen Timotheus til Filemon, vor elskede og Medarbejder,</li>
      <li>og til Søsteren Appia og Arkippus, vor Medstrider, og Menigheden i dit Hus;</li>
      <li>Nåde være med eder og Fred fra Gud vor Fader og den Herre Jesus Kristus!</li>
      <li>Jeg takker min Gud altid, når jeg kommer dig i Hu i mine Bønner,</li>
      <li>efterdi jeg hører om din Kærlighed og den Tro, som du har til den Herre Jesus og til alle de hellige,</li>
      <li>for at din Delagtighed i Troen må blive virksom for Kristus i Erkendelse af alt det gode, som er i eder.</li>
      <li>Thi stor Glæde og Trøst har jeg fået af din Kærlighed, efterdi de helliges Hjerter ere blevne vederkvægede ved dig, Broder!</li>
      <li>Derfor, endskønt jeg kunde med stor Frimodighed i Kristus befale dig det, som er tilbørligt,</li>
      <li>så beder jeg dig dog hellere for Kærlighedens Skyld, sådan som jeg er, som den gamle Paulus, og nu tilmed Kristi Jesu Fange;</li>
      <li>jeg beder dig for mit Barn, som jeg har avlet i mine Lænker, Onesimus,</li>
      <li>ham, som tilforn var dig unyttig, men nu er nyttig både for dig og for mig, ham, som jeg sender dig tilbage,</li>
      <li>ham, det er mit eget Hjerte.</li>
      <li>Ham vilde jeg gerne beholde hos mig, for at han i dit Sted kunde tjene mig i Evangeliets Lænker.</li>
      <li>Men, uden dit Samtykke vilde jeg intet gøre, for at din Godhed ikke skulde være som af Tvang, men af fri Villie.</li>
      <li>Thi måske blev han derfor skilt fra dig en liden Tid, for at du kunde få ham igen til evigt Eje,</li>
      <li>ikke mere som en Træl, men som mere end en Træl, som en elsket Broder, særlig for mig, men hvor meget mere for dig, både i Kødet og i Herren.</li>
      <li>Dersom da du anser mig for din Medbroder, så modtag ham som mig!</li>
      <li>Men har han gjort dig nogen Uret eller er dig noget skyldig, da før mig det til Regning!</li>
      <li>Jeg, Paulus, skriver med min egen Hånd, jeg vil betale,for ikke at sige dig, at du desuden også skylder mig dig selv.</li>
      <li>Ja, Broder! lad mig få Gavn af dig i Herren, vederkvæg mit Hjerte i Kristus!</li>
      <li>I Tillid til din Lydighed skriver jeg til dig, idet jeg ved, at du vil gøre endog mere end det, jeg siger.</li>
      <li>Men med det samme bered også Herberge for mig; thi jeg håber, at jeg ved eders Bønner skal skænkes eder.</li>
      <li>Epafras, min medfangne i Kristus Jesus,</li>
      <li>Markus, Aristarkus, Demas, Lukas, mine Medarbejdere, hilse dig.</li>
      <li>Vor Herres Jesu Kristi Nåde være med eders Ånd!</li>
    </ol>
  </li>
</ol>