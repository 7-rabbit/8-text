<ol>
  <li>
    <ol>
      <li>Den Ældste til Kajus, den elskede, hvem jeg elsker i Sandhed.</li>
      <li>Du elskede! jeg ønsker, at det i alle Ting må gå dig vel, og du må være karsk, ligesom det går din Sjæl vel.</li>
      <li>Thi jeg blev meget glad, da der kom Brødre og vidnede om Sandheden i dig, hvorledes du vandrer i Sandheden.</li>
      <li>Jeg har ingen større Glæde end denne, at jeg hører, at mine Børn vandre i Sandheden.</li>
      <li>Du elskede! en trofast Gerning gør du i alt, hvad du virker for Brødrene, og det for femmede,</li>
      <li>hvilke have vidnet for Menigheden om din Kærlighed; og du vil gøre vel i at fremme deres Rejse således, som det er Gud værdigt.</li>
      <li>Thi for Navnets Skyld ere de dragne ud, uden at tage noget at Hedningerne.</li>
      <li>Derfor ere vi skyldige at tage os af sådanne, for at vi kunne blive Medarbejdere for Sandheden.</li>
      <li>Jeg har skrevet noget til Menigheden; men Diotrefes, som gerne vil være den ypperste iblandt dem, anerkender os ikke.</li>
      <li>Derfor vil jeg, når jeg kommer erindre om de Gerninger, han gør, idet han bagvasker os med onde Ord; og ikke tilfreds dermed, tager han både selv ikke Brødrene for gode, og dem, som ville det, forhindrer han deri og udstøder dem af Menigheden.</li>
      <li>Du elskede! efterfølg ikke det onde, men det gode. Den, som gør godt, er af Gud; den, som gør ondt, har ikke set Gud.</li>
      <li>Demetrius har et godt Vidnesbyrd af alle og af Sandheden selv; også vi vidne, og du ved, at vort Vidnesbyrd er sandt.</li>
      <li>Jeg havde meget at skrive til dig, men jeg vil ikke skrive til dig med Blæk og Pen.</li>
      <li>Men jeg håber snart at se dig, og da skulle vi mundtligt tale sammen.</li>
      <li>Fred være med dig! Vennerne hilse dig. Hils Vennerne, hver især!</li>
    </ol>
  </li>
</ol>