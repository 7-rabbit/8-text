<ol>
  <li>
    <ol>
      <li>Paulus, Kristi Jesu Apostel ved Guds Villie, og Broderen Timotheus.</li>
      <li>til de hellige og troende Brødre i Kristus i Kolossæ: Nåde være med eder og Fred fra Gud vor Fader!</li>
      <li>Vi takke Gud og vor Herres Jesu Kristi Fader altid, når vi bede for eder,</li>
      <li>da vi have hørt om eders Tro på Kristus Jesus og den Kærlighed, som I have til alle de hellige</li>
      <li>på Grund af det Håb, som er henlagt til eder i Himlene, om hvilket I forud have hørt i Evangeliets Sandheds Ord,</li>
      <li>der er kommet til eder, ligesom det også er i den hele Verden, idet det bærer Frugt og vokser, ligesom det også gør iblandt eder fra den Dag, I hørte og erkendte Guds Nåde i Sandhed,</li>
      <li>således som I have lært af Epafras, vor elskede Medtjener som er en tro Kristi Tjener for eder,</li>
      <li>han, som også gav os eders Kærlighed i Ånden til Kende.</li>
      <li>Derfor have også vi fra den Dag, vi hørte det, ikke ophørt at bede for eder og begære, at I måtte fyldes med Erkendelsen af hans Villie i al Visdom og åndelige Indsigt</li>
      <li>til at vandre Herren værdigt, til alt Velbehag, idet I bære Frugt og vokse i al god Gerning ved Erkendelsen af Gud,</li>
      <li>idet I styrkes med al Styrke efter hans Herligheds Kraft til al Udholdenhed og Tålmodighed med Glæde</li>
      <li>og takke Faderen, som gjorde os dygtige til at have Del i de helliges Arvelod i Lyset,</li>
      <li>han, som friede os ud af Mørkets Magt og satte os over i sin elskede Søns Rige,</li>
      <li>i hvem vi have Forløsningen, Syndernes Forladelse,</li>
      <li>han, som er den usynlige Guds Billede, al Skabnings førstefødte;</li>
      <li>thi i ham bleve alle Ting skabte i Himlene og på Jorden, de synlige og de usynlige, være sig Troner eller Herredømmer eller Magter eller Myndigheder. Alle Ting ere skabte ved ham og til ham;</li>
      <li>og han er forud for alle Ting, og alle Ting bestå ved ham.</li>
      <li>Og han er Legemets Hoved, nemlig Menighedens, han, som er Begyndelsen, førstefødt ud af de døde, for at han skulde blive den ypperste i alle Ting;</li>
      <li>thi det behagede Gud, at i ham skulde hele Fylden bo,</li>
      <li>og ved ham at forlige alle Ting med sig, være sig dem på Jorden eller dem i Himlene, idet han stiftede Fred ved hans Kors's Blod.</li>
      <li>Også eder, som fordum vare fremmedgjorte og fjendske af Sindelag i eders onde Gerninger,</li>
      <li>har han dog nu forligt i sit Køds Legeme ved Døden for at fremstille eder hellige og ulastelige og ustraffelige for sit Åsyn,</li>
      <li>så sandt I blive i Troen, grundfæstede og faste, uden at lade eder rokke fra Håbet i det Evangelium, som I have hørt, hvilket er blevet prædiket i al Skabningen under Himmelen, og hvis Tjener jeg Paulus er bleven.</li>
      <li>Nu glæder jeg mig over mine Lidelser for eder, og hvad der fattes i Kristi Trængsler, udfylder jeg i mit Kød for hans Legeme, som er Menigheden,</li>
      <li>hvis Tjener jeg er bleven efter den Guds Husholdning, som blev given mig over for eder, nemlig fuldelig at forkynde Guds Ord,</li>
      <li>den Hemmelighed, der var skjult igennem alle Tider og Slægter, men nu er bleven åbenbaret for hans hellige,</li>
      <li>hvem Gud vilde tilkendegive, hvilken Rigdom på Herlighed iblandt Hedningerne der ligger i denne Hemmelighed, som er Kristus i eder, Herlighedens Håb,</li>
      <li>hvem vi forkynde, idet vi påminde hvert Menneske og lære hvert Menneske med al Visdom, for at vi kunne fremstille hvert Menneske som fuldkomment i Kristus;</li>
      <li>hvorpå jeg også arbejder, idet jeg kæmper ifølge hans Kraft, som virker mægtigt i mig.</li>
    </ol>
  </li>
  <li>
    <ol>
      <li>Thi jeg vil, at I skulle vide, hvor stor en Kamp jeg har for eder og for dem i Laodikea og for alle, som ikke have set mit Åsyn i Kødet,</li>
      <li>for at deres Hjerter må opmuntres, idet de sammenknyttes i Kærlighed og til den fuldvisse Indsigts hele Rigdom, til Erkendelse af Guds Hemmelighed, Kristus.</li>
      <li>i hvem alle Visdommens og Kundskabens Skatte findes skjulte.</li>
      <li>Dette siger jeg, for at ingen skal bedrage eder med lokkende Tale.</li>
      <li>Thi om jeg også i Kødet er fraværende, så er jeg dog i Ånden hos eder og glæder mig ved at se eders Orden og Fastheden i eders Tro på Kristus.</li>
      <li>Derfor, ligesom I have modtaget Kristus Jesus, Herren, så vandrer i ham,</li>
      <li>idet I ere rodfæstede og opbygges i ham og, stadfæstes ved Troen, således som I bleve oplærte, så I vokse i den med Taksigelse.</li>
      <li>Ser til, at der ikke skal være nogen, som gør eder til Bytte ved den verdslige Visdom og tomt Bedrag efter Menneskers Overlevering, efter Verdens Børnelærdom og ikke efter Kristus;</li>
      <li>thi i ham bor Guddommens hele Fylde legemlig,</li>
      <li>og i ham have I eders Fylde, ham, som er Hovedet for al Magt og Myndighed;</li>
      <li>i hvem I også ere blevne omskårne med en Omskærelse, som ikke er gjort med Hænder, ved Afførelsen af Kødets Legeme, ved Kristi Omskærelse,</li>
      <li>idet I bleve begravne med ham i Dåben, i hvilken I også bleve medoprejste ved Troen på Guds Virkekraft, som oprejste ham fra de døde.</li>
      <li>Også eder, som vare døde i eders Overtrædelser og eders Køds Forhud, eder gjorde han levende tillige med ham, idet han tilgav os alle vore Overtrædelser</li>
      <li>og udslettede det imod os rettede Gældsbrev med dets Befalinger, hvilket gik os imod, og han har taget det bort ved at nagle det til Korset;</li>
      <li>efter at have afvæbnet Magterne og Myndighederne, stillede han dem åbenlyst til Skue, da han i ham førte dem i Sejrstog.</li>
      <li>Lad derfor ingen dømme eder for Mad eller for Drikke eller i Henseende til Højtid eller Nymåne eller Sabbat,</li>
      <li>hvilket er en Skygge af det, som skulde komme, men Legemet er Kristi.</li>
      <li>Lad ingen frarøve eder Sejrsprisen, idet han finder Behag i Ydmyghed og Dyrkelse af Englene, idet han indlader sig på, hvad han har set i Syner, forfængeligt opblæst af sit kødelige Sind,</li>
      <li>og ikke holder fast ved Hovedet, ud fra hvem hele Legemet, idet det hjælpes og sammenknyttes ved sine Bindeled og Bånd, vokser Guds Vækst.</li>
      <li>Når I med Kristus ere døde fra Verdens Børnelærdom, hvorfor lade I eder da pålægge Befalinger, som om I levede i Verden:</li>
      <li>"Tag ikke, smag ikke, rør ikke derved!"</li>
      <li>(hvilket alt er bestemt til at forgå ved at forbruges) efter Menneskenes Bud og Lærdomme?</li>
      <li>thi alt dette har Ord for Visdom ved selvgjort Dyrkelse og Ydmyghed og Skånselsløshed imod Legemet, ikke ved noget, som er Ære værd, kun til Tilfredsstillelse af Kødet.</li>
    </ol>
  </li>
  <li>
    <ol>
      <li>Når I altså, ere blevne oprejste med Kristus, da søger det, som er oventil, hvor Kristus sidder ved Guds højre Hånd.</li>
      <li>Tragter efter det, som er oventil, ikke efter det, som er på Jorden.</li>
      <li>Thi I ere døde, og eders Liv er skjult med Kristus i Gud.</li>
      <li>Når Kristus, vort Liv, åbenbares, da skulle også I åbenbares med ham i Herlighed.</li>
      <li>Så døder da de jordiske Lemmer, Utugt Urenhed, Brynde, ondt Begær og Havesygen, som jo er Afgudsdyrkelse;</li>
      <li>for disse Tings Skyld kommer Guds Vrede.</li>
      <li>I dem vandrede også I fordum, da I levede deri.</li>
      <li>Men nu skulle også I aflægge det alt sammen, Vrede, Hidsighed, Ondskab, Forhånelse, slem Snak af eders Mund.</li>
      <li>Lyver ikke for hverandre, da I have afført eder det gamle Menneske med dets Gerninger</li>
      <li>og iført eder det nye, som fornyes til Erkendelse efter hans Billede, der skabte det;</li>
      <li>hvor der ikke er Græker og Jøde, Omskærelse og Forhud, Barbar, Skyther, Træl, fri, men Kristus er alt og i alle.</li>
      <li>Så ifører eder da som Guds udvalgte, hellige og elskede inderlig Barmhjertighed, Godhed, Ydmyghed, Sagtmodighed, Langmodighed,</li>
      <li>så I bære over med hverandre og tilgive hverandre,dersom nogen har Klagemål imod nogen; ligesom Kristus tilgav eder, således også I!</li>
      <li>Men over alt dette skulle I iføre eder Kærligheden, hvilket er Fuldkommenhedens Bånd.</li>
      <li>Og Kristi Fred råde i eders Hjerter, til hvilken I også bleve kaldede i eet Legeme; og vorder taknemmelige!</li>
      <li>Lad Kristi Ord bo rigeligt iblandt eder, så I med al Visdom lære og påminde hverandre med Salmer, Lovsange og åndelige Viser, idet I synge med Ynde i eders Hjerter for Gud.</li>
      <li>Og alt, hvad I gøre i Ord eller i Handling, det gører alt i den Herres Jesu Navn, takkende Gud Fader ved ham.</li>
      <li>I Hustruer! underordner eder under eders Mænd, som det sømmer sig i Herren.</li>
      <li>I Mænd! elsker eders Hustruer, og værer ikke bitre imod dem!</li>
      <li>I Børn! adlyder i alle Ting eders Forældre, thi dette er velbehageligt i Herren.</li>
      <li>I Fædre! opirrer ikke eders Børn, for at de ikke skulle tabe Modet.</li>
      <li>I Trælle! adlyder i alle Ting eders Herrer efter Kødet, ikke med Øjentjeneste som de, der ville tækkes Mennesker, men i Hjertets Enfold, frygtende Herren.</li>
      <li>Hvad I end foretage eder, så gører det af Hjertet, som for Herren og ikke for Mennesker,</li>
      <li>da I vide, at I af Herren skulle få Arven til Vederlag; det er den Herre Kristus, I tjene.</li>
      <li>Thi den, som gør Uret, skal få igen, hvad Uret han gjorde, og der er ikke Persons Anseelse.</li>
    </ol>
  </li>
  <li>
    <ol>
      <li>I Herrer! yder eders Trælle, hvad ret og billigt er, da I vide, at også I have en Herre i Himmelen.</li>
      <li>Værer vedholdendene i; Bønnen, idet I ere årvågne i den med Taksigelse.</li>
      <li>idet I tillige bede også for os, at Gud vil oplade os en Ordets Dør til at tale Kristi Hemmelighed, for hvis Skyld jeg også er bunden,</li>
      <li>for at jeg kan åbenbare den således, som jeg bør tale.</li>
      <li>Vandrer i Visdom overfor dem, som ere udenfor, så I købe den belejlige Tid.</li>
      <li>Eders Tale være altid med Ynde, krydret med Salt, så I vide, hvorledes I bør svare enhver især.</li>
      <li>Hvorledes det går mig, skal Tykikus, den elskede Broder og tro Tjener og Medtjener i Herren, kundgøre eder alt sammen;</li>
      <li>ham sender jeg til eder, netop for at I skulle lære at kende, hvorledes det står til med os, og for at han skal opmuntre eders Hjerter,</li>
      <li>tillige med Onesimus, den tro og elskede Broder, som er fra eders By; de skulle fortælle eder, hvorledes alt står til her.</li>
      <li>Aristarkus, min Medfange, hilser eder, og Markus, Barnabas's Søskendebarn, om hvem I have fået Befalinger - dersom han kommer til eder, da tager imod ham -</li>
      <li>og Jesus, som kaldes Justus, hvilke af de omskårne ere de eneste Medarbejdere for Guds Rige, som ere blevne mig en Trøst.</li>
      <li>Epafras hilser eder, han, som er fra eders By, en Kristi Jesu Tjener, som altid strider for eder i sine Bønner, før at I må stå fuldkomne og fuldvisse i al Guds Villie.</li>
      <li>Thi jeg giver ham det Vidnesbyrd, at han har megen Møje for eder og dem i Laodikea og dem i Hierapolis,</li>
      <li>Lægen Lukas, den elskede, hilser eder, og Demas.</li>
      <li>Hilser Brødrene i Laodikea og Nymfas og Menigheden i deres Hus.</li>
      <li>Og når dette Brev er oplæst hos eder, da sørger for, at det også bliver oplæst i Laodikensernes Menighed, og at I også læse Brevet fra Laodikea.</li>
      <li>Og siger til Arkippus: Giv Agt på den Tjeneste, som du har modtaget i Herren, at du fuldbyrder den.</li>
      <li>Hilsenen med min, Paulus's, egen Hånd. Kommer mine Lænker i Hu Nåde være med eder!</li>
    </ol>
  </li>
</ol>