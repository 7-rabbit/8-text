<ol>
  <li>
    <ol>
      <li>Ordsprog af Salomo, Davids Søn, Israels Konge.</li>
      <li>Af dem skal man lære Visdom forstandig Tale,</li>
      <li>tage mod Tugt, som gør klog, mod Retfærdighed, Ret og Retsind;</li>
      <li>de skal give tankeløse Klogskab, ungdommen Kundskab og Kløgt;</li>
      <li>den vise høre og øge sin Viden, den forstandige vinde sig Levekunst;</li>
      <li>de skal lære at tyde Ordsprog og Billeder, de vises Ord og Gåder.</li>
      <li>HERRENs Frygt er Kundskabs begyndelse, Dårer ringeagter Visdom og Tugt.</li>
      <li>Hør, min Søn, på din Faders Tugt, opgiv ikke din Moders Belæring.</li>
      <li>thi begge er en yndig Krans til dit Hoved og Kæder til din Hals.</li>
      <li>Min Søn, sig nej, når Syndere lokker!</li>
      <li>Siger de: "Kom med, lad os lure på den fromme, lægge Baghold for sagesløs, skyldfri Mand!</li>
      <li>Som Dødsriget sluger vi dem levende, med Hud og Hår, som for de i Graven.</li>
      <li>Vi vinder os Gods og Guld, vi fylder vore Huse med Rov.</li>
      <li>Gør fælles Sag med os; vi har alle fælles Pung!"</li>
      <li>- min Søn, gå da ikke med dem, hold din Fod fra deres Sti;</li>
      <li>thi deres Fødder løber efter ondt, de haster for at udgyde Blod.</li>
      <li>Thi det er unyttigt at udspænde Garnet for alle Fugles Øjne;</li>
      <li>de lurer på eget Blod, lægger Baghold for eget Liv.</li>
      <li>Så går det enhver, der attrår Rov, det tager sin Herres Liv.</li>
      <li>Visdommen råber på Gaden, på Torvene løfter den Røsten;</li>
      <li>oppe på Murene kalder den, tager til Orde i Byen ved Portindgangene:</li>
      <li>Hvor længe vil I tankeløse elske Tankeløshed, Spotterne finde deres Glæde i Spot og Dårerne hade kundskab?</li>
      <li>Vend eder til min Revselse! Se, jeg lader min Ånd udvælde for eder, jeg kundgør eder mine Ord:</li>
      <li>Fordi jeg råbte og I stod imod, jeg vinked og ingen ænsed det,</li>
      <li>men I lod hånt om alt mit Råd og tog ikke min Revselse til jer,</li>
      <li>derfor ler jeg ved eders Ulykke, spotter, når det, I frygter, kommer,</li>
      <li>når det, I frygter, kommer som Uvejr, når eders Ulykke kommer som Storm, når Trængsel og Nød kommer over jer.</li>
      <li>Da svarer jeg ej, når de kalder, de søger mig uden at finde,</li>
      <li>fordi de hadede Kundskab og ikke valgte HERRENs Frygt;</li>
      <li>mit Råd tog de ikke til sig, men lod hånt om al min Revselse.</li>
      <li>Frugt af deres Færd skal de nyde og mættes med egne Råd;</li>
      <li>thi tankeløses Egensind bliver deres Død, Tåbers Sorgløshed bliver deres Undergang;</li>
      <li>men den, der adlyder mig, bor trygt, sikret mod Ulykkens Rædsel.</li>
    </ol>
  </li>
  <li>
    <ol>
      <li>Min Søn, når du tager imod mine ord og gemmer mine Pålæg hos dig,</li>
      <li>idet du låner Visdom Øre og bøjer dit Hjerte til Indsigt,</li>
      <li>ja, kalder du på Forstanden og løfter din Røst efter Indsigt,</li>
      <li>søger du den som Sølv og leder den op som Skatte,</li>
      <li>da nemmer du HERRENs Frygt og vinder dig Kundskab om Gud.</li>
      <li>Thi HERREN, han giver Visdom, fra hans Mund kommer Kundskab og Indsigt.</li>
      <li>Til retsindige gemmer han Lykke, han er Skjold for alle med lydefri Vandel,</li>
      <li>idet han værner Rettens Stier og vogter sine frommes Vej.</li>
      <li>Da nemmer du Retfærd, Ret og Retsind, hvert et Spor, som er godt.</li>
      <li>Thi Visdom kommer i dit Hjerte, og Kundskab er liflig for din Sjæl;</li>
      <li>Kløgt skal våge over dig, Indsigt være din Vogter -</li>
      <li>idet den frier dig fra den ondes Vej, fra Folk, hvis Ord kun er vrange, -</li>
      <li>som går fra de lige Stier for at vandre på Mørkets Veje.</li>
      <li>som glæder sig ved at gøre ondt og jubler over vrangt og ondt,</li>
      <li>de, som går krogede Stier og følger bugtede Spor -</li>
      <li>idet den frier dig fra Andenmands Hustru, fra fremmed Kvinde med sleske Ord,</li>
      <li>der sviger sin Ungdoms Ven og glemmer sin Guds Pagt;</li>
      <li>thi en Grav til Døden er hendes Hus, til Skyggerne fører hendes Spor;</li>
      <li>tilbage vender ingen, som går ind til hende, de når ej Livets Stier</li>
      <li>at du må vandre de godes Vej og holde dig til de retfærdiges Stier;</li>
      <li>thi retsindige skal bo i Landet, lydefri levnes deri,</li>
      <li>men gudløse ryddes af Landet, troløse rykkes derfra.</li>
    </ol>
  </li>
  <li>
    <ol>
      <li>Min Søn, glem ikke, hvad jeg har lært dig, dit hjerte tage vare på mine bud!</li>
      <li>Thi en Række af Dage og Leveår og Lykke bringer de dig.</li>
      <li>Godhed og Troskab vige ej fra dig, bind dem som Bånd om din Hals, skriv dem på dit Hjertes Tavle!</li>
      <li>Så finder du Nåde og Yndest i Guds og Menneskers Øjne.</li>
      <li>Stol på HERREN af hele dit Hjerfe, men forlad dig ikke på din Forstand;</li>
      <li>hav ham i Tanke på alle dine Veje, så jævner han dine Stier.</li>
      <li>Hold ikke dig selv for viis, frygt HERREN og vig fra det onde;</li>
      <li>så får du Helse for Legemet, Lindring for dine Ledemod.</li>
      <li>Ær med din Velstand HERREN med Førstegrøden af al din Avl;</li>
      <li>da fyldes dine Lader med Korn, dine Perser svømmer over af Most.</li>
      <li>Min Søn, lad ej hånt om HERRENs Tugt, vær ikke ked af hans Revselse;</li>
      <li>HERREN revser den, han elsker, han straffer den Søn, han har kær.</li>
      <li>Lykkelig den, der har opnået Visdom, den, der vinder sig Indsigt;</li>
      <li>thi den er bedre at købe end Sølv, bedre at vinde end Guld;</li>
      <li>den er mere værd end Perler, ingen Klenodier opvejer den;</li>
      <li>en Række af Dage er i dens højre, i dens venstre Rigdom og Ære;</li>
      <li>dens Veje er liflige Veje, og alle dens Stier er Lykke;</li>
      <li>den er et Livets Træ for dem, der griber den, lykkelig den, som holder den fast!</li>
      <li>HERREN grundlagde Jorden med Visdom, grundfæsted Himlen med Indsigt;</li>
      <li>ved hans Kundskab brød Strømmene frem, lader Skyerne Dug dryppe ned.</li>
      <li>Min Søn, tag Vare på Snilde og Kløgt, de slippe dig ikke af Syne;</li>
      <li>så bliver de Liv for din Sjæl og et yndigt Smykke til din Hals.</li>
      <li>Da vandrer du trygt din Vej, støder ikke imod med din Fod; -</li>
      <li>sætter du dig, skal du ikke skræmmes, lægger du dig, skal din Søvn vorde sød;</li>
      <li>du skal ikke frygte uventet Rædsel, Uvejret, når det kommer over gudløse;</li>
      <li>thi HERREN skal være din Tillid, han vogter din Fod, så den ikke hildes.</li>
      <li>Nægt ikke den trængende Hjælp, når det står i din Magt at hjælpe;</li>
      <li>sig ej til din Næste: "Gå og kom igen, jeg vil give i Morgen!" - såfremt du har det.</li>
      <li>Tænk ikke på ondt mod din Næste, når han tillidsfuldt bor i din Nærhed.</li>
      <li>Yp ikke Trætte med sagesløs Mand, når han ikke har voldet dig Men.</li>
      <li>Misund ikke en Voldsmand, græm dig aldrig over hans Veje;</li>
      <li>thi den falske er HERREN en Gru; mod retsindig er han fortrolig;</li>
      <li>i den gudløses Hus er HERRENs Forbandelse, men retfærdiges Bolig velsigner han.</li>
      <li>Over for Spottere bruger han Spot, men ydmyge giver han Nåde.</li>
      <li>De vise får Ære til Arv, men Tåber høster kun Skam.</li>
    </ol>
  </li>
  <li>
    <ol>
      <li>Hør, I sønner, på en Faders lyt til for at vinde Forstand;</li>
      <li>thi gavnlig Viden giver jeg jer, slip ej hvad jeg har lært jer.</li>
      <li>Da jeg var min Faders Dreng, min Moders Kælebarn og eneste,</li>
      <li>lærte han mig og sagde: Lad dit Hjerte gribe om mine Ord, vogt mine Bud, så skal du leve;</li>
      <li>køb Visdom, køb Forstand, du glemme det ikke, vend dig ej bort fra min Munds Ord;</li>
      <li>slip den ikke, så vil den vogte dig, elsk den, så vil den værne dig!</li>
      <li>Køb Visdom for det bedste, du ejer, køb Forstand for alt, hvad du har;</li>
      <li>hold den højt, så bringer den dig højt til Vejrs, den bringer dig Ære, når du favner den;</li>
      <li>den sætter en yndig Krans på dit Hoved; den rækker dig en dejlig Krone.</li>
      <li>Hør, min Søn, tag imod mine Ord, så bliver dine Leveår mange.</li>
      <li>Jeg viser dig Visdommens Vej, leder dig ad Rettens Spor;</li>
      <li>når du går, skal din Gang ej hæmmes, og løber du, snubler du ikke;</li>
      <li>hold fast ved Tugt, lad den ikke fare, tag Vare på den, thi den er dit Liv.</li>
      <li>Kom ikke på gudløses Sti, skrid ej frem ad de ondes Vej.</li>
      <li>sky den og følg den ikke, vig fra den, gå udenom;</li>
      <li>thi de sover ikke, når de ikke har syndet, og Søvnen flyr dem, når de ej har bragt Fald.</li>
      <li>Thi de æder Gudløsheds Brød og drikker Urettens Vin.</li>
      <li>men retfærdiges Sti er som strålende Lys, der vokser i Glans til højlys Dag:</li>
      <li>Gudløses Vej er som Mørket, de skønner ej, hvad de snubler over,</li>
      <li>Mærk dig, min Søn, mine Ord, bøj Øret til, hvad jeg siger;</li>
      <li>det slippe dig ikke af Syne, du vogte det dybt i dit Hjerte;</li>
      <li>thi det er Liv for dem, der finder det, Helse for alt deres Kød.</li>
      <li>Vogt dit Hjerte mer end alt andet, thi derfra udspringer Livet.</li>
      <li>Hold dig fra Svig med din Mund, lad Læbernes Falskhed være dig fjern.</li>
      <li>Lad dine Øjne se lige ud, dit Blik skue lige frem;</li>
      <li>gå ad det lige Spor, lad alle dine Veje sigte mod Målet;</li>
      <li>bøj hverken til højre eller venstre, lad Foden vige fra ondt!</li>
    </ol>
  </li>
  <li>
    <ol>
      <li>Mærk dig, min Søn, min Visdom, bøj til min Indsigt dit Øre,</li>
      <li>at Kløgt må våge øver dig, Læbernes kundskab vare på dig.</li>
      <li>Thi af Honning drypper den fremmedes Læber, glattere end Olie er hendes Gane;</li>
      <li>men til sidst er hun besk som Malurt, hvas som tveægget Sværd;</li>
      <li>hendes Fødder styrer nedad mod Døden, til Dødsriget stunder hendes Fjed;</li>
      <li>hun følger ej Livets Vej, hendes Spor er bugtet, hun ved det ikke.</li>
      <li>Hør mig da nu, min Søn, vig ikke fra min Munds Ord!</li>
      <li>Lad din Vej være langt fra hende, kom ej hendes Husdør nær,</li>
      <li>at du ikke må give andre din Ære, en grusom Mand dine År.</li>
      <li>at ikke dit Gods skal mætte fremmede, din Vinding ende i Andenmands Hus,</li>
      <li>så du gribes af Anger til sidst, når dit Kød og Huld svinder hen,</li>
      <li>og du siger: "Ak, at jeg hadede Tugt, at mit Hjerte lod hånt om Revselse,</li>
      <li>så jeg ikke lød mine Læreres Røst, ej bøjed mit Øre til dem, som lærte mig!</li>
      <li>Nær var jeg kommet i alskens Ulykke midt i Forsamling og Menighed!"</li>
      <li>Drik Vand af din egen Cisterne og rindende Vand af din Brønd;</li>
      <li>lad ej dine Kilder flyde på Gaden, ej dine Bække på Torvene!</li>
      <li>Dig skal de tilhøre, dig alene, ingen fremmed ved Siden af dig!</li>
      <li>Velsignet være dit Væld, og glæd dig ved din Ungdoms Hustru,</li>
      <li>den elskelige Hind, den yndige Gazel; hendes Elskov fryde dig stedse, berus dig altid i hendes Kærlighed!</li>
      <li>Hvi beruser du dig, min Søn, i en fremmed og tager en andens Hustru i Favn?</li>
      <li>Thi for HERRENs Øjne er Menneskets Veje, grant følger han alle dets Spor;</li>
      <li>den gudløse fanges af egen Brøde og holdes fast i Syndens Reb;</li>
      <li>han dør af Mangel på Tugt, går til ved sin store Dårskab.</li>
    </ol>
  </li>
  <li>
    <ol>
      <li>Min Søn: har du borget for din næste og givet en anden Håndslag,</li>
      <li>er du fanget ved dine Læber og bundet ved Mundens Ord,</li>
      <li>gør så dette, min Søn, og red dig, nu du er kommet i Næstens Hånd: Gå hen uden Tøven, træng ind på din Næste;</li>
      <li>und ikke dine Øjne Søvn, ej heller dine Øjenlåg Hvile,</li>
      <li>red dig som en Gazel af Snaren, som en Fugl af Fuglefængerens Hånd.</li>
      <li>Gå hen til Myren, du lade, se dens Færd og bliv viis.</li>
      <li>Skønt uden Fyrste, Foged og Styrer,</li>
      <li>sørger den dog om Somren for Æde og sanker sin Føde i Høst.</li>
      <li>Hvor længe vil du ligge, du lade, når står du op af din Søvn?</li>
      <li>Lidt Søvn endnu, lidt Blund, lidt Hvile med samlagte Hænder:</li>
      <li>som en Stimand kommer da Fattigdom over dig, Trang som en skjoldvæbnet Mand.</li>
      <li>En Nidding, en ussel Mand er den, som vandrer med Falskhed i Munden,</li>
      <li>som blinker med Øjet, skraber med Foden og giver Tegn med Fingrene,</li>
      <li>som smeder Rænker i Hjertet og altid kun ypper Kiv;</li>
      <li>derfor kommer hans Undergang brat, han knuses på Stedet, kan ikke læges.</li>
      <li>Seks Ting hader HERREN, syv er hans Sjæl en Gru:</li>
      <li>Stolte Øjne, Løgnetunge, Hænder, der udgyder uskyldigt Blod,</li>
      <li>et Hjerte, der udtænker onde Råd, Fødder, der haster og iler til ondt,</li>
      <li>falsk Vidne, der farer med Løgn, og den, som sætter Splid mellem Brødre.</li>
      <li>Min Søn, tag Vare på din Faders Bud, opgiv ikke din Moders Belæring,</li>
      <li>bind dem altid på dit Hjerte, knyt dem fast om din Hals;</li>
      <li>på din Vandring lede den dig, på dit Leje vogte den dig, den tale dig til, når du vågner;</li>
      <li>thi Budet er en Lygte, Læren Lys, og Tugtens Revselse Livets Vej</li>
      <li>for at vogte dig for Andenmands Hustru, for fremmed Kvindes sleske Tunge!</li>
      <li>Attrå ej i dit Hjerte hendes Skønhed, hendes Blik besnære dig ej!</li>
      <li>Thi en Skøge får man blot for et Brød, men Andenmands Hustru fanger dyrebar Sjæl.</li>
      <li>Kan nogen bære Ild i sin Brystfold, uden at Klæderne brænder?</li>
      <li>Kan man vandre på glødende Kul, uden at Fødderne svides?</li>
      <li>Så er det at gå ind til sin Næstes Hustru; ingen, der rører hende, slipper for Straf.</li>
      <li>Ringeagter man ikke Tyven, når han stjæler fot at stille sin Sult?</li>
      <li>Om han gribes, må han syvfold bøde og afgive alt sit Huses Gods.</li>
      <li>Afsindig er den, der boler med hende, kun en Selvmorder handler så;</li>
      <li>han opnår Hug og Skændsel, og aldrig udslettes hans Skam.</li>
      <li>Thi Skinsyge vækker Mandens Vrede, han skåner ikke på Hævnens Dag;</li>
      <li>ingen Bøde tager han god; store Tilbud rører ham ikke.</li>
    </ol>
  </li>
  <li>
    <ol>
      <li>Min Søn, vogt dig mine Ord,mine bud må du gemme hos dig;</li>
      <li>vogt mine bud, så skal du leve, som din Øjesten vogte du, hvad jeg har lært dig;</li>
      <li>bind dem om dine Fingre, skriv dem på dit Hjertes Tavle,</li>
      <li>sig til Visdommen: "Du er min Søster!" og kald Forstanden Veninde,</li>
      <li>at den må vogte dig for Andenmands Hustru, en fremmed Kvinde med sleske Ord.</li>
      <li>Thi fra mit Vindue skued jeg ud, jeg kigged igennem mit Gitter;</li>
      <li>og blandt de tankeløse så jeg en Yngling, en uden Vid blev jeg var blandt de unge;</li>
      <li>han gik på Gaden tæt ved et Hjørne, skred frem på Vej til hendes Hus</li>
      <li>i Skumringen henimod Aften, da Nat og Mørke brød frem.</li>
      <li>Og se, da møder Kvinden ham i Skøgedragt, underfundig i Hjertet;</li>
      <li>løssluppen, ustyrlig er hun, hjemme fandt hendes Fødder ej Ro;</li>
      <li>snart på Gader, snart på Torve, ved hvert et Hjørne lurer hun; -</li>
      <li>hun griber i ham og kysser ham og siger med frække Miner;</li>
      <li>"Jeg er et Takoffer skyldig og indfrier mit Løfte i Dag,</li>
      <li>gik derfor ud for at møde dig, søge dig, og nu har jeg fundet dig!</li>
      <li>Jeg har redt mit Leje med Tæpper, med broget ægyptisk Lærred</li>
      <li>jeg har stænket min Seng med Myrra, med Aloe og med Kanelbark;</li>
      <li>kom, lad os svælge til Daggry i Vellyst, beruse os i Elskovs Lyst!</li>
      <li>Thi Manden er ikke hjemme, - på Langfærd er han draget;</li>
      <li>Pengepungen tog han med, ved Fuldmåne kommer han hjem!"</li>
      <li>Hun lokked ham med mange fagre Ord, forførte ham med sleske Læber;</li>
      <li>tankeløst følger han hende som en Tyr, der føres til Slagtning, som en Hjort, der løber i Nettet,</li>
      <li>til en Pil gennemborer dens Lever, som en Fugl, der falder i Snaren, uden at vide, det gælder dens Liv.</li>
      <li>Hør mig da nu, min Søn, og lyt til min Munds Ord!</li>
      <li>Ej bøje du Hjertet til hendes Veje, far ikke vild på hendes Stier;</li>
      <li>thi mange ligger slagne, hvem hun har fældet, og stor er Hoben, som hun slog ihjel.</li>
      <li>Hendes Hus er Dødsrigets Veje, som fører til Dødens Kamre.</li>
    </ol>
  </li>
  <li>
    <ol>
      <li>Mon ikke Visdommen kalder, løfter Indsigten ikke sin røst?</li>
      <li>Oppe på Høje ved Vejen, ved Korsveje træder den frem;</li>
      <li>ved Porte, ved Byens Udgang, ved Dørenes Indgang råber den:</li>
      <li>Jeg kalder på eder, I Mænd, løfter min Røst til Menneskens Børn.</li>
      <li>I tankeløse, vind jer dog Klogskab, I Tåber, så få dog Forstand!</li>
      <li>Hør, thi jeg fører ædel Tale, åbner mine Læber med retvise Ord;</li>
      <li>ja, Sandhed taler min Gane, gudløse Læber er mig en Gru.</li>
      <li>Rette er alle Ord af min Mund, intet er falskt eller vrangt;</li>
      <li>de er alle ligetil for den kloge, retvise for dem der vandt Indsigt</li>
      <li>Tag ved Lære, tag ikke mod Sølv, tag mod Kundskab fremfor udsøgt Guld;</li>
      <li>thi Visdom er bedre end Perler, ingen Skatte opvejer den</li>
      <li>Jeg, Visdom, er Klogskabs Nabo og råder over Kundskab og Kløgt.</li>
      <li>HERRENs Frygt er Had til det onde. Jeg hader Hovmod og Stolthed, den onde Vej og den falske Mund.</li>
      <li>Jeg ejer Råd og Visdom, jeg har Forstand, jeg har Styrke.</li>
      <li>Ved mig kan Konger styre og Styresmænd give retfærdige Love;</li>
      <li>ved mig kan Fyrster råde og Stormænd dømme Jorden.</li>
      <li>Jeg elsker dem, der elsker mig, og de, der søger mig, finder mig.</li>
      <li>Hos mig er der Rigdom og Ære, ældgammelt Gods og Retfærd.</li>
      <li>Min Frugt er bedre end Guld og Malme, min Afgrøde bedre end kosteligt Sølv.</li>
      <li>Jeg vandrer på Retfærds Vej. midt hen ad Rettens Stier</li>
      <li>for at tildele dem, der elsker mig, Gods og fylde deres Forrådshuse.</li>
      <li>Mig skabte HERREN først blandt sine Værker, i Urtid, førend han skabte andet;</li>
      <li>jeg blev frembragt i Evigheden, i Begyndelsen, i Jordens tidligste Tider;</li>
      <li>jeg fødtes, før Verdensdybet var til, før Kilderne, Vandenes Væld, var til;</li>
      <li>førend Bjergene sænkedes, før Højene fødtes jeg,</li>
      <li>førend han skabte Jord og Marker, det første af Jordsmonnets Støv.</li>
      <li>Da han grundfæsted Himlen, var jeg hos ham, da han satte Hvælv over Verdensdybet.</li>
      <li>Da han fæstede Skyerne oventil og gav Verdensdybets Kilder deres faste Sted,</li>
      <li>da han satte Havet en Grænse, at Vandene ej skulde bryde hans Lov, da han lagde Jordens Grundvold,</li>
      <li>da var jeg Fosterbarn hos ham, hans Glæde Dag efter Dag; for hans Åsyn leged jeg altid,</li>
      <li>leged på hans vide Jord og havde min Glæde af Menneskens Børn.</li>
      <li>Og nu, I Sønner, hør mig! Vel den, der vogter på mine Veje!</li>
      <li>Hør på Tugt og bliv vise, lad ikke hånt derom!</li>
      <li>Lykkelig den, der hører på mig, så han daglig våger ved mine Døre og vogter på mine Dørstolper.</li>
      <li>Thi den, der ftnder mig; finder Liv og opnår Yndest hos HERREN;</li>
      <li>men den, som mister mig, skader sig selv; enhver, som hader mig, elsker Døden.</li>
    </ol>
  </li>
  <li>
    <ol>
      <li>Visdommen bygged sig Hus, rejste sig støtter syv,</li>
      <li>slagted sit Kvæg og blanded sin Vin, hun har også dækket sit Bord;</li>
      <li>hun har sendt sine Terner ud, byder ind på Byens højeste Steder:</li>
      <li>Hvo som er tankeløs, han komme hid, jeg taler til dem, som er uden Vid:</li>
      <li>Kom og smag mit Brød og drik den Vin, jeg har blandet!</li>
      <li>Lad Tankeløshed fare, så skal I leve, skrid frem ad Forstandens Vej!</li>
      <li>Tugter man en Spotter, henter man sig Hån; revser man en gudløs, høster man Skam;</li>
      <li>revs ikke en Spotter, at han ikke skal hade dig, revs den vise, så elsker han dig;</li>
      <li>giv til den vise, så bliver han visere, lær den retfærdige, så øges hans Viden.</li>
      <li>HERRENs Frygt er Visdoms Grundlag, at kende den HELLIGE, det er Forstand.</li>
      <li>Thi mange bliver ved mig dine Dage, dine Livsårs Tal skal øges.</li>
      <li>Er du viis, er det til Gavn for dig selv; spotter du, bærer du ene Følgen!</li>
      <li>Dårskaben, hun slår sig løs og lokker og kender ikke til Skam;</li>
      <li>hun sidder ved sit Huses indgang, troner på Byens Høje</li>
      <li>og byder dem ind, der kommer forbi, vandrende ad deres slagne Vej:</li>
      <li>Hvo som er tankeløs, han komme hid, jeg taler til dem, som er uden Vid:</li>
      <li>Stjålen Drik er sød, lønligt Brød er lækkert!</li>
      <li>Han ved ej, at Skyggerne dvæler der, hendes Gæster er i Dødsrigets Dyb.</li>
    </ol>
  </li>
  <li>
    <ol>
      <li>Salomos ordsprog. Viis søn glæder sin fader, tåbelig søn er sin moders sorg.</li>
      <li>Gudløsheds skatte gavner intet, men retfærd redder fra død.</li>
      <li>HERREN lader ej en retfærdig sulte, men gudløses attrå støder han fra sig.</li>
      <li>Doven hånd skaber fattigdom, flitteges hånd gør rig.</li>
      <li>En klog søn samler om sommeren, en dårlig sover om høsten.</li>
      <li>Velsignelse er for retfærdiges hoved, på uret gemmer gudløses mund.</li>
      <li>Den retfærdiges minde velsignes, gudløses navn smuldrer hen.</li>
      <li>Den vise tager mod påbud, den brovtende dåre styrtes.</li>
      <li>Hvo lydefrit vandrer, vandrer trygt; men hvo der går krogveje, ham går det ilde.</li>
      <li>Blinker man med øjet, volder man ondt, den brovtende dåre styrtes.</li>
      <li>Den retfærdiges mund er en livsens kilde, på uret gemmer gudløses mund.</li>
      <li>Had vækker Splid, Kærlighed skjuler alle Synder.</li>
      <li>På den kloges Læber fnder man Visdom, Stok er til Ryg på Mand uden Vid.</li>
      <li>De vise gemmer den indsigt, de har, Dårens Mund er truende Våde.</li>
      <li>Den riges Gods er hans faste Stad, Armod de ringes Våde.</li>
      <li>Den retfærdiges Vinding tjener til Liv, den gudløses Indtægt til Synd.</li>
      <li>At vogte påTugt erVej tiILivet, vild farer den, som viser Revselse fra sig.</li>
      <li>Retfærdige Læber tier om Had, en Tåbe er den, der udspreder Rygter.</li>
      <li>Ved megen Tale undgås ej Brøde, klog er den, der vogter sin Mund.</li>
      <li>Den retfærdiges Tunge er udsøgt Sølv, gudløses Hjerte er intet værd.</li>
      <li>Den retfærdiges Læber nærer mange, Dårerne dør af Mangel på Vid.</li>
      <li>HERRENs Velsignelse, den gør rig, Slid og Slæb lægger intet til.</li>
      <li>For Tåben er Skændselsgerning en Leg, Visdom er Leg for Mand med Indsigt.</li>
      <li>Hvad en gudløs frygter, kommer over hans Hoved, hvad retfærdige ønsker, bliver dem givet.</li>
      <li>Når Storm farer frem, er den gudløse borte, den retfærdige står på evig Grund.</li>
      <li>Som Eddike for Tænder og Røg for Øjne så er den lade for dem, der sender ham.</li>
      <li>HERRENs Frygt lægger dage til, gudløses År kortes af.</li>
      <li>Retfærdige har Glæde i Vente, gudløses Håb vil briste.</li>
      <li>For lydefri Vandel er HERREN et Værn, men en Rædsel for Udådsmænd.</li>
      <li>Den retfærdige rokkes aldrig, ikke skal gudløse bo i Landet.</li>
      <li>Den retfærdiges Mund bærer Visdoms Frugt, den falske Tunge udryddes.</li>
      <li>Den retfærdiges Læber søger yndest, gudløses Mund bærer Falskheds Frugt.</li>
    </ol>
  </li>
  <li>
    <ol>
      <li>Falske Vægtskåle er HERREN en gru, fuldvvægtigt Lod er efter hans Sind.</li>
      <li>Kommer Hovmod, kommer og Skændsel, men med ydmyge følger der Visdom.</li>
      <li>Retsindiges Uskyld leder dem trygt, troløses falskhed lægger dem øde.</li>
      <li>Ej hjælper Rigdom på Vredens Dag, men Retfærd redder fra Døden.</li>
      <li>Den lydefris Retfærd jævner hans Vej, for sin Gudløshed falder den gudløse.</li>
      <li>Retsindiges Retfærd bringer dem Frelse, troløse fanges i egen Attrå.</li>
      <li>Ved Døden brister den gudløses Håb, Dårers Forventning brister.</li>
      <li>Den retfærdige fries af Trængsel, den gudløse kommer i hans Sted.</li>
      <li>Med sin Mund lægger vanhellig Næsten øde, retfærdige fries ved Kundskab.</li>
      <li>Ved retfærdiges Lykke jubler en By, der er Fryd ved gudløses Undergang.</li>
      <li>Ved retsindiges Velsignelse rejser en By sig, den styrtes i Grus ved gudløses Mund.</li>
      <li>Mand uden Vid ser ned på sin Næste, hvo, som har Indsigt, tier.</li>
      <li>Bagtaleren røber, hvad ham er betroet, den pålidelige skjuler Sagen.</li>
      <li>Uden Styre står et Folk for Fald, vel står det til, hvor mange giver Råd.</li>
      <li>Den går det ilde, som borger for andre, tryg er den, der hader Håndslag.</li>
      <li>Yndefuld Kvinde vinder Manden Ære; hader hun Retsind, volder hun Skændsel. De lade må savne Gods, flittige vinder sig Rigdom.</li>
      <li>Kærlig Mand gør vel mod sin Sjæl, den grumme er hård ved sit eget Kød.</li>
      <li>Den gudløse skaber kun skuffende Vinding, hvo Retfærd sår, får virkelig Løn.</li>
      <li>At hige efter Retfærd er Liv, at jage efter ondt er Død.</li>
      <li>De svigefulde er HERREN en Gru, hans Velbehag ejer, hvo lydefrit vandrer.</li>
      <li>Visselig undgår den onde ej Straf, de retfærdiges Æt går fri.</li>
      <li>Som Guldring i Svinetryne er fager Kvinde, der ikke kan skønne.</li>
      <li>Retfærdiges Ønske bliver kun til Lykke, gudløse har kun Vrede i Vente.</li>
      <li>En strør om sig og gør dog Fremgang, en anden nægter sig alt og mangler.</li>
      <li>Gavmild Sjæl bliver mæt; hvo andre kvæger, kvæges og selv.</li>
      <li>Hvo Kornet gemmer, ham bander Folket, Velsignelse kommer over den, som sælger.</li>
      <li>Hvo der jager efter godt, han søger efter Yndest, hvo der higer efter ondt, ham kommer det over.</li>
      <li>Hvo der stoler på sin Rigdom, falder, retfærdige grønnes som Løv.</li>
      <li>Den, der øder sit Hus, høster Vind, Dåre bliver Vismands Træl.</li>
      <li>Retfærds Frugt er et Livets Træ, Vismand indfanger Sjæle.</li>
      <li>En retfærdig reddes med Nød og næppe, endsige en gudløs, en, der synder.</li>
    </ol>
  </li>
  <li>
    <ol>
      <li>At elske Tugt er at elske Kundskab, at hade Revselse er dumt.</li>
      <li>Den gode vinder Yndest hos HERREN, den rænkefulde dømmer han skyldig.</li>
      <li>Ingen står fast ved Gudløshed, men retfærdiges Rod skal aldrig rokkes.</li>
      <li>En duelig Kvinde er sin Ægtemands Krone, en dårlig er som Edder i hans Ben.</li>
      <li>Retfærdiges Tanker er Ret, gudløses Opspind er Svig.</li>
      <li>Gudløses Ord er på Lur efter Blod, retsindiges Mund skal bringe dem Frelse.</li>
      <li>Gudløse styrtes og er ikke mer. retfærdiges Hus står fast.</li>
      <li>For sin Klogskab prises en Mand, til Spot bliver den, hvis Vid er vrangt.</li>
      <li>Hellere overses, når man holder Træl, end optræde stort, når man mangler Brød.</li>
      <li>Den retfærdige føler med sit Kvæg, gudløses Hjerte er grumt.</li>
      <li>Den mættes med Brød, som dyrker sin Jord, uden Vid er den, der jager efter Tomhed.</li>
      <li>De ondes Fæstning jævnes med Jorden, de retfærdiges Rod bolder Stand.</li>
      <li>I Læbernes Brøde hildes den onde, den retfærdige undslipper Nøden.</li>
      <li>Af sin Munds Frugt mættes en Mand med godt, et Menneske får, som hans Hænder har øvet.</li>
      <li>Dårens Færd behager ham selv, den vise hører på Råd.</li>
      <li>En Dåre giver straks sin Krænkelse Luft, den kloge spottes og lader som intet.</li>
      <li>Den sanddru fremfører, hvad der er ret, det falske Vidne kommer med Svig.</li>
      <li>Mangens Snak er som Sværdhug, de vises Tunge læger.</li>
      <li>Sanddru Læbe består for evigt, Løgnetunge et Øjeblik.</li>
      <li>De, som smeder ondt, har Svig i Hjertet; de, der stifter Fred, har Glæde.</li>
      <li>Den retfærdige times der intet ondt, - gudløse oplever Vanheld på Vanheld.</li>
      <li>Løgnelæber er HERREN en Gru, de ærlige har hans Velbebag.</li>
      <li>Den kloge dølger sin Kundskab, Tåbers Hjerte udråber Dårskab.</li>
      <li>De flittiges Hånd skal råde, den lade tvinges til Hoveriarbejde.</li>
      <li>Hjertesorg bøjer til Jorden, et venligt Ord gør glad.</li>
      <li>Den retfærdige vælger sin Græsgang, gudløses Vej vildleder dem selv.</li>
      <li>Ladhed opskræmmer intet Vildt, men kosteligt Gods får den flittige tildelt.</li>
      <li>På Retfærds Sti er der Liv, til Døden fører den onde Vej.</li>
    </ol>
  </li>
  <li>
    <ol>
      <li>Viis Søn elsker tugt, spotter hører ikke på skænd.</li>
      <li>Af sin Munds Frugt nyder en Mand kun godt, til Vold står troløses Hu.</li>
      <li>Vogter man Munden, bevarer man Sjælen, den åbenmundede falder i Våde.</li>
      <li>Den lade attrår uden at få, men flittiges Sjæl bliver mæt.</li>
      <li>Den retfærdige hader Løgnetale, den gudløse spreder Skam og Skændsel.</li>
      <li>Retfærd skærmer, hvo lydefrit vandrer, Synden fælder de gudløse.</li>
      <li>Mangen lader rig og ejer dog intet, mangen lader fattig og ejer dog meget.</li>
      <li>Mands Rigdom er Løsepenge for hans Liv, Fattigmand får ingen Trusel at høre.</li>
      <li>Retfærdiges Lys bryder frem, gudløses Lampe går ud.</li>
      <li>Ved Hovmod vækkes kun Splid, hos dem, der lader sig råde, er Visdom.</li>
      <li>Rigdom, vundet i Hast, smuldrer hen, hvad der samles Håndfuld for Håndfuld, øges.</li>
      <li>At bie længe gør Hjertet sygt, opfyldt Ønske er et Livets Træ.</li>
      <li>Den, der lader hånt om Ordet, slås ned, den, der frygter Budet, får Løn.</li>
      <li>Vismands Lære er en Livsens Kilde, derved undgås Dødens Snarer.</li>
      <li>God Forstand vinder Yndest, troløses Vej er deres Undergang.</li>
      <li>Hver, som er klog, går til Værks med Kundskab, Tåben udfolder Dårskab.</li>
      <li>Gudløs Budbringer går det galt, troværdigt Bud bringer Lægedom.</li>
      <li>Afvises Tugt, får man Armod og Skam; agtes på Revselse, bliver man æret.</li>
      <li>Opfyldt Ønske er sødt for Sjælen, at vige fra ondt er Tåber en Gru.</li>
      <li>Omgås Vismænd, så bliver du viis, ilde faren er Tåbers Ven.</li>
      <li>Vanheld følger Syndere, Lykken når de retfærdige.</li>
      <li>Den gode efterlader Børnebrn Arv, til retfærdige gemmes Synderens Gods.</li>
      <li>På Fattigfolks Nyjord er rigelig Føde, mens mangen rives bort ved Uret.</li>
      <li>Hvo Riset sparer, hader sin Søn, den, der elsker ham, tugter i Tide.</li>
      <li>Den retfærdige spiser, til Sulten er stillet, gudløses Bug er tom.</li>
    </ol>
  </li>
  <li>
    <ol>
      <li>Visdom bygger sit hus,dårskabs hænder river det ned.</li>
      <li>Hvo redeligt vandrer, frygter HERREN, men den, som går Krogveje, agter ham ringe.</li>
      <li>I Dårens Mund er Ris til hans Ryg, for de vise står Læberne Vagt.</li>
      <li>Når der ikke er Okser, er Laden tom, ved Tyrens Kraft bliver Høsten stor.</li>
      <li>Sanddru Vidne lyver ikke, det falske Vidne farer med Løgn.</li>
      <li>Spotter søger Visdom, men finder den ikke, til Kundskab kommer forstandig let.</li>
      <li>Gå fra en Mand, som er en Tåbe, der mærker du intet til Kundskabs Læber.</li>
      <li>Den kloge i sin Visdom er klar på sin Vej, men Tåbers Dårskab er Svig.</li>
      <li>Med Dårer driver Skyldofret Spot, men Velvilje råder iblandt retsindige.</li>
      <li>Hjertet kender sin egen Kvide, fremmede blander sig ej i dets Glæde.</li>
      <li>Gudløses Hus lægges øde, retsindiges Telt står i Blomst.</li>
      <li>Mangen Vej synes Manden ret, og så er dens Ende dog Dødens Veje.</li>
      <li>Selv under Latter kan Hjertet lide, og Glædens Ende er Kummer.</li>
      <li>Af sine Veje mættes den frafaldne, af sine Gerninger den, som er god.</li>
      <li>Den tankeløse tror hvert Ord, den kloge overtænker sine Skridt.</li>
      <li>Den vise ængstes og skyr det onde, Tåben buser sorgløs på.</li>
      <li>Den hidsige bærer sig tåbeligt ad, man hader rænkefuld Mand.</li>
      <li>De tankeløse giver dårskab i Arv, de kloge efterlader sig Kundskab.</li>
      <li>Onde må bukke for gode, gudløse stå ved retfærdiges Døre.</li>
      <li>Fattigmand hades endog af sin Ven, men Rigmands Venner er mange.</li>
      <li>Den, der foragter sin Næste, synder, lykkelig den, der har Medynk med arme.</li>
      <li>De, som virker ondt, farer visselig vild; de, som virker godt, finder Nåde og Trofasthed.</li>
      <li>Ved al Slags Møje vindes der noget, Mundsvejr volder kun Tab.</li>
      <li>De vises Krone er Kløgt, Tåbers Krans er Dårskab.</li>
      <li>Sanddru Vidne frelser Sjæle; den, som farer med Løgn, bedrager.</li>
      <li>Den stærkes Tillid er HERRENs Frygt, hans Sønner skal have en Tilflugt.</li>
      <li>HERRENs Frygt er en Livsens Kilde, derved undgås Dødens Snarer.</li>
      <li>At Folket er stort, er Kongens Hæder, Brist på Folk er Fyrstens Fald.</li>
      <li>Den sindige er rig på Indsigt, den heftige driver det vidt i Dårskab.</li>
      <li>Sagtmodigt Hjerte er Liv for Legemet, Avind er Edder i Benene.</li>
      <li>At kue den ringe er Hån mod hans Skaber, han æres ved Medynk med fattige.</li>
      <li>Ved sin Ondskab styrtes den gudløse, ved lydefri Færd er retfærdige trygge.</li>
      <li>Visdom bor i forstandiges Hjerte, i Tåbers Indre kendes den ikke.</li>
      <li>Retfærdighed løfter et Folk, men Synd er Folkenes Skændsel.</li>
      <li>En klog Tjener har Kongens Yndest, en vanartet rammer hans Vrede.</li>
    </ol>
  </li>
  <li>
    <ol>
      <li>Mildt svar stiller vrede, sårende ord vækker nag.</li>
      <li>Vises Tunge drypper af Kundskab, Dårskab strømmer fra Tåbers Mund.</li>
      <li>Alle Vegne er HERRENs Øjne, de udspejder onde og gode.</li>
      <li>Et Livets Træ er Tungens Mildhed, dens Falskhed giver Hjertesår.</li>
      <li>Dåre lader hånt om sin Faders Tugt, klog er den, som tager Vare på Revselse.</li>
      <li>Den retfærdiges Hus har megen Velstand, den gudløses Høst lægges øde.</li>
      <li>Vises Læber udstrør Kundskab, Tåbers Hjerte er ikke ret.</li>
      <li>Gudløses Offer er HERREN en Gru, retsindiges Bøn har han Velbehag i.</li>
      <li>Den gudløses Færd er HERREN en Gru, han elsker den, der stræber efter Retfærd.</li>
      <li>Streng Tugt er for den, der forlader Vejen; den, der hader Revselse, dør.</li>
      <li>Dødsrige og Afgrund ligger åbne for HERREN, endsige da Menneskebørnenes Hjerter.</li>
      <li>Spotteren ynder ikke at revses, til Vismænd går han ikke.</li>
      <li>Glad Hjerte giver venligt Ansigt, ved Hjertesorg bliver Modet brudt.</li>
      <li>Den forstandiges Hjerte søger Kundskab, Tåbers Mund lægger Vind på Dårskab.</li>
      <li>Alle den armes Dage er onde, glad Hjerte er stadigt Gæstebud.</li>
      <li>Bedre lidet med HERRENs Frygt end store Skatte med Uro.</li>
      <li>Bedre en Ret Grønt med Kærlighed end fedet Okse og Had derhos.</li>
      <li>Vredladen Mand vækker Splid, sindig Mand stiller Trætte.</li>
      <li>Den lades Vej er spærret af Tjørn, de flittiges Sti er banet.</li>
      <li>Viis Søn glæder sin Fader, Tåbe til Menneske foragter sin Moder.</li>
      <li>Dårskab er Glæde for Mand uden Vid, Mand med Indsigt går lige frem.</li>
      <li>Er der ikke holdt Råd, så mislykkes Planer, de lykkes, når mange rådslår.</li>
      <li>Mand er glad, når hans Mund kan svare, hvor godt er et Ord i rette Tid.</li>
      <li>Den kloge går opad på Livets Vej for at undgå Dødsriget nedentil.</li>
      <li>Hovmodiges Hus river HERREN bort, han fastsætter Enkens Skel.</li>
      <li>Onde Tanker er HERREN en Gru, men hulde Ord er rene.</li>
      <li>Den øder sit Hus, hvem Vinding er alt; men leve skal den, der hader Gave.</li>
      <li>Den retfærdiges Hjerte tænker, før det svarer, gudløses Mund lader ondt strømme ud.</li>
      <li>HERREN er gudløse fjern, men hører retfærdiges Bøn.</li>
      <li>Milde Øjne fryder Hjertet, godt Bud giver Marv i Benene.</li>
      <li>Øret, der lytter til Livsens Revselse, vil gerne dvæle iblandt de vise.</li>
      <li>Hvo Tugt forsmår, lader hånt om sin Sjæl, men Vid fanger den, der lytter til Revselse.</li>
      <li>HERRENs Frygt er Tugt til Visdom, Ydmyghed først og siden Ære.</li>
    </ol>
  </li>
  <li>
    <ol>
      <li>Hjertets Råd er Menneskets sag. Tungens Svar er fra HERREN.</li>
      <li>En Mand holder al sin Færd for ren, men HERREN vejer Ånder.</li>
      <li>Vælt dine Gerninger på HERREN, så skal dine Planer lykkes.</li>
      <li>Alt skabte HERREN, hvert til sit, den gudløse også for Ulykkens Dag.</li>
      <li>Hver hovmodig er HERREN en Gru, visselig slipper han ikke for Straf.</li>
      <li>Ved Mildhed og Troskab sones Brøde, ved HERRENs Frygt undviger man ondt.</li>
      <li>Når HERREN har Behag i et Menneskes Veje, gør han endog hans Fjender til Venner.</li>
      <li>Bedre er lidet med Retfærd end megen Vinding med Uret.</li>
      <li>Menneskets Hjerte udtænker hans Vej, men HERREN styrer hans Fjed.</li>
      <li>Der er Gudsdom på Kongens Læber, ej fejler hans Mund, når han dømmer.</li>
      <li>Ret Bismer og Vægtskål er HERRENs, hans Værk er alle Posens Lodder.</li>
      <li>Gudløs Færd er Konger en Gru, thi ved Retfærd grundfæstes Tronen.</li>
      <li>Retfærdige Læber har Kongens Yndest, han elsker den, der taler oprigtigt.</li>
      <li>Kongens Vrede er Dødens Bud, Vismand evner at mildne den.</li>
      <li>I Kongens Åsyns Lys er der Liv, som Vårregnens Sky er hans Yndest.</li>
      <li>At vinde Visdom er bedre end Guld, at vinde Indsigt mere end Sølv.</li>
      <li>De retsindiges Vej er at vige fra ondt; den vogter sit Liv, som agter på sin Vej.</li>
      <li>Hovmod går forud for Fald, Overmod forud for Snublen.</li>
      <li>Hellere sagtmodig med ydmyge end dele Bytte med stolte.</li>
      <li>Vel går det den, der mærker sig Ordet; lykkelig den, der stoler på HERREN.</li>
      <li>Den vise kaldes forstandig, Læbernes Sødme øger Viden.</li>
      <li>Kløgt er sin Mand en Livsens Kilde, Dårskab er Dårers Tugt.</li>
      <li>Den vises Hjerte giver Munden Kløgt, på Læberne lægger det øget Viden.</li>
      <li>Hulde Ord er som flydende Honning, søde for Sjælen og sunde for Legemet.</li>
      <li>Mangen Vej synes Manden ret, og så er dens Ende dog Dødens Veje.</li>
      <li>En Arbejders Hunger arbejder for ham, thi Mundens Krav driver på ham.</li>
      <li>En Nidding graver Ulykkesgrave, det er, som brændte der Ild på hans Læber.</li>
      <li>Rænkefuld Mand sætter Splid; den, der bagtaler, skiller Venner.</li>
      <li>Voldsmand lokker sin Næste og fører ham en Vej, der ikke er god.</li>
      <li>Den, der stirrer, har Rænker for; knibes Læberne sammen, har man fuldbyrdet ondt.</li>
      <li>Grå Hår er en dejlig Krone, den vindes på Retfærds Vej.</li>
      <li>Større end Helt er sindig Mand, større at styre sit Sind end at tage en Stad.</li>
      <li>I Brystfolden rystes Loddet, det falder, som HERREN vil.</li>
    </ol>
  </li>
  <li>
    <ol>
      <li>Bedre en tør Bid Brød med fred end Huset fuldt af Sul med Trætte.</li>
      <li>Klog Træl bliver Herre over dårlig Søn og får lod og del mellem brødre.</li>
      <li>Digel til Sølv og Ovn til Guld, men den, der prøver Hjerter, er HERREN.</li>
      <li>Den onde hører på onde Læber, Løgneren lytter til giftige Tunger.</li>
      <li>Hvo Fattigmand spotter, håner hans Skaber, den skadefro slipper ikke for Straf.</li>
      <li>De gamles Krone er Børnebørn, Sønners Stolthed er Fædre.</li>
      <li>Ypperlig Tale er ej for en Dåre, end mindre da Løgnfor den, som er ædel.</li>
      <li>Som en Troldsten er Gave i Giverens Øjne; hvorhen den end vender sig, gør den sin Virkning.</li>
      <li>Den, der dølger en Synd, søger Venskab, men den, der ripper op i en Sag, skiller Venner.</li>
      <li>Bedre virker Skænd på forstandig end hundrede Slag på en Tåbe.</li>
      <li>Den onde har kun Genstridigbed for, men et skånselsløst Bud er udsendt imod ham.</li>
      <li>Man kan møde en Bjørn, hvis Unger er taget, men ikke en Tåbe udi hans Dårskab.</li>
      <li>Den, der gengælder godt med ondt, fra hans Hus skal Vanheld ej vige.</li>
      <li>At yppe Strid er at åbne for Vand, hold derfor inde, før Strid bryder løs.</li>
      <li>At frikende skyldig og dømme uskyldig, begge Dele er HERREN en Gru.</li>
      <li>Hvad hjælper Penge i Tåbens Hånd til at købe ham Visdom, når Viddet mangler?</li>
      <li>Ven viser Kærlighed når som helst, Broder fødes til Hjælp i Nød.</li>
      <li>Mand uden Vid giver Håndslag og går i Borgen for Næsten.</li>
      <li>Ven af Kiv er Ven af Synd; at højne sin Dør er at attrå Fald.</li>
      <li>Ej finder man Lykke, når Hjertet er vrangt, man falder i Våde, når Tungen er falsk.</li>
      <li>Den, der avler en Tåbe, får Sorg, Dårens Fader er ikke glad.</li>
      <li>Glad Hjerte er godt for Legemet, nedslået Sind suger Marv af Benene.</li>
      <li>Den gudløse tager Gave i Løn for at bøje Rettens Gænge.</li>
      <li>Visdom står den forstandige for Øje, Tåbens Blik er ved Jordens Ende.</li>
      <li>Tåbelig Søn er sin Faders Sorg, Kvide for hende, som fødte ham.</li>
      <li>At straffe den, der har Ret, er ilde, værre endnu at slå de ædle.</li>
      <li>Den, som har Kundskab tøjler sin Tale, Mand med Forstand er koldblodig.</li>
      <li>Selv Dåren, der tier, gælder for viis, forstandig er den, der lukker sine Læber.</li>
    </ol>
  </li>
  <li>
    <ol>
      <li>Særlingen søger et påskud, med vold og magt vil han strid.</li>
      <li>Tåben ynder ej Indsigt, men kun, at hans Tanker kommer for Lyset.</li>
      <li>Hvor Gudløshed kommer, kommer og Spot, Skam og Skændsel følges.</li>
      <li>Ord i Mands Mund er dybe Vande, en rindende Bæk, en Visdomskilde.</li>
      <li>Det er ilde at give en skyldig Medhold, så man afviser skyldfris Sag i Retten.</li>
      <li>Tåbens Læber fører til Trætte, hans Mund råber højt efter Hug,</li>
      <li>Tåbens Mund er hans Våde, hans Læber en Snare for hans Liv.</li>
      <li>Bagtalerens Ord er som Lækkerbidskener, de synker dybt i Bugen.</li>
      <li>Den, der er efterladen i Gerning, er også Broder til Ødeland.</li>
      <li>HERRENs Navn er et stærkt Tårn, den retfærdige løber derhen og bjærges.</li>
      <li>Den riges Gods er hans faste Stad, og tykkes ham en knejsende Mur.</li>
      <li>Mands Hovmod går forud for Fald, Ydmyghed forud for Ære.</li>
      <li>Om nogen svarer, førend han hører, regnes det ham til Dårskab og Skændsel.</li>
      <li>Mands Mod udholder Sygdom, men hvo kan bære en sønderbrudt Ånd?</li>
      <li>Den forstandiges Hjerte vinder sig Kundskab, de vises Øre attrår Kundskab.</li>
      <li>Gaver åbner et Menneske Vej og fører ham hen til de store.</li>
      <li>Den, der taler først i en Trætte har Ret, til den anden kommer og går ham efter.</li>
      <li>Loddet gør Ende på Trætter og skiller de stærkeste ad.</li>
      <li>Krænket Broder er som en Fæstning, Trætter som Portslå for Borg.</li>
      <li>Mands Bug mættes af Mundens Frugt, han mættes af Læbernes Grøde.</li>
      <li>Død og Liv er i Tungens Vold, hvo der tøjler den, nyder dens Frugt.</li>
      <li>Fandt man en Hustru, fandt man Lykken og modtog Nåde fra HERREN.</li>
      <li>Fattigmand beder og trygler, Rigmand svarer med hårde Ord.</li>
      <li>Med mange Fæller kan Mand gå til Grunde, men Ven kan overgå Broder i Troskab.</li>
    </ol>
  </li>
  <li>
    <ol>
      <li>Bedre Fattigmand med lydefri færd end en, som går Krogveje, er han end rig.</li>
      <li>At mangle Kundskab er ikke godt, men den træder fejl, som har Hastværk.</li>
      <li>Et Menneskes Dårskab øder hans Vej, men på HERREN vredes hans Hjerte.</li>
      <li>Gods skaffer mange Venner, den ringe skiller hans Ven sig fra.</li>
      <li>Det falske Vidne undgår ej Straf; den slipper ikke, som farer med Løgn.</li>
      <li>Mange bejler til Stormands Yndest, og alle er Venner med gavmild Mand.</li>
      <li>Fattigmands Frænder hader ham alle, end mere skyr hans Venner ham da. Ej frelses den, som jager efter Ord.</li>
      <li>Den, der vinder Vid, han elsker sin Sjæl, og den, der vogter på Indsigt, får Lykke.</li>
      <li>Det falske Vidne undgår ej Straf, og den, der farer med Løgn, går under.</li>
      <li>Vellevned sømmer sig ikke for Tåbe, end mindre for Træl at herske over Fyrster.</li>
      <li>Klogskab gør Mennesket sindigt, hans Ære er at overse Brøde.</li>
      <li>Som Brøl af en Løve er Kongens Vrede, som Dug på Græs er hans Gunst.</li>
      <li>Tåbelig Søn er sin Faders Ulykke, Kvindekiv er som ustandseligt Tagdryp.</li>
      <li>Hus og Gods er Arv efter Fædre, en forstandig Hustru er fra HERREN.</li>
      <li>Dovenskab sænker i Dvale, den lade Sjæl må sulte.</li>
      <li>Den vogter sin Sjæl, som vogter på Budet, men skødesløs Vandel fører til Død.</li>
      <li>Er man god mod den ringe, låner man HERREN, han gengælder en, hvad godt man har gjort.</li>
      <li>Tugt din Søn, imens der er Håb, ellers stiler du efter at slå ham ihjel.</li>
      <li>Den, som er hidsig, må bøde, ved Skånsel gør man det værre.</li>
      <li>Hør på Råd og tag ved Lære, så du til sidst bliver viis.</li>
      <li>I Mands Hjerte er mange Tanker, men HERRENs Råd er det, der står fast.</li>
      <li>Vinding har man af Godhed, hellere fattig end Løgner.</li>
      <li>HERRENs Frygt er Vej til Liv, man hviler mæt og frygter ej ondt.</li>
      <li>Den lade rækker til Fadet, men fører ej Hånden til Munden.</li>
      <li>Får Spottere Hug, bliver tankeløs klog, ved Revselse får den forstandige Kundskab.</li>
      <li>Mishandle Fader og bortjage Moder gør kun en dårlig, vanartet Søn.</li>
      <li>Hør op, min Søn, med at høre på Tugt og så fare vild fra Kundskabsord.</li>
      <li>Niddingevidne spotter Retten, gudløses Mund er glubsk efter Uret.</li>
      <li>Slag er rede til Spottere, Hug til Tåbers Ryg.</li>
    </ol>
  </li>
  <li>
    <ol>
      <li>En Spotter er Vinen, stærk Drik slår sig løs, og ingen, som raver deraf, er viis.</li>
      <li>Som Løvebrøl er Rædslen, en Konge vækker, at vække hans Vrede er at vove sit Liv.</li>
      <li>Mands Ære er det at undgå Trætte, men alle Tåber vil Strid.</li>
      <li>Om Efteråret pløjer den lade ikke, han søger i Høst, men finder intet.</li>
      <li>Råd i Mands Hjerte er dybe Vande, men Mand med Indsigt drager det op.</li>
      <li>Mangen kaldes en velvillig Mand, men hvem kan finde en trofast Mand?</li>
      <li>Retfærdig er den, som lydefrit vandrer, hans Sønner får Lykke efter ham.</li>
      <li>Kongen, der sidder i Dommersædet, sigter alt ondt med sit Blik.</li>
      <li>Hvo kan sige: "Jeg rensed mit Hjerte, og jeg er ren for Synd!"</li>
      <li>To Slags Vægt og to Slags Mål, begge Dele er HERREN en Gru.</li>
      <li>Selv Drengen kendes på det, han gør, om han er ren og ret hans Færd.</li>
      <li>Øret, der hører, og Øjet, der ser, HERREN skabte dem begge.</li>
      <li>Elsk ikke Søvn, at du ej bliver fattig, luk Øjnene op og bliv mæt.</li>
      <li>Køberen siger: "Usselt, usselt!" men skryder af Handelen, når han går bort.</li>
      <li>Har man end Guld og Perler i Mængde, kosteligst Smykke er Kundskabslæber.</li>
      <li>Tag hans Klæder, han borged for en anden, pant ham for fremmedes Skyld!</li>
      <li>Sødt smager Løgnens Brød, bagefter fyldes Munden med Grus.</li>
      <li>Planer, der lægges ved Rådslagning, lykkes; før Krig efter modent Overlæg!</li>
      <li>Bagtaleren røber, hvad ham er betroet, hav ej med en åbenmundet at gøre!</li>
      <li>Den, der bander Fader og Moder, i Bælgmørke går hans Lampe ud.</li>
      <li>Først haster man efter en Arv, men til sidst velsignes den ikke.</li>
      <li>Sig ikke: "Ondt vil jeg gengælde!" Bi på HERREN, så hjælper han dig.</li>
      <li>To Slags Lodder er HERREN en Gru, det er ikke godt, at Vægten er falsk.</li>
      <li>Fra HERREN er Mands Fjed, hvor kan et Menneske fatte sin Skæbne!</li>
      <li>Det er farligt at sige tankeløst: "Helligt!" og først efter Løftet tænke sig om.</li>
      <li>Viis Konge sigter de gudløse, lader Tærskehjul gå over dem.</li>
      <li>Menneskets Ånd er en HERRENs Lampe, den ransager alle hans indres Kamre.</li>
      <li>Godhed og Troskab vogter Kongen, han støtter sin Trone ved Retfærd.</li>
      <li>Unges Stolthed er deres Styrke, gamles Smykke er grånet Hår.</li>
      <li>Blodige Strimer renser den onde og Hug hans Indres Kamre.</li>
    </ol>
  </li>
  <li>
    <ol>
      <li>En Konges hjerte er Bække i HERRENs hånd, han leder det hen, hvor han vil.</li>
      <li>En Mand holder al sin Færd for ret, men HERREN vejer Hjerter.</li>
      <li>At øve Ret og Skel er mere værd for HERREN end Offer.</li>
      <li>Hovmodige Øjne, et opblæst Hjerte, selv gudløses Nyjord er Synd.</li>
      <li>Kun Overflod bringer den flittiges Råd, hver, som har Hastværk, får kun Tab.</li>
      <li>At skabe sig Rigdom ved Løgnetunge er Jag efter Vind i Dødens Snarer.</li>
      <li>Gudløses Voldsfærd bortriver dem selv, thi de vægrer sig ved at øve Ret.</li>
      <li>Skyldtynget Mand går Krogveje, den renes Gerning er ligetil.</li>
      <li>Hellere bo i en Krog på Taget end fælles Hus med frættekær Kvinde.</li>
      <li>Den gudløses Sjæl har Lyst til ondt, hans Øjne ynker ikke hans Næste.</li>
      <li>Må Spotter bøde, bliver tankeløs klog, har Vismand Fremgang, da vinder han kundskab.</li>
      <li>Den Retfærdige har Øje med den gudløses Hus, han styrter gudløse Folk i Ulykke.</li>
      <li>Hvo Øret lukker for Småmands Skrig, skal råbe selv og ikke få Svar.</li>
      <li>Lønlig Gave mildner Vrede, Stikpenge i Brystfolden voldsom Harme.</li>
      <li>Rettens Gænge er den retfærdiges Glæde, men Udådsmændenes Rædsel.</li>
      <li>Den, der farer vild fra Kløgtens Vej, skal havne i Skyggers Forsamling.</li>
      <li>Lyst til Morskab fører i Trang, Lyst til Olie og Vin gør ej rig.</li>
      <li>Den gudløse bliver Løsepenge for den retfærdige, den troløse kommer i retsindiges Sted.</li>
      <li>Hellere bo i et Ørkenland end hos en trættekær, arrig Kvinde.</li>
      <li>I den vises Bolig er kostelig Skat og Olie, en Tåbe af et Menneske øder det.</li>
      <li>Den, der higer efter Retfærd og Godhed vinder sig Liv og Ære.</li>
      <li>Vismand stormer Heltes By og styrter Værnet, den stolede på.</li>
      <li>Den, der vogter sin Mund og sin Tunge, vogter sit Liv for Trængsler. -</li>
      <li>Den opblæste stolte kaldes en Spotter, han handler frækt i Hovmod.</li>
      <li>Den lades Attrå bliver hans Død, thi hans Hænder vil intet bestille.</li>
      <li>Ugerningsmand er stadig i Trang, den retfærdige giver uden at spare.</li>
      <li>Vederstyggeligt er de gudløses Offer, især når det ofres for Skændselsdåd.</li>
      <li>Løgnagtigt Vidne går under, Mand, som vil høre, kan tale fremdeles.</li>
      <li>Den gudløse optræder frækt, den retsindige overtænker sin Vej.</li>
      <li>Visdom er intet, Indsigt er intet, Råd er intet over for HERREN.</li>
      <li>Hest holdes rede til Stridens Dag, men Sejren er HERRENs Sag.</li>
    </ol>
  </li>
  <li>
    <ol>
      <li>Hellere godt Navn end megen rigdom, Yndest er bedre end Sølv og Guld</li>
      <li>Rig og fattig mødes, HERREN har skabt dem begge.</li>
      <li>Den kloge ser Faren og søger i Skjul, tankeløse går videre og bøder.</li>
      <li>Lønnen for Ydmyghed og HERRENs Frygt er Rigdom, Ære og Liv.</li>
      <li>På den svigefuldes Vej er der Torne og Snarer; vil man vogte sin Sjæl, må man holde sig fra dem.</li>
      <li>Væn Drengen til den Vej, han skal følge, da viger han ikke derfra, selv gammel.</li>
      <li>Over Fattigfolk råder den rige, Låntager bliver Långivers Træl.</li>
      <li>Hvo Uret sår, vil høste Fortræd, hans Vredes Ris skal slå ham selv.</li>
      <li>Den vennesæle velsignes, thi han deler sit Brød med den ringe.</li>
      <li>Driv Spotteren ud, så går Trætten med, og Hiv og Smæden får Ende.</li>
      <li>HERREN elsker den rene af Hjertet; med Ynde på Læben er man Kongens Ven.</li>
      <li>HERRENs Øjne agter på Kundskab, men han kuldkaster troløses Ord.</li>
      <li>Den lade siger: "En Løve på Gaden! Jeg kan let blive revet ihjel på Torvet."</li>
      <li>Fremmed Kvindes Mund er en bundløs Grav, den, HERREN er vred på, falder deri.</li>
      <li>Dårskab er knyttet til Ynglingens Hjerte, Tugtens Ris skal tjerne den fra ham.</li>
      <li>Vold mod den ringe øger hans Eje, Gave til Rigmand gør ham kun fattig. -</li>
      <li>Bøj Øret og hør de vises Ord, vend Hjertet til og kend deres Liflighed!</li>
      <li>Vogter du dem i dit Indre, er de alle rede på Læben.</li>
      <li>For at din Lid skal stå til HERREN, lærer jeg dig i Dag.</li>
      <li>Alt i Går optegned jeg til dig, alt i Forgårs Råd og Kundskab</li>
      <li>for at lære dig rammende Sandhedsord, at du kan svare sandt, når du spørges.</li>
      <li>Røv ej fra den ringe, fordi han er ringe, knus ikke den arme i Porten:</li>
      <li>thi HERREN fører deres Sag og raner deres Ransmænds Liv.</li>
      <li>Vær ej Ven med den, der let bliver hidsig, omgås ikke vredladen Mand,</li>
      <li>at du ikke skal lære hans Stier og hente en Snare for din Sjæl.</li>
      <li>Hør ikke til dem, der giver Håndslag, dem, som borger for Gæld!</li>
      <li>Såfremt du ej kan betale, tager man Sengen, du ligger i.</li>
      <li>Flyt ej ældgamle Skel, dem, dine Fædre satte.</li>
      <li>Ser du en Mand, som er snar til sin Gerning, da skal han stedes for Konger, ikke for Folk af ringe Stand.</li>
    </ol>
  </li>
  <li>
    <ol>
      <li>Når du sidder til bords hos en Stormand, mærk dig da nøje, hvem du har for dig,</li>
      <li>og sæt dig en Kniv på Struben, i Fald du er alt for sulten.</li>
      <li>Attrå ikke hans lækre Retter, thi det er svigefuld kost.</li>
      <li>Slid dig ikke op for at vinde dig Rigdom, brug ej din Forstand dertil!</li>
      <li>Skal dit Blik flyve efter den uden at finde den? Visselig gør den sig Vinger som Ørnen, der flyver mod Himlen.</li>
      <li>Spis ej den misundeliges Brød, attrå ikke hans lækre Retter;</li>
      <li>thi han sidder med karrige Tanker; han siger til dig: "Spis og drik!" men hans Hjerte er ikke med dig.</li>
      <li>Den Bid, du har spist, må du udspy, du spilder dine fagre Ord.</li>
      <li>Tal ikke for Tåbens Ører, thi din kloge Tale agter han ringe.</li>
      <li>Flyt ej ældgamle Skel, kom ikke på faderløses Mark;</li>
      <li>thi deres Løser er stærk, han fører deres Sag imod dig.</li>
      <li>Vend dit Hjerte til Tugt, dit Øre til Kundskabs Ord.</li>
      <li>Spar ej Drengen for Tugt; når du slår ham med Riset, undgår han Døden;</li>
      <li>du slår ham vel med Riset, men redder hans Liv fra Dødsriget.</li>
      <li>Min Søn, er dit Hjerte viist, så glæder mit Hjerte sig også,</li>
      <li>og mine Nyrer jubler, når dine Læber taler, hvad ret er!</li>
      <li>Dit Hjerte være ikke skinsygt på Syndere, men stadig ivrigt i HERRENs Frygt;</li>
      <li>en Fremtid har du visselig da, dit Håb bliver ikke til intet.</li>
      <li>Hør, min Søn, og bliv viis, lad dit Hjerte gå den lige Vej.</li>
      <li>Hør ikke til dem, der svælger i Vin, eller dem, der frådser i Kød;</li>
      <li>thi Dranker og Frådser forarmes, Søvn giver lasede Klæder.</li>
      <li>Hør din Fader, som avlede dig, ringeagt ikke din gamle Moder!</li>
      <li>Køb Sandhed og sælg den ikke, Visdom, Tugt og Forstand.</li>
      <li>Den retfærdiges Fader jubler; har man avlet en Vismand, glædes man ved ham;</li>
      <li>din Fader og Moder glæde sig, hun, der fødte dig, juble!</li>
      <li>Giv mig dit Hjerte, min Søn, og lad dine Øjne synes om mine Veje!</li>
      <li>Thi en bundløs Grav er Skøgen, den fremmede Kvinde, en snæver Brønd;</li>
      <li>ja, som en Stimand ligger hun på Lur og øger de troløses Tal blandt Mennesker.</li>
      <li>Hvem har Ak, og hvem har Ve, hvem har Kiv, og hvem har Klage? Hvem har Sår uden Grund, hvem har sløve Øjne?</li>
      <li>De, som sidder sent over Vinen, som kommer for at smage den stærke Drik.</li>
      <li>Se ikke til Vinen, hvor rød den er, hvorledes den perler i Bægeret; den glider så glat,</li>
      <li>men bider til sidst som en Slange og spyr sin Gift som en Øgle;</li>
      <li>dine Øjne skuer de sælsomste Ting, og bagvendt taler dit Hjerte;</li>
      <li>du har det, som lå du midt i Havet, som lå du oppe på en Mastetop.</li>
      <li>"De slog mig, jeg følte ej Smerte, gav mig Hug, jeg mærked det ikke; når engang jeg vågner igen, så søger jeg atter til Vinen!"</li>
    </ol>
  </li>
  <li>
    <ol>
      <li>Misund ej onde Folk, hav ikke lyst til at være med dem;</li>
      <li>thi deres Hjerte pønser på Vold, deres Læbers Ord volder Men.</li>
      <li>Ved Visdom bygges et Hus, ved Indsigt holdes det oppe,</li>
      <li>ved Kundskab fyldes kamrene med alskens kosteligt, herligt Gods.</li>
      <li>Vismand er større end Kæmpe, kyndig Mand mer end Kraftkarl.</li>
      <li>Thi Krig skal du føre efter modent Overlæg, vel står det til, hvor mange giver Råd.</li>
      <li>Visdom er Dåren for høj, han åbner ej Munden i Porten.</li>
      <li>Den, der har ondt i Sinde, kaldes en rænkefuld Mand.</li>
      <li>Hvad en Dåre har for, er Synd, en Spotter er Folk en Gru.</li>
      <li>Taber du Modet på Trængslens Dag, da er din Kraft kun ringe.</li>
      <li>Frels dem, der slæbes til Døden, red dem, der vakler hen for at dræbes.</li>
      <li>Siger du: "Se, jeg vidste det ikke" - mon ej han, der vejer Hjerter, kan skønne? Han, der tager Vare på din Sjæl, han ved det, han gengælder Mennesker, hvad de har gjort.</li>
      <li>Spis Honning, min Søn, det er godt, og Kubens Saft er sød for din Gane;</li>
      <li>vid, at så er og Visdom for Sjælen! Når du finder den, har du en Fremtid, dit Håb bliver ikke til intet.</li>
      <li>Lur ej på den retfærdiges Bolig, du gudløse, ødelæg ikke hans Hjem;</li>
      <li>thi syv Gange falder en retfærdig og står op, men gudløse styrter i Fordærv.</li>
      <li>Falder din Fjende, så glæd dig ikke, snubler han, juble dit Hjerte ikke,</li>
      <li>at ikke HERREN skal se det med Mishag og vende sin Vrede fra ham.</li>
      <li>Græm dig ej over Ugerningsmænd, misund ikke de gudløse;</li>
      <li>thi den onde har ingen Fremtid, gudløses Lampe går ud.</li>
      <li>Frygt HERREN og Kongen, min Søn, indlad dig ikke med Folk, som gør Oprør;</li>
      <li>thi brat kommer Ulykke fra dem, uventet Fordærv fra begge.</li>
      <li>Også følgende Ordsprog er af vise Mænd. Partiskhed i Retten er ilde.</li>
      <li>Mod den, som kender en skyldig fri, er Folkeslags Banden, Folkefærds Vrede;</li>
      <li>men dem, der dømmer med Ret, går det vel, dem kommer Lykkens Velsignelse over.</li>
      <li>Et Kys på Læberne giver den, som kommer med ærligt Svar.</li>
      <li>Fuldfør din Gerning udendørs, gør dig færdig ude på Marken og byg dig siden et Hus!</li>
      <li>Vidn ikke falsk mod din Næste, vær ikke letsindig med dine Læber;</li>
      <li>sig ikke: "Jeg gør mod ham, som han gjorde mod mig, jeg gengælder hver hans Gerning."</li>
      <li>Jeg kom forbi en lad Mands Mark og et uforstandigt Menneskes Vingård;</li>
      <li>se, den var overgroet af Tidsler, ganske skjult af Nælder; Stendiget om den lå nedbrudt.</li>
      <li>Jeg skued og skrev mig det bag Øre, jeg så og tog Lære deraf:</li>
      <li>Lidt Søvn endnu, lidt Blund, lidt Hvile med samlagte Hænder:</li>
      <li>Som en Stimand kommer da Fattigdom over dig, Trang som en skjoldvæbnet Mand.</li>
    </ol>
  </li>
  <li>
    <ol>
      <li>Følglende er også ordsprog af SALOMO, som Kong Ezekias af Judas Mænd samlede.</li>
      <li>Guds Ære er det at skjule en Sag, Kongers Ære at granske en Sag.</li>
      <li>Himlens Højde og Jordens Dybde og Kongers Hjerte kan ingen granske.</li>
      <li>Når Slagger fjernes fra Sølv, så bliver det hele lutret;</li>
      <li>når gudløse fjernes fra Kongen, grundfæstes hans Trone ved Retfærd.</li>
      <li>Bryst dig ikke for Kongen og stil dig ikke på de stores Plads;</li>
      <li>det er bedre, du får Bud: "Kom heropl" end man flytter dig ned for en Stormands Øjne. Hvad end dine Øjne har set,</li>
      <li>skrid ikke til Trætte straks; thi hvad vil du siden gøre, når din Næste gør dig til Skamme?</li>
      <li>Før Sagen med din Næste til Ende, men røb ej Andenmands Hemmelighed</li>
      <li>thi ellers vil den, der bører det, smæde dig og dit onde Rygte aldrig dø hen.</li>
      <li>Æbler af Guld i Skåle af Sølv er Ord, som tales i rette Tid.</li>
      <li>En Guldring, et gyldent Smykke er revsende Vismand for lyttende Øre.</li>
      <li>Som kølende Sne en Dag i Høst er pålideligt Bud for dem, der sender ham; han kvæger sin Herres Sjæl.</li>
      <li>Som Skyer og Blæst uden Regn er en Mand, der skryder med skrømtet Gavmildhed.</li>
      <li>Ved Tålmod overtales en Dommer, mild Tunge sønderbryder Ben.</li>
      <li>Finder du Honning, så spis til Behov, at du ikke bliver mæt og igen spyr den ud.</li>
      <li>Sæt sjældent din Fod i din Næstes Hus, at han ej får for meget af dig og ledes.</li>
      <li>Som Stridsøkse, Sværd og hvassen Pil er den, der vidner falsk mod sin Næste.</li>
      <li>Som ormstukken Tand og vaklende Fod er troløs Mand på Trængselens Dag.</li>
      <li>Som at lægge Frakken, når det er Frost, og hælde surt over Natron, så er det at synge for mismodig Mand.</li>
      <li>Sulter din Fjende, så giv ham at spise, tørster han, giv ham at drikke;</li>
      <li>da sanker du gloende Kul på hans Hoved, og HERREN lønner dig for det.</li>
      <li>Nordenvind fremkalder Regn, bagtalende Tunge vrede Miner.</li>
      <li>Hellere bo i en Krog på Taget end fælles Hus med trættekær Kvinde.</li>
      <li>Hvad koldt Vand er for en vansmægtet Sjæl, er Glædesbud fra et Land i det fjerne.</li>
      <li>Som grumset Kilde og ødelagt Væld er retfærdig, der vakler i gudløses Påsyn.</li>
      <li>Ej godt at spise for megen Honning, spar på hædrende Ord.</li>
      <li>Som åben By uden Mur er en Mand, der ikke kan styre sit Sind.</li>
    </ol>
  </li>
  <li>
    <ol>
      <li>Som Sne om Somren og Regn Høsten så lidt hører Ære sig til for en Tåbe.</li>
      <li>Som en Spurv i Fart, som en Svale i Flugt så rammer ej Banden mod sagesløs Mand.</li>
      <li>Svøbe for Hest, Bidsel for Æsel og Ris for Tåbers Ryg.</li>
      <li>Svar ej Tåben efter hans Dårskab, at ikke du selv skal blive som han.</li>
      <li>Svar Tåben efter hans Dårskab, at han ikke skal tykkes sig viis.</li>
      <li>Den afhugger Fødderne og inddrikker Vold, som sender Bud ved en Tåbe.</li>
      <li>Slappe som den lammes Ben er Ordsprog i Tåbers Mund.</li>
      <li>Som en, der binder Stenen fast i Slyngen, er den, der hædrer en Tåbe.</li>
      <li>Som en Tornekæp, der falder den drukne i Hænde, er Ordsprog i Tåbers Mund.</li>
      <li>Som en Skytte, der sårer enhver, som kommer, er den, der lejer en Tåbe og en drukken.</li>
      <li>Som en Hund, der vender sig om til sit Spy, er en Tåbe, der gentager Dårskab.</li>
      <li>Ser du en Mand, der tykkes sig viis, for en Tåbe er der mere Håb end for ham.</li>
      <li>Den lade siger: "Et Rovdyr på Vejen, en Løve ude på Torvene!"</li>
      <li>Døren drejer sig på sit Hængsel, den lade på sit Leje.</li>
      <li>Den lade rækker til Fadet, men gider ikke føre Hånden til Munden.</li>
      <li>Den lade tykkes sig større Vismand end syv, der har kloge Svar.</li>
      <li>Den griber en Hund i Øret, som blander sig i uvedkommende Strid.</li>
      <li>Som en vanvittig Mand, der udslynger Gløder, Pile og Død,</li>
      <li>er den, der sviger sin Næste og siger: "Jeg spøger jo kun."</li>
      <li>Er der intet Brænde, går Ilden ud, er der ingen Bagtaler, stilles Trætte.</li>
      <li>Trækul til Gløder og Brænde til Ild og trættekær Mand til at optænde Kiv.</li>
      <li>Bagtalerens Ord er som Lækkerbidskener, de synker dybt i Legemets Kamre.</li>
      <li>Som Sølvovertræk på et Lerkar er ondsindet Hjerte bag glatte Læber.</li>
      <li>Avindsmand hykler med Læben, i sit Indre huser han Svig;</li>
      <li>gør han Røsten venlig, tro ham dog ikke, thi i hans Hjerte er syvfold Gru.</li>
      <li>Den, der dølger sit Had med Svig, hans Ondskab kommer frem i Folkets Forsamling.</li>
      <li>I Graven, man graver, falder man selv, af Stenen, man vælter, rammes man selv.</li>
      <li>Løgnetunge giver mange Hug, hyklersk Mund volder Fald.</li>
    </ol>
  </li>
  <li>
    <ol>
      <li>Ros dig ikke af Dagen i Morgen, du ved jo ikke, hvad Dag kan bringe.</li>
      <li>Lad en anden rose dig, ikke din Mund, en fremmed, ikke dine egne Læber.</li>
      <li>Sten er tung, og Sand vejer til, men tung fremfor begge er Dårers Galde.</li>
      <li>Vrede er grum, og Harme skummer, men Skinsyge, hvo kan stå for den?</li>
      <li>Hellere åbenlys Revselse end Kærlighed, der skjules.</li>
      <li>Vennehånds Hug er ærligt mente, Avindsmands Kys er mange.</li>
      <li>Den mætte vrager Honning, alt beskt er sødt for den sultne.</li>
      <li>Som Fugl, der må fly fra sin Rede, er Mand, der må fly fra sit Hjem:</li>
      <li>Olie og Røgelse fryder Sindet, men Sjælen sønderslides af Kummer.</li>
      <li>Slip ikke din Ven og din Faders Ven, gå ej til din Broders Hus på din Ulykkes Dag. Bedre er Nabo ved Hånden end Broder i det fjerne.</li>
      <li>Vær viis, min Søn, og glæd mit Hjerte, at jeg kan svare den, der smæder mig.</li>
      <li>Den kloge ser Faren og søger i Skjul, tankeløse går videre og bøder,</li>
      <li>Tag hans Klæder, han borged for en anden, pant ham for fremmedes Skyld!</li>
      <li>Den, som årle højlydt velsigner sin Næste, han får det regnet for Banden.</li>
      <li>Ustandseligt Tagdryp en Regnvejrsdag og trættekær Kvinde ligner hinanden;</li>
      <li>den, som vil skjule hende, skjuler Vind, og hans højre griber i Olie.</li>
      <li>Jern skærpes med Jern, det ene Menneske skærper det andet.</li>
      <li>Røgter man et Figentræ, spiser man dets Frugt; den, der vogter sin Herre, æres.</li>
      <li>Som i Vandspejlet Ansigt møder Ansigt, slår Menneskehjerte Menneske i Møde.</li>
      <li>Dødsrige og Afgrund kan ikke mættes, ej heller kan Menneskens Øjne mættes.</li>
      <li>Digel til Sølv og Ovn til Guld, efter sit Ry bedømmes en Mand.</li>
      <li>Om du knuste en Dåre i Morter med Støder midt imellem Gryn, hans Dårskab veg dog ej fra ham.</li>
      <li>Mærk dig, hvorledes dit Småkvæg ser ud, hav Omhu for dine Hjorde;</li>
      <li>thi Velstand varer ej evigt, Rigdom ikke fra Slægt til Slægt;</li>
      <li>er Sommergræsset svundet, Grønt spiret frem, og sankes Bjergenes Urter,</li>
      <li>da har du Lam til at give dig Klæder og Bukke til at købe en Mark,</li>
      <li>Gedemælk til Mad for dig og dit Hus, til Livets Ophold for dine Piger.</li>
    </ol>
  </li>
  <li>
    <ol>
      <li>Den gudløse flyr, skønt ingen er efter ham; tryg som en Løve er den retfærdige.</li>
      <li>Ved Voldsmands Brøde opstår Strid, den kvæles af Mand med Forstand.</li>
      <li>En fattig Tyran, der kuer de ringe, er Regn, der hærger og ej giver Brød.</li>
      <li>Hvo Loven sviger, roser de gudløse, hvo Loven holder, er på Krigsfod med dem.</li>
      <li>Ildesindede fatter ej Ret; alt fatter de, som søger HERREN.</li>
      <li>Hellere en fattig med lydefri Færd end en, som går Krogveje, er han end rig.</li>
      <li>Forstandig Søn tager Vare på Loven, men Drankeres Fælle gør sin Fader Skam.</li>
      <li>Hvo Velstand øger ved Åger og Opgæld, samler til en, som er mild mod de ringe.</li>
      <li>Den, der vender sit Øre fra Loven, endog hans Bøn er en Gru.</li>
      <li>Leder man retsindige vild på onde Veje, falder man selv i sin Grav; men de lydefri arver Lykke.</li>
      <li>Rigmand tykkes sig viis, forstandig Småmand gennemskuer ham.</li>
      <li>Når retfærdige jubler, er Herligheden stor, vinder gudløse frem, skal man lede efter Folk.</li>
      <li>At dølge sin Synd fører ikke til Held, men bekendes og slippes den, finder man Nåde.</li>
      <li>Saligt det Menneske, som altid ængstes, men forhærder man sit Hjerte, falder man i Ulykke.</li>
      <li>En brølende Løve, en grådig Bjørn er en gudløs, som styrer et ringe Folk.</li>
      <li>Uforstandig Fyrste øver megen Vold, langt Liv får den, der hader Rov.</li>
      <li>Et Menneske, der tynges af Blodskyld, er på Flugt til sin Grav; man hjælpe ham ikke.</li>
      <li>Den, som vandrer lydefrit, frelses, men den, som går Krogveje, falder i Graven.</li>
      <li>Den mættes med brød, som dyrker sin Jord, med Fattigdom den, der jager efter Tomhed.</li>
      <li>Ærlig Mand velsignes rigt, men Jag efter Rigdom undgår ej Straf.</li>
      <li>At være partisk er ikke godt, en Mand kan forse sig for en Bid Brød.</li>
      <li>Misundelig Mand vil i Hast vinde Gods; at Trang kommer over ham, ved han ikke.</li>
      <li>Den, der revser, får Tak til sidst fremfor den, hvis Tunge er slesk.</li>
      <li>Stjæle fra Forældre og nægte, at det, er Synd, er at være Fælle med hærgende Mand.</li>
      <li>Den vindesyge vækker Splid, men den, der stoler på HERREN, kvæges.</li>
      <li>Den, der stoler på sit Vid, er en Tåbe, men den, der vandrer i Visdom, reddes.</li>
      <li>Hvo Fattigmand giver, skal intet fattes, men mangefold bandes, hvo Øjnene lukker.</li>
      <li>Vinder gudløse frem, kryber Folk i Skjul; når de omkommer, bliver de retfærdige mange.</li>
    </ol>
  </li>
  <li>
    <ol>
      <li>Hvo Nakken gør stiv, skønt revset tit, han knuses brat uden Lægedom.</li>
      <li>Er der mange retfærdige, glædes Folket, men råder de gudløse, sukker Folket.</li>
      <li>Hvo Visdom elsker, glæder sin Fader, hvo Skøger omgås, bortødsler Gods.</li>
      <li>Kongen grundfæster Landet med Ret, en Udsuger lægger det øde.</li>
      <li>Mand, der smigrer sin Næste, breder et Net for hans Fod.</li>
      <li>I sin Brøde hildes den onde, den retfærdige jubler af Glæde.</li>
      <li>Den retfærdige kender de ringes Retssag; den gudløse skønner intet.</li>
      <li>Spottere ophidser Byen, men Vismænd, de stiller Vrede.</li>
      <li>Går Vismand i Rette med Dåre, vredes og ler han, alt preller af.</li>
      <li>De blodtørstige hader lydefri Mand, de retsindige tager sig af ham.</li>
      <li>En Tåbe slipper al sin Voldsomhed løs, Vismand stiller den omsider.</li>
      <li>En Fyrste, som lytter til Løgnetale, får lufter gudløse Tjenere.</li>
      <li>Fattigmand og Blodsuger mødes, HERREN giver begges Øjne Glans.</li>
      <li>En Konge, der dømmer de ringe med Ret, hans Trone står fast evindelig.</li>
      <li>Ris og Revselse, det giver Visdom, uvorn Dreng gør sin Moder Skam.</li>
      <li>Bliver mange gudløse tiltager Synd; retfærdige ser med Fryd deres Fald.</li>
      <li>Tugt din Søn, så kvæger han dig og bringer din Sjæl, hvad der smager.</li>
      <li>Uden Syner forvildes et Folk; salig den, der vogter på Loven.</li>
      <li>Med Ord lader Træl sig ikke tugte, han fatter dem vel, men adlyder ikke.</li>
      <li>Ser du en Mand, der er hastig til Tale, for en Tåbe er der snarere Håb end for ham.</li>
      <li>Forvænner man sin Træl fra ung, vil han til sidst være Herre.</li>
      <li>Hidsig Mand vækker Strid, vredladen Mand gør megen Synd.</li>
      <li>Et Menneskes Hovmod ydmyger ham, den ydmyge opnår Ære.</li>
      <li>Hæleren hader sit Liv, han hører Forbandelsen, men melder intet.</li>
      <li>Frygt for Mennesker leder i Snare, men den, der stoler på HERREN, er bjærget.</li>
      <li>Mange søger en Fyrstes Gunst; Mands Ret er dog fra HERREN.</li>
      <li>Urettens Mand er retfærdiges Gru, hvo redeligt vandrer, gudløses Gru.</li>
    </ol>
  </li>
  <li>
    <ol>
      <li>Massaiten Agur, Jakes Søns ord. Manden siger: Træt har jeg slidt mig, Gud, træt har jeg slidt mig, Gud, jeg svandt hen;</li>
      <li>thi jeg er for dum til at regnes for Mand, Mands Vid er ikke i mig;</li>
      <li>Visdom lærte jeg ej, den Hellige lærte jeg ikke at kende.</li>
      <li>Hvo opsteg til Himlen og nedsteg igen, hvo samlede Vinden i sine Næver, hvo bandt Vandet i et Klæde, hvo greb fat om den vide Jord? Hvad er hans Navn og hans Søns Navn? Du kender det jo.</li>
      <li>Al Guds Tale er ren, han er Skjold for dem, der lider på ham.</li>
      <li>Læg intet til hans Ord, at han ikke skal stemple dig som Løgner.</li>
      <li>Tvende Ting har jeg bedet dig om, nægt mig dem ej, før jeg dør:</li>
      <li>Hold Svig og Løgneord fra mig: giv mig hverken Armod eller Rigdom, men lad mig nyde mit tilmålte Brød,</li>
      <li>at jeg ikke skal blive for mæt og fornægte og sige: "Hvo er HERREN?" eller blive for fattig og stjæle og volde min Guds Navn Men.</li>
      <li>Bagtal ikke en Træl for hans Herre, at han ikke forbander dig, så du må bøde.</li>
      <li>Der findes en Slægt, som forbander sin Fader og ikke velsigner sin Moder,</li>
      <li>en Slægt, der tykkes sig ren og dog ej har tvættet Snavset af sig,</li>
      <li>en Slægt med de stolteste Øjne, hvis Blikke er fulde af Hovmod.</li>
      <li>en Slægt, hvis Tænder er Sværd hvis Kæber er skarpe Knive, så de æder de arme ud af Landet, de fattige ud af Menneskers Samfund.</li>
      <li>Blodiglen har to Døtre: Givhid, Givhid! Der er tre, som ikke kan mættes, fire, som aldrig får nok:</li>
      <li>Dødsriget og det golde Moderliv, Jorden, som aldrig mættes af Vand, og Ilden, som aldrig får nok.</li>
      <li>Den, som håner sin Fader og spotter sin gamle Moder, hans Øje udhakker Bækkens Ravne, Ørneunger får det til Æde.</li>
      <li>Tre Ting undres jeg over, fire fatter jeg ikke:</li>
      <li>Ørnens Vej på Himlen, Slangens Vej på Klipper, Skibets Vej på Havet, Mandens Vej til den unge Kvinde.</li>
      <li>Så er en Ægteskabsbryderskes Færd: Hun spiser og tørrer sig om Munden og siger: "Jeg har ikke gjort noget ondt!"</li>
      <li>Under tre Ting skælver et Land, fire kan det ikke bære:</li>
      <li>En Træl, når han gøres til Konge, en Nidding, når han spiser sig mæt,</li>
      <li>en bortstødt Hustru, når hun bliver gift, en Trælkvinde, når hun arver sin Frue.</li>
      <li>Fire på Jorden er små, visere dog end Vismænd:</li>
      <li>Myrerne, de er et Folk uden Styrke, samler dog Føde om Somren;</li>
      <li>Klippegrævlinger, et Folk uden Magt, bygger dog Bolig i Klipper;</li>
      <li>Græshopper, de har ej Konge, drager dog ud i Rad og Række;</li>
      <li>Firbenet, det kan man gribe med Hænder, er dog i Kongers Paladser.</li>
      <li>Tre skrider stateligt frem, fire har statelig Gang:</li>
      <li>Løven, Kongen blandt Dyrene, som ikke viger for nogen;</li>
      <li>en sadlet Stridshest, en Buk, en Konge midt i sin Hær.</li>
      <li>Har du handlet som Dåre i Overmod, tænker du ondt, da Hånd for Mund!</li>
      <li>\30:32\Thi Tryk på Mælk giver Ost, Tryk på Næsen Blod og Tryk på Vrede Trætte.</li>
    </ol>
  </li>
  <li>
    <ol>
      <li>Kong Lemuel af Massas Ord; som hans Moder tugtede ham med.</li>
      <li>Hvad, Lemuel, min Søn, min førstefødte, hvad skal jeg sige dig, hvad, mit Moderlivs Søn, hvad, mine Løfters Søn?</li>
      <li>Giv ikke din Kraft til Kvinder, din Kærlighed til dem, der ødelægger Konger.</li>
      <li>Det klæder ej Konger, Lemuel, det klæder ej Konger at drikke Vin eller Fyrster at kræve stærke Drikke,</li>
      <li>at de ikke skal drikke og glemme Vedtægt og bøje Retten for alle arme.</li>
      <li>Giv den segnende stærke Drikke, og giv den mismodige Vin;</li>
      <li>lad ham drikke og glemme sin Fattigdom, ej mer ihukomme sin Møje.</li>
      <li>Luk Munden op for den stumme, for alle lidendes Sag;</li>
      <li>luk Munden op og døm retfærdigt, skaf den arme og fattige Ret!</li>
      <li>Hvo finder en duelig Hustru? Hendes Værd står langt over Perlers.</li>
      <li>Hendes Husbonds Hjerte stoler på hende, på Vinding skorter det ikke.</li>
      <li>Hun gør ham godt og intet ondt alle sine Levedage.</li>
      <li>Hun sørger for Uld og Hør, hun bruger sine Hænder med Lyst.</li>
      <li>Hun er som en Købmands Skibe, sin Føde henter hun langvejs fra.</li>
      <li>Endnu før Dag står hun op og giver Huset Mad, sine Piger deres tilmålte Del.</li>
      <li>Hun tænker på en Mark og får den, hun planter en Vingård, for hvad hun har tjent.</li>
      <li>Hun bælter sin Hofte med Kraft, lægger Styrke i sine Arme.</li>
      <li>Hun skønner, hendes Husholdning lykkes, hendes Lampe går ikke ud om Natten.</li>
      <li>Hun rækker sine Hænder mod Rokken, Fingrene tager om Tenen.</li>
      <li>Hun rækker sin Hånd til den arme, rækker Armene ud til den fattige.</li>
      <li>Af Sne har hun intet at frygte for sit Hus, thi hele hendes Hus er klædt i Skarlagen.</li>
      <li>Tæpper laver hun sig, hun er klædt i Byssus og Purpur.</li>
      <li>Hendes Husbond er kendt i Portene, når han sidder blandt Landets Ældste.</li>
      <li>Hun væver Linned til Salg og sælger Bælter til Kræmmeren.</li>
      <li>Klædt i Styrke og Hæder går hun Morgendagen i Møde med Smil.</li>
      <li>Hun åbner Munden med Visdom, med mild Vejledning på Tungen.</li>
      <li>Hun våger over Husets Gænge og spiser ej Ladheds Brød.</li>
      <li>Hendes Sønner står frem og giver hende Pris, hendes Husbond synger hendes Lov:</li>
      <li>"Mange duelige Kvinder findes, men du står over dem alle!"</li>
      <li>Ynde er Svig og Skønhed Skin; en Kvinde, som frygter HERREN, skal roses.</li>
      <li>Lad hende få sine Hænders Frugt, hendes Gerninger synger hendes Lov i Portene.</li>
    </ol>
  </li>
</ol>