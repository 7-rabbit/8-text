<ol>
  <li>
    <ol>
      <li>Den Ældste til den udvalgte Frue og hendes Børn, som jeg elsker i Sandhed, og ikke jeg alene, men også alle, som have erkendt Sandheden,</li>
      <li>for den Sandheds Skyld, som bliver i os og skal være med os til evig Tid.</li>
      <li>Nåde, Barmhjertighed og Fred være med os fra Gud Fader og fra Jesus Kristus, Faderens Søn, i Sandhed og Kærlighed!</li>
      <li>Jeg har glædet mig meget over, at jeg har fundet Børn af dig, som vandre i Sandhed, efter det Bud, vi fik af Faderen.</li>
      <li>Og nu beder jeg dig, Frue! ikke som om jeg skrev til dig et nyt</li>
      <li>Og dette er Kærligheden,at vi vandre efter hans Bud. Dette er Budet, således som I have hørt fra Begyndelsen, at I skulle vandre deri.</li>
      <li>Thi mange Forførere ere udgåede i Verden, som ikke bekende Jesus som Kristus kommen i Kød. En sådan er Forføreren og Antikrist.</li>
      <li>Giver Agt på eder selv, at I ikke skulle tabe, hvad vi have arbejdet, men at I må få fuld Løn.</li>
      <li>Hver den, som viger ud og ikke bliver i Kristi Lære, har ikke Gud. Den, som bliver i Læren, han har både Faderen og Sønnen.</li>
      <li>Dersom nogen kommer til eder og ikke fører denne Lære, ham skulle I ikke tage til Huse og ikke byde velkommen.</li>
      <li>Thi den, som byder ham velkommen, bliver delagtig i hans onde Gerninger.</li>
      <li>Endskønt jeg havde meget at skrive til eder, har jeg ikke villet det med Papir og Blæk; men jeg håber at komme til eder og tale mundtligt med eder, for at vor Glæde må være fuldkommen.</li>
      <li>Din Søsters, den udvalgtes, Børn hilse dig.</li>
    </ol>
  </li>
</ol>