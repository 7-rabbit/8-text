<ol>
  <li>
    <ol>
      <li>Jakob, Guds og den Herres Jesu Kristi Tjener, hilser de tolv Stammer i Adspredelsen.</li>
      <li>Mine Brødre! agter det for idel Glæde, når I stedes i mange Hånde Prøvelser,</li>
      <li>vidende, at eders Tros Prøve virker Udholdenhed;</li>
      <li>men Udholdenheden bør medføre fuldkommen Gerning, for at I kunne være fuldkomne og uden Brøst, så I ikke stå tilbage i noget.</li>
      <li>Men dersom nogen af eder fattes Visdom, han bede derom til Gud, som giver alle gerne og uden Bebrejdelse, så skal den gives ham.</li>
      <li>Men han bede i Tro, uden at tvivle; thi den, som tvivler, ligner en Havets Bølge, der drives og kastes af Vinden.</li>
      <li>Ikke må nemlig det Menneske mene, at han skal få noget af Her ren,</li>
      <li>en tvesindet Mand, som han er, ustadig på alle sine Veje.</li>
      <li>Men den Broder, som er ringe, rose sig af sin Højhed,</li>
      <li>den rige derimod af sin Ringhed; thi han skal forgå som Græssets Blomst.</li>
      <li>Thi Solen står op med sin Hede og hentørrer Græsset, og dets Blomst falder af, og dens Skikkelses Ynde forsvinder; således skal også den rige visne på sine Veje.</li>
      <li>Salig den Mand, som holder Prøvelse ud; thi når han har stået Prøve, skal han få Livets Krans, som Herren har forjættet dem, der elske ham.</li>
      <li>Ingen sige, når han fristes: "Jeg fristes af Gud;" thi Gud kan ikke fristes af det onde, og selv frister han ingen;</li>
      <li>men enhver fristes,når han drages og lokkes af sin egen Begæring;</li>
      <li>derefter, når Begæringen har undfanget, føder den Synd, men når Synden er fuldvoksen, føder den Død.</li>
      <li>Farer ikke vild, mine elskede Brødre!</li>
      <li>Al god Gave og al fuldkommen Gave er ovenfra og kommer ned fra Lysenes Fader, hos hvem der ikke er Forandring eller skiftende Skygge.</li>
      <li>Efter sin Villie fødte han os ved Sandheds Ord, for at vi skulde være en Førstegrøde af hans Skabninger.</li>
      <li>I vide det, mine elskede Brødre. Men hvert Menneske være snar til at høre, langsom til at tale, langsom til Vrede;</li>
      <li>thi en Mands Vrede udretter ikke det, som er ret for Gud.</li>
      <li>Derfor, aflægger alt Smuds og Levning af Slethed, og modtager med Sagtmodighed Ordet, som er indplantet i eder, og som formår at frelse eders Sjæle.</li>
      <li>Men vorder Ordets Gørere og ikke alene dets Hørere, hvormed I bedrage eder selv.</li>
      <li>Thi dersom nogen er Ordets Hører og ikke dets Gører, han ligner en Mand, der betragter sit legemlige Ansigt i et Spejl;</li>
      <li>thi han betragter sig selv og går bort og glemmer straks, hvor dan han var.</li>
      <li>Men den, som skuer ind i Frihedens fuldkomne Lov og holder ved dermed, så han ikke bliver en glemsom Tilhører, men en Gerningens Gører, han skal være salig i sin Gerning.</li>
      <li>Dersom nogen synes, at han dyrker Gud, og ikke holder sin Tunge i Tømme, men bedrager sit Hjerte, hans Gudsdyrkelse er forgæves.</li>
      <li>En ren og ubesmittet Gudsdyrkelse for Gud og Faderen er dette, at besøge faderløse og Enker i deres Trængsel, at holde sig selv uplettet af Verden.</li>
    </ol>
  </li>
  <li>
    <ol>
      <li>Mine Brødre! Eders Tro på vor Herre Jesus Kristus, den herliggjorte, være ikke forbunden med Persons Anseelse!</li>
      <li>Når der nemlig kommer en Mand ind i eders Forsamling med Guldring på Fingeren, i prægtig Klædning, men der også kommer en fattig ind i smudsig Klædning,</li>
      <li>og I fæste Øjet på den, som bærer den prægtige Klædning og sige: Sæt du dig her på den gode Plads, og I sige til den fattige: Stå du der eller sæt dig nede ved min Fodskammel:</li>
      <li>ere I så ikke komne i Strid med eder selv og blevne Dommere med slette Tanker?</li>
      <li>Hører, mine elskede Brødre! Har Gud ikke udvalgt de for Verden fattige til at være rige i Tro og Arvinger til det Rige, som han har forjættet dem, der elske ham?</li>
      <li>Men I have vanæret den fattige! Er det ikke de rige, som underkue eder, og er det ikke dem, som slæbe eder for Domstolene?</li>
      <li>Er det ikke dem, som bespotte det skønne Navn, som er nævnet over eder?</li>
      <li>Ganske vist, dersom I opfylde den kongelige Lov efter Skriften: "Du skal elske din Næste som dig selv", gøre I ret;</li>
      <li>men dersom I anse Personer, gøre I Synd og revses af Loven som Overtrædere.</li>
      <li>Thi den, som holder hele Loven, men støder an i eet Stykke, er bleven skyldig i alle.</li>
      <li>Thi han, som sagde: "Du må ikke bedrive Hor," sagde også: "Du må ikke slå ihjel." Dersom du da ikke bedriver Hor, men slår ihjel, da er du bleven en Lovens Overtræder.</li>
      <li>Taler således og gører således, som de, der skulle dømmes efter Frihedens Lov.</li>
      <li>Thi Dommen er ubarmhjertig imod den, som ikke har øvet Barmhjertighed; Barmhjertighed træder frimodigt op imod Dommen.</li>
      <li>Hvad gavner det, mine Brødre! om nogen siger, han har Tro, men ikke har Gerninger? mon Troen kan frelse ham?</li>
      <li>Dersom en Broder eller Søster er nøgen og fattes den daglige Føde,</li>
      <li>og en af eder siger til dem: Går bort i Fred, varmer eder og mætter eder, men I ikke give dem det, som hører til Legemets Nødtørst, hvad gavner det?</li>
      <li>Ligeså er også Troen, dersom den ikke har Gerninger, død i sig selv.</li>
      <li>Men man vil sige: Du har Tro, og jeg har Gerninger. Vis mig din Tro uden Gerningerne, og jeg vil af mine Gerninger vise dig Troen.</li>
      <li>Du tror, at Gud er een; deri gør du ret; også de onde Ånder tro det og skælve.</li>
      <li>Men vil du vide, du tomme Menneske! at Troen uden Gerninger er unyttig?</li>
      <li>Blev ikke vor Fader Abraham retfærdiggjort af Gerninger, da han ofrede sin Søn Isak på Alteret?</li>
      <li>Du ser, at Troen virkede sammen med hans Gerninger, og ved Gerningerne blev Troen fuldkommet,</li>
      <li>og Skriften blev opfyldt, som siger: "Abraham troede Gud, og det blev regnet ham til Retfærdighed", og han blev kaldet Guds Ven.</li>
      <li>I se, at et Menneske retfærdiggøres af Gerninger, og ikke af Tro alene.</li>
      <li>Ligeså Skøgen Rahab, blev ikke også hun retfærdiggjort af Gerninger, da hun tog imod Sendebudene og lod dem slippe bort ad en anden Vej?</li>
      <li>Thi ligesom Legemet er dødt uden Ånd, således er også Troen død uden Gerninger.</li>
    </ol>
  </li>
  <li>
    <ol>
      <li>Mine Brødre! ikke mange af eder bør blive Lærere, såsom I vide, at vi skulle få en desto tungere Dom.</li>
      <li>Thi vi støde alle an i mange Ting; dersom nogen ikke støder an i Tale, da er han en fuldkommen Mand, i Stand til også at holde hele Legemet i Tomme.</li>
      <li>Men når vi lægge Bidsler i Hestenes Munde, for at de skulle adlyde os, så dreje vi også hele deres Legeme.</li>
      <li>Se, også Skibene, endskønt de ere så store og drives af stærke Vinde, drejes med et såre lidet Ror, hvorhen Styrmandens Hu står.</li>
      <li>Således er også Tungen et lille Lem og fører store Ord. Se, hvor lille en Ild der stikker så stor en Skov i Brand!</li>
      <li>Og Tungen er en Ild. Som en Verden af Uretfærdighed sidder Tungen iblandt vore Lemmer; den besmitter hele Legemet og sætter Livets Hjul i Brand, selv sat i Brand af Helvede.</li>
      <li>Thi enhver Natur, både Dyrs og Fugles, både Krybdyrs og Havdyrs, tæmmes og er tæmmet af den menneskelige Natur;</li>
      <li>men Tungen kan intet Menneske tæmme, det ustyrlige Onde, fuld af dødbringende Gift.</li>
      <li>Med den velsigne vi Herren og Faderen, og med den forbande vi Menneskene, som ere blevne til efter Guds Lighed.</li>
      <li>Af den samme Mund udgår Velsignelse og Forbandelse. Mine Brødre! dette bør ikke være så.</li>
      <li>Mon en Kilde udgyder sødt Vand og besk Vand af det samme Væld?</li>
      <li>Mon et Figentræ, mine Brødre! kan give Oliven, eller et Vintræ Figener? Heller ikke kan en Salt Kilde give fersk Vand.</li>
      <li>Er nogen viis og forstandig iblandt eder, da vise han ved god Omgængelse sine Gerninger i viis Sagtmodighed!</li>
      <li>Men have I bitter Avind og Rænkesyge i eders Hjerter, da roser eder ikke og lyver ikke imod Sandheden!</li>
      <li>Dette er ikke den Visdom, som kommer ovenfra, men en jordisk, sjælelig, djævelsk;</li>
      <li>thi hvor der er Avind og Rænkesyge, der er Forvirring og al ond Handel.</li>
      <li>Men Visdommen herovenfra er først ren, dernæst fredsommelig, mild, føjelig, fuld at Barmhjertighed og gode Frugter, upartisk, uden Skrømt.</li>
      <li>Men Retfærdigheds Frugt såes i Fred for dem, som stifte Fred.</li>
    </ol>
  </li>
  <li>
    <ol>
      <li>Hvoraf kommer det, at den er Krige og Stridigheder iblandt eder? mon ikke deraf, af eders Lyster, som stride i eders Lemmer?</li>
      <li>I begære og have ikke; I myrde og misunde og kunne ikke få; I føre Strid og Krig. Og I have ikke, fordi I ikke bede;</li>
      <li>I bede og få ikke, fordi I bede ilde, for at øde det i eders Lyster.</li>
      <li>I, utro! vide I ikke, at Venskab med Verden er Fjendskab imod Gud? Derfor, den, som vil være Verdens Ven, bliver Guds Fjende.</li>
      <li>Eller mene I, at Skriftens Ord ere tomme Ord? Med Nidkærhed længes han efter den Ånd, han har givet Bolig i os, men han skænker desto større Nåde.</li>
      <li>Derfor siger Skriften: "Gud står de hoffærdige imod, men de ydmyge giver han Nåde."</li>
      <li>Underordner eder derfor under Gud; men står Djævelen imod, så skal han fly fra eder;</li>
      <li>holder eder nær til Gud, så skal han holde sig nær til eder! Renser Hænderne, I Syndere! og lutrer Hjerterne, I tvesindede!</li>
      <li>Jamrer og sørger og græder; eders Latter vende sig til Sorg og Glæden til Bedrøvelse!</li>
      <li>Ydmyger eder for Herren, så skal han ophøje eder.</li>
      <li>Taler ikke ilde om hverandre, Brødre! Den, som taler ilde om sin Broder eller dømmer sin Broder, taler ilde om Loven og dømmer Loven; men dømmer du Loven, da er du ikke Lovens Gører, men dens Dommer.</li>
      <li>Een er Lovgiveren og Dommeren, han, som kan frelse og fordærve; men hvem er du, som dømmer din Næste?</li>
      <li>Og nu I, som sige: I Dag eller i Morgen ville vi gå til den eller den By og blive der et År og købslå og vinde,</li>
      <li>I, som ikke vide, hvad der skal ske i Morgen; thi hvordan er eders Liv? I ere jo en Damp, som er til Syne en liden Tid, men derefter forsvinder;</li>
      <li>i Stedet for at I skulle sige: Dersom Herren vil, og vi leve, da ville vi gøre dette eller hint.</li>
      <li>Men nu rose I eder i eders Overmod; al sådan Ros er ond.</li>
      <li>Derfor, den som ved at handle ret og ikke gør det, for ham er det Synd.</li>
    </ol>
  </li>
  <li>
    <ol>
      <li>Og nu, I rige! græder og jamrer over de Ulykker, som komme over eder.</li>
      <li>Eders Rigdom er rådnet, og eders Klæder er mølædte;</li>
      <li>eders Guld og Sølv er rustet op, og deres Rust skal være til Vidnesbyrd imod eder og æde eders Kød som en Ild; I have samlet Skatte i de sidste Dage.</li>
      <li>Se, den Løn skriger, som I have forholdt Arbejderne, der høstede eders Marker, og Høstfolkenes Råb ere komne ind for den Herre Zebaoths Øren.</li>
      <li>I levede i Vellevned på Jorden og efter eders Lyster; I gjorde eders Hjerter til gode som på en Slagtedag.</li>
      <li>I domfældte, I dræbte den retfærdige; han står eder ikke imod.</li>
      <li>Derfor, værer tålmodige, Brødre! indtil Herrens Tilkommelse. Se, Bonden venter på Jordens dyrebare Frugt og bier tålmodigt efter den, indtil den får tidlig Regn og sildig Regn.</li>
      <li>Værer også I tålmodige, styrker eders Hjerter; thi Herrens Tilkommelse er nær.</li>
      <li>Sukker ikke imod hverandre, Brødre! for at I ikke skulle dømmes; se, Dommeren står for Døren.</li>
      <li>Brødre! tager Profeterne, som have talt i Herrens Navn, til Forbillede på at lide ondt og være tålmodige.</li>
      <li>Se, vi prise dem salige, som have holdt ud. I have hørt om Jobs Udholdenhed og vide Udfaldet fra Herren; thi Herren er såre medlidende og barmhjertig.</li>
      <li>Men for alting, mine Brødre! sværger ikke, hverken ved Himmelen eller ved Jorden eller nogen anden Ed; men eders Ja være Ja, og Nej være Nej, for at I ikke skulle falde under Dom.</li>
      <li>Lider nogen iblandt eder ondt, han bede; er nogen vel til Mode, han synge Lovsang!</li>
      <li>Er nogen iblandt eder syg, han kalde Menighedens Ældste til sig, og de skulle bede over ham og salve ham med Olie i Herrens Navn.</li>
      <li>Og Troens Bøn skal frelse den syge, og Herren skal oprejse ham, og har han gjort Synder, skulle de forlades ham.</li>
      <li>Bekender derfor Synderne for hverandre og beder for hverandre, for at I må blive helbredte; en retfærdigs Bøn formår meget, når den er alvorlig.</li>
      <li>Elias var et Menneske, lige Vilkår undergivet med os, og han bad en Bøn, at det ikke måtte regne; og det regnede ikke på Jorden i tre År og seks Måneder.</li>
      <li>Og han bad atter, og Himmelen gav Regn, og Jorden bar sin Frugt.</li>
      <li>Mine Brødre! dersom nogen iblandt eder farer vild fra Sandheden, og nogen omvender ham,</li>
      <li>han vide, at den, som omvender en Synder fra hans Vejs Vildfarelse, han Frelser en Sjæl fra Døden og skjuler en Mangfoldighed af Synder.</li>
    </ol>
  </li>
</ol>