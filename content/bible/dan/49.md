<ol>
  <li>
    <ol>
      <li>Paulus, Kristi Jesu Apostel ved Guds Villie, til de hellige, som ere i Efesus og ere troende i Kristus Jesus:</li>
      <li>Nåde være med eder og Fred fra Gud vor Fader og den Herre Jesus Kristus!</li>
      <li>Lovet være Gud og vor Herres Jesu Kristi Fader, som har velsignet os med al åndelig Velsignelse i det himmelske i Kristus,</li>
      <li>ligesom han har udvalgt os i ham før Verdens Grundlæggelse til at være hellige og ulastelige for hans Åsyn,</li>
      <li>idet han i Kærlighed forudbestemte os til Sønneudkårelse hos sig ved Jesus Kristus, efter sin Villies Velbehag,</li>
      <li>til Pris for sin Nådes Herlighed, som han benådede os med i den elskede,</li>
      <li>i hvem vi have Forløsningen ved hans Blod, Syndernes Forladelse, efter hans Nådes Rigdom,</li>
      <li>som han rigelig tildelte os i al Visdom og Forstand,</li>
      <li>idet han kundgjorde os sin Villies Hemmelighed, efter sin velbehagelige Beslutning, som han havde fattet hos sig selv,</li>
      <li>for at oprette en Husholdning i Tidernes Fylde, nemlig at sammenfatte sig alt i Kristus, det, som er i Himlene, og det, som er på Jorden, i ham,</li>
      <li>i hvem vi også have fået Arvelodden, forud bestemte efter hans Forsæt, der virker alt efter sin Villies Råd,</li>
      <li>for at vi skulde være til Pris for hans Herlighed, vi, som forud havde håbet på Kristus,</li>
      <li>i hvem også I, da I hørte Sandhedens Ord, Evangeliet om eders Frelse, i hvem I også, da I bleve troende, bleve beseglede med Forjættelsens hellige Ånd,</li>
      <li>som er Pant på vor Arv, til Ejendommens Forløsning, til Pris for hans Herlighed.</li>
      <li>derfor har også jeg, efter at have hørt om eders Tro på den Herre Jesus og om eders Kærlighed til alle de hellige,</li>
      <li>ikke ophørt at takke for eder, idet jeg ihukommer eder i mine Bønner om,</li>
      <li>at vor Herres Jesu Kristi Gud, Herlighedens Fader, må give eder Visdoms og Åbenbarelses Ånd i Erkendelse af ham,</li>
      <li>gøre eders Hjertes Øjne oplyste til at kende, hvilket det Håb er, som han kaldte eder til, hvilken hans Arvs Herligheds Rigdom er iblandt de hellige,</li>
      <li>og hvilken hans Krafts overvættes Storhed er over for os, som tro, alt efter hans Styrkes vældige Virkekraft,</li>
      <li>som han udviste på Kristus, da han oprejste ham fra de døde og satte ham ved sin højre Hånd i det himmelske,</li>
      <li>langt over al Magt og Myndighed og Kraft og Herredom og hvert Navn, som nævnes,ikke alene i denne Verden, men også i den kommende,</li>
      <li>og lagde alt under hans Fødder, og ham gav han som Hoved over alting til Menigheden,</li>
      <li>der er hans Legeme, fyldt af ham, som fylder alt i alle.</li>
    </ol>
  </li>
  <li>
    <ol>
      <li>Også eder, da I vare døde ved eders Overtrædelser og Synder,</li>
      <li>hvori I fordum vandrede efter denne Verdens Tidsånd, efter hans Vis, som hersker over Luftens Magt, over den Ånd, der nu er virksom i Genstridighedens Børn,</li>
      <li>iblandt hvilke også vi fordum alle vandrede i vort Køds Begæringer og gjorde Kødets og Tankernes Villie og vare af Natur Vredes Børn ligesom også de andre,</li>
      <li>men Gud, som er rig på Barmhjertighed, har for sin store Kærligheds Skyld, hvormed han elskede os,</li>
      <li>også da vi vare døde ved vore Overtrædelser, levendegjort os med Kristus - af Nåde ere I frelste!</li>
      <li>og medoprejst os og sat os med ham i det himmelske i Kristus Jesus,</li>
      <li>for at han i de tilkommende Tider kunde vise sin Nådes overvættes Rigdom ved Godhed imod os i Kristus Jesus.</li>
      <li>Thi af Nåden ere I frelste ved Tro, og det ikke af eder selv, Guds er Gaven;</li>
      <li>ikke af Gerninger, for at ikke nogen skal rose sig.</li>
      <li>Thi vi ere hans Værk, skabte i Kristus Jesus til gode Gerninger, som Gud forud beredte, for at vi skulde vandre i dem.</li>
      <li>Derfor kommer i Hu, at fordum I Hedninger i Kødet, I, som bleve kaldte Forhud af den såkaldte Omskærelse, der sker i Kødet med Hånden,</li>
      <li>at I på den Tid, uden for Kristus, vare udelukkede fra Israels Borgerret og fremmede for Forjættelsens Pagter, uden Håb og uden Gud i Verden.</li>
      <li>Nu derimod, i Kristus Jesus, ere I, som fordum vare langt borte, komne nær til ved Kristi Blod.</li>
      <li>Thi han er vor Fred, han, som gjorde begge til eet og nedbrød Gærdets Skillevæg,</li>
      <li>Fjendskabet, da han i sit Kød afskaffede Budenes Lov med dens Befalinger, for at han i sig kunde skabe de to til eet nyt Menneske ved at stifte Fred</li>
      <li>og for at forlige dem begge i eet Legeme med Gud ved Korset, idet han ved dette dræbte Fjendskabet.</li>
      <li>Og han kom og forkyndte Fred for eder, som vare langt borte, og Fred for dem, som vare nær.</li>
      <li>Thi ved ham have vi begge i een Ånd Adgang til Faderen.</li>
      <li>Så ere I da ikke mere fremmede og Udlændinge, men I ere de helliges Medborgere og Guds Husfolk,</li>
      <li>opbyggede på Apostlenes og Profeternes Grundvold, idet Hovedhjørnestenen er Kristus Jesus selv,</li>
      <li>i hvem enhver Bygning sammenføjes og vokser til et helligt Tempel i Herren,</li>
      <li>i hvem også I blive medopbyggede til en Guds Bolig i Ånden.</li>
    </ol>
  </li>
  <li>
    <ol>
      <li>Det er for denne Sags Skyld, at jeg, Paulus, Kristi Jesu Fange for eder, I Hedninger,</li>
      <li>om I da have hørt om Husholdningen med den Guds Nåde, som blev given mig til eder,</li>
      <li>at ved Åbenbarelse blev Hemmeligheden kundgjort mig, således som jeg foran kortelig har skrevet,</li>
      <li>hvoraf I, når I læse det, kunne skønne min Indsigt i Kristi Hemmelighed,</li>
      <li>som i andre Slægter ikke blev kundgjort for Menneskenes Børn, således som den nu er bleven åbenbaret hans hellige Apostle og Profeter ved Ånden:</li>
      <li>nemlig at Hedningerne ere Medarvinger og medindlemmede og meddelagtige i Forjættelsen i Kristus Jesus ved Evangeliet,</li>
      <li>hvis Tjener jeg er bleven ifølge den Guds Nådes Gave, som blev given mig ved hans Magts Virkekraft.</li>
      <li>Mig, den allerringeste af alle hellige, blev denne Nåde given at forkynde Hedningerne Evangeliet om Kristi uransagelige Rigdom</li>
      <li>og at oplyse alle om, hvilken Husholdningen med den Hemmelighed er, som fra Evighed har været skjult i Gud, der skabte alle Ting,</li>
      <li>for at Guds mangfoldige Visdom skulde nu ved Menigheden blive kundgjort for Magterne og Myndighederne i det himmelske,</li>
      <li>efter det evige Forsæt, som han fuldbyrdede ved Kristus Jesus, vor Herre,</li>
      <li>i hvem vi have Frimodigheden og Adgang med Tillid ved Troen på ham.</li>
      <li>Derfor beder jeg, at I ikke tabe Modet over mine Trængsler, som jeg lider for eder, hvilket er en Ære for eder.</li>
      <li>For denne Sags Skyld bøjer jeg mine Knæ for Faderen,</li>
      <li>fra hvem enhver Faderlighed i Himle og på Jord har sit Navn,</li>
      <li>at han vil give eder efter sin Herligheds Rigdom mægtigt at styrkes ved hans Ånd i det indvortes Menneske;</li>
      <li>at Kristus må bo ved Troen i eders Hjerter,</li>
      <li>for at I, rodfæstede og grundfæstede i Kærlighed, kunne sammen med alle de hellige formå at begribe, hvor stor Bredden og Længden og Dybden og Højden er,</li>
      <li>og at kende Kristi Kærlighed, som overgår al Erkendelse, for at I kunne fyldes indtil hele Guds Fylde.</li>
      <li>Men ham, som formår over alle Ting at gøre langt ud over det, som vi bede eller forstå, efter den Magt, som er virksom i os,</li>
      <li>ham være Ære i Menigheden og i Kristus Jesus igennem alle Slægterne i Evighedernes Evighed! Amen.</li>
    </ol>
  </li>
  <li>
    <ol>
      <li>Jeg formaner eder derfor, jeg, der fangne i Herren, til at vandre værdig den Kaldelse, med hvilken I bleve kaldede,</li>
      <li>med al Ydmyghed og Sagtmodighed, med Langmodighed, så I bære over med hverandre i Kærlighed</li>
      <li>og gøre eder Flid for at bevare Åndens Enhed i Fredens Bånd;</li>
      <li>eet Legeme og een Ånd, ligesom I også bleve kaldede til eet Håb i eders Kaldelse;</li>
      <li>een Herre, een Tro, een Dåb,</li>
      <li>een Gud og alles Fader, som er over alle og igennem alle og i alle!</li>
      <li>Men hver enkelt af os blev Nåden given efter Kristi Gaves Mål.</li>
      <li>Derfor hedder det: "Da han opfor til det høje, bortførte han Fanger og gav Menneskene Gaver."</li>
      <li>Men dette: "Han opfor," hvad er det, uden at han også nedfor til Jordens nedre Egne.</li>
      <li>Han, som nedfor, han er også den, som opfor højt over alle. Himlene, for at han skulde fylde alle Ting.</li>
      <li>Og han gav nogle som Apostle, andre som Profeter, andre som Evangelister, andre som Hyrder og Lærere,</li>
      <li>til de helliges fuldkomne Beredelse, til en Tjenestegerning, til Kristi Legemes Opbyggelse,</li>
      <li>indtil vi alle nå til Enheden i Troen på og Erkendelsen af Guds Søn, til Mands Modenhed, til Kristi Fyldes Mål af Vækst,</li>
      <li>for at vi ikke; mere skulle være umyndige, der omtumles og omdrives af enhver Lærdommens Vind, ved Menneskenes Tærningspil, ved Træskhed efter Vildfarelsens Rænkespind;</li>
      <li>men for at vi, Sandheden tro i Kærlighed, skulle i alle Måder opvokse til ham, som er Hovedet, Kristus,</li>
      <li>ud fra hvem hele Legemet, idet det sammenføjes og sammenknyttes ved ethvert hjælpende Bindeled i Forhold til hver enkelt Dels tilmålte Virkekraft, fuldbyrder Legemets Vækst til Opbyggelse af sig selv i Kærlighed.</li>
      <li>Dette siger jeg da og vidner i Herren, at I skulle ikke mere vandre, således som Hedningerne vandre i deres Sinds Tomhed,</li>
      <li>formørkede i deres Tanke, fremmedgjorte for Guds Liv som Følge af den Vankundighed, som er i dem på Grund af deres Hjertes Forhærdelse,</li>
      <li>de, som jo følesløse have hengivet sig til Uterligheden, til at øve al Urenhed i Havesyge.</li>
      <li>Men I have ikke således lært Kristus,</li>
      <li>om I da have hørt om ham og ere blevne oplærte i ham, således som Sandhed er i Jesus,</li>
      <li>at I, hvad eders forrige Vandel angår, skulle aflægge det gamle Menneske, som fordærves ved bedrageriske Begæringer,</li>
      <li>men fornyes i eders Sinds Ånd</li>
      <li>og iføre eder det nye Menneske, som blev skabt efter Gud i Sandhedens Retfærdighed og Hellighed.</li>
      <li>Derfor aflægger Løgnen og taler Sandhed, hver med sin Næste, efterdi vi ere hverandres Lemmer.</li>
      <li>Blive I vrede, da synder ikke; lad ikke Solen gå ned over eders Forbitrelse;</li>
      <li>giver ikke heller Djævelen Rum!</li>
      <li>Den, som stjæler, stjæle ikke mere, men arbejde hellere og gøre det gode med sine egne Hænder, for at han kan have noget at meddele den, som er i Trang.</li>
      <li>Lad ingen rådden Tale udgå af eders Mund, men sådan Tale, som er god til fornøden Opbyggelse, for at den kan skaffe dem Nåde, som høre derpå;</li>
      <li>og bedrøver ikke Guds hellige Ånd, med hvilken I bleve beseglede til Forløsningens Dag.</li>
      <li>Al Bitterhed og Hidsighed og Vrede og Skrigen og Forhånelse blive langt fra eder tillige med al Ondskab!</li>
      <li>Men vorder velvillige imod hverandre, barmhjertige, tilgivende hverandre, ligesom jo Gud har tilgivet eder i Kristus.</li>
    </ol>
  </li>
  <li>
    <ol>
      <li>Vorder derfor Guds Efterlignere som elskede Børn,</li>
      <li>og vandrer i Kærlighed, ligesom også Kristus elskede os og gav sig selv hen for os som en Gave og et Slagtoffer, Gud til en velbehagelig Lugt.</li>
      <li>Men Utugt og al Urenhed eller Havesyge bør end ikke nævnes iblandt eder, som det sømmer sig for hellige,</li>
      <li>ej heller ublu Væsen eller dårlig Snak eller letfærdig Skæmt, hvilket er utilbørligt, men hellere Taksigelse.</li>
      <li>Thi dette vide og erkende I, at ingen utugtig eller uren eller havesyg, hvilket er en Afgudsdyrker, har Arv i Kristi og Guds Rige.</li>
      <li>Ingen bedrage eder med tomme Ord; thi for disse Ting kommer Guds Vrede over Genstridighedens Børn.</li>
      <li>Derfor, bliver ikke meddelagtige med dem!</li>
      <li>Thi I vare forhen Mørke, men nu ere I Lys i Herren; vandrer som Lysets Børn;</li>
      <li>(Lysets Frugt viser sig jo i al Godhed og Retfærdighed og Sandhed,)</li>
      <li>så I prøve, hvad der er velbehageligt for Herren.</li>
      <li>Og haver ikke Samfund med Mørkets ufrugtbare Gerninger. Men revser dem hellere;</li>
      <li>thi hvad der lønligt bedrives af dem, er skammeligt endog at sige;</li>
      <li>men alt dette bliver åbenbaret, når det revses af Lyset. Thi alt det, som bliver åbenbaret, er Lys.</li>
      <li>Derfor hedder det: "Vågn op, du, som sover, og stå op fra de døde, og Kristus skal lyse for dig!"</li>
      <li>Ser derfor nøje til, hvorledes I vandre, ikke som uvise, men som vise,</li>
      <li>så I købe den belejlige Tid, efterdi Dagene ere onde.</li>
      <li>Derfor bliver ikke uforstandige, men skønner, hvad Herrens Villie er.</li>
      <li>Og drikker eder ikke drukne i Vin, i hvilket der er Ryggesløshed, men lader eder fylde med Ånden,</li>
      <li>så I tale hverandre til med Salmer og Lovsange og åndelige Viser og synge og spille i eders Hjerte for Herren</li>
      <li>og altid sige Gud og Faderen Tak for alle Ting i vor Herres Jesu Kristi Navn</li>
      <li>og underordne eder under hverandre i Kristi Frygt;</li>
      <li>Hustruerne skulle underordne sig under deres egne Mænd, som under Herren;</li>
      <li>thi en Mand er sin Hustrus Hoved, ligesom også Kristus er Menighedens Hoved. Han er sit Legemes Frelser.</li>
      <li>Dog, ligesom Menigheden underordner sig under Kristus, således skulle også Hustruerne underordne sig under deres Mænd i alle Ting.</li>
      <li>I Mænd! elsker eders Hustruer, ligesom også Kristus elskede Menigheden og hengav sig selv for den,</li>
      <li>for at han kunde hellige den, idet han rensede den ved Vandbadet med et Ord,</li>
      <li>for at han selv kunde fremstille Menigheden for sig som herlig, uden Plet eller Rynke eller noget deslige, men for at den måtte være hellig og ulastelig.</li>
      <li>Således ere Mændene skyldige at elske deres egne Hustruer som deres egne Legemer; den,som elsker sin egen Hustru, elsker sig selv.</li>
      <li>Ingen har jo nogen Sinde hadet sit eget Kød, men han nærer og plejer det, ligesom også Kristus Menigheden.</li>
      <li>Thi vi ere Lemmer på hans Legeme.</li>
      <li>Derfor skal et Menneske forlade sin Fader og Moder og holde fast ved sin Hustru, og de to skulle være eet Kød.</li>
      <li>Denne Hemmelighed er stor - jeg sigter nemlig til Kristus og til Menigheden.</li>
      <li>Dog, også I skulle elske hver især sin egen Hustru som sig selv; men Hustruen have Ærefrygt for Manden!</li>
    </ol>
  </li>
  <li>
    <ol>
      <li>I Børn! adlyder eders Forældre i Herren, thi dette er ret.</li>
      <li>"Ær din Fader og Moder", dette er jo det første Bud med Forjættelse,</li>
      <li>"for at det må gå dig vel, og du må leve længe i Landet."</li>
      <li>Og I Fædre! opirrer ikke eders Børn, men opfostrer dem i Herrens Tugt og Formaning!</li>
      <li>I Trælle! adlyder eders Herrer efter Kødet med Frygt og Bæven i eders Hjertes Enfold som Kristus;</li>
      <li>ikke med Øjentjeneste, som de, der ville tækkes Mennesker, men som Kristi Tjenere, så I gøre Guds Villie af Hjertet,</li>
      <li>idet I med god Villie gøre Tjeneste som for Herren, og ikke for Mennesker,</li>
      <li>idet I vide, at hvad godt enhver gør, det skal han få igen af Herren, hvad enten han er Træl eller fri.</li>
      <li>Og I Herrer! gører det samme imod dem, så I lade Trusel fare, idet I vide, at både deres og eders Herre er i Himlene, og der er ikke Persons Anseelse hos ham.</li>
      <li>For øvrigt bliver stærke i Herren og i hans Styrkes Vælde!</li>
      <li>Ifører eder Guds fulde Rustning, for at I må kunne bolde Stand imod Djævelens snedige Anløb.</li>
      <li>Thi for os står Kampen ikke imod Blod og Kød, men imod Magterne, imod Myndighederne, imod Verdensherskerne i dette Mørke, imod Ondskabens Åndemagter i det himmelske.</li>
      <li>Derfor tager Guds fulde Rustning på, for at I må kunne stå imod på den onde Dag og bestå efter at have fuldbyrdet alt.</li>
      <li>Så står da omgjordede om eders Lænd med Sandhed og iførte Retfærdighedens Panser.</li>
      <li>Fødderne ombundne med Kampberedthed fra Fredens Evangelium;</li>
      <li>og i alle Forhold løfter Troens Skjold, med hvilket I ville kunne slukke alle den ondes gloende Pile,</li>
      <li>og tager imod Frelsens Hjelm og Åndens Sværd, som er Guds Ord,</li>
      <li>idet I under al Påkaldelse og Bøn bede til enhver Tid i Ånden og ere årvågne dertil i al Vedholdenhed og Bøn for alle de hellige,</li>
      <li>også for mig, om at der må gives mig Ord, når jeg oplader min Mund, til med Frimodighed at kundgøre Evangeliets Hemmelighed,</li>
      <li>for hvis Skyld jeg er et Sendebud i Lænker, for at jeg må have Frimodighed deri til at tale, som jeg bør.</li>
      <li>Men for at også I skulle kende mine Forhold, hvorledes det går mig, da skal Tykikus, den elskede Broder og tro Tjener i Herren kundgøre eder alt;</li>
      <li>ham sender jeg til eder, just for at I skulle lære at kende, hvorledes det står til hos os, og for at han skal opmuntre eders Hjerter.</li>
      <li>Fred være med Brødrene og Kærlighed med Tro fra Gud Fader og den Herre Jesus Kristus!</li>
      <li>Nåden være med alle dem, som elske vor Herre Jesus Kristus i Uforkrænkelighed!</li>
    </ol>
  </li>
</ol>