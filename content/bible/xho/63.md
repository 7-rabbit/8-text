<ol>
  <li>
    <ol>
      <li>Indoda enkulu ibhalela inkosikazi enyuliweyo nabantwana bayo, endibathandayo mna ngenyaniso; ingendim ndedwa, ingabo bonke abayazileyo inyaniso;</li>
      <li>ngenxa yenyaniso ehleliyo kuthi, eya kuba nathi ngonaphakade:</li>
      <li>ithi, Makubekho kuni ubabalo, nenceba, noxolo oluvela kuThixo uYise, nakwiNkosi yethu uYesu Kristu, uNyana kaYise,  kuni basenyanisweni naseluthandweni.</li>
      <li>Ndavuya kunene kuba ndifumene kubantwana bakho kukho abahamba enyanisweni, njengoko samkelayo umthetho kuye uYise.</li>
      <li>Nangoku ndiyakucela, nkosikazi, kungengakuba ndikubhalela umthetho omtsha; ndikubhalela lowo sasinawo kwasekuqalekeni:  ukuba sithandane.</li>
      <li>Lulo ke olu uthando, ukuba sihambe ngokwemithetho yakhe.  Nguwo lo umthetho, njengokuba nevayo kwasekuqalekeni, ukuba nihambe kuwo.</li>
      <li>Ngokuba kungene abalahlekisi abaninzi ehlabathini,  abangamvumiyo uYesu Kristu esiza esenyameni. Lowo ngumkhohlisi nomchasi-Kristu.</li>
      <li>Zilumkeleni, ukuba singalahlekani nezinto esizisebenzileyo;  masamkele umvuzo ozalisekileyo.</li>
      <li>Bonke abagqithayo, abangahlaliyo emfundisweni kaKristu,  abanaThixo; ohleliyo emfundisweni kaKristu, lowo unaye uYise noNyana.</li>
      <li>Ukuba umntu uza kuni, engazisi yona le mfundiso, musani ukumamkela endlwini yenu, ningambulisi nokumbulisa;</li>
      <li>kuba lowo umbulisayo unobudlelane naye ngemisebenzi yakhe engendawo.</li>
      <li>Ndinezinto ezininzi nje zokunibhalela, andingi ndingazibhala ngaphepha nangainki; ndithembe ukuza kuni,  sithethe ngomlomo, ukuze uvuyo lwethu luzaliseke.</li>
      <li>Bayakubulisa abantwana bodade wenu onyuliweyo. Amen.</li>
    </ol>
  </li>
</ol>