<ol>
  <li>
    <ol>
      <li>Старець - Гайові любому, котрого люблю істино.</li>
      <li>Любий, молю ся, щоб у всьому добре тобі вело ся, і ти здоров був, яко ж добре ведеть ся душі твоїй.</li>
      <li>Вельми бо зрадів я, коли прийшли брати, і сьвідкували про твою правду, яко ж ти в правдї ходиш.</li>
      <li>Більшої радости над сю не маю, щоб чути, що дїти мої в правдї ходять.</li>
      <li>Любий, ти вірно робиш, коли що робиш для братів і для постороннїх,</li>
      <li>котрі сьвідкували про твою любов перед церквою; добре ти зробиш, одпровадивши їх достойно перед Богом.</li>
      <li>Вони бо ради імени Його вийшли, нїчого не прийнявши від поган;</li>
      <li>тим то мусимо приймати таких, щоб бути помічниками правдї.</li>
      <li>Писав я церкві; тільки Диотреф, що побиваєть ся за старшуваннєм, не приймає нас.</li>
      <li>Тим, коли прийду, згадаю про його діла, що робить, докоряючи нас лихими словами; і не доволен тим, нї сам не приймає братів, і боронить тим, що хочуть, і з церкви виганяє.</li>
      <li>Любий, не повертай за лихим, а за добрим. Хто добре робить, (той) від Бога, хто ж лихе робить, (той) не бачив Бога.</li>
      <li>Про Димитрия сьвідковано од усїх, і від самої правди; і ми також сьвідкуємо, а знаєте, що сьвідченнє наше правдиве.</li>
      <li>Багацько мав я писати, тільки не хочу чернилом та пером тобі писати;</li>
      <li>надію ся ж незабаром бачити тебе, то й устно поговоримо.</li>
      <li>Впокій тобі. Витають тебе друга. Витай другів по імени.</li>
    </ol>
  </li>
</ol>