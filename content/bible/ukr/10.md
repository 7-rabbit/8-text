<ol>
  <li>
    <ol>
      <li>Павел, апостол Ісуса Христа волею Божою, до сьвятих у Єфесї і до вірних у Христї Ісусї:</li>
      <li>Благодать вам і мир од Бога Отця нашого і Господа Ісуса Христа.</li>
      <li>Благословен Бог і Отець Господа нашого Ісуса Христа, що благословив нас усяким благословеннєм духовним на небесах у Христї,</li>
      <li>яко ж вибрав нас у Йому перед оснуваннєм сьвіта, щоб бути нам сьвятим і непорочним перед Ним у любови,</li>
      <li>наперед призначивши нас на всиновленнє собі через Ісуса Христа, по благоволенню хотїння свого,</li>
      <li>на похвалу славної благодати своєї, котрою обдарував нас в своїм Улюбленім,</li>
      <li>в котрому маємо збавленнє кровю Його й оставленнє гріхів по багацтву благодати Його,</li>
      <li>котру намножив нам у всякій премудрості і розумі,</li>
      <li>обявивши нам тайну волі своєї по благоволенню своєму, котру перше постановив у собі,</li>
      <li>щоб у порядкуванню сповнення времен зібрати все в Христї, те, що на небесах, і те, що на землї,</li>
      <li>у тому, в котрому й ми наслїдниками зробили ся, бувши наперед призначені по задуму Того, хто чинить усе по раді волї своєї,</li>
      <li>щоб ми, котрі перше вповали на Христа, були на хваленнє слави Його;</li>
      <li>і в котрому й ви (впевнились), почувши слово правди, благовістє спасення вашого, і в котрого увірувавши, ви запечатані Духом обітування сьвятим,</li>
      <li>котрий єсть задаток наслїддя нашого на викуп придбаного, в похвалу слави Його.</li>
      <li>Того й я, чувши про вашу віру в Господа Ісуса і любов до всїх сьвятих,</li>
      <li>не перестаю дякувати за вас, роблячи спомин про вас у молитвах моїх,</li>
      <li>щоб Бог Господа нашого Ісуса Христа, Отець слави, дав вам духа премудрости й відкриття на познаннє Його,</li>
      <li>просьвічені очі серця вашого, щоб зрозуміли ви, що за впованнє поклику Його, і що за багацтво славного наслїддя Його в сьвятих,</li>
      <li>і що за безмірне величчє сили Його в нас, котрі вируємо, по дїйству превеликої потуги Його,</li>
      <li>котру вдіяв у Христї, воскресивши Його з мертвих і посадивши по правиці в себе на небесах,</li>
      <li>вище всякого начальства, і власти, і сили, і панування, і всякого імени, названого не тільки в сьому віку, та й у будучому,</li>
      <li>і все покорив під ноги Його, й дав Його яко голову над усім у церкві,</li>
      <li>котра єсть тіло Його, повня Того, хто сповняв все у всьому.</li>
    </ol>
  </li>
  <li>
    <ol>
      <li>І вас (оживив), що були мертві провинами й гріхами вашими,</li>
      <li>в котрих колись ходили по віку сьвіта сього, робом князя власти воздушної, духа, що тепер орудує в синах перекору,</li>
      <li>між котрими й ми всі жили колись у хотінню тіла нашого, чинивши волю тїла й думок, і були по природї дітьми гнїва, як і инші.</li>
      <li>Бог же, багатий на милость, по превеликій любові своїй, котрою полюбив нас,</li>
      <li>і нас, мертвих провинами, оживив укупі з Христом (благодаттю ви спасені),</li>
      <li>і воскресив з Ним, і дав нам сидіти вкупі на небесних (місцях) у Христї Ісусї,</li>
      <li>щоб показав у віках грядущих безмірне багацтво благодати своєї благостю до нас через Ісуса Христа.</li>
      <li>Благодатю бо ви спасені через віру; і се не од вас: се Божий дар;</li>
      <li>не від дїл, щоб нїхто не хвалив ся.</li>
      <li>Його бо ми твориво, сотворені в Христї Ісусї на добрі дїла, котрі наперед призначив Бог, щоб ми в них ходили.</li>
      <li>Тим же споминайте, що ви (були) колись погане в тїлї, звані необрізаннєм від рекомого обрізання у плотї, рукотвореного;</li>
      <li>що були ви того часу без Христа, відчужені від громади Ізраїлевої і чужі завітові обітування, не маючи надії і безбожні в сьвітї.</li>
      <li>Тепер же в Христї Ісусї ви, що були колись далеко, стали близькі кровю Христовою.</li>
      <li>Він бо мир наш, що зробив з обох одно, і розвалив середню перегородню стіну;</li>
      <li>вражду тілом своїм, закон заповідей наукою обернув у ніщо, щоб з двох зробити собою одного нового чоловіка, роблячи мир,</li>
      <li>і примирити з Богом обох ув одному тїлї хрестом, убивши ворогуваннє на ньому;</li>
      <li>і прийшовши благовістив мир вам, далеким і близьким,</li>
      <li>тим що через Його маємо приступ обоє в одному Дусї до Отця.</li>
      <li>Тим-же оце вже ви більш не чужі і захожі, а товариші сьвятим і домашні Божі;</li>
      <li>збудовані на підвалиш апостолів і пророків, а угловий (камінь) сам Ісус Христос;</li>
      <li>на котрому вся будівля, докупи споєна, росте в церкву сьвяту в Господї.</li>
      <li>На Ньому й ви вбудовуєтесь на оселю Божу Духом.</li>
    </ol>
  </li>
  <li>
    <ol>
      <li>Того ради й я, Павел, - вязник Ісус-Христів за вас поган.</li>
      <li>Коли ви чували про служеннє благодати Божої, даної менї між вами,</li>
      <li>що одкриттєм обявилась менї тайна (яко ж перше я написав коротко,</li>
      <li>з того можете, читаючи, зрозуміти розум мій у тайнї Христовій),</li>
      <li>котра в инших родах не обявилась синам чоловічим, яко ж тепер одкрилась сьвятим Його апостолам і пророкам Духом,</li>
      <li>що погане також наслїдники, однотїлесники і спільники обітування Його в Христї через благовісте,</li>
      <li>котрому став я служителем по дару благодати Божої, даної менї по дїйству сили Його.</li>
      <li>Менї, меньшому всїх сьвятих, дана ся благодать, благовістити між поганами про недослїджене багацтво Христове,</li>
      <li>і з'ясувати всїм, що се за спільність тайни, закритої од віків у Бозї, що створив усе Ісусом Христом,</li>
      <li>щоб обявилась тепер князївствам і силам на небесах через церкву усяка премудрість Божа,</li>
      <li>по вічньому постановленню, котре зробив у Христї Ісусї, Господї нашому,</li>
      <li>в котрому маємо сьміливість і приступ у надїї через віру Його.</li>
      <li>Тимже благаю вас не смутитись горем моїм про вас, котре єсть слава ваша.</li>
      <li>Того ж то приклоняю колїна мої перед Отцем Господа нашого Ісуса Христа,</li>
      <li>від котрого всяке отцївство на небесах і на землі зветь ся,</li>
      <li>щоб дав вам по багацтву слави своєї утвердитись силою через Духа Його у нутряному чоловіку,</li>
      <li>щоб Христос вселив ся вірою в серця ваші, щоб ви, закоренившись і оснувавшись у любови,</li>
      <li>могли зрозуміти з усїма сьвятими, що таке ширина, й довжина, й глибина, й висота,</li>
      <li>і зрозуміти любов Христову, що перевисшує (всякий) розум, щоб сповнились усякою повнею Божою.</li>
      <li>Тому ж, хто може зробити геть більш над усе, чого просимо або думаємо, по силї, що дїйствує в вас.</li>
      <li>Тому слава в церкві в Христї Ісусї по всї роди на віки вічні. Амінь.</li>
    </ol>
  </li>
  <li>
    <ol>
      <li>Благаю ж оце вас я, вязник у Господї, ходити достойно поклику, яким вас покликано,</li>
      <li>з усякою смирнотою й тихостю, з довготерпіливостю, терплячи один одного в любови,</li>
      <li>стараючись держати единеннє духа в мирному союзї.</li>
      <li>Одно тїло й один дух, яко ж і покликані в одній надїї вашого покликання;</li>
      <li>один Господь, одна віра, одно хрещеннє,</li>
      <li>один Бог і Отець усїх, що над усїма й через усїх і в усїх вас.</li>
      <li>Кожному ж з нас дана благодать по мірі даровання Христового.</li>
      <li>Тимже глаголе: Зійшовши на висоту, полонив єси полонь, і дав дари людям.</li>
      <li>те [слово] зійшов, що ж воно [значить], коли не те, що перш зійшов у найнищі сторони землї?</li>
      <li>Хто зійшов додолу, се Той, що й зійшов вище всїх небес, щоб сповнити все.)</li>
      <li>І Він настановив инших апостолами, а инших пророками, а инших благовістниками, а инших пастирями та учителями,</li>
      <li>на звершенне сьвятих, на дїло служення, на збудуваннє тїла Христового,</li>
      <li>доки дійдемо всї до з'єдинення віри і познання Сина Божого, до чоловіка звершеного, до міри зросту сповнення Христового,</li>
      <li>щоб більш не бути малолїтками, хвилюючись і кидаючись від усякого вітру науки, в оманї людській, у лукавстві до підступного заблуду,</li>
      <li>а ходячи поправдї в любови помножаймо все в Того, котрий єсть голова, Христос,</li>
      <li>котрого все тїло зложене і звязано всякою увяззю спромоги по дїйству, (яке є) в мірі кожної части, робить зрост тїла на збудуванне самого себе в любові.</li>
      <li>Се ж оце глаголю і сьвідкую в Господї, щоб вам більш не ходити, яко ж і инші погане ходять у суєтї ума свого,</li>
      <li>оморочені мислями, відчужені від життя Божого через невіжество, що єсть в них, через окаменїннє сердець їх.</li>
      <li>Вони, зробившись безчувственними, оддали себе розпусту, щоб робити всяку нечистоту в зажерливости.</li>
      <li>Ви ж не так познали Христа:</li>
      <li>коли ж бо чули Його і в Йому навчились, що истина в Ісусї,</li>
      <li>щоб відложити вам по першому життю давнього чоловіка, що тлїє в похотях лукавих,</li>
      <li>а обновлятись духом ума вашого,</li>
      <li>та й одягнутись у нового чоловіка, створеного по Богу в праведности і сьвятости правди.</li>
      <li>Тим-же, відкинувши лож, говоріть правду кожен до ближнього свого; бо ми один одному члени.</li>
      <li>Гнівайтесь та й не грішіть: нехай сонце не зайде у гнїві вашому.</li>
      <li>Анї давайте місця дияволу.</li>
      <li>Хто крав, більш не крадь, а лучче працюй, роблячи руками своїми добре, щоб мав що подати тому, хто в нуждї.</li>
      <li>Всяке гниле слово нехай не виходить з уст ваших, а тільки таке, що годить ся на збудуваннє віри, щоб подало благодать тим, хто чує.</li>
      <li>І не засмучуйте Духа сьвятого Божого, котрим ви запечатані в день викупу.</li>
      <li>Усяка гіркість, і гнїв, і ярость, і крик, і лайка нехай зникне од вас із усїм лихим.</li>
      <li>Бувайте ж один до одного добрі, милосерні, прощаючи один одному, яко ж і Бог у Христї простив вам.</li>
    </ol>
  </li>
  <li>
    <ol>
      <li>Оце ж будьте послїдувателями Божими, як любі дїти,</li>
      <li>і ходіть у любові, яко ж і Христос улюбив нас і оддав себе за нас на жертву і на посьвят Богу, у солодкі пахощі.</li>
      <li>Блуд же і всяка нечистота або зажерливість нехай і не згадуеть ся між вами, як подобає сьвятим,</li>
      <li>нї безсором і дурні слова, або жарти і неподобне; а лучче дякуваннє.</li>
      <li>Се бо знайте, що нї один блудник, або нечистий, або зажерливий, котрий єсть ідолослужитель, не має наслїддя в царстві Христа і Бога.</li>
      <li>Нехай нїхто не зводить вас марними словами, бо за се приходить гнїв Божий на синів непокірних.</li>
      <li>Не бувайте ж спільниками їх.</li>
      <li>Ви бо були колись тьмою, тепер же (ви) сьвітло в Господї; ходїть же яко дїта сьвітла:</li>
      <li>(бо овощ духа - у всякій добрості і праведностї і правдї,)</li>
      <li>доповняючись, що єсть угодне Богові.</li>
      <li>І не приставайте до неплідних дїл тьми, а лучче ж винуйте їх.</li>
      <li>Що бо дїєть ся потай у них, соромно й казати.</li>
      <li>Усе ж обвинувачене від сьвітла виявляеть ся; все бо виявлене єсть сьвітло.</li>
      <li>Того ж то глаголе: Устань, сонний, і воскресни з мертвих, то й осьвітить тебе Христос.</li>
      <li>Гледїть же, як би вам огляди о ходити, не яко немудрі, а яко мудрі,</li>
      <li>викуплюючи час, бо дні лихі. '</li>
      <li>Тим-то не бувайте нерозумними, а розумійте, що єсть Божа воля.</li>
      <li>І не впивайтесь вином, бо в йому розпуст, а сповняйте себе Духом,</li>
      <li>бесідуючи між собою псальмами, та гимнами, та піснями духовними, сьпіваючи та виграючи в серцях ваших Господеві,</li>
      <li>дякуючи всякого часу за все в імя Господа нашого Ісуса Христа Богові і Отцеві,</li>
      <li>корючись один одному в страху Божім.</li>
      <li>Жінки, коріть ся своїм чоловікам, як Господеві,</li>
      <li>тим що чоловік голова жінки, як і Христос голова церкви, і Він спаситель тіла.</li>
      <li>А як церква корить ся Христу, так і жінки своїм чоловікам у всьому.</li>
      <li>Чоловіки, любіть своїх жінок, як і Христос полюбив церкву, і себе видав за неї,</li>
      <li>щоб осьвятити її, очистивши купіллю води у слові,</li>
      <li>щоб поставити її перед собою славною церквою, що не мав скази або пороку або чого такого, а щоб була сьвята і непорочна.</li>
      <li>Так мусять чоловіки любити своїх жінок, як свої тіла; хто бо любить свою жінку, себе самого любить.</li>
      <li>Нїхто бо ще. ніколи тіла свого не зненавидів, а годує, і грів його, яко ж і Господь церкву;</li>
      <li>тим що ми члени тіла Його, від тіла Його і від костей Його.</li>
      <li>Того-то покине чоловік батька свого й матір, і пригорнеть ся до жінки своєї, і будуть у двох одно тіло.</li>
      <li>Тайна се велика, я ж глаголю що до Христа і до церкви.</li>
      <li>Тим то і ви по одному кожен свою жінку так нехай любить, як і себе, а жінка нехай боїть ся свого чоловіка.</li>
    </ol>
  </li>
  <li>
    <ol>
      <li>Дїти, слухайте, своїх родителїв у Господі, се бо по правді.</li>
      <li>Поважай батька твого і матїр: се перва заповідь із обітуваннем:</li>
      <li>щоб добре тобі було і був ти довголїтен на землї.</li>
      <li>І ви, батьки, не роздразнюйте дітей своїх, а зрощуйте їх у науці і на-поминанню Господньому.</li>
      <li>Слуги, слухайте панів по тілу з страхом і трепетом, у простоті серця вашого, яко ж і Христа,</li>
      <li>не перед очима тільки служачи, яко чоловікоугодники, а яко слуги Христові, чинячи волю Божу од душі,</li>
      <li>з охотою служачи, як Господу, а не як людям,</li>
      <li>знаючи, що кожен, хто зробить що добре, прийме те від Господа, чи то невільник, чи вільний.</li>
      <li>І ви, пани, робіть те ж саме їм, попускаючи їм грізьбу, знаючи, що й вам самим і їм єсть Пан на небесах, і вважання на лице нема в Него.</li>
      <li>На останок, браттє моє, кріпіть ся в Господї і в потузї сили Його.</li>
      <li>Одягнїть ся у всю зброю Божу, щоб змогли ви стояти проти хитрощів дияволських.</li>
      <li>Бо наша боротьба не з тілом і кровю, а з князівствами, і з властями і з миродержителями тьми віка сього, з піднебесними духами злоби.</li>
      <li>Того-то прийміть усю зброю Божу, щоб змогли встояти в день лютий і, все зробивши, стояти.</li>
      <li>Стійте ж оце, підперезавши поясницї ваші правдою і одягнувшись у броню</li>
      <li>праведности,</li>
      <li>і обувши ноги в готовість благовіствування миру,</li>
      <li>над усе ж узявши щит віри, котрим вдолїєте всі розпалені стріли лукавого вгасити;</li>
      <li>і шолом спасення візьміть і меч. духовний, котрий єсть слово Боже.</li>
      <li>Всякою молитвою і благаннєм молячись всякого часу духом і в сьому пильнуйте в усякому терпінню і благанню за всїх сьвятих,</li>
      <li>і за мене, щоб мені дано слово на відкривавше уст моїх, щоб сьміливо обявляти тайну благовістя;</li>
      <li>Його ж я й посел у кайданах, щоб у ньому був сьміливий, яко же подобав мені глаголати.</li>
      <li>А щоб і ви знали про мене, що я роблю, усе скаже вам Тихик, любий брат і вірний слуга в Господі,</li>
      <li>котрого я й послав до вас, щоб ви знали про наші справи, і щоб він утішив серця ваші.</li>
      <li>Мир браттю і любов з вірою від Бога Отця і Господа Ісуса Христа.</li>
      <li>Благодать з усіма, хто любить. Господа нашого Ісуса Христа в незотлїнню. Амінь.</li>
    </ol>
  </li>
</ol>