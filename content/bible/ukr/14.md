<ol>
  <li>
    <ol>
      <li>Павел, та Силуан, та Тимотей церкві Солунській у Бозї, Отцї нашому, і Господі Ісусї Христї:</li>
      <li>Благодать вам і впокій од Бога, Отця вашого, і Господа Ісуса Христа.</li>
      <li>Дякувати мусимо Богу завсїди за вас, браттє, яко ж воно й достойно, бо вельми росте віра ваша, і множить ся любов кожного з усіх вас один до одного;</li>
      <li>так що ми самі хвалимось вами по церквах Божих за терпіннє ваше і віру у всіх гоненнях ваших і в горю, що приймаєте,</li>
      <li>в доказ праведного суду Божого, щоб удостоїтись вам царства Божого, ради котрого й страждаєте.</li>
      <li>Бо ж праведно в Бога, віддати горе тим, що завдають вам горя,</li>
      <li>а вам горюючим, одраду з нами в одкриттю Господа Ісуса з неба з ангелами сили,</li>
      <li>в огні поломяному даючи відомщеннє тим, що не знають Бога і не корять ся благовістю Господа нашого Ісуса Христа.</li>
      <li>Вони приймуть муку, погибель вічну від лиця Господнього і від слави потуги Його,</li>
      <li>як прийде прославити ся у сьвятих своїх і дивним бути у всїх віруючих (бо ввірувано сьвідкуванню нашому між вами) в той день.</li>
      <li>Того й молимо ся всякого часу за вас, щоб сподобив вас поклику Бог ваш, і сповнив усяке благоводеннє благости і діло віри в силї,</li>
      <li>щоб прославилось імя Господа яашого Ісуса Христа в вас, а ви в Ньому, по благодатї Бога нашого і Господа Ісуса Христа.</li>
    </ol>
  </li>
  <li>
    <ol>
      <li>Благаємо ас вас, браттє, ради приходу Господа нашого Ісуса Христа і ради нашого збору до Него,</li>
      <li>не скоро хитайтесь умом, і не трівожтесь нї духом, нї словом, нї посланнєм нашим, що нїби настав день Христів.</li>
      <li>Нехай нїхто вас не зводить нїяким робом; бо коли не прийде відступленнє перше, і не відкриєть ся чоловік беззаконня, син погибелі,</li>
      <li>що противить ся і несеть ся вище всякого званого Бога або шановища, так що засяде як Бог у храмі Божому, показуючи себе, що він єсть Бог.</li>
      <li>Хиба не памятаєте, що живучи ще в вас, я се вам казав?</li>
      <li>І тепер знаєте, що не дає йому відкритись часу свого.</li>
      <li>Бо тайна беззаконня вже орудує, тільки той хто вдержує тепер, (удержувати ме) доки візьметь ся з середини.</li>
      <li>І тоді відкриєть ся беззаконник, котрого Господь убє духом уст своїх, і знищить явленнем приходу свого.</li>
      <li>Котрого (беззаконника) прихід, сатаниною силою, буде з усякою потугою і ознаками й чудесами омани,</li>
      <li>і з усяким підступом неправди в тих, що погибають, бо любови правди не прийняли, щоб спасти ся їм.</li>
      <li>І за се пішле їм Бог орудуваннє підступу, щоб вони вірували брехнї,</li>
      <li>щоб прийняли суд усї, хто не вірував правді, а кохавсь у неправді.</li>
      <li>Нам же треба дякувати Богові завсїди за вас, браттє полюблене від Господа, що вибрав вас Бог від початку на спасенне осьвяченнем духа й у вірі правди,</li>
      <li>до чого покликав вас благовістом нашим, щоб здобути ся, слави Господа нашого Ісуса Христа.</li>
      <li>Тим же, браттє, стійте і держіть перекази, яких навчились чи словом, чи посланнем нашим.</li>
      <li>Сам же Господь наш Ісус Христос, і Бог і Отець наш, що полюбив нас і дає нам утїху вічню і добру надїю в благодаті,</li>
      <li>нехай утішить серця ваші, і утвердить вас у всякому слові і дїлї доброму.</li>
    </ol>
  </li>
  <li>
    <ol>
      <li>На останок, молітесь, братте, за нас, щоб слово Господнє ширилось та славилось, яко ж і в вас,</li>
      <li>і щоб нам визволитись од безпутних і лукавих людей; бо не у всїх віра.</li>
      <li>Вірен же Господь, котрий утвердить вас і обереже від лукавого.</li>
      <li>Уповаємо ж у Господі про вас, що що ми вам повеліваємо, ви робите і робити мете.</li>
      <li>Господь же нехай направить серця ваші у любов Божу і в терпіннє Христове.</li>
      <li>Повеліваємо ж вам, братте, імям Господа нашого Ісуса Христа, відлучатись від усякого брата, що ходить непорядно і не по переказу, який прийняв од нас.</li>
      <li>Самі бо знаєте, як вам треба подобити ся нам; бо не робили ми безладдя між вами,</li>
      <li>анї їли дармо хлїб у кого; а в труді і журбі, ніч і день роблячи дїло, щоб не отягчити нікого з вас:</li>
      <li>не тим що не маємо власти, а щоб себе за взір дати вам, щоб уподобати ся нам.</li>
      <li>Бо, як були ми у вас, то так завітували вам, що хто не хоче робити діла, нехай і не їсть.</li>
      <li>Чуємо бо, що деякі непорядно ходять між вами, нічого не роблять, а метушять ся.</li>
      <li>Таким-то повеліваємо і напоминаємо Господом нашим Ісусом Христом, щоб мовчки роблячи, свій хлїб їли.</li>
      <li>Ви ж, братте, не втомлюйтесь, роблячи добре.</li>
      <li>Коли ж хто не послухає слова нашого посланнєм, такого назначіть і не мішайтесь із ним, щоб йому був сором.</li>
      <li>Та не за ворога вважайте його, а навчайте, яко брата.</li>
      <li>Сам же Господь миру нехай дасть вам мир завсїди всіма способами. Господь із усіма вами.</li>
      <li>Витанне моєю рукою Павловою, котре єсть знав у всякому посланню; так пишу:</li>
      <li>Благодать Господа нашого Ісуса Христа з усіма вами. Амінь.</li>
    </ol>
  </li>
</ol>