<ol>
  <li>
    <ol>
      <li>Павел, покликаний апостол Ісуса Христа, волею Божою, та Состен брат,</li>
      <li>церкві Божій в Коринтї, осьвяченим в Ісусї Христї, покликаним сьвятим, з усїма, которі призивають імя Господа нашого Ісуса Христа, на всякому місці, у них і в нас:</li>
      <li>благодать вам і впокій од Бога, Отця нашого, і Господа Ісуса Христа.</li>
      <li>Дякую Богу моєму всякого часу за вас про благодать Божу, дану вам в Христї Ісусї,</li>
      <li>тим, що у всьому ви збагатились ним у всякім слові і всякім знанню,</li>
      <li>яко ж сьвідченнє Христове утверджено в вас,</li>
      <li>так що ви не маєте недостатку нї в однім даруванню, дожидаючись одкриття Господа нашого Ісуса Христа,</li>
      <li>котрий і утвердить вас до кінця, щоб ви були невинуваті в день Господа нашого Ісуса Христа.</li>
      <li>Вірен бо Бог, через котрого покликані ви в общеннє Сина Його, Ісуса Хрнста, Господа нашого.</li>
      <li>Благаю ж вас, браттє, імям Господа нашого Ісуса Христа, щоб те саме говорили ви всі, і щоб не було між вами розділення, а щоб були з'єднані в одному розумінню і в одній мислі.</li>
      <li>Звіщено бо менї про вас, браттє моє, від Хлоїних, що між вами єсть незгодини.</li>
      <li>Кажу ж про те, що кожен з вас говорить: Я Павлів; а я Аполосів; а я КиФіїн; а я Христів.</li>
      <li>Хиба поділивсь Христос? хиба Павла розпято за вас? або в імя Павлове хрестились ви?</li>
      <li>Дякую Богові, що я нікого з вас не охрестив, тільки Криспа та Гая,</li>
      <li>щоб хто не сказав, що в імя моє я охрестив.</li>
      <li>Хрестив же я й СтеФанів дім; більш не знаю, чи кого другого хрестив.</li>
      <li>Не послав бо мене Христос хрестити, а благовістити, не в премудрости слова, щоб не опустїв хрест Христів.</li>
      <li>Слово бо про хрест погибаючим дурощі, нам же, що спасаємось, сила Божа.</li>
      <li>Писано бо: Погублю премудрість премудрих, і розум розумних відкину.</li>
      <li>Де мудрець? де письменник? де дослїджуватель віку сього? Чи не обернув Бог премудрість сьвіта сього в дурощі?</li>
      <li>Коли бо у премудрості Божій не пізнав сьвіт Бога премудростю, то зводив Бог дурощами проповіді спасти віруючих.</li>
      <li>Коли і Жиди ознак доповняють ся, і Греки премудростї шукають,</li>
      <li>ми проповідуємо Христа рознятого, Жидам поблазнь, Грекам же дурощі,</li>
      <li>самим же покликаним, і Жидам і Грекам, Божу силу й Божу премудрість:</li>
      <li>тим що немудре Боже мудріще від людей, а неміцне Боже кріпше людей.</li>
      <li>Спогляньте бо ва покликаннє ваше, браттє, що небагато (між вами) премудрих по тїлу, небагато сильних, небагато благородних;</li>
      <li>ні, немудре сьвіїа вибрав Бог, щоб осоромити премудрих, і безсильне сьвіта вибрав Бог, щоб осоромити потужне,</li>
      <li>і незначне сьвіту і погорджене вибрав Бог, і те чого нема, щоб те, що є, в нїщо обернути,</li>
      <li>щоб не велсчалось нїяке тїло перед Ним.</li>
      <li>З Него ж і ви в Христї Ісусї, що став ся нам премудростю від Бога, і праведностю, і освяченнєм, і викупленнєм,</li>
      <li>щоб, яко ж писано: Хто хвалить ся, в Господі хвалив ся.</li>
    </ol>
  </li>
  <li>
    <ol>
      <li>І я, прийшовши до вас, браттє, прийшов не з високим словом або премудростю, звіщаючи вам сьвідченнє Боже.</li>
      <li>Бо я надумавсь, не знати нічого між вами, тільки Ісуса Христа, та й Його рознятого.</li>
      <li>І був я в вас у слабосиллї, в страсї і в великій трівозї.</li>
      <li>І слово мов, і проповідь моя не в переважливих словах людської премудрості, а в явленню духа і сили,</li>
      <li>щоб віра ваша була не в мудрості людській, а в силі Божій.</li>
      <li>Премудрість же промовляємо між звершеними, та премудрість не віка сього, анї князів віка сього, що зникають,</li>
      <li>а промовляємо премудрість Божу тайну, закриту, котру Бог призначив перш віків на славу нашу,</li>
      <li>котрої ніхто з князів віка сього не пізнав; бо коли б пізнали, то Господа слави не розпяли б.</li>
      <li>Нї, яко ж писано: Чого око не видїло, нї ухо не чуло і що на серце чоловікові не зійшло, те наготовив Бог тим, хто любить Його.</li>
      <li>Нам же Бог відкрив Духом своїм; бо Дух усього досліджує, навіть і глибокостей Божих.</li>
      <li>Хто бо з людей знає, що в чоловіку, окрім духа чоловічого, що в ньому? Так і що в Бозї, нїхто не знає тільки Дух Божий.</li>
      <li>Ми ж не духа сьвіта прийняли а Духа, що від Бога, щоб знали, що нам дароване від Бога.</li>
      <li>Се промовляємо не ученими словами людської премудрости, а навченими Духом сьвятим, духовні (речи) духовним (словом) подаючи.</li>
      <li>Душевний же чоловік не приймає, що єсть Духа Божого; дурощі бо воно йому, і не може зрозуміти, бо се духовно треба розбірати.</li>
      <li>Духовний же розбірає все, він же від нїкого не розбираєть ся.</li>
      <li>Хто бо зрозумів ум Господень, щоб ясувати його ? Ми ж ум Христів маємо.</li>
    </ol>
  </li>
  <li>
    <ol>
      <li>І я, браттє, не міг промовляти до вас, яко до духовних, а яко до тїлесних, яко до малолїтків у Христї.</li>
      <li>Молоком поїв вас, а не стравою; ще бо не змогли (знести того), та ще й тепер не можете, ще бо ви тїлесні.</li>
      <li>Коли бо між вами зависть та сварня, та незгода, то хиба ж не тілесні ви й хиба не чоловічим робом ходите?</li>
      <li>Коли бо каже хто: Я Павлів; другий же: Я Аполосів; то хиба ж не тілесні ви?</li>
      <li>Хто ж Павел і хто Аполос? Та же ж вони тільки слуги, через котрих ви увірували, і як кому дав Господь.</li>
      <li>Я посадив, Аполос поливав, Бог ж зростив.</li>
      <li>Тим то ніщо й той, хто садить, і хто поливає, а хто зрощує - Бог.</li>
      <li>Хто ж садить і хто поливає, сї одно, кожний же прийме нагороду свою по своїм труді.</li>
      <li>Бо ми Божі помічники, ви Боже поле, Божа будівля.</li>
      <li>По благодаті Божій, даній мені, яко мудрий будівничий, положив я основину, инший же будує. Нехай же кожен дпвить ся, як він будує.</li>
      <li>Иншої бо підвалини ніхто не може положити окрім тієї, що положена, котра єсть Ісус Христос.</li>
      <li>Коли ж хто будує на сій підвалині з золота, срібла, дорогого каменя, дерева, сїна, очерету, -</li>
      <li>кожного діло буде явне; день бо (Господень) покаже, тим що в огні відкриеть ся, і яка в кожного робота, огонь випробує.</li>
      <li>Коди робота встоїть, хто вибудував - прийме нагороду.</li>
      <li>Коли робота згорить, понесе шкоду, сам же спасеть ся, тільки так, як через огонь.</li>
      <li>Хиба не знаєте, що ви храм Божий, і Дух Божий живе в вас ?</li>
      <li>Коли хто зруйнує Божий храм, зруйнує його Бог: бо храм Божий сьвят, котрий єсте ви.</li>
      <li>Нехай ніхто себе не обманює. Коли хто між вами здасть ся мудрим у віку сьому, нехай буде дурним, щоб бути премудрим.</li>
      <li>Бо премудрість сьвіта сього - дурощі у Бога, писано бо: Спіймає премудрих в хитрощах їх.</li>
      <li>І знов: Господь знає думки мудрих, що вони марні.</li>
      <li>Тимже нїхто нехай не хвалить ся в людях; все бо ваше:</li>
      <li>Чи то Павел, чи Аполос, чи Кифа, чи сьвіт, чи життє, чи смерть, чи теперішнє, чи будуче, - все ваше,</li>
      <li>ви ж Христові, а Христос Божий.</li>
    </ol>
  </li>
  <li>
    <ol>
      <li>Так нас нехай вважає чоловік, яко слуг Христових, і доморядників тайн Божих.</li>
      <li>Ще ж до того від доморядників вимагають, щоб кожного знайдено вірним.</li>
      <li>Та се в мене найменша річ, щоб мене судили ви або людський суд; ні, я й сам себе не суджу.</li>
      <li>Бо нічого на себе не знаю, та сим я не оправдуюсь; суддя ж мій Бог.</li>
      <li>Тимже ні про що перше часу не судіть, доки прийде Господь, котрий висьвітить сховане в темряві і виявить думки сердець; а тоді похвала, буде кожному від Бога,</li>
      <li>Се ж, браттє, приложив я до себе та Аполоса задля вас, щоб ви з нас навчились не думати більш того, шо написано, щоб один перед одним не неслись гордо проти другого.</li>
      <li>Хто бо тебе одрізняє? що ж маєш, чого не прийняв (од Бога)? а коли прийняв, то чого величаєш ся, мов би не прийнявши?</li>
      <li>Ви вже ситі, вже забагатіли, без нас зацарювали. О, щоб ви зацарювали, щоб і ми з вами царювали!</li>
      <li>Та я думаю, що Бог нас, апостолів, яко останніх поставив, мов на смерть призначених; бо видовищем зробились ми сьвітові, і ангелам, і людям.</li>
      <li>Ми дурні задля Христа, ви ж мудрі в Христї; ми немічні, ви ж кріпкі; ви славні, ми ж безчесні.</li>
      <li>Ще ж і до сієї години й голодуємо й жаждуемо, й наготїєм і биті в лице, і тиняємось,</li>
      <li>і трудимось, працюючи своїми руками; нас лають, а ми благословляємо; нас гонять, ми терпимо;</li>
      <li>нас хулять, ми молимось; мов сьміттє сьвіту стали ся ми, ометиця всім аж досі.</li>
      <li>Не на сором вам се пишу, а яко дітей моїх любих остерегаю.</li>
      <li>Бо, коли б ви мали й тисячі наставників у Христї, та батьків небагато; бо в Христї Ісусї благовістєм я вас появив (зродив).</li>
      <li>Благаю ж оце вас, будьте послїдувателями моїми.</li>
      <li>Про се післав я до вас Тимотея, мою любу дитину і вірного в Господі, котрий вам нагадає про дороги мої в Христї, яко ж усюди у всякій церкві я навчаю.</li>
      <li>Мов би не мав я до вас прийти, так розгордїли деякі.</li>
      <li>Я ж прийду скоро до вас, коли Господь схоче, і розвідаю не слово розгордївших, а силу.</li>
      <li>Не в слові бо царство Боже, а в силї.</li>
      <li>Чого хочете? чи з лозиною прийти менї до вас, чи з любовю і духом лагідности?</li>
    </ol>
  </li>
  <li>
    <ol>
      <li>Звідусюди чути, що між вами перелюб, та такий перелюб, про який і між поганами не чувати, щоб хто жінку батька свого має.</li>
      <li>І ви розгордїли, а не лучче б сумувати вам, щоб вилучено з між вас такого, що дїло се робить?</li>
      <li>Я ж бо, небувши між вами тїлом, а бувши духом, уже присудив, яко бувший (між вами), щоб того, хто так робить,</li>
      <li>в імя Господа нашого Ісуса Христа, як зберетесь ви і дух мій силою Господа нашого Ісуса Христа,</li>
      <li>видали такого сатанї на погибель тїла, щоб дух спас ся в день Господа Ісуса.</li>
      <li>Не добре величаннє ваше. Хиба не знаєте, що трохи квасу все місиво заквашує.</li>
      <li>Очистьте ж старий квас, щоб ви були нове місиво, яко ж ви й є безквасні, бо пасха наша, Христос, заколена за нас.</li>
      <li>Тим же сьвяткуймо не в старому квасї, анї в квасі злоби та лукавства, а в опрісноках чистоти і правди.</li>
      <li>Писав я до вас ув одному листї, щоб ви не мішались із перелюбниками,</li>
      <li>та не в загалі з перелюбниками сьвіта сього, або з зажерливими, або хижаками, або ідолослужителями; бо мусїли б хиба з сьвіта сього зійти.</li>
      <li>Тепер же я писав вам, щоб не мішались, коли хто, звавшись братом, буде або перелюбник, або зажерливий, або ідолослужитель, або злоріка, або пяниця, або хижак; з таким і не їсти.</li>
      <li>Чого бо менї й тих судити, що осторонь (вас)? Хиба не тих, що в серединї, ви судите?</li>
      <li>Тих же, що осторонь. Бог судить. То ж вилучте лукавого з між себе.</li>
    </ol>
  </li>
  <li>
    <ol>
      <li>Не вже ж із вас хто сьміє, мавши дїло з другим, судитись перед неправедними, а не перед сьвятими?</li>
      <li>Хиба не знаєте, що сьвяті сьвіт судити муть? а коди сьвіт судити меть ся од вас, то хиба ви не достойні найменших річей судити ?</li>
      <li>Хиба не знаєте, що ми ангелів судити мем, а не тількі житейські речі?</li>
      <li>Коли ж маєте судитись про житейські речі, то хоч би упослїджених у церкві беріть за суддів.</li>
      <li>На сором вам глаголю: Хиба нема між вами й одного мудрого, котрий зміг би розсудити між братами своїми?</li>
      <li>Нї, брат з братом судить ся, та ще й перед невірними!</li>
      <li>І се вже зовсім сором вам, що ви судитесь між собою. Чом би вам раднїш кривди не терпіти? чом лучче не терпіти шкоди?</li>
      <li>Нї, ви самі кривдите, та обдираєте, та ще й братів.</li>
      <li>Або хиба не знаєте, що неправедні царства Божого не наслїдять? Не обманюйте себе: нї блудникн, ні ідолослужителї, нї перелюбники, а пещені, нї мужоложники,</li>
      <li>нї злодії, нї зажерливі, нї пяницї, нї злоріки, нї хижаки царства Божого не наслідять.</li>
      <li>А такими з вас деякі були; та ви обмились, та осьвятились, та справдились імям Господа Ісуса і Духом Бога нашого.</li>
      <li>Все менї можна, та не все ко-ристнє; все менї можна, та нічому не дам орудувати мною.</li>
      <li>їжа про черево, й черево про їжу; Бог же те й те зруйнує. Тїло ж не про перелюб, а про Господа, а Господь про тїло.</li>
      <li>Бог же Господа підняв, то й нас підійме силою своєю.</li>
      <li>Хиба не знаєте, що тїла ваші члени Христові? Узявши ж члени Христові, невже зроблю (їх) членами перелюбниці? Нехай не буде!</li>
      <li>Хиба не знаєте, що, хто пригорнеть ся до перелюбницї, той одно (з нею) тїло? Будуть бо, рече, вдвох одно тїло.</li>
      <li>Хто ж пригорнеть ся до Господа, той один (з Ним) дух.</li>
      <li>Утікайте від перелюбу. Усякий гріх, що робить чоловік, осторонь тїла; хто ж робить перелюб, проти свого тїла грішить.</li>
      <li>Хиба не знаєте, що тїло ваше храм Духа сьвятого, що (живе) в вас, котрого маєте від Бога, і ви не свої?</li>
      <li>Ви бо куплені цїною; тим прославляйте Бога в тїлї вашому і в дусі вашому, вони Божі.</li>
    </ol>
  </li>
  <li>
    <ol>
      <li>Про що ж ви писали до мене, то добре б чоловікові до жінки не приставати.</li>
      <li>Та задля (ухилення) перелюбу, кожен свою жінку нехай має, і кожна свого чоловіка нехай має.</li>
      <li>Нехай чоловік оддає жінці, яку треба, любов; так само й жінка чоловікові.</li>
      <li>Жінка над своїм тїлом не має власти, а чоловік; так же само й чоловік над своїм тілом не має власти, а жінка.</li>
      <li>Не вхиляйтесь одно від одного, хиба що по згоді на (який ся) час, щоб пробували в пості та молитві, та й знов докупи сходьтесь, щоб сатана не спокутував вас невдержаннєм вашим.</li>
      <li>Се ж глаголю по дозволу, а не по наказу.</li>
      <li>Бажаю бо, щоб усї люде були, як я сам. Тільки ж свій дар має кожен від Бога: один так, другий так.</li>
      <li>Глаголю ж нежонатим та вдовицям: Добре їм, коли зістануть ся, як і я.</li>
      <li>Коли ж не вдержять ся, нехай женять ся; лучче бо женитись, нїж розпалюватись.</li>
      <li>Жонатим же завітую не я, а Господь: Жінка нехай не розлучається з чоловіком.</li>
      <li>Коли ж і розлучить ся, то нехай буде без чоловіка, або нехай з чоловіком помирить ся; та й чоловік щоб з жінкою не розлучав ся.</li>
      <li>Иншим же я глаголю, не Господь: Коли которий брат мав жінку, що де вірує, а любо їй жити з ним, нехай не відпуска її.</li>
      <li>І котора жінка мав чоловіка, ще не вірує, а йому любо жити з нею, нехай не відпуска його.</li>
      <li>Осьвячуєть ся бо чоловік неві руючий в жінцї, і осьвячуєть ся жінка невіруюча в чоловікові; ато діти ваші були б нечисті; тепер же сьвяті.</li>
      <li>Коли ж невіруючий розлучаєть ся, нехай розлучаєть ся; не приневолюєть ся бо брат або сестра у такому; у впокою ж бо покликав нас Бог;</li>
      <li>Як бо ти знаєш, жінко, що може спасеш чоловіка? Або як ти знаєш, чоловіче, що може жінку спасеш?</li>
      <li>Тільки, як кожному уділив Бог, і як кожного покликав Господь, так нехай й ходить. І се всїм церквам наказую.</li>
      <li>Чи хто в обрізанню покликаний, нехай не притворюєть ся. Чи в необрізанню хто покликаний, нехай не обрізуєть ся.</li>
      <li>Обрізаннє нїщо, і необрізаннє ніщо, а хороненнє заповідей Божих.</li>
      <li>Кожний, у якому покликанню покликаний, у тому нехай і зостаєть ся.</li>
      <li>Невільником ти покликаний? не журись; а коли можна й вільним стати ся, раднїще (тим) користуй ся.</li>
      <li>Покликаний бо у Господї невільник, той визволений у Господа. Так само й хто вільним покликаний, той невільник Христів.</li>
      <li>Цїною ви куплені; не робіть ся невільниками людскими.</li>
      <li>У чому кожен покликаний, браттє, в тому нехай і пробував перед Богом.</li>
      <li>Про дів же наказу Господнього не маю, а даю раду, яко помилуваний від Господа, щоб вірним бути.</li>
      <li>Думаю, що се добре задля теперішньої нужди, щоб чоловіку так бути.</li>
      <li>Одруживсь єси з жінкою? не шукай розводу. Розвів ся єси з жінкою, не шукай жінки.</li>
      <li>Як же й ожениш ся, (ще) не згрішив єси; як і віддасть ся діва, не згрішила; та горе по тілу мати муть такі; я ж вас щаджу.</li>
      <li>Се ж глаголю, браттє, що час короткий, і щоб ті, хто має жінку, були наче не мають;</li>
      <li>і хто плаче, наче не плачуть; хто радуєть ся, наче не радують ся; хто купує, наче не осягають;</li>
      <li>і хто користуєть ся сим сьвітом, наче не користують ся; переходить бо образ сьвіта сього.</li>
      <li>Я ж хочу, щоб ви не журились. Нежонатий журить ся про Господнє, як угодити Господові;</li>
      <li>жонатий же журить ся про сьвітове, як угодити жінцї.</li>
      <li>Єсть (також) ріжннця між жінкою і дівицею: Незамужня журить ся про Господнє, щоб бути сьвятою тїлом і духом; а замужня журить ся про сьвітове, як угодити мужові.</li>
      <li>Се ж вам на користь вашу глаголю, не щоб вам накинути сїло, а ради чемности і приступу вашого до Господа без озирання.</li>
      <li>Коли ж хто думав, що соромно для дївицї його, коли перецьвіте і так мусить бути, той, що хоче, нехай робить, не згрішить; нехай ідуть заміж.</li>
      <li>Которий стоїть твердо в серці, не маючи примусу, та мав власть над своєю волею, і розсудив так у серцї своїм, щоб держати дівицю свою, добре робить.</li>
      <li>Тим же хто віддає заміж, добре робить; а хто не віддає, лучче робить.</li>
      <li>Жінка звязана законом, доки жив чоловік її; як же вмре чоловік її, вільна вона йти, за кого схоче, тільки в Господї.</li>
      <li>Щасливша ж, коли так пробувати ме по моїй радї; думаю ж, що й я маю Духа Божого.</li>
    </ol>
  </li>
  <li>
    <ol>
      <li>Шо ж до ідолських посьвятів, знаємо, що всї знанне маємо. Знаннє ж надимає, а любов вбудовує.</li>
      <li>Коли ж хто думає, що він знає що, то ніколи ще нїчого не знає, як треба знати.</li>
      <li>Коли ж хто любить Бога, то сей пізнаний від Него.</li>
      <li>Що ж до їди посьвятів ідолських, знаємо, що ідоли нїщо в сьвітї, і що нема иніпого Бога, тільки один.</li>
      <li>Бо хоч і в так звані боги, чи то на небі, чи то на землї (як многі боги і многі пани);</li>
      <li>та наш один Бог Отець, від котрого все і ми для Него; і один Господь Ісус Христос, через Котрого усе (стало ся), і ми через Него.</li>
      <li>Нї, не у всіх знанне; деякі з совістю ідолською аж досї, яко посьвят ідолський їдять; і совість їх, бувщц недужою, сквернить ся.</li>
      <li>Їжа ж нас не поставляє перед Богом; бо анї луччі ми, коли їмо, анї гірші, коли не їмо.</li>
      <li>Гледїть же, щоб ніколи ся ваша власть не була спотиканнєм (людям) недужим.</li>
      <li>Бо коли хто побачить тебе, що маючи знаннє, (за столом) сидищ у ідолському храмі, то чи совість його, яко недужого, не збудуєть ся, щоб їсти посьвяти ідолські?</li>
      <li>І погибне через твоє знаннє недужий брат, за котрого Христос умер.</li>
      <li>Грішачи ж так проти братів та вражаючи їх недужу совість, ви грішите проти Христа.</li>
      <li>Тим же, коли їжа блазнить брата мого, не їсти му мясива до віку, щоб не блазнити брата мого.</li>
    </ol>
  </li>
  <li>
    <ol>
      <li>Хиба ж я не апостол? хиба ж я не вільний? хиба ж я Ісуса Христа, Господа нашого, не бачив? хиба не моє ви дїло в Господї?</li>
      <li>Коли иншим я не апостол, то все ж вам; ви бо печать апостолування мого в Господї.</li>
      <li>Оце моя відповідь тим, хто судить мене.</li>
      <li>Хиба ми не маємо власти їсти і пити?</li>
      <li>Хиба не маємо власти сестру-жінку водити, як инші апостоли, й брати Господнї, і Кифа?</li>
      <li>Або один я та Варнава не маємо власти, щоб не робити?</li>
      <li>Хто воїнствує коли своїми доходами? хто садить виноградник, та й овощу його не їсть? або хто пасе стадо, та й молока з стада не їсть?</li>
      <li>Хиба се я глаголю яко чоловік? чи не говорить сього й закон ?</li>
      <li>Бо в Мойсейовім законї писано: Не завязуй рота волові, як молотить. Хиба про волів дбає Бог?</li>
      <li>чи задля нас як раз глаголе? Задля нас бо написано, що в надії мусить ратай орати, і хто молотить, (робить се) з надїєю, бути спільником свого вповання.</li>
      <li>Коли ми духовне сїяли вам, то чи велика річ, коли ми тілесне ваше жати мем?</li>
      <li>коли инші бувають спільниками (сієї) власти над вами, то чи не більше ми? Та не користувались ми властю сією, а все терпимо, щоб не з'упинити як не будь благовістя Христового.</li>
      <li>Чи то ж не знаєте, що хто коло сьвятого служить, ті з сьвятого їдять? і хто коло жертівнї пильнує, ті від жертівнї частину приймають.</li>
      <li>Так і Господь повелів тим, хто проповідує благовісте, з благовістя жити.</li>
      <li>Я ж нічим з сього не користувавсь, і не (для того) се написав, щоб так роблено для мене; бо лучче мені вмерти, нїж щоб хто славу мою знівечив.</li>
      <li>Коли бо благовіствую, нема мені слави, примус бо на менї лежить, і горе мені, коли не благовіствую!</li>
      <li>Коли бо роблю се охотою, маю нагороду; коли ж проти волї, то роблю службу, звірену менї.</li>
      <li>За що ж мені нагорода? (За те,) що благовіствуючи без користї, подаю благовісте Христове, так щоб не надуживати моєї властїв благовістю.</li>
      <li>Бувши бо вільний від усїх (не підневолений нїкому), зробив я себе усїм слугою, щоб більш придбати:</li>
      <li>Я став ся Жидам, як Жидовин, щоб Жидів придбати; тим, що під законом, був я як під законом, щоб тих, що під законом, придбати;</li>
      <li>беззаконним - як беззаконний (не бувши беззаконним Богу, а законним Христу), щоб придбати беззаконних;</li>
      <li>недужим я був недужий, щоб недужих придбати. Усїм був я все, щоб конче деяких спасти.</li>
      <li>Се ж роблю задля благовістя, щоб бути спільником у йому.</li>
      <li>Хиба не знаєте, що ті, що на гонах біжять, усї біжять, а один приймає нагороду? Так біжіть і ви, щоб осягли.</li>
      <li>Кожен же, хто бореть ся, від усього вдержуєть ся. Ті ж, щоб тлїнний вінець прийняти, а ми нетлїнний.</li>
      <li>Оце ж я так біжу, не якби на непевне; подвизаюсь так, не якби повіттє</li>
      <li>бючи.</li>
      <li>А морю тіло мов і підневолюю, щоб, иншим проповідуючи, самому инодї не бути нікчемним.</li>
    </ol>
  </li>
  <li>
    <ol>
      <li>Не хочу ж, браттє, щоб ви не знали, що отці наші всі під хмарою були, і всі через море переходили;</li>
      <li>і всї в Мойсея хрестили ся в хмарі і в морі;</li>
      <li>і всі ту саму їжу духовну їли;</li>
      <li>і всї той самий напиток духовний пили; бо пили з духовної скелї, що йшла за ними, скеля ж була Христос</li>
      <li>Та многих з них не вподобав Бог, бо поражені були в пустині.</li>
      <li>Се ж стало ся нам прикладом, щоб не бажали лихого, яко ж і вони бажали.</li>
      <li>Анї ідослужителями не робіть ся, яко ж деякі з них, яко ж писано: Посідали люде їсти й пити і встали грати.</li>
      <li>Анї робім перелюбу, як деякі з них робили, та й полягло їх за один день двайпять три тисячі.</li>
      <li>Анї спокутуймо Христа, яко ак деякі з тих спокутували, та й погинули від гадюк.</li>
      <li>Анї нарекаймо, яко ж деякі з них нарекали, та й погинули від губителя.</li>
      <li>Усе ж се прикладами стало ся їм, прописано ж на науку нашу, на котрих конець віку прийшов.</li>
      <li>Тимже, хто думає стояти, нехай гледить, щоб не впав.</li>
      <li>Не яка спокуса настигла на вас, тільки чоловіча; вірен же Бог, котрий не допустить, щоб ви були спокушені більш, нїж що здолїєте (знести); а зробить із спокусою й вихід, щоб ви здолїли знести.</li>
      <li>Тим, любі моі, втікайте від ідолського служення.</li>
      <li>Яко мудрим глаголю; судіть, що я глаголю:</li>
      <li>Чаша благословення, котру благословляємо, хиба не єсть общенне крови Христової? хлїб, що переломлюємо, хиба не єсть общеннє тїла Христового?</li>
      <li>Бо один хлїб, одно тїло ми многі; всї бо від одного хлїба причащаємось.</li>
      <li>Погляньте на Ізраїля по тїлу; хиба ті, що їдять посьвяти, не спільники жертівнї?</li>
      <li>що ж я кажу? що ідол що-небудь єсть? або посьвят ідолський що-небудь всть?</li>
      <li>Нї, а що посьвячують погане, бісам посьвячують, а не Богові. Не хочу ж, щоб ви були спільниками бісів.</li>
      <li>Не можете чашу Господню пити і чашу бісовську, не можете трапезї Господнїй причащати ся і трапезї бісовській.</li>
      <li>Чи нам же роздражати Господа? хиба ми дужчі Його?</li>
      <li>Все менї можна, та не все на користь; все мені можна, та не все збудовує.</li>
      <li>Нїхто свого нехай не шукає, а кожен (того) що другого.</li>
      <li>Все, що на торгу продасть ся, їжте, нїчого не сумнячись задля совісти.</li>
      <li>Бо Господня земля і повня її.</li>
      <li>Коли ж хто з невірних запрошує вас і схочете пійти, то все поставлене перед вами їжте, нічого не сумнячись задля совісти.</li>
      <li>Коли ж хто вам скаже: Се ідолський посьвят, тодї не їжте задля того, хто вам сказав, і задля совісти; бо Господня земля і повня її.</li>
      <li>Про совість же я кажу, не про свою, а про другого; чого бо вілність моя судити маеть ся від совісти другого?</li>
      <li>Коли ж я благодаттю причащаю ся, на що мені хулу приймати (за те), за що дякую?</li>
      <li>Оце ж, чи то їсте, чи пете, чи що инше робите, все на славу Божу робіть.</li>
      <li>Не будьте спотиканнєм нї Жидам, нї Грекам, нї церкві Божій,</li>
      <li>яко ж і я у всьому всїм годжу, не своєї шукаючи користи, а користи многих, щоб спасли ся.</li>
    </ol>
  </li>
  <li>
    <ol>
      <li>Будьте послїдувателями моїми, яко ж і я Христів.</li>
      <li>Хвалю ж вас, браттє, що все моє памятаєте і, яко ж я передав вам, перекази держите.</li>
      <li>Хочу ж, щоб ви знали, що всякому чоловікові голова Христос, голова жінці чоловік, голова ж Христу - Бог.</li>
      <li>Усякий чоловік, що молить ся або пророкує, покривши голову, осоромлює голову свою.</li>
      <li>Усяка ж жінка, що молить ся або пророкує, не покривши голови, осоромлює голову свою; одно ж бо воно й те саме, якби була й обголена.</li>
      <li>Коли бо не покриваєть ся жінка, нехай і стрижеть ся; коли ж сором жінцї стригти ся чи голити ся, нехай покриваєть ся.</li>
      <li>Чоловік бо не має покривати голови, образом і славою Божою бувши, жінка ж славою чоловічою.</li>
      <li>Бо не чоловік од жінки, а жінка від чоловіка.</li>
      <li>І не сотворено чоловіка ради жінки, а жінку ради чоловіка.</li>
      <li>Тим і мусить жінка знак власті мати на голові ради ангелів.</li>
      <li>Однако ж нї чоловік без жінки, нї жінка без чоловіка, в Господї.</li>
      <li>Бо як жінка від чоловіка, так і чоловік через жінку, все ж від Бога.</li>
      <li>Самі між собою судїть: чи личить жінці непокритій молитись Богу?</li>
      <li>Або чи не сама ж природа навчає вас, що коли чоловік мав довге волоссє, то сором йому?</li>
      <li>Жінка ж, коли має довге волоссє, се слава їй; бо волоссє замість покриття їй дано.</li>
      <li>Коли ж хто єсть сварливим, то ми такого звичаю не маємо, нї церкви Божі.</li>
      <li>Се ж завіщаючи, не хвалю, що не на лучче, а на гірше збираєтесь.</li>
      <li>Бо найперш, як сходитесь ви в церкву, чую, що буває роздїленнє між вами, й почасти вірю.</li>
      <li>Треба бо й єресям між вами бути, щоб вірні між вами явились.</li>
      <li>Як же сходитесь до купи, то не на те, щоб Господню вечерю їсти.</li>
      <li>Кожен бо свою вечерю попереду поїсть, і один голодує, другий ж впиваєть ся.</li>
      <li>Хиба бо домів не маєте, щоб їсти й пити? чи церквою Божою гордуєте і осоромлюєте неимущих? Що ж вам сказати? чи похвалити вас у сьому? Не похвалю.</li>
      <li>Я бо прийняв од Господа, що й передав вам, що Господь Ісус тієї ночи, котрої був виданий, прийняв хлїб,</li>
      <li>і, хвалу віддавши, переломив, і рече: Прийміть, їжте, се єсть тіло моє, що за вас ламлене; се робіть на мій спомин.</li>
      <li>Так само й чашу по вечері глаголючи: Ся чаша єсть новий завіт у крові моїй; се робіть, скільки раз пєте, на мій спомин.</li>
      <li>Скільки бо раз їсте хлїб сей і чашу сю пєте, смерть Господню звіщаєте, доки</li>
      <li>прийде.</li>
      <li>Тим же, хто їсти ме хлїб сей і пити ме чашу Господню недостойно, винен буде тїла і крови Господньої.</li>
      <li>Нехай же розгледить чоловік себе і так нехай хлїб їсть і чашу пє.</li>
      <li>Хто бо їсть і пє недостойно, суд собі їсть і пє, нерозсуджаючи про тіло Господнє.</li>
      <li>Того-то многі між вами недужі та слабі, й заснуло доволі.</li>
      <li>Бо коли б ми самі себе розсуджували, то не були б осуджені.</li>
      <li>Бувши ж осудженими, від Бога караємось, щоб з сьвітом не осудились.</li>
      <li>Тимже, браттє моє, зійшовшись їсти, один одного дожидайте.</li>
      <li>Коли ж хто голодний, дома нехай їсть, щоб на суд не сходились. Про остальне ж, як прийду, дам порядок.</li>
    </ol>
  </li>
  <li>
    <ol>
      <li>Про духовне ж браттє, не хочу, щоб ви не знали.</li>
      <li>Ви знаєте, що як були ви поганами, то до ідолів безголосих воджено вас, мов ведених.</li>
      <li>Тим кажу вам, що нїхто, Духом Божим глаголючи, не проклинає Ісуса, і нїхто не може назвати Господа Ісуса, як тільки Духом сьвятим.</li>
      <li>Між даруваннями в ріжниця, Дух же той самий.</li>
      <li>І ріжниця між служеннями, а той самий Господь.</li>
      <li>І ріжниця між роботами, один же Бог, що робить усе у всіх.</li>
      <li>Кожному ж дасть ся явленне Духа на користь.</li>
      <li>Тому бо Духом дасть ся слово премудрости, другому слово знання тим же Духом;</li>
      <li>иншому ж віра тим же Духом; иншому ж дарування сцїлення тим же Духом;</li>
      <li>иншому ж робленнє чудес; иншому ж пророкуваннє; иншому розпізнаванне духів; иншому ж усякі мови; иншому виклади мів (язиків).</li>
      <li>Все ж се дїйствує один і той же Дух, уділяючи кожному, яко ж хоче.</li>
      <li>Як бо тіло одно, а членів має багато, всі ж члени одного тїла, хоч багато їх, а одно тїло, так і Христос.</li>
      <li>Бо одним Дихом усї ми в одно тїло хрестились, чи то Жиди, чи Греки, чи невільники, чи вільні, і всі одним Духом напоєнї.</li>
      <li>До тїло не єсть один член, а многі.</li>
      <li>Коли скаже нога: я не рука, от же я не від тїла, то хиба через се не єсть від тїла?</li>
      <li>І коли скаже ухо: я не око, то ж я не від тїла, то хиба через те не єсть від тїла?</li>
      <li>Коли б усе тїло (було) око, де ж (був би) слух? Коли б усе слух, де понюх?</li>
      <li>Та Бог розложив члени кожного по одному з них в тїлї, яко ж схотів.</li>
      <li>Коли ж би все (було) один член, то де (було б) тїло?</li>
      <li>Тепер же багато членів, а тїло одно.</li>
      <li>Не може ж око сказати руці: Не треба мені тебе; або знов голова ногам: Не треба мені вас.</li>
      <li>Нї, которі члени тїла здають ся слабшими, ті тим більше потрібні;</li>
      <li>і которі здають ся нам неповажнїшими в тїлї, тим більше чести додаємо, і менше чесні наші (члени) більшу окрасу приймають.</li>
      <li>Звичайним бо нашим того не треба. Та Бог зложив тїло, давши більшу честь послїднїйшому,</li>
      <li>щоб не було розділення в тїлї, а щоб члени однаково один про одного дбали.</li>
      <li>І коли терпить один член, терплять з ним усі члени; а коли славить ся один член, радують ся з ним усї члени.</li>
      <li>Ви ж тїло Христове і члени від части (з особна).</li>
      <li>І инших поставив Бог у церкві найперш апостолів, вдруге пророків, втретє учителів, потім сили, а там даровання, сцїлення, помагання, порядкування, всякі мови.</li>
      <li>Хиба всї апостоли? хиба всі пророки? хиба всї учителі? хиба всї сили?</li>
      <li>хиба всї мають дарованнє сцїлення? хиба вони всї глаголють мовами? хиба всї викладають?</li>
      <li>Жадайте ж дарувань луччих, і я покажу вам ще кращу дорогу.</li>
    </ol>
  </li>
  <li>
    <ol>
      <li>Коли мовами людськими глаголю й ангелськими, любови ж не маю, то став ся я як мідь дзвіняча і бубен гудячий.</li>
      <li>Коли маю пророцтво і знаю всі тайни і все знаннє, і коли маю всю віру, так щоб і гори переставляти, любови ж не маю, то я нїщо.</li>
      <li>І коли роздам увесь маєток мій, і коли тіло моє передам, щоб його спалено, любови ж не маю, то ніякої користи мені (з того).</li>
      <li>Любов довго терпить, милосердує; любов не завидує; любов не величаєть ся, не надимаєть ся,</li>
      <li>не осоромлює, не шукає свого, не пориваєть ся до гнїву, не думає лихого;</li>
      <li>не веселить ся неправдою, а веселить ся правдою;</li>
      <li>все покриває, всьому йме віри, на все вповає, все терпить.</li>
      <li>Любов ніколи не впадає (гине); чи то ж пророцтва, вони впадуть; чи то мови, вони замовкнуть; чи то знаннє, воно зникне.</li>
      <li>Бо від части знаємо і від части пророкуємо.</li>
      <li>Як же прийде звершене, тодї те, що від части, зникне.</li>
      <li>Як був я малоліток, то яко малолїток говорив, яко малолїток розумів, яко малоліток думав; як же став чоловіком, то покинув дитяче.</li>
      <li>Бачимо бо тепер через дзеркало, в загадці, тоді ж лицем до лиця; тепер пізнаю від части, тоді ж пізнаю, яко ж і я познаний.</li>
      <li>Тепер же пробувають віра, надїя, любов, сї троє; більша ж із сих любов.</li>
    </ol>
  </li>
  <li>
    <ol>
      <li>Дбайте про любов і жадайте духовного, найбільше ж, щоб пророкувати.</li>
      <li>Бо, хто говорить (чужою) мовою, не людям говорить, а Богу; бо нїхто не чує</li>
      <li>його; а духом він говорить тайне.</li>
      <li>Хто ж пророкує, людям говорить на збудованнє, і напоминаннє і утїшеннє.</li>
      <li>Хто говорить (чужою) мовою, себе збудовує; а хто пророкує, церкву збудовує.</li>
      <li>Хочу ж, щоб усї ви говорили мовами, та раднїщ, щоб пророкували; більший бо хто пророкує, ніж хто говорить мовами, хиба що й вияснює, щоб церква збудованнє прийняла.</li>
      <li>Тепер же, браттє, коли прийду до вас, мовами говорячи, то що вам за користь, коли вам не говорити му або одкриттєм, або знаннєм, або пророцтвом, або наукою?</li>
      <li>Ба й бездушне, що дає голос, чи сопілка, чи гуслї, коли різноти голосу не дає, як розуміти, що виграєть ся в сопілку або в гуслї.</li>
      <li>Бо коли й сурма невиразний голос дає, то хто готовити меть ся до бою?</li>
      <li>Так само й ви, коли подасте мовою незрозуміле слово, як зрозумієть ся говорене? на вітер бо говорити мете.</li>
      <li>Стільки, як от буває, родів слів на сьвітї, і ні одно з них без голосу.</li>
      <li>Коли ж не зрозумію значіння слів, буду тому, хто говорить, чужоземець, і хто говорить, чужоземець менї.</li>
      <li>Так і ви, коли дбаєте про дари духовні, то гледїть, щоб збагатіли ними на збудованне церкві.</li>
      <li>Так, хто говорить (чужою) мовою, нехай молить ся, щоб міг вияснювати.</li>
      <li>Коли бо молюсь (чужою) мовою, дух мій молить ся, розумінне ж моє без'овочне.</li>
      <li>Що ж (робити)? Молити мусь духом, молити мусь же й розуміннєм; співати му духом, співати му й розуміннєм.</li>
      <li>Бо коли благословити меш духом, то як той, хто займе місце невче-ного, скаже</li>
      <li>на твоє дякуваннє, коли він не знає, що говориш.</li>
      <li>Ти бо добре дякуєш, тільки ж другий не збудовуєть ся.</li>
      <li>Дякую Богу моєму, що я більш усіх вас говорю мовами.</li>
      <li>Тільки ж у церкві лучче мені пять слів промовити розуміннєм моїм, щоб і инших навчити, нїж десять тисяч слів (чужою) мовою.</li>
      <li>Браттє, не бувайте дїти розуміннєм; нї, в лихому бувайте малолїтниками, у розумінню ж звершеними.</li>
      <li>В законї писано: Чужими язиками й чужими устами говорити му людям сим, та й так не послухають мене, глаголе Господь.</li>
      <li>Тимже язики на ознаку не тим, хто вірує, а невірним; пророцтво ж не невірним, а віруючим.</li>
      <li>Коли оце зійдеть ся вся церква докупи, і всі чужими мовами заговорять, увійдуть же і невчені або невірні, то чи не скажуть, що ви дурієте?</li>
      <li>Коли ж усї пророкують і ввійде хто невірний або невчений, то від усїх буде докорений і від усіх суджений.</li>
      <li>І так тайни серця його виявлять ся, і так припавши лицем, поклонить ся Богові, звіщаючи, що справді з вами Бог.</li>
      <li>Що ж (треба робити), браттє? Коли сходитесь, і кожен псальму має, науку має, мову має, одкритте має, виясненнє має, - усе на збудованнє нехай буде.</li>
      <li>Коли хто (чужою) мовою говорить, (говоріть) по двоє, а найбільш по троє, і чергами, а один нехай вияснює.</li>
      <li>Коли ж нема вияснювателя, то нехай мовчить у церкві; собі ж нехай говорить та Богові.</li>
      <li>Пророки ж нехай по двоє і по троє говорять, а инші нехай міркують.</li>
      <li>Коли ж другому, що сидить, одкриєть ся (що), перший нехай мовчить.</li>
      <li>Можете бо всї один за одним пророкувати, щоб усї навчались і всі утішались.</li>
      <li>І духи пророцькі пророкам корять ся.</li>
      <li>Не єсть бо Бог безладу, а впокою, як по всіх церквах у сьвятих.</li>
      <li>Жінки ваші в церквах нехай мовчять; бо не дозволено їм говорити, а щоб корили ся, яко ж закон глаголе.</li>
      <li>Коли ж хочуть чого навчитись, нехай дома в своїх чоловіків питають; сором бо жінкам у церкві говорити.</li>
      <li>Хиба од вас слово Боже вийшло? або до вас одних досягло?</li>
      <li>Коли хто думає пророком бути або духовним, нехай розуміє, що те що пишу вам, се заповіді Господні.</li>
      <li>Коли ж хто не розуміє, нехай не розуміє.</li>
      <li>Тимже, браттє, бажайте пророкувати, та й говорити мовами не боронїть.</li>
      <li>Усе нехай поважно та до ладу робить ся.</li>
    </ol>
  </li>
  <li>
    <ol>
      <li>Звіщаю ж вам, браттє, благовістє, що я благовіствував вам, котре й прийняли ви, і в котрому встояли,</li>
      <li>котрим і спасаєтесь, коли памятаєте, яким словом я благовіствував вам, хиба що марно увірували.</li>
      <li>Бо я передав вам найперш, що й прийняв, що Христос умер за наші гріхи по писанням,</li>
      <li>і що поховано Його, і що встав третього дня по писанням,</li>
      <li>і що явив ся Кифі, а опісля дванайцятьом.</li>
      <li>Після того явив ся більш пяти сотень братам разом, з котрих більше живуть і досі, инші ж і впокоїлись,</li>
      <li>Після того явив ся Якову, а потім усім апостолам.</li>
      <li>На останок же всїх, мов якому недорідку, явивсь і менї.</li>
      <li>Я бо останнїй з апостолів, котрий недостоєн зватись апостолом, бо гонив церкву Божу.</li>
      <li>Благодаттю ж Божою я те, що є; і благодать Його до мене була не марна, а більш усїх їх працював я; не я ж, а благодать Божа, що зо мною.</li>
      <li>Чи то ж я, чи то вони, так проповідуємо, і так ви увірували.</li>
      <li>Коли ж про Христа проповідуеть ся, що Він з мертвих устав, то як се деякі між вами кажуть, що нема воскресення мертвих?</li>
      <li>Коли ж воскресення мертвих нема, то й Христос не воскрес;</li>
      <li>коли ж Христос не воскрес, то марна проповідь наша, марна ж і віра ваша.</li>
      <li>І ми являємось кривими сьвідками Божими, бо сьвідкували про Бога; що воскресив Христа, котрого не воскресив, - коли мертві не встають.</li>
      <li>Бо коли мертві не встають, то й Христос не встав.</li>
      <li>А коли Христос не встав, то марна віра ваша: ви ще в гріхах ваших</li>
      <li>Тоді й померші в Христї погибли.</li>
      <li>Коли тільки в сьому житті вповаємо на Христа, то окаяннїшї (нещасливійші) ми всіх людей.</li>
      <li>Тепер же Христос устав з мертвих; первістком між мертвими став ся.</li>
      <li>Яко ж бо через чоловіка (прийшла) смерть, так через чоловіка й вос-кресенне з мертвих.</li>
      <li>Як бо в Адамі всі вмирають, так і в Христї всі оживають.</li>
      <li>Кожен своїм порядком: Первісток Христос, а потім Христові у приході Його.</li>
      <li>Тоді (прийде) конець, як передасть царство Богу й Отцеві, як зруйнує всяке старшинуваннє і всяку власть і силу.</li>
      <li>Мусить бо Він царювати, доки положить усїх ворогів під ноги Його.</li>
      <li>Останній ворог зруйнуєть ся - смерть.</li>
      <li>Усе бо впокорив під ноги Його. Коли ж рече, що все впокорено, то явно, що окрім Того, хто покорив Йому все.</li>
      <li>Коли ж упокорить ся Йому все, тодї і сам Син упокорить ся Тому, хто впокорив Йому все, щоб Бог був усе у всьому.</li>
      <li>Ато що робити муть ті, хто хрестить ся ради мертвих, коли зовсім мертві не встають? чого ж і хрестять ся ради мертвих?</li>
      <li>Чого ж і ми небезпечимось всякого часу?</li>
      <li>Що-дня вмираю; так (по правді нехай буде) мені ваша похвала, що маю в Христї Ісусї, Господі нашому.</li>
      <li>Коли б я чоловічим робом боров ся з зьвірями в ЄФесї, то яка менї користь, коли мертві не встають? Нумо їсти й пити, бо завтра помремо.</li>
      <li>Не обманюйте себе: ледачі бесіди псують добрі звичаї.</li>
      <li>Протверезїть ся праведно та не грішить; бо деякі не знають Бога. На сором вам глаголю.</li>
      <li>Та хто-небудь скаже: Як у стануть мертві? і в якому тїлї прийдуть?</li>
      <li>Безумний! що ти сієш, не оживе, коли не вмре.</li>
      <li>І що сїєш, не тіло будуче сієш, а голе зерно, як лучить ся, пшеничне, або яке инше.</li>
      <li>Бог же дає йому тіло, яке схоче, і кожному насїнню своє тіло.</li>
      <li>Не кожне тїло таке саме тїло; тільки инше тїло в людей, инше тїло в скотини, инше у риб, инше ж у птаства.</li>
      <li>(Єсть) і тіла небесні й тіла земні, та инша слава небесних, а инша земних.</li>
      <li>Инша слава сонця, а инша слава місяця, і инша слава зір; зоря бо від зори відрізняєть ся славою.</li>
      <li>Так і воскресеннє мертвих. Сїєть ся у зотлїннє, устає у нетлінню.</li>
      <li>Сїєть ся в безчестю, устає в славі; сїєть ся в немочі, устає в силї.</li>
      <li>Сїєть ся тїло душевне, устає тіло духовне; єсть тїло душевне і єсть тїло духовне.</li>
      <li>Так і написано: Став ся первий чоловік Адам душею живою, а останній Адам духом животворящим.</li>
      <li>Тільки перш не духовне (було), а душевне, духовне ж потім.</li>
      <li>Первий чоловік із землї земний; другий чоловік Господь з неба.</li>
      <li>Який земний, такі й земні; і який небесний, такі й небесні.</li>
      <li>І яко ж носили ми образ земного, так носити мем і образ небесного.</li>
      <li>Се ж глаголю, браттє, що тїло і кров царства Божого наслїдити не може; і зотлїнне незотлїння не наслїдить.</li>
      <li>Ось тайну вам глаголю: Всі нї впокоїмось, всі ж перемінимось.</li>
      <li>У хвилину, у миг ока, за останньою трубою - бо затрубить, і мертві повстають нетлїнними, і ми попереміняємось.</li>
      <li>Треба бо тлінному сьому одягнутись у нетлїннє, і смертному сьому одягнутись у безсмерте.</li>
      <li>Як же тлінне се одягнеть ся в нетлїнне і смертне се одягнеть ся в без-смертє, тоді станеть ся написане слово: Пожерта смерть побідою.</li>
      <li>Де в тебе, смерте, жоло? де в тебе, пекло, побіда?</li>
      <li>Жоло ж смерти - гріх, а сила гріха - закон.</li>
      <li>Богу ж дяка, що дав нам побіду через Господа нашого Ісуса Христа.</li>
      <li>Тимже, браттє моє любе, бувайте тверді, стійкі, надто збогачуючисі у дїлї Господньому завсїди, знаючи що праця ваша не марна перед Господем.</li>
    </ol>
  </li>
  <li>
    <ol>
      <li>Про милостиню ж для сьвятих, як я розпорядив у церквах Галатийських, так і ви робіть.</li>
      <li>Первого дня в тижні нехай кожен з вас у себе складає, скарбуючи, як йому ведеть ся, щоб не тоді, як прийду, складку робити.</li>
      <li>Як же прийду, то которих ви ухвалите, тих пішлю з листами віднести дар ваш у Єрусалим.</li>
      <li>Коли ж буде достойно, щоб і мені йти, зо мною пійдуть.</li>
      <li>Прийду ж до вас, як Македонию перейду (Македонию бо проходжу).</li>
      <li>У вас же може загаюсь, або й зазимую, щоб ви провели мене, куди я дійду.</li>
      <li>Не хочу бо вас тепер переходом бачити; маю ж надію, якийсь час пробути в вас, коли Господь дозволить.</li>
      <li>Пробуду ж у Єфесї до пятидесятницї.</li>
      <li>Двері бо великі й широкі відчинились мені, і багато (в мене) противників.</li>
      <li>Як же прийде Тимотей, гледїть, щоб без страху був у вас; дїло бо Господнє робить, яко ж і я.</li>
      <li>То нехай нїхто ним не гордує, а випроводіть його з упокоєм, щоб прийшов до мене; жду бо його з браттєм.</li>
      <li>Що ж до Аполоса брата, то вельми просив я його, щоб прийшов до вас з браттєм; та зовсім не було волї в него, щоб прийти тепер, прийде ж, як мати ме догідний час.</li>
      <li>Пильнуйте, стійте в вірі, мужайтесь і утверджуйтесь.</li>
      <li>Все вам нехай в любові дїєть ся.</li>
      <li>Благаю ж вас, браттє (ви знаєте семю Стефанову, що вона первоплід Ахайський, і що на служеннє сьвятим оддали себе),</li>
      <li>щоб і ви корились таким і кожному, хто помагає нам і працює.</li>
      <li>Зрадів же я приходом Стефановим і Фортунатовим і Ахаїковим; бо недостачу вашу вони сповнили.</li>
      <li>Заспокоїли бо мій дух й ваш; пізнавайте ж оце таких.</li>
      <li>Витають вас Церкви Азийські. Витають вас у Господі много Аквила і Прискила з домашньою їх церквою.</li>
      <li>Витають вас усї брати. Витайте один одного цїлуваннєм сьвятим.</li>
      <li>Витаннє моєю рукою Павловою.</li>
      <li>Коли хто не любить Господа Ісуса Христа, нехай буде проклят, маран ата!</li>
      <li>Благодать Господа Ісуса Христа з вами.</li>
      <li>Любов моя з усіма вами у Христї Ісусї. Амінь.</li>
    </ol>
  </li>
</ol>