<ol>
  <li>
    <ol>
      <li>Що було від почину, про що ми чули, що бачили очима нашими і на що дивили ся, і чого руки наші дотикали ся, про Слово життя -</li>
      <li>(бо життє явилось, і ми бачили, і сьвідкуємо, і звіщаєм вам життє вічне, що було в Отця, а явилось нам;)</li>
      <li>що ми бачили і чули, звіщаєм вам, щоб і ви мали спільність з нами; а спільність наша з Отцем і Сином Його Ісусом Христом,</li>
      <li>І се пишемо вам, щоб радість ваша була повна.</li>
      <li>І се обітниця, котру ми чули від Нього, і звіщаємо вам, бо Бог сьвітло, і ніякої у Нього темряви.</li>
      <li>Коли говоримо, що спільність маємо з Ним, а в темряві ходимо, то не говоримо по правді і не творимо правди;</li>
      <li>коли ж у сьвітлї ходимо, яко ж Він сам у сьвітлї, то маємо спільність один з одним, і кров Ісуса Христа, Сина Його, очищав нас од усякого гріха.</li>
      <li>Коли говоримо, що гріха не маємо, то самі себе обманюємо, і нема правди в нас.</li>
      <li>Коли визнаєм гріхи наші, то Він вірний і праведний, щоб простив нам гріхи, і очистив нас од всякої неправди.</li>
      <li>Коли кажімо, що ми не згрішили, то й слова Його нема в нас.</li>
    </ol>
  </li>
  <li>
    <ol>
      <li>Дїточки мої, се пишу вам, щоб не грішили; а коли хто згрішить, заступника маємо перед Отцем, Ісуса Христа праведника.</li>
      <li>А Він вблаганнє за гріхи наші; не за наші ж тільки, а також цілого сьвіта.</li>
      <li>А по тому знаємо, що ми пізнали Його, коли заповідї Його хоронимо.</li>
      <li>Хто говорить: Я пізнав Його, а заповідей Його не хоронить, той ложник, і в тому нема правди,</li>
      <li>хто ж хоронить слово Його, істино у тому любов Божа звершена. По тому знаємо, що ми в Ньому.</li>
      <li>Хто говорить, що в Ньому пробував, повинен, яко ж Той ходив, і він так ходити.</li>
      <li>Брати, не заповідь нову пишу вам, а заповідь стару, котру маєте з почину; заповідь стара, се слово, котре ви чули з почину.</li>
      <li>Знов заповідь нову пишу вам, що єсть правдиве і в Ньому і в вас: що темрява переходить, а сьвітло правдиве вже сьвітить.</li>
      <li>Хто говорить, що він в сьвітлї, а ненавидить брата свого, той в темряві аж досі.</li>
      <li>Хто любить брата свого, в сьвітлї пробуває, і поблазнї у ньому нема;</li>
      <li>хто ж ненавидить брата свого, той в темряві, і в темряві ходить, і не знає де йде, бо темрява осліпила очі його.</li>
      <li>Пишу вам, дїточки, що оставляють ся вам гріхи задля імени Його.</li>
      <li>Пишу вам, батьки, що ви пізнали Того, котрий (єсть) від почину. Пишу вам, молодята, що ви подужали лукавого. Пишу вам, дїти, що ви пізнали Отця.</li>
      <li>Писав я вам, батьки, що ви пізнали Того, що від почину. Писав я вам, молодята, що ви сильні, і слово Боже у вас пробував, і що подужали лукавого.</li>
      <li>Не любіте ж сьвіта, анї того, що в сьвітї. Коли хто любить сьвіт, нема любови Отцївської у ньому;</li>
      <li>все бо, що в сьвітї, - хотїннє тїла і хотїннє очей, і гордощі сьвітові, - не з Отця а зо сьвіта.</li>
      <li>І сьвіт перейде, і хотїннє його; хто ж чинить волю Божу, пробуває по вік.</li>
      <li>Дїти, остання година настала; і яко ж чули ви, що антихрист прийде, а тепер многі антихристи постали, то й звідтіля знаємо, що остання година.</li>
      <li>Зміж нас вийшли, тільки не були зміж нас; бо коли б були зміж нас, то остали б з нами; тільки ж відступили вони, щоб явилось, що не всі наші.</li>
      <li>І ви помазаннє маєте від Сьвятого, і знаєте все.</li>
      <li>Не писав я вам, наче б ви не знали правди, а що знаєте її, і що всяка брехня не від правди.</li>
      <li>Хто ложник, як не той, хто відрікаєть ся, що Ісус не Христос? Сей антихрист, хто відрікаєть ся Отця і Сина.</li>
      <li>Всякий, хто відрікаєть ся Сина, той і Отця не має.</li>
      <li>Ви ж, що чули від почину, те нехай в вас пробував; коли в вас пробувати ме, що ви від почину чули, то й ви будете пробувати у Синї і в Отці.</li>
      <li>А се обітниця, котру обіцяв нам, - життє вічне.</li>
      <li>Се писав я вам про тих, що підманюють вас.</li>
      <li>Та помазаннє, котре ви прйняли від Нього, в вас пробував, і не потрібуєте, щоб хто учив вас; а як те саме помазавше навчає вас про все, і воно правдиве й не брехня, то яко ж воно навчало вас, пробувайте в тому.</li>
      <li>Так, дїточки, пробувайте в Ньому, щоб, коли явить ся, була у нас одвага, і не осоромились перед Ним при Його приході.</li>
      <li>Коли знаєте, що Він праведний, то знайте, що всякий, хто робить правду, від Нього родив ся.</li>
    </ol>
  </li>
  <li>
    <ol>
      <li>Глядїть, яку любов дав нам Отець, щоб ми дїти Божі звались. Тим то не знає нас сьвіт, що не пізнав Його.</li>
      <li>Любі, ми тепер дїти Божі; та ще не явилось, що ми будемо; знаємо ж, що, коди явить ся, подібні Йому будемо, бо побачимо Його, яко ж єсть.</li>
      <li>І всякий, що має сю надію на Нього, очищує себе, яко і Він чистий.</li>
      <li>Кожен, хто робить гріх, робить також беззаконнє, і гріх єсть беззаконнє.</li>
      <li>Знаєте ж, що Він явив ся, щоб гріхи наші взяти, і що гріха нема у Ньому.</li>
      <li>Кожен, хто у Ньому пробувае, не грішить; кожен, хто, грішить, не бачив Його, ні пізнав Його.</li>
      <li>Дїточки, нехай нїхто вас не обманює: хто робить правду, той праведний, яко ж Він праведний,</li>
      <li>хто робить гріх, той від диявола, бо від почину диявол грішить. На се явив ся Син Божий, щоб зруйновати дїла диявола.</li>
      <li>Кожен, хто родив ся з Бога, гріха не робить, бо насїннє Його в ньому пробуває; і не може грішити, бо він з Бога родив ся.</li>
      <li>По сьому явні дїти Божі, і дїти дияволські. Кожен, хто не робить правди, не від Бога, так само й хто не любить брата свого.</li>
      <li>Се бо віщаннє, котре ви чули від почину, щоб ми любили один одного,</li>
      <li>не яко ж Каїн, що від лихого був, і забив брата свого; та й за що забив його? тому, що дїла його лихі були, а (дїла) брата його праведні.</li>
      <li>Не дивуйтесь, брати мої, коли ненавидить вас сьвіт.</li>
      <li>Ми знаєм, що перейшли від смерти у життє, бо любимо братів; хто не любить брата, пробуває в смертї.</li>
      <li>Кожен, хто ненавидить брата свого, той чоловікогубець; а ви знаєте, що жоден чоловікогубець не має життя вічнього, в ньому пробуваючого.</li>
      <li>У сьому пізнали ми любов, що Він за нас душу свою положив; і ми повинні за братів душі класти.</li>
      <li>Хто ж має прожиток у сьвітї, і видить брата свого, що в потребі, та й зачинить серце своє перед ним, то як любов Божа пробуває у ньому?</li>
      <li>Дїточки мої, не любім словом, анї язиком, а ділом і правдою.</li>
      <li>І по сьому пізнаємо, що ми від, правди, і перед Ним втихомирюєм серця наші;</li>
      <li>бо коли винує нас серце, (то о скільки більше Бог); бо більший Бог, ніж серце наше, і знає все.</li>
      <li>Любі, коли серце наше не винуе нас, одвагу маєм перед Богом,</li>
      <li>і, коли що просимо, приймаємо від Нього, бо хоронимо заповіді Його, і угодне перед Ним робимо.</li>
      <li>А се заповідь Його, щоб вірували в імя Сина Його Ісуса Христа, й любили один одного, яко ж і дав заповідь нам.</li>
      <li>І, хто хоронить заповіді Його, у тому Він пробуває, а той в Ньому. І по сьому пізнаємо, що пробуває в нас, - по Духові, котрого дав нам.</li>
    </ol>
  </li>
  <li>
    <ol>
      <li>Любі, не всякому духові віруйте, а досьвідчайте духів, чи від Бога вони; бо многі лжепророки вийшли у сьвіт.</li>
      <li>По сьому пізнавайте духа Божого: всякий дух, котрий визнає Ісуса Христа, що прийшов у тїлї, є від Бога.</li>
      <li>І всякий дух, котрий не визнає Ісуса Христа, що прийшов у тїлї, не є від Бога; се дух антихристів, про котрого чували, що прийде, і тепер вже єсть у сьвітї.</li>
      <li>Ви од Бога, дїточки, і подужали їх; більший бо Той, хто в вас, ніж той, хто в сьвітї.</li>
      <li>Вони від сьвіта, тим то від сьвіта говорять, і сьвіт слухає їх.</li>
      <li>Ми від Бога; хто знає Бога, слухає нас; хто не від Бога, не слухає нас; із сього пізнаємо духа правди, і духа мани.</li>
      <li>Любі, любім один одного; бо любов від Бога, і кожен, хто любить, від Бога родив ся, і знає Бога;</li>
      <li>хто не любить, не пізнав Бога, бо Бог любов.</li>
      <li>У сьому явилась любов Божа в нас, що Бог Сина свого єдинородного у сьвіт післав, щоб ми жили через Него.</li>
      <li>У сьому любов, не що ми любили Бога, а що Він любив нас, і післав Сина свого на вблаганнє за гріхи наші.</li>
      <li>Любі, коли так Бог полюбив нас, то й ми повинні один одного любити.</li>
      <li>Бога ніколи нїхто не бачив; коли ж любимо один одного, то Бог у нас пробуває, і любов Його звершена в нас.</li>
      <li>По сьому пізнаємо, що в Ньому пробуваєм, а Він у нас, що від, Духа свого дав нам.</li>
      <li>А ми видїли й сьвідкувмо, що Отець післав Сина, Спасителя сьвіта.</li>
      <li>Коли хто визнає, що Ісус Син Божий, то в ньому пробуває Бог, а він у Бозї.</li>
      <li>Ми пізнали також, та й увірували в любов, котру має Бог до нас. Бог є любов, і хто пробуває в любові, в Бозї пробуває, а Бог в ньому.</li>
      <li>У сьому звершена любов у нас, щоб мати одвагу на день суду, бо який Він, такі й ми у сьвітї сьому.</li>
      <li>Страху нема в любові, а звершена любов геть виганяє страха, бо страх має муку, і хто лякаєть ся, той не звершений в любові.</li>
      <li>Ми любимо його, бо Він перший любив нас.</li>
      <li>Коли хто каже: я люблю Бога, а брата свого ненавидить, той ложник; бо хто не любить брата, котрого бачить. Бога, котрого не бачить, як може любити?</li>
      <li>І заповідь сю маємо від Него, щоб, хто любить Бога, любив і брата свого</li>
    </ol>
  </li>
  <li>
    <ol>
      <li>Кожен, хто вірує, що Ісус єсть Христос, той від Бога родив ся; і кожен, хто любить Родившого, любить і рожденого від Нього.</li>
      <li>По сьому пізнаємо, що любимо дітей Божих, коли Бога любимо, і заповіді Його хоронимо.</li>
      <li>Се бо любов Божа, щоб ми хоронили заповіді Його; а заповіді Його не тяжкі.</li>
      <li>Все бо рождене від Бога сьвіт побіждає; і ся побіда, побідивша сьвіт, віра наша.</li>
      <li>Хто се, що побіждає сьвіт, як не той, хто вірує, що Ісус Син Божий?</li>
      <li>Се Той, що прийшов з водою і кровю, Ісус Христос; та й не з водою тільки, а з водою і кровю; а Дух сьвідкує, бо Дух є правда.</li>
      <li>Бо три їх, що сьвідкують на небі: Отець, Слово і сьвятий Дух, і сї три - одно.</li>
      <li>І троє їх, що сьвідкують на землї: дух і вода і кров; і сї троє - одно.</li>
      <li>Коли сьвідченнє людей приймаємо, то сьвідченнє Боже більше, бо се сьвідченнє Боже, котрим сьвідчив про Сина свого.</li>
      <li>Хто вірує в Сина Божого, має сьвідченнє в собі; хто не вірує Богу, ложником зробив Його, бо не увірував у сьвідченнє, котрим сьвідкував Бог про Сина свого.</li>
      <li>А се сьвідченнє єсть, що життє вічне дав нам Бог, а се життє у Синї Його.</li>
      <li>Хто має Сина, має життє; хто не має Сина Божого, життя не має.</li>
      <li>Се написав я вам, віруючим в імя Сина Божого, щоб ви знали, що маєте життє вічне, і щоб вірували в імя Сина Божого.</li>
      <li>І се одвага, котру маємо до Него, що, коли чого просимо по волї Його, Він слухає нас;</li>
      <li>і коли знаємо, що Він слухає нас, чого б ми не просили, то знаємо, що одержуємо прощення від Него.</li>
      <li>Коли хто бачить брата свого, що грішить гріхом не на смерть, нехай молить ся, і (Бог) дасть Йому життє, тим що грішить не на смерть. Єсть гріх на смерть, не за сей кажу, щоб молив ся.</li>
      <li>Всяка неправда гріх, та єсть гріх не на смерть.</li>
      <li>Знаємо, що кожний, хто родив ся від Бога, не грішить; тільки рождений від Бога, хоронить себе, а лихий не дотикаєть ся його.</li>
      <li>Знаємо, що ми від Бога, і ввесь сьвіт у лихому лежить.</li>
      <li>Знаємо ж, що Син Божий прийшов, і дав нам розум, щоб пізнавали Бога правдивого; і ми в правдивому, в Синї Його Ісусї Христї.</li>
      <li>Сей правдивий Бог, і життє вічне. Дїточки, хоронїть себе від ідолів. Амінь.</li>
    </ol>
  </li>
</ol>