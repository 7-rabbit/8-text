<ol>
  <li>
    <ol>
      <li>Павел та Тимотей, слуги Ісуса Христа, до всїх сьвятих у Христї Ісусї, що в Филипах, з єпископами і дияконами:</li>
      <li>Благодать вам і мир від Бога, Отця нашого, і Господа Ісуса Христа.</li>
      <li>Дякую Богу моєму при всякому споминї про вас,</li>
      <li>(завсїди в кожній молитві моїй за всїх вас з радощами молячись,)</li>
      <li>за товаришуваннє ваше в благовістї від первого дня й досі,</li>
      <li>впевнившись про те, що хто розпочав у вас добре діло, звершувати ме аж до дня Ісуса Христа.</li>
      <li>Яко ж праведно єсть мені се думати про всїх вас, тим що маю вас у серцї і у вязницї моїй і в обороні і в утвердженню благовістя, вас усїх, спільників моїх благодати.</li>
      <li>Бог бо менї сьвідок, як я люблю усїх вас по милости Ісус-Христовій.</li>
      <li>І про се молюсь, щоб любов ваша ще більш та й бїльш достаткувала у розумі і у всякому чутті,</li>
      <li>щоб допевнитись вам, що лучче, і щоб були чисті і непорушені в день Христа,</li>
      <li>сповнені овощами праведности через Ісуса Христа на славу й хвалу Божу.</li>
      <li>Хочу ж, щоб ви, браттє, зрозуміли, що те, що сталось менї, більш на користь благовістя вийшло,</li>
      <li>так що кайдани мої в Христї обявились у всьому судищі і по всїх инших (місцях),</li>
      <li>і більше братів у Господї, упевнившись кайданами моїми, ще більш осьмілились без страху глаголати слово.</li>
      <li>Деякі з зависти та перекору, а инші з доброї волї проповідують Христа.</li>
      <li>Инші з перекору проповідують Христа, не щиро, думаючи завдати горя кайданам моїм,</li>
      <li>а другі з любови, знаючи, що я за оборону благовістя (в кайданах) лежу.</li>
      <li>Що ж бо? тільки все таки, чи для виду, чи по правді, Христос проповідуєть ся; і я сим радуюсь і радувати мусь.</li>
      <li>Знаю бо, що се обернеть ся на моє спасенне вашою молитвою і поміччю Духа Ісус-Христового,</li>
      <li>по дожиданню і надїї моїй, що нї в чому не осоромлюсь, а з усією сьміливостю, як завсїди, так і тепер звеличить ся Христос у тїлї моїм, чи то життем, чи то смертю.</li>
      <li>Бо життє менї Христос, а смерть надбанне.</li>
      <li>Коли ж жити менї тілом, се минї овощ дїла, то що й вибрати, не знаю.</li>
      <li>Тісно бо менї від обох, маючи бажаннє розвязатись (із тілом), та з Христом бути; багато бо воно лучче.</li>
      <li>А щоб пробувати в тїлї, се нужнїш ради вас.</li>
      <li>І певно знаю, що зістанусь (у тїлї) і пробувати му з усїма вами на вашу користь і радість віри,</li>
      <li>щоб ваша похвала много достаткувала в Христї Ісусї, як прийду знов до вас.</li>
      <li>Тільки достойно благовістя Христового живіть, щоб, чи я прийду та побачу вас, чи то й не буду між вами, почув про вас, що стоїте в одному дусї, і однією душею боретесь за віру євангелську,</li>
      <li>і не жахаючись нї в чому від противників; се їм явний знав погибелі, а вам спасення, і воно від Бога.</li>
      <li>Бо вам дано, що до Христа, не тільки в Него вірувати, та задля Него й страждати,</li>
      <li>маючи ту ж боротьбу, яку в менї виділи, і тепер чуєте про мене.</li>
    </ol>
  </li>
  <li>
    <ol>
      <li>Коли ж оце (є) утїшеннв в Христї, або яка одрада любови, коли (є) яка спільність духа, коли (є) яка милость і милосерде,</li>
      <li>то сповніть мою радість, щоб однаково думали, одну любов маючи, один дух і один розум.</li>
      <li>Нїчого (не роблячи) перекором або з марної слави; а смирним розумом один одного вважаючи більшим себе.</li>
      <li>Не про своє кожен, а також про другого (справи) кожен дбайте.</li>
      <li>Так бо нехай думаєть ся у вас, як і в Христї Ісусї,</li>
      <li>котрий, бувши в образї Божому, не вважав хижацтвом бути рівним Богу;</li>
      <li>тільки ж умалив себе, прийнявши вид слуги, бувши в подобиї чоловічому,</li>
      <li>і здававшись видом, яко чоловік, принизив себе, бувши слухняним аж до смерти, смерти ж хрестної.</li>
      <li>Тимже і Бог Його високо вознїс, і дав Йому імя, більше всякого імени,</li>
      <li>щоб в імя Ісусове приклонилось усяке колїно, що на небі, і на землї, і під землею,</li>
      <li>і щоб усякий язик визнавав, що Господь Ісус Христос у славу Бога Отця.</li>
      <li>Тимже, любі мої, яко ж завсїди слухали ви мене, не тільки як се за мого побиту між вами, а й тепер ще більш за моїм непобитом, із страхом і трепетом про своє спасенне дбайте.</li>
      <li>Бог бо се робить у вас, щоб і хотїти (вам) і робити по (Його) вподобі.</li>
      <li>Усе робіть без нарекання і розбирання,</li>
      <li>щоб ви були безвинними і чистими, дїтьми Божими непорочними серед лукавого і розворотного роду, що між ними ви сиявте як сьвітила в сьвітї,</li>
      <li>держачи (перед ними) слово життя, на похвалу менї в день Христів, що не дурно ходив я, ані дурно працював.</li>
      <li>Та хоч і приносять мене в жертву і служенне віри вашої, я (тим) радуюсь і веселюсь із усїма вами.</li>
      <li>Тим же самим і ви радуйтесь і веселїть ся зо мною.</li>
      <li>Уповаю ж в Господї Ісусї незабаром послати до вас Тимотея, щоб і менї радїти душею, довідавшись про вас.</li>
      <li>Нікого бо не маю рівного (йому) душею, щоб (так) щиро дбав про вас.</li>
      <li>Усї бо свого шукають, а не Ісус-Христового.</li>
      <li>Ви ж досьвід його знаєте; тим, що як батькові дитина, так він служив зо мною в благовістї.</li>
      <li>Сього ж оце надїюсь послати зараз, скоро тільки довідаюсь, як воно буде зо мною.</li>
      <li>Маю ж надїю в Господї, що й сам скоро прийду.</li>
      <li>Вважав же я потрібним послати до вас Єпафродита, брата й товариша мого в працї і боротьбі, а вашого посла й слугу в потребі моїй.</li>
      <li>Яко ж бо жадав (бачити) всїх вас і тужив тим, що ви чули, що він нездужав.</li>
      <li>Бо й нездужав мало що не до смерти, та Бог помилував його; не його ж тільки, та й мене, щоб не було менї смутку на смуток.</li>
      <li>Оце я? скоріш; послав я його, щоб ви, побачивши його знов, зрадїли, та й я меньше мав смутку.</li>
      <li>Прийміть же оце його в Господї з усякими радощами, і таких держіть у повазї,</li>
      <li>тим що він за дїло Христове був близько смерти, не дбаючи про своє життє, аби сповнити недостаток служення вашого менї.</li>
    </ol>
  </li>
  <li>
    <ol>
      <li>На останок, браттє моє, радуйтесь у Господї. Те ж саме писати вам менї не противно, для вас же певно.</li>
      <li>Остерегайтесь собак, остерегайтесь лихих робітників, остерегайтесь відрізання.</li>
      <li>Ми бо обрізаннє, которі духом Богу служимо, і хвалимось в Ісусї Христї, а не в тїлї надіємось,</li>
      <li>хоч і я маю також надїю в тїлї. Коли хто инший думає надіятись у тїлї, то я тим більш,-</li>
      <li>обрізаний восьмого дня, з роду Ізраїлевого, з колїна Веняминового, Євреїн з Євреїв, по закону Фарисей,</li>
      <li>по ревности гонив я церкву, по праведности законній непорочен.</li>
      <li>Та що було менї надбаннєм, те вважав я за втрату ради Христа.</li>
      <li>Так оце я все вважаю за втрату ради вищого розуміння Христа Ісуса, Господа мого, ради котрого я все втеряв, і вважаю все за сьміттє, аби придбати Христа,</li>
      <li>та й явитись у Ньому, не маючи моєї праведности, що від закону, а (маючи) ту, що вірою Христовою (здобуваєть ся), праведність від Бога увірі,</li>
      <li>іцоб зрозуміти Його, і силу воскресення Його, і спільність мук Його, приподоблюючись смерти Його,</li>
      <li>аби тільки достигнути до воскресення мертвих.</li>
      <li>Не тим, щоб уже я достиг, або вже був звершений; гоню ж, чи не достигну того, за що і Христос Ісус достиг мене.</li>
      <li>Браттє, я про себе не думаю, що я вже достиг; одно ж (роблю), забуваючи вже те що позаду, і сягаючи по те, що спереду,</li>
      <li>біжу до мети по нагороду вишнього поклику Божого в Христї Ісусї.</li>
      <li>Скільки оце (нас) звершених, се думаймо, і коли що инакше думаєте, то й се Бог вам одкриє.</li>
      <li>Тільки ж (те), до чого ми достигли, (єсть) одним правилом жити і те саме думати.</li>
      <li>Приподоблюйтссь до мене, браттє, і вважайте, хто так ходить, яко ж маєте за взір нас.</li>
      <li>(Многі бо ходять, про котрих не раз говорив я вам, тепер же й плачучи говорю, про ворогів хреста Христового,</li>
      <li>котрим кінець - погибель, котрим Бог черево, а слава в соромі їх, котрі про земне думають.)</li>
      <li>Наше бо життє єсть на небесах, звідкіля ждемо і Спасителя, Господа нашого Ісуса Христа, котрий переобразить тіло смирення нашого, щоб було подобне тїлу слави Його, по дійству, котрим зможе і покорити собі все.</li>
    </ol>
  </li>
  <li>
    <ol>
      <li>Тим же, браттє моє любе й жадане, радосте і вінче мій, стійте так у Господї, любі.</li>
      <li>Благаю Єводию, благаю і Синтихию, щоб однаково думали в Господї.</li>
      <li>Благаю й тебе, щирий товаришу, помагай їм, що працювали в благовіствуванню зо мною, і з Климентом, і з иншими помічниками моїми, котрих імення в книзі життя.</li>
      <li>Радуйте ся завсїди в Господї, і знов кажу: радуйте ся.</li>
      <li>Тихість вашу нехай зрозуміють усї люде. Господь близько.</li>
      <li>Не журіть ся нїчим, а у всьому молитвою і благаннєм з подякою нехай обявляють ся прошення ваші перед Богом.</li>
      <li>І мир Божий, що вище всякого розуму, нехай хоронить серця ваші і мислї ваші в Христї Ісусї.</li>
      <li>На останок, браттє, що правдиве, що чесне, що праведне, що чисте, що любе, що хвалебне, коли (в в чому) яка чеснота й коли (є) яка похвала, про се помишляйте.</li>
      <li>Чого ви і навчились, і прийняли, й чували, й видали в менї, те чиніть, то Бог миру буде з вами.</li>
      <li>Зрадів же я в Господї вельми, що вже раз згадали дбати про мене; ви ж бо й дбали, та не мали догідного часу.</li>
      <li>Не задля недостатку глаголю; я бо навчивсь, що маю, тим і вдовольнятись.</li>
      <li>Умію і смирити ся, умію й достаткувати; усюди й у всьому навчивсь і насищати ся, й голодувати, й достаткувати й недостаток терпіти.</li>
      <li>Все здолїю в Христї, що мене покрепляє.</li>
      <li>Одначе добре ви зробили, що приймаєте участь у моєму горю.</li>
      <li>Знаєте ж і ви, Филипяне, що в почині благовіствування, як вийшов я з Македониї, нї одна церква не пристала до мене що до давання й приймання, тільки ви одні.</li>
      <li>Бо й в Солунь раз і вдруге прислали ви на мою потріб.</li>
      <li>Не то щоб я шукав дару, а шукаю овощу, що намножуеть ся на користь вашу.</li>
      <li>Прийняв же я все і достаткую. Сповнив ся, прийнявши від Єпафродита послане од вас, солодкі пахощі, жертву приятну, угодну Богу.</li>
      <li>Бог же мій нехай сповнить усяку потріб вашу, по багацтву своєму в славі, в Хриетї Ісусї.</li>
      <li>Богу ж і Отцеві нашому слава на віки вічні. Амінь.</li>
      <li>Витайте всякого сьвятого в Христї Ісусї. Витають вас брати, що зо мною.</li>
      <li>Витають вас усї сьвяті, а найбільш которі з кесаревого дому.</li>
      <li>Благодать Господа нашого Ісуса Христа з усіма вами. Амінь.</li>
    </ol>
  </li>
</ol>