<ol>
  <li>
    <ol>
      <li>Павел апостол Ісуса Христа, волею Божою, та Тимотей брат, церквам Божим у Коринтї з усїма сьвятими у всій Ахаї:</li>
      <li>Благодать вам і впокій од Бога Отця нашого і Господа Ісуса Христа.</li>
      <li>Благословен Бог і Отець Господа нашого Ісуса Христа, Отець милосердя і Бог всякої утіхи,</li>
      <li>що втішає нас у всякому горю нашому, щоб змогли ми утішати тих, що у всякому горю, утїшеннєм, яким утішаємось самі від Бога.</li>
      <li>Бо яко ж намножують ся страдання Христові в нас, так Христом намножуєть ся і утїшенне наше.</li>
      <li>Чи то ж ми скорбимо, то для вашого втїшення і спасення, котре звершуєть ся терпіннем тих мук, що й ми терпимо; чи то ми втішаємось, то для вашого утїшення і спасення.</li>
      <li>І впованнє наше тверде про вас, знаючи, що як спільники ви страдання нашого, так і утїшення.</li>
      <li>Бо не хочемо, браттє, щоб ви не відали про горе наше, що було нам в Азиї, що над міру і над силу тяжко було нам, так що не мали вже надії й жити.</li>
      <li>Та сами в собі присуд смерти мали, щоб не надїяти ся нам на себе, а на Бога, що підіймає мертвих,</li>
      <li>котрий з такої смерти збавив нас і збавляє, і на котрого вповаємо, що й ще збавляти ме,</li>
      <li>за підмогою і вашої за нас молитви, щоб за те, що нам даровано стараннем многих, многі за нас і дякували.</li>
      <li>Се бо хвала наша, сьвідченне совісти нашої, що ми в простоті і чистотї Божій, не в мудрости тілесній, а в благодати Божій жили на сьвітї, більше ж у вас.</li>
      <li>Не инше бо пишеш вам, як або що читаєте, або розумієте; маю ж надїю, що й до кінця зрозумієте,</li>
      <li>як і зрозуміли нас від части, що ми хвала вам; яко ж і ви нам у день Господа нашого Ісуса Христа.</li>
      <li>І в сій певнотї хотїв був я прийти до вас перше, щоб і другу благодать мали,</li>
      <li>а через вас пройти в Македонию, і знов з Македониі прийти до вас, а ви щоб провели мене в Юдею.</li>
      <li>Сього бажаючи, хиба я легким розумом що робив? або що задумую, чи по тілу задумую, щоб було в мене то так - так, то, ні - нї.</li>
      <li>Вірен же Бог, що слово наше до вас не було "так" і "нї".</li>
      <li>Бо Син Божий Ісус Христос, вам вами проповідуваний, мною та Сильваном, та Тимотеем, не був "так" і "нї", а було у Йому "так".</li>
      <li>Бо, скільки обітниць Божих, то (все) в Йому "так" і в Йому "амінь", на славу Божу через нас.</li>
      <li>Той же, що утверджує нас із вами у Христа й намастив нас - Бог,</li>
      <li>Він і запечатав нас, і дав задаток Духа в серцях наших.</li>
      <li>Я ж сьвідком Бога призиваю на свою душу, що, щадивши вас, ще не прийшов в Коринт.</li>
      <li>Не тому, що ми пануємо над вірою вашою; нї, ми помічники вашої радости, бо ви стоїте вірою.</li>
    </ol>
  </li>
  <li>
    <ol>
      <li>Розсудив же я сам із собою се, щоб знов у смутку до вас не прийти.</li>
      <li>Бо коли я завдаю смутку вам, то хто мене розвеселить, як не той, хто засмучений через мене.</li>
      <li>І написав вам се, щоб, прийшовши не мав смутку від тих, котрими годилось би менї веселитись, певен будучи про всїх вас, що моя радість для всіх вас.</li>
      <li>Бо з великого горя, і туги серця написав я вам з многими сьлїзми, не щоб ви смуткували, а щоб пізнали любов, котрої в мене пребагате до вас.</li>
      <li>Коли ж хто засмутив, не мене засмутив, а від части (щоб не отягчив я) і всіх вас.</li>
      <li>Доволї такому сієї кари від многих.</li>
      <li>Так що напротив лучче простїть і утіште, щоб надто великий сум не дожер такого.</li>
      <li>Тим же благаю вас, обявіть любов до него.</li>
      <li>На те бо й писав я, щоб мати доказ од вас, чи у всьому ви слухняні.</li>
      <li>Кому ж ви прощаєте, тому й я; бо й я, коли що кому простив, то ради вас перед лицем Христа,</li>
      <li>щоб не подужав нас сатана; бо нам відомі задуми його.</li>
      <li>Прийшовши ж у Трояду на благовісте Христове, як відчинено менї двері в Господі,</li>
      <li>не мав я впокою в дусї моїм, не знайшовши Тита, брата мого; а, попрощавшись із ними, вийшов у Македонию.</li>
      <li>Богу ж дяка, що завсїгди дає нам побіду в Христї, і пахощі знання свого обявляє через нас у всякому місцї.</li>
      <li>Бо ми пахощі Христові Богу в і тих, що спасають ся, і в тих, що погибають:</li>
      <li>одним ми пахощі смерти на смерть, а другим пахощі життя на акитте; та кого на се вистачить?</li>
      <li>Не такі бо ми, як многі, що крамують словом Божим, а щиро, як од Бога, перед Богом, у Христї глаголемо.</li>
    </ol>
  </li>
  <li>
    <ol>
      <li>Чи нам же починати внов самих себе поручати? або треба нам, як яншим, поручальних листів до вас, чи од вас поручальних (листів?).</li>
      <li>Ви наше посланнє, написане в серцях наших, котре знають і читають усї люде.</li>
      <li>(А й надто) ви явлені, що ви посланнє Христове через служенне наше, написане не чернилом, а Духом Бога живого, не на камяних скрижалях, а на тілесних скрижалях серця.</li>
      <li>Надїю ж таку маємо через Христа до Бога,</li>
      <li>бо ми не в силї самі від себе що думати, яко із себе; а сила наша від Бога,</li>
      <li>котрий і дав нам силу бути слугами нового завіту, не букви, а духа; буква бо вбиває, а дух животворить.</li>
      <li>Коли ж служенне смерти, письмом вирізане на каміннях, було в славі, так що сини Ізраїлеві не могли дивитись на лице Мойсейове задля слави лиця його Минущої,</li>
      <li>як же не більше служенне духа буде в славі?</li>
      <li>Бо коли служеннє осуду - слава, то геть більше служеннє правдї багатше славою?</li>
      <li>Бо й не прославилось прославлене в тій мірі, задля переважуючої слави.</li>
      <li>Коли бо те, що минає, в славі, то багато більше в славі те, що пробуває.</li>
      <li>Маючи оце таке впованнє, уживаємо велику волю,</li>
      <li>а не яко ж Мойсей, що клав покривало на лице своє, щоб сини Ізраїлеві не дивились на конець минущого.</li>
      <li>Та осьліпились думки їх: бо аж до сього дня те ж покривало в читанню старого завіту зостаєть ся невідкрите, котре в Христї зникає.</li>
      <li>Нї, аж до сього дня, коли читаєть ся Мойсея, покривало на серцї їх лежить.</li>
      <li>Як же обернуть ся до Господа, здіймаєть ся покривало.</li>
      <li>Господь же Дух; де ж Господень Дух, там воля.</li>
      <li>Ми ж усї відкритим лицем, поглядаючи як у дзеркало, на славу Господню, преобразуемось у той же образ від слави в славу, яко ж від Господнього Духа.</li>
    </ol>
  </li>
  <li>
    <ol>
      <li>Тим же то, маючи се служенне, яко же помилувані, не слабнемо,</li>
      <li>а відреклись тайного в безчестю, не ходячи в лукавстві, анї хитруючи словом Божим, а явленнєм правди поручаючи себе всякій совісті чоловічій перед Богом.</li>
      <li>Коли ж і закрите благовісте наше, то у погибаючих єсть закрите,</li>
      <li>в котрих бог віку сього осьліпив думки їх, невірних, щоб не засияло їм сьвітло благовістя слави Христа, котрий єсть образ Бога.</li>
      <li>Бо ми не себе самих проповідуємо, а Христа Ісуса Господа, себе ж самих слугами вашими Ісуса ради.</li>
      <li>Бо Бог, що звелїв з темряви засияти, той засьвітив у серцях наших на просьвіченнє розуміння слави Божої в лицї Ісус-Христовім.</li>
      <li>Маємо ж скарб сей у глиняних посудах, щоб премножество сили було від Бога, а не від нас.</li>
      <li>У всьому горюємо, та не нарікаємо; трівожимось, та не теряемо надїї,</li>
      <li>гонять нас, та ми не покинуті; повалені ми, та не погублені;</li>
      <li>всякого часу мертвість Господа Ісуса на тїлї носимо, щоб і життє Ісу-сове в тїлї нашому являло ся,</li>
      <li>Завсїди бо нас живих на смерть видають задля Ісуса, щоб і життє Ісусове являлось у смертному тїлї нашому.</li>
      <li>Тим же оце смерть в нас орудує, а жнтте в вас.</li>
      <li>Мавши той же дух віри, по писаному: Я вірував, тим і глаголав, і ми віруємо, тим і глаголемо,</li>
      <li>знаючи, що хто підняв Господа Ісуса, і нас через Ісуса підійме і поставить з вами.</li>
      <li>Все бо задля вас, щоб богата благодать через благодареннє многих намножувалась вга славу Божу.</li>
      <li>Тим то не слабнемо; нї, хоч зовнїшнїй наш чоловік млЇє, та нутряний обновляєть ся день у день.</li>
      <li>Бо теперішня легкота горя нашого надто над міру приготовлює нам вічню вагу слави,</li>
      <li>нам, що не дивимось на вйдоме, а на невидоме; що бо вйдоме, дочасне, що ж невидоме, вічне.</li>
    </ol>
  </li>
  <li>
    <ol>
      <li>Знаємо бо, як земний будинок тїла нашого розпадеть ся, ми будівлю від Бога маємо, будинок нерукотворний, вічний на небесах.</li>
      <li>Бо в сьому ми стогнемо, бажаючи одягтись домівкою нашою, що з неба,</li>
      <li>коли б тільки нам, і одягнувшись нагими не явитись.</li>
      <li>Бо, стогнемо отягчені, будучи в тїлї сьому, з котрого не хочемо роздягтись, а одягнутись, щоб смертне було пожерте життєм.</li>
      <li>На се сотворив нас Бог, і дав нам задаток Духа.</li>
      <li>Оце ж маймо духа всякого часу знаймо, що, домуючи в тїлї, ми далеко від Господа:</li>
      <li>(бо ходимо вірою, а не видїннєм.)</li>
      <li>Маймо ж духа й волїймо лучче бути далеко від тїла, а домувати у Господа.</li>
      <li>Тим і силкуємось, чи то будучи дома, чи далеко від дому, бути Йому любими.</li>
      <li>Всім бо нам треба явитись перед судищем Христовим, щоб прийняв кожен по тому, що заробив тїлом, чи то добре, чи лихе.</li>
      <li>Знаючи оце страх Господень, пересьвідчуємо людей; Богові ж явні ми, і вповаю, що й вашим совістям обявились.</li>
      <li>Не знов бо похваляємо себе перед вами, а даємо вам причину хвалитись нами, щоб мали що (відказувати) тим, що хвалять ся лицем, а не серцем.</li>
      <li>Бо як ми не при собі, то (се) Богові; а як ми тверезимось (здержуємось),</li>
      <li>вам.</li>
      <li>Бо любов Христова вимагає від нас, судячих так, що, коли один за всіх умер, тодї всі вмерли;</li>
      <li>і (що) Він умер за всїх, щоб живі нїколи більш собі не жили, а Тому, хто за них умер і воскрес.</li>
      <li>Тимже ми від нинї нїкого не знаємо по тілу; коли ж і знали по тїлу Христа, то тепер більш не знаємо.</li>
      <li>Тимже, коли хто в Христї, той нове сотворіннє; старе минуло; ось стало все нове.</li>
      <li>Усе ж від Бога, що примирив нас із собою через Ісуса Христа, і дав нам служеннє примірення.</li>
      <li>яко ж бо Бог був у ХристЇ, примиряючи сьвіт із собою, не полїчуючи їм провин їх, і положив у нас слово примирення.</li>
      <li>Замість Христа оце ми посли, і наче Бог благає (вас) через нас; ми просимо вас замість Христа: примиріть ся з Богом.</li>
      <li>Бо Він Того, хто не знав гріха, за нас гріхом зробив, щоб ми були праведностю Божою в Йому.</li>
    </ol>
  </li>
  <li>
    <ol>
      <li>Помагаючи ж (Йому), благаємо вас, щоб ви марно благодать Божу не приймали.</li>
      <li>(Бо глаголе: Приятного часу вислухав я тебе, і в день спасення поміг тобі. Ось тепер пора приятна, ось тепер день спасення.)</li>
      <li>Ніякого нї в чому не даємо спотикання, щоб не було ганене служеннє,</li>
      <li>а у всьому показуючи себе яко слуг Божих: у великому терпінню, в горю, в нуждах, в тіснотах,</li>
      <li>в ранах, в темницях, в бучах, у працях, у недосипаннях, у постах,</li>
      <li>в чистоті, в знанню, в довготерпінню, в добрості, в сьвятому Дусї, в любові нелицемірній,</li>
      <li>в словах правди, в силї Божій, із зброєю праведности в правій і лївій,</li>
      <li>славою і безчестєм, ганьбою і хвалою; яко дуросьвіти, та правдиві;</li>
      <li>яко незнані, та познані; яко вмираючі, і ось ми живі; яко карані, та не повбивані;</li>
      <li>яко сумні, а завсїди веселі, яко вбогі, многих же збогачуючі; яко нічого немаючі, а все держучи.</li>
      <li>Уста наші відкрились до вас, Коринтяне,- серця, наші розпросторились.</li>
      <li>Не стіснені ви в нас, а тїснитесь в утробах ваших.</li>
      <li>Такою ж нагородою (кажу вам, як дїтям) розпросторітесь і ви.</li>
      <li>Не ходіть у жадному ярмі з невірними , яке бо товаришуванне праведности і беззаконня, і яка спільність сьвітла з темрявою?</li>
      <li>Яка ж згода в Христа з Велиялом? або яка часть вірному з невірним?</li>
      <li>І яка згода церкви Божої з ідолською? бо ви церква Бога живого, яко ж рече Бог: вселю ся в них, і ходити му; і буду їм Бог, а вони будуть менї люде.</li>
      <li>Тимже вийдіть із між них, і відлучіть ся, глаголе Господь, і до нечистого не приторкайтесь; і я прийму вас,</li>
      <li>і буду вам за отця, а ви будете менї за синів і дочок, глаголе Господь Вседержитель.</li>
    </ol>
  </li>
  <li>
    <ol>
      <li>Мавши оце сї обітування, любі (мої), очищуймо себе від усякої нечистї тїла і духа, звершуючи сьвятість у страсї Божому.</li>
      <li>Зрозумійте нас: ми нїкого не скривдили, нікого не зопсували, нї з кого не здирали.</li>
      <li>Не на осуд глаголю; бо попереду сказав я, що в серцях наших ви (такі), щоб умирати з вами і жити.</li>
      <li>Велика сьмілость моя до вас, велика похвала менї за вас; сповнив ся я утїхою; надто багатий я радощами у всякому горю нашому.</li>
      <li>Бо, й як прийшли ми в Македонию, ніякого впокою не мало тіло наше, у всьому бідуючи: осторонь боротьби, в серединї страхи.</li>
      <li>Та Бог, що втїшає смиренних, утїшив нас приходом Титовим,</li>
      <li>не тільки ж приходом його, та й утїшеннем, котрим утішив ся про вас, оповідуючи даше бажаннє, ваше риданнє, вашу прихільність до мене, так що я вельми зрадував ся.</li>
      <li>Бо хоч я й засмутив вас посланнєм, не каюсь, хоч і каяв ся; бачу бо, що те посланне, хоч і на час, засмутило вас.</li>
      <li>Тепер я радуюсь, не тому, що ви засмутились були, а тому, що смуткували на покаянне, засмутились бо ви по Бозї, щоб нї в чому не було вам шкоди від нас.</li>
      <li>Бо смуток по Бозї нерозкаяне по каянне на спасенне робить, смуток же сьвіта сього смерть робить.</li>
      <li>Ось бо се саме, що покували, яке велике зробило в вас дбаннє, а (яке) оправданнє, а жаль, а страх, а бажаннє, а ревність, яке (відомщенне)! У всьому доказали ви, що чисті в сьому дїлї.</li>
      <li>А хоч і писав я вам, то не задля того, хто скривдив, і не задля того, хто скривджений, а щоб явилось у вас дбаннє наше про вас, перед Богом.</li>
      <li>Того ж то втішились ми втїшеннем вашим; а й надто більш зрадїли радістю Титовою, що заспокоїв ся дух його від усіх вас.</li>
      <li>Бо коли я хваливсь йому чим про вас, то не осоромив ся; а, як усе і по правді говорили ми вам, так і хвала наша перед Титом правдивою була.</li>
      <li>Серце ж його ще більш до вас (прихиляєть ся), згадуючи послух усїх вас, з яким страхом і трепетом прийняли його.</li>
      <li>Радуюсь оце, що у всьому можу ввіритись вам.</li>
    </ol>
  </li>
  <li>
    <ol>
      <li>Даємо ж вам знати, браттє, про благодать Божу, дану церквам Македонським,</li>
      <li>що у великому допустї горя наддостаток радощів їх, і до глибини убожество їх достаткувадо багацтвом щирости їх.</li>
      <li>Бо вони по силї - се я сьвідкую - і над силу доброхітні.</li>
      <li>З великим благаннєм благали нас прийняти дар і товаришуваннє (спілність) в служенню сьвятим.</li>
      <li>І не, яко ж ми надіялись, а оддали себе перш Господеві, та й нам, волею Божою;</li>
      <li>тим то ми вблагали Тита, щоб, яко ж перше почав, так і скінчив у вас благодать сю.</li>
      <li>А ви, яко ж у всьому достаткуєте вірою, і словом, і знаннем, і всяким дбаннєм, і любовю вашою до нас, щоб і в сїй благодатї достаткували.</li>
      <li>Не повеліваючи глаголю, а через дбаннє инших хочу допевнитись в щирості вашої любови.</li>
      <li>Знаєте бо благодать Господа нашого Ісуса Христа, що задля вас з'убожів, бувши багатим, щоб ви убожеством Його збагатились.</li>
      <li>І в сьому даю раду: се бо вам на користь, котрі не тільки робити, та й хотіти перш почали від торішнього літа.</li>
      <li>Тепер же і кінчіть роботу, щоб яко ж була охота хотїти, так щоб і скінчили по спромозї.</li>
      <li>Бо коли в кого в охота, то вона приятна по тому, як хто мав, а не по тому, як хто не мав.</li>
      <li>(Нехай) бо не (буде) иншим одрада, а вам горе, а по рівнотї:</li>
      <li>в теперешнїй час ваш достаток про їх недостаток, щоб і їх достаток був про ваш недостаток, щоб була рівнота,</li>
      <li>яко ж писано: хто (назбирав) багато, не надто мав, і хто мало, не мав недостатку.</li>
      <li>Дякуємо ж Богові, що дав таке щире дбанне про вас у серце Титу.</li>
      <li>Бо благанне таки прийняв, та й, бувши прихильнішим своєю охотою, вийшов до вас.</li>
      <li>Послали ж ми з ним і брата, котрого похвала в євангелию по всіх церквах.</li>
      <li>Не тільки ж се; а він і вибраний від церков товариш наш з сією благодаттю, що нею служимо на славу самого Господа й на одраду вашу,</li>
      <li>остерегаючись того, щоб хто не дорікав нам достатком сім, котрим ми служимо,</li>
      <li>промишляючи про добре не тільки перед Богом, та й перед людьми.</li>
      <li>Послали ж з ними брата нашого, про котрого ми допевнились, що він у многому дуже пильний, тепер же він ще пильнїший, у великій надїї на вас.</li>
      <li>Що до Тита, то він мій товариш і помічник про вас; що до братів наших, вони посланники церков, слава Христова.</li>
      <li>Покажіть же доказ любови вашої і хвалення нашого вами перед ними й перед лицем церков.</li>
    </ol>
  </li>
  <li>
    <ol>
      <li>Про служенне ж сьвятим злишнє мені писати вам:</li>
      <li>бо я знаю охоту вашу, котрою про вас хвалюсь Македонянам, що Ахая приготовилась від торішнього лїта, і ваша ревність заохотила многих.</li>
      <li>Післав же я братів, щоб похвала наша, що єсть про вас, не зробилась марна в сьому случаї, щоб, яко ж казав я, ви були готові,</li>
      <li>щоб, як прийдуть зо мною Македоняне та знайдуть вас неготових, ми (щоб не сказати ви) не осоромились, сією сьмілостю хвальби.</li>
      <li>Оце ж надумавсь я, що треба вблагати браттє, нехай попереду пійдуть до вас, і заздалегідь наготовлять сей дар ваш, про котрий наперед звіщено, що він готовий, так як дар, а не як здирство.</li>
      <li>Оце ж: хто сїе скупо, скупо й жати ме; а хто сїе в дарах, в дарах і жати ме.</li>
      <li>Кожен (давай), яко ж постановляє в серці, не з жалю або з примусу; веселого бо дателя любить Бог.</li>
      <li>Силен же Бог всякою благодаттю збогатити вас, щоб у всьому всякого часу всякий достаток маючи, збагачувались ви всяким добрим ділом,</li>
      <li>(яко ж писано: Розсипав, дав убогим; праведність його пробував по вік.</li>
      <li>Хто ж дає насінне сїючому, подасть і хлїб на їжу, і намножить насінне ваше і зростить засїви праведности вашої),</li>
      <li>щоб у всьому збагатились на всяку щирість, котра через нас робить подяку Богу.</li>
      <li>Бо порядкуванне служення сього не тільки сповняє недостатки сьвятих, а також достаткуе многими подяками Богові.</li>
      <li>Дознавши служення сього, прославляють вони Бога за покірне визнаваннє ваше благовістя Христового, і за щирість общення з ними і з усіма,</li>
      <li>і молять ся за вас, прихиляючись до вас задля превеликої благодати Божої в вас.</li>
      <li>Дяка ж Богові за невимовний дар Його.</li>
    </ol>
  </li>
  <li>
    <ol>
      <li>Сам же я Павел благаю вас лагідностю і тихостю Христовою, а що в вічі смиренний між вами, а, не будучи між вами, сьміливий проти вас;</li>
      <li>благаю ж, щоб, бувши між вами, не бути сьміливим з тією певнотою, якою думаю осьмілитись проти деяких, що думають про нас, нїби ми ходимо по тїлу.</li>
      <li>Бо ходячи в тїлї, не по тїлу воюємо:</li>
      <li>(бо зброя воювання нашого не тілесна, а сильна Богом на зруйнованнє твердинь,)</li>
      <li>руйнуючи видумки і всяку висоту, що встає проти знання Божого, і займаючи в полонь усякий розум на послух Христу,</li>
      <li>і будучи на поготові помститись над усяким непослухом, як сповнить ся ваш послух.</li>
      <li>Хиба ви на лице дивитесь? Коли хто певен у собі, що він Христів, нехай знов по собі думає так, Що, як він Христів, так і ми Христові.</li>
      <li>Бо коли б я ще більш хвалив ся властю нашою, що дав нам Господь на збудуваннє, а не на зруйнуваннє ваше, то не осоромив ся б</li>
      <li>(Та) щоб не здаватись, наче б лякав вас посланнями, -</li>
      <li>бо послання (його) скажуть, важкі і кріпкі, а присутність тїла немочна і слово мизерне, -</li>
      <li>такий нехай се знає, що які ми словом у посланнях, не бувши (між вами), такі ми й дїлом, бувши (між вами).</li>
      <li>Бо не сьміємо прилїчувати або рівняти себе до деяких, що самі себе хвалять; ті, що самі в собі себе міряють і порівнюють самих себе, не розуміють.</li>
      <li>Ми ж не без міри хвалити мемось, а по мірі мірила, що відмірив нам Бог,</li>
      <li>міру, щоб досягти і до вас.</li>
      <li>Ми бо не так, як би не досягнувши вас, над міру простираємось; бо аж і до вас досягли благовістом Христовим.</li>
      <li>Не без міри хвалимось чужою працею, маючи надїю, що, як виросте віра ваша, то звеличимось і ми по мі рилу нашому надто,</li>
      <li>щоб і дальше вас благовіствувати, і не хвалитись над тим, що чужим мірилом приготовлене.</li>
      <li>Хто ж хвалить ся, нехай у Господі хвалить ся.</li>
      <li>Бо не той певний, хто сам себе хвалить, а кого Господь похваляє.</li>
    </ol>
  </li>
  <li>
    <ol>
      <li>Ой коли б ви трохи потерпіли моє безумство! а таки потерпите мене.</li>
      <li>Бо я ревную про вас ревностю Божою; я бо заручив вас одному мужо-ві, щоб чистою дївою привести перед Христа.</li>
      <li>Бою ся ж, щоб, як змій Єву обманив лукавством своїм, так не попсувались думки ваші, (одвернувши) від простоти в Христї.</li>
      <li>Бо коли ж хто, прийшовши, иншого Христа проповідує, котрого ми не проповідували, або духа иншого ви приймаєте, котрого не прийняли, або инше благовісте, котрого не одержали; то ви були б дуже терпіливі.</li>
      <li>Думаю бо, що я нічим не зоставсь позаду передніх апостолів.</li>
      <li>Хоч бо я й неук словом, та не розумом; ні, ми знані у всьому між вами.</li>
      <li>Або гріх я зробив, себе смиряючи, щоб ви пійшли вгору, бо даром благовістє Боже проповідував вам?</li>
      <li>Од инших церков брав я, приймаючи плату, на служеннє вам;</li>
      <li>і, прийшовши до вас, та й бувши в недостатку, не був я нікому важким; бо недостаток мій сповнили брати мої, що прийшли з Македониї; та й у всьому я хоронив себе, щоб не бути вам важким, і хоронити му.</li>
      <li>(Як) істина Христова є в мені (так вірно), що похвала ся не загородить ся від мене в сторонах Ахайських.</li>
      <li>Чого ж? хиба, що не люблю вас? Бог знає (те).</li>
      <li>Що ж роблю, те й робити му, щоб відтяти причину тим, що хочуть причини, щоб чим хвалять ся, (у тому) показались як і ми.</li>
      <li>Бо такі лжеапостоли, робітники лукаві, прикидають ся апостолами Христовими.</li>
      <li>І не диво: сам бо сатана прикидаєть ся ангелом сьвітлим.</li>
      <li>Не велика ж річ, коли й слуги його прикидають ся слугами правди. Конець їх буде по ділам їх.</li>
      <li>Знов глаголю: щоб нїхто не вважав мене за безумного; коли ж ні хоч яко безумного мене прийміть, щоб хоч трохи менї похвалитись.</li>
      <li>А що глаголю, не глаголю по Господї, а мов би в безумстві, у сїй певноті похвали.</li>
      <li>Яко ж бо многі хвалять ся по тїлу, то й я хвалити мусь.</li>
      <li>Радо бо терпите безумних, розумними бувши.</li>
      <li>Терпите бо, як хто підневолює вас, як хто жере (вас), як хто обдирає (вас), як хто величаєть ся, як ганбе вас у лице.</li>
      <li>Робом досади глаголю, так ніби ми знемоглись. Коли ж у чому хто осьмілюєть ся (у безумстві глаголю), то й я осьмілююсь.</li>
      <li>Вони Євреї? І я. Вони Ізраїлітяне? І я. Вони насїннє Авраамову? І я.</li>
      <li>Христові слуги? (безумствуючи глаголю) я більше: В працях премного, в ранах без міри, у темницях пребагато, при смерти почасту.</li>
      <li>Од Жидів пять раз по сорок без одного прийняв я.</li>
      <li>Тричі киями бито мене, а один раз каменовано; тричі розбивав ся корабель, ніч і день пробув я в глибині;</li>
      <li>у дорогах почасту, у бідах (на) водї, у бідах (од) розбійників, у бідах од земляків, у бідах од поган, у бідах у городі, у бідах у пустині, у бідах на морі, у бідах між лукавими братами;</li>
      <li>у праці і в журбі, почасту в недосипанню, в голоді і жаждї, в постах часто, в холоді й наготі.</li>
      <li>Опріч того, що осторонь, налягав на мене щоденна журба про всі церкви.</li>
      <li>Хто знемогає, щоб і я не знемогав? Хто блазнить ся, щоб і я не горів?</li>
      <li>Коли хвалитись треба, то хвалити мусь тим, що від немочі моєї.</li>
      <li>Бог, Отець Господа нашого Ісуса Христа, будучи благословен на віки, знає, що я не обманюю.</li>
      <li>У Дамаску царський намістник Арета, стеріг город Дамащан, хотівши піймати мене;</li>
      <li>і віконцем у коші спущено мене по стїнї, і втік я з рук його.</li>
    </ol>
  </li>
  <li>
    <ol>
      <li>Не користь же мені хвалитись, та перейду до видіння і одкриття Господнього.</li>
      <li>Я знаю чоловіка в Христї перед чотирнайцятьма літами (чи в тїлї, не знаю, чи без тіла, не знаю; Бог знає), підхопленого аж до третього неба.</li>
      <li>І знаю такого чоловіка (чи в тїлї, чи без тїла, не знаю; Бог знає),</li>
      <li>що був підхоплений у рай, і чув він слова невимовні, що не можна чоловікові промовити.</li>
      <li>Таким хвалити мусь; собою ж не хвалити мусь, а тільки немощами моїми.</li>
      <li>Коли бо я схочу хвалитись, не буду безумний, бо говорити му правду; та вдержуюсь, щоб хто мене не вважав над те, чим бачить мене або чує що від мене;</li>
      <li>І, щоб превеликими відкриттями надто не величатись менї, дано мені колючку в тіло, ангела сатану, нехай бє мене в лице, щоб не величав ся.</li>
      <li>Про него тричі Господа благав я, щоб відступив від мене.</li>
      <li>Та Він сказав мені: Доволї з тебе благодати моєї, сила бо моя в немощі звершуєть ся. Найлюбіше ж оце лучче хвалитись менї немощами моїми, щоб вселилась у мене сила Христова.</li>
      <li>Тим любо мені в немочах, докорах, нуждах, гоненнях, тїснотах за Христа, коди бо я немочний, тоді я сильний.</li>
      <li>Я зробивсь безумним хвалячись; ви мене примусили; бо треба, щоб я був хвалений од вас; нїчим бо я не гірший од найперших апостолів, хоч я й ніщо.</li>
      <li>Справді ознаки апостола стались між вами у всякому терпінню, в ознаках, чудесах і силах.</li>
      <li>Що бо єсть, чим вас упосліджено перед иншими церквами? хиба тим, що я сам не був вам важким? Простіть мені сю кривду</li>
      <li>Ось утрете готов я прийти до вас, і не буду важким вам, бо не шукаю вашого, а вас, бо не дітям треба для родителїв скарбувати, а родителям для дітей</li>
      <li>Менї ж найлюбіш буде втрачуватись і втрачувати себе за душі ваші; хоч вельми вас люблячи, я менше люблений вами</li>
      <li>Нехай же буде так, що я не отягчив вас; та може, бувши хитрим, підступом обдирав вас?</li>
      <li>Хиба кого посилав я до вас і через него покористувавсь од вас?</li>
      <li>Ублагав я Тита, й разом з ним послав брата. Хиба покористувавсь чим од вас Тит? Чи не тим же духом ходили ми? не тими ж слїдами?</li>
      <li>Хиба думаєте знов, що оправдуємось перед вами? Перед Богом у Христї глаголемо; усе ж, любі, на ваше збудуваннє.</li>
      <li>Боюсь бо, щоб иноді прийшовши, не знайшов вас не такими, як хочу, і щоб ви не знайшли мене таким, якого не хочете, щоб инодї (не було) змагання, зависти, досад, сварок, пересудів, нашептів, пихи, безладу,</li>
      <li>щоб, як прийду знов, не принизив мене Бог мій між вами, і щоб не оплакував многих, що перше згріши ли, та й не покаялись у нечистоті, й блудї, й розпусті, що коїли.</li>
    </ol>
  </li>
  <li>
    <ol>
      <li>Се вже втрете йду до вас. При устах двох сьвідків або трох стане кожне слово.</li>
      <li>Наперед казав я вам і наперед кажу, мов би був перед вами вдруге, і тепер, не бувши між вами, пишу до тих, що перше згрішили, і до всїх инших, що, як прийду знов, то не пощаджу:</li>
      <li>бо ви шукаєте в менї доказу глаголючого в мені Христа, котрий до вас не немочний, а потужний в вас.</li>
      <li>Бо хоч і розпято Його від немощі, та живий Він од сили Божої. Бо хоч і ми немочні с Йому, та жити мемо з Ним од сили Божої в вас.</li>
      <li>Самих себе розбирайте, чи ви в вірі; самих себе вивідайте. Чи то ж не знаєте себе самих, що Ісус Христос у вас єсть? Хиба тільки, що ви недостойні.</li>
      <li>Сподїваю ся ж, що зрозумієте, що ми не недостойні.</li>
      <li>Молю ся ж Богу, щоб ви не зробили ніякого зла, не щоб ми хвальними явили ся, а щоб ви добре зробили, а ми яко нехвальні були.</li>
      <li>Нїчого бо не можемо проти правди, а за правду.</li>
      <li>Радуємось бо, коли ми немочні, ви ж сильні; про се ж і молимо ся на звершенне ваше.</li>
      <li>Тим то й не бувши між вами, пишу, щоб бувши між вами не зробив без'ощадно по властї, котру дав менї Господь на збудованнє, а не на руйнованне.</li>
      <li>На останок, браттє; радуйте ся, звершуйтесь, утішайтесь, те ж саме думайте, мирно живіть, то й Бог любови й миру буде з вами.</li>
      <li>Витайте один одного цїлуваннем сьвятим. Витають вас, усї сьвяті.</li>
      <li>Благодать Господа Ісуса Христа і любов Божа, і причастє сьвятого Духа з усїма вами. Амінь.</li>
    </ol>
  </li>
</ol>