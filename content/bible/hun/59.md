<ol>
  <li>
    <ol>
      <li>Jakab, Istennek és az Úr Jézus Krisztusnak szolgája, az elszórtan  levõ tizenkét nemzetségnek; üdvözletemet.</li>
      <li>Teljes örömnek  tartsátok, atyámfiai, mikor különféle kísértésekbe estek,</li>
      <li>Tudván, hogy a ti  hiteteknek megpróbáltatása kitartást szerez.</li>
      <li>A kitartásban pedig tökéletes cselekedet legyen, hogy tökéletesek és épek legyetek minden fogyatkozás nélkül.</li>
      <li>Ha pedig valakinek közületek nincsen bölcsessége,  kérje  Istentõl, a ki mindenkinek készségesen és szemrehányás nélkül adja; és megadatik néki.</li>
      <li>De kérje  hittel, semmit sem kételkedvén: mert a ki kételkedik, hasonlatos a tenger habjához, a melyet a szél hajt és ide s tova hány.</li>
      <li>Mert ne vélje az ilyen ember, hogy kaphat valamit az Úrtól;</li>
      <li>A  kétszívû, a minden útjában állhatatlan ember.</li>
      <li>csekedjék pedig az alacsony [sorsú] atyafi az õ nagyságával;</li>
      <li>A gazdag pedig az õ alacsonyságával: mert elmúlik, mint a  fûnek virága.</li>
      <li>Mert felkél a nap az õ hévségével, és megszárítja a füvet; és  annak virága elhull, és ábrázatának kedvessége elvész: így hervad el a  gazdag is az õ útaiban.</li>
      <li>Boldog ember az, a ki a kísértésben kitart; mert minekutána megpróbáltatott, elveszi az életnek koronáját, a mit az Úr ígért az õt szeretõknek.</li>
      <li>Senki se mondja, mikor kísértetik: Az Istentõl kísértetem: mert az Isten gonoszsággal nem kísérthetõ, õ maga pedig senkit sem kísért.</li>
      <li>Hanem mindenki kísértetik, a mikor vonja és édesgeti a tulajdon kívánsága.</li>
      <li>Azután a kívánság megfoganván, bûnt szûl; a bûn pedig teljességre jutván halált nemz.</li>
      <li>Ne tévelyegjetek szeretett atyámfiai!</li>
      <li>Minden jó adomány és minden tökéletes ajándék felülrõl való, és a világosságok Atyjától száll alá, a  kinél nincs változás, vagy változásnak árnyéka.</li>
      <li>Az õ akarata szült minket az igazságnak ígéje által, hogy az õ teremtményeinek valami zsengéje legyünk.</li>
      <li>Azért, szeretett atyámfiai, legyen minden ember gyors a hallásra, késedelmes a  szólásra, késedelmes a haragra.</li>
      <li>Mert ember haragja Isten igazságát nem munkálja.</li>
      <li>Elvetvén  azért minden undokságot és a gonoszságnak sokaságát, szelídséggel fogadjátok a beoltott ígét, a mely  megtarthatja a ti lelkeiteket.</li>
      <li>Az ígének pedig megtartói legyetek és ne  csak hallgatói, megcsalván magatokat.</li>
      <li>Mert ha valaki hallgatója az ígének és nem megtartója, az ilyen hasonlatos ahhoz az emberhez, a ki tükörben nézi az õ természet szerinti ábrázatát:</li>
      <li>Mert megnézte magát és elment, és azonnal elfelejtette, milyen volt.</li>
      <li>De a ki belenéz a szabadság  tökéletes törvényébe és megmarad a mellett, az nem feledékeny hallgató, sõt cselekedet követõje lévén, az  boldog lesz az õ cselekedetében.</li>
      <li>Ha valaki istentisztelõnek látszik köztetek, de nem zabolázza meg nyelvét,  sõt megcsalja a maga szívét, annak az istentisztelete hiábavaló.</li>
      <li>szta és szeplõ nélkül való istentisztelet az Isten és az Atya elõtt ez: meglátogatni az árvákat és özvegyeket az õ nyomorúságukban, [és] szeplõ nélkül megtartani magát e világtól.</li>
    </ol>
  </li>
  <li>
    <ol>
      <li>Atyámfiai ne legyen  személyválogatás a ti hitetekben, a mely van a dicsõség Urában, a mi Jézus Krisztusunkban.</li>
      <li>Mert ha a ti gyülekezetetekbe bemegy egy aranygyûrûs férfiú fényes ruhában, bemegy pedig egy szegény is szennyes ruhában;</li>
      <li>És rátekinttek arra, a kin a fényes ruha van, és azt mondjátok néki: Te ülj ide szépen; és a szegénynek ezt mondjátok: Te állj ott, vagy ülj ide az én zsámolyom mellé:</li>
      <li>Nem mondtatok-é ellent magatoknak, és nem lettetek-é gonosz gondolkozású birákká?</li>
      <li>Halljátok meg szeretett atyámfiai, avagy nem  az Isten választotta-é ki e világ szegényeit, hogy  gazdagok legyenek hitben, és örökösei az országnak, a melyet azoknak ígért, a kik õt szeretik?</li>
      <li>Ti pedig meggyaláztátok a szegényt. Avagy nem a gazdagok hatalmaskodnak- é rajtatok, és nem õk hurczolnak-é titeket a törvény elé?</li>
      <li>Nem õk káromolják-é azt a szép nevet, a melyrõl neveztettek?</li>
      <li>Ha ellenben megtartjátok a királyi törvényt az Írás szerint:  Szeressed felebarátodat, mint tenmagadat, jól cselekesztek.</li>
      <li>De ha személyválogatók vagytok, vétkeztek, elmarasztaltatva a törvény által, mint  annak megrontói.</li>
      <li>Mert ha valaki az egész törvényt megtartja is, de vét egy ellen, az egésznek megrontásában bûnös.</li>
      <li>Mert a ki ezt mondotta: Ne paráználkodjál, ezt is mondotta: Ne ölj.  És ha nem paráználkodol, de ölsz, törvényszegõvé lettél.</li>
      <li>Úgy szóljatok és úgy cselekedjetek, mint a kiket a  szabadság törvénye fog megítélni.</li>
      <li>Mert az ítélet irgalmatlan az iránt, a ki nem cselekszik  irgalmasságot; és dicsekedik az irgalmasság az ítélet ellen.</li>
      <li>Mi a haszna, atyámfiai, ha valaki azt mondja, hogy hite van, cselekedetei pedig nincsenek? Avagy megtarthatja-é õt a hit?</li>
      <li>Ha pedig az atyafiak, férfiak vagy nõk, mezítelenek, és szûkölködnek mindennapi eledel nélkül,</li>
      <li>És azt mondja nékik valaki ti közületek: Menjetek el békességgel, melegedjetek meg és lakjatok jól; de nem adjátok meg nékik, a mikre szüksége van a testnek; mi annak a haszna?</li>
      <li>Azonképen a hit is, ha cselekedetei nincsenek, megholt õ magában.</li>
      <li>De mondhatja valaki: Néked hited van, nékem pedig cselekedeteim vannak. Mutasd meg nékem a te hitedet a te cselekedeteidbõl, és én meg fogom néked mutatni az én cselekedeteimbõl az  én hitemet.</li>
      <li>Te hiszed, hogy az  Isten egy. Jól teszed. Az ördögök is hiszik,  és rettegnek.</li>
      <li>Akarod-é pedig tudni, te hiábavaló ember, hogy a hit cselekedetek nélkül megholt?</li>
      <li>vagy] Ábrahám, a mi atyánk, nem cselekedetekbõl igazíttatott-é meg, felvivén Izsákot, az õ fiát az oltárra?</li>
      <li>Látod, hogy a hit együtt munkálkodott az õ cselekedeteivel, és a cselekedetekbõl lett teljessé a hit;</li>
      <li>És beteljesedett az Írás, a mely ezt mondja:  Hitt pedig Ábrahám az Istennek, és tulajdoníttatott néki igazságul, és Isten  barátjának neveztetett.</li>
      <li>Látjátok tehát, hogy cselekedetekbõl igazul meg az ember, és nem csupán hitbõl.</li>
      <li>Hasonlatosképen pedig a tisztátalan Ráháb  is, avagy nem cselekedetekbõl igazíttatott é meg, a mikor a követeket házába fogadta, és más úton bocsátotta ki?</li>
      <li>Mert a miképen holt a test lélek nélkül, akképen  holt a hit is cselekedetek nélkül.</li>
    </ol>
  </li>
  <li>
    <ol>
      <li>Atyámfiai, ne legyetek sokan tanítók, tudván azt, hogy súlyosabb ítéletünk lészen.</li>
      <li>Mert mindnyájan sokképen vétkezünk. Ha valaki beszédben nem vétkezik, az tökéletes ember, képes az egész testét is megzabolázni.</li>
      <li>Ímé a lovaknak szájába zabolát vetünk, hogy engedelmeskedjenek nékünk, és az õ egész testöket igazgatjuk.</li>
      <li>Ímé a hajók is, noha mily nagyok, és erõs szelektõl hajtatnak, mindazáltal igen kis kormánytól oda fordíttatnak, a hová a kormányos szándéka akarja.</li>
      <li>Ezenképen a nyelv is kicsiny tag és nagy dolgokkal hányja magát. Ímé csekély tûz mily nagy erdõt felgyújt!</li>
      <li>nyelv is tûz, a gonoszságnak összessége. Úgy van a nyelv a mi tagjaink között, hogy  megszeplõsíti az egész testet, és lángba borítja élet[ünk] folyását, [maga] is lángba boríttatván a gyehennától.</li>
      <li>Mert minden természet, vadállatoké, madaraké, csúszómászóké és vízieké megszelídíthetõ és meg is szelidíttetett az emberi természet által:</li>
      <li>De a nyelvet az emberek közül senki sem szelidítheti meg; fékezhetetlen gonosz az,  halálos méreggel teljes.</li>
      <li>Ezzel áldjuk az Istent és Atyát, és ezzel  átkozzuk az embereket, a kik az Isten hasonlatosságára  teremttettek:</li>
      <li>Ugyanabból a szájból jõ ki áldás és átok. Atyámfiai, nem kellene ezeknek így lenni!</li>
      <li>Vajjon a forrás ugyan abból a nyílásból csörgedeztet-é édest és keserût?</li>
      <li>Avagy atyámfiai,  teremhet-é a fügefa olajmagvakat, vagy a szõlõtõ fügét? Azonképen egy forrás sem adhat sós és édes vizet.</li>
      <li>Kicsoda köztetek bölcs és okos? Mutassa meg az õ jó életébõl az  õ cselekedeteit bölcsességnek szelídségével.</li>
      <li>Ha pedig keserû irígység és czivódás van a  ti szívetekben, ne dicsekedjetek és ne hazudjatok az igazság ellen.</li>
      <li>Ez nem az a bölcsesség, a mely felülrõl jõ, hanem földi, testi és  ördögi.</li>
      <li>rt a hol irígység és czivakodás [van], ott háborúság és minden gonosz cselekedet is [van.]</li>
      <li>A felülrõl való bölcsesség pedig elõször is tiszta, azután békeszeretõ, méltányos, engedelmes, irgalmassággal és jó gyümölcsökkel teljes, nem kételkedõ és nem képmutató.</li>
      <li>Az  igazság gyümölcse pedig békességben vettetik azoknak, a  kik békességesen munkálkodnak.</li>
    </ol>
  </li>
  <li>
    <ol>
      <li>Honnét vannak háborúk és harczok közöttetek? Nem onnan-é a ti gerjedelmeitekbõl, a melyek a ti tagjaitokban  vitézkednek?</li>
      <li>vántok [valamit,] és nincs néktek: gyilkoltok és irígykedtek, és nem nyerhetitek meg; harczoltok és háborúskodtok; és nincsen semmitek, mert nem kéritek.</li>
      <li>Kéritek, de nem kapjátok, mert nem jól kéritek, hogy gerjedelmeitekre költsétek azt.</li>
      <li>Parázna férfiak és asszonyok, nem tudjátok-é, hogy a világ barátsága ellenségeskedés az Istennel? A ki azért e világ barátja akar lenni, az Isten ellenségévé lesz.</li>
      <li>Vagy azt gondoljátok, hogy az Írás hiába mondja: Irígységre  kívánkozik a lélek, a mely bennünk lakozik?</li>
      <li>[majd] nagyobb kegyelmet ád; ezért mondja:  Az Isten a kevélyeknek ellenök áll, az alázatosoknak pedig kegyelmet ád.</li>
      <li>Engedelmeskedjetek azért az Istennek;  álljatok ellene az ördögnek, és elfut tõletek.</li>
      <li>Közeledjetek az Istenhez, és közeledni fog  hozzátok. Tisztítsátok meg kezeiteket, ti bûnösök, és szenteljétek meg szíveiteket ti kétszívûek.</li>
      <li>Nyomorkodjatok és gyászoljatok és sírjatok; a ti nevetéstek gyászra forduljon, és örömötök szomorúságra.</li>
      <li>Alázzátok meg magatokat az  Úr elõtt, és felmagasztal titeket.</li>
      <li>Ne szóljátok meg egymást atyámfiai. A ki megszólja atyjafiát, és a ki kárhoztatja atyjafiát, az a törvény ellen szól, és a törvényt kárhoztatja. Ha pedig a törvényt kárhoztatod, nem megtartója, hanem bírája vagy a törvénynek.</li>
      <li>Egy a törvényhozó, a ki hatalmas megtartani és elveszíteni: kicsoda vagy te, hogy kárhoztatod a másikat?</li>
      <li>Nosza immár ti, a kik azt mondjátok: Ma vagy holnap elmegyünk ama városba, és ott töltünk egy esztendõt, és kalmárkodunk, és nyerünk;</li>
      <li>A kik nem tudjátok mit hoz a holnap: mert micsoda a ti életetek? Bizony pára az, a mely rövid ideig látszik, azután pedig eltûnik.</li>
      <li>Holott ezt kellene mondanotok: Ha az Úr akarja és  élünk, ím ezt, vagy amazt fogjuk cselekedni.</li>
      <li>Ti ellenben elbizakodottságtokban dicsekedtek: Minden ilyen dicsekedés gonosz.</li>
      <li>A ki azért tudna jót cselekedni, és nem  cselekeszik, bûne az annak.</li>
    </ol>
  </li>
  <li>
    <ol>
      <li>Nosza immár ti gazdagok, sírjatok, jajgatván a ti nyomorúságaitok miatt, a melyek elkövetkeznek reátok.</li>
      <li>Gazdagságotok megrothadt, és a ruháitokat moly ette meg;</li>
      <li>Aranyotokat és ezüstötöket rozsda fogta meg, és azok rozsdája bizonyság ellenetek, és megemészti a ti testeteket, mint a tûz. Kincset gyûjtöttetek az utolsó napokban!</li>
      <li>Ímé a ti mezõiteket learató munkások bére, a mit ti elfogtatok, kiált. És az aratók kiáltásai eljutottak a Seregek Urának füleihez.</li>
      <li>Dõzsöltetek  e földön és dobzódtatok; szívetek legeltettétek mint  áldozás napján.</li>
      <li>Elkárhoztattátok, megöltétek az igazat; nem áll ellent néktek.</li>
      <li>Legyetek azért, atyámfiai, béketûrõk  az Úrnak eljöveteléig. Ímé a szántóvetõ várja a földnek drága gyümölcsét, béketûréssel várja, míg reggeli és estveli esõt kap.</li>
      <li>gyetek ti is béketûrõk, [és] erõsítsétek meg szíveteket, mert az Úrnak eljövetele közel van.</li>
      <li>Ne sóhajtozzatok egymás ellen, atyámfiai, hogy el ne ítéltessetek: ímé a Bíró az ajtó elõtt áll.</li>
      <li>Például vegyétek, atyámfiai, a szenvedésben és béketûrésben a prófétákat, a kik az Úr nevében szólottak.</li>
      <li>Ímé, boldogoknak mondjuk a tûrni tudókat. Jóbnak tûrését  hallottátok, és az Úrtól való végét láttátok, hogy igen irgalmas az Úr és könyörületes.</li>
      <li>Mindeneknek elõtte pedig ne esküdjetek, atyámfiai, se az égre, se a földre, se semmi más esküvéssel. Hanem legyen a ti igenetek igen, és a nem nem; hogy kárhoztatás alá ne essetek.</li>
      <li>Szenved-é  valaki köztetek? Imádkozzék. Öröme van-é valakinek?  Dícséretet énekeljen.</li>
      <li>Beteg-é valaki köztetek? Hívja magához a gyülekezet véneit, és imádkozzanak felette, megkenvén õt olajjal az Úrnak nevében.</li>
      <li>És a  hitbõl való imádság megtartja a beteget, és az Úr felsegíti õt. És ha bûnt követett is el, megbocsáttatik néki.</li>
      <li>Valljátok meg bûneiteket egymásnak és  imádkozzatok egymásért, hogy meggyógyuljatok: mert igen hasznos az  igaznak buzgóságos könyörgése.</li>
      <li>Illés ember volt, hozzánk hasonló természetû; és imádsággal kéré, hogy ne legyen esõ, és  nem volt esõ a földön három esztendeig és hat hónapig:</li>
      <li>És ismét imádkozott, és az ég esõt adott, és a föld megtermé az õ gyümölcsét.</li>
      <li>Atyámfiai, hogyha valaki ti köztetek eltévelyedik az igazságtól, és megtéríti õt valaki,</li>
      <li>Tudja meg, hogy a  ki bûnöst térít meg az õ tévelygõ útjáról, lelket ment meg a haláltól és  sok bûnt elfedez.</li>
    </ol>
  </li>
</ol>