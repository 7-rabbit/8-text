<ol>
  <li>
    <ol>
      <li>Dárius második esztendejében, a nyolczadik hónapban szóla az Úr Zakariáshoz,  a Berekiás fiához, a ki Iddó próféta fia, mondván:</li>
      <li>Igen megharagudott az Úr a ti atyáitokra.</li>
      <li>Mondjad azért nékik: Ezt mondja a Seregeknek Ura: Térjetek  hozzám, szól a Seregeknek Ura, és hozzátok térek, mond a Seregeknek Ura.</li>
      <li>Ne legyetek olyanok, mint atyáitok, a kikhez az elébbi próféták kiáltottak, mondván: Ezt mondja a Seregeknek Ura: Térjetek meg kérlek a ti gonosz útaitokról, és a ti gonosz cselekedeteitekbõl, de nem  hallgattak meg, és nem figyelmeztek reám, szól az Úr.</li>
      <li>Atyáitok? Hol vannak õk? És a próféták örökké élnek-é?</li>
      <li>De az én beszédeim és végzéseim, a  melyeket szolgáim, a próféták által hirdettem: nem beteljesedtek-é a ti atyáitokon? És megtértek és azt mondták: A mint elhatározta vala a Seregeknek Ura, hogy a mi útaink és cselekedeteink szerint bánik velünk: úgy bánt velünk.</li>
      <li>A tizenegyedik hónapnak, azaz a Sebat hónapnak huszonnegyedik napján, Dáriusnak második esztendejében, szóla az Úr Zakariáshoz, a Berekiás fiához, a ki Iddó próféta fia, mondván:</li>
      <li>Látám éjszaka, hogy ímé, egy férfiú veres  lovon ül vala, és áll vala a mirtus-fák között, a melyek egy árnyas völgyben valának; háta megett pedig veres, tarka és fehér lovak.</li>
      <li>És mondám: Mik ezek Uram? És mondá nékem az angyal, a ki beszél vala nékem: Én megmutatom néked: mik ezek.</li>
      <li>Akkor felele az a férfiú, a ki a mirtus-fák között áll vala, és mondá: Azok ezek, a kiket az Úr küldött, hogy járják be e földet;</li>
      <li>És felelének az Úr angyalának, a ki a mirtus-fák között áll vala, és mondák: Bejártuk a földet, és ímé, az egész föld vesztegel és nyugodt.</li>
      <li>Az Úr angyala pedig felele, és mondá: Seregeknek Ura! Meddig nem könyörülsz még Jeruzsálemen és Júdának városain, a melyekre haragszol immár hetven  esztendõ óta?</li>
      <li>És nyájas szavakkal, vígasztaló szókkal felele az Úr az angyalnak, a ki beszél vala velem.</li>
      <li>És mondá nékem az angyal, a ki beszél vala velem: Kiálts, ezt mondván: Ezt mondja a Seregeknek Ura: szeretem Jeruzsálemet és a Siont nagy szeretettel!</li>
      <li>nagy haraggal haragszom én a hivalkodó népekre, a kikre kevéssé haragudtam [ugyan,] de õk  gonoszra törtek.</li>
      <li>Azt mondja azért az Úr: könyörületességgel fordulok Jeruzsálemhez; benne építtetik meg az én házam, szól a Seregeknek Ura, és mérõzsinór nyujtatik ki Jeruzsálem felett.</li>
      <li>Mégis kiálts, mondván: Ezt mondja a Seregeknek Ura: Bõvelkedni fognak még városaim a jóban, mert megvígasztalja még az Úr a Siont, és magáévá fogadja még Jeruzsálemet!</li>
      <li>Majd felemelém szemeimet, és ímé, négy szarvat láték.</li>
      <li>És mondám az angyalnak, a ki beszél vala velem: Mik ezek? És monda nékem: Ezek azok a szarvak, a melyek szétszórták Júdát, Izráelt és Jeruzsálemet.</li>
      <li>Azután mutata nékem az Úr négy mesterembert.</li>
      <li>És mondám: Mit jöttek ezek cselekedni? Õ pedig szóla, mondván: Ezek azok a szarvak, a melyek szétszórták Júdát annyira, hogy senki sem emelheti vala fel fejét: de eljöttek ezek, hogy elrettentsék õket, hogy letörjék a pogányok szarvait, a kik szarvakkal támadtak vala Júda földe ellen, hogy szétszórják azt.</li>
    </ol>
  </li>
  <li>
    <ol>
      <li>Felemelém ismét szemeimet, és ímé, láték egy férfiút és a kezében mérõ- kötelet.</li>
      <li>És mondám: Hová mégy te? És mondá nékem: Megmérni Jeruzsálemet, hogy lássam: mennyi a széle és mennyi a hossza?</li>
      <li>ímé, az angyal, a ki beszél vala velem, kijöve, és más angyal [is] kijöve eléje.</li>
      <li>És monda annak: Fuss, és szólj e gyermekhez, mondván: Kerítetlenül fogják lakni Jeruzsálemet a benne levõ emberek és barmok sokasága miatt.</li>
      <li>Én pedig, szól az Úr, tûz-fal leszek körülötte és megdicsõítem  magamat õ benne!</li>
      <li>Jaj, jaj! Fussatok ki az északi földrõl, így szól az Úr, mert az ég négy szele felé szórtalak szét titeket, szól az Úr.</li>
      <li>Jaj Sion! Szabadítsd ki magadat, ki Babilon leányánál lakozol.</li>
      <li>Mert így szól a Seregeknek Ura: Dicsõség után küldött engem a pogányokhoz, a kik fosztogatnak titeket, mert a ki titeket bánt, az õ szemefényét bántja.</li>
      <li>Mert ímé én felemelem kezemet ellenök, és saját szolgáik prédájává lesznek, és megtudjátok, hogy a Seregeknek Ura küldött el engem.</li>
      <li>Örülj és örvendezz, Sionnak leánya, mert ímé elmegyek és közötted lakozom! így szól az Úr.</li>
      <li>És sok pogány csatlakozik azon a napon az Úrhoz, és népemmé lesznek, és közötted lakozom, és megtudod, hogy a Seregeknek Ura küldött hozzád engem.</li>
      <li>És birtokba veszi az Úr Júdát, mint az õ osztályrészét a szent földön, és újra magáévá fogadja Jeruzsálemet.</li>
      <li>Hallgasson minden test az Úr elõtt: mert felkelt  az õ szentséges helyérõl.</li>
    </ol>
  </li>
  <li>
    <ol>
      <li>Azután megmutatá nékem Jósuát, a fõpapot, a ki az Úr angyala elõtt álla, és a Sátánt, a ki jobb keze felõl álla, hogy vádolja  õt.</li>
      <li>És mondá az Úr a  Sátánnak: Dorgáljon meg téged az Úr, te Sátán; dorgáljon meg az Úr, a ki magáévá fogadja Jeruzsálemet. Avagy nem tûzbõl kikapott üszög-é ez?</li>
      <li>Jósua pedig szennyes ruhába vala öltöztetve, és áll vala az angyal elõtt.</li>
      <li>És szóla és monda az elõtte állóknak, mondván: Vegyétek le róla a szennyes ruhákat! És monda néki: Lásd! Levettem rólad a te álnokságodat, és ünnepi ruhákba  öltöztetlek téged!</li>
      <li>után mondám: Tegyenek fejére tiszta süveget! Feltevék azért fejére a tiszta süveget, és ruhákba öltözteték õt,  az Úrnak angyala pedig [ott] áll vala.</li>
      <li>És bizonyságot tõn az Úrnak angyala Jósuának, mondván:</li>
      <li>Ezt mondja a Seregeknek Ura: Ha az én útaimban jársz, és ha parancsolataimat magtartod: te is ítélõje leszel az én házamnak, sõt õrizni fogod az én pitvaraimat, és ki- s bejárást engedek néked ez itt állók között.</li>
      <li>Halld meg Jósua, te fõpap; te és barátaid, a kik elõtted ülnek, mert jelképes férfiak ezek: Ímé, bizony elõhozom az én szolgámat,  Csemetét!</li>
      <li>Mert ímé e kõ az,  a melyet Jósua elé helyezek; egy kövön hét szem; ímé, én faragom annak faragványait, így szól a Seregeknek Ura, és eltörlöm e földnek álnokságait egy napon.</li>
      <li>Azon a napon, így szól a Seregeknek Ura, kiki hívja majd a maga felebarátját a szõlõtõ  alá és a fügefa alá.</li>
    </ol>
  </li>
  <li>
    <ol>
      <li>Majd visszatére az angyal, a ki beszél vala velem, és felkölte engem, mint mikor valaki álmából költetik fel.</li>
      <li>És mondá nékem: Mit látsz te? És mondám: Látok ímé egy merõ arany gyertyatartót, tetején az olajtartója, rajta pedig annak hét szövétneke, és hét csõ a szövétnekekhez, a melyek a tetején vannak;</li>
      <li>És mellette két olajfa: egyik az olajtartó jobb oldalán, a másik pedig annak bal oldalán.</li>
      <li>És felelék, és mondám az angyalnak, a ki beszél vala velem, mondván: Mik ezek, Uram?</li>
      <li>És felele az angyal, a ki beszél vala velem, és mondá nékem: Hát nem tudod-é, mik ezek? És mondám: Nem, Uram!</li>
      <li>És felele, és szóla nékem, mondván: Az Úrnak beszéde ez Zorobábelhez, mondván: Nem erõvel, sem hatalommal, hanem az én  lelkemmel! azt mondja a Seregeknek Ura.</li>
      <li>vagy te, te nagy hegy? Lapálylyá [leszel] Zorobábel elõtt, és felviszi a  csúcs-követ, [és ilyen] kiáltás [támad:] Áldás, áldás reá!</li>
      <li>És szóla hozzám az Úr, mondván:</li>
      <li>A Zorobábel kezei veték meg e ház alapját, és az õ kezei végzik el azt, és megtudod, hogy a Seregeknek Ura küldött el engem hozzátok.</li>
      <li>Mert a kik csúfolták a kicsiny kezdetet,  örülni fognak, ha meglátják Zorobábel kezében az ónkövet. Hét van ilyen,  az Úrnak szemei ezek, a melyek átpillantják az egész földet.</li>
      <li>És felelék, és mondám néki: Mi ez a két olajfa a gyertyatartó jobb és bal oldalán?</li>
      <li>És másodszor is felelék, és mondám néki: Micsoda az olajfának az a két ága, a melyek a két arany csõ mellett vannak, és öntik magukból az aranyat?</li>
      <li>És szóla nékem, mondván: Hát nem tudod-é, mik ezek? És mondám: Nem, Uram!</li>
      <li>És mondá nékem: Ezek ketten az olajjal felkenettek, a kik az egész föld Ura mellett állnak.</li>
    </ol>
  </li>
  <li>
    <ol>
      <li>Azután ismét felemelém szemeimet, és látám, hogy ímé, egy könyv repül vala.</li>
      <li>És monda nékem: Mit látsz te? És én mondám: Látok egy repülõ könyvet, húsz sing a hossza és tíz sing a széle.</li>
      <li>monda nékem: Ez az átok, a mely kihat az egész föld színére; mert mindaz, a ki lop, ehhez képest fog innen kiirtatni, és mindaz, a ki [hamisan] esküszik, ehhez képest fog innen kiirtatni.</li>
      <li>Kibocsátom ezt, szól a Seregeknek Ura, és bemegy a lopónak házába, és annak házába, a ki hamisan esküszik az én nevemre, és ott marad annak házában, és megemészti azt, s annak fáit és köveit.</li>
      <li>Majd kijöve az angyal, a ki beszél vala velem, és monda nékem: Emeld csak fel szemeidet, és lásd meg: micsoda az, a mi kijön?</li>
      <li>És mondám: Micsoda ez? Õ pedig mondá: Az, a mi kijön, mérõedény. És mondá: Ilyen a formájok az egész földön.</li>
      <li>És ímé, egy kerek ón-darab repül vala, és ül vala egy asszony a mérõ- edény közepében.</li>
      <li>És mondá: Ez az istentelenség. És veté ezt a mérõ-edény közepébe, a darab ónt pedig veté annak szájára.</li>
      <li>És felemelém szemeimet, és látám, hogy ímé, két asszony jöve elõ, és szél vala szárnyaikban, és szárnyaik olyanok, mint az eszterágnak szárnyai, és felemelék a mérõ-edényt a föld és az ég közé.</li>
      <li>És mondám az angyalnak, a ki beszél vala velem: Hová viszik ezek a mérõ- edényt?</li>
      <li>És mondá nékem: Hogy házat építsenek annak a Sineár  földén, és oda erõsítsék, és ott hagyják azt a maga helyén.</li>
    </ol>
  </li>
  <li>
    <ol>
      <li>Majd megfordulék és felemelém szemeimet, és látám, hogy ímé négy szekér jön vala ki két hegy közül, és azok a hegyek ércz-hegyek.</li>
      <li>Az elsõ szekérben veres lovak, a második szekérben fekete lovak;</li>
      <li>És a harmadik szekérben fehér lovak; a negyedik szekérben pedig tarka lovak, erõsek.</li>
      <li>És megszólalék, és mondám az angyalnak, a ki beszél vala velem: Mik ezek, Uram?</li>
      <li>Az angyal felele, és mondá nékem: Ezek az égnek négy szele,  jõnek az egész föld Ura mellett való szolgálatukból.</li>
      <li>A melyben a fekete lovak vannak, észak földére mennek, és a fehérek mennek utánok, a tarkák pedig a dél földére mennek;</li>
      <li>Az erõsek is mennek és kivánják eljárni a földet. És mondá: Menjetek, járjátok el a földet; és eljárák a földet.</li>
      <li>Majd híva engem, és beszéle velem, mondván: Lásd! Az észak földére menõk lecsendesíték lelkemet északnak földén.</li>
      <li>És szóla az Úr hozzám, mondván:</li>
      <li>Végy a számkivetésbõl valóktól: Heldaitól, Tóbiástól és Jedajától; és menj be azon a napon, menj be Jósiának, a Sefániás fiának házába, a kik Babilonból jöttenek,</li>
      <li>Végy ugyanis ezüstöt és aranyat, és csinálj koronákat, és tedd Jósuának, a Jehosadák fiának, a fõpapnak fejére!</li>
      <li>És szólj néki, mondván: Ezt mondja a Seregeknek Ura, mondván: Ímé, egy férfiú, a neve Csemete, mert csemete támad belõle, és megépíti az Úrnak templomát!</li>
      <li>Mert õ fogja megépíteni az Úrnak templomát, és nagy lesz az õ dicsõsége, és ülni és uralkodni fog az õ székében, és pap is lesz az õ székében, és békesség tanácsa lesz kettõjük között.</li>
      <li>És a koronák legyenek Hélemnek, Tóbiásnak, Jedajának és Hénnek, a Sefániás fiának emlékjelei az Úr templomában.</li>
      <li>És a messzelakók eljõnek és építenek az Úr templomában, és megtudjátok, hogy a Seregeknek Ura küldött el engem hozzátok. Így lesz, ha hallgattok az Úrnak, a ti Isteneteknek szavára!</li>
    </ol>
  </li>
  <li>
    <ol>
      <li>És lõn a Dárius király negyedik esztendejében, hogy szóla az Úr Zakariáshoz a kilenczedik hónapnak, a  Kiszlévnek negyedikén,</li>
      <li>Mikor elküldék az Isten házába Saréczert és Régem-Méleket és társait, hogy esedezzenek az Úr színe elõtt,</li>
      <li>s] hogy megkérdezzék a papokat, a kik a Seregek Urának házában vannak, és megkérdezzék a prófétákat is: Sírjak-é az ötödik hónapban [és] bõjtöljek-é, a mint cselekedtem azt néhány esztendõ óta?</li>
      <li>Szóla ekkor a Seregeknek Ura nékem, mondván:</li>
      <li>ólj az ország minden népének és a papoknak, mondván: Mikor bõjtöltetek és gyászoltatok az ötödik és hetedik [hónap]ban, és pedig hetven esztendeig: avagy bõjtölvén, nékem bõjtöltetek-é?</li>
      <li>És mikor ettetek, és mikor ittatok: avagy nem magatoknak ettetek és magatoknak ittatok-é?</li>
      <li>agy nem [ezek] a beszédek-é [azok,] a melyeket szólott vala az Úr az elõbbi próféták által, mikor még Jeruzsálem népes és gazdag vala a körülte levõ városokkal együtt, és mind a déli táj, mind a lapály-föld népes vala?</li>
      <li>És szóla az Úr Zakariásnak, mondván:</li>
      <li>Így szólt a Seregeknek Ura, mondván: Igaz ítélettel ítéljetek, és irgalmasságot és könyörületességet gyakoroljon kiki az õ felebarátjával!</li>
      <li>Özvegyet és árvát, jövevényt és szegényt meg ne  sarczoljatok, és egymás ellen még szívetekben se gondoljatok gonoszt.</li>
      <li>De nem akarák meghallani, sõt vállaikat vonogaták, és bedugák füleiket, hogy ne halljanak.</li>
      <li>Szívöket is megkeményíték, hogy ne hallják a törvényt és az igéket, a melyeket a Seregeknek Ura küldött vala az õ lelke által, az elébbi próféták által. És igen felgerjedt vala a Seregeknek Ura.</li>
      <li>És lõn, hogy a mint én kiáltottam és nem hallották meg: úgy  kiáltottak, de nem hallottam meg, azt mondja a Seregeknek Ura;</li>
      <li>nem szétszórtam õket  mindenféle nemzetek közé, a kik nem ismerték õket, és puszta lõn utánok a föld, hogy senki [azon] sem át nem megy, sem meg nem tér. Így tevék pusztává a kívánatos földet.</li>
    </ol>
  </li>
  <li>
    <ol>
      <li>Majd szóla a Seregeknek Ura, mondván:</li>
      <li>Ezt mondja a Seregeknek Ura: Nagy gerjedezéssel gerjedeztem a Sionért, és nagy haragra  gerjedtem ellene.</li>
      <li>Ezt mondja az Úr: Megtértem a Sionhoz, és Jeruzsálem közepette lakozom, és Jeruzsálem igazság városának neveztetik,  a Seregek Urának hegye pedig szent hegynek.</li>
      <li>Ezt mondja a Seregeknek Ura: Agg férfiak és agg nõk ülnek majd Jeruzsálem utczáin, és kinek-kinek pálcza lesz kezében a napok sokasága miatt.</li>
      <li>És megtelnek a város utczái fiúkkal és leányokkal, a kik játszadoznak annak utczáin.</li>
      <li>t mondja a Seregeknek Ura: Ha [ez] csoda lészen e nép maradékának szemei elõtt azokban a napokban, vajjon az én szemeim elõtt is csoda lészen-é? így szól a Seregeknek Ura.</li>
      <li>Ezt mondja a Seregeknek Ura: Ímé, én megszabadítom az én népemet a nap keltének földérõl és a nap nyugtának földérõl.</li>
      <li>És elhozom õket és Jeruzsálemben lakoznak, és népemmé lesznek,  én pedig Istenökké leszek hûséggel és igazsággal.</li>
      <li>t mondja a Seregeknek Ura: Erõsödjenek meg kezeitek, a kik hallottátok e napokban e beszédeket a próféták szájából,  a kik [szóltak,] mikor megvetteték a Seregek Ura házának alapja, hogy megépíttessék  a templom.</li>
      <li>Mert e napok elõtt nem volt az embernek bére, és a baromnak sem volt bére, sem a kimenõnek, sem a bejövõnek nem volt békessége a háborúság miatt, mert minden embert felindítottam: kit-kit az õ felebarátja ellen.</li>
      <li>De most nem olyan leszek e nép maradékához, mint az elébbi napokban voltam, így szól a Seregeknek Ura.</li>
      <li>rt a vetés békességes [lészen,] a szõlõtõ megadja gyümölcsét, a föld is megadja termését, az egek is megadják harmatjokat, és örökössé teszem mindezeken e nép maradékát.</li>
      <li>És lészen, hogy a miképen átok valátok a pogányok között, oh Júda háza és Izráel háza: azonképen megszabadítlak titeket, és áldássá lesztek. Ne féljetek! Erõsödjenek meg kezeitek!</li>
      <li>Mert ezt mondja a Seregeknek Ura: A miképen elgondoltam vala, hogy veszedelmet hozok reátok, mikor atyáitok megharagítottak vala engem, így szól a Seregeknek Ura, és nem könyörültem:</li>
      <li>onképen megtértem [és] elgondoltam e napokban, hogy jót teszek Jeruzsálemmel és Júda házával; ne féljetek!</li>
      <li>Ezek azok a dolgok, a melyeket cselekedjetek: Igazságot szóljon  ki-ki az õ felebarátjával: igazságos és békességes ítélettel ítéljetek a ti kapuitokban.</li>
      <li>És senki ne gondoljon az õ szívében gonoszt  az õ felebarátja ellen; s a hamis esküvést se szeressétek, mert ezek azok, a miket én mind gyûlölök, így szól az Úr.</li>
      <li>Majd szóla hozzám a Seregeknek Ura, mondván:</li>
      <li>t mondja a Seregeknek Ura: A negyedik [hónapnak] bõjtje, az ötödiknek bõjtje, a hetediknek bõjtje és a tizediknek bõjtje vígalommá, örvendezéssé és kedves ünnepekké lesznek Júda házában. Csak a hûséget és a békességet szeressétek.</li>
      <li>t mondja a Seregeknek Ura: Még lesz [idõ,] a mikor népek jõnek el, és sok városoknak lakói.</li>
      <li>És egyiknek lakói a másikhoz mennek, mondván: Menten menjünk el az Úr orczájának engesztelésére, és a Seregek Urának keresésére; én is elmegyek!</li>
      <li>És eljõnek sok népek és erõs nemzetek Jeruzsálembe a Seregek Urának keresésére, és az Úr orczájának engesztelésére.</li>
      <li>Ezt mondja a Seregeknek Ura: E napokban lesz az, hogy a minden nyelvû pogányok közül tíz ember ragad egy zsidó férfiúba s ragad annak ruhája szélébe, mondván: Hadd menjünk veletek,  mert hallottuk, hogy veletek van az Isten!</li>
    </ol>
  </li>
  <li>
    <ol>
      <li>Az Úr igéjének terhe a Kadrák földe ellen; Damaskus lesz pedig annak nyugvóhelye (mert az Úr szemmel tartja az embereket és Izráelnek minden törzsét);</li>
      <li>És Hámát is, a mely szomszédos vele; Tírus és Sídon,  noha igen okosak!</li>
      <li>Várat épített magának Tírus, és annyi az ezüstje rakáson, mint a por, és az aranya, mint az utczák sara.</li>
      <li>Ímé szegénynyé teszi õt az Úr, és megrontja hatalmát a tengeren, magát pedig tûz emészti meg.</li>
      <li>glátja [ezt] Askalon és megretten; Gáza is és igen bánkódik; Ekron is, mert megszégyenült reménységében. Mert kivész a király Gázából, és Askalon lakatlan marad.</li>
      <li>Asdódban pedig idegenek laknak, és a Filiszteusok kevélységét megtöröm.</li>
      <li>Kivonszom a vért szájukból és útálatosságaikat fogaik közül, és õ is a mi Istenünké marad; és olyan lesz, mint egy fejedelem Júdában, Ekron pedig, mint a Jebuzeus.</li>
      <li>tábort járok házam körül, [mint] a sereg ellen, az ide-oda kóborlók ellen, és nem megy át többé rajtok a sarczoló, mert most szemmel tartom õt.</li>
      <li>Örülj nagyon, Sionnak leánya, örvendezz, Jeruzsálem leánya! Ímé, jön néked a te királyod;  igaz és szabadító õ; szegény és szamárháton ülõ, azaz nõstényszamárnak vemhén.</li>
      <li>És kivesztem a szekeret Efraimból és a lovat Jeruzsálembõl, kivesztem a harczi kézívet is, és békességet hirdet a pogányoknak;  és uralkodik tengertõl tengerig, és a folyamtól a föld határáig.</li>
      <li>Sõt a veled való szövetségnek véréért a te foglyaidat is kibocsátom a kútból,  a melyben nincs víz.</li>
      <li>rjetek vissza az erõsséghez, reménységnek foglyai! Ma is azt hirdetem [néktek:] kétszeresen megfizetek néked!</li>
      <li>rt kifeszítem Júdát magamnak [mintegy] kézívet [és] megtöltöm Efraimot; és felindítom fiaidat, oh Sion, a te fiaid ellen, oh Jáván, és olyanná teszlek, mint a hõs fegyvere.</li>
      <li>És megjelen felettök az Úr, és nyila repül mint a villámlás; az Úr Isten kürtöt fuvall, és déli szelekben nyomul elõ.</li>
      <li>Seregeknek Ura megoltalmazza õket; megemésztik és letapossák a parittya-köveket, és isznak [és] zajongnak, mint a bortól, és megtelnek, mint a csészék [és] mint az oltár szegletei.</li>
      <li>És megsegíti õket az Úr, az õ Istenök ama napon, mint az õ népének nyáját, és mint korona-kövek ragyognak az õ földén.</li>
      <li>Oh, mily nagy az õ jósága és mily nagy az õ kedvessége! Ifjakat tesz virágzóvá a gabona, és leányokat a must.</li>
    </ol>
  </li>
  <li>
    <ol>
      <li>rjetek esõt az Úrtól a késõi esõ idején! Az Úr villámlást szerez, és záporesõt  ad nékik, [és] kinek-kinek füvet a mezõn.</li>
      <li>Mert a bálványok  hazugságot szólnak, a varázslók pedig hamisságot látnak és üres álmokat beszélnek, hiábavalósággal vígasztalnak; azért elszélednek, mint a juhnyáj, a mely sanyarog, mert nincs pásztora.</li>
      <li>Haragra gerjedtem a pásztorok ellen, és megfenyítem a bakokat. Bizony megfenyíti a Seregeknek Ura az õ nyáját, a Júda házát, és olyanokká teszi õket, a milyen a harczra felékesített ló.</li>
      <li>Közülök támad a szegletkõ, közülök a szeg, közülök a harczi ív, közülök egyszersmind minden sarczoló.</li>
      <li>És olyanok lesznek, mint a hõsök, a kik az utczák sarát tapodják a harczban, és harczolnak, mert velök van az Úr, és megszégyenítik a lovon ülõket.</li>
      <li>És megerõsítem a Júda házát, és a József házát  megsegítem, és visszahozom õket, mert szánom õket, és olyanokká lesznek, mintha el sem vetettem volna õket; mert én vagyok az Úr, az õ Istenök, és meghallgatom õket.</li>
      <li>raim is olyan lesz, mint egy hõs, és örvendeznek majd mintegy bortól [ittasodva,] és látják fiaik és örvendeznek; örvend az õ szívök az Úrban.</li>
      <li>Süvöltök nékik és egybegyûjtöm õket, mert megszabadítom õket, és megsokasulnak, a mint megsokasultak vala.</li>
      <li>széthintem õket a népek között, hogy a messze földeken [is ]emlegessenek engem, és fiakat neveljenek és visszatérjenek.</li>
      <li>Mert visszatérítem õket, Égyiptom földérõl, Assiriából is összegyûjtöm õket, és behozom õket Gileád és Libánon földjére, és elég sem lesz nékik.</li>
      <li>És átvonulnak a nyomor tengerén, és megveri a tenger hullámait, és kiszáradnak a folyam örvényei, letöretik Assiriának  kevélysége, és Égyiptom királyi pálczája elvész.</li>
      <li>És megerõsítem õket az Úrban, és az õ nevében járnak,  így szól az Úr.</li>
    </ol>
  </li>
  <li>
    <ol>
      <li>Nyisd meg kapuidat, oh Libánon, hogy tûz emészszen czédrusaid közt!</li>
      <li>Jajgass te cziprus, mert esik a czédrus, leomlott, a mi legjava! Jajgassatok ti Básán tölgyei, mert pusztul a rengeteg erdõ.</li>
      <li>Hangzik a pásztorok jajja, mert elpusztult az õ büszkeségök! Hangzik az oroszlán ordítása, mert elpusztult a Jordán kevélysége!</li>
      <li>Ezt mondja az Úr, az én Istenem: Legeltesd a leölésre szánt juhokat,</li>
      <li>A melyeket leölnek az õ tulajdonosaik, a nélkül, hogy bûnnek tartanák,  eladóik pedig ezt mondják: Áldott az Úr, mert meggazdagodtam! és pásztoraik sem kimélik õket.</li>
      <li>Bizony nem kimélem többé e föld lakosait, ezt mondja az Úr; sõt ímé odaadok minden embert a felebarátja kezébe és az õ királya kezébe, és megrontják e földet, és nem szabadítom ki kezökbõl!</li>
      <li>Legeltetém hát  a leölésre szánt juhokat, azaz a megnyomorgatott juhokat, és választék magamnak két pálczát, az egyiket nevezém szépségnek, a másikat nevezém egyességnek; így legeltetém a juhokat.</li>
      <li>És három pásztort vertem el egy hónap alatt, mert elkeseredék a lelkem miattok, és az õ lelkök is megútála engem.</li>
      <li>És mondám: Nem õrizlek én titeket, haljon meg a halálra  való és vágattassék ki a kivágni való, a megmaradottak pedig egyék meg egymásnak húsát.</li>
      <li>vevém [egyik] pálczámat, a szépséget, és eltörém azt, hogy felbontsam az én szövetségemet,  a melyet az összes népekkel kötöttem.</li>
      <li>felbomla [az] azon a napon, és így tudták meg az elsanyargatott juhok, a kik ragaszkodnak vala hozzám, hogy az Úr dolga [ez].</li>
      <li>És mondám nékik: Ha jónak tetszik néktek, adjátok meg az én béremet; ha pedig nem: hagyjátok abba! És harmincz ezüst pénzt  fizettek béremül.</li>
      <li>És monda az Úr nékem: Vesd a fazekas elé! Nagy jutalom, a melyre becsültek engem. Vevém azért a harmincz ezüst pénzt, és vetém azt az Úrnak házába, a fazekas elé.</li>
      <li>jd eltörém a másik pálczámat [is,] az egyességet, hogy felbontsam a testvérséget Júda között és Izráel között.</li>
      <li>És mondá az Úr nékem: Most már szerezz magadnak bolond pásztornak való szerszámot.</li>
      <li>Mert ímé, én pásztort állítok e földre, a ki az elveszetteket meg nem keresi, a gyöngével nem törõdik, a megtépettet meg nem gyógyítja, a jó karban levõt nem táplálja, a kövérinek húsát megeszi, és  körmeiket széttördeli.</li>
      <li>Jaj a mihaszna pásztornak, a ki elhagyja a juhokat! Fegyver a karjára és jobb szemére. Karja szárazra száradjon és jobb szeme sötétre sötétedjék.</li>
    </ol>
  </li>
  <li>
    <ol>
      <li>Az Úr igéjének terhe Izráel ellen. Így szól az Úr, a ki az egeket kiterjesztette, a földet fundálta, és az ember keblébe lelket  alkotott:</li>
      <li>Ímé, én részegítõ pohárrá teszem Jeruzsálemet minden körülte való népnek; Júdának is az lesz, mikor ostromolják Jeruzsálemet.</li>
      <li>És azon a napon lesz, hogy nyomtatókõvé teszem Jeruzsálemet minden népnek; a ki emelni akarja azt, mind  szakadva-szakad meg, noha összegyül ellene a föld minden pogánya.</li>
      <li>Azon a napon, így szól az Úr, megverek minden lovat rettegéssel, a lovagját pedig õrültséggel; de a Júda házát nyitott szemmel nézem, a népeknek pedig minden lovát vaksággal verem meg.</li>
      <li>És azt mondják szívökben Júda fejedelmei: Az én erõsségem Jeruzsálemnek lakói, az õ Istenökkel, a Seregek Urával.</li>
      <li>Azon a napon olyanokká teszem Júda fejedelmeit, mint a milyen a tüzes serpenyõ a fák között, és a milyen a tüzes fáklya a kévék között: megemésztenek jobb és bal felõl minden körülvaló népet; de Jeruzsálem tovább is a helyén marad Jeruzsálemben!</li>
      <li>megoltalmazza az Úr Júdának sátrait, [mint] azelõtt, hogy ne legyen nagyobb Dávid házának dicsõsége és Jeruzsálem lakosának dicsõsége, mint a Júdáé.</li>
      <li>Azon a napon oltalma lészen az Úr Jeruzsálem lakosának, és azon a napon olyan lesz köztök a legalábbvaló, mint Dávid, a Dávid háza pedig, mint az Isten, mint az Úrnak angyala õ elõttök.</li>
      <li>És azon a napon lesz, hogy kész leszek elveszteni minden pogányt, a kik Jeruzsálemre támadnak;</li>
      <li>A Dávid házára és Jeruzsálem lakosaira pedig kiöntöm a kegyelemnek és könyörületességnek lelkét,  és reám tekintenek, a kit átszegeztek, és siratják õt, a mint siratják az egyetlen fiút, és keseregnek utána, a mint keseregnek az elsõszülött  után.</li>
      <li>Azon a napon nagy siralom lesz Jeruzsálemben, a milyen volt a hadadrimmoni siralom a Megiddo  völgyében.</li>
      <li>sír a föld: nemzetségek [és] nemzetségek külön; külön a Dávid házának nemzetsége, feleségeik is külön; külön a Nátán házának nemzetsége, és feleségeik is külön;</li>
      <li>Külön a Lévi házának nemzetsége, és feleségeik is külön; külön a Sémei nemzetsége, feleségeik is külön.</li>
      <li>többi nemzetségek mind; nemzetségek [és] nemzetségek külön, feleségeik is külön.</li>
    </ol>
  </li>
  <li>
    <ol>
      <li>Azon a napon kútfõ fakad a Dávid házának és Jeruzsálem lakosainak a bûn és tisztátalanság ellen.</li>
      <li>És lészen azon a napon, így szól a Seregeknek Ura: Kivesztem a bálványok  neveit e földrõl, és emlegetni sem fogják többé; sõt a prófétákat és a fertelmes lelket is kiszaggatom e földrõl.</li>
      <li>És úgy lesz, ha prófétálni fog még valaki, azt mondják annak az õ apja és anyja, az õ szülõi: Ne élj,  mert hazugságot szóltál az Úr nevében! És általverik õt az õ apja és anyja, az õ szülõi, az õ prófétálása közben.</li>
      <li>És azon a napon megszégyenülnek a próféták, kiki az õ látása miatt az õ prófétálásaik közben, és nem öltözködnek szõrös ruhába, hogy hazudjanak.</li>
      <li>nem ezt mondja [kiki:] Nem vagyok én próféta, szántóvetõ ember vagyok én, sõt más szolgájává lettem én gyermekségem óta.</li>
      <li>ha mondja néki [valaki:] Micsoda ütések ezek a kezeiden? azt mondja: A miket az én barátaim házában ütöttek rajtam.</li>
      <li>Fegyver, serkenj fel az én pásztorom ellen és a férfiú ellen, a ki nékem társam! így szól a Seregeknek Ura. Verd meg  a pásztort és elszélednek a juhok, én pedig a kicsinyek ellen fordítom kezemet.</li>
      <li>lészen az egész földön, így szól az Úr: a két rész kivágattatik azon [és] meghal, de a harmadik megmarad rajta.</li>
      <li>És beviszem a harmadrészt a tûzbe, és megtisztítom õket, a mint tisztítják az ezüstöt  és megpróbálom õket, a mint próbálják az aranyat; õ segítségül hívja az én nevemet és én felelni fogok néki; ezt mondom: Népem õ! Õ pedig ezt mondja: Az Úr az én Istenem!</li>
    </ol>
  </li>
  <li>
    <ol>
      <li>Ímé, eljön az Úrnak napja, és a te prédádat felosztják benned.</li>
      <li>Mert minden népet ütközetre gyûjtök Jeruzsálemhez, és megszállják a várost, és kirabolják a házakat, megszeplõsítik az asszonyokat; és a város fele számkivetésbe megy, de a nép maradéka nem gyomláltatik ki a városból.</li>
      <li>Mert eljön az Úr,  és harczol azok ellen a népek ellen, a mint harczolt vala ama napon, a harcznak napján.</li>
      <li>És azon a napon az Olajfák hegyére veti lábait, a mely szemben van Jeruzsálemmel napkelet felõl, és az Olajfák hegye közepén ketté válik, kelet felé és nyugot felé, igen nagy völgygyé, és a hegynek fele észak felé, fele pedig dél felé szakad.</li>
      <li>az én hegyem völgyébe futtok, mert a hegyközi völgy Azálig nyúlik, és úgy futtok, a mint futottatok a földindulás elõl Uzziásnak, Júda királyának napjaiban. Bizony eljõ az Úr, az én Istenem, [és ]minden szent vele.</li>
      <li>És úgy lesz azon a napon: Nem lesz világosság, a ragyogó testek összezsugorodnak.</li>
      <li>De lesz egy nap,  a melyet az Úr tud, se nappal, se éjszaka, és világosság lesz az estvének idején.</li>
      <li>e napon lesz, hogy élõ vizek jõnek ki Jeruzsálembõl, felerészök a napkeleti tenger felé, felerészök pedig a nyugoti tenger felé, [és ]nyárban és télben [is úgy] lesz.</li>
      <li>És az Úr lesz az egész földnek királya, e napon egy Úr lészen, és a neve is egy.</li>
      <li>Az egész föld síksággá változik Gebától kezdve Rimmonig, déli irányban Jeruzsálem felé, és felmagasztaltatik és a maga helyén marad a Benjámin kapujától az elsõ kapu helyéig, a szegletkapuig, és a Hananéel tornyától a király sajtójáig.</li>
      <li>És lakni fognak benne, és nem éri többé pusztulás, és bátorságban lakoznak Jeruzsálemben.</li>
      <li>És ez lesz a csapás, a melylyel megcsapkod az Úr minden népet, a melyek Jeruzsálem ellen gyülekeznek: Megsenyved a húsok és pedig a míg lábaikon állnak, szemeik is megsenyvednek gödreikben, nyelvök is megsenyved szájokban.</li>
      <li>És azon a napon lesz, hogy az Úr nagy háborúságot támaszt közöttök, úgy, hogy kiki a maga társának kezét ragadja meg, és a maga társának keze ellen emeli fel kezét.</li>
      <li>Sõt még Júda is harczolni fog Jeruzsálem ellen, és összegyûjtetik a köröskörül lakó népek minden gazdagsága: arany, ezüst és igen sok ruha.</li>
      <li>És éppen olyan csapás lesz a lovakon, öszvéreken, tevéken, szamarakon és mindenféle barmokon, a melyek e táborban lesznek, a milyen ez a csapás.</li>
      <li>És lészen, hogy a kik megmaradnak mindama népek közül, a melyek Jeruzsálem ellen jõnek: esztendõrõl esztendõre mind felmennek, hogy hódoljanak a királynak, a Seregek Urának, és megünnepeljék a sátorok  ünnepét.</li>
      <li>És lészen, hogy a ki nem megy fel e föld nemzetségei közül Jeruzsálembe, hogy hódoljon a királynak, a Seregek Urának: nem lészen azokra esõ.</li>
      <li>ha nem megy fel, vagy nem jön fel az égyiptomi nemzetség, õ rájok sem lészen; [de] lészen az a csapás, a melylyel megcsapkodja az Úr a népeket, a kik nem mennek fel a sátorok ünnepét megünnepelni.</li>
      <li>Ez lészen Égyiptomnak büntetése, és mindama népek büntetése, a kik nem mennek fel a sátorok ünnepét megünnepelni.</li>
      <li>Azon a napon a lovak csengettyûin is ez lesz: Az Úrnak szenteltetett. És a fazekak az Úrnak házában olyanokká lesznek, mint az oltár elõtt való medenczék.</li>
      <li>És Jeruzsálemben és Júdában minden fazék a Seregek Urának szenteltetik, és eljõnek mind, a kik áldozni akarnak, és választanak közülök és fõznek azokban; és nem lészen többé Kananeus  a Seregek Urának házában e napon.</li>
    </ol>
  </li>
</ol>