<ol>
  <li>
    <ol>
      <li>Pál, Jézus Krisztusnak apostola, Isten  akaratából, a Krisztus Jézusban való életnek ígérete szerint,</li>
      <li>Timótheusnak, az én szeretett fiamnak: kegyelem, irgalmasság, békesség az Atya Istentõl és Krisztus Jézustól, a mi Urunktól.</li>
      <li>Hálát adok az Istennek, a kinek szolgálok õseimtõl fogva tiszta lelkiismerettel, hogy  szüntelen gondolok reád könyörgéseimben éjjel és nappal,</li>
      <li>Kívánván téged látni, megemlékezvén a te könyhullatásaidról, hogy örömmel teljesedjem be;</li>
      <li>Eszembe jutván a benned levõ, képmutatás nélkül való hit, a mely lakozott elõször a te nagyanyádban Loisban és anyádban Eunikában; meg  vagyok azonban gyõzõdve, hogy benned is.</li>
      <li>Minekokáért emlékeztetlek téged, hogy gerjeszd fel  az Isten kegyelmi ajándékát, a mely benned van az én kezeimnek rád tétele által.</li>
      <li>Mert nem félelemnek lelkét  adott nékünk az Isten; hanem erõnek és szeretetnek és józanságnak lelkét.</li>
      <li>Ne szégyeneld hát a mi Urunk bizonyságtételét,  se engem az õ foglyát; hanem együtt szenvedj az evangyéliomért Istennek hatalma szerint.</li>
      <li>A ki megtartott minket és hívott szent hívással, nem a mi cselekedeteink szerint,  hanem az õ saját végezése és kegyelme szerint, mely adatott nékünk Krisztus Jézusban örök idõknek elõtte,</li>
      <li>Megjelentetett  pedig most a mi Megtartónknak, Jézus Krisztusnak megjelenése által, a ki eltörölte a halált,  világosságra hozta pedig az életet és halhatatlanságot  az evangyéliom által,</li>
      <li>Amelyre nézve tétettem én hirdetõvé és apostollá és pogányok tanítójává.</li>
      <li>A miért szenvedem ezeket is: de nem szégyenlem; mert tudom, kinek hittem, és bizonyos vagyok benne, hogy õ az én nála letett kincsemet meg tudja õrizni ama napra.</li>
      <li>Az egészséges beszédeknek példáját megtartsd, a miket én tõlem hallottál, a Krisztus Jézusban való hitben és szeretetben.</li>
      <li>A rád bízott drága kincset  õrizd meg a bennünk lakozó Szent Lélek által.</li>
      <li>Azt tudod, hogy elfordultak tõlem az Ázsiabeliek mind, kik közül való Figellus és Hermogénes.</li>
      <li>Az Úr legyen irgalmas az Onesiforus házanépének: mert gyakorta megvidámított engem, és az én bilincsemet  nem szégyenlette;</li>
      <li>Sõt mikor Rómában volt, buzgón keresett engem, meg is talált.</li>
      <li>Az Úr engedje meg néki, hogy találjon irgalmasságot az Úrnál ama napon. És  hogy mily nagy szolgálatot tett Efézusban, te jobban tudod.</li>
    </ol>
  </li>
  <li>
    <ol>
      <li>Te annakokáért, én fiam, erõsödjél meg a Krisztus Jézusban való kegyelemben;</li>
      <li>És a miket tõlem hallottál sok bizonyság által, azokat bízzad hív emberekre,  a kik másoknak a tanítására is alkalmasak lesznek.</li>
      <li>Te azért a munkának terhét hordozzad, mint a Jézus Krisztus jó vitéze.</li>
      <li>Egy harczos sem elegyedik bele az élet dolgaiba; hogy tessék annak, a ki õt harczossá avatta.</li>
      <li>Ha pedig küzd is valaki, nem koronáztatik meg, ha nem szabályszerûen küzd.</li>
      <li>A ki munkálkodik, a földmívelõnek kell a gyümölcsökben elõször részesülnie.</li>
      <li>Értsd meg a mit mondok; adjon azért az Úr néked belátást mindenekben.</li>
      <li>Emlékezzél meg, hogy Jézus Krisztus feltámadott a halálból, ki a Dávid magvából való az én evangyéliomom szerint:</li>
      <li>A melyért, mint egy gonosztevõ, szenvedek mind a fogságig; de az Istennek beszéde nincs bilincsbe verve.</li>
      <li>Annakokáért mindent elszenvedek a választottakért,  hogy õk is elnyerjék a Krisztus Jézusban való idvességet örök dicsõséggel egyben.</li>
      <li>Igaz beszéd ez. Mert ha vele együtt meghaltunk, vele együtt fogunk élni is.</li>
      <li>Ha tûrünk, vele együtt fogunk uralkodni is: ha megtagadjuk, õ is megtagad minket;</li>
      <li>Ha hitetlenkedünk, õ hû marad: õ  magát meg nem tagadhatja.</li>
      <li>ekre emlékeztesd, kérvén kérve [õket] az Úr színe elõtt, hogy ne vitatkozzanak haszontalanul, a hallgatóknak romlására.</li>
      <li>Igyekezzél, hogy Isten elõtt becsületesen megállj, mint oly munkás, a ki szégyent nem vall, a ki helyesen hasogatja az igazságnak beszédét.</li>
      <li>A szentségtelen üres lármákat pedig kerüld, mert mind nagyobb istentelenségre növekednek.</li>
      <li>És az õ beszédök mint a rákfekély terjed; közülök való Himenéus és Filétus.</li>
      <li>A kik az igazság mellõl eltévelyedtek,  azt mondván, hogy a feltámadás már megtörtént, és feldúlják némelyeknek a hitét.</li>
      <li>Mindazáltal megáll az Istennek erõs fundamentoma, melynek pecséte ez: Ismeri az Úr az övéit; és: Álljon el a hamisságtól minden, a ki Krisztus nevét vallja.</li>
      <li>Nagy házban pedig nemcsak arany- és ezüstedények vannak, hanem fából és cserépbõl valók is; és azok közül némelyek tisztességre, némelyek pedig gyalázatra valók.</li>
      <li>Ha tehát valaki magát ezektõl tisztán tartja, tisztességre való edény lesz, megszentelt, és hasznos a gazdának, minden jó cselekedetre alkalmas.</li>
      <li>Az ifjúkori kivánságokat pedig kerüld; hanem kövessed az igazságot, a hitet, a szeretetet, a békességet azokkal egyetembe, a kik segítségül hívják az Urat tiszta szívbõl.</li>
      <li>A botor és gyermekes vitatkozásokat pedig kerüld, tudván, hogy azok háborúságokat szülnek.</li>
      <li>Az Úr szolgájának pedig nem kell torzsalkodni, hanem legyen mindenkihez nyájas, tanításra alkalmas, türelmes.</li>
      <li>A ki szelíden fenyíti az ellenszegülõket; ha talán adna nékik az Isten megtérést az igazság megismerésére,</li>
      <li>felocsudnának az ördög tõrébõl, foglyokká tétetvén az [Úr szolgája] által az [Isten] akaratára.</li>
    </ol>
  </li>
  <li>
    <ol>
      <li>Azt pedig tudd meg, hogy az utolsó napokban nehéz idõk állanak be.</li>
      <li>Mert lesznek az emberek magukat szeretõk, pénzsóvárgók, kérkedõk, kevélyek, káromkodók,  szüleik iránt engedetlenek, háládatlanok, tisztátalanok,</li>
      <li>Szeretet nélkül valók, kérlelhetetlenek, rágalmazók, mértékletlenek, kegyetlenek, a jónak nem kedvelõi.</li>
      <li>Árulók, vakmerõk, felfuvalkodottak, inkább a gyönyörnek, mint Istennek szeretõi.</li>
      <li>Kiknél megvan a kegyességnek látszata,  de megtagadják annak erejét. És ezeket kerüld.</li>
      <li>Mert ezek közül valók azok, a kik betolakodnak a házakba, és foglyul ejtik a bûnökkel megterhelt és sokféle kívánságoktól ûzött asszonykákat,</li>
      <li>Kik mindenkor tanulnak, de az igazság megismerésére soha el nem juthatnak.</li>
      <li>Miképen pedig Jánnes és Jámbres ellene állottak Mózesnek,  akképen ezek is ellene állanak az igazságnak; megromlott elméjû, a hitre nézve nem becsületes emberek.</li>
      <li>De többre nem mennek: mert esztelenségök nyilvánvaló lesz mindenek elõtt, a miképen amazoké is az lett.</li>
      <li>Te pedig követted az én tanításomat, életmódomat, szándékomat,  hitemet, hosszútûrésemet, szeretetemet, türelmemet,</li>
      <li>Üldöztetéseimet, szenvedéseimet, a melyek rajtam estek  Antiókhiában, Ikóniumban, Listrában: minémû üldöztetéseket szenvedtem! de mindezekbõl megszabadított engem az Úr.</li>
      <li>De mindazok is, a kik kegyesen akarnak élni Krisztus Jézusban,  üldöztetni fognak.</li>
      <li>A gonosz emberek pedig és az ámítók nevekednek a rosszaságban, eltévelyítvén és eltévelyedvén.</li>
      <li>De te maradj meg azokban, a miket tanultál és a mik reád bízattak, tudván kitõl  tanultad,</li>
      <li>És hogy gyermekségedtõl fogva tudod a szent írásokat, melyek téged bölcscsé tehetnek az idvességre a Krisztus Jézusban való hit által.</li>
      <li>A teljes írás  Istentõl ihletett és hasznos a tanításra, a feddésre, a megjobbításra, az igazságban való nevelésre,</li>
      <li>Hogy tökéletes legyen az Isten embere, minden jó cselekedetre felkészített.</li>
    </ol>
  </li>
  <li>
    <ol>
      <li>Kérlek azért az Isten és Krisztus Jézus színe elõtt,  a ki ítélni fog élõket és holtakat az õ eljövetelekor és az õ országában.</li>
      <li>Hirdesd az ígét, állj  elõ vele alkalmatos, alkalmatlan idõben, ints, feddj, buzdíts teljes béketûréssel és tanítással.</li>
      <li>Mert lesz idõ, mikor az egészséges tudományt el nem szenvedik, hanem a saját kívánságaik szerint gyûjtenek magoknak tanítókat, mert viszket a fülök;</li>
      <li>És az igazságtól elfordítják az õ fülöket, de a mesékhez oda fordulnak.</li>
      <li>De te józan légy mindenekben, szenvedj, az evangyélista munkáját cselekedd, szolgálatodat teljesen betöltsd.</li>
      <li>Mert én immár megáldoztatom, és az én elköltözésem ideje beállott.</li>
      <li>Ama nemes harczot megharczoltam, futásomat  elvégeztem, a hitet megtartottam:</li>
      <li>Végezetre eltétetett nékem az igazság  koronája, melyet megád nékem az Úr ama napon, az igaz Bíró; nemcsak  nékem pedig, hanem mindazoknak is, a kik vágyva várják az õ megjelenését.</li>
      <li>Igyekezzél hozzám jõni hamar.</li>
      <li>Mert Démás  engem elhagyott, e jelen való világhoz ragaszkodván, és elment Thessalónikába: Kresczens Galátziába, Titus Dalmátziába.</li>
      <li>Egyedül Lukács van velem. Márkust magadhoz vévén, hozd magaddal: mert nekem alkalmas a szolgálatra.</li>
      <li>Tikhikust  pedig Efézusba küldöttem.</li>
      <li>A felsõruhámat, melyet Troásban Kárpusnál hagytam, jöttödben hozd el, a könyveket is, kiváltképen a hártyákat.</li>
      <li>Az érczmíves Sándor sok bajt szerzett nékem: fizessen meg az Úr néki cselekedetei szerint.</li>
      <li>Tõle te is õrizkedjél, mert szerfelett ellenállott a mi beszédinknek.</li>
      <li>Elsõ védekezésem alkalmával senki sem volt mellettem, sõt mindnyájan elhagytak; ne számíttassék be nékik.</li>
      <li>De az Úr mellettem állott, és megerõsített engem; hogy teljesen bevégezzem az igehirdetést, és hallják meg azt az összes pogányok: és megszabadultam az oroszlán szájából.</li>
      <li>És megszabadít engem az Úr minden gonosz cselekedettõl, és megtart az õ mennyei országára; a kinek dicsõség örökkön örökké! Ámen.</li>
      <li>Köszöntsed Priszkát és Akvilát, és az Onesifórus háznépét.</li>
      <li>Erástus Korinthusban maradt; Trófimust pedig Milétumban hagytam betegen.</li>
      <li>Igyekezzél tél elõtt eljõni. Köszönt téged Eubulus és Pudens és Linus és Klaudia, és mind az atyafiak.</li>
      <li>Az Úr Jézus Krisztus a te lelkeddel. Kegyelem veletek! Ámen.</li>
    </ol>
  </li>
</ol>