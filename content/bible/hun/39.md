<ol>
  <li>
    <ol>
      <li>Az Úr igéjének terhe Izráel ellen, Malakiás által.</li>
      <li>Szerettelek titeket, azt mondja az Úr, és azt mondjátok: Miben szerettél minket? Avagy nem atyjafia vala-é Ézsau Jákóbnak?  azt mondja az Úr: Jákóbot pedig szerettem;</li>
      <li>Ézsaut ellenben gyûlöltem, és az õ hegyeit  pusztává tettem, örökségét pedig pusztai sakálokévá.</li>
      <li>Ha azt mondja Edom: Elpusztultunk; de térjünk meg és építsük fel a romladékokat: ezt mondja a Seregeknek Ura: Õk építenek, de én elrontom, és elnevezik õket istentelenség határának és oly népnek, a melyre örökké haragszik az Úr.</li>
      <li>És látják ezt a ti szemeitek, és magatok is mondjátok: Nagy az Úr az Izráel határa felett.</li>
      <li>fiú tiszteli atyját, a szolga is az õ urát. És ha én atya vagyok: hol az én tisztességem? És ha én úr vagyok, hol az én félelmem?  azt mondja a Seregeknek Ura néktek, ti papok, a kik útáljátok az én nevemet, és [ezt] mondjátok: Mivel útáljuk a te nevedet?</li>
      <li>Megfertéztetett kenyeret hoztok oltáromra, és azt mondjátok: Mivel fertéztetünk meg téged? Azzal, mikor azt gondoljátok, hogy az Úrnak asztala megvetni való.</li>
      <li>gyha vakot hoztok áldozatul: Nem bûn-é [az?] vagy ha sántát hoztok és bénát:  nem bûn-é [az?] Vidd csak azt a te fejedelmednek: vajjon kedvvel fogad-é, avagy reád tekint-é? azt mondja a Seregeknek Ura.</li>
      <li>Most azért engeszteljétek meg az Istennek orczáját, hogy könyörüljön rajtunk. Általatok van ez, elnézheti-é ezt néktek? azt mondja a Seregeknek Ura.</li>
      <li>Vajha valaki közületek bezárná az ajtót, hiába ne tüzelnétek az én oltáromon! Nem telik kedvem bennetek, azt mondja a Seregeknek Ura; az ételáldozatot  sem kedvelem a ti kezetekbõl!</li>
      <li>Hiszen napkelettõl fogva  napnyugotig nagy az én nevem a pogányok között, és minden helyen tömjénnel áldoznak az én nevemnek és tiszta ételáldozattal! Bizony nagy az én nevem a pogányok között! azt mondja a Seregeknek Ura.</li>
      <li>Ti pedig meggyalázzátok azt, mikor azt mondjátok: Az Úrnak asztala megvetni való, és annak jövedelme, eledele útálatos.</li>
      <li>azt mondjátok: Ímé, mily fáradság! és ráfújtok, azt mondja a Seregeknek Ura; pedig a rablottat hozzátok, meg a sántát és betegest; ételáldozatot is hoztok, [de] hát kedves-é az a ti kezetekbõl? azt mondja az Úr.</li>
      <li>Átkozott pedig az álnok!  Van ugyan a nyájában hím, és fogadást is tesz: mégis hitványnyal áldozik az Úrnak. Pedig nagy király vagyok én, azt mondja a Seregeknek Ura, és félelmetes az én nevem a pogányok között!</li>
    </ol>
  </li>
  <li>
    <ol>
      <li>Most azért néktek szól ez a parancsolat, ti papok!</li>
      <li>Ha meg nem hallgatjátok és ha nem veszitek szívetekre, hogy dicsõséget adjatok az én nevemnek, azt mondja a Seregeknek Ura: átkot  bocsátok reátok, és elátkozom a ti áldásotokat; bizony elátkozom azt, ha nem veszitek szívetekre!</li>
      <li>Ímé, én megrontom a ti vetni való magotokat, és szemetet szórok orczáitokba, a ti ünneplésteknek szemetjét, és ahhoz hordanak ki titeket.</li>
      <li>És megtudjátok, hogy azért adtam néktek e parancsolatot, hogy szövetségem legyen  a Lévivel, azt mondja a Seregeknek Ura.</li>
      <li>Szövetségem volt vele életre és békességre, és félelmül adtam azt néki és félt engemet, és megalázta magát az én nevem elõtt.</li>
      <li>Igazság törvénye volt  az õ szájában, és nem találtatott álnokság az õ ajkaiban; békességben és egyenességgel járt velem, és sokakat megtérített a bûnbõl.</li>
      <li>Mert a papnak ajkai õrzik a tudományt, és az õ szájából  törvényt várnak, mivel a Seregek Urának  követe õ.</li>
      <li>De ti elhajlottatok ez útról, sokakat megbotránkoztattatok a törvénnyel, felbontottátok Lévi szövetségét, azt mondja a Seregeknek Ura.</li>
      <li>Azért én is szidalmasakká tettelek titeket és útálatosakká az egész nép elõtt, a miatt, hogy meg nem õriztétek az én útamat, hanem személyválogatók voltatok a törvénnyel.</li>
      <li>Nem egy atyánk van-é mindnyájunknak?  Nem egy Isten teremtett-é minket? Miért csalja hát kiki az õ felebarátját, megrontván a mi atyáink szövetségét?</li>
      <li>Hûtelenné lett Júda, és útálatosság támadt Izráelben és Jeruzsálemben, mert megfertõztette Júda az Úrnak szentségét, a melyet õ szeret, és idegen istennek leányát vette el.</li>
      <li>Elveszt az Úr mindenkit, a ki ezt cselekszi, a vigyázót és a felelõt, a Jákób sátraiból, még ha áldozatot visz is a Seregek Urának.</li>
      <li>És ezt is cselekszitek: betöltitek az Úr oltárát könyhullatással, sírással és kesergéssel, hogy ne tekintsen többé az ételáldozatra,  és ne fogadjon el szívességet a ti kezetekbõl.</li>
      <li>És azt mondjátok: Miért? Azért, mert az Úr tett bizonyságot közted és a te ifjúságod felesége közt, a kit te megcsaltál, holott társad és szövetséges  feleséged!</li>
      <li>Nem tett ilyet egy sem, a kinek még volt lelke. És mit keresett az az egy? Istentõl való magvat.  Õrizzétek meg azért a ti lelketeket, és a ti ifjúságotok feleségét meg ne csaljátok!</li>
      <li>rt gyûlölöm az  elbocsátást, ezt mondja az Úr, Izráelnek Istene, és [azt,] a ki ruhájára kegyetlenséget borít, azt mondja a Seregeknek Ura. Õrizzétek meg azért lelketeket és ne csalárdkodjatok!</li>
      <li>Elfárasztottátok az Urat beszédeitekkel, és azt mondjátok: Mivel fárasztottuk el? Azzal, hogy azt mondjátok: Minden gonosztevõ jó az Úr szemeiben, és gyönyörködik õ azokban; vagy: Hol van az ítéletnek Istene?</li>
    </ol>
  </li>
  <li>
    <ol>
      <li>Ímé, elküldöm én az én  követemet, és megtisztítja elõttem az útat, és mindjárt eljön az õ templomába az Úr,  a kit ti kerestek, és a szövetségnek követe, a kit ti kívántok; ímé, eljön, azt mondja a Seregeknek Ura.</li>
      <li>De kicsoda szenvedheti el az õ eljövetelének napját? És kicsoda áll meg az õ megjelenésekor? Hiszen olyan õ, mint az ötvösnek tüze,  és a ruhamosóknak lúgja!</li>
      <li>És ül mint ötvös vagy ezüsttisztogató és megtisztítja Lévi fiait és fényessé teszi õket, mint az aranyat és ezüstöt; és igazsággal visznek ételáldozatot az Úrnak.</li>
      <li>És kedves lesz az Úrnak  a Júda és Jeruzsálem ételáldozatja, mint a régi napokban és elõbbi esztendõkben.</li>
      <li>Mert ítéletre indulok hozzátok, és gyors tanú leszek a szemfényvesztõk ellen, a paráznák és hamisan esküvõk ellen, és azok ellen, a kik megrövidítik a munkásnak bérét, az özvegyet és árvát, és a kik nyomorgatják az idegent, és nem félnek engem, azt mondja a Seregeknek Ura.</li>
      <li>Mert én, az Úr, meg nem  változom, ti pedig, Jákóbnak fiai, nem emésztettek meg!</li>
      <li>yáitok idejétõl fogva eltértetek rendeléseimtõl és nem tartottátok meg [azokat.] Térjetek hozzám,  és én is hozzátok térek, azt mondja a Seregeknek Ura. De azt mondjátok: Miben térjünk meg?</li>
      <li>Avagy az ember csalhatja-é az Istent? ti mégis csaltatok engem. És azt mondjátok: Mivel csalunk téged? A tizeddel  és az áldozni valóval.</li>
      <li>Átokkal vagytok elátkozva, mégis csaltok engem: a nép egészben!</li>
      <li>Hozzátok be a tizedet mind az én tárházamba, hogy legyen ennivaló az én házamban, és ezzel próbáljatok meg engem, azt mondja a Seregeknek Ura, ha nem nyitom meg néktek az egek csatornáit, és ha nem árasztok reátok áldást bõségesen.</li>
      <li>És megdorgálom érettetek a kártevõt, és nem veszti el földetek gyümölcsét, és nem lesz a szõlõtök meddõ a mezõn, azt mondja a Seregeknek Ura.</li>
      <li>És boldognak  mondanak titeket mind a nemzetek; mert kívánatos földdé lesztek ti, azt mondja a Seregeknek Ura.</li>
      <li>Keményen szóltatok ellenem, azt mondja az Úr, és azt mondjátok: Mit szóltunk ellened?</li>
      <li>Azt mondtátok: Hiábavaló az Isten szolgálata, és mi haszna,  hogy megtartjuk törvényeit, és hogy alázatosan járunk a Seregeknek Ura elõtt?</li>
      <li>Sõt inkább magunk hirdetjük boldogoknak a kevélyeket; hiszen gyarapodtak, noha gonoszságot ûznek, és megszabadulnak, noha kisértik az Istent!</li>
      <li>Akkor tanakodtak egymással az Úrnak tisztelõi, az Úr pedig figyelt és hallgatott, és egy emlékkönyv iraték õ elõtte azoknak, a kik félik az Urat és becsülik az õ nevét.</li>
      <li>És azon a napon, azt mondja a Seregeknek Ura, a melyet én szerzek, tulajdonommá lesznek és kedvezek nékik, a mint kiki kedvez a maga fiának, a ki szolgálja õt.</li>
      <li>megtértek és meglátjátok, [hogy különbség van] az igaz és a gonosz között, az Isten szolgája  között és a között, a ki nem szolgálja õt.</li>
    </ol>
  </li>
  <li>
    <ol>
      <li>rt ímé, eljön a nap, lángoló, mint a sütõ-kemencze, és [olyanná] lesz minden kevély és minden gonosztevõ, [mint] a pozdorja, és megégeti õket az eljövendõ nap, azt mondja a Seregeknek Ura, a mely nem hagy rajtok gyökeret, sem ágat.</li>
      <li>És feltámad néktek, a kik félitek az én nevemet, az igazságnak napja, és gyógyulás lesz az õ szárnyai alatt, és kimentek és ugrándoztok, mint a hízlalt tulkok.</li>
      <li>És széttapodjátok a gonoszokat, és porrá lesznek lábaitok nyomása alatt azon a napon, a melyet én szerzek, azt mondja a Seregeknek Ura.</li>
      <li>Emlékezzetek meg Mózesnek, az én szolgámnak törvényérõl,  a melyet rendeltem õ általa a Hóreben, az egész Izráelnek rendelésekül és ítéletekül.</li>
      <li>Ímé, én elküldöm néktek  Illyést, a prófétát, mielõtt eljön az Úrnak nagy és félelmetes napja.</li>
      <li>És az atyák szívét a fiakhoz fordítja, a fiak szívét pedig az atyákhoz, hogy el ne jõjjek és meg ne verjem e földet átokkal.</li>
    </ol>
  </li>
</ol>