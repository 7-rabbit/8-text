<ol>
  <li>
    <ol>
      <li>A presbiter a kiválasztott asszonynak és az õ gyermekeinek, a kiket én igazán szeretek, és nem csak én, hanem mindenki, a ki megismerte az igazságot.</li>
      <li>Az igazságért, a mely megmarad bennünk, és velünk lesz mindörökké:</li>
      <li>Kegyelem, irgalom, békesség legyen veletek az Atya Istentõl, és az Úr Jézus Krisztustól az Atyának Fiától igazsággal és szeretettel.</li>
      <li>Felettébb örültem, hogy olyanokat  találtam gyermekeid között, a kik igazságban járnak, a mint parancsolatot vettünk az Atyától.</li>
      <li>És most kérlek téged, Asszonyom, nem mintha új parancsolatot írnék néked, hanem, a melyet kezdettõl fogva vettünk,  hogy szeressük egymást!</li>
      <li>És ez a szeretet,  hogy járjunk az õ parancsolatai szerint. Ez a parancsolat, a mint kezdettõl fogva hallottátok, hogy abban járjatok.</li>
      <li>Mert sok hitetõ jött e világra, a kik nem vallják a Jézust  testben megjelent Krisztusnak. Ez a hitetõ és az antikrisztus.</li>
      <li>Vigyázzatok magatokra, hogy el ne veszítsük, a mit munkáltunk, hanem teljes jutalmat nyerjünk.</li>
      <li>A ki félrelép és nem marad meg a Krisztus tudománya mellett, annak egynek sincs Istene. A ki megmarad a Krisztus tudománya mellett, mind az Atya, mind a Fiú az övé.</li>
      <li>Ha valaki elmegy hozzátok és nem ezt a tudományt viszi, ne fogadjátok azt  be házatokba, és azt ne köszöntsétek;</li>
      <li>Mert a ki köszönti azt, részes annak gonosz cselekedeteiben.</li>
      <li>Sok írni valóm  volna néktek, de nem akartam papirossal és tintával, hanem reménylem, hogy elmegyek hozzátok, és szemtõl szembe beszélhetünk, hogy örömünk  teljes legyen.</li>
      <li>Köszöntenek téged a te kiválasztott nõtestvérednek gyermekei. Ámen.</li>
    </ol>
  </li>
</ol>