<ol>
  <li>
    <ol>
      <li>Pál, Jézus Krisztus apostola a mi megtartó Istenünknek, és Jézus Krisztusnak a mi  reménységünknek rendelése szerint,</li>
      <li>Timótheusnak, az én igaz  fiamnak a hitben: Kegyelem, irgalmasság és békesség Istentõl, a mi Atyánktól, és Krisztus Jézustól, a mi Urunktól.</li>
      <li>A miképpen Maczedóniába menetelemkor  kértelek téged, hogy maradj Efézusban, hogy megmondjad némelyeknek, ne tanítsanak más tudományt,</li>
      <li>Se mesékkel  és végehossza nélkül való nemzetségi táblázatokkal ne foglalkozzanak, a melyek inkább versengéseket támasztanak,  mint Istenben való épülést a hit által.</li>
      <li>A parancsolatnak vége pedig a tiszta szívbõl, jó lelkiismeretbõl és igaz hitbõl való szeretet:</li>
      <li>Melyektõl némelyek eltévelyedvén, hiábavaló beszédre  hajlottak:</li>
      <li>Kik törvénytanítók akarván lenni, nem értik, sem a miket beszélnek, sem a miket erõsítgetnek.</li>
      <li>Tudjuk pedig, hogy a  törvény jó, ha valaki törvényszerûen él vele,</li>
      <li>Tudván azt, hogy a törvény nem az igazért van, hanem a törvénytaposókért és engedetlenekért, az istentelenekért és bûnösökért, a latrokért és fertelmesekért, az atya- és anyagyilkosokért, emberölõkért.</li>
      <li>Paráznákért, férfifertõztetõkért, emberrablókért, hazugokért, hamisan esküvõkért, és a mi egyéb csak az egészséges tudománynyal ellenkezik,</li>
      <li>A boldog Isten dicsõségének evangyélioma szerint, mely reám bízatott.</li>
      <li>És hálát adok annak, a ki engem megerõsített, a Krisztus Jézusnak, a mi Urunknak, hogy engem hívnek ítélt, rendelvén a szolgálatra,</li>
      <li>Ki elõbb  istenkáromló, üldözõ és erõszakoskodó valék: de könyörült rajtam, mert tudatlanul cselekedtem hitetlenségben;</li>
      <li>Szerfelett megsokasodott pedig a mi Urunknak kegyelme a Krisztus Jézusban való hittel és szeretettel.</li>
      <li>Igaz beszéd ez és teljes elfogadásra méltó, hogy Krisztus Jézus azért jött e világra,  hogy megtartsa a bûnösöket, a kik közül elsõ vagyok én.</li>
      <li>De azért könyörült rajtam, hogy Jézus Krisztus bennem mutassa meg legelõbb a teljes hosszútûrését, példa gyanánt azoknak, a kik hiendenek õ benne az örök életre.</li>
      <li>Az örökkévaló királynak pedig, a halhatatlan, láthatatlan, egyedül bölcs Istennek  tisztesség és dicsõség örökkön örökké! Ámen.</li>
      <li>Ezt a parancsolatot adom néked, fiam Timótheus, a rólad való korábbi jövendölések szerint,  hogy vitézkedjél azokban ama jó vitézséggel,</li>
      <li>Megtartván a hitet és jó lelkiismeretet, melyet némelyek elvetvén, a hit dolgában hajótörést szenvedtek;</li>
      <li>Kik közül való Himenéus és Alexander, kiket átadtam a sátánnak, hogy megtanulják, hogy ne káromkodjanak.</li>
    </ol>
  </li>
  <li>
    <ol>
      <li>Intelek azért mindenek elõtt, hogy tartassanak  könyörgések, imádságok, esedezések, hálaadások minden emberekért,</li>
      <li>Királyokért és minden méltóságban levõkért, hogy csendes és nyugodalmas életet éljünk,  teljes istenfélelemmel és tisztességgel.</li>
      <li>Mert ez jó és kedves dolog a mi megtartó Istenünk elõtt,</li>
      <li>A ki azt akarja, hogy minden ember idvezüljön és az igazság ismeretére eljusson.</li>
      <li>Mert egy az Isten, egy a közbenjáró is Isten és emberek között, az ember Krisztus Jézus,</li>
      <li>A ki adta önmagát  váltságul mindenekért, mint tanúbizonyság a maga idejében,</li>
      <li>A mi végett rendeltettem én hirdetõvé és  apostollá (igazságot szólok a Krisztusban, nem hazudok), pogányok tanítójává hitben és igazságban.</li>
      <li>Akarom azért, hogy imádkozzanak a férfiak minden helyen, tiszta kezeket emelvén föl harag és versengés nélkül.</li>
      <li>Hasonlatosképen az asszonyok tisztességes öltözetben, szemérmetességgel és mértékletességgel ékesítsék magokat; nem  hajfonatokkal és aranynyal vagy gyöngyökkel, vagy drága öltözékkel,</li>
      <li>Hanem, a mint illik az istenfélelmet valló asszonyokhoz, jó cselekedetekkel.</li>
      <li>Az asszony csendességben tanuljon teljes engedelmességgel.</li>
      <li>A tanítást pedig nem engedem meg az asszonynak, sem  hogy a férfin uralkodjék,  hanem legyen csendességben.</li>
      <li>Mert Ádám teremtetett elsõnek, azután Éva.</li>
      <li>És Ádám nem csalattatott meg, hanem az asszony megcsalattatván,  bûnbe esett:</li>
      <li>Mindazáltal megtartatik a gyermekszüléskor, ha megmaradnak a hitben és szeretetben és a szent életben mértékletességgel.</li>
    </ol>
  </li>
  <li>
    <ol>
      <li>Igaz ez a beszéd: Ha valaki püspökséget kiván, jó dolgot kíván.</li>
      <li>Szükséges annakokáért, hogy a püspök feddhetetlen legyen, egy feleségû  férfiú, józan, mértékletes illedelmes, vendégszeretõ, a  tanításra alkalmatos;</li>
      <li>Nem borozó, nem verekedõ, nem rút nyereségre vágyó; hanem szelíd, versengéstõl ment, nem pénzsóvárgó;</li>
      <li>Ki a maga házát jól igazgatja, gyermekeit engedelmességben tartja, minden tisztességgel;</li>
      <li>(Mert ha valaki az õ tulajdon házát nem tudja igazgatni, mimódon visel gondot az Isten egyházára?)</li>
      <li>Ne legyen új ember, nehogy felfuvalkodván, az ördög kárhozatába essék.</li>
      <li>Szükséges pedig, hogy jó bizonysága is legyen a kívülvalóktól; hogy gyalázatba  és az ördög tõribe ne essék.</li>
      <li>Hasonlóképpen a diakónusok tisztességesek legyenek,  nem kétnyelvûek, nem sok borivásba merültek, nem rút nyereségre vágyók;</li>
      <li>Kiknél megvan a hit titka tiszta lelkiismerettel.</li>
      <li>És ezek is elõször megpróbáltassanak, azután szolgáljanak, ha feddhetetlenek.</li>
      <li>Feleségeik hasonlóképen tisztességesek, nem patvarkodók, józanok, mindenben hívek legyenek.</li>
      <li>A diakónusok egy feleségû férfiak legyenek, a kik gyermekeiket és tulajdon házaikat jól igazgatják.</li>
      <li>Mert a kik jól szolgálnak, szép tisztességet szereznek magoknak,  és sok bizodalmat a Jézus Krisztusban való hitben.</li>
      <li>Ezeket írom néked, remélvén, hogy nem sokára hozzád megyek;</li>
      <li>De ha késném, hogy tudd meg, mimódon kell forgolódni az Isten házában, mely az élõ Istennek egyháza, az igazságnak oszlopa és erõssége.</li>
      <li>És minden versengés nélkül nagy a kegyességnek eme titka: Isten megjelent testben,  megigazíttatott lélekben, megláttatott az angyaloktól, hirdettetett a pogányok közt, hittek benne a világon, felvitetett dicsõségbe.</li>
    </ol>
  </li>
  <li>
    <ol>
      <li>A Lélek pedig nyilván mondja, hogy az utolsó idõben  némelyek elszakadnak a hittõl, hitetõ lelkekre és gonosz lelkek tanításaira figyelmezvén.</li>
      <li>Hazug beszédûeknek képmutatása által, kik meg vannak bélyegezve a saját lelkiismeretökben.</li>
      <li>kik tiltják a házasságot, [sürgetik] az eledelektõl való tartózkodást,  melyeket Isten teremtett hálaadással való élvezésre a hívõknek és azoknak, a kik megismerték az igazságot.</li>
      <li>Mert Istennek minden teremtett állata jó, és semmi sem megvetendõ, ha hálaadással élnek  azzal;</li>
      <li>Mert megszenteltetik Istennek ígéje és könyörgés által.</li>
      <li>Ezeket ha eleikbe adod az atyafiaknak, Krisztus Jézusnak jó szolgája leszel, táplálkozván a hitnek és jó tudománynak beszédeivel, a melyet követtél;</li>
      <li>A szentségtelen és vénasszonyos meséket pedig eltávoztasd.  Hanem gyakorold magadat a kegyességre:</li>
      <li>Mert a test gyakorlásának kevés haszna van; de a kegyesség mindenre hasznos, meglévén  benne a jelenvaló és a jövõ életnek ígérete.</li>
      <li>Igaz ez a beszéd, és méltó, hogy mindenképpen elfogadjuk.</li>
      <li>Mert azért fáradunk és szenvedünk szidalmakat, mivelhogy reménységünket vetettük az élõ Istenben, a ki minden embernek megtartója, kiváltképen a hívõknek.</li>
      <li>Ezeket hirdessed és tanítsad.</li>
      <li>Senki a te ifjúságodat meg ne vesse, hanem légy példa a hívõknek a beszédben, a magaviseletben, a szeretetben, a lélekben, a hitben, a tisztaságban.</li>
      <li>A míg oda megyek, legyen gondod a felolvasásra, az intésre és a tanításra.</li>
      <li>Meg ne vesd a kegyelemnek benned való ajándékát, a mely adatott néked prófétálás által, a presbitérium kezeinek reád tevésével.</li>
      <li>Ezekrõl gondoskodjál, ezeken légy, hogy elõhaladásod nyilvánvaló legyen mindenek elõtt.</li>
      <li>Gondot viselj magadról és a tudományról; maradj meg azokban; mert ezt cselekedvén, mind magadat megtartod, mind a te hallgatóidat.</li>
    </ol>
  </li>
  <li>
    <ol>
      <li>Az idõsb embert ne dorgáld meg, hanem intsed mint atyádat; az ifjabbakat mint atyádfiait;</li>
      <li>Az idõsb asszonyokat mint anyákat; az ifjabbakat mint nõtestvéreidet, teljes tisztasággal.</li>
      <li>Az özvegyasszonyokat, a kik valóban özvegyek, tiszteld.</li>
      <li>Ha pedig valamely özvegyasszonynak gyermekei vagy unokái vannak, tanulják meg, hogy elsõ sorban a maguk háza iránt legyenek istenfélõk, és adják meg szüleiknek a viszont tartozást; mert ez szép és kedves dolog Isten elõtt.</li>
      <li>A valóban özvegy és magára hagyatott asszony pedig reménységét az Istenben veti, és foglalatos a könyörgésekben és imádságokban éjjel és nappal.</li>
      <li>A bujálkodó pedig élvén megholt.</li>
      <li>És ezeket hirdesd, hogy feddhetetlenek legyenek.</li>
      <li>Ha pedig valaki az övéirõl és fõképen az õ házanépérõl gondot nem visel: a hitet megtagadta, és rosszabb a hitetlennél.</li>
      <li>Özvegyasszonyul hatvan éven alul levõ meg ne választassék; egy férj felesége lett légyen,</li>
      <li>A kinek jó cselekedetekrõl bizonysága van; ha gyermeket nevelt, ha vendéglátó volt, ha a szentek lábait mosta, ha a nyomorultakon segített, ha minden jó cselekedetben foglalatos vala.</li>
      <li>A fiatalabb özvegyasszonyokat pedig mellõzd; mert ha gerjedeznek Krisztus ellenére, férjhez akarnak menni:</li>
      <li>Ezeknek ítélete megvan, mivelhogy az elsõ hitet megvetették.</li>
      <li>yszersmind pedig dologkerülõk [lévén], megtanulják a házról-házra való járogatást; sõt nemcsak dologkerülõk, hanem fecsegõk is és más dolgába avatkozók, olyanokat szólván, a miket nem kellene.</li>
      <li>Akarom tehát, hogy a fiatalabbak férjhez menjenek, gyermekeket szûljenek, háztartást vigyenek, és semminemû alkalmat se adjanak az ellenségnek a szidalmazásra.</li>
      <li>Mert némelyek már elhajlottak a Sátánhoz.</li>
      <li>Ha valamely hívõ férfinak vagy nõnek vannak özvegyei, segítse azokat, és ne terheltessék meg a gyülekezet; hogy azokat segíthesse, a kik valóban özvegyek.</li>
      <li>A jól forgolódó presbiterek kettõs tisztességre méltattassanak, fõképen a kik a beszédben és tanításban fáradoznak.</li>
      <li>Mert azt mondja az Írás: A nyomtató ökörnek ne kösd be a száját;  és: Méltó a munkás  a maga jutalmára.</li>
      <li>Presbiter ellen vádat ne fogadj el, hanem csak két vagy három tanúbizonyságra.</li>
      <li>A vétkeseket mindenek elõtt fedd meg, hogy a többiek is megfélemljenek.</li>
      <li>Kérve kérlek az Istenre és Krisztus Jézusra és a kiválasztott angyalokra, hogy ezeket tartsd meg elõítélet nélkül, semmit sem cselekedvén részrehajlásból.</li>
      <li>A kézrátevést el ne hirtelenkedd, se ne légy részes a más bûneiben; tenmagadat tisztán tartsd.</li>
      <li>Ne légy tovább vízivó, hanem élj egy kevés borral, gyomrodra és gyakori gyengélkedésedre való tekintetbõl.</li>
      <li>Némely embereknek a bûnei nyilvánvalók, elõttök mennek az ítéletre; némelyeket pedig hátul követnek is.</li>
      <li>Hasonlóképen a jó cselekedetek is nyilvánvalók; és a melyek másképen vannak, azok sem titkolhatók el.</li>
    </ol>
  </li>
  <li>
    <ol>
      <li>A kik iga alatt vannak mint szolgák, az õ uraikat minden tisztességre méltóknak tekintsék,  hogy Isten neve és a tudomány ne káromoltassék.</li>
      <li>kiknek pedig hívõ uraik vannak, [azokat] meg ne vessék, mivelhogy atyafiak; hanem annál inkább szolgáljanak, mivelhogy hívõk és szeretettek, kik a jótevésben buzgólkodnak. Ezekre taníts és ints.</li>
      <li>Ha valaki másképen tanít,  és nem követi a mi Urunk Jézus Krisztus egészséges beszédeit és a kegyesség szerint való tudományt,</li>
      <li>Az felfuvalkodott, a ki semmit sem ért, hanem vitatkozásokban és szóharczokban szenved, a melyekbõl származik irígység, viszálykodás, káromlások, rosszakaratú gyanúsítások,</li>
      <li>Megbomlott elméjû és az igazságtól megfosztott embereknek hiábavaló torzsalkodásai a kik az istenfélelmet nyerekedésnek tekintik. Azoktól, a kik ilyenek, eltávozzál.</li>
      <li>De valóban nagy nyereség az Istenfélelem, megelégedéssel;</li>
      <li>Mert semmit sem hoztunk a világra, világos, hogy ki sem vihetünk semmit;</li>
      <li>De ha van élelmünk és ruházatunk, elégedjünk meg vele.</li>
      <li>A kik pedig meg akarnak gazdagodni, kísértetbe meg tõrbe és sok esztelen és káros kívánságba esnek, melyek  az embereket veszedelembe és romlásba merítik.</li>
      <li>Mert minden rossznak gyökere a pénz szerelme: mely  után sóvárogván némelyek eltévelyedtek a hittõl, és magokat általszegezték sok fájdalommal.</li>
      <li>De te, óh Istennek embere, ezeket kerüld; hanem kövessed az igazságot, az istenfélelmet, a hitet, a szeretetet, a békességes tûrést, a szelídséget.</li>
      <li>Harczold meg a hitnek szép harczát,  nyerd el az örök életet, a melyre hívattattál, és szép vallástétellel vallást tettél sok bizonyság elõtt.</li>
      <li>Meghagyom néked Isten elõtt, a ki megelevenít mindeneket, és Krisztus Jézus elõtt, a ki bizonyságot tett Ponczius Pilátus alatt ama szép vallástétellel,</li>
      <li>Hogy tartsd meg a parancsolatot mocsoktalanul, feddhetetlenül a mi Urunk Jézus Krisztus megjelenéséig,</li>
      <li>A mit a maga idejében megmutat ama boldog és egyedül hatalmas, a királyoknak Királya és az uraknak Ura,</li>
      <li>Kié egyedül a halhatatlanság, a ki hozzáférhetetlen világosságban lakozik; a kit az emberek közül senki nem látott,  sem nem láthat: a kinek tisztesség és örökké való hatalom. Ámen.</li>
      <li>Azoknak, a kik gazdagok e világon, mondd meg, hogy ne fuvalkodjanak fel, se ne reménykedjenek a bizonytalan gazdagságban,  hanem az élõ Istenben, a ki bõségesen megad nékünk mindent a mi tápláltatásunkra;</li>
      <li>Hogy jót tegyenek, legyenek gazdagok a jó cselekedetekben, legyenek szíves adakozók, közlõk,</li>
      <li>Kincset gyûjtvén magoknak jó alapul a jövõre, hogy  elnyerjék az örök  életet.</li>
      <li>Óh Timótheus, õrizd meg a mi rád van bízva, elfordulván a szentségtelen üres beszédektõl és a hamis nevû ismeretnek ellenvetéseitõl;</li>
      <li>A melylyel némelyek kevélykedvén, a hit mellõl eltévelyedtek.  Kegyelem veled! Ámen.</li>
    </ol>
  </li>
</ol>