<ol>
  <li>
    <ol>
      <li>Pál, Jézus Krisztus apostola az Isten akaratjából,  és Timótheus az atyafi, az Isten gyülekezetének, a mely Korinthusban van, mindama szentekkel egybe, a kik egész Akhájában vannak:</li>
      <li>Kegyelem  néktek és békesség Istentõl a mi Atyánktól és az Úr Jézus Krisztustól.</li>
      <li>Áldott  az Isten és a mi Urunk Jézus Krisztusnak Atyja, az irgalmasságnak atyja és minden  vígasztalásnak Istene;</li>
      <li>ki megvígasztal minket minden nyomorúságunkban,  hogy mi is megvígasztalhassunk bármely nyomorúságba [esteket] azzal a vígasztalással, a mellyel Isten vígasztal minket.</li>
      <li>Mert a mint  bõséggel kijutott nékünk a Krisztus szenvedéseibõl,  úgy bõséges a mi vígasztalásunk is Krisztus által.</li>
      <li>akár nyomorgattatunk, a ti vígasztalástokért és üdvösségtekért [van az],  mely hathatós ugyanazon szenvedések elviselésére, a melyeket mi is szenvedünk; akár megvígasztaltatunk a ti vígasztalástokért és üdvösségtekért [van az.] És a mi reménységünk erõs felõletek.</li>
      <li>Tudván, hogy  a miképen társaink vagytok a szenvedésben, azonképen a vígasztalásban is.</li>
      <li>Mert nem akarjuk, hogy ne tudjatok atyámfiai a mi nyomorúságunk felõl, a mely Ázsiában  esett rajtunk, hogy felette igen, erõnk felett megterheltettünk, úgy hogy életünk felõl is kétségben valánk:</li>
      <li>Sõt magunk is halálra szántuk magunkat, hogy ne bizakodnánk  mi magunkban, hanem Istenben, a ki feltámasztja a holtakat:</li>
      <li>A ki ilyen nagy halálból  megszabadított és szabadít minket: a kiben reménykedünk, hogy ezután is meg fog szabadítani;</li>
      <li>Velünk együtt munkálkodván  ti is az érettünk való könyörgésben, hogy a sokak által nékünk adatott kegyelmi ajándék sokak által háláltassék meg mi érettünk.</li>
      <li>Mert a mi dicsekedésünk ez, lelkiismeretünk bizonysága,  hogy isteni õszinteséggel  és tisztasággal, nem testi bölcseséggel, hanem  Isten kegyelmével forgolódtunk a világon, kiváltképen pedig ti köztetek.</li>
      <li>Mert nem egyebet írunk néktek, hanem a mit olvastok, vagy el is ismertek, sõt reménylem, hogy el is fogtok ismerni mindvégig;</li>
      <li>A minthogy némi részben el is ismertétek rólunk, hogy  dicsekvéstek vagyunk, a miképen ti is nékünk az Úr Jézus napján.</li>
      <li>És ezzel a bizodalommal akartam elõbb hozzátok menni, hogy másodízben nyerjetek kegyelmet;</li>
      <li>És köztetek általmenni Macedóniába, és Macedóniából ismét hozzátok térni vissza, és tõletek elkísértetni Júdeába.</li>
      <li>Hát ezt akarva, vajjon könnyelmûen cselekedtem-é? vagy a mit akarok, test szerint akarom-é, hogy nálam az igen igen, és a nem nem legyen?</li>
      <li>De hû az Isten,  hogy a mi beszédünk hozzátok nem volt igen és nem.</li>
      <li>rt az Isten Fia Jézus Krisztus, a kit köztetek mi hirdettünk, én és Silvánus és Timótheus, nem volt igen és nem, hanem [az] igen lett õ benne.</li>
      <li>rt Istennek valamennyi igérete õ benne [lett] igenné [és] õ benne [lett] Ámenné az Isten dicsõségére mi általunk.</li>
      <li>A ki pedig minket ti veletek egybe Krisztusban megerõsít  és  megken minket, az Isten az;</li>
      <li>A ki el is pecsételt minket, és a léleknek zálogát adta  a mi szíveinkbe.</li>
      <li>Én pedig az Istent hívom bizonyságul  az én lelkemre, hogy titeket kímélve nem mentem el eddig Korinthusba.</li>
      <li>Nem hogy uralkodnánk a  ti hiteteken, hanem munkatársai  vagyunk a ti örömeteknek; mert  hitben állotok.</li>
    </ol>
  </li>
  <li>
    <ol>
      <li>Azt tettem pedig fel magamban, hogy nem megyek közétek ismét szomorúsággal.</li>
      <li>Mert ha én megszomorítlak titeket, ugyan ki az, a ki megvídámít engem, hanemha a kit én megszomorítok?</li>
      <li>És azért írtam néktek éppen azt, hogy mikor oda megyek, meg ne szomoríttassam  azok miatt, a kiknek örülnöm kellene; meg lévén gyõzõdve mindenitek felõl, hogy az én örömöm mindnyájatoké.</li>
      <li>Mert sok szorongattatás és szívbeli háborgás között írtam néktek sok könyhullatással, nem hogy megszomoríttassatok, hanem hogy megismerjétek azt a szeretetet, a mellyel kiváltképen irántatok viseltetem.</li>
      <li>pedig valaki  megszomorított, nem engem szomorított meg, hanem részben, hogy [azt] ne terheljem, titeket mindnyájatokat.</li>
      <li>Elég az ilyennek a többség részérõl való ilyen megbüntetése:</li>
      <li>Annyira, hogy  éppen ellenkezõleg ti inkább bocsássatok meg néki és vígasztaljátok, hogy valamiképen a felettébb való bánat meg ne eméssze az ilyet.</li>
      <li>Azért kérlek titeket, hogy tanusítsatok iránta  szeretetet.</li>
      <li>Mert azért írtam is, hogy bizonyosan megtudjam felõletek, ha mindenben engedelmesek  vagytok-é?</li>
      <li>kinek pedig megbocsáttok valamit, én is: mert ha én is megbocsátottam valamit, ha valakinek megbocsátottam, ti érettetek [cselekedtem] Krisztus színe elõtt; hogy meg ne csaljon minket a  Sátán:</li>
      <li>Mert jól ismerjük az õ  szándékait.</li>
      <li>Mikor pedig Troásba  mentem a Krisztus evangyélioma ügyében és kapu nyittatott nékem  az Úrban, nem volt lelkemnek nyugodalma, mivelhogy nem találtam Titust, az én atyámfiát;</li>
      <li>Hanem elbúcsúzván tõlük, elmentem Macedóniába.</li>
      <li>Hála pedig az Istennek, a ki mindenkor diadalra vezet minket a Krisztusban, és az õ ismeretének illatját minden helyen megjelenti mi  általunk.</li>
      <li>Mert Krisztus jó illatja vagyunk Istennek,  mind az üdvözülõk, mind az elkárhozók között;</li>
      <li>Ezeknek halál illatja halálra; amazoknak pedig élet illatja életre. És ezekre kicsoda  alkalmatos?</li>
      <li>Mert mi nem olyanok vagyunk, mint sokan, a kik meghamisítják az Isten ígéjét;  hanem tisztán, sõt szinte Istenbõl szólunk az Isten elõtt a Krisztusban.</li>
    </ol>
  </li>
  <li>
    <ol>
      <li>Elkezdjük-é ismét  ajánlgatni magunkat? Vagy talán szükségünk van, mint némelyeknek, ajánló levelekre hozzátok, avagy tõletek?</li>
      <li>A mi levelünk ti vagytok,  beírva a mi szívünkbe, a melyet ismer és olvas minden ember;</li>
      <li>A kik felõl nyilvánvaló, hogy Krisztusnak a mi szolgálatunk által szerzett levele vagytok, nem  tentával, hanem az élõ Isten Lelkével írva; nem kõtáblákra, hanem a szívnek hústábláira.</li>
      <li>Ilyen bizodalmunk pedig Isten iránt a Krisztus által  van.</li>
      <li>Nem mintha magunktól  volnánk alkalmatosak valamit gondolni, úgy mint magunkból;  ellenkezõleg a mi alkalmatos voltunk az  Istentõl van:</li>
      <li>ki alkalmatosokká tett minket arra, hogy új szövetség szolgái []legyünk, nem betûé, hanem  léleké; mert a betû megöl,  a lélek  pedig megelevenít.</li>
      <li>Ha pedig a halálnak  betûkkel kövekbe vésett szolgálata dicsõséges vala, úgyhogy Izráel fiai nem is nézhettek Mózes  orczájára arczának elmúló dicsõsége miatt:</li>
      <li>Hogyne volna még inkább dicsõséges a léleknek szolgálata?</li>
      <li>Mert ha a kárhoztatás szolgálata dicsõséges, mennyivel inkább dicsõséges az igazság  szolgálata?</li>
      <li>Sõt a dicsõített nem is dicsõséges  ebben a részben az õt meghaladó dicsõség miatt.</li>
      <li>Mert ha dicsõséges az elmulandó, sokkal inkább dicsõséges,  a mi megmarad.</li>
      <li>Azért ilyen reménységben nagy nyiltsággal  szólunk;</li>
      <li>nem, miként Mózes, [a ki] leplet borított az orczájára,  hogy ne lássák Izráel fiai az elmulandónak végét.</li>
      <li>De megtompultak az õ elméik. Mert  ugyanaz a lepel mind e mai napig ott van az ó szövetség olvasásánál felfedetlenül,  mivelhogy a Krisztusban tûnik el;</li>
      <li>Sõt mind máig, a mikor csak olvassák Mózest, lepel borul az õ szívökre.</li>
      <li>Mikor pedig megtér az Úrhoz, lehull a  lepel.</li>
      <li>Az Úr pedig a  Lélek; és a hol az Úrnak Lelke, ott a szabadság.</li>
      <li>Mi pedig az Úrnak dicsõségét mindnyájan fedetlen arczczal  szemlélvén, ugyanazon ábrázatra elváltozunk, dicsõségrõl dicsõségre, úgy mint az Úrnak Lelkétõl.</li>
    </ol>
  </li>
  <li>
    <ol>
      <li>Annakokáért, mivelhogy ilyen szolgálatban  vagyunk, a mint a  kegyelmet nyertük, nem csüggedünk el;</li>
      <li>Hanem lemondtunk a szégyen takargatásáról, mint a kik nem járunk ravaszságban,  és nem is hamisítjuk meg  az Isten ígéjét, de a nyilvánvaló igazsággal kelletjük magunkat minden ember lelkiismeretének az Isten elõtt.</li>
      <li>Ha mégis leplezett a mi evangyéliomunk, azoknak leplezett,  a kik elvesznek:</li>
      <li>A kikben e világ Istene megvakította a hitetlenek elméit, hogy ne lássák a Krisztus dicsõséges evangyéliomának világosságát, a ki  az Isten képe.</li>
      <li>Mert nem  magunkat prédikáljuk, hanem az Úr Jézus  Krisztust; magunkat pedig, mint a ti szolgáitokat, a Jézusért.</li>
      <li>Mert az Isten,  a ki szólt: setétségbõl világosság ragyogjon, õ gyújtott világosságot a mi  szívünkben az Isten dicsõsége ismeretének a Jézus Krisztus arczán való világoltatása végett.</li>
      <li>Ez a kincsünk  pedig cserépedényekben van, hogy amaz erõnek nagy volta Istené legyen, és nem magunktól  való.</li>
      <li>Mindenütt nyomorgattatunk,  de meg nem szoríttatunk; kétségeskedünk, de nem esünk  kétségbe;</li>
      <li>Üldöztetünk, de  el nem hagyatunk; tiportatunk, de el nem veszünk;</li>
      <li>Mindenkor testünkben hordozzuk az  Úr Jézus halálát, hogy a Jézusnak élete is látható legyen a mi testünkben.</li>
      <li>Mert mi, a kik élünk, mindenkor halálra  adatunk a Jézusért, hogy a Jézus élete is látható legyen a mi halandó testünkben.</li>
      <li>Azért a halál  mi bennünk munkálkodik, az élet pedig ti bennetek.</li>
      <li>Mivelhogy pedig a hitnek mi bennünk is ugyanaz a lelke van meg, a mint írva van: Hittem  és azért szóltam; hiszünk mi is, és azért szólunk;</li>
      <li>Tudván, hogy a ki feltámasztotta az Úr  Jézust, Jézus által minket is feltámaszt, és veletek  együtt elõállít.</li>
      <li>rt minden ti érettetek [van,] hogy a kegyelem sokasodva  sokak által a hálaadást bõségessé tegye az Isten dicsõségére.</li>
      <li>Azért nem csüggedünk; sõt ha a mi külsõ emberünk megromol  is, a belsõ mindazáltal  napról-napra újul.</li>
      <li>Mert a mi pillanatnyi könnyû szenvedésünk  igen-igen nagy örök  dicsõséget szerez nékünk;</li>
      <li>Mivelhogy nem a láthatókra nézünk, hanem a láthatatlanokra; mert  a láthatók ideig valók, a láthatatlanok pedig örökkévalók.</li>
    </ol>
  </li>
  <li>
    <ol>
      <li>Mert tudjuk, hogy ha e mi földi sátorházunk  elbomol, épületünk van Istentõl, nem kézzel csinált, örökké  való házunk a mennyben.</li>
      <li>Azért is sóhajtozunk ebben, óhajtván felöltözni erre a mi  mennyei hajlékunkat;</li>
      <li>Ha ugyan felöltözötten is mezíteleneknek nem találtatunk!</li>
      <li>Mert a kik e sátorban vagyunk is, sóhajtozunk megterheltetvén; mivelhogy nem kívánunk levetkõztetni, hanem felöltöztetni, hogy a mi halandó, elnyelje  azt az élet.</li>
      <li>ki pedig minket erre elkészített, az Isten [az,] a ki a Lélek zálogát  is adta minékünk.</li>
      <li>Azért mivelhogy mindenkor bízunk, és tudjuk, hogy e testben  lakván, távol vagyunk az Úrtól.</li>
      <li>(Mert hitben  járunk, nem látásban );</li>
      <li>Bizodalmunk pedig van, azért inkább szeretnénk kiköltözni e testbõl, és  elköltözni az Úrhoz.</li>
      <li>Azért igyekezünk is, hogy akár itt lakunk, akár elköltözünk,  néki kedvesek legyünk.</li>
      <li>Mert nékünk mindnyájunknak meg kell jelennünk a Krisztus  ítélõszéke elõtt, hogy kiki megjutalmaztassék  a szerint, a miket e testben cselekedett, vagy jót, vagy gonoszt.</li>
      <li>Ismervén tehát az Úrnak  félelmét, embereket térítünk,  Isten elõtt pedig nyilván vagyunk; reménylem azonban, hogy a ti lelkiesméretetek elõtt is nyilván vagyunk.</li>
      <li>Mert nem ajánljuk ismét magunkat  néktek, hanem alkalmat adunk ti néktek a velünk való  dicsekedésre, hogy legyen mit felelnetek a színbõl és nem szívbõl dicsekedõknek.</li>
      <li>azért bolondok vagyunk,  Istenért; ha eszesek vagyunk, érettetek van [az.]</li>
      <li>Mert a Krisztusnak szerelme  szorongat minket,</li>
      <li>Úgy vélekedvén, hogy ha egy meghalt mindenkiért,  tehát mindazok meghaltak; és azért  halt meg mindenkiért, hogy a kik élnek, ezután ne magoknak éljenek, hanem annak, a ki érettök meghalt és feltámasztatott.</li>
      <li>Azért mi ezentúl senkit sem ismerünk test szerint; sõt ha ismertük is Krisztust test szerint, de már többé nem ismerjük.</li>
      <li>ért ha valaki  Krisztusban van, új teremtés [az]; a régiek  elmúltak, ímé, újjá lett minden.</li>
      <li>Mindez pedig Istentõl van, a ki minket magával megbékéltetett a Jézus Krisztus  által, és a ki nékünk adta a békéltetés szolgálatát;</li>
      <li>Minthogy az Isten volt az, a ki Krisztusban megbékéltette magával a világot, nem tulajdonítván nékik az õ bûneiket,  és reánk bízta a békéltetésnek ígéjét.</li>
      <li>Krisztusért járván tehát követségben,  mintha Isten kérne mi általunk: Krisztusért kérünk, béküljetek meg az Istennel.</li>
      <li>Mert azt, a ki bûnt  nem ismert, bûnné tette  értünk, hogy mi Isten igazsága legyünk õ  benne.</li>
    </ol>
  </li>
  <li>
    <ol>
      <li>Mint  együttmunkálkodók intünk  is, hogy hiába ne vettétek légyen az Isten kegyelmét.</li>
      <li>Mert õ mondja:  Kellemetes idõben meghallgattalak, és az üdvösség napján megsegítettelek. Ímé itt a kellemetes idõ, ímé itt az üdvösség napja.</li>
      <li>Senkit semmiben meg ne botránkoztassunk, hogy a  szolgálatunk ne szidalmaztassék.</li>
      <li>Hanem ajánljuk  magunkat mindenben, mint Isten szolgái;  sok tûrésben, nyomorúságban, szükségben, szorongattatásban.</li>
      <li>Vereségben,  tömlöczben, háborúságban, küzködésben, virrasztásban, bõjtölésben.</li>
      <li>Tisztaságban,  tudományban, hosszútûrésben, szívességben, Szent Lélekben, tettetés nélkül való szeretetben,</li>
      <li>Igazmondásban,  Isten erejében; az  igazságnak jobb és bal felõl való fegyvereivel;</li>
      <li>Dicsõség és gyalázat által, rossz és jó hír által; mint hitetõk, és igazak;</li>
      <li>Mint ismeretlenek, és mégis ismeretesek; mint megholtak,  és ím élõk; mint ostorozottak,  és meg nem ölöttek;</li>
      <li>Mint bánkódók, noha mindig örvendezõk; mint szegények,  de sokakat gazdagítók; mint semmi nélkül valók, és mindennel  bírók.</li>
      <li>A mi szánk megnyílt ti néktek, korinthusiak, a mi szívünk  kitárult.</li>
      <li>Nem mi bennünk vagytok szorosságban, hanem szorosságban vagytok a ti szívetekben.</li>
      <li>Viszonzásul (mint gyermekeimnek szólok)  tárjátok ki ti is szíveteket.</li>
      <li>Ne legyetek hitetlenekkel  felemás igában; mert mi szövetsége  van igazságnak és hamisságnak? vagy mi közössége a világosságnak a sötétséggel?</li>
      <li>És mi egyezsége Krisztusnak Béliállal?  vagy mi köze hívõnek  hitetlenhez?</li>
      <li>Vagy mi egyezése Isten templomának bálványokkal? Mert ti  az élõ Istennek temploma vagytok, a mint az Isten mondotta: Lakozom  bennök és közöttük járok; és leszek nékik Istenök, és õk én népem lesznek.</li>
      <li>Annakokáért  menjetek ki közülök, és szakadjatok el, azt mondja az Úr, és tisztátalant ne illessetek; és én magamhoz fogadlak titeket,</li>
      <li>És leszek néktek Atyátok,  és ti lesztek fiaimmá, és leányaimmá, azt mondja a mindenható Úr.</li>
    </ol>
  </li>
  <li>
    <ol>
      <li>Mivelhogy azért ilyen ígéreteink vannak, szeretteim, tisztítsuk meg magunkat minden testi  és lelki tisztátalanságtól, Isten félelmében vivén véghez a  mi megszentelésünket.</li>
      <li>Fogadjatok be minket;  senkit meg nem bántottunk, senkit meg nem rontottunk, senkit meg nem csaltunk.</li>
      <li>Nem vádképen mondom; hisz elõbb mondottam, hogy  szívünkben vagytok, hogy együtt haljunk, együtt éljünk.</li>
      <li>Nagy az én bizodalmam hozzátok, nagy  az én dicsekvésem felõletek; telve vagyok vígasztalódással, felettébb való az én örömem minden mi nyomorúságunk mellett.</li>
      <li>Mert mikor Macedóniába jöttünk, sem volt semmi nyugodalma a mi testünknek, sõt mindenképen nyomorogtunk; kívül harcz, belõl félelem.</li>
      <li>De az Isten,  a megalázottak vígasztalója, minket is megvígasztalt Titus megjöttével.</li>
      <li>Sõt nem megjöttével csupán, hanem azzal a vígasztalással is, a melylyel ti vígasztaltátok meg, hírül hozván nékünk a ti kivánkozástokat, a ti kesergésteket, a ti hozzám való ragaszkodástokat; úgyhogy én mégjobban örvendeztem.</li>
      <li>Hát ha megszomorítottalak  is titeket azzal a levéllel, nem bánom, noha bántam; mert látom, hogy az a levél, ha ideig-óráig is, megszomorított titeket.</li>
      <li>Most örülök, nem azért, hogy megszomorodtatok, hanem hogy megtérésre szomorodtatok meg. Mert Isten szerint szomorodtatok meg, hogy miattunk semmiben kárt ne valljatok.</li>
      <li>Mert az Isten szerint való szomorúság üdvösségre  való megbánhatatlan megtérést szerez; a világ szerint való szomorúság pedig halált szerez.</li>
      <li>Mert ímé ez a ti Isten szerint való megszomorodástok milyen nagy buzgóságot keltett ti bennetek, sõt védekezést, sõt bosszankodást, sõt félelmet, sõt kívánkozást, sõt buzgóságot, sõt bosszúállást. Mindenképen bebizonyítottátok, hogy tiszták vagytok e dologban.</li>
      <li>Ha tehát írtam is néktek, nem a sértõ miatt, sem a sértett miatt; hanem hogy nyilvánvaló legyen nálatok a mi irántatok való buzgóságunk Isten elõtt.</li>
      <li>Annakokáért megvígasztalódtunk a ti vígasztalástokon; de sokkal inkább örültünk a Titus örömén, hogy az õ lelkét ti mindnyájan megnyugtattátok:</li>
      <li>Mert ha dicsekedtem valamit néki felõletek, nem maradtam szégyenben; de a mint ti néktek mindent igazán szólottam, azonképen a mi Titus elõtt való dicsekvésünk is igazsággá lett.</li>
      <li>És õ még jobb szívvel van irántatok, visszaemlékezvén mindnyájatoknak engedelmességére,  hogy félelemmel és rettegéssel fogadtátok õt.</li>
      <li>Örülök, hogy mindenképen bízhatom  bennetek.</li>
    </ol>
  </li>
  <li>
    <ol>
      <li>Tudtotokra adjuk pedig, atyámfiai, Istennek azt a kegyelmét, a  melyet Macedónia gyülekezeteivel közlött.</li>
      <li>gy a nyomorúság sok próbái közt [is] bõséges az õ örömük és igen nagy szegénységük jószívûségük gazdagságává növekedett.</li>
      <li>Mert, bizonyság vagyok rá, erejük szerint, sõt erejük felett is adakoznak,</li>
      <li>Sok könyörgéssel kérvén minket, hogy a szentek iránt való szolgálat jótéteményébe és közösségébe fogadjuk be  õket.</li>
      <li>nem a miképen reméltük, hanem önmagukat adták elõször az Úrnak, és nekünk [is] az Isten akaratjából.</li>
      <li>Hogy kérnünk kellett Titust, hogy a miképen elkezdette, azonképen végezze is be nálatok ezt a jótéteményt is.</li>
      <li>Azért, miképen mindenben bõvölködtök, hitben, beszédben, ismeretben  és minden buzgóságban és hozzánk való szeretetben, úgy e jótéteményben is bõvölködjetek.</li>
      <li>Nem parancsképen mondom, hanem hogy a mások buzgósága által a ti szeretetetek valódiságát is kipróbáljam.</li>
      <li>Mert ismeritek a mi Urunk Jézus Krisztusnak jótéteményét, hogy  gazdag lévén, szegénnyé lett érettetek, hogy ti  az õ szegénysége által meggazdagodjatok.</li>
      <li>Tanácsot is adok e dologban; mert hasznos az néktek, a kik nemcsak a cselekvést, hanem az akarást is elkezdtétek tavaly óta.</li>
      <li>st hát a cselekvést is  vigyétek végbe; hogy a miképen az akarás készsége,  azonképen a végrehajtás is ahhoz képest [legyen,] a mitek van.</li>
      <li>rt ha a  készség megvan, a szerint kedves az, a mije kinek-kinek van, [és] nem a szerint, a mije nincs.</li>
      <li>rt nem úgy, hogy másoknak könnyebbségük, néktek pedig nyomorúságtok [legyen,] hanem egyenlõség szerint; e mostani idõben a ti bõségtek  [pótolja] amazoknak fogyatkozását;</li>
      <li>gy amazoknak bõsége is pótolhassa a ti fogyatkozástokat, hogy [így] egyenlõség legyen;</li>
      <li>mint megvan írva: a ki sokat [szedett,]  nem volt többje; és a ki keveset, nem volt kevesebbje.</li>
      <li>Hála pedig az Istennek, ki ugyanazt  a buzgóságot oltotta  értetek a Titus szívébe.</li>
      <li>Mivelhogy intésünket ugyan elfogadta, de nagy buzgóságában önként ment hozzátok.</li>
      <li>Elküldöttük pedig vele együtt amaz atyafit is, a ki az összes gyülekezetekben dícséretes az evangyéliomért;</li>
      <li>Nemcsak pedig, hanem a gyülekezetek útitársunknak is megválaszták ebben a jó ügyben, a melyet mi szolgálunk  magának az Úrnak dicsõségére és a ti készségetekre;</li>
      <li>Óvakodván, hogy senki se ócsárolhasson minket a mi szolgálatunk által való bõséges jótétemény miatt;</li>
      <li>Mert gondunk van a tisztességre nemcsak az Úr elõtt, hanem az emberek elõtt  is.</li>
      <li>Sõt elküldöttük velök a mi atyánkfiát is, a kinek buzgó voltát sok dologban sokszor kipróbáltuk, most pedig még sokkal buzgóbb, irántatok való nagy bizodalmánál fogva.</li>
      <li>ár Titusról  [van szó,] õ az én társam és ti köztetek segítségem; akár a mi atyánkfiai felõl, õk a gyülekezetek követei,  Krisztus dicsõsége:</li>
      <li>Adjátok azért szereteteteknek és felõletek való dicsekvésünknek,  bizonyságát irántuk a gyülekezetek elõtt is.</li>
    </ol>
  </li>
  <li>
    <ol>
      <li>A szentek iránt való szolgálatról felesleges  is néktek írnom.</li>
      <li>Hiszen ismerem a ti készségteket  a melylyel dicsekszem felõletek a macedónoknak, hogy Akhája kész a mult esztendõ óta; és a ti buzgóságtok, sokakat magával ragadt.</li>
      <li>Mindamellett elküldöttem az atyafiakat,  hogy a mi felõletek való dicsekedésünk ebben a részben hiábavaló ne legyen; hogy, a mint mondám, készen legyetek.</li>
      <li>Hogy aztán, ha a macedónok velem együtt odajutnak és titeket készületlenül találnak, valamiképen szégyent ne valljunk mi, hogy ne mondjam ti, ebben a dologban.</li>
      <li>Szükségesnek véltem azért utasítani az atyafiakat, hogy elõre menjenek el hozzátok, és készítsék el elõre a ti elõre megígért adományotokat, hogy az úgy legyen készen, mint adomány, és nem mint ragadomány.</li>
      <li>t [mondom] pedig: A ki  szûken vet, szûken is arat; és a ki bõven vet, bõven is arat.</li>
      <li>Kiki a mint eltökélte szívében, nem szomorúságból, vagy kénytelenségbõl; mert a jókedvû adakozót  szereti az Isten.</li>
      <li>Az Isten pedig hatalmas arra, hogy rátok áraszsza minden kegyelmét; hogy mindenben, mindenkor teljes elégségtek lévén, minden jótéteményre bõségben legyetek,</li>
      <li>A mint meg van  írva: Szórt, adott a szegényeknek; az õ igazsága örökké megmarad.</li>
      <li>A ki pedig magot  ád a magvetõnek és kenyeret eleségül, ád és megsokasítja a ti vetésteket és megnöveli a ti igazságtoknak gyümölcsét,</li>
      <li>Hogy mindenben meggazdagodjatok a teljes jószívûségre, a mely általunk hálaadást szerez az Istennek.</li>
      <li>Mert e tisztnek szolgálata nemcsak a szenteknek szükségét elégíti ki,  hanem sok hálaadással bõséges az Isten elõtt;</li>
      <li>A mennyiben e szolgálatnak próbája által dicsõítik az Istent a ti Krisztus evangyéliomát valló engedelmességtekért, és a ti hozzájuk és mindenekhez való adakozó jószívûségtekért.</li>
      <li>Mikor érettetek könyörögve õk is vágyakoznak utánatok az Istennek rajtatok való bõséges kegyelme miatt.</li>
      <li>Istennek pedig [legyen] hála az õ kimondhatatlan ajándékáért.</li>
    </ol>
  </li>
  <li>
    <ol>
      <li>Magam pedig, én Pál, kérlek titeket a Krisztus szelídségére  és engedelmességére, a ki szemtõl szemben ugyan alázatos  vagyok közöttetek, de távol bátor vagyok irántatok;</li>
      <li>Kérlek pedig, hogy a mikor jelen leszek, ne kelljen bátornak lennem ama bizodalomnál fogva, a melylyel úgy gondolom bátor lehetek némelyekkel szemben, a kik úgy gondolkodnak felõlünk, mintha mi test szerint élnénk.</li>
      <li>Mert noha testben élünk, de nem test szerint  vitézkedünk.</li>
      <li>Mert a mi vitézkedésünk fegyverei nem testiek, hanem erõsek  az Istennek, erõsségek  lerontására;</li>
      <li>Lerontván okoskodásokat és minden magaslatot, a mely Isten ismerete ellen emeltetett, és foglyul ejtvén minden gondolatot, hogy engedelmeskedjék a Krisztusnak;</li>
      <li>És készen állván  megbüntetni minden engedetlenséget, mihelyst teljessé lesz a ti engedelmességtek.</li>
      <li>szem elõtt valókra néztek? Ha valaki azt hiszi magáról, hogy õ a Krisztusé, viszont azt is gondolja meg önmagában, hogy a mint õ maga  a Krisztusé, azonképen mi is a Krisztuséi [vagyunk.]</li>
      <li>Mert ha még egy kissé felettébb dicsekedem  is a mi hatalmunkkal, a  melyet az Úr a ti építéstekre és nem megrontásotokra adott, én nem vallok szégyent;</li>
      <li>Hogy ne láttassam, mintha csak ijesztgetnélek a leveleim  által.</li>
      <li>Mert, úgy mondják, a levelei ugyan súlyosak és kemények; de a maga jelenvolta erõtelen,  és beszéde silány.</li>
      <li>ndolja meg azt, a ki ilyen, hogy a milyenek vagyunk távol, a levelek által való beszédben, éppen olyanok [leszünk,] ha megjelenünk, cselekedetben  is.</li>
      <li>Mert nem merjük  magunkat azokhoz számítani, vagy hasonlítani, a kik magukat ajánlják; de azok magukat magukhoz mérvén és magukhoz hasonlítván magukat, nem okosan cselekesznek.</li>
      <li>De mi nem dicsekszünk mértéktelenül, hanem ama  mérõzsinór mértéke szerint, a melyet Isten adott nékünk mértékül, hogy hozzátok is elérjünk.</li>
      <li>Mert nem feszítjük túl magunkat, mintha nem értünk volna el hozzátok; hiszen hozzátok is eljutottunk a Krisztus evangyéliomával.</li>
      <li>A kik nem dicsekeszünk mértéktelenül mások munkájával,  de reméljük, hogy hitetek megnõttével nagyokká leszünk köztetek a mi mérõzsinórunk szerint bõségesen.</li>
      <li>Hogy rajtatok túl  is hirdessük az evangyéliomot, nem dicsekedvén más mértéke szerint a készszel.</li>
      <li>A ki  pedig dicsekszik, az Úrban dicsekedjék.</li>
      <li>Mert nem az a kipróbált, a  ki magát ajánlja, hanem a kit az  Úr ajánl.</li>
    </ol>
  </li>
  <li>
    <ol>
      <li>Vajha elszenvednétek tõlem egy kevés balgatagságot! Sõt szenvedjetek el engem is.</li>
      <li>Mert isteni buzgósággal buzgok értetek; hisz eljegyeztelek titeket egy férfiúnak, hogy mint  szeplõtlen szûzet állítsalak a Krisztus elé.</li>
      <li>lek azonban, hogy a miként a kígyó  a maga álnokságával megcsalta Évát, akként a ti gondolataitok is megrontatnak [és eltávolodnak] a Krisztus iránt való egyenességtõl.</li>
      <li>Mert hogyha az, a ki jõ, más Jézust prédikál, a kit nem prédikáltunk, vagy más lelket vesztek, a mit nem vettetek, vagy más evangyéliomot,  a mit be nem fogadtatok, szépen eltûrnétek.</li>
      <li>Mert én azt gondolom, hogy  semmiben sem vagyok alábbvaló a fõ-fõ apostoloknál.</li>
      <li>pedig avatatlan  [vagyok ]is a beszédben, de nem az ismeretben; sõt mindenben, mindenképen nyilvánvalókká lettünk elõttetek.</li>
      <li>Avagy vétkeztem-é,  mikor magamat megaláztam, hogy ti felmagasztaltassatok, hogy ingyen hírdettem néktek az Isten evangyéliomát?</li>
      <li>Más gyülekezeteket fosztottam meg, zsoldot vévén, hogy néktek szolgáljak; és mikor nálatok voltam és szûkölködtem, nem voltam  terhére senkinek.</li>
      <li>Mert az én szükségemet kipótolták a Macedóniából jött atyafiak; és rajta voltam és rajta is leszek, hogy semmiben se legyek terhetekre.</li>
      <li>Krisztus igazsága bennem, hogy én ettõl a dicsekvéstõl nem esem el Akhája vidékén.</li>
      <li>Miért? Hogy nem szeretlek  titeket? Tudja az Isten.</li>
      <li>a mit cselekszem, cselekedni is fogom, hogy elvágjam az alkalmat az alkalomkeresõk elõl;  hogy a mivel dicsekesznek, olyanoknak találtassanak [abban], mint mi is.</li>
      <li>Mert az ilyenek  hamis apostolok, álnok munkások, a kik a Krisztus apostolaivá változtatják át magukat.</li>
      <li>Nem is csoda; hisz maga a Sátán is átváltoztatja magát  világosság angyalává.</li>
      <li>Nem nagy dolog azért, ha az õ szolgái is átváltoztatják magokat az igazság szolgáivá; a kiknek végök az  õ cselekedeteik szerint lészen.</li>
      <li>Ismét mondom: ne tartson engem senki esztelennek; de ha mégis, fogadjatok  be mint esztelent is, hogy egy kicsit én is dicsekedhessem.</li>
      <li>A mit mondok, nem az Úr szerint mondom, hanem mintegy esztelenül a dicsekvésnek ezzel a merészségével,</li>
      <li>Mivelhogy sokan  dicsekesznek test szerint, dicsekeszem  én is.</li>
      <li>Hisz okosak lévén, örömest eltûritek  az eszteleneket.</li>
      <li>Mert eltûritek, ha valaki leigáz titeket, ha valaki felfal, ha valaki megfog, ha valaki felfuvalkodik, ha valaki arczul ver titeket.</li>
      <li>Szégyenkezve mondom, mivelhogy mi erõtelenek voltunk; de a miben merész valaki, esztelenül szólok, merész vagyok én is.</li>
      <li>Héberek õk? Én  is. Izráeliták-é? Én is. Ábrahám magva-é? Én is.</li>
      <li>isztus szolgái-é? (balgatagul szólok) én méginkább; több fáradság,  több vereség,  több börtön, gyakorta való halálos [veszedelem] által.</li>
      <li>A zsidóktól ötször kaptam negyvenet  egy híján.</li>
      <li>Háromszor  megostoroztak,  egyszer megköveztek, háromszor  hajótörést szenvedtem, éjt-napot a mélységben töltöttem;</li>
      <li>Gyakorta való utazásban, veszedelemben folyó vizeken, veszedelemben rablók közt, veszedelemben népem  között, veszedelemben pogányok között, veszedelemben városban, veszedelemben  pusztában, veszedelemben tengeren, veszedelemben hamis atyafiak közt;</li>
      <li>Fáradságban és  nyomorúságban, gyakorta való virrasztásban, éhségben és szomjúságban, gyakorta való bõjtölésben, hidegben és mezítelenségben.</li>
      <li>Mindezeken kívül van az én naponkénti zaklattatásom, az összes gyülekezetek  gondja.</li>
      <li>Ki beteg, hogy én is beteg ne volnék?  Ki botránkozik meg, hogy én is ne égnék?</li>
      <li>Ha dicsekednem kell, az én gyengeségemmel  dicsekszem.</li>
      <li>Az Isten és a mi Urunk Jézus Krisztusnak Atyja, a ki  mindörökké áldott, tudja, hogy nem hazudom.</li>
      <li>Damaskusban  Aretás király helytartója õrzette a damaskusiak városát, akarván engem megfogni;</li>
      <li>És az ablakon át, kosárban  bocsátottak le a kõfalon, és megmenekültem kezei közül.</li>
    </ol>
  </li>
  <li>
    <ol>
      <li>A dicsekvés azonban nem használ nékem; rátérek azért a látomásokra és az Úrnak kijelentéseire.</li>
      <li>Ismerek egy embert a Krisztusban, a ki tizennégy évvel ezelõtt (ha testben-é, nem tudom; ha testen kívül-é, nem tudom; az Isten tudja) elragadtatott  a harmadik égig.</li>
      <li>És tudom, hogy az az ember, (ha testben-é, ha testen kívül-é, nem tudom; az Isten  tudja),</li>
      <li>Elragadtatott a paradicsomba, és hallott kimondhatatlan beszédeket, a melyeket nem szabad embernek kibeszélnie.</li>
      <li>Az ilyennel dicsekeszem; magammal pedig nem dicsekeszem, ha csak az én gyengeségeimmel  nem.</li>
      <li>Mert ha dicsekedni akarok,  nem leszek esztelen; mert igazságot mondok; de megtürtõztetem magamat, hogy valaki többnek ne tartson, mint a minek lát, vagy a mit hall tõlem.</li>
      <li>És hogy a kijelentések nagysága miatt el ne bizakodjam, tövis adatott nékem a testembe, a Sátán angyala, hogy  gyötörjön engem, hogy felettébb el ne bizakodjam.</li>
      <li>ért háromszor könyörögtem az Úrnak, hogy távozzék el [ez] tõlem;</li>
      <li>És ezt mondá nékem: Elég néked az én kegyelmem; mert az én erõm erõtlenség által végeztetik el. Nagy örömest dicsekeszem azért az én erõtelenségeimmel, hogy a Krisztus ereje lakozzék én bennem.</li>
      <li>Annakokáért gyönyörködöm az erõtlenségekben, bántalmazásokban, nyomorúságokban,  üldözésekben és szorongattatásokban Krisztusért; mert a mikor erõtelen vagyok, akkor vagyok  erõs.</li>
      <li>Dicsekedvén, balgataggá  lettem; ti kényszerítettetek reá. Mert néktek kellett volna engem ajánlanotok; mert semmiben sem vagyok alábbvaló a fõ-fõ apostoloknál,  noha semmi  vagyok.</li>
      <li>Apostolságomnak jelei megbizonyosodtak közöttetek sok tûrésben, jelekben, csodákban  és erõkben is.</li>
      <li>Mert micsoda az, a miben megkárosodtatok a többi gyülekezetek mellett, hanem ha az, hogy én magam nem voltam néktek terhetekre? Bocsássátok  meg nékem ezt az igazságtalanságot!</li>
      <li>Ímé harmadízben  is kész vagyok hozzátok menni, és nem leszek terhetekre; mert nem azt keresem, a mi a tiétek,  hanem titeket magatokat. Mert nem a gyermekek tartoznak kincseket gyûjteni a szülõknek, hanem a szülõk a gyermekeknek.</li>
      <li>Én pedig nagy örömest áldozok és esem áldozatul a  ti lelketekért; még ha ti, a kiket én igen szeretek, kevésbbé  szerettek is engem.</li>
      <li>De ám legyen, hogy én nem voltam terhetekre; hanem  álnok lévén ravaszsággal fogtalak meg titeket.</li>
      <li>Avagy a kiket hozzátok küldtem, azok közül valamelyik által kifosztottalak-é  titeket?</li>
      <li>Megkértem Titust,  és vele együtt elküldtem amaz atyafit; csak nem fosztott ki titeket Titus? Nem egyazon Lélek szerint jártunk-é? Nem azokon a nyomokon-é?</li>
      <li>Azt hiszitek megint, hogy elõttetek mentegetjük magunkat. Az Isten elõtt Krisztusban szólunk; mindezt pedig, szeretteim, a ti épüléstekért.</li>
      <li>Mert félek azon, hogy ha odamegyek,  nem talállak majd olyanoknak, a milyeneknek szeretnélek, és engem is olyannak találtok, a milyennek nem szeretnétek; hogy valamiképen versengések, irígységek, indulatoskodások, visszavonások, rágalmazások, fondorkodások,  felfuvalkodások, pártoskodások lesznek köztetek;</li>
      <li>Hogy mikor újra odamegyek, megaláz engem az én Istenem ti köztetek, és sokakat megsiratok azok közül,  a kik ezelõtt vétkeztek és meg nem tértek a tisztátalanságból, paráznaságból és bujaságból, a mit elkövettek.</li>
    </ol>
  </li>
  <li>
    <ol>
      <li>Ezúttal harmadszor megyek hozzátok. Két  vagy három tanú vallomása alapján megáll minden dolog.</li>
      <li>Elõre megmondtam és elõre mondom, mint másodszori ottlétemkor, és most  is távollétemben írom azoknak, a kik ezelõtt vétkeztek, és a többieknek mind, hogy ha ismét odamegyek, nem leszek kíméletes;</li>
      <li>Mert hát az általam szóló Krisztusnak bizonyságát keresitek, a ki irányotokban nem erõtelen, hanem erõs ti bennetek.</li>
      <li>Mert noha megfeszíttetett  erõtelenségbõl, mindazáltal  él Istennek hatalmából. És noha mi erõtelenek vagyunk benne, de vele együtt élünk majd Isten erejébõl ti nálatok.</li>
      <li>Kísértsétek meg magatokat, ha a hitben vagytok-é? magatokat  próbáljátok meg. Avagy nem ismeritek-é magatokat, hogy a Jézus  Krisztus bennetek van? Kivévén, ha méltatlanok vagytok.</li>
      <li>De reménylem, hogy megismeritek, hogy mi nem vagyunk méltatlanok.</li>
      <li>Az Istent pedig kérem, hogy semmi gonoszt ne cselekedjetek; nem hogy mi méltóknak láttassunk, hanem hogy ti a jót cselekedjétek, mi pedig mintegy méltatlanok legyünk.</li>
      <li>rt semmit sem cselekedhetünk az igazság ellen, hanem [csak] az igazságért.</li>
      <li>Mert örvendünk, ha mi  erõtelenek vagyunk, ti meg erõsek vagytok; ezt pedig kérjük is, a ti tökéletesedésetekért.</li>
      <li>Azért írom ezeket távollétemben, hogy jelenlétemben  ne kelljen keményen viselkednem ama hatalom szerint,  a melyet az Úr adott nékem építésre és nem rontásra.</li>
      <li>Végezetre, atyámfiai, legyetek jó egészségben,  épüljetek, vígasztalódjatok, egy értelemben legyetek, békességben  éljetek; és a szeretetnek és békességnek Istene  lészen veletek.</li>
      <li>Köszöntsétek  egymást szent csókkal. Köszöntenek titeket a szentek mindnyájan.</li>
      <li>Az Úr Jézus Krisztusnak kegyelme, és az Istennek szeretete, és a Szent Léleknek közössége mindnyájatokkal. Ámen.</li>
    </ol>
  </li>
</ol>