<ol>
  <li>
    <ol>
      <li>Pál, apostol (nem emberektõl, sem nem ember által, hanem Jézus Krisztus által és az Atya Isten által, a ki feltámasztotta õt a halálból);</li>
      <li>És a velem levõ összes atyafiak, Galátzia gyülekezeteinek:</li>
      <li>Kegyelem néktek és békesség az Atya Istentõl, és a mi Urunk Jézus Krisztustól,</li>
      <li>A ki adta önmagát a mi bûneinkért  hogy kiszabadítson minket  e jelenvaló gonosz világból, az Istennek és a mi Atyánknak akarata szerint.</li>
      <li>A kinek dicsõség örökkön örökké! Ámen.</li>
      <li>Csodálkozom, hogy Attól, a ki titeket Krisztus kegyelme által elhívott, ily hamar más evangyéliomra hajlotok.</li>
      <li>Holott nincs más; de némelyek zavarnak titeket, és el akarják ferdíteni a Krisztus evangyéliomát.</li>
      <li>De ha szinte mi, avagy mennybõl való angyal hirdetne is néktek valamit azon kívül, a mit néktek hirdettünk,  legyen átok.</li>
      <li>A mint elõbb mondottuk, most is ismét mondom: Ha valaki néktek hirdet valamit azon kívül, a mit elfogadtatok, átok legyen.</li>
      <li>Mert most embereknek engedek-é, avagy az Istennek? Vagy embereknek igyekezem-é tetszeni? Bizonyára, ha még embereknek igyekezném tetszeni, Krisztus szolgája nem volnék.</li>
      <li>Tudtotokra adom pedig atyámfiai, hogy az az evangyéliom, melyet én hirdettem,  nem ember szerint való;</li>
      <li>Mert én sem embertõl vettem azt, sem nem tanítottak arra, hanem a Jézus Krisztus kijelentése által.</li>
      <li>Mert hallottátok, mint forgolódtam én egykor a zsidóságban, hogy én felette igen háborgattam az Isten anyaszentegyházát, és pusztítottam azt.</li>
      <li>És felülmultam a zsidóságban nemzetembeli sok kortársamat, szerfelett  rajongván atyai hagyományaimért.</li>
      <li>De mikor az Istennek tetszett, ki elválasztott engem az én anyám méhétõl fogva  és elhívott az õ kegyelme által,</li>
      <li>Hogy kijelentse az õ Fiát én bennem, hogy hirdessem õt  a pogányok között: azonnal nem tanácskoztam testtel és vérrel,</li>
      <li>Sem nem mentem Jeruzsálembe az elõttem való apostolokhoz, hanem elmentem Arábiába, és ismét visszatértem  Damaskusba.</li>
      <li>Azután három esztendõ mulva fölmentem Jeruzsálembe,  hogy Pétert meglátogassam, és nála maradtam tizenöt napig.</li>
      <li>apostolok közül pedig mást nem láttam, hanem [csak] Jakabot, az Úr atyjafiát.</li>
      <li>miket pedig néktek írok, ímé Isten elõtt [mondom,] hogy nem hazudom.</li>
      <li>Azután mentem Siriának és Ciliciának tartományaiba.</li>
      <li>Ismeretlen valék pedig személyesen a Júdeában levõ keresztyén gyülekezetek elõtt;</li>
      <li>Hanem csak hallották, hogy: A ki minket üldözött egykor, most hirdeti azt a hitet, a melyet egykor pusztított.</li>
      <li>És dicsõíték bennem az Istent.</li>
    </ol>
  </li>
  <li>
    <ol>
      <li>Azután tizennégy  esztendõ mulva ismét fölmentem Jeruzsálembe Barnabással együtt, elvivén Titust is.</li>
      <li>Fölmentem pedig kijelentés következtében és eléjök adtam az evangyéliomot, melyet hirdetek a pogányok között, de külön a tekintélyeseknek, hogy valami módon hiába ne fussak, avagy ne futottam légyen.</li>
      <li>De még a velem levõ Titus sem kényszeríttetett a körülmetélkedésre, noha görög vala,</li>
      <li>Tudniillik a belopózkodott hamis atyafiakért,  a kik alattomban közénk jöttek, hogy kikémleljék a mi szabadságunkat, melylyel bírunk a Krisztus Jézusban, hogy minket szolgákká tegyenek:</li>
      <li>Kiknek egy pillanatra sem adtuk meg magunkat, hogy az evangyéliom igazsága megmaradjon számotokra.</li>
      <li>A tekintélyesektõl pedig, (bárminõk valának régen, azzal nem törõdöm; Isten nem nézi az embernek személyét : mert velem a tekintélyesek semmit sem közöltek;</li>
      <li>Sõt ellenkezõleg, mikor látták, hogy én reám van bízva  a körülmetéletlenség evangyélioma, mint Péterre a körülmetélésé;</li>
      <li>(Mert a ki erõs volt Péterben a körülmetélkedés apostolságára, bennem is erõs volt a pogányok  között).</li>
      <li>elismervén a nékem adatott kegyelmet, Jakab és Kéfás, meg János, kik oszlopokul tekintetnek, bajtársi jobbjukat nyujták nékem és Barnabásnak, hogy mi a pogányok között, õk pedig a körülmetélés között [prédikáljunk:]</li>
      <li>Csakhogy a szegényekrõl megemlékezzünk; a mit is én igyekeztem megcselekedni.</li>
      <li>Mikor pedig Péter Antiókhiába jött, szemtõl szembe ellene állottam, mivel panasz volt rá.</li>
      <li>Mert mielõtt némelyek oda jöttek Jakabtól, a pogányokkal együtt evett; mikor pedig oda jöttek, félrevonult és elkülönítette magát, félvén a körülmetélkedésbõl valóktól.</li>
      <li>És vele képmutatóskodtak a többi zsidók is, úgy hogy Barnabás szintén elcsábíttatott az õ tettetésök által.</li>
      <li>De mikor láttam, hogy nem egyenesen járnak az evangyéliom igazságához képest, mondék Péternek mindnyájok elõtt: Ha te zsidó létedre pogány módra élsz és nem zsidó módra, miként kényszeríted a pogányokat, hogy zsidó módra éljenek?</li>
      <li>Mi, természet szerint zsidók és nem pogányok közül való bûnösök,</li>
      <li>Tudván azt, hogy az ember nem igazul meg a törvény cselekedeteibõl, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitbõl és nem a törvény cselekedeteibõl; Mivel a törvény cselekedeteibõl nem igazul meg egy test sem.</li>
      <li>Ha pedig Krisztusban keresvén a megigazulást, mimagunk is bûnösöknek találtatunk, avagy Krisztus bûnnek szolgája-é? Távol legyen.</li>
      <li>Mert, ha a miket elrontottam, azokat ismét fölépítem, önmagamat teszem bûnössé.</li>
      <li>Mert én a törvény által meghaltam a törvénynek, hogy Istennek éljek.</li>
      <li>Krisztussal együtt megfeszíttettem. Élek pedig többé nem én, hanem él bennem a Krisztus; a mely életet pedig most testben élek, az Isten Fiában való hitben élem, a ki szeretett engem és önmagát adta érettem.</li>
      <li>m törlöm el az Isten kegyelmét; mert ha a törvény által [van] az igazság, tehát Krisztus ok nélkül halt meg.</li>
    </ol>
  </li>
  <li>
    <ol>
      <li>balgatag Galátziabeliek, kicsoda ígézett meg titeket, hogy ne engedelmeskedjetek az igazságnak, kiknek szemei elõtt a Jézus Krisztus úgy íratott le, [mintha] ti köztetek feszíttetett [volna] meg?</li>
      <li>Csak azt akarom megtudni tõletek: a törvény cselekedeteibõl kaptátok-é a Lelket, avagy a hit hallásából?</li>
      <li>Ennyire esztelenek vagytok? A mit Lélekben kezdtetek el, most testben fejeznétek be?</li>
      <li>Annyit szenvedtetek hiába?  ha ugyan hiába.</li>
      <li>nakokáért, a ki a Lelket szolgáltatja néktek, és hatalmas dolgokat mûvel bennetek, a törvény cselekedeteibõl, vagy a hit hallásából [cselekeszi-é?]</li>
      <li>Miképen Ábrahám hitt az Istennek, és tulajdoníttatott néki igazságul.</li>
      <li>Értsétek meg tehát, hogy a kik hitbõl vannak, azok az Ábrahám fiai.</li>
      <li>Elõre látván pedig az Írás, hogy Isten hitbõl fogja megigazítani a pogányokat, eleve hirdette Ábrahámnak, hogy: Te benned fognak megáldatni minden népek.</li>
      <li>Ekként a hitbõl valók áldatnak meg a hívõ Ábrahámmal.</li>
      <li>Mert a kik törvény cselekedeteibõl vannak, átok alatt vannak; minthogy meg van írva: Átkozott minden, a ki meg nem marad mindazokban, a mik megirattak a törvény könyvében, hogy azokat cselekedje.</li>
      <li>Hogy pedig a törvény által senki sem igazul meg Isten elõtt, nyilvánvaló, mert az igaz ember hitbõl él.</li>
      <li>A törvény pedig nincs hitbõl, hanem a mely ember cselekeszi azokat, élni fog azok által.</li>
      <li>Krisztus váltott meg minket  a törvény átkától, átokká levén érettünk; mert meg van írva: Átkozott minden, a ki fán  függ:</li>
      <li>Hogy az Ábrahám áldása Krisztus Jézusban legyen a pogányokon, hogy a Lélek ígéretét elnyerjük hit által.</li>
      <li>Atyámfiai! ember szerint szólok. Lám az embernek megerõsített testámentomát  senki erõtelenné nem teszi, sem ahhoz hozzá nem ád.</li>
      <li>Az ígéretek pedig Ábrahámnak adattak és az õ magvának. Nem mondja: És a magvaknak, mint sokról; hanem mint egyrõl. És a te magodnak, a ki a Krisztus.</li>
      <li>Ezt mondom pedig, hogy a kötést, melyet Isten elõször megerõsített a Krisztusra nézve, a négyszázharmincz esztendõ multán keletkezett törvény nem teszi erõtelenné, hogy megsemmisítse az ígéretet.</li>
      <li>rt ha törvénybõl [van] az örökség, akkor többé nem ígéretbõl; Ábrahámnak pedig ígéret által ajándékozta azt az Isten.</li>
      <li>Micsoda tehát a törvény? A bûnök okáért adatott, a míg eljõ a Mag, a kinek tétetett az ígéret; rendeltetvén angyalok által, közbenjáró kezében.</li>
      <li>A közbenjáró pedig nem egyé, Isten ellenben egy.</li>
      <li>A törvény tehát az Isten ígéretei ellen van-é? Távol legyen! Mert ha olyan törvény adatott volna, a mely képes megeleveníteni, valóban a törvénybõl volna az igazság.</li>
      <li>De az Írás mindent bûn alá rekesztett, hogy az ígéret Jézus Krisztusban való hitbõl adassék a hívõknek.</li>
      <li>Minekelõtte pedig eljött a hit, törvény alatt õriztettünk, egybezárva az eljövendõ hit kinyilatkoztatásáig.</li>
      <li>Ekként a törvény Krisztusra vezérlõ mesterünkké lett, hogy hitbõl igazuljunk meg.</li>
      <li>De minekutána eljött a hit, nem vagyunk többé a vezérlõ mester alatt.</li>
      <li>Mert mindnyájan Isten fiai vagytok a Krisztus Jézusban való hit által.</li>
      <li>Mert a kik Krisztusba keresztelkedtetek meg, Krisztust öltöztétek fel.</li>
      <li>Nincs zsidó, sem görög; nincs szolga, sem szabad; nincs férfi, sem nõ; mert ti mindnyájan egyek vagytok a Krisztus Jézusban.</li>
      <li>Ha pedig Krisztuséi vagytok, tehát az Ábrahám magva vagytok, és ígéret szerint örökösök.</li>
    </ol>
  </li>
  <li>
    <ol>
      <li>Mondom pedig, hogy a meddig az örökös kiskorú, semmiben sem különbözik a szolgától, jóllehet ura mindennek;</li>
      <li>Hanem gyámok és gondviselõk alatt van az atyjától rendelt ideig.</li>
      <li>Azonképen mi is, mikor kiskorúak valánk, a világ elemei alá voltunk vettetve szolgaként:</li>
      <li>Mikor pedig eljött az idõnek teljessége, kibocsátotta Isten az õ Fiát, a ki asszonytól lett, a ki törvény alatt lett,</li>
      <li>Hogy a törvény alatt levõket megváltsa, hogy elnyerjük a fiúságot.</li>
      <li>Minthogy pedig fiak vagytok, kibocsátotta az Isten az õ Fiának Lelkét a ti szíveitekbe, ki ezt kiáltja: Abba, Atya!</li>
      <li>Azért nem vagy többé szolga, hanem fiú; ha pedig fiú, Istennek örököse is Krisztus által.</li>
      <li>Ámde akkor, mikor még nem ismertétek az Istent, azoknak szolgáltatok, a mik természet szerint nem istenek;</li>
      <li>Most azonban, hogy megismertétek az Istent, sõt hogy megismert titeket az Isten, miként tértek vissza ismét az erõtelen és gyarló elemekhez, a melyeknek megint újból szolgálni akartok?</li>
      <li>Megtartjátok a napokat és  hónapokat  és idõket, meg az  esztendõket.</li>
      <li>Féltelek titeket, hogy hiába fáradoztam körültetek.</li>
      <li>Legyetek olyanok, mint én; mert én is olyanná lettem, mint ti: atyámfiai, kérlek titeket, semmivel sem bántottatok meg engem.</li>
      <li>Tudjátok pedig, hogy testem erõtelensége miatt hirdettem néktek az evangyéliomot elõször.</li>
      <li>És megkísértetvén testemben, nem vetettetek meg, sem nem útáltatok meg engem, hanem úgy fogadtatok, mint Istennek angyalát, mint Krisztus Jézust.</li>
      <li>Hová lõn tehát a ti boldogságotok? Mert bizonyságot teszek néktek, hogy ti, ha lehetséges volt volna, szemeiteket kivájván, nékem adtátok volna.</li>
      <li>Tehát ellenségetek lettem-é, megmondván néktek az igazat?</li>
      <li>Nem szépen buzgolkodnak érettetek, sõt minket ki akarnak rekeszteni, hogy mellettök buzgolkodjatok.</li>
      <li>Szép dolog pedig fáradozni a jóban mindenkor, és nem csupán akkor, ha köztetek vagyok.</li>
      <li>Gyermekeim! kiket ismét fájdalommal szûlök, míglen kiábrázolódik bennetek Krisztus.</li>
      <li>Szeretnék pedig most köztetek jelen lenni és változtatni a hangomon; mert bizonytalanságban vagyok felõletek.</li>
      <li>Mondjátok meg nékem, kik a törvény alatt akartok lenni: nem halljátok-é a törvényt?</li>
      <li>Mert meg van írva, hogy Ábrahámnak két fia volt; egyik a szolgálótól,  és a másik a  szabadostól.</li>
      <li>De a szolgálótól való test szerint született; a szabadostól való pedig az ígéret által.</li>
      <li>ek mást példáznak: mert azok [az] [asszonyok] a két szövetség, az egyik a Sinai hegyrõl való, szolgaságra szûlõ, ez Hágár,</li>
      <li>Mert Hágár a Sinai hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál.</li>
      <li>De a magasságos Jeruzsálem szabad, ez mindnyájunknak anyja,</li>
      <li>Mert meg van írva: Ujjongj te meddõ,  ki nem szûlsz; vígadozzál és kiálts, ki nem vajudol; mert sokkal több az elhagyottnak magzatja, mint a kinek férje vagyon.</li>
      <li>Mi pedig, atyámfiai, Izsák szerint, ígéretnek gyermekei vagyunk.</li>
      <li>De valamint akkor a test szerint született üldözte a Lélek szerint valót, úgy most is.</li>
      <li>De mit mond az Írás? Ûzd ki a szolgálót és az õ fiát; mert a szolgáló fia nem örököl a szabad nõ fiával.</li>
      <li>Annakokáért, atyámfiai, nem vagyunk a szolgáló fiai, hanem a szabadoséi.</li>
    </ol>
  </li>
  <li>
    <ol>
      <li>Annakokáért a szabadságban, melyre minket Krisztus megszabadított, álljatok meg, és ne kötelezzétek meg ismét magatokat szolgaságnak igájával.</li>
      <li>Ímé, én Pál mondom néktek, hogy ha körülmetélkedtek, Krisztus néktek semmit sem használ.</li>
      <li>Bizonyságot teszek pedig ismét minden embernek, a ki körülmetélkedik, hogy köteles az egész törvényt megtartani.</li>
      <li>Elszakadtatok Krisztustól, a kik a törvény által akartok megigazulni, a kegyelembõl kiestetek.</li>
      <li>Mert mi a Lélek által, hitbõl várjuk az igazság reménységét.</li>
      <li>Mert Krisztus Jézusban sem a körülmetélkedés nem ér semmit, sem a körülmetélkedetlenség,  hanem a szeretet által munkálkodó  hit.</li>
      <li>Jól futottatok; kicsoda gátolt meg titeket, hogy ne engedelmeskedjetek az igazságnak?</li>
      <li>Ez a hitetés nem attól van, a ki titeket  hív.</li>
      <li>Kis kovász az egész tésztát megkeleszti.</li>
      <li>Bizodalmam van az Úrban ti hozzátok, hogy más értelemben nem lesztek; de a ki titeket megzavar, elveszi az  ítéletet, bárki legyen.</li>
      <li>Én pedig atyámfiai, ha még a körülmetélést hirdetem, miért üldöztetem mégis? Akkor eltöröltetett a kereszt botránya.</li>
      <li>Bárcsak ki is metszetnék magukat, a kik titeket bujtogatnak.</li>
      <li>Mert ti szabadságra hivattatok atyámfiai; csakhogy a szabadság ürügy ne legyen a testnek,  sõt szeretettel szolgáljatok egymásnak.</li>
      <li>Mert az egész törvény ez egy ígében teljesedik be: Szeresd felebarátodat, mint magadat.</li>
      <li>Ha pedig egymást marjátok és faljátok, vigyázzatok, hogy egymást fel ne emészszétek.</li>
      <li>Mondom pedig, Lélek szerint járjatok, és a testnek kívánságát véghez ne vigyétek.</li>
      <li>Mert a test a lélek ellen törekedik,  a lélek pedig a test ellen; ezek pedig egymással ellenkeznek, hogy ne azokat cselekedjétek, a miket akartok.</li>
      <li>Ha azonban a Lélektõl vezéreltettek, nem vagytok a törvény alatt.</li>
      <li>testnek cselekedetei pedig nyilvánvalók,  melyek [ezek]: házasságtörés, paráznaság, tisztátalanság, bujálkodás.</li>
      <li>Bálványimádás, varázslás, ellenségeskedések, versengések, gyûlölködések, harag, patvarkodások, viszszavonások, pártütések,</li>
      <li>Irígységek, gyilkosságok, részegségek, dobzódások és ezekhez hasonlók: melyekrõl elõre mondom néktek, a miképen már ezelõtt is mondottam, hogy a kik ilyeneket cselekesznek, Isten országának örökösei nem lesznek.</li>
      <li>De a Léleknek gyümölcse: szeretet, öröm, békesség, béketûrés, szívesség, jóság, hûség, szelídség, mértékletesség.</li>
      <li>Az ilyenek ellen nincs törvény.</li>
      <li>A kik pedig Krisztuséi, a testet megfeszítették indulataival és kívánságaival együtt.</li>
      <li>Ha Lélek szerint élünk, Lélek szerint is járjunk.</li>
      <li>Ne legyünk hiú dicsõség  kívánók, egymást ingerlõk, egymásra irígykedõk.</li>
    </ol>
  </li>
  <li>
    <ol>
      <li>Atyámfiai, még ha elõfogja is az embert valami bûn, ti lelkiek, igazítsátok útba az olyant szelídségnek lelkével,  ügyelvén magadra, hogy meg ne kísértessél te magad is.</li>
      <li>Egymás terhét hordozzátok,  és úgy töltsétek be a Krisztus törvényét.</li>
      <li>Mert ha valaki azt véli, hogy õ valami, holott semmi, önmagát csalja meg.</li>
      <li>Minden ember pedig az õ maga cselekedetét vizsgálja meg, és akkor csakis önmagára nézve lesz dicsekedése és nem másra nézve.</li>
      <li>Mert kiki a maga terhét hordozza.</li>
      <li>A ki pedig az ígére taníttatik, közölje minden javát tanítójával.</li>
      <li>Ne tévelyegjetek, Isten nem csúfoltatik meg; mert a mit vet az ember, azt aratándja is.</li>
      <li>Mert a ki vet az õ testének, a testbõl arat veszedelmet; a ki pedig vet a léleknek, a lélekbõl arat örök életet.</li>
      <li>A jótéteményben pedig meg ne restüljünk,  mert a maga idejében aratunk, ha el nem lankadunk.</li>
      <li>Annakokáért míg idõnk van, cselekedjünk jót mindenekkel, kiváltképen pedig a mi hitünknek cselédeivel.</li>
      <li>Látjátok, mekkora betûkkel írok néktek a saját kezemmel!</li>
      <li>A kik testre szépek szeretnének lenni, azok kényszerítenek titeket a körülmetélkedésre; csak azért, hogy a Krisztus keresztjéért ne üldöztessenek.</li>
      <li>Mert magok a körülmetélkedettek sem tartják meg a törvényt; hanem azért akarják, hogy ti körülmetélkedjetek, hogy a ti testetekkel dicsekedjenek.</li>
      <li>Nékem pedig ne legyen másban dicsekedésem, hanem a mi Urunk Jézus Krisztus  keresztjében, a ki által nékem megfeszíttetett a világ, és én is a világnak.</li>
      <li>Mert Krisztus Jézusban sem a körülmetélkedés, sem a körülmetéletlenség nem használ semmit,  hanem az új teremtés.</li>
      <li>És a kik e szabály szerint élnek, békesség és irgalmasság azokon, és az Istennek Izráelén.</li>
      <li>Ennekutána senki nékem bántásomra ne legyen; mert én az Úr Jézusnak bélyegeit hordozom az én testemben.</li>
      <li>A mi Urunk Jézus Krisztusnak kegyelme legyen a ti lelketekkel  atyámfiai! Ámen.</li>
    </ol>
  </li>
</ol>