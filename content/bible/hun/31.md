<ol>
  <li>
    <ol>
      <li>Abdiás látása. Így szól az Úr Isten Edomról:  Hírt hallottunk az Úrtól! És hírnök küldetett a népekhez: keljetek fel és támadjunk reá haddal!</li>
      <li>Ímé, kicsinynyé tettelek a népek között; felettébb útálatos  vagy.</li>
      <li>Szíved kevélysége csalt meg téged, ki szikla-hasadékokban lakozol, kinek lakóhelye magasan van, a ki mondja az õ szívében: Ki vonhatna le engem  a síkra?!</li>
      <li>Ha oly magasra szállnál is,  mint a sas, és ha a csillagok közé raknád is fészkedet: onnan is levonnálak, ezt mondja az Úr.</li>
      <li>tolvajok  törnének reád, avagy éjjeli rablók, (hogy elpusztíttattál!), nem [annyit] lopnának-é, [a mennyi] elegendõ?! Ha szõlõszedõk jönnének reád, nem hagynának-é gerezdeket?!</li>
      <li>Mennyire kifosztogatták  Ézsaut; felkutatták rejtett kincseit!</li>
      <li>A határig ûznek ki összes frigytársaid; megcsalnak, levernek szövetségeseid; kenyeredet tõrül vetik alád. Nincsen benne okosság!</li>
      <li>Azon a napon, ezt mondja az Úr, nem vesztem-é ki a bölcseket  Edomból, és az értelmet az Ézsau hegyérõl?!</li>
      <li>És megrémülnek a te vitézeid, oh Témán! hogy kiirtassék mindenki az Ézsau hegyérõl az öldöklés  által.</li>
      <li>Jákób öcséd ellen [elkövetett] erõszakért  szégyen borul reád, és kivágatol mindörökre!</li>
      <li>A mikor vele szembeálltál; a mikor serege idegenek rabjává lett, és idegenek törtek be kapuján és Jeruzsálemre sorsot vetettek: olyan voltál te is, mint bármelyik közülök.</li>
      <li>De ne gyönyörködjél  öcsédnek napján, az õ szerencsétlenségének napján; és ne örvendj a Júda fiain az õ veszedelmök napján, és ne kérkedjél a szorongattatás napján.</li>
      <li>Ne törj be népem kapuján nyomorúságuk napján; ne gyönyörködjél te is a baján nyomorúsága napján; és ne nyúlj az õ jószágához nyomorúsága napján;</li>
      <li>A résre se állj fel menekülõit elveszíteni; és ne áruld el az õ megmaradottait a szorongattatás napján!</li>
      <li>Mert közel van az Úrnak napja minden népek ellen. A mint cselekedtél,  úgy cselekesznek veled; a mit te fizettél, visszaszáll fejedre.</li>
      <li>Mert a mint ti ittatok szent hegyemen, úgy isznak szüntelen  az összes népek; bizony isznak és hörpengetnek, és olyanok lesznek, mintha nem lettek volna.</li>
      <li>De a Sion hegyén szabadulás lészen, és szentté lészen az, és a Jákób háza  birtokba veszi az õ örökségét.</li>
      <li>És a Jákób háza tûz lészen, és a József háza láng; az Ézsau  háza pedig pozdorja; és meggyújtják és megemésztik õket, és nem marad meg senki Ézsau házából, mert az Úr szólott.</li>
      <li>A déliek örökség szerint bírják az Ézsau hegyét, a síkon lakók pedig a Filiszteusokat. És örökség szerint bírják az Efraim mezõit és Samaria mezõit; Benjámin pedig a Gileádot.</li>
      <li>Izráel fiainak ez a számûzött serege azokat, a melyek a Kananeusoké, mind Sarfátig; a jeruzsálemi számûzöttek pedig, a kik Szefarádban vannak, elfoglalják majd a déli városokat.</li>
      <li>És a Sion hegyére szabadítók mennek fel, hogy megítéljék az Ézsau hegyét; és az Úré lesz  a királyság.</li>
    </ol>
  </li>
</ol>