<ol>
  <li>
    <ol>
      <li>Minekutána az Isten sok rendben és sokféleképen  szólott hajdan az atyáknak a próféták által, ez utolsó idõkben szólott nékünk Fia által,</li>
      <li>A kit tett mindennek örökösévé, a ki által a világot is teremtette,</li>
      <li>A ki az õ dicsõségének visszatükrözõdése, és az õ valóságának  képmása, a ki hatalma szavával fentartja a mindenséget, a ki minket bûneinktõl megtisztítván,  üle a Felségnek jobbjára a  magasságban,</li>
      <li>Annyival kiválóbb lévén az angyaloknál, a mennyivel különb nevet  örökölt azoknál.</li>
      <li>Mert kinek mondotta valaha az angyalok közül: Én Fiam  vagy te, én ma szûltelek téged? és ismét: Én leszek  néki Atyja és õ lesz nékem Fiam?</li>
      <li>Viszont mikor behozza az õ elsõszülöttét a világba, így szól: És imádják õt az Istennek minden angyalai.</li>
      <li>bár az angyalokról [így] szól: Ki az õ angyalait szelekké  teszi és az õ szolgáit tûz lángjává,</li>
      <li>de a Fiúról [így]: A te királyi széked óh Isten örökkön örökké. Igazságnak  pálczája a te országodnak pálczája.</li>
      <li>Szeretted az igazságot és gyûlölted a hamisságot: annakokáért  felkent téged az Isten, a te Istened, örömnek olajával a te társaid felett.</li>
      <li>És: Te Uram kezdetben alapítottad a földet  és a te kezeidnek mûvei az egek;</li>
      <li>Azok elvesznek, de te megmaradsz, és mindazok, mint a ruha megavulnak.</li>
      <li>És palástként összehajtod azokat és elváltoznak, te pedig ugyanaz vagy és a te esztendeid el nem fogynak.</li>
      <li>Melyik angyalnak mondotta pedig valaha: Ülj  az én jobbkezem felõl, míglen ellenségeidet lábaidnak zsámolyává teszem?</li>
      <li>Avagy nem szolgáló lelkek-é mindazok, elküldve szolgálatra azokért, a kik örökölni fogják az idvességet?</li>
    </ol>
  </li>
  <li>
    <ol>
      <li>Annakokáért annál is inkább szükséges nékünk a hallottakra figyelmeznünk, hogy valaha el ne sodortassunk.</li>
      <li>Mert ha az angyaloktól  hirdetett beszéd erõs volt és minden bûn és engedetlenség elvette  igazságos büntetését:</li>
      <li>Mimódon menekedünk meg mi, hogyha nem törõdünk ily nagy idvességgel? a melyet, miután kezdetben hirdetett az Úr,  azok, a kik hallották, biztosítottak számunkra,</li>
      <li>Velök együtt bizonyságot tevén arról az Isten, jelekkel meg  csodákkal és sokféle erõkkel s a Szent Léleknek közléseivel  az õ akarata szerint.</li>
      <li>Mert nem angyaloknak vetette alá a jövendõ  világot, a melyrõl szólunk.</li>
      <li>Sõt bizonyságot tett valahol valaki, mondván: Micsoda az ember, hogy megemlékezel õ róla, avagy az embernek fia, hogy gondod van reá?</li>
      <li>Kisebbé tetted õt rövid idõre az angyaloknál, dicsõséggel és tisztességgel megkoronáztad õt és úrrá tetted kezeid munkáin,</li>
      <li>Mindent lábai alá vetettél. Mert azzal, hogy néki mindent alávetett, semmit sem hagyott alávetetlenül: de most még nem látjuk, hogy néki minden alávettetett.</li>
      <li>Azt azonban látjuk, hogy Jézus, a ki egy kevés idõre kisebbé tétetett az angyaloknál, a halál elszenvedéséért dicsõséggel és tisztességgel koronáztatott meg, hogy  az Isten kegyelmébõl mindenkiért megízlelje a  halált.</li>
      <li>Mert illendõ vala,  hogy a kiért minden és a ki által minden, sok fiakat vezérelvén dicsõségre, az õ idvességök fejedelmét szenvedések által tegye tökéletessé.</li>
      <li>Mert a megszentelõ  és a megszenteltek egytõl valók mindnyájan, a mely oknál fogva nem szégyenli õket atyjafiainak hívni,</li>
      <li>Mondván: Hirdetem a te nevedet az én atyámfiainak,  az anyaszentegyháznak közepette dícséretet mondok néked.</li>
      <li>És ismét: Én õ benne bízom;  és ismét:  Ímhol vagyok én és a gyermekek, a kiket az Isten nékem adott.</li>
      <li>Mivel tehát a gyermekek testbõl és vérbõl valók, õ is hasonlatosképen részese lett  azoknak, hogy a  halál által megsemmisítse azt, a kinek hatalma van a halálon, tudniillik az ördögöt,</li>
      <li>És megszabadítsa azokat, a kik a haláltól való félelem miatt teljes életökben rabok valának.</li>
      <li>Mert nyilván nem angyalokat karolt fel, hanem az Ábrahám magvát karolta fel.</li>
      <li>Annakokáért mindenestõl fogva hasonlatosnak  kellett lennie az atyafiakhoz, hogy könyörülõ legyen és hív fõpap az Isten elõtt való dolgokban, hogy engesztelést szerezzen a nép bûneiért.</li>
      <li>Mert a mennyiben szenvedett, õ maga is megkísértetvén,  segíthet azokon, a kik megkísértetnek.</li>
    </ol>
  </li>
  <li>
    <ol>
      <li>Annakokáért szent atyafiak, mennyei elhívásnak részesei, figyelmezzetek, a mi vallásunknak apostolára és  fõpapjára, Krisztus Jézusra,</li>
      <li>A ki hû  ahhoz, a ki õt rendelte, valamint  Mózes is az õ egész házában.</li>
      <li>Mert ez nagyobb dicsõségre méltattatott, mint Mózes, a mennyiben a ház építõjének nagyobb a tisztessége, mint a háznak.</li>
      <li>Mert minden háznak van építõje, a ki pedig mindent elkészített, az Isten az.</li>
      <li>Mózes is hû volt ugyan az õ egész házában, mint szolga, a hirdetendõknek bizonyságára,</li>
      <li>Krisztus ellenben mint Fiú a maga háza felett, a kinek háza  mi vagyunk, ha a bizodalmat és a reménységnek dicsekedését mind végig erõsen megtartjuk.</li>
      <li>Annakokáéért a mint a Szent Lélek mondja: Ma, ha az õ szavát  halljátok,</li>
      <li>Meg ne keményítsétek a ti szíveteket, mint az elkeseredéskor, a kísértés ama napján  a pusztában,</li>
      <li>A hol a ti atyáitok próbára tevéssel megkísértének engem és látták az én cselekedeteimet negyven esztendeig.</li>
      <li>Azért megharagudtam arra a nemzetségre és mondám: mindig tévelyegnek szivökben; õk pedig nem ismerték meg az én útaimat.</li>
      <li>Úgy hogy megesküdtem haragomban,  hogy nem fognak bemenni az én nyugodalmamba.</li>
      <li>Vigyázzatok atyámfiai, hogy valaha ne legyen bármelyikõtöknek hitetlen gonosz szíve,  hogy az élõ Istentõl elszakadjon;</li>
      <li>Hanem intsétek  egymást minden napon, míg tart a ma, hogy egyikõtök se keményíttessék meg a bûnnek csalárdsága által:</li>
      <li>Mert részeseivé lettünk Krisztusnak, ha ugyan az elkezdett bizodalmat mindvégig erõsen megtartjuk.</li>
      <li>E mondás szerint: Ma, ha az õ szavát halljátok, meg ne keményítsétek a ti szíveiteket, mint az elkeseredéskor.</li>
      <li>Mert kik keseredtek el, mikor ezt hallák? Nemde mindazok,  a kik kijövének Égyiptomból Mózes által?</li>
      <li>Kikre haragudott vala pedig meg negyven esztendeig? avagy nem azokra-é, a kik vétkeztek, a kiknek testei elhullottak a pusztában?</li>
      <li>Kiknek esküdött pedig meg, hogy nem mennek be az õ nyugodalmába, hanemha az engedetleneknek?</li>
      <li>Látjuk is, hogy nem mehettek be hitetlenség miatt.</li>
    </ol>
  </li>
  <li>
    <ol>
      <li>Óvakodjunk tehát, hogy mivel megvan az õ nyugodalmába való bemenetel ígérete,  valaki közületek fogyatkozásban levõnek ne láttassék.</li>
      <li>Mert nékünk is hirdettetett az evangyéliom, miképen azoknak:  de nem használt nékik a hallott beszéd, mivel nem párosították hittel azok, a kik hallották.</li>
      <li>Mert mi, hívõk, bemegyünk a nyugodalomba, miképen megmondotta: A mint megesküdtem az én haragomban,  nem fognak bemenni az én nyugodalmamba; jóllehet munkáit a világ megalapításától kezdve bevégezte.</li>
      <li>Mert valahol a hetedik napról ekképen szólott: És megnyugovék Isten  a hetedik napon minden õ cselekedeteitõl.</li>
      <li>És ugyanabban ismét: Nem mennek be az én  nyugodalmamba.</li>
      <li>Mivelhogy annakokáért áll az, hogy némelyek bemennek abba, és a kiknek elõször hirdettetett az evangyéliom, nem mentek be engedetlenség miatt:</li>
      <li>Ismét határoz egy napot: Ma, szólván Dávid által annnyi idõ multán, a mint elõbb mondva volt. Ma, ha  az õ szavát halljátok, meg ne keményítsétek a ti szíveiteket.</li>
      <li>Mert ha õket Józsué nyugodalomba helyezte volna, nem szólana azok után más napról.</li>
      <li>Annakokáért megvan a szombatja az Isten népének.</li>
      <li>Mert a ki bement az õ nyugodalmába, az maga is megnyugodott cselekedeteitõl, a miképen Isten is a magáéitól,</li>
      <li>Igyekezzünk tehát bemenni abba a nyugodalomba, hogy valaki a hitetlenségnek ugyanazon példájába ne essék.</li>
      <li>Mert az Istennek beszéde élõ és ható,  és élesebb minden kétélû fegyvernél, és elhat a szívnek és léleknek, az ízeknek és a velõknek megoszlásáig, és megítéli a gondolatokat és a szívnek indulatait.</li>
      <li>És nincsen oly teremtmény, a mely nyilvánvaló nem volna elõtte, sõt mindenek meztelenek és leplezetlenek annak szemei elõtt,  a kirõl mi beszélünk.</li>
      <li>Lévén annakokáért nagy fõpapunk, a ki áthatolt az egeken,  Jézus, az Istennek Fia,  ragaszkodjunk vallásunkhoz.</li>
      <li>Mert nem oly fõpapunk van, a ki nem tudna megindulni gyarlóságainkon, hanem a ki megkísértetett  mindenekben, hozzánk hasonlóan, kivéve a  bûnt.</li>
      <li>Járuljunk azért bizodalommal  a kegyelem királyi székéhez, hogy irgalmasságot nyerjünk és kegyelmet találjunk, alkalmas idõben való segítségül.</li>
    </ol>
  </li>
  <li>
    <ol>
      <li>Mert minden fõpap emberek közül választatván, emberekért rendeltetik az Isten elõtt való dolgokban, hogy ajándékokat és áldozatokat vigyen a bûnökért,</li>
      <li>A ki képes együttérezni a tudatlanokkal  és tévelygõkkel, mivelhogy maga is körül van véve gyarlósággal.</li>
      <li>És ezért köteles, miképen a  népért, azonképen önmagáért is áldozni a bûnökért.</li>
      <li>senki sem veszi magának e tisztességet, hanem a [kit] Isten hív el, miként  Áront is.</li>
      <li>Hasonnlóképen Krisztus sem maga dicsõítette meg magát azzal, hogy fõpap lett, hanem az, a ki így szólott hozzá: Én Fiam  vagy te, ma szûltelek téged.</li>
      <li>Miképen másutt is mondja:  Te örökké való pap vagy, Melkisédek rendje szerint.</li>
      <li>Ki az õ testének napjaiban könyörgésekkel és esedezésekkel, erõs kiáltás  és könyhullatás közben járult ahhoz, a ki képes megszabadítani õt a halálból, és meghallgattatott  az õ istenfélelméért,</li>
      <li>Ámbár Fiú,  megtanulta azokból, a miket szenvedett, az engedelmességet;</li>
      <li>És tökéletességre jutván, örök idvesség szerzõje lett mindazokra nézve, a kik neki engedelmeskednek,</li>
      <li>Neveztetvén az Istentõl Melkisédek rendje szerint való fõpapnak.</li>
      <li>A kirõl nekünk sok és nehezen megmagyarázható mondani valónk van, mivel restek lettetek a hallásra.</li>
      <li>Mert noha ez idõ szerint tanítóknak kellene lennetek, ismét arra van szükségetek, hogy az Isten beszédeinek kezdõ elemeire tanítson valaki titeket; és olyanok lettetek, a kiknek tejre  van szükségetek és nem kemény eledelre.</li>
      <li>Mert mindaz, a ki tejjel él, járatlan az igazságnak beszédiben, mivelhogy kiskorú:</li>
      <li>Az érettkorúaknak pedig kemény eledel való, mint a kiknek mivoltuknál fogva gyakorlottak az érzékeik a jó és rossz között való különbségtételre.</li>
    </ol>
  </li>
  <li>
    <ol>
      <li>Annakokáért elhagyván a Krisztusról való kezdetleges beszédet, törekedjünk  tökéletességre, nem rakosgatván le újra alapját a holt cselekedetekbõl való megtérésnek és az Istenben való hitnek,</li>
      <li>A mosakodásoknak, tanításnak, kezek rátevésének, holtak feltámadásának és az örök ítéletnek.</li>
      <li>És ezt megcselekeszszük, ha az Isten megengedi.</li>
      <li>Mert lehetetlen dolog, hogy a kik egyszer megvilágosíttattak, megízlelvén a mennyei ajándékot, és részeseivé lettek a Szent Léleknek,</li>
      <li>És megízlelték az Istennek jó beszédét és a jövendõ világnak erõit,</li>
      <li>És elestek, ismét  megújuljanak a megtérésre, mint a kik önmagoknak feszítik meg az Istennek ama Fiát, és meggyalázzák õt.</li>
      <li>Mert a föld, a mely beiszsza a gyakorta reá hulló esõt és hasznos füvet terem azoknak, a kikért mûveltetik, áldást nyer Istentõl;</li>
      <li>A mely pedig töviseket és bojtorjánokat terem, megvetett és közel van az átokhoz, annak vége megégetés.</li>
      <li>De ti felõletek szerelmeseim, ezeknél jobb és idvességesebb dolgokról vagyunk meggyõzõdve, ha így szólunk is.</li>
      <li>Mert nem igazságtalan az Isten, hogy elfelejtkezzék a ti  cselekedeteitekrõl és a szeretetrõl, melyet tanúsítottatok az õ neve iránt, mint a kik szolgáltatok és szolgáltok a szenteknek.</li>
      <li>Kívánjuk pedig, hogy közületek kiki ugyanazon buzgóságot tanusítsa a reménységnek bizonyossága iránt mindvégiglen.</li>
      <li>Hogy ne legyetek restek, hanem követõi azoknak, a kik hit és békességes tûrés által öröklik az ígéreteket.</li>
      <li>Mert az Isten, mikor ígéretet tett Ábrahámnak, mivelhogy nem esküdhetett nagyobbra,  önmagára esküdött.</li>
      <li>Mondván: Bizony  megáldván megáldalak téged, és megsokasítván megsokasítalak téged.</li>
      <li>És ekképen, békességestûrõ lévén, megnyerte az ígéretet.</li>
      <li>Mert az emberek nagyobbra esküsznek, és nálok minden versengésnek vége megerõsítésül az eskü;</li>
      <li>Miért is az Isten, kiválóbban megakarván mutatni az ígéret örököseinek az õ végzése változhatatlan voltát, esküvéssel lépett közbe,</li>
      <li>Hogy két változhatatlan tény által, melyekre nézve lehetetlen, hogy az Isten hazudjon, erõs vígasztalásunk legyen minékünk, mint a kik oda menekültünk, hogy megragadjuk az elõttünk levõ reménységet,</li>
      <li>Mely lelkünknek mintegy bátorságos és erõs horgonya és beljebb hatol a kárpítnál,</li>
      <li>A hová útnyitóul bement érettünk Jézus, a ki örökké való fõpap lett Melkisédek rendje szerint.</li>
    </ol>
  </li>
  <li>
    <ol>
      <li>Mert ez a Melkisédek  Sálem királya, a felséges Isten papja, a ki a királyok leverésébõl visszatérõ Ábrahámmal találkozván, õt megáldotta,</li>
      <li>A kinek tizedet is adott Ábrahám mindenbõl: a ki elsõben is magyarázat szerint igazság királya, azután pedig Sálem királya is, azaz békesség királya,</li>
      <li>Apa nélkül, anya nélkül, nemzetség nélkül való; sem napjainak kezdete, sem életének vége nincs, de hasonlóvá tétetvén az Isten Fiához, pap marad örökké.</li>
      <li>Nézzétek meg pedig, mily nagy ez, a kinek a zsákmányból tizedet is adott Ábrahám, a pátriárka;</li>
      <li>És bár azoknak, kik a Lévi fiai közül nyerik el a papságot, parancsolatjok van, hogy törvény szerint tizedet szedjenek  a néptõl, azaz az õ atyafiaiktól, jóllehet õk is az Ábrahám ágyékából származtak;</li>
      <li>De az, a kinek nemzetsége nem azok közül való, tizedet vett Ábrahámtól,  és az ígéretek birtokosát megáldotta,</li>
      <li>Pedig minden ellenmondás nélkül való, hogy a nagyobb áldja meg a kisebbet.</li>
      <li>És itt halandó emberek szednek tizedet, ott ellenben az, a ki bizonyság szerint él:</li>
      <li>És hogy úgy szóljak, Ábrahámnál fogva tized vétetett Lévitõl is, a tizedszedõtõl,</li>
      <li>Mert õ még az atyja ágyékában vala, a mikor annak elébe ment Melkisédek.</li>
      <li>Ha tehát a lévitai papság által volna a tökéletesség (mert a nép ez alatt nyerte a törvényt): mi szükség tovább is mondogatni, hogy más pap támadjon a Melkisédek rendje szerint és ne az Áron rendje szerint?</li>
      <li>Mert a papság megváltozásával szükségképen megváltozik a törvény is.</li>
      <li>Mert a kirõl ezek mondatnak, az más nemzetségbõl származott, a melybõl senki sem szolgált az oltár körül;</li>
      <li>Mert nyilvánvaló, hogy a mi Urunk Júdából támadott, a mely nemzetségre nézve semmit sem szólott Mózes a papságról.</li>
      <li>És még inkább nyilvánvaló az, ha a Melkisédek hasonlatossága szerint áll elõ más pap,</li>
      <li>A ki nem testi parancsolatnak törvénye szerint, hanem enyészhetetlen életnek ereje szerint lett.</li>
      <li>Mert ez a bizonyságtétel: Te pap vagy örökké, Melkisédek rendje szerint.</li>
      <li>Mert az elõbbi parancsolat eltöröltetik, mivelhogy erõtelen és haszontalan,</li>
      <li>Minthogy a törvény semmiben sem szerzett tökéletességet;  de beáll a jobb reménység,  a mely által közeledünk az Istenhez.</li>
      <li>És a mennyiben nem esküvés nélkül való, mert amazok esküvés nélkül lettek papokká,</li>
      <li>De ez esküvéssel, az által, a ki azt mondá néki: Megesküdött  az Úr, és nem bánja meg, te pap vagy örökké, Melkisédek rendje szerint:</li>
      <li>Annyiban jobb szövetségnek lett kezesévé Jézus.</li>
      <li>És amazok jóllehet többen lettek papokká, mert a halál miatt meg nem maradhattak:</li>
      <li>De ennek, minthogy örökké megmarad, változhatatlan a papsága.</li>
      <li>Ennekokáért õ mindenképen idvezítheti is azokat, a kik õ  általa járulnak Istenhez, mert mindenha él, hogy esedezzék érettök.</li>
      <li>Mert ilyen fõpap illet vala minket, szent, ártatlan, szeplõtelen, a bûnösöktõl elválasztott, és a ki az egeknél magasságosabb lõn,</li>
      <li>A kinek nincs szüksége, mint a fõpapoknak, hogy napról-napra elõbb a saját bûneiért  vigyen áldozatot, azután a népéiért, mert ezt egyszer megcselekedte, maga-magát megáldozván.</li>
      <li>Mert a törvény gyarló embereket rendel fõpapokká, de a törvény után való esküvés beszéde örök tökéletes Fiút.</li>
    </ol>
  </li>
  <li>
    <ol>
      <li>Fõdolog pedig azokra nézve, a miket mondunk, az, hogy olyan fõpapunk van, a ki a mennyei Felség királyi székének  jobbjára üle,</li>
      <li>Mint a szent helynek és amaz igazi sátornak szolgája, a melyet az Úr és nem ember épített.</li>
      <li>Mert minden fõpap ajándékok meg áldozatok vitelére rendeltetik, a miért szükséges, hogy legyen valamije ennek is, a mit áldozatul vigyen.</li>
      <li>Ha tehát a földön volna, még csak pap sem volna, lévén olyan papok, a kik a törvény szerint áldoznak ajándékokkal,</li>
      <li>A kik a mennyei dolgok ábrázolatának és árnyékának  szolgálnak, a mint Isten mondotta Mózesnek, mikor be akarta végezni a  sátort: Meglásd, úgymond, hogy mindeneket azon minta szerint készíts, a mely a hegyen mutattatott néked.</li>
      <li>Most azonban annyival kiválóbb szolgálatot nyert, a mennyivel jobb szövetségnek  közbenjárója, a mely jobb ígéretek alapján köttetett.</li>
      <li>Mert ha az az elsõ kifogástalan volt volna, nem kerestetett volna hely a másodiknak.</li>
      <li>Mert dorgálván õket, így szól: Ímé napok jõnek, ezt mondja az Úr, és az Izráel házával és Júdának házával új  szövetséget kötök.</li>
      <li>Nem azon szövetség szerint, a melyet kötöttem az õ atyáikkal  ama napon, mikor kézen fogtam õket, hogy kivezessem Égyiptomból, mert õk  nem maradtak meg abban az én szövetségemben, azért én sem gondoltam velök, mondja az Úr.</li>
      <li>Mert ez az a szövetség, melyet kötök az Izráel házával, ama napok multán, mond az Úr: Adom az én törvényemet az õ elméjökbe, és az õ szívökbe írom  azokat, és leszek nekik Istenök és õk lesznek nekem népem.</li>
      <li>És nem tanítja kiki az õ felebarátját és kiki az õ atyafiát, mondván:  Ismerd meg az Urat; mert mindnyájan megismernek engem a kicsinytõl nagyig.</li>
      <li>Mert megkegyelmezek álnokságaiknak, és az õ bûneikrõl és gonoszságaikról meg nem emlékezem.</li>
      <li>Mikor újról beszél, óvá tette az elsõt; a mi pedig megavul és megvénhedik, közel van az enyészethez.</li>
    </ol>
  </li>
  <li>
    <ol>
      <li>nakokáért voltak ugyan az elsõ [szövetségnek] is istentiszteletei rendtartásai, mint szintén világi szenthelye.</li>
      <li>rt sátor  építtetett, az elsõ, a melyben [vala] a gyertyatartó, meg az asztal és a kenyerek felrakása; ezt nevezték szenthelynek.</li>
      <li>A második kárpiton túl pedig az a sátor, melyet neveztek szentek szentének,</li>
      <li>Melyben vala az arany füstölõ oltár és a szövetség ládája beborítva minden felõl aranynyal, ebben a mannás aranykorsó és  Áron kihajtott vesszeje meg  a szövetség táblái,</li>
      <li>Fölötte pedig a dicsõség kérubjai, beárnyékolva  a fedelet, a mikrõl most nem szükséges külön szólani.</li>
      <li>Ezek pedig ekképen levén elrendezve; az elsõ sátorba ugyan mindenkor bejárnak a papok az istentisztelet elvégzésére,</li>
      <li>A másodikba azonban egy-egy évben egyszer csak maga a fõpap,  vérrel, melyet magáért és a nép bûneiért áldoz.</li>
      <li>Azt jelentvén ki ezzel a Szent Lélek, hogy még nem nyilt meg  a szentély útja, fennállván még az elsõ sátor.</li>
      <li>A mi példázat a jelenkori idõre, mikor áldoznak oly ajándékokkal és áldozatokkal, melyek nem képesek lelkiismeret szerint tökéletessé tenni a szolgálattevõt,</li>
      <li>Csakis ételekkel meg italokkal és különbözõ mosakodásokkal - melyek testi rendszabályok - a megjobbulás idejéig kötelezõk.</li>
      <li>Krisztus pedig megjelenvén, mint a jövendõ javaknak fõpapja,  a nagyobb és tökéletesebb, nem kézzel csinált, azaz nem e világból való sátoron keresztül,</li>
      <li>És nem bakok és tulkok vére által, hanem az õ tulajdon vére által  ment be egyszer s mindenkorra a szentélybe, örök  váltságot szerezve.</li>
      <li>Mert ha a bakoknak és bikáknak a vére,  meg a tehén hamva,  a tisztátalanokra hintetvén, megszentel a testnek tisztaságára:</li>
      <li>Mennyivel inkább Krisztusnak a vére, a ki örökké való Lélek által önmagát áldozta fel  ártatlanul Istennek: megtisztítja a ti lelkiismereteteket a holt cselekedetektõl, hogy szolgáljatok az élõ Istennek.</li>
      <li>És ezért új szövetségnek a közbenjárója õ, hogy meghalván az elsõ szövetségbeli bûnök váltságáért, a  hivatottak elnyerjék az  örökkévaló örökségnek ígéretét.</li>
      <li>Mert a hol végrendelet van, szükséges, hogy a végrendelkezõ halála bekövetkezzék.</li>
      <li>Mivel a végrendelet holtak után jogerõs, különben pedig, ha él a végrendelkezõ, épen nem érvényes.</li>
      <li>Innét van, hogy az elsõ sem szenteltetett meg vér nélkül.</li>
      <li>Mert mikor Mózes a törvény szerint minden  parancsolatot elmondott az egész népnek, vevén a borjúknak és a bakoknak vérét, vízzel és vörös gyapjúval meg izsóppal együtt, magát a könyvet is és az egész népet meghintette,</li>
      <li>Mondván: Ez azon szövetség vére, a melyet Isten számotokra rendelt.</li>
      <li>Majd a sátort is és az istentiszteletre való összes edényeket  hasonlóképen meghintette vérrel.</li>
      <li>És csaknem minden vérrel tisztíttatik meg a törvény szerint,  és vérontás nélkül nincsen bûnbocsánat.</li>
      <li>Annakokáért szükséges, hogy a mennyei dolgoknak ábrázolatai effélékkel tisztíttassanak meg, magok a mennyei dolgok azonban  ezeknél különb áldozatokkal.</li>
      <li>Mert nem kézzel csinált szentélybe, az igazinak csak másolatába ment be Krisztus, hanem magába a mennybe, hogy most Isten színe elõtt megjelenjék érettünk.</li>
      <li>Nem is, hogy sokszor adja magát áldozatul, mint a hogy a fõpap évenként bemegy a szentélybe idegen vérrel;</li>
      <li>Mert különben sokszor kellett volna szenvednie a világ teremtetése óta; így pedig csak egyszer jelent meg az idõknek végén, hogy áldozatával eltörölje a bûnt.</li>
      <li>És miképen elvégezett dolog, hogy az emberek egyszer meghaljanak,  azután az ítélet:</li>
      <li>Azonképen Krisztus is egyszer megáldoztatván sokak  bûneinek eltörlése végett, másodszor bûn nélkül jelen meg azoknak, a kik õt várják  idvességökre.</li>
    </ol>
  </li>
  <li>
    <ol>
      <li>Minthogy a törvényben a jövendõ jóknak  árnyéka, nem maga a dolgok képe van meg, ennélfogva azokkal az áldozatokkal, a melyeket esztendõnként szünetlenül visznek, sohasem képes tökéletességre juttatni az odajárulókat;</li>
      <li>Különben megszûnt volna az áldozás, mivelhogy az egyszer megtisztult áldozók többé semminemû bûntudattal nem bírtak volna.</li>
      <li>De azok esztendõnként bûnre emlékeztetnek.</li>
      <li>Mert lehetetlen, hogy a bikák és bakok vére eltörölje a bûnöket.</li>
      <li>Azért a világba bejövetelekor így szól: Áldozatot és ajándékot  nem akartál, de testet alkottál nékem,</li>
      <li>Égõ és bûnért való áldozatokat nem kedveltél.</li>
      <li>Akkor mondám: Ímé itt vagyok, (a könyv fejezetében írva vagyon rólam), hogy cselekedjem óh Isten a te akaratodat.</li>
      <li>Fentebb mondván, hogy áldozatot és ajándékot és égõ, meg bûnért való áldozatokat nem akartál, sem nem kedveltél a melyeket a törvény szerint visznek,</li>
      <li>Ekkor ezt mondotta: Ímé itt vagyok, hogy cselekedjem a te akaratodat. Eltörli az elsõt, hogy meghagyja a másodikat,</li>
      <li>A mely akarattal szenteltettünk meg egyszer s mindenkorra, a Jézus Krisztus testének megáldozása által.</li>
      <li>És minden pap naponként szolgálatban áll és gyakorta viszi ugyanazokat az áldozatokat, a melyek sohasem képesek eltörölni a bûnöket.</li>
      <li>Õ azonban, egy áldozattal áldozván a bûnökért, mindörökre ûle az Istennek jobbjára,</li>
      <li>Várván ímmár, míg lábainak zsámolyául vettetnek az õ ellenségei.</li>
      <li>Mert egyetlenegy áldozatával örökre tökéletesekké tette a megszentelteket.</li>
      <li>Bizonyságot tesz pedig errõl mi nékünk a Szent Lélek is, mert minekutána elõre mondotta:</li>
      <li>Ez az a szövetség,  melyet kötök velök ama napok után, mondja az Úr: Adom az én törvényemet az õ szíveikbe, és az õ elméjökbe írom be azokat,</li>
      <li>zután így szól:] És az õ bûneikrõl és álnokságaikról többé meg nem emlékezem.</li>
      <li>A hol pedig bûnök bocsánata vagyon, ott nincs többé bûnért való áldozat.</li>
      <li>Mivelhogy azért atyámfiai bizodalmunk van a szentélybe való bemenetelre a Jézus vére által,</li>
      <li>on az úton, a melyet õ szentelt nékünk új és élõ [út] gyanánt, a kárpit, azaz az õ teste által,</li>
      <li>És lévén nagy papunk az Isten háza felett:</li>
      <li>Járuljunk hozzá igaz  szívvel, hitnek teljességével, mint a kiknek szívök tiszta a gonosz lelkiismerettõl,</li>
      <li>És testök meg van mosva tiszta vízzel; tartsuk meg a reménységnek vallását tántoríthatatlanul, mert hû az, a ki ígéretet tett,</li>
      <li>És ügyeljünk egymásra, a szeretetre és jó cselekedetekre való felbuzdulás végett,</li>
      <li>El nem hagyván a magunk gyülekezetét, a miképen szokásuk némelyeknek, hanem intvén egymást annyival inkább, mivel látjátok, hogy ama nap közelget.</li>
      <li>Mert ha szándékosan vétkezünk, az igazság megismerésére való eljutás után, akkor többé nincs bûnökért való áldozat,</li>
      <li>Hanem az ítéletnek valami rettenetes várása és a tûznek lángja, a mely megemészti az ellenszegülõket.</li>
      <li>A ki megveti a  Mózes törvényét, két vagy három tanubizonyságra  irgalom nélkül meghal;</li>
      <li>Gondoljátok meg, mennyivel súlyosabb büntetésre méltónak ítéltetik az, a ki az Isten Fiát megtapodja, és a szövetségnek vérét, melylyel megszenteltetett, tisztátalannak tartja, és a kegyelemnek Lelkét bántalmazza?</li>
      <li>Mert ismerjük azt, a ki így szólt: Enyém a bosszúállás,  én megfizetek, ezt mondja az Úr. És ismét: Az Úr megítéli az õ népét.</li>
      <li>Rettenetes dolog az élõ Istennek kezébe esni.</li>
      <li>Emlékezzetek pedig vissza a régebbi napokra, a melyekben, minekutána megvilágosíttattatok, sok szenvedésteljes küzdelmet állottatok ki,</li>
      <li>Midõn egyfelõl gyalázásokkal és nyomorgattatásokkal nyilvánosság elé hurczoltak titeket, másfelõl társai lettetek azoknak, a kik így jártak.</li>
      <li>Mert a foglyokkal is együtt szenvedtetek, és vagyonotok elrablását örömmel fogadtátok, tudván, hogy néktek jobb és maradandó vagyonotok  van a mennyekben.</li>
      <li>Ne dobjátok el hát bizodalmatokat, melynek nagy jutalma van.</li>
      <li>Mert békességes tûrésre van  szükségetek, hogy az Isten akaratát cselekedvén, elnyerjétek az ígéretet.</li>
      <li>Mert még vajmi kevés idõ, és a ki eljövendõ, eljõ és nem késik.</li>
      <li>Az igaz pedig hitbõl él. És  a ki meghátrál,  abban nem gyönyörködik a lelkem.</li>
      <li>mi nem vagyunk meghátrálás [emberei], hogy elvesszünk, hanem hitéi,  hogy életet nyerjünk.</li>
    </ol>
  </li>
  <li>
    <ol>
      <li>A hit pedig a reménylett dolgoknak valósága, és a nem látott dolgokról való meggyõzõdés.</li>
      <li>rt ezzel szereztek [jó] bizonyságot a régebbiek.</li>
      <li>Hit által értjük meg, hogy a világ Isten beszéde által  teremtetett, hogy a mi látható, a láthatatlanból állott elõ.</li>
      <li>Hit által vitt Ábel  becsesebb áldozatot Istennek, mint Kain, a mi által bizonyságot nyert a felõl, hogy igaz, bizonyságot tevén az õ ajándékairól Isten, és az által még holta után is beszél.</li>
      <li>Hit által vitetett fel Énokh,  hogy ne lásson halált, és nem találták meg, mert az Isten felvitte õt. Mert felvitetése elõtt bizonyságot nyert a felõl, hogy kedves volt Istennek.</li>
      <li>Hit nélkül pedig lehetetlen Istennek tetszeni; mert a ki Isten elé járul, hinnie kell, hogy õ létezik és megjutalmazza azokat, a kik õt keresik.</li>
      <li>Hit által tisztelte Istent Noé,  mikor megintetvén a még nem látott dolgok felõl, házanépe megtartására bárkát készített, a mely által kárhoztatá e világot és a hitbõl való igazságnak örökösévé lett.</li>
      <li>Hit által engedelmeskedett  Ábrahám, mikor elhívatott, hogy menjen ki arra a helyre, a melyet örökölendõ vala, és kiméne, nem tudván, hová megy.</li>
      <li>Hit által lakott az ígéret földén, mint  idegenben, sátorokban lakván Izsákkal és Jákóbbal, ugyanazon ígéretnek örökös társaival.</li>
      <li>Mert várja vala az alapokkal bíró várost, melynek építõje és alkotója az Isten.</li>
      <li>Hit által nyert erõt Sára  is az õ méhében való foganásra, és életkora ellenére szûlt, minthogy hûnek tartotta azt, a ki az ígéretet tette.</li>
      <li>Azért is egytõl, még pedig mintegy kihalttól annyian származtak, mint az égnek csillagai  sokaságra nézve, és mint a tenger partja mellett a fövény, mely megszámlálhatatlan.</li>
      <li>tben haltak meg mindezek, nem nyerve meg az ígéreteket,  hanem [csak] távolról látva és üdvözölve azokat, és vallást tevén arról,  hogy idegenek és vándorok a földön.</li>
      <li>Mert a kik így szólnak, nyilván jelentik, hogy hazát keresnek.</li>
      <li>És hogyha eszökbe jutott volna az, a melybõl kijöttek,  volt volna idejök a visszatérésre.</li>
      <li>Így azonban jobb után vágyódnak, tudniillik mennyei után; azért nem szégyenli õket az Isten, hogy  Istenöknek neveztessék, mert készített nékik várost.</li>
      <li>Hit által áldozta meg  Ábrahám Izsákot, próbára tétetvén, és az egyszülöttet vitte áldozatul, õ, ki az ígéreteket nyerte,</li>
      <li>A kinek meg volt mondva: Izsákban neveztetik néked mag;</li>
      <li>Úgy gondolkozván, hogy az Isten a halálból is képes feltámasztani, miért is õt példaképen visszanyerte.</li>
      <li>Hit által áldá meg a jövendõkre nézve  Izsák Jákóbot és Ézsaut.</li>
      <li>Hit által áldá meg a haldokló Jákób  a József fiainak mindenikét, és botja végére hajolva imádkozott.</li>
      <li>Hit által emlékezett meg élete végén József az Izráel fiainak kimenetelérõl,  és az õ tetemeirõl rendelkezett.</li>
      <li>Hit által rejtegették Mózest az õ szülei  születése után három hónapig, mivel látták, hogy kellemes a gyermek, és nem féltek a király parancsától.</li>
      <li>Hit által tiltakozott Mózes, midõn felnövekedett, hogy a  Faraó leánya fiának mondják,</li>
      <li>Inkább választván az Isten népével való együttnyomorgást, mint a bûnnek ideig-óráig való gyönyörûségét;</li>
      <li>Égyiptom kincseinél nagyobb gazdagságnak tartván Krisztus gyalázatát, mert a megjutalmazásra tekintett.</li>
      <li>Hit által hagyta  oda Égyiptomot, nem félvén a király haragjától; mert erõs szívû volt, mintha látta volna a láthatatlant.</li>
      <li>Hit által rendelte a páskát  és a vérnek kiontását, hogy az öldöklõ ne illesse az õ elsõszülötteiket.</li>
      <li>Hit által keltek át a veres  tengeren, mint valami szárazföldön, a mit megpróbálván az égyiptomiak, elnyelettek.</li>
      <li>Hit által omlottak le Jérikónak kõfalai,  midõn hét napig köröskörül járták.</li>
      <li>Hit által nem veszett el Ráháb, a  parázna nõ az engedetlenekkel együtt, befogadván a kémeket békességgel.</li>
      <li>És mit mondjak még? Hiszen kifogynék az idõbõl, ha szólnék  Gedeonról, Bárákról, Sámsonról, Jeftérõl, Dávidról, Sámuelrõl és a prófétákról;</li>
      <li>A kik hit által országokat  gyõztek le, igazságot cselekedtek, az ígéreteket elnyerték, az oroszlánok száját betömték.</li>
      <li>Megoltották a tûznek erejét, megmenekedtek  a kard élitõl, felerõsödtek a betegségbõl, erõsek lettek a háborúban, megszalasztották az idegenek  táborait.</li>
      <li>Asszonyok feltámadás útján visszanyerték halottjaikat;  mások kínpadra vonattak, visszautasítván a szabadulást, hogy becsesebb feltámadásban részesüljenek.</li>
      <li>Mások pedig megcsúfoltatások és megostoroztatások próbáját állották ki, sõt még bilincseket  és börtönt is;</li>
      <li>Megköveztettek, kínpróbát szenvedtek, szétfûrészeltettek, kardra hányattak, juhoknak és kecskéknek bõrében bujdostak, nélkülözve, nyomorgattatva, gyötörtetve,</li>
      <li>A kikre nem volt méltó e világ, bujdosva pusztákon és hegyeken, meg barlangokban és a földnek hasadékaiban.</li>
      <li>És mindezek, noha hit által jó bizonyságot nyertek, nem kapták meg az ígéretet.</li>
      <li>Mivel Isten mi felõlünk valami jobbról gondoskodott, hogy nálunk nélkül tökéletességre ne jussanak.</li>
    </ol>
  </li>
  <li>
    <ol>
      <li>Annakokáért mi is, kiket a bizonyságoknak ily nagy fellege vesz körül, félretéve minden akadályt és a megkörnyékezõ bûnt, kitartással fussuk meg az elõttünk levõ küzdõ tért.</li>
      <li>Nézvén a hitnek fejedelmére és bevégezõjére Jézusra, a ki az elõtte levõ öröm helyett, megvetve a gyalázatot, keresztet szenvedett, s az Isten királyi székének jobbjára ült.</li>
      <li>Gondoljátok meg azért, hogy õ ily ellene való támadást szenvedett el a bûnösöktõl, hogy el ne csüggedjetek lelkeitekben elalélván.</li>
      <li>Mert még végig nem állottatok ellent, tusakodván a bûn ellen.</li>
      <li>És elfeledkeztetek-é az intésrõl, a mely néktek mint fiaknak szól: Fiam,  ne vesd meg az Úrnak fenyítését, se meg ne lankadj, ha õ dorgál téged;</li>
      <li>Mert a kit szeret az  Úr, megdorgálja, megostoroz pedig mindent, a kit fiává fogad.</li>
      <li>Ha a fenyítést elszenveditek, akkor veletek úgy bánik az Isten, mint fiaival; mert melyik fiú az, a kit meg nem fenyít az apa?</li>
      <li>Ha pedig fenyítés nélkül valók vagytok, melyben mindenek részesültek, korcsok vagytok és nem fiak.</li>
      <li>Aztán, a mi testi apáink fenyítettek minket és becsültük õket; avagy nem sokkal inkább engedelmeskedünk-é a lelkek Atyjának, és élünk!</li>
      <li>Mert ám azok kevés ideig, tetszésök szerint fenyítettek; õ pedig javunkra, hogy szentségében részesüljünk.</li>
      <li>Bármely fenyítés ugyan jelenleg nem látszik örvendetesnek, hanem keservesnek, ámde utóbb az igazságnak békességes gyümölcsével fizet azoknak, a kik általa gyakoroltatnak.</li>
      <li>Annakokáért a lecsüggesztett kezeket és az ellankadt térdeket egyenesítsétek föl,</li>
      <li>És lábaitokkal egyenesen járjatok, hogy a sánta el ne hajoljon, sõt inkább meggyógyuljon.</li>
      <li>Kövessétek mindenki irányában a békességet  és a szentséget, a mely nélkül senki sem látja meg az Urat:</li>
      <li>Vigyázván arra, hogy az Isten kegyelmétõl senki el ne szakadjon; nehogy  a keserûségnek bármely gyökere, fölnevekedvén, megzavarjon, és ez által sokan megfertõztettessenek.</li>
      <li>Ne legyen senki parázna vagy istentelen, mint Ézsau,  a ki egy ételért eladta elsõ szülöttségi jogát.</li>
      <li>rt tudjátok, hogy azután is, mikor akarta örökölni az áldást, megvettetett; mert nem találta meg a megbánás helyét, noha könyhullatással kereste azt [az áldást].</li>
      <li>Mert nem járultatok megtapintható hegyhez, és lángoló  tûzhöz, és sûrû homályhoz, és sötétséghez, és szélvészhez,</li>
      <li>És trombita harsogásához, és a mondásoknak szavához, melyet a kik hallottak, kérték,  hogy ne intéztessék hozzájok szó;</li>
      <li>Mert nem bírták ki, a mi parancsolva volt: Még ha oktalan állat  ér is a hegyhez, megköveztessék, vagy nyillal lövettessék le;</li>
      <li>És oly rettenetes volt a látomány, hogy Mózes is mondá: Megijedtem és remegek:</li>
      <li>Hanem járultatok Sion hegyéhez, és az élõ Istennek városához, a  mennyei Jeruzsálemhez, és az angyalok ezreihez,</li>
      <li>Az elsõszülöttek seregéhez és egyházához, a kik be vannak írva a mennyekben, és mindenek bírájához Istenhez, és a tökéletes igazak lelkeihez,</li>
      <li>És az újszövetség közbenjárójához Jézushoz, és a meghintésnek véréhez, mely jobbat beszél, mint az Ábel vére.</li>
      <li>Vigyázzatok, meg ne vessétek azt, a ki szól; mert ha azok meg nem menekültek, a kik a földön szólót megvetették, sokkal kevésbbé mi, ha elfordulunk attól, a ki a mennyekbõl vagyon,</li>
      <li>Kinek szava akkor megrendítette a földet, most pedig ígéretet tesz, mondván: Még egyszer megrázom nemcsak a földet, hanem az eget is.</li>
      <li>Az a "még egyszer" pedig jelenti az állhatatlan dolgoknak mint teremtményeknek megváltozását, hogy a rendíthetetlen dolgok maradjanak meg.</li>
      <li>Annakokáért mozdíthatatlan országot nyervén, legyünk háládatosak, melynél fogva szolgáljunk az Istennek tetszõ módon kegyességgel és félelemmel.</li>
      <li>Mert a mi Istenünk megemésztõ tûz.</li>
    </ol>
  </li>
  <li>
    <ol>
      <li>Az atyafiúi szeretet maradjon meg.</li>
      <li>A vendégszeretetrõl el ne felejtkezzetek, mert ez által némelyek, tudtokon kívül, angyalokat vendégeltek meg.</li>
      <li>Emlékezzetek meg a foglyokról, mint fogolytársak, a gyötrõdõkrõl, mint a kik magatok is testben vagytok.</li>
      <li>Tisztességes minden tekintetben a házasság és a szeplõtelen házaságy; a paráznákat  pedig és a házasságrontókat megítéli az Isten.</li>
      <li>Fösvénység nélkül való legyen a magatok viselete; elégedjetek meg azzal, a mitek van;  mert Õ mondotta: Nem hagylak el,  sem el nem távozom tõled;</li>
      <li>Úgy hogy bízvást mondjuk: Az Úr az én segítségem, nem  félek; ember mit árthat én nékem?</li>
      <li>Emlékezzetek meg a ti elõljáróitokról, a kik szólották néktek az Isten beszédét, és figyelmezvén az õ életök végére, kövessétek hitöket.</li>
      <li>Jézus Krisztus tegnap és ma és örökké ugyanaz.</li>
      <li>Különbözõ és idegen tudományok által ne hagyjátok magatokat félrevezettetni; mert jó dolog, hogy kegyelemmel erõsíttessék meg a szív, nem ennivalókkal, a melyeknek semmi hasznát sem veszik azok, a kik azok körül járnak.</li>
      <li>Van oltárunk, a melyrõl nincs joguk enni azoknak, a kik a sátornak szolgálnak.</li>
      <li>Mert a mely állatok vérét a fõpap beviszi a szentélybe a bûnért, azoknak testét megégetik a táboron kívül.</li>
      <li>Annakokáért Jézus is, hogy megszentelje az õ tulajdon vére által a népet, a kapun kívül szenvedett.</li>
      <li>Menjünk ki tehát õ hozzá a táboron kívül, az õ gyalázatát hordozván.</li>
      <li>Mert nincsen itt maradandó városunk, hanem a jövendõt keressük.</li>
      <li>Annakokáért õ általa vigyünk dícséretnek áldozatát mindenkor Isten elé, azaz az õ nevérõl vallást tevõ  ajkaknak gyümölcsét.</li>
      <li>A jótékonyságról pedig és az adakozásról el ne felejtkezzetek, mert ilyen áldozatokban gyönyörködik az Isten.</li>
      <li>Engedelmeskedjetek elõljáróitoknak  és fogadjatok szót, mert õk vigyáznak lelkeitekre,  mint számadók; hogy ezt örömmel míveljék és nem bánkódva, mert ez néktek nem használ.</li>
      <li>Imádkozzatok érettünk. Mert úgy vagyunk meggyõzõdve, hogy jó lelkiismeretünk van, igyekezvén mindenekben tisztességesen forgolódni.</li>
      <li>Kiváltképen pedig arra kérlek, hogy ezt cselekedjétek, hogy mihamarább visszaadhassam néktek.</li>
      <li>A békesség Istene pedig, a ki kihozta a halálból a juhoknak  nagy pásztorát, örök szövetség vére által, a mi Urunkat Jézust,</li>
      <li>Tegyen készségesekké titeket minden jóra, hogy cselekedjétek az õ akaratát, azt munkálván ti bennetek, a mi kedves õ elõtte a Jézus Krisztus által, a kinek dicsõség örökkön örökké. Ámen.</li>
      <li>Kérlek pedig titeket atyámfiai, szívleljétek meg ez intõ beszédet, hiszen röviden is írtam néktek.</li>
      <li>Legyen tudtotokra, hogy a mi atyánkfia Timótheus kiszabadult, a kivel ha csakhamar eljõ, meglátogatlak titeket.</li>
      <li>Köszöntsétek minden elõljárótokat és a szenteket mind. Köszöntenek titeket az Olaszországból valók.</li>
      <li>Kegyelem mindnyájatokkal! Ámen!</li>
    </ol>
  </li>
</ol>