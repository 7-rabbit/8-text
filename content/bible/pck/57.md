<ol>
  <li>
    <ol>
      <li>Paula, Kris Jesu hentapa leh, I unaupa Timothi in. Ka deihtak leh ka sepgimpih uh Philemon kiang ah,</li>
      <li>Ka sanggamnu uh Apphia kiang ah, ka sepaih pih uh Arkipka kiangah, leh na ina saptuam kikhawmte kiang ah leng;</li>
      <li>Pathian I Pa leh Toupa Jesu Kris kiang a kipan hehpihna leh lemna na kiang uah awm hen.</li>
      <li>Ka thumna peuh ah na min lou gige in, ka Pathian kiang ah kipahthu ka gen gige hi;</li>
      <li>Toupa Jesu lamah leh misiangthou tengteng lam a itna leh ginna na neih tuh za in;</li>
      <li>Na ginna ki kawppihna, noumau a om thilhoih chiteng theih kimna lam ah, Kris lam a a hawng phattuam theihna ding in.</li>
      <li>Unaupa aw, nangmah ziak a misiangthoute lungtang a hawng halh tak ziakin na itna ah ka kipak in ka kha a muang mahmah hi.</li>
      <li>Huaziakin, akilawm hun hih ding in nang thu hawnpiak Kris a kingap mahmah leng leng.</li>
      <li>Itna ziakin (Paul putek hial ka hi a, tun ah Kris Jesu hentapa leng kana hita na a) a nget in ka hon ngen zaw ahi:</li>
      <li>Ka ta Onesima, kolbun kawm a ka neihkhiak amah a ding in na kiang ah ka ngetsak ahi.</li>
      <li>Amah tuh tuma in nang a ding in a phatuam kei a, tun zaw kei leh nang a ding in a phatuam ta hi;</li>
      <li>Amahtak, ka lungtang mahmah, na kiang ah ka hon sawl kik nawnta hi.</li>
      <li>Amahtuh tanchinhoih a kawl ka butna a nangmah sika na a hawn sepsak theihna ding in ka kianga awmsak niloh ka ut mahmah a;</li>
      <li>Himahleh, na hehpihna tuh hehpihsak teitei bang hilo in, na thuthu bang ahihtheih zawkna ding in, na thu lo in bangmah hih ka ut kei hi.</li>
      <li>Sawtlo kalnang a hawn khen tuh khantawn a amah na neih tawntung na gau ahi kha mai ding hi,</li>
      <li>Himahleh sikha bang hinwnlo a, sikha sang a hoih unau deihtak bang zaw in; keia ding in deihtak ahi tuam a, nang a ding ngial in houh saah leh Toupa ah nak hihna zouzen inchia:</li>
      <li>Huchi in, lawma na hawn sim leh, keimah bangin amah na na kipahpih in.</li>
      <li>Huan, natung a thil banghiam a hihkhelh a, na banghiam khattou abat leh keimah bat in bawl in.</li>
      <li>Kei Paul in keima khut ngeia ka gelh ahi. Kei mah in ka ditsak ding ahi; ka lak a nangmahngei in leng bat na neihsam dan hawn hilh zaw kahi kei hi.</li>
      <li>Ahi, unaupa aw, nangmah ziakin Toupa ah ka kipahna hawn neisak inla, Kris ah leng ka lungtang hihhalh in.</li>
      <li>Ka gen sang a thupi zawtham in na hih ding chih ka theih ziakin, nawnna man gingta in na kiang ah ka gelh ahi.</li>
      <li>Abang abang hileh, huaikia hih louin, tunna ding hawnna suktuah sak in; na thumnate uh ziakin na kiang ua piak ka hi ding chih ka kigingta ngal a.</li>
      <li>Epaphra, Kris Jesu a ka hentakpih pan, chibai a hawn buk hi:</li>
      <li>ka naseppih Marka te, Aristarka te, Dema te, Luke ten leng huchibang mah in a honbuk uhi.I Toupa Jesu Kris hehpihna na kha toh om hen. Amen.</li>
      <li>I Toupa Jesu Kris hehpihna na kha toh om hen. Amen.</li>
    </ol>
  </li>
</ol>