<ol>
  <li>
    <ol>
      <li>Den eldste - til Gajus, den elskede, som jeg elsker i sannhet.</li>
      <li>Du elskede! jeg ønsker at du i alle deler må ha det godt og være ved god helse, likesom din sjel har det godt.</li>
      <li>For jeg blev meget glad da det kom nogen brødre og vidnet om din sannhet, således som du vandrer i sannhet.</li>
      <li>Større glede har jeg ikke enn dette at jeg hører mine barn vandrer i sannheten.</li>
      <li>Du elskede! du gjør en trofast gjerning med det du gjør imot brødrene, enda de er fremmede,</li>
      <li>og de har vidnet om din kjærlighet for menigheten. Du vil gjøre vel om du hjelper dem på vei, således som det sømmer sig for Gud;</li>
      <li>for det var for hans navns skyld de drog ut, og av hedningene tar de ikke imot noget.</li>
      <li>Vi er derfor skyldige å ta oss av slike, forat vi kan bli medarbeidere for sannheten.</li>
      <li>Jeg har skrevet noget til menigheten; men Diotrefes, som gjerne vil være førstemann iblandt dem, tar ikke imot oss.</li>
      <li>Derfor vil jeg, når jeg kommer, minne om de gjerninger som han gjør, idet han baktaler oss med onde ord; og ikke tilfreds med dette tar han ikke selv imot brødrene, og dem som vil det, hindrer han og støter dem ut av menigheten.</li>
      <li>Du elskede! ta ikke efter det onde, men det gode! Den som gjør det gode, er av Gud; den som gjør det onde, har ikke sett Gud.</li>
      <li>Demetrius har godt lov av alle, og av sannheten selv; men også vi gir ham godt vidnesbyrd, og du vet at vårt vidnesbyrd er sant.</li>
      <li>Jeg hadde meget å skrive til dig, men jeg vil ikke skrive til dig med blekk og penn;</li>
      <li>men jeg håper snart å få se dig, og så skal vi tale muntlig sammen.</li>
      <li>Fred være med dig! Vennene hilser dig. Hils vennene ved navn!</li>
    </ol>
  </li>
</ol>