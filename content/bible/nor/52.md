<ol>
  <li>
    <ol>
      <li>Paulus og Silvanus og Timoteus - til tessalonikernes menighet i Gud Fader og den Herre Jesus Kristus: Nåde være med eder og fred!</li>
      <li>Vi takker alltid Gud for eder alle når vi kommer eder i hu i våre bønner,</li>
      <li>idet vi uavlatelig minnes eders virksomhet i troen og arbeid i kjærligheten og tålmod i håpet på vår Herre Jesus Kristus for vår Guds og Faders åsyn,</li>
      <li>da vi er visse på at I er utvalgt, brødre, I som er elsket av Gud.</li>
      <li>For vårt evangelium kom ikke til eder bare i ord, men og i kraft og i den Hellige Ånd og i stor fullvisshet, likesom I jo vet hvorledes vi var iblandt eder for eders skyld,</li>
      <li>og I blev efterfølgere av oss og av Herren, idet I tok imot ordet under megen trengsel med glede i den Hellige Ånd,</li>
      <li>så I er blitt et forbillede for alle de troende i Makedonia og Akaia.</li>
      <li>For fra eder har Herrens ord lydt ut; ikke bare i Makedonia og Akaia, men allesteds er eders tro på Gud kommet ut, så vi ikke trenger til å tale noget om det;</li>
      <li>for selv forteller de om oss hvad inngang vi fikk hos eder, og hvorledes I vendte eder til Gud fra avgudene, for å tjene den levende og sanne Gud</li>
      <li>og vente på hans Sønn fra himlene som han opvakte fra de døde, Jesus, han som frir oss fra den kommende vrede.</li>
    </ol>
  </li>
  <li>
    <ol>
      <li>For selv vet I, brødre, om den inngang vi fikk hos eder, at den ikke er blitt uten frukt;</li>
      <li>men enda vi forut hadde lidt og var blitt mishandlet i Filippi, som I vet, fikk vi dog frimodighet i vår Gud til å tale Guds evangelium til eder under megen strid.</li>
      <li>For vår forkynnelse kommer ikke av villfarelse eller av urenhet eller med svik;</li>
      <li>men likesom vi av Gud er aktet verdige til at evangeliet blev oss betrodd, således taler vi, ikke som de som vil tekkes mennesker, men Gud, som prøver våre hjerter.</li>
      <li>For hverken kom vi nogensinne med smigrende ord, som I vet, eller med skalkeskjul for havesyke, Gud er vårt vidne,</li>
      <li>heller ikke søkte vi ære av mennesker, hverken av eder eller av andre, enda vi hadde kunnet kreve ære som Kristi apostler;</li>
      <li>men vi var milde iblandt eder: likesom en mor varmer sine barn ved sitt bryst,</li>
      <li>således vilde vi gjerne i inderlig kjærlighet til eder gi eder ikke bare Guds evangelium, men og vårt eget liv, fordi I var blitt oss kjære.</li>
      <li>I minnes jo, brødre, vårt strev og vår møie: under arbeid natt og dag, for ikke å falle nogen av eder til byrde, forkynte vi Guds evangelium for eder.</li>
      <li>I er vidner, og Gud med, hvor hellig og rettferdig og ulastelig vi ferdedes iblandt eder, I troende,</li>
      <li>likesom I vet hvorledes vi formante hver og en av eder, som en far sine barn, og la eder på hjerte</li>
      <li>og bad eder inderlig å vandre verdig for Gud, som har kalt eder til sitt rike og sin herlighet.</li>
      <li>Og derfor takker også vi Gud uavlatelig for at da I fikk det Guds ord vi forkynte, tok I imot det, ikke som et menneske-ord, men, som det i sannhet er, som et Guds ord, som og viser sig virksomt i eder som tror.</li>
      <li>For I, brødre, er blitt efterfølgere av de Guds menigheter som er i Kristus Jesus i Judea, idet og I har lidt det samme av eders egne landsmenn som de har lidt av jødene,</li>
      <li>som og slo den Herre Jesus og profetene ihjel og forfulgte oss og ikke tekkes Gud og står alle mennesker imot,</li>
      <li>idet de hindrer oss fra å tale til hedningene, så de kan bli frelst, forat de alltid må fylle sine synders mål. Dog, vreden har endelig nådd dem!</li>
      <li>Men da vi, brødre, hadde vært skilt fra eder en kort stund, med vårt åsyn, ikke med hjertet, gjorde vi oss i vår store lengsel så meget mere umak for å få se eders åsyn,</li>
      <li>fordi vi gjerne vilde komme til eder - jeg, Paulus, både én gang og to ganger - men Satan hindret oss.</li>
      <li>For hvem er vel vårt håp eller vår glede eller vår hederskrans? er ikke også I det for vår Herre Jesu åsyn ved hans komme?</li>
      <li>I er jo vår ære og vår glede.</li>
    </ol>
  </li>
  <li>
    <ol>
      <li>Derfor, da vi ikke lenger kunde holde det ut, fant vi det best å bli alene tilbake i Aten,</li>
      <li>og vi sendte Timoteus, vår bror og Guds tjener i Kristi evangelium, for å styrke eder og formane eder om eders tro,</li>
      <li>at ikke nogen måtte bli vaklende i disse trengsler. I vet jo selv at vi er satt til det;</li>
      <li>for da vi var hos eder, sa vi eder også forut at vi vilde komme til å lide trengsel, som det også gikk, og som I vet.</li>
      <li>Derfor sendte jeg da også bud, da jeg ikke lenger kunde holde det ut, for å få vite om eders tro, om fristeren skulde ha fristet eder og vårt arbeide skulde bli forgjeves</li>
      <li>Men nu, da Timoteus er kommet til oss fra eder og har båret oss godt budskap om eders tro og kjærlighet, og om at I alltid har oss i vennlig minne og lenges efter å se oss, likesom vi lenges efter eder,</li>
      <li>så blev vi da, brødre, trøstet over eder i all vår nød og trengsel, ved eders tro.</li>
      <li>For nu lever vi, såfremt I står fast i Herren.</li>
      <li>For hvad takk kan vi gi Gud til vederlag for eder, for all den glede som vi har over eder for vår Guds åsyn,</li>
      <li>idet vi natt og dag inderlig beder om å få se eders åsyn og bøte på det som ennu fattes i eders tro?</li>
      <li>Men han, vår Gud og Fader, og vår Herre Jesus styre vår vei til eder!</li>
      <li>Og eder gi Herren rikdom og overflod av kjærlighet til hverandre og til alle, likesom vi har den til eder,</li>
      <li>forat han kan styrke eders hjerter, så de blir ulastelige i hellighet for vår Guds og Faders åsyn, når vår Herre Jesus kommer med alle sine hellige!</li>
    </ol>
  </li>
  <li>
    <ol>
      <li>For øvrig altså, brødre, ber og formaner vi eder i den Herre Jesus at likesom I har lært av oss hvorledes I bør vandre og tekkes Gud, således som I også gjør, så må I enn mere gjøre fremgang deri.</li>
      <li>I vet jo hvilke bud vi gav eder ved den Herre Jesus.</li>
      <li>For dette er Guds vilje, eders helliggjørelse: at I avholder eder fra hor;</li>
      <li>at hver av eder vet å vinne sig sin egen make, i helligelse og ære,</li>
      <li>ikke i lystens brynde, som hedningene, som ikke kjenner Gud;</li>
      <li>at ingen skal gjøre sin bror urett og uskjell i det han har å gjøre med ham; for Herren er hevner over alt dette, således som vi også forut har sagt og vidnet for eder.</li>
      <li>For Gud kalte oss ikke til urenhet, men til helliggjørelse.</li>
      <li>Den altså som ringeakter dette, han ringeakter ikke et menneske, men Gud, som også gir sin Hellige Ånd i eder.</li>
      <li>Men om broderkjærligheten trenger I ikke til at nogen skriver til eder; for I er selv lært av Gud til å elske hverandre;</li>
      <li>I gjør det jo også mot alle brødrene i hele Makedonia. Dog formaner vi eder, brødre, at I enn mere gjør fremgang deri,</li>
      <li>og at I setter eders ære i å leve stille og ta vare på eders egne ting og arbeide med eders hender, så som vi bød eder,</li>
      <li>forat I kan omgåes sømmelig med dem som er utenfor, og ikke trenge til nogen.</li>
      <li>Men vi vil ikke, brødre, at I skal være uvitende om de hensovede, forat I ikke skal sørge således som de andre, som ikke har håp.</li>
      <li>For så sant Vi tror at Jesus døde og stod op, så skal og Gud ved Jesus føre de hensovede sammen med ham.</li>
      <li>For dette sier vi eder med et ord av Herren at vi som lever, som blir tilbake inntil Herren kommer, skal ingenlunde komme i forveien for de hensovede;</li>
      <li>for Herren selv skal komme ned fra himmelen med et bydende rop, med overengels røst og med Guds basun, og de døde i Kristus skal først opstå;</li>
      <li>derefter skal vi som lever, som blir tilbake, sammen med dem rykkes i skyer op i luften for å møte Herren, og så skal vi alltid være med Herren.</li>
      <li>Trøst da hverandre med disse ord!</li>
    </ol>
  </li>
  <li>
    <ol>
      <li>Men om tidene og stundene, brødre, trenger I ikke til at nogen skriver til eder;</li>
      <li>I vet jo selv grant at Herrens dag kommer som en tyv om natten.</li>
      <li>Når de sier: Fred og ingen fare! da kommer en brå undergang over dem, likesom veer over den fruktsommelige, og de skal ingenlunde undfly.</li>
      <li>Men I, brødre, er ikke i mørket, så dagen skulde komme over eder som en tyv;</li>
      <li>for I er alle lysets barn og dagens barn; vi hører ikke natten eller mørket til.</li>
      <li>La oss derfor ikke sove, som de andre, men la oss våke og være edrue!</li>
      <li>De som sover, sover jo om natten, og de som drikker sig drukne, er drukne om natten;</li>
      <li>men vi som hører dagen til, la oss være edrue, iklædd troens og kjærlighetens brynje og med håpet om frelse som hjelm;</li>
      <li>for Gud bestemte oss ikke til vrede, men til å vinne frelse ved vår Herre Jesus Kristus,</li>
      <li>han som døde for oss, forat vi, enten vi våker eller sover, skal leve sammen med ham.</li>
      <li>Forman derfor hverandre, og opbygg den ene den andre, som I og gjør!</li>
      <li>Men vi ber eder, brødre, at I skjønner på dem som arbeider iblandt eder og er eders forstandere i Herren og formaner eder,</li>
      <li>og at I holder dem overmåte høit i kjærlighet for deres gjernings skyld. Hold fred med hverandre!</li>
      <li>Og vi formaner eder, brødre, påminn de uskikkelige, trøst de mismodige, hjelp de skrøpelige, vær langmodige mot alle!</li>
      <li>Se til at ingen gjengjelder nogen ondt med ondt, men legg alltid vinn på det som godt er, mot hverandre og mot alle</li>
      <li>Vær alltid glade,</li>
      <li>bed uavlatelig,</li>
      <li>takk for alt! for dette er Guds vilje i Kristus Jesus til eder.</li>
      <li>Utslukk ikke Ånden,</li>
      <li>ringeakt ikke profetisk tale;</li>
      <li>men prøv alt, hold fast på det gode,</li>
      <li>avhold eder fra allslags ondt!</li>
      <li>Men han selv, fredens Gud, hellige eder helt igjennem, og gid eders ånd og sjel og legeme må bevares fullkomne, ulastelige ved vår Herre Jesu Kristi komme!</li>
      <li>Han er trofast som har kalt eder; han skal og gjøre det.</li>
      <li>Brødre, bed for oss!</li>
      <li>Hils alle brødrene med et hellig kyss!</li>
      <li>Jeg besverger eder ved Herren at I lar brevet bli lest for alle brødrene.</li>
      <li>Vår Herre Jesu Kristi nåde være med eder!</li>
    </ol>
  </li>
</ol>