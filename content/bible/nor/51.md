<ol>
  <li>
    <ol>
      <li>Paulus, ved Guds vilje Kristi Jesu apostel, og broderen Timoteus</li>
      <li>- til de hellige og troende brødre i Kristus i Kolossæ: Nåde være med eder og fred fra Gud vår Fader!</li>
      <li>Vi takker alltid Gud og vår Herre Jesu Kristi Fader når vi beder for eder,</li>
      <li>efterat vi har hørt om eders tro på Kristus Jesus og den kjærlighet som I har til alle de hellige,</li>
      <li>for det håps skyld som er gjemt for eder i himlene, som I forut har hørt om ved sannhetens ord i evangeliet,</li>
      <li>som er kommet til eder, likesom det og er i hele verden og bærer frukt og vokser som hos eder, fra den dag I hørte det og lærte å kjenne Guds nåde i sannhet,</li>
      <li>således som I har lært av Epafras, vår elskede medtjener, som er en tro Kristi tjener for eder,</li>
      <li>han som også har fortalt oss om eders kjærlighet i Ånden.</li>
      <li>Derfor holder vi fra den dag vi hørte det, ikke op med å gjøre bønn for eder og bede at I må fylles med kunnskap om hans vilje i all åndelig visdom og forstand,</li>
      <li>at I kan vandre verdig for Herren til velbehag i alt, så I bærer frukt og vokser i all god gjerning ved kunnskapen om Gud,</li>
      <li>så I styrkes med all styrke efter hans herlighets kraft til all tålmodighet og langmodighet,</li>
      <li>så I med glede takker Faderen, som gjorde oss skikkede til å få del i de helliges arvelodd i lyset,</li>
      <li>han som fridde oss ut av mørkets makt og satte oss over i sin elskede Sønns rike,</li>
      <li>i hvem vi har forløsningen, syndenes forlatelse.</li>
      <li>Og han er et billede av Gud den usynlige, den førstefødte fremfor enhver skapning;</li>
      <li>for i ham er alle ting skapt, de i himlene og de på jorden, de synlige og de usynlige, enten det så er troner eller herredømmer eller makter eller myndigheter; alt er det skapt ved ham og til ham,</li>
      <li>og han er før alle ting, og alle ting står ved ham.</li>
      <li>Og han er hovedet for legemet, som er menigheten, han som er ophavet, den førstefødte av de døde, forat han i alle deler skulde være den ypperste;</li>
      <li>for det var Guds vilje at hele hans fylde skulde ta bolig i ham,</li>
      <li>og ved ham å forlike alle ting med sig, idet han gjorde fred ved hans korses blod, - ved ham, enten det er de på jorden eller de i himlene.</li>
      <li>Også eder, som fordum var fremmede og fiender ved eders sinnelag, i de onde gjerninger,</li>
      <li>eder har han nu forlikt i hans jordiske legeme ved døden, for å fremstille eder hellige og ulastelige og ustraffelige for sitt åsyn,</li>
      <li>så sant I blir ved i troen, grunnfestet og faste, og ikke lar eder rokke fra det håp evangeliet gir, det som I har hørt, som er blitt forkynt for enhver skapning under himmelen, og som jeg, Paulus, er blitt tjener for.</li>
      <li>Nu gleder jeg mig over mine lidelser for eder og utfyller i mitt kjød det som ennu fattes i Kristi trengsler, for hans legeme, som er menigheten,</li>
      <li>hvis tjener jeg er blitt efter den Guds husholdning som er mig gitt iblandt eder, det vil si å fullføre Guds ord,</li>
      <li>den hemmelighet som har vært skjult fra alle tiders og slekters ophav, men nu er blitt åpenbaret for hans hellige,</li>
      <li>for hvem Gud vilde kunngjøre hvor rik på herlighet denne hemmelighet er iblandt hedningene, det er Kristus iblandt eder, håpet om herlighet.</li>
      <li>Og ham forkynner vi, idet vi formaner hvert menneske og lærer hvert menneske med all visdom for å fremstille hvert menneske fullkomment i Kristus.</li>
      <li>For dette arbeider jeg og, idet jeg strider ved hans kraft, som virker i mig med styrke.</li>
    </ol>
  </li>
  <li>
    <ol>
      <li>For jeg vil at I skal vite hvor stor strid jeg har for eder og dem i Laodikea og så mange som ikke har sett mitt åsyn i kjødet,</li>
      <li>forat deres hjerter må bli trøstet, så de knyttes sammen i kjærlighet og når frem til hele rikdommen av den fullvisse innsikt, til kunnskap om Guds hemmelighet, det er Kristus,</li>
      <li>i hvem alle visdommens og kunnskapens skatter er skjult til stede.</li>
      <li>Dette sier jeg forat ingen skal dåre eder ved lokkende tale.</li>
      <li>For om jeg enn er fraværende i kjødet, så er jeg dog hos eder i ånden, idet jeg med glede ser eders gode orden og den faste grunn i eders tro på Kristus.</li>
      <li>Likesom I altså mottok Kristus Jesus som Herre, så vandre i ham,</li>
      <li>så I er rotfestet og blir opbygget i ham og faste i troen, således som I har lært, rike på den med takksigelse.</li>
      <li>Se til at det ikke må være nogen som gjør eder til sitt rov ved verdslig visdom og tomt bedrag, efter menneskenes lære, efter verdens barnelærdom og ikke efter Kristus.</li>
      <li>For i ham bor hele guddommens fylde legemlig,</li>
      <li>Og I er fylt i ham, som er hovedet for all makt og myndighet,</li>
      <li>han i hvem I og blev omskåret med en omskjærelse som ikke er gjort med hender, ved avklædningen av kjødets legeme, ved Kristi omskjærelse,</li>
      <li>idet I blev begravet med ham i dåpen, og i den blev I og opreist med ham ved troen på Guds kraft, han som opreiste ham fra de døde.</li>
      <li>Også eder, som var døde ved eders overtredelser og eders kjøds forhud, eder gjorde han levende med ham, idet han tilgav oss alle våre overtredelser</li>
      <li>og utslettet skyldbrevet mot oss, som var skrevet med bud, det som gikk oss imot, og det tok han bort idet han naglet det til korset.</li>
      <li>Han avvæbnet maktene og myndighetene og stilte dem åpenlyst til skue, idet han viste sig som seierherre over dem på korset.</li>
      <li>La derfor ingen dømme eder for mat eller drikke, eller i spørsmål om høitid eller nymåne eller sabbat;</li>
      <li>disse ting er en skygge av det som skulde komme, men legemet hører Kristus til.</li>
      <li>La ingen frarøve eder kamp-prisen, om nogen prøver på det ved ydmykhet og engle-dyrkelse, idet han gir sig av med syner, blir opblåst uten grunn av sitt kjødelige sinn</li>
      <li>og ikke holder fast ved hovedet, hvorfra hele legemet, hjulpet og sammenføiet ved sine ledemot og bånd, vokser Guds vekst.</li>
      <li>Er I avdød med Kristus fra verdens barnelærdom, hvorfor gir de eder da, som om I levde i verden, slike bud:</li>
      <li>Ta ikke! smak ikke! rør ikke!</li>
      <li>- ting som dog alle sammen er bestemt til å fortæres ved bruken - efter menneskenes bud og lærdommer,</li>
      <li>som vel har ord for visdom ved selvvalgt dyrkelse og ydmykhet og mishandling av legemet, ikke ved noget som er ære verdt, bare til mettelse for kjødet?</li>
    </ol>
  </li>
  <li>
    <ol>
      <li>Er I da opreist med Kristus, da søk det som er der oppe, der Kristus sitter ved Guds høire hånd!</li>
      <li>La eders hu stå til det som er der oppe, ikke til det som er på jorden!</li>
      <li>I er jo død, og eders liv er skjult med Kristus i Gud;</li>
      <li>når Kristus, vårt liv, åpenbares, da skal og I åpenbares med ham i herlighet.</li>
      <li>Så død da eders jordiske lemmer: utukt, urenhet, brynde, ond lyst og havesyke, som jo er avgudsdyrkelse;</li>
      <li>for disse ting kommer Guds vrede over vantroens barn;</li>
      <li>iblandt dem vandret også I fordum, da I levde i disse ting;</li>
      <li>men nu skal også I avlegge dem alle: vrede, hissighet, ondskap, spott, skammelig snakk av eders munn;</li>
      <li>lyv ikke mot hverandre, I som har avklædd eder det gamle menneske med dets gjerninger</li>
      <li>og iklædd eder det nye, som fornyes til kunnskap efter sin skapers billede;</li>
      <li>her er ikke greker og jøde, omskjærelse og forhud, barbar, skyter, træl, fri, men Kristus er alt og i alle.</li>
      <li>Iklæ eder da, som Guds utvalgte, hellige og elskede, inderlig barmhjertighet, godhet, ydmykhet, saktmodighet, langmodighet,</li>
      <li>så I tåler hverandre og tilgir hverandre om nogen har klagemål imot nogen; som Kristus har tilgitt eder, således og I!</li>
      <li>Men over alt dette iklæ eder kjærligheten, som er fullkommenhetens sambånd.</li>
      <li>Og Kristi fred råde i eders hjerter, den som I og blev kalt til i ett legeme, og vær takknemlige!</li>
      <li>La Kristi ord bo rikelig hos eder, så I lærer og formaner hverandre i all visdom med salmer og lovsanger og åndelige viser og synger yndig i eders hjerter for Gud,</li>
      <li>og alt som I gjør i ord eller i gjerning, gjør det alt i den Herre Jesu navn, idet I takker Gud Fader ved ham!</li>
      <li>I hustruer! underordne eder under eders menn, som det sømmer sig i Herren!</li>
      <li>I menn! elsk eders hustruer og vær ikke bitre mot dem!</li>
      <li>I barn! vær lydige mot eders foreldre i alle ting! for dette er velbehagelig i Herren.</li>
      <li>I fedre! opegg ikke eders barn, forat de ikke skal tape motet!</li>
      <li>I tjenere! vær lydige i alle ting imot eders herrer efter kjødet, ikke med øientjeneste, som de som vil tekkes mennesker, men i hjertets enfold, idet I frykter Herren!</li>
      <li>Det I gjør, gjør det av hjertet, som for Herren og ikke for mennesker,</li>
      <li>for I vet at I skal få arven til lønn av Herren. Tjen den Herre Kristus!</li>
      <li>for den som gjør urett, skal få igjen den urett han gjorde, og det blir ikke gjort forskjell på folk.</li>
    </ol>
  </li>
  <li>
    <ol>
      <li>I herrer! gjør imot eders tjenere det som rett og rimelig er, for I vet at også I har en herre i himlene!</li>
      <li>Vær vedholdende i bønnen, så I våker i den med takksigelse,</li>
      <li>og bed også for oss at Gud må oplate oss en dør for ordet så vi kan forkynne Kristi hemmelighet, den for hvis skyld jeg og er i lenker,</li>
      <li>forat jeg kan åpenbare den således som jeg bør tale.</li>
      <li>Omgåes i visdom med dem som er utenfor, så I kjøper den beleilige tid.</li>
      <li>Eders tale være alltid tekkelig, krydret med salt, så I vet hvorledes I bør svare enhver.</li>
      <li>Hvorledes det går mig, det skal Tykikus fortelle eder alt sammen, han min elskede bror og trofaste hjelper og medtjener i Herren,</li>
      <li>som jeg just derfor sender til eder, forat I skal få vite hvorledes det er med oss, og forat han skal trøste eders hjerter,</li>
      <li>tillikemed Onesimus, den trofaste og elskede bror, som er fra eders by; de skal fortelle eder alt herfra.</li>
      <li>Aristarkus, min medfange, hilser eder, og Markus, Barnabas' søskenbarn, som I fikk pålegg om - når han kommer til eder, da ta imot ham -</li>
      <li>og Jesus med tilnavnet Justus; iblandt de omskårne er disse de eneste medarbeidere for Guds rike som er blitt mig en trøst.</li>
      <li>Epafras hilser eder, han som er fra eders by, en Kristi Jesu tjener som alltid strider for eder i sine bønner, at I må stå fullkomne og fullvisse i all Guds vilje;</li>
      <li>for jeg gir ham det vidnesbyrd at han har meget strev for eder og dem i Laodikea og dem i Hierapolis.</li>
      <li>Lægen Lukas, den elskede, hilser eder, og Demas.</li>
      <li>Hils brødrene i Laodikea, og Nymfas og menigheten i hans hus.</li>
      <li>Og når dette brev er lest hos eder, da sørg for at det også blir lest i laodikeernes menighet, og at I får lese brevet fra Laodikea!</li>
      <li>Og si til Arkippus: Gi akt på den tjeneste som du har mottatt i Herren, at du fullbyrder den!</li>
      <li>Hilsen med min, Paulus' hånd: Kom mine lenker i hu! Nåden være med eder!</li>
    </ol>
  </li>
</ol>