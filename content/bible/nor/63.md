<ol>
  <li>
    <ol>
      <li>Den eldste - til den utvalgte frue og hennes barn, som jeg elsker i sannhet, og ikke bare jeg, men og alle som har lært sannheten å kjenne,</li>
      <li>for den sannhets skyld som blir i oss og skal være med oss til evig tid:</li>
      <li>Nåde, miskunn, fred skal være med oss fra Gud Fader og fra Jesus Kristus, Faderens Sønn, i sannhet og kjærlighet.</li>
      <li>Jeg har gledet mig meget fordi jeg har funnet nogen av dine barn som vandrer i sannhet, således som vi har fått påbud av Faderen.</li>
      <li>Og nu ber jeg dig, frue, ikke som om jeg skrev dig et nytt bud, men det som vi hadde fra begynnelsen, at vi skal elske hverandre.</li>
      <li>Og dette er kjærligheten at vi vandrer efter hans bud. Dette er budet, således som I hørte det fra begynnelsen, at I skal vandre efter det.</li>
      <li>For mange forførere er gått ut i verden, som ikke bekjenner at Jesus er Kristus, kommet i kjød; dette er forføreren og Antikristen.</li>
      <li>Ta eder i vare at I ikke mister det I har vunnet ved eders arbeide, men at I kan få full lønn!</li>
      <li>Hver den som slår inn på avveie og ikke blir i Kristi lære, han har ikke Gud; den som blir i læren, han har både Faderen og Sønnen.</li>
      <li>Dersom nogen kommer til eder og ikke fører denne lære, da ta ikke imot ham i eders hus, og by ham ikke velkommen!</li>
      <li>for den som byr ham velkommen, blir medskyldig med ham i hans onde gjerninger.</li>
      <li>Skjønt jeg har meget å skrive til eder, vil jeg ikke gjøre det med papir og blekk; men jeg håper å komme til eder og tale muntlig med eder, forat vår glede kan være fullkommen.</li>
      <li>Din utvalgte søsters barn hilser dig.</li>
    </ol>
  </li>
</ol>