<ol>
  <li>
    <ol>
      <li>Paulus, Guds tjener og Jesu Kristi apostel til å føre Guds utvalgte til tro og til å kjenne den sannhet som hører til gudsfrykt,</li>
      <li>i håp om evig liv, som Gud, han som ikke lyver, har lovt fra evige tider,</li>
      <li>men nu i sin tid har han åpenbaret sitt ord i den forkynnelse som blev mig betrodd efter Guds, vår frelsers befaling</li>
      <li>- til Titus, min ekte sønn i den felles tro; Nåde og fred fra Gud Fader og Kristus Jesus, vår frelser!</li>
      <li>Derfor lot jeg dig bli efter på Kreta at du skulde sette det i rette skikk som ennu stod tilbake, og innsette eldste i hver by, således som jeg foreskrev dig,</li>
      <li>om nogen er ulastelig, én kvinnes mann, og har troende barn som ikke har ondt ord på sig for ryggesløshet eller er gjenstridige.</li>
      <li>For en tilsynsmann skal være ulastelig som en Guds husholder, ikke selvgod, ikke vredladen, ikke drikkfeldig, ikke voldsom, ikke lysten efter ussel vinning,</li>
      <li>men gjestfri, glad i det gode, sindig, rettferdig, hellig, avholdende,</li>
      <li>en som holder fast ved det troverdige ord efter læren, forat han kan være i stand til både å formane ved den sunde lære og å tale til rette dem som sier imot.</li>
      <li>For der er mange gjenstridige, som farer med tomt snakk og dårer folks hu, helst de av omskjærelsen.</li>
      <li>Disse skal en målbinde; for de nedriver hele hus ved å føre utilbørlig lære for ussel vinnings skyld.</li>
      <li>En av dem, deres egen profet, har sagt: Kreterne er alltid løgnere, onde dyr, late buker.</li>
      <li>Dette vidnesbyrd er sant. Derfor skal du tale dem strengt til rette, forat de må bli sunde i troen,</li>
      <li>så de ikke gir sig av med jødiske eventyr og bud av mennesker som vender sig bort fra sannheten.</li>
      <li>Alt er rent for de rene; men for de urene og vantro er intet rent; både deres sinn og deres samvittighet er urene.</li>
      <li>De sier at de kjenner Gud; men de fornekter ham med sine gjerninger, for de er vederstyggelige og ulydige og uduelige til all god gjerning.</li>
    </ol>
  </li>
  <li>
    <ol>
      <li>Men tal du det som sømmer sig for den sunde lære,</li>
      <li>at gamle menn skal være edrue, verdige, sindige, sunde i troen, i kjærligheten, i tålmodet;</li>
      <li>likeså at gamle kvinner i sin ferd skal te sig som det sømmer sig for hellige, ikke fare med baktalelse, ikke være træler av drikk, men veiledere i det gode,</li>
      <li>forat de kan lære de unge kvinner å elske sine menn og sine barn,</li>
      <li>å være sindige, rene, huslige, gode, lydige mot sine egne menn, forat Guds ord ikke skal bli spottet!</li>
      <li>De unge menn skal du likeledes formane til å være sindige,</li>
      <li>idet du i alle måter ter dig selv som et forbillede i gode gjerninger, og i din lære viser renhet, verdighet,</li>
      <li>en sund, ulastelig tale, forat motstanderen må gå i sig selv, idet han ikke har noget ondt å si om oss.</li>
      <li>Tjenere skal du formane til å være lydige mot sine egne herrer, i alle ting å tekkes dem, ikke å si imot,</li>
      <li>ikke å være utro, men vise all god troskap, forat de i alt kan være en pryd for Guds, vår frelsers lære.</li>
      <li>For Guds nåde er åpenbaret til frelse for alle mennesker,</li>
      <li>idet den optukter oss til å fornekte ugudelighet og de verdslige lyster og leve tuktig og rettferdig og gudfryktig i den nuværende verden,</li>
      <li>mens vi venter på det salige håp og åpenbarelsen av den store Guds og vår frelser Jesu Kristi herlighet,</li>
      <li>han som gav sig selv for oss for å forløse oss fra all urettferdighet og rense sig selv et eiendomsfolk, nidkjært til gode gjerninger.</li>
      <li>Tal dette og forman og irettesett med all myndighet! La ingen ringeakte dig!</li>
    </ol>
  </li>
  <li>
    <ol>
      <li>Minn dem om å underordne sig under myndigheter og øvrigheter, å være lydige, rede til all god gjerning,</li>
      <li>ikke å spotte nogen, ikke å være stridslystne, men milde, og vise all saktmodighet mot alle mennesker.</li>
      <li>For også vi var engang uforstandige, ulydige, villfarende, træler av mangehånde begjæringer og lyster, vi levde i ondskap og avind, vi var forhatt og hatet hverandre;</li>
      <li>men da Guds, vår frelsers godhet og kjærlighet til menneskene blev åpenbaret,</li>
      <li>frelste han oss, ikke for rettferdige gjerningers skyld som vi hadde gjort, men efter sin miskunn, ved badet til gjenfødelse og fornyelse ved den Hellige Ånd,</li>
      <li>som han rikelig har utøst over oss ved Jesus Kristus, vår frelser.</li>
      <li>forat vi, rettferdiggjort ved hans nåde, efter håpet skulde bli arvinger til det evige liv.</li>
      <li>Det er et troverdig ord, og dette vil jeg at du skal innprente, forat de som tror på Gud, må legge vinn på å gjøre gode gjerninger. Dette er godt og nyttig for menneskene;</li>
      <li>men dårlige stridsspørsmål og ættetavler og kiv og trette om loven skal du holde dig fra; for de er unyttige og gagnløse.</li>
      <li>Et menneske som gir sig av med vranglære, skal du vise fra dig, efterat du har formant ham én gang og én gang til,</li>
      <li>for du vet at han er forvendt og synder, dømt av sig selv.</li>
      <li>Når jeg sender Artemas eller Tykikus til dig, da gjør dig umak for å komme til mig i Nikopolis; for der har jeg tenkt å bli vinteren over.</li>
      <li>Zenas, den lovkyndige, og Apollos skal du med omhu hjelpe på vei, forat intet skal fattes dem.</li>
      <li>Også våre må lære å gjøre gode gjerninger, alt efter som det er trang til, forat de ikke skal være uten frukt.</li>
      <li>Alle som er hos mig, hilser dig. Hils dem som elsker oss i troen! Nåden være med eder alle!</li>
    </ol>
  </li>
</ol>