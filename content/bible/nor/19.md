<ol>
  <li>
    <ol>
      <li>Salig er den mann som ikke vandrer i ugudeliges råd og ikke står på synderes vei og ikke sitter i spotteres sete,</li>
      <li>men har sin lyst i Herrens lov og grunder på hans lov dag og natt.</li>
      <li>Han skal være lik et tre, plantet ved rinnende bekker, som gir sin frukt i sin tid, og hvis blad ikke visner, og alt hvad han gjør, skal han ha lykke til.</li>
      <li>Ikke så de ugudelige, men de er lik agner, som spredes av vinden.</li>
      <li>Derfor skal ugudelige ikke bli stående i dommen, og syndere ikke i de rettferdiges menighet.</li>
      <li>For Herren kjenner de rettferdiges vei, men de ugudeliges vei går til grunne.</li>
    </ol>
  </li>
  <li>
    <ol>
      <li>Hvorfor larmer hedningene og grunder folkene på det som fåfengt er?</li>
      <li>Jordens konger reiser sig, og fyrstene rådslår sammen mot Herren og mot hans salvede:</li>
      <li>La oss sprenge deres bånd og kaste deres rep av oss!</li>
      <li>Han som troner i himmelen, ler, Herren spotter dem.</li>
      <li>Så taler han til dem i sin vrede, og i sin harme forferder han dem:</li>
      <li>Og jeg har dog innsatt min konge på Sion, mitt hellige berg!</li>
      <li>Jeg vil kunngjøre hvad fastsatt er: Herren sa til mig: Du er min sønn, jeg har født dig idag.</li>
      <li>Begjær av mig! Så vil jeg gi dig hedningene til arv og jordens ender til eie.</li>
      <li>Du skal knuse dem med jernstav; som en pottemakers kar skal du sønderslå dem.</li>
      <li>Og nu, I konger, gå viselig frem! La eder advare, I dommere på jorden!</li>
      <li>Tjen Herren med frykt og juble med beven!</li>
      <li>Kyss* Sønnen, forat han ikke skal bli vred, og I gå til grunne på veien! For snart kunde hans vrede optendes. Salige er alle de som tar sin tilflukt til ham**. / {* d.e. hyld, 1SA 10, 1.} / {** SLM 34, 9; 84, 13.}</li>
    </ol>
  </li>
  <li>
    <ol>
      <li>En salme av David, da han flydde for Absalom, sin sønn.</li>
      <li>Herre, hvor mange mine fiender er! Mange reiser sig imot mig.</li>
      <li>Mange sier til min sjel: Det er ingen frelse for ham hos Gud. Sela*. / {* et musikalsk uttrykk.}</li>
      <li>Men du, Herre, er et skjold omkring mig, min ære og den som opløfter mitt hode!</li>
      <li>Høit ropte jeg til Herren, og han svarte mig fra sitt hellige berg. Sela.</li>
      <li>Jeg la mig og sov inn, jeg våknet; for Herren støtter mig.</li>
      <li>Jeg frykter ikke for titusener av folk, som har lagt sig mot mig rundt omkring.</li>
      <li>Reis dig, Herre, frels mig, min Gud! For du har slått alle mine fiender på kinnbenet, du har sønderbrutt de ugudeliges tenner.</li>
      <li>Herren hører frelsen til; over ditt folk være din velsignelse! Sela.</li>
    </ol>
  </li>
  <li>
    <ol>
      <li>Til sangmesteren, med strengelek; en salme av David.</li>
      <li>Når jeg roper, da svar mig, min rettferdighets Gud! I trengsel har du gitt mig rum; vær mig nådig og hør min bønn!</li>
      <li>I veldige menn! Hvor lenge skal min ære være til spott? Hvor lenge vil I elske det som fåfengt er, søke løgn? Sela.</li>
      <li>Vit dog at Herren har utkåret sig en from! Herren hører når jeg roper til ham.</li>
      <li>Vredes, men synd ikke! Tenk efter i eders hjerte på eders leie og vær stille! Sela.</li>
      <li>Ofre rettferdighets offere, og sett eders lit til Herren!</li>
      <li>Mange sier: Hvem vil dog la oss se godt? Opløft du ditt åsyns lys over oss, Herre!</li>
      <li>Du har gitt mig glede i mitt hjerte, større enn deres når deres korn og most er mangfoldig.</li>
      <li>I fred vil jeg både legge mig ned og sove inn; for du, Herre, lar mig bo for mig selv, i trygghet.</li>
    </ol>
  </li>
  <li>
    <ol>
      <li>Til sangmesteren, til Nehilot*; en salme av David. / {* rimeligvis bleseinstrumenter.}</li>
      <li>Vend øret til mine ord, Herre, akt på min tanke!</li>
      <li>Merk på mitt klagerop, min konge og min Gud! For til dig beder jeg.</li>
      <li>Herre, årle høre du min røst! Årle legger jeg min sak frem for dig og venter.</li>
      <li>For du er ikke en Gud som har behag i ugudelighet; den onde får ikke bo hos dig.</li>
      <li>Overmodige får ikke stå frem for dine øine; du hater alle dem som gjør urett.</li>
      <li>Du lar dem som taler løgn, gå til grunne; den blodgjerrige og falske mann er en vederstyggelighet for Herren.</li>
      <li>Men jeg går ved din megen miskunn inn i ditt hus, jeg kaster mig ned foran ditt hellige tempel i din frykt.</li>
      <li>Herre, led mig ved din rettferdighet for mine motstanderes skyld, gjør din vei jevn for mitt åsyn!</li>
      <li>For det er ikke sannhet i deres munn; deres indre er fordervelse, deres strupe en åpen grav; sin tunge gjør de glatt.</li>
      <li>Døm dem skyldige, Gud! La dem falle for sine råds skyld, styrt dem ned for deres mange misgjerninger! For de er gjenstridige mot dig.</li>
      <li>Da skal alle de som tar sin tilflukt til dig, glede sig; til evig tid skal de juble, og du skal verne om dem; og de som elsker ditt navn, skal fryde sig i dig.</li>
      <li>For du velsigner den rettferdige, Herre! Som med et skjold dekker du ham med nåde.</li>
    </ol>
  </li>
  <li>
    <ol>
      <li>Til sangmesteren, med strengelek; efter Sjeminit*; en salme av David. / {* kanskje en viss toneart, 1KR 15, 21.}</li>
      <li>Herre, straff mig ikke i din vrede og tukt mig ikke i din harme!</li>
      <li>Vær mig nådig, Herre! for jeg er bortvisnet. Helbred mig, Herre! for mine ben er forferdet,</li>
      <li>og min sjel er såre forferdet; og du, Herre, hvor lenge?</li>
      <li>Vend om, Herre, utfri min sjel, frels mig for din miskunnhets skyld!</li>
      <li>For i døden kommer ingen dig i hu; hvem vil prise dig i dødsriket?</li>
      <li>Jeg er trett av mine sukk, jeg gjennembløter min seng hver natt; med mine tårer væter jeg mitt leie.</li>
      <li>Borttæret av sorg er mitt øie; det er eldet for alle mine fienders skyld.</li>
      <li>Vik fra mig, alle I som gjør urett! For Herren har hørt min gråts røst,</li>
      <li>Herren har hørt min inderlige begjæring, Herren tar imot min bønn.</li>
      <li>Alle mine fiender skal bli til skamme og såre forferdet; de skal vike tilbake, bli til skamme i et øieblikk.</li>
    </ol>
  </li>
  <li>
    <ol>
      <li>En sjiggajon* av David, som han sang for Herren på grunn av benjaminitten Kus' ord. / {* betydningen uviss, kanskje en sang som uttrykker sterk sinnsbevegelse.}</li>
      <li>Herre min Gud! Til dig setter jeg min lit; frels mig fra alle mine forfølgere og redd mig,</li>
      <li>forat ikke fienden skal sønderrive min sjel som en løve, sønderbryte, og det er ingen som redder!</li>
      <li>Herre min Gud! Dersom jeg har gjort dette, dersom det er urett i mine hender,</li>
      <li>dersom jeg har gjengjeldt den med ondt som holdt fred med mig, eller plyndret den som var min fiende uten årsak,</li>
      <li>så la fienden forfølge min sjel og innhente den og trå mitt liv til jorden og legge min ære* i støvet. Sela. / {* d.e. sjel.}</li>
      <li>Stå op, Herre, i din vrede, reis dig mot mine fienders rasen og våkn op til min hjelp! Du har jo påbudt dom.</li>
      <li>Og la folkeslagenes forsamling omringe dig, og vend tilbake over den til det høie!</li>
      <li>Herren holder dom over folkene; døm mig, Herre, efter min rettferdighet og efter min uskyld, som er hos mig!</li>
      <li>La dog de ugudeliges ondskap få ende og den rettferdige stå fast! Du er jo den som prøver hjerter og nyrer, en rettferdig Gud.</li>
      <li>Mitt skjold er hos Gud, som frelser de opriktige av hjertet.</li>
      <li>Gud er en rettferdig dommer, og en Gud som vredes hver dag.</li>
      <li>Dersom han* ikke vender om, så hvesser han** sitt sverd, spenner sin bue og gjør den ferdig / {* den ugudelige.} / {** Gud.}</li>
      <li>og legger drepende våben til rette imot ham; sine piler gjør han brennende.</li>
      <li>Se, han* er i ferd med å føde misgjerning; han er fruktsommelig med ulykke og føder løgn. / {* den ugudelige.}</li>
      <li>En grav har han gravd og hulet den ut; men han faller i den grav han arbeidet på.</li>
      <li>Den ulykke han gikk og tenkte på, faller tilbake på hans hode, og over hans egen isse kommer den vold han hadde i sinne.</li>
      <li>Jeg vil prise Herren efter hans rettferdighet og lovsynge Herrens, den Høiestes navn.</li>
    </ol>
  </li>
  <li>
    <ol>
      <li>Til sangmesteren, efter Gittit*; en salme av David. / {* kanskje en toneart som har hatt sitt navn av byen Gat.}</li>
      <li>Herre, vår Herre, hvor herlig ditt navn er over all jorden, du som har utbredt din prakt over himmelen!</li>
      <li>Av barns og diebarns munn har du grunnfestet en makt for dine motstanderes skyld, for å stoppe munnen på fienden og den hevngjerrige.</li>
      <li>Når jeg ser din himmel, dine fingrers gjerning, månen og stjernene, som du har gjort,</li>
      <li>hvad er da et menneske, at du kommer ham i hu, og et menneskebarn, at du ser til ham!</li>
      <li>Og du gjorde ham lite ringere enn Gud, og med ære og herlighet kronte du ham.</li>
      <li>Du gjorde ham til hersker over dine henders gjerninger, alt la du under hans føtter,</li>
      <li>får og okser, alle tilsammen, ja også markens dyr,</li>
      <li>himmelens fugler og havets fisker, alt som ferdes på havenes stier.</li>
      <li>Herre, vår Herre, hvor herlig ditt navn er over all jorden!</li>
    </ol>
  </li>
  <li>
    <ol>
      <li>Til sangmesteren, efter Mutlabbén*; en salme av David. / {* betydningen ukjent.}</li>
      <li>Jeg vil prise Herren av hele mitt hjerte, jeg vil forkynne alle dine undergjerninger.</li>
      <li>Jeg vil glede og fryde mig i dig, jeg vil lovsynge ditt navn, du Høieste,</li>
      <li>fordi mine fiender viker tilbake, faller og omkommer for ditt åsyn.</li>
      <li>For du har hjulpet mig til rett og dom, du har satt dig på tronen som rettferdig dommer.</li>
      <li>Du har truet hedningene, tilintetgjort den ugudelige; deres navn har du utslettet evindelig og alltid.</li>
      <li>Fiendenes boliger er helt ødelagt for all tid, og byene har du omstyrtet, deres minne er tilintetgjort.</li>
      <li>Og Herren troner til evig tid, han har reist sin trone til dom,</li>
      <li>og han dømmer jorderike med rettferdighet, han avsier dom over folkene med rettvishet.</li>
      <li>Og Herren er en borg for den undertrykte, en borg i nødens tider.</li>
      <li>Og de som kjenner ditt navn, stoler på dig; for du har ikke forlatt dem som søker dig, Herre!</li>
      <li>Lovsyng Herren, som bor på Sion, kunngjør blandt folkene hans store gjerninger!</li>
      <li>For han som hevner blod, kommer de elendige i hu, han glemmer ikke deres skrik.</li>
      <li>Vær mig nådig, Herre! Se det jeg må lide av dem som hater mig, du som løfter mig op fra dødens porter,</li>
      <li>forat jeg skal forkynne all din pris, i Sions datters porter fryde mig i din frelse.</li>
      <li>Hedningene er sunket i den grav de gravde; deres fot er fanget i det garn de skjulte.</li>
      <li>Herren er blitt kjent, han har holdt dom; han fanger den ugudelige i hans egne henders gjerning. Higgajon*. Sela. / {* kanskje et musikalsk uttrykk.}</li>
      <li>De ugudelige skal fare ned til dødsriket, alle hedninger, som glemmer Gud.</li>
      <li>For ikke skal den fattige glemmes for all tid; de saktmodiges håp skal ikke gå til grunne for evig.</li>
      <li>Reis dig, Herre! La ikke mennesker få makt, la hedningene bli dømt for ditt åsyn!</li>
      <li>La frykt komme over dem, Herre! La hedningene kjenne at de er mennesker! Sela.</li>
    </ol>
  </li>
  <li>
    <ol>
      <li>Hvorfor, Herre, står du langt borte? Hvorfor skjuler du ditt åsyn i trengsels tider?</li>
      <li>Ved den ugudeliges overmot engstes de elendige; de fanges i de onde råd han har uttenkt.</li>
      <li>For den ugudelige roser sin sjels lyst, og den rovgjerrige sier Herren farvel, håner ham.</li>
      <li>Den ugudelige sier i sitt overmot: Han hjemsøker ikke. Det er ingen Gud, det er alle hans tanker.</li>
      <li>Hans veier lykkes til enhver tid; langt borte fra ham i det høie er dine dommer; av alle sine motstandere blåser han.</li>
      <li>Han sier i sitt hjerte: Jeg skal ikke rokkes, fra slekt til slekt skal jeg ikke stedes i ulykke.</li>
      <li>Hans munn er full av forbannelse og av svik og vold; under hans tunge er ulykke og ondskap.</li>
      <li>Han ligger i bakhold ved gårdene, på lønnlige steder myrder han den uskyldige, hans øine speider efter den ulykkelige.</li>
      <li>Han lurer på lønnlig sted, lik løven i sitt skjul; han lurer for å gripe den elendige; han griper den elendige idet han drar ham inn i sitt garn.</li>
      <li>Han bøier sig, dukker sig ned, og for hans sterke klør faller de elendige.</li>
      <li>Han sier i sitt hjerte: Gud har glemt det, han har skjult sitt åsyn, han ser det aldri.</li>
      <li>Reis dig, Herre! Gud, opløft din hånd, glem ikke de elendige!</li>
      <li>Hvorfor skal den ugudelige forakte Gud og si i sitt hjerte: Du hjemsøker ikke?</li>
      <li>Du har sett det; for du skuer nød og sorg for å legge dem i din hånd; til dig overgir den elendige sin sak, du er den farløses hjelper.</li>
      <li>Sønderbryt den ugudeliges arm, og hjemsøk den ondes ugudelighet, så du ikke mere finner den!</li>
      <li>Herren er konge evindelig og alltid, hedningene blir utryddet av hans land!</li>
      <li>De saktmodiges begjæring hører du, Herre! Du styrker deres hjerte, du vender ditt øre til</li>
      <li>for å dømme i den farløses og undertryktes sak. Ikke skal mennesket, som er av jorden, lenger vedbli å volde redsel.</li>
    </ol>
  </li>
  <li>
    <ol>
      <li>Til sangmesteren; av David. Til Herren tar jeg min tilflukt; hvorledes kan I da si til min sjel: Fly til eders fjell som en fugl?</li>
      <li>For se, de ugudelige spenner buen, de legger sin pil på strengen for å skyte i mørket på de opriktige av hjertet.</li>
      <li>Når grunnvollene nedbrytes, hvad makter da den rettferdige?</li>
      <li>Herren er i sitt hellige tempel, Herrens trone er i himmelen, hans øine skuer, hans blikk prøver menneskenes barn.</li>
      <li>Herren prøver den rettferdige; men den ugudelige og den som elsker vold, hater hans sjel.</li>
      <li>Han lar snarer regne ned over de ugudelige; ild og svovel og glødende vind er deres begers del.</li>
      <li>For Herren er rettferdig, elsker rettferdighet; på den opriktige ser hans åsyn.</li>
    </ol>
  </li>
  <li>
    <ol>
      <li>Til sangmesteren, efter Sjeminit*; en salme av David. / {* SLM 6, 1.}</li>
      <li>Frels, Herre! for de fromme er borte, de trofaste er forsvunnet blandt menneskenes barn.</li>
      <li>Løgn taler de, hver med sin næste, med falske leber; med tvesinnet hjerte taler de.</li>
      <li>Herren utrydde alle falske leber, den tunge som taler store ord,</li>
      <li>dem som sier: Ved vår tunge skal vi få overhånd, våre leber er med oss, hvem er herre over oss?</li>
      <li>For de elendiges ødeleggelses skyld, for de fattiges sukks skyld vil jeg nu reise mig, sier Herren; jeg vil gi dem frelse som stunder efter den.</li>
      <li>Herrens ord er rene ord, likesom sølv som er renset i en smeltedigel i jorden, syv ganger renset.</li>
      <li>Du, Herre, vil bevare dem, du vil vokte dem for denne slekt evindelig.</li>
      <li>Rundt omkring svermer de ugudelige, når skarn er ophøiet blandt menneskenes barn.</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Hvor lenge, Herre, vil du glemme mig evindelig? Hvor lenge vil du skjule ditt åsyn for mig?</li>
      <li>Hvor lenge skal jeg huse sorgfulle tanker i min sjel, kummer i mitt hjerte den hele dag? Hvor lenge skal min fiende ophøie sig over mig?</li>
      <li>Se hit, svar mig, Herre min Gud! Opklar mine øine, forat jeg ikke skal sove inn i døden,</li>
      <li>forat ikke min fiende skal si: Jeg fikk overhånd over ham, forat ikke mine motstandere skal fryde sig når jeg vakler!</li>
      <li>Men jeg setter min lit til din miskunnhet; mitt hjerte skal fryde sig i din frelse; jeg vil lovsynge Herren, for han har gjort vel imot mig.</li>
    </ol>
  </li>
  <li>
    <ol>
      <li>Til sangmesteren; av David. Dåren sier i sitt hjerte: Det er ikke nogen Gud. Onde, vederstyggelige er deres gjerninger; det er ingen som gjør godt.</li>
      <li>Herren skuer ned fra himmelen på menneskenes barn for å se om det er nogen forstandig, nogen som søker Gud.</li>
      <li>De er alle avveket, alle tilsammen fordervet; det er ingen som gjør godt, enn ikke én.</li>
      <li>Sanser de da ikke, alle de som gjør urett, som eter mitt folk, likesom de eter brød? På Herren kaller de ikke.</li>
      <li>Da forferdes de såre; for Gud er med den rettferdige slekt.</li>
      <li>Gjør bare den elendiges råd til skamme! For Herren er hans tilflukt.</li>
      <li>O, at der fra Sion må komme frelse for Israel! Når Herren gjør ende på sitt folks fangenskap, da skal Jakob fryde sig, Israel glede sig.</li>
    </ol>
  </li>
  <li>
    <ol>
      <li>En salme av David. Herre, hvem skal bo i ditt telt? Hvem skal bygge på ditt hellige berg?</li>
      <li>Den som vandrer ustraffelig og gjør rettferdighet og taler sannhet i sitt hjerte,</li>
      <li>som ikke baktaler med sin tunge, som ikke gjør sin næste ondt og ikke fører skam over den som står ham nær,</li>
      <li>den som ser med ringeakt på den gudløse, men som ærer dem som frykter Herren, som sverger sig selv til skade og ikke bryter sitt ord,</li>
      <li>den som ikke låner sine penger ut mot rente* og ikke tar gave mot den uskyldige. Den dette gjør, skal ikke rokkes evindelig. / {* til den fattige bror.}</li>
    </ol>
  </li>
  <li>
    <ol>
      <li>En gyllen sang av David. Bevar mig, Gud! for jeg tar min tilflukt til dig.</li>
      <li>Jeg sier til Herren: Du er min Herre; jeg har intet gode utenfor dig -</li>
      <li>idet jeg holder mig til de hellige som er i landet, og de herlige i hvem jeg har all min lyst.</li>
      <li>Mange sorger skal de ha som kjøper sig andre*; jeg vil ikke utgyde deres** drikkoffere av blod og ikke ta deres navn på mine leber***. / {* d.e. andre guder.} / {** d.e. avgudenes.} / {*** 2MO 23, 13.}</li>
      <li>Herren er min tilfalne del og mitt beger; du gjør min lodd herlig.</li>
      <li>En lodd er tilfalt mig som er liflig, og en arv som behager mig.</li>
      <li>Jeg vil love Herren, som gav mig råd; også om nettene minner mine nyrer mig om det.</li>
      <li>Jeg setter alltid Herren for mig; for han er ved min høire hånd, jeg skal ikke rokkes.</li>
      <li>Derfor gleder mitt hjerte sig, og min ære* fryder sig; også mitt kjød skal bo i trygghet. / {* d.e. sjel.}</li>
      <li>For du skal ikke overlate min sjel til dødsriket, du skal ikke la din hellige se forråtnelse.</li>
      <li>Du skal kunngjøre mig livets vei; gledes fylde er for ditt åsyn, livsalighet ved din høire hånd evindelig.</li>
    </ol>
  </li>
  <li>
    <ol>
      <li>En bønn av David. Hør, Herre, på rettferdighet, merk på mitt klagerop, vend øret til min bønn fra leber uten svik!</li>
      <li>La min rett gå ut fra ditt åsyn, dine øine skue hvad rett er!</li>
      <li>Du har prøvd mitt hjerte, gjestet det om natten, du har ransaket mig, du fant intet; min munn viker ikke av fra mine tanker.</li>
      <li>Mot menneskenes gjerninger har jeg efter dine lebers ord tatt mig i vare for voldsmannens stier.</li>
      <li>Mine skritt holdt fast ved dine fotspor, mine trin vaklet ikke.</li>
      <li>Jeg roper til dig, for du svarer mig, Gud! Bøi ditt øre til mig, hør mitt ord!</li>
      <li>Vis din miskunnhet i underfulle gjerninger, du som med din høire hånd frelser dem som flyr til dig, fra deres motstandere!</li>
      <li>Vokt mig som din øiesten, skjul under dine vingers skygge</li>
      <li>for de ugudelige, som ødelegger mig, mine dødsfiender, som omringer mig!</li>
      <li>Sitt fete hjerte lukker de til, med sin munn taler de overmodig.</li>
      <li>Hvor vi går, kringsetter de mig nu; sine øine retter de på å felle mig til jorden.</li>
      <li>Han er lik en løve som stunder efter å sønderrive, og en ung løve som ligger på lønnlige steder.</li>
      <li>Reis dig, Herre, tred ham i møte, slå ham ned, frels min sjel fra den ugudelige med ditt sverd,</li>
      <li>fra menneskene med din hånd, Herre, fra denne verdens mennesker, som har sin del i livet, og hvis buk du fyller med dine skatter, som er rike på sønner og efterlater sin overflod til sine barn.</li>
      <li>Jeg skal i rettferdighet skue ditt åsyn, jeg skal, når jeg våkner, mettes ved din skikkelse.</li>
    </ol>
  </li>
  <li>
    <ol>
      <li>Til sangmesteren; av Herrens tjener David, som talte denne sangs ord til Herren den dag da Herren hadde utfridd ham av alle hans fienders hånd og av Sauls hånd.</li>
      <li>Og han sa: Herre, jeg har dig hjertelig kjær, min styrke!</li>
      <li>Herren er min klippe og min festning og min frelser; min Gud er min klippe, som jeg setter min lit til, mitt skjold og min frelses horn, min borg.</li>
      <li>Jeg påkaller den Høilovede, Herren, og blir frelst fra mine fiender.</li>
      <li>Dødens rep omspente mig, og fordervelsens strømmer forferdet mig.</li>
      <li>Dødsrikets rep omgav mig, dødens snarer overfalt mig.</li>
      <li>I min trengsel påkalte jeg Herren, og jeg ropte til min Gud; han hørte fra sitt tempel min røst, og mitt skrik kom for ham, til hans ører.</li>
      <li>Da rystet og bevet jorden, og fjellenes grunnvoller skalv, og de rystet, for hans vrede var optendt.</li>
      <li>Det steg røk op av hans nese, og fortærende ild fra hans munn; glør brente ut av ham.</li>
      <li>Og han bøide himmelen og steg ned, og det var mørke under hans føtter.</li>
      <li>Og han fór på kjeruber og fløi, og han fór hastig frem på vindens vinger.</li>
      <li>Han gjorde mørke til sitt dekke, rundt omkring sig til sitt skjul, mørke vann, tykke skyer.</li>
      <li>Frem av glansen foran ham fór hans skyer frem, hagl og gloende kull.</li>
      <li>Og Herren tordnet i himmelen, den Høieste lot sin røst høre, hagl og gloende kull.</li>
      <li>Og han utsendte sine piler og spredte dem* omkring - lyn i mengde og forvirret dem. / {* fiendene.}</li>
      <li>Da kom vannenes strømmer til syne, og jordens grunnvoller blev avdekket ved din trusel, Herre, for din neses åndepust.</li>
      <li>Han rakte sin hånd ut fra det høie, han grep mig; han drog mig op av store vann.</li>
      <li>Han fridde mig ut fra min sterke fiende og fra mine avindsmenn; for de var mig for mektige.</li>
      <li>De overfalt mig på min motgangs dag; men Herren blev min støtte.</li>
      <li>Og han førte mig ut i fritt rum; han frelste mig, for han hadde behag i mig.</li>
      <li>Herren gjengjeldte mig efter min rettferdighet, han betalte mig efter mine henders renhet.</li>
      <li>For jeg tok vare på Herrens veier og vek ikke i ondskap fra min Gud.</li>
      <li>For alle hans lover hadde jeg for øie, og hans bud lot jeg ikke vike fra mig.</li>
      <li>Og jeg var ulastelig for ham og voktet mig vel for min synd.</li>
      <li>Og Herren gjengjeldte mig efter min rettferdighet, efter mine henders renhet for hans øine.</li>
      <li>Mot den fromme viser du dig from, mot den rettvise mann viser du dig rettvis,</li>
      <li>mot den rene viser du dig ren, mot den forvendte viser du dig vrang.</li>
      <li>For du frelser elendige folk, og du fornedrer høie øine.</li>
      <li>For du lar min lampe skinne; Herren min Gud opklarer mitt mørke.</li>
      <li>For ved dig stormer jeg løs på fiendeskarer, og ved min Gud springer jeg over murer.</li>
      <li>Gud, hans vei er fullkommen; Herrens ord er rent, han er et skjold for alle dem som setter sin lit til ham.</li>
      <li>For hvem er Gud foruten Herren, og hvem er en klippe, uten vår Gud?</li>
      <li>Den Gud som omgjorder mig med kraft og gjør min vei fri for støt,</li>
      <li>som gir mig føtter likesom hindene og stiller mig på mine høider,</li>
      <li>som oplærer mine hender til krig, så mine armer spenner kobberbuen.</li>
      <li>Og du gir mig din frelse til skjold, og din høire hånd støtter mig, og din mildhet gjør mig stor.</li>
      <li>Du gjør rummet vidt for mine skritt under mig, og mine ankler vakler ikke.</li>
      <li>Jeg forfølger mine fiender og når dem, og jeg vender ikke tilbake før jeg har gjort ende på dem.</li>
      <li>Jeg knuser dem, så de ikke makter å reise sig; de faller under mine føtter.</li>
      <li>Og du omgjorder mig med kraft til krig, du bøier mine motstandere under mig.</li>
      <li>Og mine fiender lar du vende mig ryggen, og mine avindsmenn utrydder jeg.</li>
      <li>De roper, men der er ingen frelser - til Herren, men han svarer dem ikke.</li>
      <li>Og jeg knuser dem som støv for vinden, jeg tømmer dem ut som søle på gatene.</li>
      <li>Du redder mig fra folkekamper, du setter mig til hode for hedninger; folkeferd som jeg ikke kjenmer, tjener mig.</li>
      <li>Bare de hører om mig, blir de mig lydige; fremmede kryper for mig.</li>
      <li>Fremmede visner bort og går bevende ut av sine borger.</li>
      <li>Herren lever, og priset er min klippe, og ophøiet er min frelses Gud,</li>
      <li>den Gud som gir mig hevn og legger folkeferd under mig,</li>
      <li>som frir mig ut fra mine fiender; ja, over mine motstandere ophøier du mig, fra voldsmannen redder du mig.</li>
      <li>Derfor vil jeg prise dig iblandt hedningene, Herre, og lovsynge ditt navn.</li>
      <li>Han gjør frelsen stor for sin konge, han gjør miskunnhet mot sin salvede, mot David og mot hans ætt til evig tid.</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Himlene forteller Guds ære, og hvelvingen forkynner hans henders gjerning.</li>
      <li>Den ene dag lar sin tale utstrømme til den annen, og den ene natt forkynner den annen sin kunnskap.</li>
      <li>Der er ei tale, der er ei ord, ei høres deres* røst. / {* himlenes.}</li>
      <li>Over all jorden utgår deres målesnor*, og til jorderikes ende deres ord; for solen har han satt et telt på dem. / {* hele jorden er deres forkynnelses område.}</li>
      <li>Og den er som en brudgom som går ut av sitt brudekammer; den gleder sig som en helt til å løpe sin bane.</li>
      <li>Fra himmelens ende er dens utgang, og dens omløp inntil dens ende, og intet er skjult for dens hete.</li>
      <li>Herrens lov er fullkommen, den vederkveger sjelen; Herrens vidnesbyrd er trofast, det gjør den enfoldige vis;</li>
      <li>Herrens befalinger er rette, de gleder hjertet; Herrens bud er rent, det oplyser øinene;</li>
      <li>Herrens frykt er ren, den står fast evindelig; Herrens lover er sannhet, de er rettferdige alle tilsammen.</li>
      <li>De er kosteligere enn gull, ja fint gull i mengde, og søtere enn honning, ja honning som drypper av kakene.</li>
      <li>Også din tjener blir påminnet ved dem; den som holder dem, har stor lønn.</li>
      <li>Hvem merker hvor ofte han feiler? Forlat mig mine lønnlige synder!</li>
      <li>Bevar også din tjener fra skammelige synder, la dem ei herske over mig! Så blir jeg ulastelig og uten skyld for store overtredelser.</li>
      <li>La min munns ord og mitt hjertes tanke være til velbehag for ditt åsyn, Herre, min klippe og min gjenløser!</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Herren bønnhøre dig på nødens dag, Jakobs Guds navn berge dig!</li>
      <li>Han sende dig hjelp fra helligdommen og støtte dig fra Sion!</li>
      <li>Han komme alle dine matoffer i hu og finne ditt brennoffer godt! Sela.</li>
      <li>Han gi dig efter ditt hjerte og fullbyrde alt ditt råd!</li>
      <li>Måtte vi kunne juble over din frelse og løfte seiersmerket i vår Guds navn! Herren opfylle alle dine bønner!</li>
      <li>Nu vet jeg at Herren frelser sin salvede; han svarer ham fra sin hellige himmel med frelsende storverk av sin høire hånd.</li>
      <li>Hine priser vogner, hine hester, men vi priser Herrens, vår Guds navn.</li>
      <li>De synker og faller, men vi står og holder oss oppe.</li>
      <li>Herre, frels! Kongen bønnhøre oss på den dag vi roper!</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Herre! Kongen gleder sig over din makt, og hvor høit han fryder sig ved din frelse!</li>
      <li>Hvad hans hjerte ønsket, har du gitt ham, og hvad hans leber bad om, har du ikke nektet ham. Sela.</li>
      <li>For du kom ham i møte med velsignelse og lykke, du satte en krone av gull på hans hode.</li>
      <li>Han bad dig om liv; du gav ham det, et langt liv evindelig og alltid.</li>
      <li>Stor er hans ære ved din frelse; høihet og herlighet legger du på ham.</li>
      <li>For du setter ham til velsignelse evindelig, du fryder ham med glede for ditt åsyn.</li>
      <li>For kongen setter sin lit til Herren, og ved den Høiestes miskunnhet skal han ikke rokkes.</li>
      <li>Din hånd skal finne alle dine fiender, din høire hånd skal finne dine avindsmenn.</li>
      <li>Du skal gjøre dem som en ildovn når du viser ditt åsyn; Herren skal opsluke dem i sin vrede, og ild skal fortære dem.</li>
      <li>Deres frukt skal du utslette av jorden, og deres avkom blandt menneskenes barn.</li>
      <li>For de har grundet på ondt mot dig, de har uttenkt onde råd; de skal ikke makte noget.</li>
      <li>For du skal få dem til å vende ryggen; med dine buestrenger sikter du mot deres åsyn.</li>
      <li>Reis dig, Herre, i din kraft! Vi vil lovsynge og prise ditt storverk.</li>
    </ol>
  </li>
  <li>
    <ol>
      <li>Til sangmesteren; efter "Morgenrødens hind"*; en salme av David. / {* sannsynligvis melodien.}</li>
      <li>Min Gud! Min Gud! Hvorfor har du forlatt mig? Langt borte fra min frelse er min klages ord.</li>
      <li>Min Gud! Jeg roper om dagen, og du svarer ikke, og om natten, og jeg får ikke tie.</li>
      <li>Og du er dog hellig, du som troner over Israels lovsanger.</li>
      <li>Til dig satte våre fedre sin lit; de satte sin lit til dig, og du utfridde dem.</li>
      <li>Til dig ropte de, og de blev reddet; til dig satte de sin lit, og de blev ikke til skamme.</li>
      <li>Men jeg er en orm og ikke en mann, menneskers spott og folks forakt.</li>
      <li>Alle de som ser mig, spotter mig, vrenger munnen, ryster på hodet og sier:</li>
      <li>Sett din vei i Herrens hånd! Han skal redde ham, han skal utfri ham, siden han har behag i ham.</li>
      <li>Ja, du er den som drog mig frem av mors liv, som lot mig hvile trygt ved min mors bryst.</li>
      <li>På dig er jeg kastet fra mors liv; fra min mors skjød er du min Gud.</li>
      <li>Vær ikke langt borte fra mig! for trengselen er nær, og det er ingen hjelper.</li>
      <li>Sterke okser omringer mig, Basans okser kringsetter mig.</li>
      <li>De spiler op sin munn imot mig som en sønderrivende og brølende løve.</li>
      <li>Jeg er utøst som vann, og alle mine ben skiller sig at; mitt hjerte er som voks, smeltet midt i mitt liv.</li>
      <li>Min kraft er optørket som et potteskår, og min tunge henger fast ved mine gommer, og i dødens støv legger du mig.</li>
      <li>For hunder omringer mig, de ondes hop kringsetter mig; de har gjennemboret mine hender og mine føtter.</li>
      <li>Jeg kan telle alle mine ben; de ser til, de ser på mig med lyst.</li>
      <li>De deler mine klær mellem sig og kaster lodd om min kjortel.</li>
      <li>Men du? Herre, vær ikke langt borte, du min styrke, skynd dig å hjelpe mig!</li>
      <li>Redd min sjel fra sverdet, mitt eneste* fra hunders vold! / {* d.e. min sjel.}</li>
      <li>Frels mig fra løvens gap, og fra villoksenes horn - du bønnhører mig!</li>
      <li>Jeg vil kunngjøre ditt navn for mine brødre, midt i menigheten vil jeg love dig.</li>
      <li>I som frykter Herren, lov ham, all Jakobs ætt, ær ham, og frykt for ham, all Israels ætt!</li>
      <li>For han har ikke foraktet og ikke avskydd den elendiges elendighet og ikke skjult sitt åsyn for ham; men da han ropte til ham, hørte han.</li>
      <li>Fra dig utgår min pris i en stor forsamling; mine løfter vil jeg holde for deres øine som frykter ham.</li>
      <li>De saktmodige skal ete og bli mette; de som søker Herren, skal love ham; eders hjerte leve til evig tid!</li>
      <li>Alle jordens ender skal komme det i hu og vende om til Herren, og alle folkenes slekter skal tilbede for ditt åsyn.</li>
      <li>For riket hører Herren til, og han hersker over folkene.</li>
      <li>Alle jordens rikmenn skal ete og tilbede; for hans åsyn skal alle de bøie sig som stiger ned i støvet, og den som ikke kan holde sin sjel i live.</li>
      <li>Efterkommerne skal tjene ham, der skal fortelles om Herren til efterslekten.</li>
      <li>De skal komme og kunngjøre hans rettferdighet for det folk som blir født, at han har gjort det.</li>
    </ol>
  </li>
  <li>
    <ol>
      <li>En salme av David. Herren er min hyrde, mig fattes intet.</li>
      <li>Han lar mig ligge i grønne enger, han leder mig til hvilens vann.</li>
      <li>Han vederkveger min sjel, han fører mig på rettferdighets stier for sitt navns skyld.</li>
      <li>Om jeg enn skulde vandre i dødsskyggens dal, frykter jeg ikke for ondt; for du er med mig, din kjepp og din stav de trøster mig.</li>
      <li>Du dekker bord for mig like for mine fienders øine, du salver mitt hode med olje; mitt beger flyter over.</li>
      <li>Bare godt og miskunnhet skal efterjage mig alle mitt livs dager, og jeg skal bo i Herrens hus gjennem lange tider.</li>
    </ol>
  </li>
  <li>
    <ol>
      <li>Av David; en salme. Jorden hører Herren til - og alt det som fyller den, jorderike og de som bor der.</li>
      <li>For han har grunnlagt den på hav og stilt den fast på strømmer.</li>
      <li>Hvem skal stige op på Herrens berg, og hvem skal stå på hans hellige sted?</li>
      <li>Den som har uskyldige hender og et rent hjerte, som ikke har vendt sin hu til løgn og ikke har svoret falskelig.</li>
      <li>Han skal motta velsignelse fra Herren og rettferdighet fra sin frelses Gud.</li>
      <li>Dette er deres ætt som spør efter ham, de som søker ditt åsyn, Jakobs barn. Sela.</li>
      <li>Løft, I porter, eders hoder, og løft eder, I evige dører, så herlighetens konge kan dra inn!</li>
      <li>Hvem er den herlighetens konge? Herren, sterk og veldig, Herren veldig i strid.</li>
      <li>Løft, I porter, eders hoder, og løft eder, I evige dører, så herlighetens konge kan dra inn!</li>
      <li>Hvem er den herlighetens konge? Herren, hærskarenes Gud, han er herlighetens konge. Sela.</li>
    </ol>
  </li>
  <li>
    <ol>
      <li>Av David. Til dig, Herre, løfter jeg min sjel.</li>
      <li>Min Gud, til dig har jeg satt min lit; la mig ikke bli til skamme, la ikke mine fiender fryde sig over mig!</li>
      <li>Ja, ingen av dem som bier på dig, skal bli til skamme; de skal bli til skamme som er troløse uten årsak.</li>
      <li>Herre, la mig kjenne dine veier, lær mig dine stier!</li>
      <li>Led mig frem i din trofasthet og lær mig! for du er min frelses Gud, på dig bier jeg hele dagen.</li>
      <li>Herre, kom din barmhjertighet i hu og din miskunnhets gjerninger! for de er fra evighet.</li>
      <li>Kom ikke min ungdoms synder og mine misgjerninger i hu! Kom mig i hu efter din miskunnhet for din godhets skyld, Herre!</li>
      <li>Herren er god og rettvis; derfor lærer han syndere veien.</li>
      <li>Han leder de saktmodige i det som rett er, og lærer de saktmodige sin vei.</li>
      <li>Alle Herrens stier er miskunnhet og trofasthet imot dem som holder hans pakt og hans vidnesbyrd.</li>
      <li>For ditt navns skyld, Herre, forlat mig min misgjerning! for den er stor.</li>
      <li>Hvem er den mann som frykter Herren? Ham lærer han den vei han skal velge.</li>
      <li>Hans sjel skal stadig ha det godt, og hans avkom skal arve landet.</li>
      <li>Herren har fortrolig samfund med dem som frykter ham, og hans pakt skal bli dem kunngjort.</li>
      <li>Mine øine er alltid vendt til Herren, for han drar mine føtter ut av garnet.</li>
      <li>Vend dig til mig og vær mig nådig! for jeg er enslig og elendig.</li>
      <li>Mitt hjertes angst har de* gjort stor; før mig ut av mine trengsler! / {* d.e. mine fiender.}</li>
      <li>Se min elendighet og min nød, og forlat mig alle mine synder!</li>
      <li>Se mine fiender, de er mange, og de hater mig med urettferdig hat.</li>
      <li>Bevar min sjel og redd mig, la mig ikke bli til skamme! for jeg tar min tilflukt til dig.</li>
      <li>La uskyld og opriktighet verge mig! for jeg bier på dig.</li>
      <li>Forløs, Gud, Israel av alle dets trengsler!</li>
    </ol>
  </li>
  <li>
    <ol>
      <li>Av David. Hjelp mig til min rett, Herre! for jeg har vandret i min uskyld, og på Herren stoler jeg uten å vakle.</li>
      <li>Prøv mig, Herre, og gransk mig, ransak mine nyrer og mitt hjerte!</li>
      <li>For din miskunnhet er for mine øine, og jeg vandrer i din trofasthet.</li>
      <li>Jeg sitter ikke hos løgnere og kommer ikke sammen med listige folk.</li>
      <li>Jeg hater de ondes forsamling og sitter ikke hos de ugudelige.</li>
      <li>Jeg tvetter mine hender i uskyld og vil gjerne ferdes om ditt alter, Herre,</li>
      <li>for å synge med lovsangs røst og fortelle alle dine undergjerninger.</li>
      <li>Herre, jeg elsker ditt huses bolig, det sted hvor din herlighet bor.</li>
      <li>Rykk ikke min sjel bort med syndere eller mitt liv med blodgjerrige menn,</li>
      <li>som har skam i sine hender og sin høire hånd full av bestikkelse!</li>
      <li>Men jeg vandrer i min uskyld; forløs mig og vær mig nådig!</li>
      <li>Min fot står på jevn jord; i forsamlingene skal jeg love Herren.</li>
    </ol>
  </li>
  <li>
    <ol>
      <li>Av David. Herren er mitt lys og min frelse, for hvem skal jeg frykte? Herren er mitt livs vern, for hvem skal jeg reddes?</li>
      <li>Når ugjerningsmenn nærmer sig imot mig for å opsluke mig, mine motstandere og mine fiender, så snubler og faller de selv.</li>
      <li>Om en hær leirer sig imot mig, frykter ikke mitt hjerte; om krig reiser sig imot mig, enda er jeg trygg.</li>
      <li>Én ting har jeg bedt Herren om, det stunder jeg efter, at jeg må bo i Herrens hus alle mitt livs dager for å skue Herrens liflighet og grunde i hans tempel.</li>
      <li>For han gjemmer mig i sin hytte på den onde dag, han skjuler mig i sitt telts skjul; på en klippe fører han mig op.</li>
      <li>Og nu skal mitt hode opløfte sig over mine fiender rundt omkring mig, og jeg vil ofre jubeloffere i hans telt, jeg vil prise og lovsynge Herren.</li>
      <li>Hør, Herre, høit roper jeg, og vær mig nådig og svar mig!</li>
      <li>t hjerte holder frem for dig [ditt ord]: Søk mitt åsyn! Herre, jeg søker ditt åsyn.</li>
      <li>Skjul ikke ditt åsyn for mig, bortstøt ikke i vrede din tjener! Min hjelp har du vært. Kast mig ikke bort og forlat mig ikke, min frelses Gud!</li>
      <li>For min far og min mor har forlatt mig, men Herren tar mig op.</li>
      <li>Lær mig, Herre, din vei, og led mig på den jevne sti for mine fienders skyld!</li>
      <li>Overgi mig ikke til mine fienders mordlyst! for falske vidner står op imot mig, og menn som fnyser av vold.</li>
      <li>O, dersom jeg ikke trodde å skulle se Herrens godhet i de levendes land! -</li>
      <li>Bi på Herren, vær ved godt mot, og ditt hjerte være sterkt, ja, bi på Herren!</li>
    </ol>
  </li>
  <li>
    <ol>
      <li>Av David. Til dig, Herre, roper jeg. Min klippe, vær ikke døv imot mig, forat jeg ikke, om du tier til mig, skal bli lik dem som farer ned i graven!</li>
      <li>Hør mine inderlige bønners røst, når jeg roper til dig, når jeg opløfter mine hender til ditt hellige kor!</li>
      <li>Riv mig ikke bort med de ugudelige og med dem som gjør urett, som taler fred med sin næste, enda der er ondt i deres hjerte!</li>
      <li>Gi dem efter deres gjerning og efter deres onde adferd! Gi dem efter deres henders gjerning, gjengjeld dem hvad de har gjort!</li>
      <li>For de akter ikke på hvad Herren gjør, eller på hans henders gjerning; han skal nedbryte dem og ikke opbygge dem.</li>
      <li>Lovet være Herren, fordi han har hørt mine inderlige bønners røst!</li>
      <li>Herren er min styrke og mitt skjold; til ham har mitt hjerte satt sin lit, og jeg blir hjulpet; derfor fryder mitt hjerte sig, og jeg vil prise ham med min sang.</li>
      <li>Herren er deres* styrke, og han er et frelsens vern for sin salvede. / {* d.e. sitt folks.}</li>
      <li>Frels ditt folk og velsign din arv, og fø dem og bær dem til evig tid!</li>
    </ol>
  </li>
  <li>
    <ol>
      <li>En salme av David. Gi Herren, I Guds sønner, gi Herren ære og makt!</li>
      <li>Gi Herren hans navns ære, tilbed Herren i hellig prydelse!</li>
      <li>Herrens røst er over vannene, ærens Gud tordner, Herren over de store vann.</li>
      <li>Herrens røst lyder med kraft, Herrens røst med herlighet.</li>
      <li>Herrens røst bryter sedrer, Herren sønderbryter Libanons sedrer,</li>
      <li>og han får dem til å hoppe som en kalv, Libanon og Sirjon som en ung villokse.</li>
      <li>Herrens røst slynger ut kløvede ildsluer.</li>
      <li>Herrens røst får ørkenen til å beve, Herren får Kades' ørken til å beve.</li>
      <li>Herrens røst får hindene til å føde og gjør skogene bare, og i hans tempel sier alt: Ære!</li>
      <li>Herren tronte på vannflommens tid, og Herren troner som konge evindelig.</li>
      <li>Herren skal gi sitt folk kraft, Herren skal velsigne sitt folk med fred.</li>
    </ol>
  </li>
  <li>
    <ol>
      <li>En salme, en sang ved husets innvielse, av David.</li>
      <li>Jeg vil ophøie dig, Herre, for du har dradd mig op og ikke latt mine fiender glede sig over mig.</li>
      <li>Herre min Gud! jeg ropte til dig, og du helbredet mig.</li>
      <li>Herre! du har ført min sjel op av dødsriket, du har kalt mig til live fra dem som farer ned i graven.</li>
      <li>Lovsyng Herren, I hans fromme, og pris hans hellige navn!</li>
      <li>For et øieblikk varer hans vrede, en levetid hans nåde; om aftenen kommer gråt som gjest, og om morgenen er det frydesang.</li>
      <li>Men jeg sa i min trygghet: Jeg skal ikke rokkes evindelig.</li>
      <li>Herre! ved din nåde hadde du grunnfestet mitt fjell; du skjulte ditt åsyn, da blev jeg forferdet.</li>
      <li>Til dig, Herre, ropte jeg, og til Herren bad jeg ydmykelig:</li>
      <li>Hvad vinning er der i mitt blod, i at jeg farer ned i graven? Mon støvet vil prise dig, vil det forkynne din trofasthet?</li>
      <li>Hør, Herre, og vær mig nådig! Herre, vær min hjelper!</li>
      <li>Du omskiftet min klage til dans for mig, du løste mine sørgeklær av mig og omgjordet mig med glede,</li>
      <li>forat min ære skal lovsynge dig og ikke tie. Herre min Gud! jeg vil prise dig evindelig.</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Til dig, Herre, tar jeg min tilflukt. La mig aldri i evighet bli til skamme, frels mig ved din rettferdighet!</li>
      <li>Bøi ditt øre til mig, skynd dig og redd mig, vær mig et klippevern, en borg til å frelse mig!</li>
      <li>For du er min klippe og min borg, og for ditt navns skyld vil du føre og lede mig.</li>
      <li>Du vil føre mig ut av garnet som de lønnlig har lagt for mig; for du er mitt vern.</li>
      <li>I din hånd overgir jeg min ånd; du forløser mig, Herre, du trofaste Gud.</li>
      <li>Jeg hater dem som akter på tomme avguder, men jeg, jeg setter min lit til Herren.</li>
      <li>Jeg vil fryde og glede mig over din miskunnhet, at du har sett min elendighet, aktet på min sjels trengsler;</li>
      <li>du har ikke overgitt mig i fiendehånd, du har satt mine føtter på et rummelig sted.</li>
      <li>Vær mig nådig, Herre! for jeg er i trengsel; borttæret av sorg er mitt øie, min sjel og mitt legeme.</li>
      <li>For mitt liv svinner bort med sorg, og mine år med sukk; min kraft er brutt for min misgjernings skyld, og mine ben er uttæret.</li>
      <li>For alle mine fienders skyld er jeg blitt til stor spott for mine naboer og til en skrekk for mine kjenninger; de som ser mig på gaten, flyr for mig.</li>
      <li>Jeg er glemt og ute av hjertet som en død, jeg er blitt som et ødelagt kar.</li>
      <li>For jeg hører baktalelse av mange, redsel fra alle kanter, idet de rådslår sammen imot mig; de lurer på å ta mitt liv.</li>
      <li>Men jeg, jeg setter min lit til dig, Herre! Jeg sier: Du er min Gud.</li>
      <li>I din hånd er mine tider*; redd mig av mine fienders hånd og fra mine forfølgere! / {* 1KR 29, 30. SLM 139, 16.}</li>
      <li>La ditt åsyn lyse over din tjener, frels mig ved din miskunnhet!</li>
      <li>Herre, la mig ikke bli til skamme! for jeg kaller på dig. La de ugudelige bli til skamme, bli tause i dødsriket!</li>
      <li>La løgnens leber bli målløse, som taler frekt imot den rettferdige med overmot og forakt!</li>
      <li>Hvor stor din godhet er, som du har gjemt for dem som frykter dig, som du har vist mot dem som tar sin tilflukt til dig, for menneskenes barns øine!</li>
      <li>Du skjuler dem i ditt åsyns skjul for menneskers sammensvergelser, du gjemmer dem i en hytte for tungers kiv.</li>
      <li>Lovet være Herren! for han har underlig vist sin miskunnhet imot mig i en fast by.</li>
      <li>Og jeg, jeg sa i min angst: Jeg er revet bort fra dine øine. Dog hørte du mine inderlige bønners røst, da jeg ropte til dig.</li>
      <li>Elsk Herren, alle I hans fromme! Herren vokter de trofaste og gjengjelder rikelig den som farer overmodig frem.</li>
      <li>Vær ved godt mot, og eders hjerte være sterkt, alle I som venter på Herren!</li>
    </ol>
  </li>
  <li>
    <ol>
      <li>Av David; en læresalme. Salig er den hvis overtredelse er forlatt, hvis synd er skjult.</li>
      <li>Salig er det menneske som Herren ikke tilregner misgjerning, og i hvis ånd det ikke er svik.</li>
      <li>Da jeg tidde, blev mine ben borttæret, idet jeg stønnet hele dagen.</li>
      <li>For dag og natt lå din hånd tungt på mig, min livssaft svant som ved sommerens tørke. Sela.</li>
      <li>Jeg bekjente min synd for dig og skjulte ikke min skyld, jeg sa: Jeg vil bekjenne mine misgjerninger for Herren. Og du tok bort min syndeskyld. Sela.</li>
      <li>Derfor bede hver from til dig den tid du er å finne! Visselig, når store vannflommer kommer, til ham skal de ikke nå.</li>
      <li>Du er mitt skjul, du vokter mig for trengsel; med frelses jubel omgir du mig. Sela.</li>
      <li>Jeg vil lære dig og vise dig den vei du skal vandre; jeg vil gi dig råd med mitt øie.</li>
      <li>Vær ikke som hest og muldyr, som ikke har forstand! Deres smykke er tømme og bissel til å tvinge dem med; de vil ikke komme nær til dig.</li>
      <li>Den ugudelige har mange piner, men den som setter sin lit til Herren, ham omgir han med miskunnhet.</li>
      <li>Gled eder i Herren og fryd eder, I rettferdige, og juble, alle I opriktige av hjertet!</li>
    </ol>
  </li>
  <li>
    <ol>
      <li>Juble, I rettferdige, i Herren! For de opriktige sømmer sig lovsang.</li>
      <li>Pris Herren med citar, lovsyng ham til tistrenget harpe!</li>
      <li>Syng en ny sang for ham, spill liflig med frydesang!</li>
      <li>For Herrens ord er sant, og all hans gjerning er trofast.</li>
      <li>Han elsker rettferdighet og rett; jorden er full av Herrens miskunnhet.</li>
      <li>Himlene er skapt ved Herrens ord, og all deres hær ved hans munns ånde.</li>
      <li>Han samler havets vann som en dynge, han legger de dype vann i forrådshus.</li>
      <li>All jorden frykte for Herren, for ham beve alle de som bor på jorderike!</li>
      <li>For han talte, og det skjedde; han bød, og det stod der.</li>
      <li>Herren omstøter hedningenes råd, han gjør folkenes tanker til intet.</li>
      <li>Herrens råd står fast evindelig, hans hjertes tanker fra slekt til slekt.</li>
      <li>Salig er det folk hvis Gud Herren er, det folk han har utvalgt til sin arv.</li>
      <li>Fra himmelen skuer Herren ned han ser alle menneskenes barn.</li>
      <li>Fra det sted hvor han bor, ser han ned til alle dem som bor på jorden,</li>
      <li>han som har skapt deres hjerter alle sammen, han som gir akt på alle deres gjerninger.</li>
      <li>En konge frelses ikke ved sin store makt, en helt reddes ikke ved sin store kraft.</li>
      <li>Hesten er ikke å stole på til frelse, og med sin store styrke redder den ikke.</li>
      <li>Se, Herrens øie ser til dem som frykter ham, som bier på hans miskunnhet,</li>
      <li>for å utfri deres sjel fra døden og holde dem i live i hungersnød.</li>
      <li>Vår sjel bier på Herren; han er vår hjelp og vårt skjold.</li>
      <li>For i ham fryder vårt hjerte sig, fordi vi setter vår lit til hans hellige navn.</li>
      <li>Din miskunnhet, Herre, være over oss, således som vi håper på dig!</li>
    </ol>
  </li>
  <li>
    <ol>
      <li>Av David, da han tedde sig som vanvittig for Abimelek, og denne jog ham fra sig, og han gikk bort.</li>
      <li>Jeg vil love Herren til enhver tid, hans pris skal alltid være i min munn.</li>
      <li>Min sjel skal rose sig av Herren; de saktmodige skal høre det og glede sig.</li>
      <li>Pris Herrens storhet med mig, og la oss sammen ophøie hans navn!</li>
      <li>Jeg søkte Herren, og han svarte mig, og han fridde mig fra alt det som forferdet mig.</li>
      <li>De så op til ham og strålte av glede, og deres åsyn rødmet aldri av skam.</li>
      <li>Denne elendige ropte, og Herren hørte, og han frelste ham av alle hans trengsler.</li>
      <li>Herrens engel leirer sig rundt omkring dem som frykter ham, og han utfrir dem.</li>
      <li>Smak og se at Herren er god! Salig er den mann som tar sin tilflukt til ham.</li>
      <li>Frykt Herren, I hans hellige! For intet fattes dem som frykter ham.</li>
      <li>De unge løver lider nød og hungrer, men dem som søker Herren, fattes ikke noget godt.</li>
      <li>Kom, barn, hør mig! Jeg vil lære eder Herrens frykt.</li>
      <li>Hvem er den mann som har lyst til liv, som ønsker sig dager til å se lykke?</li>
      <li>Hold din tunge fra ondt og dine leber fra å tale svik!</li>
      <li>Vik fra ondt og gjør godt, søk fred og jag efter den!</li>
      <li>Herrens øine er vendt til de rettferdige, og hans ører til deres rop.</li>
      <li>Herrens åsyn er imot dem som gjør ondt, for å utrydde deres ihukommelse av jorden.</li>
      <li>Hine roper, og Herren hører, og av alle deres trengsler utfrir han dem.</li>
      <li>Herren er nær hos dem som har et sønderbrutt hjerte, og han frelser dem som har en sønderknust ånd.</li>
      <li>Mange er den rettferdiges ulykker, men Herren utfrir ham av dem alle.</li>
      <li>Han tar vare på alle hans ben, ikke ett av dem blir sønderbrutt.</li>
      <li>Ulykke dreper den ugudelige, og de som hater den rettferdige, dømmes skyldige.</li>
      <li>Herren forløser sine tjeneres sjel, og ingen av dem som tar sin tilflukt til ham, dømmes skyldig.</li>
    </ol>
  </li>
  <li>
    <ol>
      <li>Av David. Trett, Herre, med dem som tretter med mig! Strid mot dem som strider mot mig!</li>
      <li>Grip skjold og verge og reis dig til hjelp for mig!</li>
      <li>Dra spydet frem og steng veien for mine forfølgere! Si til min sjel: Jeg er din frelse!</li>
      <li>La dem blues og bli til skamme som står mig efter livet! La dem vike tilbake med skam som tenker ondt imot mig!</li>
      <li>La dem bli som agner for vinden, og Herrens engel støte dem bort!</li>
      <li>La deres vei bli mørk og glatt, og Herrens engel forfølge dem!</li>
      <li>For uten årsak har de lønnlig gjort i stand sin garngrav* for mig, uten årsak har de gravd en grav for mitt liv. / {* d.e. med garn dekket grav.}</li>
      <li>La ødeleggelse komme over ham, uten at han merker det, og la hans garn som han lønnlig har utlagt, fange ham, la ham falle i det til sin ødeleggelse!</li>
      <li>Da skal min sjel glede sig i Herren, fryde sig i hans frelse;</li>
      <li>alle mine ben skal si: Herre, hvem er som du, du som frir den elendige fra den som er ham for sterk, og den elendige og fattige fra den som plyndrer ham?</li>
      <li>Der opstår urettferdige vidner, de spør mig om det jeg ikke vet.</li>
      <li>De gjengjelder mig godt med ondt; min sjel er forlatt.</li>
      <li>Og jeg, jeg klædde mig i sørgeklær, da de var syke; jeg plaget min sjel med faste, og min bønn vendte tilbake til min barm*. / {* d.e. jeg bad med hodet bøid mot mitt bryst.}</li>
      <li>Jeg gikk omkring, som om det var min venn, min bror; jeg gikk nedbøiet i sørgeklær som en som sørger over sin mor.</li>
      <li>Men nu da jeg vakler, gleder de sig og flokker sig sammen; skarns-folk flokker sig om mig uten at jeg visste det; de sønderriver* og hviler ikke. / {* d.e. de søker å frarøve mig mitt gode navn og rykte.}</li>
      <li>Som skamløse som spotter for et stykke brød, skjærer de tenner imot mig.</li>
      <li>Herre, hvor lenge vil du se til? Fri min sjel ut fra deres ødeleggelser, mitt eneste fra de unge løver.</li>
      <li>Jeg vil prise dig i en stor forsamling, love dig blandt meget folk.</li>
      <li>La ikke dem glede sig over mig, som uten grunn er mine fiender! La ikke dem som hater mig uten årsak, blinke med øiet!</li>
      <li>For de taler ikke fred, men optenker svik mot de stille i landet.</li>
      <li>Og de lukker sin munn vidt op imot mig, de sier: Ha, ha! Der ser vårt øie!</li>
      <li>Du ser det, Herre, ti ikke! Herre, vær ikke langt borte fra mig!</li>
      <li>Våkn op og bli våken for å gi mig rett, min Gud og Herre, for å føre min sak!</li>
      <li>Døm mig efter din rettferdighet, Herre min Gud, og la dem ikke glede sig over mig!</li>
      <li>La dem ikke si i sitt hjerte: Ha! Efter ønske! La dem ikke si: Vi har opslukt ham!</li>
      <li>La alle dem få skam og bli til skamme som gleder sig ved min ulykke! La dem som ophøier sig over mig, klæs i skam og skjensel!</li>
      <li>La dem juble og glede sig som unner mig min rett, og la dem alltid si: Høilovet være Herren, som unner sin tjener at det går ham vel!</li>
      <li>Da skal min tunge synge om din rettferdighet, hele dagen om din pris.</li>
    </ol>
  </li>
  <li>
    <ol>
      <li>Til sangmesteren; av Herrens tjener, av David.</li>
      <li>Syndens ord til den ugudelige er i mitt hjertes innerste*. Det er ikke gudsfrykt for hans øine. / {* d.e. jeg må tenke på hvorledes synden kunngjør den ugudelige sin vilje.}</li>
      <li>For en smigrer ham i hans øine ved å finne hans synd, ved å hate ham*. / {* d.e. det smigrer ham at man kjenner hans synd og hater ham derfor.}</li>
      <li>Hans munns ord er urett og svik; han har latt av å fare viselig frem, å gjøre godt.</li>
      <li>Han optenker urett på sitt leie, han stiller sig på en vei som ikke er god; det onde hater han ikke.</li>
      <li>Herre! til himmelen når din miskunnhet, din trofasthet inntil skyene.</li>
      <li>Din rettferdighet er som veldige fjell, dine dommer er et stort dyp; mennesker og dyr frelser du, Herre!</li>
      <li>Hvor kostelig er din miskunnhet, Gud! Menneskenes barn søker ly i dine vingers skygge.</li>
      <li>De mettes overflødig av ditt huses fedme, og av dine gleders strøm gir du dem å drikke.</li>
      <li>For hos dig er livets kilde, i ditt lys ser vi lys.</li>
      <li>La din miskunnhet vare ved for dem som kjenner dig, og din rettferdighet for de opriktige av hjertet.</li>
      <li>La ikke den overmodiges fot komme over mig og ikke de ugudeliges hånd jage mig bort!</li>
      <li>Der faller de som gjør urett; de blir støtt ned og kan ikke reise sig.</li>
    </ol>
  </li>
  <li>
    <ol>
      <li>Av David. La ikke din vrede optendes over de onde, bli ikke harm over dem som gjør urett!</li>
      <li>For som gresset blir de hastig avskåret, og som grønne urter visner de bort.</li>
      <li>Sett din lit til Herren og gjør godt, bo i landet og legg vinn på trofasthet!</li>
      <li>Og gled dig i Herren! Så skal han gi dig hvad ditt hjerte attrår.</li>
      <li>Sett din vei i Herrens hånd og stol på ham! Han skal gjøre det;</li>
      <li>han skal la din rettferdighet gå frem som lyset og din rett som middagens lys.</li>
      <li>Vær stille for Herren og vent på ham! La ikke din vrede optendes over den som har lykke på sin vei, over den mann som uttenker onde råd.</li>
      <li>Lat av fra vrede og la harme fare, la ikke din vrede optendes! Det fører bare til det som ondt er.</li>
      <li>For de onde skal utryddes, men de som bier efter Herren, skal arve landet.</li>
      <li>Og om en liten stund, så er den ugudelige ikke mere, og akter du på hans sted, så er han borte.</li>
      <li>Men de saktmodige skal arve landet og glede sig ved megen fred.</li>
      <li>Den ugudelige optenker ondt imot den rettferdige og skjærer tenner imot ham.</li>
      <li>Herren ler av ham; for han ser at hans dag kommer.</li>
      <li>De ugudelige drar sverdet og spenner sin bue for å felle den elendige og fattige og slå dem ihjel som vandrer opriktig.</li>
      <li>Deres sverd skal komme i deres eget hjerte, og deres buer skal sønderbrytes.</li>
      <li>Bedre er det lille som den rettferdige har, enn mange ugudeliges rikdom.</li>
      <li>For de ugudeliges armer skal sønderbrytes, men Herren støtter de rettferdige.</li>
      <li>Herren kjenner de ulasteliges dager, og deres arv skal bli til evig tid.</li>
      <li>De skal ikke bli til skamme i den onde tid, og i hungerens dager skal de mettes.</li>
      <li>For de ugudelige skal gå til grunne og Herrens fiender som engenes blomsterskrud; de skal forsvinne, som røk skal de forsvinne.</li>
      <li>Den ugudelige låner og betaler ikke, men den rettferdige forbarmer sig og gir.</li>
      <li>For de han* velsigner, skal arve landet, men de han forbanner, skal utryddes. / {* Gud.}</li>
      <li>Herren gjør en manns gang fast, og han har velbehag i hans vei.</li>
      <li>Når han snubler, faller han ikke til jorden; for Herren støtter hans hånd.</li>
      <li>Jeg har vært ung og er blitt gammel, men ikke har jeg sett den rettferdige forlatt eller hans avkom søke efter brød.</li>
      <li>Den hele dag forbarmer han sig og låner ut, og hans avkom blir velsignet.</li>
      <li>Vik fra ondt og gjør godt! Så skal du bli boende* til evig tid. / {* SLM 37, 3.}</li>
      <li>For Herren elsker rett og forlater ikke sine fromme; til evig tid blir de bevart. Men de ugudeliges avkom utryddes.</li>
      <li>De rettferdige skal arve landet og bo i det evindelig.</li>
      <li>Den rettferdiges munn taler visdom, og hans tunge sier hvad rett er.</li>
      <li>Hans Guds lov er i hans hjerte, hans trin vakler ikke.</li>
      <li>Den ugudelige lurer på den rettferdige og søker å drepe ham;</li>
      <li>Herren overlater ham ikke i hans hånd, og fordømmer ham ikke når han blir dømt.</li>
      <li>Bi på Herren og ta vare på hans vei! Så skal han ophøie dig til å arve landet; du skal se på at de ugudelige utryddes.</li>
      <li>Jeg så en ugudelig som var veldig og utbredte sig som et grønt tre som ikke er flyttet;</li>
      <li>men han forsvant, og se, han var ikke mere, og jeg søkte efter ham, men han fantes ikke.</li>
      <li>Akt på den ulastelige og se på den opriktige! for fredens mann har en fremtid;</li>
      <li>men overtrederne skal tilintetgjøres alle sammen, de ugudeliges fremtid skal avskjæres.</li>
      <li>Og de rettferdiges frelse kommer fra Herren, deres sterke vern i nødens tid.</li>
      <li>Og Herren hjelper dem og utfrir dem, han utfrir dem fra de ugudelige og frelser dem, fordi de har tatt sin tilflukt til ham.</li>
    </ol>
  </li>
  <li>
    <ol>
      <li>En salme av David; til ihukommelse.</li>
      <li>Herre, straff mig ikke i din vrede, og tukt mig ikke i din harme!</li>
      <li>For dine piler har rammet mig, og din hånd er falt tungt på mig.</li>
      <li>Det er intet friskt i mitt kjød for din vredes skyld, det er ingen fred i mine ben for min synds skyld.</li>
      <li>For mine misgjerninger går over mitt hode, som en tung byrde er de mig for tunge.</li>
      <li>Mine bylder lukter ille, de råtner for min dårskaps skyld.</li>
      <li>Jeg er kroket, aldeles nedbøiet; hele dagen går jeg i sørgeklær.</li>
      <li>For mine lender er fulle av brand, og det er intet friskt i mitt kjød.</li>
      <li>Jeg er kold og stiv og aldeles knust, jeg hyler for mitt hjertes stønnen.</li>
      <li>Herre, for ditt åsyn er all min lengsel, og mitt sukk er ikke skjult for dig.</li>
      <li>Mitt hjerte slår heftig, min kraft har sviktet mig, og mine øines lys, endog det er borte for mig.</li>
      <li>Mine venner og mine frender holder sig i avstand fra min plage, og mine nærmeste står langt borte.</li>
      <li>Og de som står mig efter livet, setter snarer, og de som søker min ulykke, taler om undergang, og på svik tenker de den hele dag.</li>
      <li>Og jeg er som en døv, jeg hører ikke, og som en stum, som ikke later op sin munn.</li>
      <li>Ja, jeg er som en mann som ikke hører, og som ikke har motsigelse i sin munn.</li>
      <li>For til dig, Herre, står mitt håp; du skal svare, Herre min Gud!</li>
      <li>For jeg sier: De vil ellers glede sig over mig; når min fot vakler, ophøier de sig over mig.</li>
      <li>For jeg er nær ved å falle, og min smerte er alltid for mig.</li>
      <li>For jeg bekjenner min misgjerning, jeg sørger over min synd.</li>
      <li>Og mine fiender lever, er mektige, og mange er de som hater mig uten årsak.</li>
      <li>Og de som gjengjelder godt med ondt, står mig imot, fordi jeg jager efter det gode.</li>
      <li>Forlat mig ikke, Herre! Min Gud, vær ikke langt borte fra mig!</li>
      <li>Skynd dig å hjelpe mig, Herre, min frelse!</li>
    </ol>
  </li>
  <li>
    <ol>
      <li>Til sangmesteren, til Jedutun; en salme av David.</li>
      <li>Jeg sa: Jeg vil vokte mine veier, så jeg ikke synder med min tunge; jeg vil legge munnkurv på min munn, så lenge den ugudelige ennu er for mine øine.</li>
      <li>Jeg blev taus og var aldeles stille, jeg tidde uten gagn, og min smerte blev oprørt.</li>
      <li>Mitt hjerte blev hett inneni mig, ved min grublen optendtes ild; - jeg talte med min tunge:</li>
      <li>La mig vite, Herre, min ende, og mine dagers mål, hvad det er! La mig få vite hvad tid jeg skal bort!</li>
      <li>Se, som en håndsbredd har du satt mine dager, og min livstid er som intet for dig; visselig, bare tomhet er hvert menneske, hvor fast han enn står. Sela.</li>
      <li>Bare som et skyggebillede vandrer mannen, bare tomhet er deres uro; han dynger op og vet ikke hvem som skal samle det inn.</li>
      <li>Og nu, hvad håper jeg på Herre? - Mitt håp står til dig.</li>
      <li>Frels mig fra alle mine overtredelser, gjør mig ikke til spott for dåren!</li>
      <li>Jeg tier, jeg later ikke op min munn; for du har gjort det.</li>
      <li>Ta bort fra mig din plage! For din hånds slag er jeg blitt til intet.</li>
      <li>Tukter du en mann med straff for misgjerning, da fortærer du hans herlighet likesom møll; bare tomhet er hvert menneske. Sela.</li>
      <li>Hør min bønn, Herre, og vend øret til mitt rop, ti ikke til min gråt! for jeg er en fremmed hos dig, en gjest som alle mine fedre.</li>
      <li>Se bort fra mig, så mitt åsyn må bli opklaret, før jeg går herfra og er ikke mere!</li>
    </ol>
  </li>
  <li>
    <ol>
      <li>Til sangmesteren; av David; en salme.</li>
      <li>Jeg bidde på Herren; da bøide han sig til mig og hørte mitt rop.</li>
      <li>Og han drog mig op av fordervelsens grav, av det dype dynd, og han satte mine føtter på en klippe, han gjorde mine trin faste.</li>
      <li>Og han la i min munn en ny sang, en lovsang for vår Gud. Mange ser det og frykter og setter sin lit til Herren.</li>
      <li>Salig er den mann som setter sin lit til Herren og ikke vender sig til overmodige og til dem som bøier av til løgn.</li>
      <li>Herre min Gud, du har gjort dine undergjerninger og dine tanker mangfoldige imot oss; intet er å ligne med dig; vil jeg kunngjøre og utsi dem, da er de flere enn at de kan telles.</li>
      <li>Til slaktoffer og matoffer har du ikke lyst - du har boret ører på mig - brennoffer og syndoffer krever du ikke.</li>
      <li>Da sa jeg: Se, jeg kommer; i bokrullen er mig foreskrevet*; / {* nemlig hvad jeg skal gjøre.}</li>
      <li>å gjøre din vilje, min Gud, er min lyst, og din lov er i mitt hjerte.</li>
      <li>Jeg har budskap om rettferdighet i en stor forsamling; se, jeg lukket ikke mine leber; Herre, du vet det.</li>
      <li>Din rettferdighet skjulte jeg ikke i mitt hjerte, jeg kunngjorde din trofasthet og din frelse; jeg dulgte ikke din miskunnhet og din sannhet for en stor forsamling.</li>
      <li>Du, Herre, vil ikke lukke din barmhjertighet for mig; din miskunnhet og din sannhet vil alltid vokte mig.</li>
      <li>For trengsler uten tall har omspent mig, mine misgjerninger har grepet mig, så jeg ikke kan se; de er flere enn hårene på mitt hode, og mitt hjerte har sviktet mig.</li>
      <li>La det behage dig, Herre, å utfri mig! Herre, skynd dig å hjelpe mig!</li>
      <li>La alle dem bli til skam og spott som står mig efter livet og vil rive det bort! La dem som ønsker min ulykke, vike tilbake og bli til skamme!</li>
      <li>La dem som sier til mig: Ha, ha! forferdes over sin skjensel.</li>
      <li>La alle dem som søker dig, fryde og glede sig i dig! La dem som elsker din frelse, alltid si: Høilovet være Herren!</li>
      <li>For jeg er elendig og fattig; Herren vil tenke på mig. Du er min hjelp og min frelser; min Gud, dryg ikke!</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Salig er den som akter på den elendige; på den onde dag skal Herren frelse ham.</li>
      <li>Herren skal verge ham og holde ham i live; han skal bli lykksalig i landet, og du skal visselig ikke overgi ham til hans fienders mordlyst.</li>
      <li>Herren skal understøtte ham på sykesengen; hele hans leie forvandler du i hans sykdom.</li>
      <li>Jeg sier: Herre, vær mig nådig, helbred min sjel! for jeg har syndet imot dig.</li>
      <li>Mine fiender taler ondt om mig: Når skal han dø, og hans navn forgå?</li>
      <li>Og dersom en kommer for å se til mig, taler han falske ord; hans hjerte samler sig ondskap; han går ut og taler derom.</li>
      <li>Alle de som hater mig, hvisker sammen imot mig; de optenker imot mig det som er mig til skade:</li>
      <li>En ugjerning henger ved ham, og han som ligger der, skal ikke stå op mere.</li>
      <li>Også den mann som jeg hadde fred med, som jeg stolte på, som åt mitt brød, har løftet sin hæl imot mig.</li>
      <li>Men du, Herre, vær mig nådig og hjelp mig op! Så vil jeg gjengjelde dem.</li>
      <li>Derpå kjenner jeg at du har behag i mig, at min fiende ikke skal fryde sig over mig.</li>
      <li>Og mig holder du oppe i min uskyld og setter mig for ditt åsyn evindelig.</li>
      <li>Lovet være Herren, Israels Gud, fra evighet og til evighet! Amen, amen.</li>
    </ol>
  </li>
  <li>
    <ol>
      <li>Til sangmesteren; en læresalme av Korahs barn.</li>
      <li>Som en hjort skriker efter rinnende bekker, så skriker min sjel efter dig, Gud!</li>
      <li>Min sjel tørster efter Gud, efter den levende Gud; når skal jeg komme og trede frem for Guds åsyn?</li>
      <li>Mine tårer er min mat dag og natt, fordi man hele dagen sier til mig: Hvor er din Gud?</li>
      <li>Dette må jeg komme i hu og utøse min sjel i mig, hvorledes jeg drog frem i den tette hop, vandret med den til Guds hus med fryderop og lovsangs røst, en høitidsskare.</li>
      <li>Hvorfor er du nedbøiet, min sjel, og bruser i mig? Bi efter Gud! for jeg skal ennu prise ham for frelse fra hans åsyn.</li>
      <li>Min Gud! Min sjel er nedbøiet i mig; derfor kommer jeg dig i hu fra Jordans land og Hermons høider, fra det lille fjell*. / {* landet østenfor Jordan.}</li>
      <li>Vanndyp kaller på vanndyp ved duren av dine fossefall; alle dine brenninger og dine bølger går over mig.</li>
      <li>Om dagen sender Herren sin miskunnhet, og om natten er hans sang hos mig, bønn til mitt livs Gud.</li>
      <li>Jeg må si til Gud, min klippe: Hvorfor har du glemt mig? Hvorfor skal jeg gå i sørgeklær under fiendens trykk?</li>
      <li>Det er som om mine ben blev knust, når mine fiender håner mig, idet de hele dagen sier til mig: Hvor er din Gud?</li>
      <li>Hvorfor er du nedbøiet, min sjel, og hvorfor bruser du i mig? Bi efter Gud! for jeg skal ennu prise ham, mitt åsyns frelse og min Gud.</li>
    </ol>
  </li>
  <li>
    <ol>
      <li>Gi mig rett, Gud, og før min sak mot folk uten barmhjertighet, frels mig fra falske og urettferdige menn!</li>
      <li>For du er den Gud som er mitt vern. Hvorfor har du forkastet mig? Hvorfor skal jeg gå i sørgeklær under fiendens trykk?</li>
      <li>Send ditt lys og din sannhet, la dem lede mig, la dem føre mig til ditt hellige berg og til dine boliger,</li>
      <li>så jeg kan komme til Guds alter, til min fryds og gledes Gud, og prise dig på citar, Gud, min Gud!</li>
      <li>Hvorfor er du nedbøiet, min sjel, og hvorfor bruser du i mig? Bi efter Gud! For jeg skal ennu prise ham, mitt åsyns frelse og min Gud.</li>
    </ol>
  </li>
  <li>
    <ol>
      <li>Til sangmesteren; av Korahs barn; en læresalme.</li>
      <li>Gud, med våre ører har vi hørt, våre fedre har fortalt oss den gjerning du gjorde i deres dager, i fordums dager.</li>
      <li>Du drev hedningene ut med din hånd, men dem plantet du; du ødela folkene, men dem lot du utbrede sig.</li>
      <li>For ikke ved sitt sverd inntok de landet, og deres arm hjalp dem ikke, men din høire hånd og din arm og ditt åsyns lys; for du hadde behag i dem.</li>
      <li>Du er min konge, Gud; byd at Jakob skal frelses!</li>
      <li>Ved dig skal vi nedstøte våre fiender, ved ditt navn skal vi nedtrede dem som reiser sig imot oss.</li>
      <li>For på min bue stoler jeg ikke, og mitt sverd frelser mig ikke,</li>
      <li>men du har frelst oss fra våre fiender, og våre avindsmenn har du gjort til skamme.</li>
      <li>Gud priser vi den hele dag, og ditt navn lover vi evindelig. Sela.</li>
      <li>Og enda har du nu forkastet oss og latt oss bli til skamme, og du drar ikke ut med våre hærer.</li>
      <li>Du lar oss vike tilbake for fienden, og våre avindsmenn tar sig bytte.</li>
      <li>Du gir oss bort som får til å etes, og spreder oss iblandt hedningene.</li>
      <li>Du selger ditt folk for intet, og du setter ikke prisen på dem høit.</li>
      <li>Du gjør oss til hån for våre naboer, til spott og spe for dem som bor omkring oss.</li>
      <li>Du gjør oss til et ordsprog iblandt hedningene; de ryster på hodet av oss iblandt folkene.</li>
      <li>Hele dagen står min skam for mine øine, og blygsel dekker mitt ansikt,</li>
      <li>når jeg hører spotteren og håneren, når jeg ser fienden og den hevngjerrige.</li>
      <li>Alt dette er kommet over oss, enda vi ikke har glemt dig og ikke sveket din pakt.</li>
      <li>Vårt hjerte vek ikke tilbake, og våre skritt bøide ikke av fra din vei,</li>
      <li>så du skulde sønderknuse oss der hvor sjakaler bor, og dekke oss med dødsskygge.</li>
      <li>Dersom vi hadde glemt vår Guds navn og utbredt våre hender til en fremmed gud,</li>
      <li>skulde Gud da ikke utforske det? Han kjenner jo hjertets skjulte tanker.</li>
      <li>Men for din skyld drepes vi hele dagen, vi er regnet som slaktefår.</li>
      <li>Våkn op! Hvorfor sover du, Herre? Våkn op, forkast ikke for evig tid!</li>
      <li>Hvorfor skjuler du ditt åsyn, glemmer vår elendighet og vår trengsel?</li>
      <li>For vår sjel er nedbøid i støvet, vårt legeme nedtrykt til jorden.</li>
      <li>Reis dig til hjelp for oss, og forløs oss for din miskunnhets skyld!</li>
    </ol>
  </li>
  <li>
    <ol>
      <li>Til sangmesteren; efter "Liljer"*; av Korahs barn; en læresalme, en sang om kjærlighet. / {* kanskje melodien.}</li>
      <li>Mitt hjerte strømmer over med liflig tale; jeg sier: Min sang er om en konge; min tunge er en hurtigskrivers griffel.</li>
      <li>Du er den fagreste blandt menneskenes barn, livsalighet er utgytt på dine leber; derfor har Gud velsignet dig evindelig.</li>
      <li>Omgjord din lend med ditt sverd, du veldige, med din høihet og din herlighet!</li>
      <li>Og i din herlighet fare du seierrik frem for sannhets og rettferdig saktmodighets skyld! Og din høire hånd skal lære dig forferdelige storverk.</li>
      <li>Dine piler er hvesset - folkeferd faller under dig - de trenger inn i hjertet på kongens fiender.</li>
      <li>Din trone, Gud, står fast evindelig og alltid; rettvishets kongestav er ditt rikes kongestav.</li>
      <li>Du elsker rettferd og hater ugudelighet; derfor har Gud, din Gud, salvet dig med gledens olje fremfor dine medbrødre.</li>
      <li>Av myrra og aloë og kassia dufter alle dine klær; fra elfenbens-slott fryder dig strengelek.</li>
      <li>Kongedøtre er iblandt dine utvalgte; dronningen står ved din høire hånd i gull fra Ofir.</li>
      <li>Hør, datter, og gi akt og bøi ditt øre, og glem ditt folk og din fars hus,</li>
      <li>og la kongen ha sin lyst i din skjønnhet! For han er din herre, og du skal falle ned for ham.</li>
      <li>Og Tyrus' datter skal søke din yndest med gaver - de rike blandt folket.</li>
      <li>Såre herlig er kongedatteren der inne; hennes klædning er gjennemvirket med gull.</li>
      <li>I stukne klær ledes hun frem til kongen; jomfruer, hennes venninner, følger henne; de føres inn til dig.</li>
      <li>De ledes frem med fryd og jubel, de går inn i kongens slott.</li>
      <li>I dine fedres sted skal dine sønner trede; du skal sette dem til fyrster på den hele jord.</li>
      <li>Jeg vil prise ditt navn iblandt alle slekter; derfor skal folkene love dig evindelig og alltid.</li>
    </ol>
  </li>
  <li>
    <ol>
      <li>Til sangmesteren; av Korahs barn; efter Alamot*; en sang. / {* sannsynligvis en toneart, 1KR 15, 20.}</li>
      <li>Gud er vår tilflukt og vår styrke, en hjelp i trengsler, funnet såre stor.</li>
      <li>Derfor frykter vi ikke, om jorden omskiftes, og om fjell rokkes i havets hjerte,</li>
      <li>om dets bølger bruser og skummer, og fjell bever ved dets overmot. Sela.</li>
      <li>En strøm - dens bekker gleder Guds stad, den Høiestes hellige bolig.</li>
      <li>Gud er midt i den, den skal ikke rokkes; Gud hjelper den når morgenen bryter frem.</li>
      <li>Folkeferd bruste, riker blev rokket; han lot sin røst høre, jorden smeltet.</li>
      <li>Herren, hærskarenes Gud, er med oss; Jakobs Gud er vår faste borg. Sela.</li>
      <li>Kom, se Herrens gjerninger, som har gjort ødeleggelse på jorden!</li>
      <li>Han gjør ende på krigene over hele jorden, bryter buen sønder og hugger spydet av; vognene brenner han op med ild.</li>
      <li>Hold op og kjenn at jeg er Gud! Jeg er ophøiet iblandt folkene, ophøiet på jorden.</li>
      <li>Herren, hærskarenes Gud, er med oss; Jakobs Gud er vår faste borg. Sela.</li>
    </ol>
  </li>
  <li>
    <ol>
      <li>Til sangmesteren; av Korahs barn; en salme.</li>
      <li>Klapp i hender, alle folk, juble for Gud med fryderop.</li>
      <li>For Herren, den Høieste, er forferdelig, en stor konge over all jorden.</li>
      <li>Han legger folkeslag under oss og folkeferd under våre føtter.</li>
      <li>Han utvelger oss vår arvelodd, Jakobs, hans elskedes herlighet. Sela.</li>
      <li>Gud fór op under jubelrop, Herren under basuners lyd.</li>
      <li>Lovsyng Gud, lovsyng! Lovsyng vår konge, lovsyng!</li>
      <li>For Gud er all jordens konge; syng en sang som gjør vis!</li>
      <li>Gud er konge over folkene, Gud har satt sig på sin hellige trone.</li>
      <li>Folkenes fyrster samler sig med Abrahams Guds folk; for jordens skjold hører Gud til, han er såre ophøiet.</li>
    </ol>
  </li>
  <li>
    <ol>
      <li>En sang, en salme; av Korahs barn.</li>
      <li>Stor er Herren og høilovet i vår Guds stad, på hans hellige berg.</li>
      <li>Fagert hever det sig, en glede for all jorden er Sions berg, det ytterste Norden*, den store konges stad. / {* Sion er som Guds bolig i sannhet hvad hedningene falskelig tenkte sig om et fjell i det ytterste Norden, et hellig og meget høit fjell.}</li>
      <li>Gud er i dens borger, han er blitt kjent som et fast vern.</li>
      <li>For se, kongene samlet sig, de drog frem tilsammen.</li>
      <li>De så, da blev de forferdet; de blev slått med redsel, flyktet i hast.</li>
      <li>Beven grep dem der, angst som hos en fødende kvinne.</li>
      <li>Ved østenvind knuste du Tarsis-skib.</li>
      <li>Likesom vi hadde hørt, så har vi nu sett det i Herrens, hærskarenes Guds stad, i vår Guds stad; Gud gjør den fast til evig tid. Sela.</li>
      <li>Vi grunder, Gud, på din miskunnhet midt i ditt tempel.</li>
      <li>Som ditt navn, Gud, så er din pris inntil jordens ender; din høire hånd er full av rettferdighet.</li>
      <li>Sions berg gleder sig, Judas døtre fryder sig for dine dommers skyld.</li>
      <li>Gå omkring Sion og vandre rundt om det, tell dets tårn!</li>
      <li>Gi akt på dets voller, vandre gjennem dets borger, forat I kan fortelle derom til den kommende slekt.</li>
      <li>For denne Gud er vår Gud evindelig og alltid; han skal føre oss ut over døden.</li>
    </ol>
  </li>
  <li>
    <ol>
      <li>Til sangmesteren; av Korahs barn; en salme.</li>
      <li>Hør dette, alle folk, vend øret til, alle I som bor i verden,</li>
      <li>både lave og høie, rike og fattige, alle tilsammen!</li>
      <li>Min munn skal tale visdom, og mitt hjertes tanke er forstand.</li>
      <li>Jeg vil bøie mitt øre til tankesprog, jeg vil fremføre min gåtefulle tale til citaren.</li>
      <li>Hvorfor skal jeg frykte i de onde dager, når mine forfølgeres ondskap omgir mig,</li>
      <li>de som setter sin lit til sitt gods og roser sig av sin store rikdom?</li>
      <li>En mann kan ikke utløse en bror, han kan ikke gi Gud løsepenger for ham</li>
      <li>- for deres livs utløsning er for dyr, og han må avstå derfra til evig tid -</li>
      <li>så han skulde bli ved å leve evindelig og ikke se graven.</li>
      <li>Nei, han vil få se den. De vise dør, dåren og den uforstandige omkommer tilsammen og overlater sitt gods til andre.</li>
      <li>Deres hjertes eneste tanke er at deres hus skal stå til evig tid, deres boliger fra slekt til slekt; de kaller sine jorder op efter sine navn.</li>
      <li>Og dog blir et menneske i herlighet ikke stående; han er lik dyrene, som går til grunne.</li>
      <li>Således går det dem som er fulle av selvtillit, og dem som følger dem efter og har behag i deres tale. Sela.</li>
      <li>Som en fårehjord føres de ned i dødsriket, døden vokter dem, og de opriktige hersker over dem, når morgenen bryter frem, og deres skikkelse blir ødelagt av dødsriket, så de ikke har nogen bolig mere.</li>
      <li>Men Gud skal forløse min sjel av dødsrikets vold, for han skal ta mig til sig. Sela.</li>
      <li>Frykt ikke når en mann blir rik, når hans huses herlighet blir stor!</li>
      <li>For han skal intet ta med sig når han dør; hans herlighet skal ikke fare ned efter ham.</li>
      <li>Om han enn velsigner sin sjel i sitt liv, og de priser dig fordi du gjør dig til gode,</li>
      <li>så skal du dog komme til dine fedres slekt; de ser ikke lyset evindelig.</li>
      <li>Et menneske i herlighet, som ikke har forstand, er lik dyrene, som går til grunne.</li>
    </ol>
  </li>
  <li>
    <ol>
      <li>En salme av Asaf. Den Allmektige, Gud Herren, taler og kaller på jorden fra solens opgang til dens nedgang.</li>
      <li>Fra Sion, skjønnhetens krone, stråler Gud frem.</li>
      <li>Vår Gud kommer og skal ikke tie; ild fortærer for hans åsyn, og omkring ham stormer det sterkt.</li>
      <li>Han kaller på himmelen der oppe og på jorden for å dømme sitt folk:</li>
      <li>Samle til mig mine fromme, som har inngått pakt med mig om offer!</li>
      <li>Og himmelen kunngjør hans rettferdighet; for Gud er den som skal dømme. Sela.</li>
      <li>Hør, mitt folk, jeg vil tale, Israel, jeg vil vidne for dig: Gud, din Gud, er jeg.</li>
      <li>Ikke for dine offers skyld vil jeg straffe dig; dine brennoffer er alltid for mig.</li>
      <li>Jeg vil ikke ta okser fra ditt hus eller bukker fra dine hegn.</li>
      <li>For mig hører alle dyr i skogen til, dyrene på fjellene i tusentall.</li>
      <li>Jeg kjenner alle fjellenes fugler, og det som rører sig på marken, står for mig.</li>
      <li>Om jeg hungret, vilde jeg ikke si det til dig; for mig hører jorderike til og alt det som fyller det.</li>
      <li>Mon jeg skulde ete oksers kjøtt og drikke bukkers blod?</li>
      <li>Ofre Gud takksigelse og gi den Høieste det du har lovt,</li>
      <li>og kall på mig på nødens dag, så vil jeg utfri dig, og du skal prise mig.</li>
      <li>Men til den ugudelige sier Gud: Hvad har du med å fortelle om mine lover og føre min pakt i din munn?</li>
      <li>Du hater jo tukt og kaster mine ord bak dig.</li>
      <li>Når du ser en tyv, er du gjerne med ham, og med horkarler gjør du felles sak.</li>
      <li>Din munn slipper du løs med ondt, og din tunge spinner sammen svik.</li>
      <li>Du sitter og taler imot din bror, du baktaler din mors sønn.</li>
      <li>Dette har du gjort, og jeg har tidd; du tenkte jeg var som du; men jeg vil straffe dig og stille det frem for dine øine.</li>
      <li>Legg merke til dette, I som glemmer Gud, forat jeg ikke skal sønderrive, og det er ingen som redder!</li>
      <li>Den som ofrer takksigelse, ærer mig, og den som går den rette vei, ham vil jeg la skue Guds frelse.</li>
    </ol>
  </li>
  <li>
    <ol>
      <li>Til sangmesteren; en salme av David,</li>
      <li>da profeten Natan var kommet til ham, efterat han var gått inn til Batseba.</li>
      <li>Vær mig nådig, Gud, efter din miskunnhet, utslett mine overtredelser efter din store barmhjertighet!</li>
      <li>Tvett mig vel, så jeg blir fri for misgjerning, og rens mig fra min synd!</li>
      <li>For mine overtredelser kjenner jeg, og min synd er alltid for mig.</li>
      <li>Mot dig alene har jeg syndet, og hvad ondt er i dine øine, har jeg gjort, forat du skal være rettferdig når du taler, være ren når du dømmer*. / {* d.e. kjennes å være rettferdig i dine straffedommer.}</li>
      <li>Se, jeg er født i misgjerning, og min mor har undfanget mig i synd.</li>
      <li>Se, du har lyst til sannhet i hjertets innerste; så lær mig da visdom i hjertets dyp!</li>
      <li>Rens mig fra synd med isop så jeg blir ren, tvett mig så jeg blir hvitere enn sne!</li>
      <li>La mig høre fryd og glede, la de ben fryde sig som du har sønderknust!</li>
      <li>Skjul ditt åsyn for mine synder, og utslett alle mine misgjerninger!</li>
      <li>Gud, skap i mig et rent hjerte, og forny en stadig ånd inneni mig!</li>
      <li>Kast mig ikke bort fra ditt åsyn, og ta ikke din Hellige Ånd fra mig!</li>
      <li>Gi mig igjen din frelses fryd, og ophold mig med en villig ånd!</li>
      <li>Så vil jeg lære overtredere dine veier, og syndere skal omvende sig til dig.</li>
      <li>Fri mig fra blodskyld, Gud, min frelses Gud! Så skal min tunge juble over din rettferdighet.</li>
      <li>Herre, oplat mine leber! Så skal min munn kunngjøre din pris.</li>
      <li>For du har ikke lyst til slaktoffer, ellers vilde jeg gi dig det; i brennoffer har du ikke behag.</li>
      <li>Offere for Gud er en sønderbrutt ånd, et sønderbrutt og sønderknust hjerte vil du, Gud, ikke forakte.</li>
      <li>Gjør vel imot Sion efter din nåde, bygg Jerusalems murer!</li>
      <li>Da skal du ha behag i rettferdighets offere, i brennoffer og heloffer; da skal de ofre okser på ditt alter.</li>
    </ol>
  </li>
  <li>
    <ol>
      <li>Til sangmesteren; en læresalme av David,</li>
      <li>da edomitten Doeg kom og gav Saul til kjenne og sa til ham: David er kommet i Akimeleks hus.</li>
      <li>Hvorfor roser du dig av ondskap, du veldige? Guds miskunnhet varer hele dagen.</li>
      <li>På undergang tenker din tunge, lik en hvesset rakekniv, du som legger op listige råd!</li>
      <li>Du elsker ondt istedenfor godt, løgn istedenfor å tale hvad rett er. Sela.</li>
      <li>Du elsker hvert ord som volder ødeleggelse, du svikaktige tunge!</li>
      <li>Gud skal da også bryte dig ned for evig tid; han skal gripe dig og rive dig ut av teltet og rykke dig op av de levendes land. Sela.</li>
      <li>Og de rettferdige skal se det og frykte, og de skal le av ham og si:</li>
      <li>Se, der er den mann som ikke holdt Gud for sitt sterke vern, men satte sin lit til sin store rikdom, satte sin styrke i sin ondskap.</li>
      <li>Men jeg er som et grønt oljetre i Guds hus, jeg setter min lit til Guds miskunnhet evindelig og alltid.</li>
      <li>Jeg vil prise dig evindelig, fordi du har gjort det, og jeg vil bie efter ditt navn, fordi det er godt, for dine frommes åsyn.</li>
    </ol>
  </li>
  <li>
    <ol>
      <li>Til sangmesteren; efter Mahalat*; en læresalme av David. / {* betydningen uviss.}</li>
      <li>Dåren sier i sitt hjerte: Det er ikke nogen Gud. Onde og vederstyggelige er deres misgjerninger; det er ikke nogen som gjør godt.</li>
      <li>Gud skuer ned fra himmelen på menneskenes barn for å se om der er nogen forstandig, nogen som søker Gud.</li>
      <li>De er alle avveket, alle tilsammen fordervet; det er ikke nogen som gjør godt, enn ikke én.</li>
      <li>Sanser de da ikke, de som gjør urett? De eter mitt folk likesom de eter brød; på Gud kaller de ikke.</li>
      <li>Da blev de grepet av stor frykt, de som ikke kjente frykt; for Gud spreder deres ben som leirer sig imot dig; du gjør dem til skamme, for Gud har forkastet dem.</li>
      <li>Å, at det fra Sion må komme frelse for Israel! Når Gud gjør ende på sitt folks fangenskap, da skal Jakob fryde sig, Israel glede sig.</li>
    </ol>
  </li>
  <li>
    <ol>
      <li>Til sangmesteren, med strengelek; en læresalme av David,</li>
      <li>da sifittene kom og sa til Saul: David holder sig skjult hos oss.</li>
      <li>Gud, frels mig ved ditt navn, og hjelp mig til min rett ved din kraft!</li>
      <li>Gud, hør min bønn, vend øret til min munns ord!</li>
      <li>For fremmede har reist sig imot mig, og voldsmenn står mig efter livet; de har ikke Gud for øie. Sela.</li>
      <li>Se, Gud hjelper mig, Herren er den som opholder mitt liv.</li>
      <li>Det onde skal falle tilbake på mine fiender; utrydd dem i din trofasthet!</li>
      <li>Med villig hjerte vil jeg ofre til dig; jeg vil prise ditt navn, Herre, fordi det er godt.</li>
      <li>For av all nød frir han mig ut, og på mine fiender ser mitt øie med lyst.</li>
    </ol>
  </li>
  <li>
    <ol>
      <li>Til sangmesteren; med strengelek; en læresalme av David.</li>
      <li>Vend øret, Gud, til min bønn, og skjul dig ikke for min inderlige begjæring!</li>
      <li>Gi akt på mig og svar mig! Mine sorgfylte tanker farer hit og dit, og jeg må stønne,</li>
      <li>for fiendens røst, for den ugudeliges undertrykkelse; for de velter elendighet over mig, og i vrede forfølger de mig.</li>
      <li>Mitt hjerte bever i mitt bryst, og dødens redsler er falt på mig.</li>
      <li>Frykt og beven kommer over mig, og forferdelse legger sig over mig.</li>
      <li>Og jeg sier: Gid jeg hadde vinger som duen! Da vilde jeg flyve bort og feste bo.</li>
      <li>Se, jeg vilde flykte langt bort, jeg vilde ta herberge i ørkenen. Sela.</li>
      <li>Jeg vilde i hast søke mig et tilfluktssted for den rasende vind, for stormen.</li>
      <li>Opsluk dem, Herre, kløv deres tungemål! For jeg ser vold og kiv i byen.</li>
      <li>Dag og natt vandrer de omkring den på dens murer, og elendighet og ulykke er inneni den.</li>
      <li>Fordervelse er inneni den, og undertrykkelse og svik viker ikke fra dens torv.</li>
      <li>For ikke er det en fiende som håner mig, ellers vilde jeg bære det; ikke er det min avindsmann som ophøier sig over mig, ellers vilde jeg skjule mig for ham;</li>
      <li>men det er du, du som var min likemann, min venn og min kjenning -</li>
      <li>vi som levde sammen i fortrolig omgang, som vandret til Guds hus blandt den glade høitidsskare.</li>
      <li>Ødeleggelse komme over dem! La dem fare levende ned i dødsriket! For ondskap hersker i deres bolig, i deres hjerte.</li>
      <li>Jeg vil rope til Gud, og Herren skal frelse mig.</li>
      <li>Aften og morgen og middag vil jeg klage og sukke, så hører han min røst.</li>
      <li>Han forløser min sjel fra striden imot mig og gir mig fred; for i mengde er de omkring mig.</li>
      <li>Gud skal høre og svare* dem - han troner jo fra fordums tid, sela - dem som ikke vil bli anderledes, og som ikke frykter Gud. / {* d.e. straffe.}</li>
      <li>Han* legger hånd på dem som har fred med ham, han vanhelliger sin pakt. / {* SLM 55, 13. 14.}</li>
      <li>Hans munns ord er glatte som smør, men hans hjertes tanke er strid; hans ord er bløtere enn olje, og dog er de dragne sverd.</li>
      <li>Kast på Herren det som tynger dig! Han skal holde dig oppe; han skal i evighet ikke la den rettferdige rokkes.</li>
      <li>Og du, Gud, skal støte dem ned i gravens dyp; blodgjerrige og falske menn skal ikke nå det halve av sine dager; men jeg setter min lit til dig.</li>
    </ol>
  </li>
  <li>
    <ol>
      <li>Til sangmesteren; efter "Den målløse due på de fjerne steder"*; av David; en gyllen sang da filistrene grep ham i Gat**. / {* kanskje melodien.} / {** 1SA 21, 10 fg.}</li>
      <li>Vær mig nådig, Gud! for mennesker vil opsluke mig; hele dagen trenger de mig med krig.</li>
      <li>Mine fiender søker å opsluke mig hele dagen; for mange er de som strider mot mig i overmot.</li>
      <li>På den dag jeg frykter, setter jeg min lit til dig.</li>
      <li>Ved Gud priser jeg hans ord; til Gud setter jeg min lit, jeg frykter ikke; hvad skulde kjød kunne gjøre mig?</li>
      <li>Hele dagen forvender de mine ord; alle deres tanker er mig imot til det onde.</li>
      <li>De slår sig sammen, de lurer, de tar vare på mine trin, fordi de står mig efter livet.</li>
      <li>Skulde de undslippe tross sin ondskap? Støt folkeslag ned i vrede, Gud!</li>
      <li>Hvor ofte jeg har flyktet, det har du tellet; mine tårer er gjemt i din flaske; står de ikke i din bok?</li>
      <li>Da skal mine fiender vende tilbake, på den dag jeg roper; dette vet jeg at Gud er med mig.</li>
      <li>Ved Gud priser jeg ordet; ved Herren priser jeg ordet.</li>
      <li>Til Gud setter jeg min lit, jeg frykter ikke; hvad skulde et menneske kunne gjøre mig?</li>
      <li>På mig, Gud, hviler løfter til dig; jeg vil betale dig med takksigelser.</li>
      <li>For du har fridd min sjel fra døden, ja mine føtter fra fall, så jeg kan vandre for Guds åsyn i de levendes lys.</li>
    </ol>
  </li>
  <li>
    <ol>
      <li>Til sangmesteren; "Forderv ikke"*; av David; en gyllen sang, da han flyktet for Saul og var i hulen**. / {* kanskje melodien.} / {** 1SA 22, 1; 24, 4.}</li>
      <li>Vær mig nådig, Gud, vær mig nådig! For til dig tar min sjel sin tilflukt, og i dine vingers skygge søker jeg ly inntil fordervelsen går over.</li>
      <li>Jeg roper til Gud, den Høieste, til den Gud som fullfører sin gjerning for mig.</li>
      <li>Han sender hjelp fra himmelen og frelser mig, når den som vil opsluke mig, håner. Sela. Gud sender sin miskunnhet og sin trofasthet.</li>
      <li>Min sjel er midt iblandt løver; jeg må ligge iblandt dem som spruter ild, menneskebarn hvis tenner er spyd og piler, og hvis tunge er et skarpt sverd.</li>
      <li>Vis dig høi over himmelen, Gud, din ære over all jorden!</li>
      <li>De stiller garn for mine trin, min sjel er nedbøiet; de graver en grav for mig, de faller selv midt i den. Sela.</li>
      <li>Mitt hjerte er rolig, Gud, mitt hjerte er rolig; jeg vil synge og lovprise.</li>
      <li>Våkn op, min ære*, våkn op, harpe og citar! Jeg vil vekke morgenrøden. / {* d.e. sjel.}</li>
      <li>Jeg vil prise dig blandt folkene, Herre, jeg vil lovsynge dig blandt folkeslagene.</li>
      <li>For din miskunnhet er stor inntil himmelen, og din trofasthet inntil skyene.</li>
      <li>Vis dig høi over himmelen, Gud, din ære over all jorden!</li>
    </ol>
  </li>
  <li>
    <ol>
      <li>Til sangmesteren; "Forderv ikke"*; av David; en gyllen sang. / {* SLM 57, 1.}</li>
      <li>Mon I virkelig ved å tie taler hvad rettferdig er, dømmer hvad rett er, I menneskebarn?</li>
      <li>I hjertet arbeider I jo på misgjerninger, i landet veier I ut eders henders vold.</li>
      <li>De ugudelige er avveket fra mors fang av; de som taler løgn, farer vill fra mors liv.</li>
      <li>Gift har de lik ormegift; de er som en døv slange, som stopper sitt øre til,</li>
      <li>så den ikke hører på slangetemmernes røst, på ham som er kyndig i å besverge.</li>
      <li>Gud, slå deres tenner inn i deres munn, knus de unge løvers kinntenner, Herre!</li>
      <li>La dem forgå som vann som rinner bort! Legger nogen sine piler i buen, da la dem bli som uten odd!</li>
      <li>La dem være som en snegl, som opløses mens den går, som en kvinnes ufullbårne foster, som ikke har sett solen!</li>
      <li>Før eders gryter kjenner tornekvistene, skal han blåse dem bort* enten de er friske eller i brand. / {* førenn de ugudeliges onde råd settes i verk, gjør Gud dem til intet.}</li>
      <li>Den rettferdige skal glede sig, fordi han ser hevn; han skal tvette sine føtter i den ugudeliges blod.</li>
      <li>Og menneskene skal si: Der er dog frukt for den rettferdige, det er dog en Gud som dømmer på jorden.</li>
    </ol>
  </li>
  <li>
    <ol>
      <li>Til sangmesteren; "Forderv ikke"*; av David; en gyllen sang, da Saul sendte folk som tok vare på huset for å drepe ham**. / {* SLM 57, 1.} / {** 1SA 19, 11 fg.}</li>
      <li>Fri mig fra mine fiender, min Gud, vern mig mot dem som reiser sig imot mig,</li>
      <li>fri mig fra dem som gjør urett, og frels mig fra blodgjerrige menn!</li>
      <li>For se, de lurer på mitt liv; sterke menn slår sig sammen imot mig, uten misgjerning og uten synd hos mig, Herre!</li>
      <li>Uten brøde hos mig stormer de frem og stiller sig op; våkn op for å møte mig, og se til!</li>
      <li>Ja du, Herre, hærskarenes Gud, Israels Gud, våkn op for å hjemsøke alle hedninger, vær ikke nådig imot nogen av de troløse nidinger! Sela.</li>
      <li>De kommer igjen om aftenen, tuter som hunder og løper rundt omkring i byen.</li>
      <li>Se, det går en strøm av ord ut av deres munn; der er sverd på deres leber; for hvem hører det?</li>
      <li>Men du, Herre, le, av dem, du spotter alle hedninger.</li>
      <li>Mot hans* makt vil jeg bie på dig; for Gud er min borg. / {* den mektige fiendes.}</li>
      <li>Min Gud vil komme mig i møte med sin miskunnhet, Gud vil la mig se med lyst på mine fiender.</li>
      <li>Slå dem ikke ihjel, forat mitt folk ikke skal glemme det! La dem drive ustadig omkring ved din makt og styrt dem ned, du, vårt skjold, Herre!</li>
      <li>Hvert ord på deres leber er en synd i deres munn; la dem så fanges i sitt overmot og for den forbannelses og løgns skyld som de fører i sin munn!</li>
      <li>Gjør ende på dem i vrede, gjør ende på dem, så de ikke mere er til, og la dem vite at Gud er den som hersker i Jakob inntil jordens ender! Sela.</li>
      <li>Og de kommer igjen om aftenen, tuter som hunder og løper rundt omkring i byen.</li>
      <li>De farer omkring efter mat; om de ikke blir mette, blir de således natten over.</li>
      <li>Men jeg vil synge om din styrke, og jeg vil juble om morgenen over din miskunnhet; for du er min borg og min tilflukt den dag jeg er i nød.</li>
      <li>Min styrke! For dig vil jeg synge; for Gud er min borg, min miskunnhets Gud.</li>
    </ol>
  </li>
  <li>
    <ol>
      <li>Til sangmesteren; efter Sjusjan edut*; en gyllen sang av David til å læres, / {* sannsynligvis melodien.}</li>
      <li>da han stred mot syrerne fra Mesopotamia og mot syrerne fra Soba, og Joab kom tilbake og slo edomittene i Saltdalen, tolv tusen.</li>
      <li>Gud! du har forkastet oss, du har sønderslått oss, du var vred; vederkveg oss nu igjen!</li>
      <li>Du har rystet jorden, du har fått den til å revne; læg dens skade, for den vakler!</li>
      <li>Du har latt ditt folk se hårde ting, du har gitt oss vin å drikke så vi tumlet.</li>
      <li>Men du har gitt dem som frykter dig, et hærmerke til opreisning, for sannhets skyld. Sela.</li>
      <li>Forat de du elsker, må bli frelst, så hjelp nu med din høire hånd og bønnhør oss!</li>
      <li>Gud har talt i sin hellighet. Jeg vil fryde mig; jeg vil utskifte Sikem og opmåle Sukkots dal.</li>
      <li>Mig hører Gilead til, og mig hører Manasse til, og Efra'im er vern for mitt hode, Juda er min herskerstav.</li>
      <li>Moab er mitt vaskefat, på Edom kaster jeg min sko; bryt ut i jubel over mig, Filisterland!</li>
      <li>Hvem vil føre mig til den faste by? Hvem leder mig inn til Edom?</li>
      <li>Mon ikke du, Gud, som forkastet oss og ikke drog ut med våre hærer, Gud?</li>
      <li>Gi oss hjelp mot fienden, for menneskehjelp er tomhet!</li>
      <li>Ved Gud skal vi gjøre storverk, og han skal nedtrede våre fiender.</li>
    </ol>
  </li>
  <li>
    <ol>
      <li>Til sangmesteren, på strengelek; av David.</li>
      <li>Hør, Gud, mitt klagerop, merk på min bønn!</li>
      <li>Fra jordens ende roper jeg til dig, mens mitt hjerte vansmekter; før mig på en klippe, som ellers blir mig for høi!</li>
      <li>For du har vært min tilflukt, et sterkt tårn imot fienden.</li>
      <li>La mig bo i ditt telt i all evighet, la mig finne ly i dine vingers skjul! Sela.</li>
      <li>For du, Gud, har hørt på mine løfter, du har gitt mig arv med dem som frykter ditt navn.</li>
      <li>Du vil legge dager til kongens dager, hans år skal være som slekt efter slekt,</li>
      <li>han skal trone evindelig for Guds åsyn; sett miskunnhet og trofasthet til å bevare ham!</li>
      <li>Så vil jeg lovsynge ditt navn til evig tid, forat jeg kan innfri mine løfter dag efter dag.</li>
    </ol>
  </li>
  <li>
    <ol>
      <li>Til sangmesteren, for Jedutun; en salme av David.</li>
      <li>Bare i håp til Gud er min sjel stille; fra ham kommer min frelse.</li>
      <li>Han alene er min klippe og min frelse, min borg, jeg skal ikke rokkes meget.</li>
      <li>Hvor lenge vil I alle storme løs på en mann, bryte ham ned som en mur som heller, et gjerde som støtes om?</li>
      <li>De rådslår bare om å styrte ham ned fra hans høihet, de har sin lyst i løgn; med sin munn velsigner de, men i sitt hjerte forbanner de. Sela.</li>
      <li>Bare i håp til Gud vær stille, min sjel! for fra ham kommer mitt håp.</li>
      <li>Han alene er min klippe og min frelse, min borg, jeg skal ikke rokkes.</li>
      <li>Hos Gud er min frelse og min ære; min sterke klippe, min tilflukt er i Gud.</li>
      <li>Sett eders lit til ham til enhver tid, I folk! Utøs eders hjerte for hans åsyn! Gud er vår tilflukt. Sela.</li>
      <li>Bare tomhet er menneskenes barn, bare løgn er mannens sønner; i vektskålen stiger de til værs, de er tomhet alle sammen.</li>
      <li>Stol ikke på vold, og sett ikke fåfengt håp til røvet gods! Når rikdommen vokser, så akt ikke på det!</li>
      <li>En gang har Gud talt, ja to ganger har jeg hørt det*, at styrke hører Gud til. / {* d.e. Gud har gjentatte ganger sagt.}</li>
      <li>Og dig, Herre, hører miskunnhet til; for du betaler enhver efter hans gjerning.</li>
    </ol>
  </li>
  <li>
    <ol>
      <li>En salme av David, da han var i Juda ørken.</li>
      <li>Gud! Du er min Gud, jeg søker dig årle; min sjel tørster efter dig, mitt kjød lenges efter dig i et tørt og vansmektende land, hvor det ikke er vann.</li>
      <li>Således har jeg skuet dig i helligdommen, idet jeg så din makt og din herlighet.</li>
      <li>For din miskunnhet er bedre enn livet; mine leber priser dig.</li>
      <li>Således vil jeg love dig mitt liv igjennem; i ditt navn vil jeg opløfte mine hender.</li>
      <li>Min sjel skal bli mettet som av marg og fett, og med jublende leber skal min munn lovprise dig.</li>
      <li>Når jeg kommer dig i hu på mitt leie, tenker jeg på dig gjennem nattevaktene.</li>
      <li>For du har vært min hjelp, og under dine vingers skygge jubler jeg.</li>
      <li>Min sjel henger ved dig; din høire hånd holder mig oppe.</li>
      <li>Og de som står mig efter livet for å ødelegge det, de skal komme til jordens nederste dyp.</li>
      <li>De skal gis sverdet i vold, bli til rov for rever.</li>
      <li>Og kongen skal glede sig i Gud; hver den som sverger ved ham, skal prise sig lykkelig, for løgneres munn skal tilstoppes.</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Hør, Gud, min røst når jeg klager, bevar mitt liv for fiendens skremsel!</li>
      <li>Skjul mig for de ondes lønnlige råd, for illgjerningsmenns larmende hop,</li>
      <li>som hvesser sin tunge som et sverd, legger på buen sin pil, det bitre ord,</li>
      <li>for å skyte den uskyldige i lønndom; med ett skyter de ham og frykter ikke.</li>
      <li>De gjør sitt onde råd fast; de forteller hvorledes de vil legge skjulte snarer; de sier: Hvem ser dem?</li>
      <li>De uttenker ugjerninger: Vi er ferdige, tanken er uttenkt - og menneskenes tanker og hjerter er dype.</li>
      <li>Da skyter Gud dem; med ett kommer pilen; slaget har rammet dem.</li>
      <li>Og de blir nedstyrtet, deres tunge kommer over dem; alle de som ser på dem, ryster på hodet.</li>
      <li>Og alle mennesker frykter og forkynner Guds gjerning, og de forstår hans verk.</li>
      <li>Den rettferdige gleder sig i Herren og tar sin tilflukt til ham, og alle opriktige av hjertet priser sig lykkelige.</li>
    </ol>
  </li>
  <li>
    <ol>
      <li>Til sangmesteren; en salme av David; en sang.</li>
      <li>Dig, Gud, priser de i stillhet på Sion, og dig gir de det de har lovt.</li>
      <li>Du som hører bønner, til dig kommer alt kjød.</li>
      <li>Når mine misgjerninger er blitt mig for svære, så forlater du våre overtredelser.</li>
      <li>Salig er den du utvelger og lar komme nær, så han bor i dine forgårder; vi vil mette oss med de gode ting i ditt hus, ditt hellige tempel.</li>
      <li>Med forferdelige gjerninger bønnhører du oss i rettferdighet, du vår frelses Gud, du som er en tilflukt for alle jordens ender og havet langt borte.</li>
      <li>Han gjør fjellene faste med sin kraft, omgjordet med velde.</li>
      <li>Han stiller havenes brusen, deres bølgers brusen og folkenes bulder.</li>
      <li>Og de som bor ved jordens ender, frykter for dine tegn; de steder hvor morgen og aften bryter frem, fyller du med jubel.</li>
      <li>Du har gjestet jorden og gitt den overflod, gjort den såre rik, Guds bekk er full av vann; du har latt dem få sitt korn, for således lager du jorden til.</li>
      <li>Du vannet dens furer, senket dens plogland; du bløtte den med regnskurer, velsignet dens grøde.</li>
      <li>Du har kronet din godhets år, og dine fotspor drypper av fedme.</li>
      <li>Ødemarkens beiter drypper, og haugene omgjorder sig med jubel.</li>
      <li>Engene er klædd med får, og dalene er dekket med korn; folk roper med fryd og synger.</li>
    </ol>
  </li>
  <li>
    <ol>
      <li>Til sangmesteren; en sang, en salme. Rop med fryd for Gud, all jorden!</li>
      <li>Syng ut hans navns ære, gi ham ære til hans pris!</li>
      <li>Si til Gud: Hvor forferdelige er dine gjerninger! For din store makts skyld skal dine fiender hykle for dig.</li>
      <li>All jorden skal tilbede dig og lovsynge dig, de skal lovsynge ditt navn. Sela.</li>
      <li>Kom og se Guds gjerninger! Han er forferdelig i gjerning mot menneskenes barn.</li>
      <li>Han gjorde havet om til tørt land, gjennem strømmen gikk de til fots; der gledet vi oss i ham.</li>
      <li>Han hersker med sitt velde evindelig, hans øine gir akt på hedningene; de gjenstridige må ikke ophøie sig. Sela.</li>
      <li>I folkeslag, lov vår Gud og forkynn hans pris med høi røst,</li>
      <li>han som holdt vår sjel i live og ikke lot vår fot vakle!</li>
      <li>For du prøvde oss, Gud, du renset oss, likesom de renser sølv.</li>
      <li>Du førte oss inn i et garn, du la en trykkende byrde på våre lender.</li>
      <li>Du lot mennesker fare frem over vårt hode; vi kom i ild og i vann. Men du førte oss ut til vederkvegelse.</li>
      <li>Jeg vil gå inn i ditt hus med brennoffer, jeg vil gi dig det jeg har lovt,</li>
      <li>det som gikk over mine leber, og som min munn talte i min nød.</li>
      <li>Jeg vil ofre dig brennoffere av fett kveg med duft av værer; jeg vil ofre okser tillikemed bukker. Sela.</li>
      <li>Kom, hør, alle I som frykter Gud; jeg vil fortelle hvad han har gjort mot min sjel.</li>
      <li>Til ham ropte jeg med min munn, og lovsang var under min tunge.</li>
      <li>Hadde jeg urett for øie i mitt hjerte, så vilde Herren ikke høre.</li>
      <li>Men Gud har hørt, han har aktet på mitt bønnerop.</li>
      <li>Lovet være Gud, som ikke avviste min bønn og ikke tok sin miskunnhet fra mig!</li>
    </ol>
  </li>
  <li>
    <ol>
      <li>Til sangmesteren på strengelek; en salme, en sang.</li>
      <li>Gud være oss nådig og velsigne oss, han la sitt åsyn lyse hos oss, sela,</li>
      <li>forat man på jorden må kjenne din vei, blandt alle hedninger din frelse.</li>
      <li>Folkene skal prise dig, Gud! Folkene skal prise dig, alle tilsammen.</li>
      <li>Folkeslagene skal fryde sig og juble; for du dømmer folkene med rett, og folkeslagene på jorden leder du. Sela.</li>
      <li>Folkene skal prise dig, Gud! Folkene skal prise dig, alle tilsammen.</li>
      <li>Landet har gitt sin grøde; Gud, vår Gud, velsigner oss.</li>
      <li>Gud velsigner oss, og alle jordens ender skal frykte ham.</li>
    </ol>
  </li>
  <li>
    <ol>
      <li>Til sangmesteren; av David; en salme, en sang.</li>
      <li>Gud reiser sig, hans fiender spredes, og de som hater ham, flyr for hans åsyn.</li>
      <li>Likesom røk drives bort, så driver du dem bort; likesom voks smelter for ild, forgår de ugudelige for Guds åsyn.</li>
      <li>Og de rettferdige gleder sig, de jubler for Guds åsyn og fryder sig med glede.</li>
      <li>Syng for Gud, lovsyng hans navn, gjør vei for ham som farer frem på de øde marker, Herren er hans navn, og juble for hans åsyn!</li>
      <li>Farløses far og enkers dommer er Gud i sin hellige bolig.</li>
      <li>Gud gir de enslige hus, fører fanger ut til lykke; bare de gjenstridige bor i et tørt land.</li>
      <li>Gud, da du drog ut foran ditt folk, da du skred frem gjennem ørkenen, sela,</li>
      <li>da bevet jorden, og himlene dryppet for Guds åsyn, Sinai der borte, for Guds, Israels Guds åsyn.</li>
      <li>Et rikelig regn spredte du, Gud; din arv, den utmattede, styrket du.</li>
      <li>Ditt folk bosatte sig i landet*; du laget det ved din godhet i stand for den elendige, Gud! / {* Kana'an.}</li>
      <li>Herren gir seierssang; stor er skaren av kvinner med gledesbudskap.</li>
      <li>Hærenes konger flyr, de flyr, og hun som sitter hjemme, deler bytte.</li>
      <li>Når I hviler mellem kveene, er det som en dues vinger, som er dekket med sølv, og hvis vingefjær har gullets grønnlige glans*. / {* d.e. når I nyter fredens ro, da er eders lodd strålende og herlig.}</li>
      <li>Når den Allmektige spreder konger der*, da sner det på Salmon**. / {* i Kana'an.} / {** d.e. da blir det mørke lyst, likesom når det mørke fjell, Salmon, blir hvitt av sne, d.s.s. da omskapes ulykke til lykke.}</li>
      <li>Et Guds fjell* er Basans fjell, et fjell med mange tinder er Basans fjell**. / {* d.e. et stort, mektig, høit fjell.} / {** d.e. verdensrikene, som Basans fjell er et billede på, er såre mektige.}</li>
      <li>Hvorfor ser I skjevt, I fjell med de mange tinder, til det fjell som Gud finner behag i å bo på? Herren skal også bo der evindelig.</li>
      <li>Guds vogner er to ganger ti tusen, tusen og atter tusen; Herren er iblandt dem, Sinai er i helligdommen*. / {* likesom på Sinai, da loven blev gitt, er Herren i helligdommen, d.e. på Sion, omgitt av himmelske hærskarer.}</li>
      <li>Du fór op i det høie, bortførte fanger, tok gaver blandt menneskene, også blandt de gjenstridige, for å bo der, Herre Gud!</li>
      <li>Lovet være Herren dag efter dag! Legger man byrde på oss, så er Gud vår frelser. Sela.</li>
      <li>Gud er oss en Gud til frelse, og hos Herren, Israels Gud, er det utganger fra døden.</li>
      <li>Ja, Gud knuser sine fienders hode, den hårrike isse på ham som vandrer i sin syndeskyld.</li>
      <li>Herren sier: Fra Basan vil jeg hente tilbake, jeg vil hente tilbake fra havets dyp,</li>
      <li>forat din fot må stampe i blod, dine hunders tunge få sin del av fiendene.</li>
      <li>De ser dine seierstog, Gud, min Guds, min konges, seierstog inn i helligdommen.</li>
      <li>Foran går sangere, bakefter harpespillere midt imellem jomfruer som slår på pauke.</li>
      <li>Lov Gud i forsamlingene, lov Herren, I som er av Israels kilde!</li>
      <li>Der er Benjamin, den yngste, som hersker over dem*, Judas fyrster med sin skare, Sebulons fyrster, Naftalis fyrster. / {* fiendene.}</li>
      <li>Din Gud har tildelt dig styrke; styrk, Gud, det du har gjort for oss!</li>
      <li>For ditt tempel i Jerusalems skyld* skal konger komme til dig med gaver. / {* d.e. for de gjerningers skyld som utgår fra dig som bor i templet.}</li>
      <li>Skjell på dyret i sivet*, på stuteflokken med folke-kalvene**, som kaster sig ned for dig med sølvstykker! Han spreder folkene som har lyst til strid. / {* d.e. Egypten.} / {** d.e. de hedenske konger med sine folk.}</li>
      <li>Veldige menn skal komme fra Egypten, Etiopia skal i hast utrekke sine hender til Gud.</li>
      <li>I jordens riker, syng for Gud, lovsyng Herren, sela,</li>
      <li>ham som farer frem i himlenes himler, de eldgamle! Se, han lar sin røst høre, en mektig røst.</li>
      <li>Gi Gud makt! Over Israel er hans høihet, og hans makt i skyene.</li>
      <li>Forferdelig er du, Gud, fra dine helligdommer; Israels Gud, han gir folket makt og styrke. Lovet være Gud!</li>
    </ol>
  </li>
  <li>
    <ol>
      <li>Til sangmesteren; efter "Liljer"*; av David. / {* SLM 45, 1.}</li>
      <li>Frels mig, Gud, for vannene er kommet inntil sjelen.</li>
      <li>Jeg er sunket ned i bunnløst dynd, hvor der intet fotfeste er; jeg er kommet i dype vann, og strømmen slår over mig.</li>
      <li>Jeg har ropt mig trett, min strupe brenner; mine øine er borttæret idet jeg venter på min Gud.</li>
      <li>Flere enn hårene på mitt hode er de som hater mig uten årsak; tallrike er de som vil forderve mig, mine fiender uten grunn; det jeg ikke har røvet, skal jeg nu gi tilbake.</li>
      <li>Gud, du kjenner min dårskap, og all min syndeskyld er ikke skjult for dig.</li>
      <li>La dem ikke bli til skamme ved mig, de som bier efter dig, Herre, Herre, hærskarenes Gud! La dem ikke bli til spott ved mig, de som søker dig, Israels Gud!</li>
      <li>For for din skyld bærer jeg vanære, dekker skam mitt åsyn.</li>
      <li>Jeg er blitt fremmed for mine brødre og en utlending for min mors barn.</li>
      <li>For nidkjærhet for ditt hus har fortært mig, og deres hån som håner dig, er falt på mig.</li>
      <li>Og min sjel gråt mens jeg fastet, og det blev mig til spott.</li>
      <li>Og jeg gjorde sekk til mitt klædebon, og jeg blev dem til et ordsprog.</li>
      <li>De som sitter i porten, snakker om mig, og de som drikker sterk drikk, synger om mig.</li>
      <li>Men jeg kommer med min bønn til dig, Herre, i nådens tid, Gud, for din megen miskunnhet; svar mig med din frelsende trofasthet!</li>
      <li>Redd mig ut av dyndet og la mig ikke synke! La mig bli reddet fra dem som hater mig, og fra de dype vann!</li>
      <li>La ikke vannstrømmen slå over mig og ikke dypet sluke mig, og la ikke brønnen lukke sitt gap over mig!</li>
      <li>Svar mig, Herre, for din miskunnhet er god; vend dig til mig efter din store barmhjertighet!</li>
      <li>Og skjul ikke ditt åsyn for din tjener, for jeg er i nød; skynd dig å svare mig!</li>
      <li>Kom nær til min sjel, forløs den, frels mig for mine fienders skyld!</li>
      <li>Du kjenner min spott og min skam og min vanære; alle mine motstandere er for ditt åsyn.</li>
      <li>Spott har brutt mitt hjerte, så jeg er syk, og jeg ventet på medynk, men der var ingen, på trøstere, men jeg fant ikke nogen.</li>
      <li>De gav mig galle å ete, og for min tørst gav de mig eddik å drikke.</li>
      <li>La deres bord bli til en strikke for deres åsyn og til en snare for dem når de er trygge!</li>
      <li>La deres øine formørkes, så de ikke ser, og la deres lender alltid vakle!</li>
      <li>Utøs din harme over dem, og la din brennende vrede nå dem!</li>
      <li>Deres bolig bli øde, ei være der nogen som bor i deres telt!</li>
      <li>For den du har slått, forfølger de, og de forteller om deres smerte som du har stunget.</li>
      <li>La dem legge skyld til sin skyld, og la dem ikke komme til din rettferdighet!</li>
      <li>La dem bli utslettet av de levendes bok, og la dem ikke bli innskrevet med de rettferdige!</li>
      <li>Men jeg er elendig og full av pine; la din frelse, Gud, føre mig i sikkerhet!</li>
      <li>Jeg vil love Guds navn med sang og ophøie ham med lovprisning,</li>
      <li>og det skal behage Herren bedre enn en ung okse med horn og klover.</li>
      <li>Når saktmodige ser det, skal de glede sig; I som søker Gud, eders hjerte leve!</li>
      <li>For Herren hører på de fattige, og sine fanger forakter han ikke.</li>
      <li>Himmel og jord skal love ham, havet og alt det som rører sig i det.</li>
      <li>For Gud skal frelse Sion og bygge byene i Juda, og de* skal bo der og eie dem, / {* de sanne israelitter.}</li>
      <li>og hans tjeneres avkom skal arve dem, og de som elsker hans navn, skal bo i dem.</li>
    </ol>
  </li>
  <li>
    <ol>
      <li>Til sangmesteren; av David; til ihukommelse.</li>
      <li>Gud, kom for å utfri mig! Herre, skynd dig å hjelpe mig!</li>
      <li>La dem som står mig efter livet, bli til skam og spott! La dem som ønsker min ulykke, vike tilbake og bli til skamme!</li>
      <li>La dem som sier: Ha, ha, vende tilbake for sin skjensels skyld!</li>
      <li>La dem fryde og glede sig i dig, alle de som søker dig, og la dem som elsker din frelse, alltid si: Høilovet være Gud!</li>
      <li>For jeg er elendig og fattig; Gud, skynd dig til mig! Du er min hjelp og min frelser; Herre, dryg ikke!</li>
    </ol>
  </li>
  <li>
    <ol>
      <li>Til dig, Herre, setter jeg min lit; la mig aldri i evighet bli til skamme!</li>
      <li>Utfri mig og redd mig ved din rettferdighet! Bøi ditt øre til mig og frels mig!</li>
      <li>Vær mig en klippe til bolig, dit jeg alltid kan gå, du som har fastsatt frelse for mig! For du er min klippe og min festning.</li>
      <li>Min Gud, utfri mig av den ugudeliges hånd, av den urettferdiges og undertrykkerens vold!</li>
      <li>For du er mitt håp, Herre, Herre min tillit fra min ungdom av.</li>
      <li>Til dig har jeg støttet mig fra mors liv av; du er den som drog mig ut av min mors skjød; om dig vil jeg alltid synge min lovsang.</li>
      <li>Som et under har jeg vært for mange, men du er min sterke tilflukt.</li>
      <li>Min munn er full av din pris, hele dagen av din herlighet.</li>
      <li>Forkast mig ikke i alderdommens tid, forlat mig ikke når min kraft forgår!</li>
      <li>For mine fiender har sagt om mig, de som tar vare på mitt liv, rådslår tilsammen</li>
      <li>og sier: Gud har forlatt ham; forfølg og grip ham, for det er ingen som redder!</li>
      <li>Gud, vær ikke langt borte fra mig! Min Gud, skynd dig å hjelpe mig!</li>
      <li>La dem som står mig efter livet, bli til skamme og gå til grunne! La dem som søker min ulykke, bli klædd i skam og spott!</li>
      <li>Og jeg vil alltid håpe, og til all din pris vil jeg legge ny pris.</li>
      <li>Min munn skal fortelle om din rettferdighet, hele dagen om din frelse; for jeg vet ikke tall derpå.</li>
      <li>Jeg vil fremføre Herrens, Israels Guds veldige gjerninger, jeg vil prise din rettferdighet, din alene.</li>
      <li>Gud, du har lært mig det fra min ungdom av, og inntil nu kunngjør jeg dine undergjerninger.</li>
      <li>Forlat mig da heller ikke inntil alderdommen og de grå hår, Gud, inntil jeg får kunngjort din arm for efterslekten, din kraft for hver den som skal komme.</li>
      <li>Og din rettferdighet, Gud, når til det høie; du som har gjort store ting, Gud, hvem er som du?</li>
      <li>Du som har latt oss se mange trengsler og ulykker, du vil igjen gjøre oss levende og igjen dra oss op av jordens avgrunner.</li>
      <li>Du vil øke min storhet og vende om og trøste mig.</li>
      <li>Så vil jeg også prise dig med harpespill, din trofasthet, min Gud! Jeg vil lovsynge dig til citar, du Israels Hellige!</li>
      <li>Mine leber skal juble, for jeg vil lovsynge dig, og min sjel, som du har forløst.</li>
      <li>Min tunge skal også hele dagen tale om din rettferdighet; for de er blitt til spott, de er blitt til skamme, de som søker min ulykke.</li>
    </ol>
  </li>
  <li>
    <ol>
      <li>Av Salomo. Gud, gi kongen dine dommer og kongesønnen din rettferdighet!</li>
      <li>Han skal dømme ditt folk med rettferdighet og dine elendige med rett.</li>
      <li>Fjellene skal bære fred for folket, og haugene for rettferdighets skyld.</li>
      <li>Han skal dømme de elendige blandt folket, han skal frelse den fattiges barn og knuse voldsmannen.</li>
      <li>De skal frykte dig, så lenge solen er til, og så lenge månen skinner, fra slekt til slekt.</li>
      <li>Han skal komme ned som regn på en nyslått eng, lik en regnskur, som væter jorden.</li>
      <li>I hans dager skal den rettferdige blomstre, og det skal være megen fred, inntil månen ikke er mere.</li>
      <li>Og han skal herske fra hav til hav og fra elven inntil jordens ender.</li>
      <li>For hans åsyn skal de som bor i ørkenene, bøie kne, og hans fiender skal slikke støv.</li>
      <li>Kongene fra Tarsis og øene skal komme med gaver, kongene fra Sjeba og Seba frembære skatt.</li>
      <li>Alle konger skal falle ned for ham, alle hedninger skal tjene ham.</li>
      <li>For han skal frelse den fattige som roper, og den elendige som ingen hjelper har.</li>
      <li>Han skal spare den ringe og fattige, og frelse de fattiges sjeler.</li>
      <li>Han skal forløse deres sjel fra undertrykkelse og fra vold, og deres blod skal være dyrt i hans øine.</li>
      <li>Og de skal leve og gi ham av Sjebas gull og alltid bede for ham; hele dagen skal de love ham.</li>
      <li>Det skal bli overflod av korn i landet på fjellenes topp, dets frukt skal suse som Libanon, og det skal fremblomstre folk av byene som gresset på jorden.</li>
      <li>Hans navn skal bli til evig tid; så lenge solen skinner, skal hans navn skyte friske skudd, og de skal velsigne sig ved ham; alle hedninger skal prise ham salig.</li>
      <li>Lovet være Gud Herren, Israels Gud, han, den eneste som gjør undergjerninger!</li>
      <li>Og lovet være hans herlighets navn til evig tid, og all jorden bli full av hans herlighet! Amen, amen.</li>
      <li>Ende på Davids, Isais sønns bønner.</li>
    </ol>
  </li>
  <li>
    <ol>
      <li>En salme av Asaf. Ja, Gud er god mot Israel, mot de rene av hjertet.</li>
      <li>Men jeg - nær hadde mine føtter snublet, på lite nær var mine trin glidd ut.</li>
      <li>For jeg harmedes over de overmodige da jeg så at det gikk de ugudelige vel.</li>
      <li>For de er fri for lidelser inntil sin død, og deres styrke er vel ved makt.</li>
      <li>De kjenner ikke til nød som andre folk, og de blir ikke plaget som andre mennesker.</li>
      <li>Derfor er overmot deres halssmykke, vold omhyller dem som et klædebon.</li>
      <li>Deres øine står ut av fedme, hjertets tanker bryter frem.</li>
      <li>De håner og taler i ondskap om undertrykkelse; fra det høie taler de.</li>
      <li>De løfter sin munn op til himmelen, og deres tunge farer frem på jorden.</li>
      <li>Derfor får de sitt folk til å vende sig om til dem, og vann i overflod suger de i sig*. / {* d.e. de nyter stor lykke.}</li>
      <li>Og de sier: Hvorledes skulde Gud vite noget? Er det vel kunnskap hos den Høieste?</li>
      <li>Se, dette er de ugudelige, og evig trygge vokser de i velmakt.</li>
      <li>Ja, forgjeves har jeg renset mitt hjerte og tvettet mine hender i uskyld;</li>
      <li>jeg blev dog plaget hele dagen, og hver morgen kom til mig med tukt.</li>
      <li>Dersom jeg hadde sagt: Jeg vil tale således*, se, da hadde jeg vært troløs mot dine barns slekt. / {* SLM 73, 13. 14.}</li>
      <li>Og jeg tenkte efter for å forstå dette*; det var en plage i mine øine / {* SLM 73, 3-14.}</li>
      <li>- inntil jeg gikk inn i Guds helligdommer og gav akt på deres endelikt.</li>
      <li>Ja, på glatte steder setter du dem; du lot dem falle, så de gikk til grunne.</li>
      <li>Hvor de blev ødelagt i et øieblikk! De gikk under og tok ende med forferdelse.</li>
      <li>Likesom en akter for intet en drøm når en har våknet op, således akter du, Herre, deres skyggebillede for intet når du våkner op.</li>
      <li>Når mitt hjerte var bittert, og det stakk mig i mine nyrer,</li>
      <li>da var jeg ufornuftig og forstod intet; som et dyr var jeg imot dig.</li>
      <li>Men jeg blir alltid hos dig, du har grepet min høire hånd.</li>
      <li>Du leder mig ved ditt råd, og derefter optar du mig i herlighet.</li>
      <li>Hvem har jeg ellers i himmelen? Og når jeg har dig, har jeg ikke lyst til noget på jorden.</li>
      <li>Vansmekter enn mitt kjød og mitt hjerte, så er dog Gud mitt hjertes klippe og min del evindelig.</li>
      <li>For se, de som holder sig borte fra dig, går til grunne; du utrydder hver den som faller fra dig i hor*. / {* d.e. i utroskap bryter pakten med dig.}</li>
      <li>Men for mig er det godt å holde mig nær til Gud; jeg setter min lit til Herren, Israels Gud, for å fortelle alle dine gjerninger.</li>
    </ol>
  </li>
  <li>
    <ol>
      <li>En læresalme av Asaf. Hvorfor, Gud, har du forkastet oss for evig tid? Hvorfor ryker din vrede mot den hjord du før?</li>
      <li>Kom i hu din menighet, som du vant din i fordums tid, som du gjenløste til å være din arvs stamme, Sions berg, hvor du tok bolig!</li>
      <li>Opløft dine trin til de evige grushoper! Alt har fienden fordervet i helligdommen.</li>
      <li>Dine motstandere har brølt midt i ditt forsamlingshus; de har satt sine egne tegn op til tegn.</li>
      <li>Det var et syn som når økser løftes i tykke skogen.</li>
      <li>Og nu, alt det som fantes av billedverk, det slo de sønder med øks og hammer.</li>
      <li>De har satt ild på din helligdom; like til grunnen har de vanhelliget ditt navns bolig.</li>
      <li>De har sagt i sitt hjerte: Vi vil ødelegge dem alle tilsammen! De har opbrent alle Guds forsamlingshus i landet.</li>
      <li>Våre egne tegn ser vi ikke; det er ikke nogen profet mere, ikke nogen hos oss som vet hvor lenge det skal vare.</li>
      <li>Hvor lenge, Gud, skal motstanderen håne, fienden forakte ditt navn evindelig?</li>
      <li>Hvorfor drar du din hånd, din høire hånd tilbake? Ta den ut av din barm og ødelegg!</li>
      <li>Gud er dog min konge fra fordums tid, han som skaper frelse på den vide jord.</li>
      <li>Du er den som skilte havet med din styrke, knuste dragenes hoder på vannene.</li>
      <li>Du sønderslo Leviatans* hoder, du gav den til føde for ørkenens folk. / {* d.e. et stort sjødyr.}</li>
      <li>Du lot kilde og bekk bryte frem, du uttørket evige strømmer.</li>
      <li>Dig hører dagen til, dig også natten; du har skapt himmellysene og solen.</li>
      <li>Du har fastsatt alle jordens grenser; sommer og vinter - du har dannet dem.</li>
      <li>Kom dette i hu: Fienden har hånet Herren, og et dårlig folk har foraktet ditt navn!</li>
      <li>Overgi ikke din turteldue til den mordlystne skare, glem ikke dine elendiges skare evindelig!</li>
      <li>Se til pakten! For landets mørke steder er fulle av volds boliger.</li>
      <li>La ikke den undertrykte vende tilbake med skam, la den elendige og fattige love ditt navn!</li>
      <li>Reis dig, Gud, før din sak, kom i hu at du blir hånet av dåren hele dagen!</li>
      <li>Glem ikke dine fienders røst, dine motstanderes bulder, som stiger op all tid!</li>
    </ol>
  </li>
  <li>
    <ol>
      <li>Til sangmesteren; "Forderv ikke"*; en salme av Asaf; en sang. / {* SLM 57, 1.}</li>
      <li>Vi priser dig, Gud, vi priser, og nær er ditt navn; de forteller om dine undergjerninger.</li>
      <li>[så sier Herren]: Jeg vil gripe den fastsatte tid, jeg vil dømme med rettferdighet.</li>
      <li>Jorden er i opløsning, og alle de som bor på den; jeg har satt dens grunnstøtter efter mål. Sela.</li>
      <li>Jeg sier til de overmodige: Vær ikke overmodige, og til de ugudelige: Løft ikke horn!</li>
      <li>Løft ikke eders horn i det høie, tal ikke frekt med stiv nakke!</li>
      <li>For ikke fra øst eller fra vest, ei heller fra fjellenes ørken* - / {* nemlig: kommer vår frelse.}</li>
      <li>nei, Gud er den som dømmer; den ene fornedrer han, og den andre ophøier han.</li>
      <li>For det er et beger i Herrens hånd med skummende vin; det er fullt av krydret vin, og han skjenker ut av det; sannelig, dets berme skal de drikke, ja utsuge, alle de ugudelige på jorden.</li>
      <li>Men jeg vil forkynne det evindelig, jeg vil lovsynge Jakobs Gud.</li>
      <li>Og alle de ugudeliges horn vil jeg avhugge, den rettferdiges horn skal ophøies.</li>
    </ol>
  </li>
  <li>
    <ol>
      <li>Til sangmesteren på strengelek; en salme av Asaf; en sang.</li>
      <li>Gud er kjent i Juda, hans navn er stort i Israel.</li>
      <li>Og han reiste sin hytte i Salem og sin bolig på Sion.</li>
      <li>Der sønderbrøt han buens lyn, skjold og sverd og krig. Sela.</li>
      <li>Strålende er du, herlig fremfor røverfjellene*. / {* d.e. de rovgjerrige verdensriker.}</li>
      <li>Mennene med det sterke hjerte er blitt et rov; de sover sin søvn, og ingen av de veldige menn fant sine hender.</li>
      <li>Ved din trusel, Jakobs Gud, falt både vogn og hest i dyp søvn.</li>
      <li>Du - forferdelig er du, og hvem kan bli stående for ditt åsyn når du blir vred?</li>
      <li>Fra himmelen lot du høre dom; jorden fryktet og blev stille,</li>
      <li>da Gud reiste sig til dom for å frelse alle saktmodige på jorden. Sela.</li>
      <li>For menneskets vrede blir dig til pris; med enda større vrede omgjorder du dig.</li>
      <li>Gjør løfter og gi Herren eders Gud det I har lovt! Alle de som er omkring ham, skal komme med gaver til den Forferdelige.</li>
      <li>Han kuer fyrstenes stolte ånd, forferdelig for kongene på jorden.</li>
    </ol>
  </li>
  <li>
    <ol>
      <li>Til sangmesteren, for Jedutun*; av Asaf; en salme. / {* SLM 62, 1.}</li>
      <li>Min røst er til Gud, og jeg vil rope; min røst er til Gud, og han vil vende øret til mig.</li>
      <li>På min nøds dag søker jeg Herren; min hånd er utrakt om natten og blir ikke trett, min sjel vil ikke la sig trøste.</li>
      <li>Jeg vil komme Gud i hu og sukke; jeg vil gruble, og min ånd vansmekter. Sela.</li>
      <li>Du holder mine øine oppe i nattevaktene; jeg er urolig og taler ikke.</li>
      <li>Jeg tenker på fordums dager, på de lengst fremfarne år.</li>
      <li>Jeg vil komme i hu mitt strengespill om natten, i mitt hjerte vil jeg gruble, og min ånd ransaker.</li>
      <li>Vil da Herren forkaste i all evighet, og vil han ikke mere bli ved å vise nåde?</li>
      <li>Er det for all tid ute med hans miskunnhet? er hans løfte blitt til intet slekt efter slekt?</li>
      <li>Har Gud glemt å være nådig? Har han i vrede tillukket sin barmhjertighet? Sela.</li>
      <li>Jeg sier: Dette er min plage, det er år fra den Høiestes høire hånd.</li>
      <li>Jeg vil forkynne Herrens gjerninger; for jeg vil komme dine under i hu fra fordums tid.</li>
      <li>Og jeg vil eftertenke alt ditt verk, og på dine store gjerninger vil jeg grunde.</li>
      <li>Gud! Din vei er i hellighet; hvem er en gud stor som Gud?</li>
      <li>Du er den Gud som gjør under; du har kunngjort din styrke blandt folkene.</li>
      <li>Du har forløst ditt folk med velde, Jakobs og Josefs barn. Sela.</li>
      <li>Vannene så dig, Gud, vannene så dig, de bevet, ja avgrunnene skalv.</li>
      <li>Skyene utøste vann, himlene lot sin røst høre, ja dine piler fløi hit og dit.</li>
      <li>Din tordens røst lød i stormhvirvelen, lyn lyste op jorderike, jorden bevet og skalv.</li>
      <li>Gjennem havet gikk din vei, og dine stier gjennem store vann, og dine fotspor blev ikke kjent.</li>
      <li>Du førte ditt folk som en hjord ved Moses' og Arons hånd.</li>
    </ol>
  </li>
  <li>
    <ol>
      <li>En læresalme av Asaf. Lytt, mitt folk, til min lære, bøi eders ører til min munns ord!</li>
      <li>Jeg vil oplate min munn med tankesprog, jeg vil la utstrømme gåtefulle ord fra fordums tid.</li>
      <li>Det vi har hørt og vet, og det våre fedre har fortalt oss,</li>
      <li>det vil vi ikke dølge for deres barn, men for den kommende slekt fortelle Herrens pris og hans styrke og de undergjerninger som han har gjort.</li>
      <li>Han har reist et vidnesbyrd i Jakob og satt en lov i Israel, som han bød våre fedre å kunngjøre sine barn,</li>
      <li>forat den kommende slekt, de barn som skulde fødes, kunde kjenne dem, kunde stå frem og fortelle dem for sine barn</li>
      <li>og sette sitt håp til Gud og ikke glemme Guds gjerninger, men holde hans bud</li>
      <li>og ikke være som deres fedre, en opsetsig og gjenstridig slekt, en slekt som ikke gjorde sitt hjerte fast, og hvis ånd ikke var trofast mot Gud.</li>
      <li>Efra'ims barn, de rustede bueskyttere, vendte om på stridens dag.</li>
      <li>De holdt ikke Guds pakt og vilde ikke vandre i hans lov,</li>
      <li>og de glemte hans store gjerninger og de under som han hadde latt dem se.</li>
      <li>For deres fedres øine hadde han gjort under i Egyptens land, på Soans mark*. / {* 4MO 13, 22.}</li>
      <li>Han kløvde havet og lot dem gå gjennem det og lot vannet stå som en dynge.</li>
      <li>Og han ledet dem ved skyen om dagen og hele natten ved ildens lys.</li>
      <li>Han kløvde klipper i ørkenen og gav dem å drikke som av store vanndyp.</li>
      <li>Og han lot bekker gå ut av klippen og vann flyte ned som strømmer.</li>
      <li>Men de blev ennu ved å synde mot ham, å være gjenstridige mot den Høieste i ørkenen.</li>
      <li>Og de fristet Gud i sitt hjerte, så de krevde mat efter sin lyst.</li>
      <li>Og de talte mot Gud, de sa: Kan vel Gud dekke bord i ørkenen?</li>
      <li>Se, han har slått klippen så det fløt ut vann, og bekker strømmet over; mon han også kan gi brød, eller kan han komme med kjøtt til sitt folk?</li>
      <li>Derfor, da Herren hørte det, harmedes han, og ild optendtes mot Jakob, og vrede reiste sig mot Israel,</li>
      <li>fordi de ikke trodde på Gud og ikke stolte på hans frelse.</li>
      <li>Og han gav skyene der oppe befaling og åpnet himmelens porter.</li>
      <li>Og han lot manna regne over dem til føde og gav dem himmelkorn.</li>
      <li>Englebrød* åt enhver; han sendte dem næring til mette. / {* d.e. brød fra englenes bolig, himmelbrød.}</li>
      <li>Han lot østenvinden fare ut i himmelen og førte sønnenvinden frem ved sin styrke.</li>
      <li>Og han lot kjøtt regne ned over dem som støv og vingede fugler som havets sand,</li>
      <li>og han lot dem falle ned midt i deres leir, rundt omkring deres boliger.</li>
      <li>Og de åt og blev såre mette, og det de lystet efter, gav han dem.</li>
      <li>De hadde ennu ikke latt fare det de lystet efter, ennu var deres mat i deres munn,</li>
      <li>da reiste Guds vrede sig mot dem, og han herjet blandt deres kraftfulle menn, og Israels unge menn slo han ned.</li>
      <li>Med alt dette syndet de enda og trodde ikke på hans undergjerninger.</li>
      <li>Derfor lot han deres dager svinne bort i tomhet og deres år i forskrekkelse.</li>
      <li>Når han herjet blandt dem, da spurte de efter ham og vendte om og søkte Gud</li>
      <li>og kom i hu at Gud var deres klippe, og den høieste Gud deres gjenløser.</li>
      <li>Men de smigret for ham med sin munn og løi for ham med sin tunge.</li>
      <li>Og deres hjerte hang ikke fast ved ham, og de var ikke tro mot hans pakt.</li>
      <li>Men han, han er miskunnelig, han tilgir misgjerning og forderver ikke; mange ganger lot han sin vrede vende om og lot ikke all sin harme bryte frem.</li>
      <li>Og han kom i hu at de var kjød, et åndepust som farer avsted og ikke kommer tilbake.</li>
      <li>Hvor titt var de ikke gjenstridige mot ham i ørkenen, gjorde ham sorg på de øde steder!</li>
      <li>Og de fristet Gud på ny og krenket Israels Hellige.</li>
      <li>De kom ikke hans hånd i hu den dag han forløste dem fra fienden,</li>
      <li>han som gjorde sine tegn i Egypten og sine under på Soans mark.</li>
      <li>Han gjorde deres elver til blod, og sine rinnende vann kunde de ikke drikke.</li>
      <li>Han sendte imot dem fluesvermer som fortærte dem, og frosk som fordervet dem.</li>
      <li>Og han gav gnageren* deres grøde og gresshoppen deres høst. / {* d.e. gresshoppen.}</li>
      <li>Han slo deres vintrær ned med hagl og deres morbærtrær med haglstener.</li>
      <li>Og han overgav deres fe til haglet og deres hjorder til ildsluer.</li>
      <li>Han slapp sin brennende vrede løs mot dem, harme og forbitrelse og trengsel, en sending av ulykkes-bud.</li>
      <li>Han brøt vei for sin vrede, sparte ikke deres sjel for døden, overgav deres liv til pesten.</li>
      <li>Og han slo alle førstefødte i Egypten, styrkens førstegrøde i Kams telter.</li>
      <li>Og han lot sitt folk bryte op som en fåreflokk og førte dem som en hjord i ørkenen.</li>
      <li>Og han ledet dem tryggelig, og de fryktet ikke, men havet skjulte deres fiender.</li>
      <li>Og han førte dem til sitt hellige landemerke, til det berg hans høire hånd hadde vunnet.</li>
      <li>Og han drev hedningene ut for deres åsyn og lot deres land tilfalle dem som arvedel og lot Israels stammer bo i deres telter.</li>
      <li>Men de fristet Gud, den Høieste, og var gjenstridige mot ham, og de aktet ikke på hans vidnesbyrd.</li>
      <li>De vek av og var troløse, som deres fedre, de vendte om, likesom en bue som svikter.</li>
      <li>Og de vakte hans harme med sine offerhauger og gjorde ham nidkjær med sine utskårne billeder.</li>
      <li>Gud hørte det og blev vred, og han blev såre kjed av Israel.</li>
      <li>Og han forlot sin bolig i Silo, det telt han hadde opslått blandt menneskene.</li>
      <li>Og han overgav sin styrke til fangenskap og sin herlighet i fiendens hånd.</li>
      <li>Og han overgav sitt folk til sverdet og harmedes på sin arv.</li>
      <li>Ild fortærte dets unge menn, og dets jomfruer fikk ingen brudesang.</li>
      <li>Dets prester falt for sverdet, og dets enker holdt ikke klagemål*. / {* nemlig over sine døde.}</li>
      <li>Da våknet Herren som en sovende, som en helt som jubler av vin.</li>
      <li>Og han slo sine motstandere tilbake, påførte dem en evig skam.</li>
      <li>Og han forkastet Josefs telt og utvalgte ikke Efra'ims stamme,</li>
      <li>men han utvalgte Juda stamme, Sions berg som han elsket.</li>
      <li>Og han bygget sin helligdom lik høie fjell, lik jorden, som han har grunnfestet for evig tid.</li>
      <li>Og han utvalgte David, sin tjener, og tok ham fra fårehegnene;</li>
      <li>fra de melkende får som han gikk bakefter, hentet han ham til å vokte Jakob, sitt folk, og Israel, sin arv.</li>
      <li>Og han voktet dem efter sitt hjertes opriktighet og ledet dem med sin forstandige hånd.</li>
    </ol>
  </li>
  <li>
    <ol>
      <li>En salme av Asaf. Gud! Hedninger har trengt inn i din arv, de har gjort ditt hellige tempel urent, de har gjort Jerusalem til grushoper.</li>
      <li>De har gitt dine tjeneres lik til føde for himmelens fugler, dine helliges kjøtt til ville dyr.</li>
      <li>De har utøst deres blod som vann rundt omkring Jerusalem, og der var ingen som la dem i graven.</li>
      <li>Vi er blitt til skam for våre naboer, til spott og hån for dem som er omkring oss.</li>
      <li>Hvor lenge, Herre, vil du være vred evindelig? Hvor lenge skal din nidkjærhet brenne som ild?</li>
      <li>Utøs din harme over hedningene, som ikke kjenner dig, og over de riker som ikke påkaller ditt navn!</li>
      <li>For de har fortært Jakob og lagt hans bolig øde.</li>
      <li>Tilregn oss ikke våre forfedres misgjerninger! La din miskunn snarlig komme oss i møte, for vi er såre elendige!</li>
      <li>Hjelp oss, vår frelses Gud, for ditt navns æres skyld, og fri oss og forlat oss våre synder for ditt navns skyld!</li>
      <li>Hvorfor skal hedningene si: Hvor er deres Gud? La det for våre øine kjennes blandt hedningene at dine tjeneres utøste blod blir hevnet,</li>
      <li>la den fangnes sukk komme for ditt åsyn, la dødens barn bli i live efter din arms styrke,</li>
      <li>og betal våre naboer syvfold i deres fang den hån som de har hånet dig med, Herre!</li>
      <li>Og vi, ditt folk og den hjord du før, vi vil love dig evindelig; fra slekt til slekt vil vi fortelle din pris.</li>
    </ol>
  </li>
  <li>
    <ol>
      <li>Til sangmesteren; efter "Liljer"*; et vidnesbyrd av Asaf; en salme. / {* SLM 45, 1.}</li>
      <li>Israels hyrde, vend øret til, du som fører Josef som en hjord! Du som troner over kjerubene, åpenbar dig i herlighet!</li>
      <li>Vekk op ditt velde for Efra'im og Benjamin og Manasse, og kom oss til frelse!</li>
      <li>Gud, reis oss op igjen, og la ditt åsyn lyse, så vi blir frelst!</li>
      <li>Herre, Gud, hærskarenes Gud hvor lenge har du latt din vrede ryke uten å ense ditt folks bønn!</li>
      <li>Du har gitt dem tårebrød å ete og tårer å drikke i fullt mål.</li>
      <li>Du gjør oss til en trette for våre naboer, og våre fiender spotter med lyst.</li>
      <li>Gud, hærskarenes Gud, reis oss op igjen, og la ditt åsyn lyse, så vi blir frelst!</li>
      <li>Et vintre tok du op fra Egypten, du drev hedningefolk ut og plantet det.</li>
      <li>Du ryddet op for det, og det festet sine røtter og fylte landet.</li>
      <li>Fjell blev skjult av dets skygge, og Guds sedrer av dets grener.</li>
      <li>Det strakte ut sine grener til havet og sine skudd bort imot elven.</li>
      <li>Hvorfor har du revet ned dets hegn, så alle de som går forbi på veien, plukker av det?</li>
      <li>Svinet fra skogen gnager på det, og hvad som rører sig på marken, eter av det.</li>
      <li>Gud, hærskarenes Gud, vend tilbake, sku ned fra himmelen og se og ta dig av dette vintre</li>
      <li>og vern om det som din høire hånd har plantet, og om den sønn du har utvalgt dig!</li>
      <li>Det er brent med ild, det er avhugget; for ditt åsyns trusel går de under.</li>
      <li>La din hånd være over den mann som er ved din høire hånd, over den menneskesønn du har utvalgt dig,</li>
      <li>så vil vi ikke vike fra dig! Gjør oss levende igjen, så vil vi påkalle ditt navn!</li>
      <li>Herre, Gud, hærskarenes Gud, reis oss op igjen, la ditt åsyn lyse, så vi blir frelst!</li>
    </ol>
  </li>
  <li>
    <ol>
      <li>Til sangmesteren, efter Gittit*; av Asaf. / {* SLM 8, 1.}</li>
      <li>Juble for Gud, vår styrke, rop med glede for Jakobs Gud!</li>
      <li>Stem i sang og la pauken lyde, den liflige citar tillikemed harpen!</li>
      <li>Støt i basun i måneden*, ved fullmånen, på vår høitids dag! / {* 2MO 12, 2 fg.}</li>
      <li>For det er en lov for Israel, en rett for Jakobs Gud.</li>
      <li>Han satte det til et vidnesbyrd i Josef da han* drog ut gjennem Egyptens land. - Jeg hørte en røst som jeg ikke kjente:** / {* d.e. Josef.} / {** 5MO 4, 33 fg. 5, 22 fg.}</li>
      <li>Jeg fridde hans skulder fra byrden, hans hender slapp fri fra bærekurven.</li>
      <li>I nøden ropte du, og jeg fridde dig ut; jeg svarte dig, skjult i tordenskyen, jeg prøvde dig ved Meriba-vannene. Sela.</li>
      <li>Hør, mitt folk, og jeg vil vidne for dig! Israel, o, at du vilde høre mig:</li>
      <li>Det skal ikke være nogen fremmed gud hos dig, og du skal ikke tilbede utlendingens gud.</li>
      <li>Jeg er Herren din Gud, som førte dig op av Egyptens land; lukk din munn vidt op, at jeg kan fylle den!</li>
      <li>Men mitt folk hørte ikke min røst, og Israel vilde ikke lyde mig.</li>
      <li>Så lot jeg dem fare i sitt hjertes hårdhet, forat de skulde vandre i sine egne onde råd.</li>
      <li>O, at mitt folk vilde høre mig, og at Israel vilde vandre på mine veier!</li>
      <li>Om en liten stund vilde jeg da ydmyke deres fiender og vende min hånd imot deres motstandere.</li>
      <li>De som hater Herren, skulde smigre for dem, og deres tid skulde vare evindelig.</li>
      <li>Og han skulde fø dem med den beste hvete, og jeg skulde mette dig med honning fra klippen.</li>
    </ol>
  </li>
  <li>
    <ol>
      <li>En salme av Asaf. Gud står i Guds menighet; midt iblandt guder* holder han dom: / {* SLM 82, 6.}</li>
      <li>Hvor lenge vil I dømme urettferdig og holde med de ugudelige? Sela.</li>
      <li>Døm den ringe og farløse, la den elendige og fattige få sin rett!</li>
      <li>Redd den ringe og trengende, frels ham fra de ugudeliges hånd!</li>
      <li>De skjønner intet, og de forstår intet, de vandrer i mørke; alle jordens grunnvoller vakler.</li>
      <li>Jeg har sagt: I er guder, og I er alle den Høiestes sønner.</li>
      <li>Men sannelig, som mennesker skal I dø, og som en av fyrstene skal I falle.</li>
      <li>Reis dig, Gud, hold dom over jorden! For du har alle hedningene i eie!</li>
    </ol>
  </li>
  <li>
    <ol>
      <li>En sang, en salme av Asaf.</li>
      <li>Gud, ti ikke! Vær ikke stille og hold dig ikke rolig, Gud!</li>
      <li>For se, dine fiender larmer, og de som hater dig, løfter hodet.</li>
      <li>Mot ditt folk legger de med svik hemmelige råd, og de rådslår mot dem du verner.</li>
      <li>De sier: Kom og la oss utslette dem, så de ikke mere er et folk, og Israels navn skal ikke mere kommes i hu.</li>
      <li>For de har av hjertet rådslått med hverandre; mot dig inngår de pakt,</li>
      <li>Edoms telt og ismaelittene, Moab og hagarenene,</li>
      <li>Gebal og Ammon og Amalek, Filistea tillikemed innbyggerne av Tyrus.</li>
      <li>Også Assur har gitt sig i lag med dem, de er blitt Lots barns arm. Sela.</li>
      <li>Gjør med dem som med Midian, som med Sisera, som med Jabin ved bekken Kison!</li>
      <li>De blev ødelagt ved En-Dor, de blev til gjødsel for jorden.</li>
      <li>La det gå dem, deres ypperste menn, som Oreb og som Se'eb, og alle deres fyrster som Sebah og som Salmunna,</li>
      <li>dem som sier: Vi vil ta oss Guds boliger til eie!</li>
      <li>Min Gud, gjør dem som en støvhvirvel, som agner for vinden!</li>
      <li>Som en ild som tender en skog, og som en lue som setter fjell i brand,</li>
      <li>således forfølge du dem med din storm og forferde du dem med ditt stormvær!</li>
      <li>Fyll deres åsyn med skam, så de søker ditt navn, Herre!</li>
      <li>La dem blues og forferdes til evig tid, la dem bli til skamme og gå under!</li>
      <li>Og la dem kjenne at du alene har navnet Herre, den Høieste over all jorden!</li>
    </ol>
  </li>
  <li>
    <ol>
      <li>Til sangmesteren, efter Gittit*; av Korahs barn; en salme. / {* SLM 8, 1.}</li>
      <li>Hvor elskelige dine boliger er, Herre, hærskarenes Gud!</li>
      <li>Min sjel lenges, ja vansmekter av lengsel efter Herrens forgårder; mitt hjerte og mitt kjød roper med fryd til den levende Gud.</li>
      <li>Spurven har jo funnet sig et hus, og svalen et rede hvor den har lagt sine unger - dine alter, Herre, hærskarenes Gud, min konge og min Gud!</li>
      <li>Salige er de som bor i ditt hus; de skal stadig love dig. Sela.</li>
      <li>Salig er det menneske som har sin styrke i dig, de hvis hu står til de jevne veier*. / {* d.e. veiene til Guds hus.}</li>
      <li>Når de vandrer gjennem tåredalen, gjør de den til en kildevang, og høstregnet dekker den med velsignelse*. / {* d.e. endog de største trengsler blir dem til velsignelse.}</li>
      <li>De går frem fra kraft til kraft, de treder frem for Gud på Sion.</li>
      <li>Herre, Gud, hærskarenes Gud, hør min bønn! Vend øret til, Jakobs Gud! Sela.</li>
      <li>Gud, vårt skjold, se til og sku din salvedes åsyn!</li>
      <li>For en dag i dine forgårder er bedre enn ellers tusen; jeg vil heller stå ved dørtreskelen i min Guds hus enn bo i ugudelighets telt.</li>
      <li>For Gud Herren er sol og skjold, Herren gir nåde og ære; han nekter ikke dem noget godt som vandrer i uskyld.</li>
      <li>Herre, hærskarenes Gud, salig er det menneske som setter sin lit til dig.</li>
    </ol>
  </li>
  <li>
    <ol>
      <li>Til sangmesteren; av Korahs barn; en salme.</li>
      <li>Du har fordum, Herre, vært nådig mot ditt land, du lot Jakobs fangenskap ophøre.</li>
      <li>Du tok bort ditt folks misgjerning, du skjulte all deres synd. Sela.</li>
      <li>Du tok bort all din harme, du lot din brennende vrede vende om.</li>
      <li>Vend om til oss, vår frelses Gud, og gjør din harme imot oss til intet!</li>
      <li>Vil du evindelig være vred på oss? Vil du la din vrede vare fra slekt til slekt?</li>
      <li>Vil du ikke gjøre oss levende igjen, så ditt folk kan glede sig i dig?</li>
      <li>Herre, la oss se din miskunnhet, og gi oss din frelse!</li>
      <li>Jeg vil høre hvad Gud Herren taler; for han taler fred til sitt folk og til sine fromme - bare de ikke vender tilbake til dårskap.</li>
      <li>Ja, hans frelse er nær hos dem som frykter ham, forat herlighet skal bo i vårt land.</li>
      <li>Nåde og sannhet skal møte hverandre, rettferd og fred kysse hverandre.</li>
      <li>Sannhet skal vokse op av jorden, og rettferd skue ned fra himmelen.</li>
      <li>Herren skal også gi det som godt er, og vårt land gi sin grøde.</li>
      <li>Rettferd skal gå frem for hans åsyn og stadig følge i hans spor.</li>
    </ol>
  </li>
  <li>
    <ol>
      <li>En bønn av David. Bøi, Herre, ditt øre, svar mig! for jeg er elendig og fattig.</li>
      <li>Bevar min sjel! for jeg er from. Frels din tjener, du min Gud, ham som setter sin lit til dig!</li>
      <li>Vær mig nådig, Herre! for til dig roper jeg hele dagen.</li>
      <li>Gled din tjeners sjel! for til dig, Herre, løfter jeg min sjel.</li>
      <li>For du, Herre, er god og villig til å forlate og rik på miskunnhet mot alle dem som påkaller dig.</li>
      <li>Vend øret, Herre, til min bønn, og merk på mine inderlige bønners røst!</li>
      <li>På min nøds dag kaller jeg på dig, for du svarer mig.</li>
      <li>Ingen er som du blandt gudene, Herre, og intet er som dine gjerninger.</li>
      <li>Alle hedningene, som du har skapt, skal komme og tilbede for ditt åsyn, Herre, og ære ditt navn.</li>
      <li>For du er stor og den som gjør undergjerninger; du alene er Gud.</li>
      <li>Lær mig, Herre, din vei! Jeg vil vandre i din sannhet. Gi mig et udelt hjerte til å frykte ditt navn!</li>
      <li>Jeg vil prise dig, Herre min Gud, av hele mitt hjerte, og jeg vil ære ditt navn evindelig.</li>
      <li>For din miskunnhet er stor over mig, og du har utfridd min sjel av det dype dødsrike.</li>
      <li>Gud! Overmodige har reist sig imot mig, og en hop av voldsmenn står mig efter livet, og de har ikke dig for øie.</li>
      <li>Men du, Herre, er en barmhjertig og nådig Gud, langmodig og rik på nåde og sannhet.</li>
      <li>Vend dig til mig og vær mig nådig, gi din tjener din styrke og frels din tjenestekvinnes sønn!</li>
      <li>Gjør et tegn med mig til det gode, forat mine avindsmenn kan se det og bli til skamme, fordi du, Herre, har hjulpet mig og trøstet mig.</li>
    </ol>
  </li>
  <li>
    <ol>
      <li>Av Korahs barn; en salme, en sang. Den stad han har grunnfestet på de hellige berg,</li>
      <li>Sions porter elsker Herren fremfor alle Jakobs boliger.</li>
      <li>Herlige ting er sagt om dig, du Guds stad. Sela.</li>
      <li>Jeg nevner Rahab* og Babel blandt dem som kjenner mig; se filisteren og tyrieren med etioperen: Denne er født der. / {* d.e. Egypten.}</li>
      <li>Og om Sion skal det sies: Hver og en er født der. Og han, den Høieste, gjør det fast.</li>
      <li>Herren skal telle når folkene blir opskrevet, og si: Denne er født der. Sela.</li>
      <li>Og de som synger og danser, skal si: Alle mine kilder er i dig.</li>
    </ol>
  </li>
  <li>
    <ol>
      <li>En sang; en salme av Korahs barn; til sangmesteren; efter Mahalat leannot*; en læresalme av Heman, esrahitten. / {* meningen uviss.}</li>
      <li>Herre, min frelses Gud! Om dagen og om natten roper jeg for dig.</li>
      <li>La min bønn komme for ditt åsyn, bøi ditt øre til mitt klagerop!</li>
      <li>For min sjel er mett av ulykker, og mitt liv er kommet nær til dødsriket.</li>
      <li>Jeg aktes like med dem som farer ned i hulen; jeg er som en mann uten kraft,</li>
      <li>frigitt* som en av de døde, lik de ihjelslagne som ligger i graven, som du ikke mere kommer i hu, fordi de er skilt fra din hånd. / {* d.e. ikke lenger stående i din tjeneste.}</li>
      <li>Du har lagt mig i dypenes hule, på mørke steder, i avgrunner.</li>
      <li>Din vrede tynger på mig, og med alle dine bølger trenger du mig. Sela.</li>
      <li>Du har drevet mine kjenninger langt bort fra mig, du har gjort mig vederstyggelig for dem; jeg er stengt inne og kommer ikke ut.</li>
      <li>Mitt øie er vansmektet av elendighet; jeg har påkalt dig, Herre, hver dag, jeg har utbredt mine hender til dig.</li>
      <li>Mon du gjør undergjerninger for de døde, eller mon dødninger står op og priser dig? Sela.</li>
      <li>Mon der fortelles i graven om din miskunnhet, i avgrunnen om din trofasthet?</li>
      <li>Mon din undergjerning blir kjent i mørket, og din rettferdighet i glemselens land?</li>
      <li>Men jeg roper til dig, Herre, og om morgenen kommer min bønn dig i møte.</li>
      <li>Hvorfor, Herre, forkaster du min sjel? Hvorfor skjuler du ditt åsyn for mig?</li>
      <li>Elendig er jeg og døende fra ungdommen av; jeg bærer dine redsler, jeg må fortvile.</li>
      <li>Din vredes luer har gått over mig, dine redsler har tilintetgjort mig.</li>
      <li>De har omgitt mig som vann hele dagen, de har omringet mig alle sammen.</li>
      <li>Du har drevet venn og næste langt bort fra mig; mine kjenninger er det mørke sted.</li>
    </ol>
  </li>
  <li>
    <ol>
      <li>En læresalme av Etan, esrahitten.</li>
      <li>Om Herrens nådegjerninger vil jeg synge til evig tid; fra slekt til slekt vil jeg kunngjøre din trofasthet med min munn.</li>
      <li>For jeg sier: Miskunnhet bygges op til evig tid, i himmelen grunnfester du din trofasthet.</li>
      <li>sier:] Jeg har gjort en pakt med min utvalgte, jeg har svoret David, min tjener:</li>
      <li>Til evig tid vil jeg grunnfeste ditt avkom, og jeg vil bygge din trone fra slekt til slekt. Sela.</li>
      <li>Og himlene priser din underfulle gjerning, Herre, og din trofasthet prises i de helliges forsamling.</li>
      <li>For hvem i det høie er å ligne med Herren? Hvem er Herren lik blandt Guds sønner,</li>
      <li>en Gud, såre forferdelig i de helliges hemmelige råd og fryktelig for alle dem som er omkring ham?</li>
      <li>Herre, hærskarenes Gud, hvem er sterk som du, Herre? Og din trofasthet er rundt omkring dig.</li>
      <li>Du er den som hersker over havets overmot; når dets bølger reiser sig, lar du dem legge sig.</li>
      <li>Du har sønderknust Rahab* som en ihjelslått; med din styrkes arm har du spredt dine fiender. / {* SLM 87, 4.}</li>
      <li>Dig hører himlene til, dig også jorden; jorderike og alt det som fyller det - du har grunnfestet dem;</li>
      <li>nord og syd - du har skapt dem; Tabor og Hermon jubler over ditt navn.</li>
      <li>Du har en arm med velde; sterk er din hånd, ophøiet er din høire hånd.</li>
      <li>Rettferd og rett er din trones grunnvoll; nåde og sannhet går frem for ditt åsyn.</li>
      <li>Salig er det folk som kjenner til jubel*; Herre, i ditt åsyns lys skal de vandre. / {* nemlig over Herren, sin konge.}</li>
      <li>I ditt navn skal de fryde sig hele dagen, og ved din rettferdighet blir de ophøiet.</li>
      <li>For du er deres styrkes pryd, og ved din godhet ophøier du vårt horn.</li>
      <li>For Herren er vårt skjold, og Israels Hellige vår konge.</li>
      <li>Dengang* talte du i et syn til dine fromme** og sa: Jeg har nedlagt hjelp hos en helt, jeg har ophøiet en ung mann av folket. / {* SLM 89, 4. 5.} / {** Guds folk.}</li>
      <li>Jeg har funnet David, min tjener, jeg har salvet ham med min hellige olje.</li>
      <li>Min hånd skal alltid være med ham, og min arm skal gi ham styrke.</li>
      <li>Fienden skal ikke plage ham, og den urettferdige skal ikke undertrykke ham.</li>
      <li>Men jeg vil sønderknuse hans motstandere for hans åsyn og slå dem som hater ham.</li>
      <li>Og min trofasthet og min miskunnhet skal være med ham, og i mitt navn skal hans horn ophøies.</li>
      <li>Og jeg vil la ham legge sin hånd på havet og sin høire hånd på elvene.</li>
      <li>Han skal rope til mig: Du er min far, min Gud og min frelses klippe.</li>
      <li>Og jeg vil gjøre ham til den førstefødte, til den høieste blandt kongene på jorden.</li>
      <li>Jeg vil bevare min miskunnhet mot ham til evig tid, og min pakt skal stå fast for ham.</li>
      <li>Og jeg vil la hans avkom bli til evig tid og hans trone som himmelens dager.</li>
      <li>Dersom hans barn forlater min lov og ikke vandrer i mine bud,</li>
      <li>dersom de krenker mine forskrifter og ikke holder mine befalinger,</li>
      <li>da vil jeg hjemsøke deres synd med ris og deres misgjerning med plager.</li>
      <li>Men min miskunnhet vil jeg ikke ta fra ham, og min trofasthet skal ikke svikte;</li>
      <li>jeg vil ikke bryte min pakt og ikke forandre hvad som gikk ut fra mine leber.</li>
      <li>Ett har jeg svoret ved min hellighet, sannelig, for David vil jeg ikke lyve:</li>
      <li>Hans avkom skal bli til evig tid, og hans trone som solen for mitt åsyn.</li>
      <li>Som månen skal den stå evindelig, og vidnet i det høie er trofast. Sela.</li>
      <li>Og du har forkastet og forsmådd, du er blitt harm på din salvede.</li>
      <li>Du har rystet av dig pakten med din tjener, du har vanhelliget hans krone ned i støvet.</li>
      <li>Du har revet ned alle hans murer, du har lagt hans festninger i grus.</li>
      <li>Alle de som går forbi på veien, har plyndret ham; han er blitt til hån for sine naboer.</li>
      <li>Du har ophøiet hans motstanderes høire hånd, du har gledet alle hans fiender.</li>
      <li>Og du lot hans skarpe sverd vike og lot ham ikke holde stand i striden.</li>
      <li>Du har gjort ende på hans glans og kastet hans trone i støvet.</li>
      <li>Du har forkortet hans ungdoms dager, du har dekket ham med skam. Sela.</li>
      <li>Hvor lenge, Herre, vil du skjule dig evindelig? Hvor lenge skal din harme brenne som ild?</li>
      <li>Kom dog i hu hvor kort mitt liv er, hvor forgjengelige du har skapt alle menneskenes barn!</li>
      <li>Hvem er den mann som lever og ikke ser døden, som frir sin sjel fra dødsrikets vold? Sela.</li>
      <li>Hvor er, Herre, dine forrige nådegjerninger, som du tilsvor David i din trofasthet?</li>
      <li>Kom i hu, Herre, dine tjeneres vanære, at jeg må bære alle de mange folk i mitt skjød,</li>
      <li>at dine fiender håner, Herre, at de håner din salvedes fotspor!</li>
      <li>Lovet være Herren til evig tid! Amen, amen.</li>
    </ol>
  </li>
  <li>
    <ol>
      <li>En bønn av Moses, den Guds mann. Herre! Du har vært oss en bolig fra slekt til slekt.</li>
      <li>Før fjellene blev til, og du skapte jorden og jorderike, ja fra evighet til evighet er du, Gud.</li>
      <li>Du byder mennesket vende tilbake til støv og sier: Vend tilbake, I menneskebarn!</li>
      <li>For tusen år er i dine øine som den dag igår når den farer bort, som en vakt om natten.</li>
      <li>Du skyller dem bort, de blir som en søvn. Om morgenen er de som det groende gress;</li>
      <li>om morgenen blomstrer det og gror, om aftenen visner det og blir tørt.</li>
      <li>For vi har gått til grunne ved din vrede, og ved din harme er vi faret bort med forferdelse.</li>
      <li>Du har satt våre misgjerninger for dine øine, vår skjulte synd for ditt åsyns lys.</li>
      <li>For alle våre dager er bortflyktet i din vrede; vi har levd våre år til ende som et sukk.</li>
      <li>Vårt livs tid, den er sytti år og, når der er megen styrke, åtti år, og dets herlighet er møie og tomhet; for hastig blev vi drevet fremad, og vi fløi avsted.</li>
      <li>Hvem kjenner din vredes styrke og din harme, således som frykten for dig krever?</li>
      <li>Lær oss å telle våre dager, at vi kan få visdom i hjertet!</li>
      <li>Vend om, Herre! Hvor lenge? Ha medynk med dine tjenere!</li>
      <li>Mett oss, når morgenen kommer, med din miskunnhet, så vil vi juble og være glade alle våre dager!</li>
      <li>Gled oss så mange dager som du har plaget oss, så mange år som vi har sett ulykke!</li>
      <li>La din gjerning åpenbares for dine tjenere og din herlighet over deres barn!</li>
      <li>Og Herrens, vår Guds liflighet være over oss, og våre henders gjerning fremme du for oss, ja, våre henders gjerning, den fremme du!</li>
    </ol>
  </li>
  <li>
    <ol>
      <li>Den som sitter i den Høiestes skjul, som bor i den Allmektiges skygge,</li>
      <li>han sier til Herren: Min tilflukt og min borg, min Gud som jeg setter min lit til!</li>
      <li>For han frir dig av fuglefangerens snare, fra ødeleggende pest.</li>
      <li>Med sine vingefjærer dekker han dig, og under hans vinger finner du ly; hans trofasthet er skjold og vern.</li>
      <li>Du skal ikke frykte for nattens redsler, for pil som flyver om dagen,</li>
      <li>for pest som farer frem i mørket, for sott som ødelegger om middagen.</li>
      <li>Faller tusen ved din side og ti tusen ved din høire hånd, til dig skal det ikke nå.</li>
      <li>Du skal bare skue det med dine øine, og se hvorledes de ugudelige får sin lønn.</li>
      <li>For du, Herre, er min tilflukt. Den Høieste har du gjort til din bolig;</li>
      <li>intet ondt skal vederfares dig, og ingen plage skal komme nær til ditt telt.</li>
      <li>For han skal gi sine engler befaling om dig at de skal bevare dig på alle dine veier.</li>
      <li>De skal bære dig på hendene, forat du ikke skal støte din fot på nogen sten.</li>
      <li>På løve og huggorm skal du trå; du skal trå ned unge løver og slanger.</li>
      <li>For han henger fast ved mig, og jeg vil utfri ham; jeg vil føre ham i sikkerhet, for han kjenner mitt navn.</li>
      <li>Han skal påkalle mig, og jeg vil svare ham; jeg er med ham i nøden, jeg vil utfri ham og føre ham til ære.</li>
      <li>Med et langt liv vil jeg mette ham og la ham skue min frelse.</li>
    </ol>
  </li>
  <li>
    <ol>
      <li>En salme, en sang til sabbatsdagen.</li>
      <li>Det er godt å prise Herren og å lovsynge ditt navn, du Høieste,</li>
      <li>å kunngjøre din miskunnhet om morgenen og din trofasthet om nettene</li>
      <li>til tistrenget citar og til harpe, til tankefullt spill på citar.</li>
      <li>For du har gledet mig, Herre, med ditt verk, jeg jubler over dine henders gjerninger.</li>
      <li>Hvor store dine gjerninger er, Herre! Såre dype er dine tanker.</li>
      <li>En ufornuftig mann kjenner det ikke, og en dåre forstår ikke dette.</li>
      <li>Når de ugudelige spirer som gresset, og alle de som gjør urett, blomstrer, så er det til deres ødeleggelse for evig tid.</li>
      <li>Men du er høi til evig tid, Herre!</li>
      <li>For se, dine fiender, Herre, for se, dine fiender forgår; alle de som gjør urett, blir adspredt.</li>
      <li>Og du ophøier mitt horn som villoksens; jeg er overgytt med frisk olje.</li>
      <li>Og mitt øie ser med fryd på mine motstandere; mine ører hører med glede om de onde som står op imot mig.</li>
      <li>Den rettferdige spirer som palmen; som en seder på Libanon vokser han.</li>
      <li>De er plantet i Herrens hus, de blomstrer i vår Guds forgårder.</li>
      <li>Enn i gråhåret alder skyter de friske skudd; de er frodige og grønne</li>
      <li>for å kunngjøre at Herren er rettvis, han, min klippe, og at det ikke er urett i ham.</li>
    </ol>
  </li>
  <li>
    <ol>
      <li>Herren er blitt konge, han har klædd sig i høihet; Herren har klædd sig, har omgjordet sig med styrke, og jorderike står fast, det rokkes ikke.</li>
      <li>Fast er din trone fra fordums tid; fra evighet er du.</li>
      <li>Strømmer har opløftet, Herre, strømmer har opløftet sin røst, strømmer opløfter sin brusen.</li>
      <li>Mere enn røsten av de store, de herlige vann, havets brenninger, er Herren herlig i det høie.</li>
      <li>Dine vidnesbyrd er såre trofaste; for ditt hus sømmer sig hellighet, Herre, så lenge dagene varer.</li>
    </ol>
  </li>
  <li>
    <ol>
      <li>Du hevnens Gud, Herre, du hevnens Gud, åpenbar dig i herlighet!</li>
      <li>Reis dig, du jordens dommer, la gjengjeldelse komme over de overmodige!</li>
      <li>Hvor lenge skal de ugudelige, Herre, hvor lenge skal de ugudelige fryde sig?</li>
      <li>De utgyder en strøm av ord, de fører frekk tale; alle de som gjør urett, taler store ord.</li>
      <li>Ditt folk, Herre, knuser de, og din arv plager de.</li>
      <li>Enken og den fremmede slår de ihjel, og farløse myrder de.</li>
      <li>Og de sier: Herren ser ikke, og Jakobs Gud gir ikke akt.</li>
      <li>Gi dog akt, I ufornuftige blandt folket, og I dårer, når vil I bli kloke?</li>
      <li>Mon han som planter øret, ikke skulde høre? Mon han som skaper øiet, ikke skulde se?</li>
      <li>Mon han som refser hedningene, ikke skulde straffe, han som gir menneskene forstand?</li>
      <li>Herren kjenner menneskenes tanker, han vet at de er tomhet.</li>
      <li>Salig er den mann som du, Herre, refser og gir lærdom av din lov</li>
      <li>for å gi ham ro for onde dager, inntil det blir gravd en grav for den ugudelige.</li>
      <li>For Herren skal ikke forkaste sitt folk og ikke forlate sin arv;</li>
      <li>for dommen skal vende tilbake til rettferdighet, og alle de opriktige av hjertet skal gi den medhold.</li>
      <li>Hvem reiser sig for mig imot de onde? Hvem stiller sig frem for mig imot dem som gjør urett?</li>
      <li>Dersom ikke Herren var min hjelp, vilde min sjel snart bo i dødsrikets stillhet.</li>
      <li>Når jeg sier: Min fot vakler, da holder din miskunnhet mig oppe, Herre!</li>
      <li>Når mine urolige tanker i mitt hjerte blir mange, da husvaler din trøst min sjel.</li>
      <li>Har vel fordervelsens domstol noget samfund med dig, der hvor de skaper urett under skinn av rett?</li>
      <li>De slår sig skarevis sammen imot den rettferdiges sjel, og uskyldig blod dømmer de skyldig.</li>
      <li>Da blir Herren mig en borg, og min Gud min tilflukts klippe.</li>
      <li>Og han lar deres urett komme tilbake over dem, og for deres ondskaps skyld skal han utrydde dem; ja, Herren vår Gud skal utrydde dem.</li>
    </ol>
  </li>
  <li>
    <ol>
      <li>Kom, la oss juble for Herren, la oss rope med fryd for vår frelses klippe!</li>
      <li>La oss trede frem for hans åsyn med pris, la oss juble for ham med salmer!</li>
      <li>For Herren er en stor Gud og en stor konge over alle guder,</li>
      <li>han som har jordens dyp i sin hånd og fjellenes høider i eie,</li>
      <li>han som eier havet, for han har skapt det, og hans hender har gjort det tørre land.</li>
      <li>Kom, la oss kaste oss ned og bøie kne, la oss knele for Herrens, vår skapers åsyn!</li>
      <li>For han er vår Gud, og vi er det folk han før, og den hjord hans hånd leder. Vilde I dog idag høre hans røst!</li>
      <li>Forherd ikke eders hjerte, likesom ved Meriba, likesom på Massadagen i ørkenen,</li>
      <li>hvor eders fedre fristet mig! De satte mig på prøve, de som dog hadde sett min gjerning.</li>
      <li>Firti år vemmedes jeg ved den slekt, og jeg sa: De er et folk med forvillet hjerte, og de kjenner ikke mine veier.</li>
      <li>Så svor jeg i min vrede: Sannelig, de skal ikke komme inn til min hvile.</li>
    </ol>
  </li>
  <li>
    <ol>
      <li>Syng for Herren en ny sang, syng for Herren, all jorden!</li>
      <li>Syng for Herren, lov hans navn, forkynn fra dag til dag hans frelse!</li>
      <li>Fortell blandt hedningene hans ære, blandt alle folkene hans undergjerninger!</li>
      <li>For stor er Herren og høilovet, forferdelig er han over alle guder.</li>
      <li>For alle folkenes guder er intet; men Herren har gjort himmelen.</li>
      <li>Høihet og herlighet er for hans åsyn, styrke og prydelse er i hans helligdom.</li>
      <li>Gi Herren, I folkeslekter, gi Herren ære og makt!</li>
      <li>Gi Herren hans navns ære, bær frem gaver og kom til hans forgårder!</li>
      <li>Tilbed Herren i hellig prydelse, bev for hans åsyn, all jorden!</li>
      <li>Si blandt hedningene: Herren er blitt konge, og jorderike står fast, det rokkes ikke; han dømmer folkene med rettvishet.</li>
      <li>Himmelen glede sig, og jorden fryde sig, havet bruse og alt det som fyller det!</li>
      <li>Marken fryde sig og alt det som er på den! Da jubler alle trær i skogen</li>
      <li>for Herrens åsyn; for han kommer, han kommer for å dømme jorden; han skal dømme jorderike i rettferdighet og folkene i sin trofasthet.</li>
    </ol>
  </li>
  <li>
    <ol>
      <li>Herren er blitt konge; jorden fryde sig, mange øer glede sig!</li>
      <li>Skyer og mørke er rundt omkring ham, rettferd og rett er hans trones grunnvoll.</li>
      <li>Ild går foran hans åsyn og setter hans fiender i brand rundt omkring.</li>
      <li>Hans lyn oplyser jorderike; jorden ser det og bever.</li>
      <li>Fjellene smelter som voks for Herrens åsyn, for all jordens herres åsyn.</li>
      <li>Himlene kunngjør hans rettferdighet, og alle folkene ser hans ære.</li>
      <li>Til skamme blir alle de som dyrker utskårne billeder, som roser sig av avguder; tilbed ham, alle guder!</li>
      <li>Sion hører det og gleder sig, og Judas døtre fryder sig over dine dommer, Herre!</li>
      <li>For du, Herre, er den Høieste over all jorden, du er såre ophøiet over alle guder.</li>
      <li>I som elsker Herren, hat det onde! Han bevarer sine frommes sjeler; han frir dem ut av de ugudeliges hånd.</li>
      <li>Lys er utsådd for den rettferdige, og glede for de opriktige av hjertet.</li>
      <li>Gled eder, I rettferdige i Herren, og pris hans hellige navn!</li>
    </ol>
  </li>
  <li>
    <ol>
      <li>En salme. Syng Herren en ny sang! For han har gjort underlige ting; hans høire hånd og hans hellige arm har hjulpet ham.</li>
      <li>Herren har kunngjort sin frelse, åpenbaret sin rettferdighet for hedningenes øine.</li>
      <li>Han har kommet i hu sin miskunnhet og sin trofasthet mot Israels hus; alle jordens ender har sett vår Guds frelse.</li>
      <li>Rop med glede for Herren, all jorden, bryt ut i jubel og lovsang!</li>
      <li>Lovsyng Herren til citar, til citar og med sangens røst,</li>
      <li>til trompeter og basunens røst! Rop med fryd for kongens, Herrens åsyn!</li>
      <li>Havet bruse og alt det som fyller det, jorderike og de som bor der!</li>
      <li>Strømmene klappe i hender, fjellene juble alle sammen</li>
      <li>for Herrens åsyn, for han kommer for å dømme jorden; han skal dømme jorderike med rettferdighet og folkene med rettvishet.</li>
    </ol>
  </li>
  <li>
    <ol>
      <li>Herren er blitt konge, folkene bever, han som troner over kjeruber, jorden ryster.</li>
      <li>Herren er stor i Sion, og ophøiet er han over alle folkene.</li>
      <li>De skal prise ditt navn, det store og forferdelige; hellig er han.</li>
      <li>Og i sin styrke elsker kongen rettferd; du har grunnfestet rettvishet, du har gjort rett og rettferdighet i Jakob.</li>
      <li>Ophøi Herren vår Gud, og kast eder ned for hans føtters skammel! Hellig er han.</li>
      <li>Moses og Aron var blandt hans prester, og Samuel blandt dem som påkalte hans navn; de ropte til Herren, og han svarte dem.</li>
      <li>I en skystøtte talte han til dem; de holdt hans vidnesbyrd og den lov han gav dem.</li>
      <li>Herre vår Gud, du svarte dem; du var dem en Gud som tilgav dem, men også en hevner over deres gjerninger.</li>
      <li>Ophøi Herren vår Gud, og kast eder ned for hans hellige berg! For hellig er Herren vår Gud.</li>
    </ol>
  </li>
  <li>
    <ol>
      <li>En salme til lovprisning. Rop med fryd for Herren, all jorden!</li>
      <li>Tjen Herren med glede, kom frem for hans åsyn med jubel!</li>
      <li>Kjenn at Herren er Gud! Han har skapt oss, og ikke vi selv, til sitt folk og til den hjord han før.</li>
      <li>Gå inn i hans porter med pris, i hans forgårder med lov, pris ham, lov hans navn!</li>
      <li>For Herren er god; hans miskunnhet varer til evig tid, og hans trofasthet fra slekt til slekt.</li>
    </ol>
  </li>
  <li>
    <ol>
      <li>Av David; en salme. Om miskunn og rett vil jeg synge; dig, Herre, vil jeg lovsynge.</li>
      <li>Jeg vil akte på den rettsindiges vei - når vil du komme til mig? Jeg vil vandre i mitt hjertes uskyld i mitt hus.</li>
      <li>Jeg vil ikke sette mig fore noget nidingsverk; å gjøre overtredelser hater jeg, det skal ikke henge ved mig.</li>
      <li>Et falskt hjerte skal vike fra mig, den onde vil jeg ikke vite av.</li>
      <li>Den som baktaler sin næste i lønndom, ham vil jeg utrydde; den som har stolte øine og et opblåst hjerte, ham kan jeg ikke tåle.</li>
      <li>Mine øine ser efter de trofaste i landet, forat de skal bo hos mig; den som vandrer på den rettsindiges vei, han skal tjene mig.</li>
      <li>Der skal ikke i mitt hus bo nogen som farer med svik; den som taler løgn, skal ikke bli stående for mine øine.</li>
      <li>Hver morgen vil jeg tilintetgjøre alle ugudelige i landet for å utrydde av Herrens stad alle dem som gjør urett.</li>
    </ol>
  </li>
  <li>
    <ol>
      <li>En bønn av en elendig, når han vansmekter og utøser sin sorg for Herrens åsyn.</li>
      <li>Herre, hør min bønn og la mitt rop komme til dig!</li>
      <li>Skjul ikke ditt åsyn for mig på den dag jeg er i nød! Bøi ditt øre til mig! På den dag jeg roper, skynd dig å svare mig!</li>
      <li>For mine dager er faret bort som en røk, og mine ben er forbrent som en brand.</li>
      <li>Mitt hjerte er stukket som en urt og fortørket; for jeg har glemt å ete mitt brød.</li>
      <li>For mine lydelige sukks skyld henger mine ben ved mitt kjøtt.</li>
      <li>Jeg ligner pelikanen i ørkenen, jeg er som uglen på øde steder.</li>
      <li>Jeg våker og er blitt som en enslig fugl på taket.</li>
      <li>Hele dagen spotter mine fiender mig; de som raser mot mig, sverger ved mig*. / {* JES 65, 15.}</li>
      <li>For jeg eter aske som brød og blander min drikk med gråt</li>
      <li>for din vredes og din harmes skyld; for du har løftet mig op og kastet mig bort.</li>
      <li>Mine dager er som en hellende skygge, og selv visner jeg som en urt.</li>
      <li>Men du, Herre, du troner til evig tid, og ditt minne varer fra slekt til slekt.</li>
      <li>Du vil reise dig, du vil forbarme dig over Sion; for det er tiden til å være det nådig, timen er kommet.</li>
      <li>For dine tjenere elsker dets stener, og de ynkes over dets støv.</li>
      <li>Og hedningene skal frykte Herrens navn, og alle jordens konger din herlighet.</li>
      <li>For Herren har bygget Sion, han har åpenbaret sig i sin herlighet.</li>
      <li>Han har vendt sig til de hjelpeløses bønn, og han har ikke foraktet deres bønn.</li>
      <li>Dette skal bli opskrevet for den kommende slekt, og det folk som skal skapes, skal love Herren.</li>
      <li>For han har sett ned fra sin hellige høide, Herren har fra himmelen skuet til jorden</li>
      <li>for å høre den fangnes sukk, for å løse dødens barn,</li>
      <li>forat de i Sion skal forkynne Herrens navn og hans pris i Jerusalem,</li>
      <li>når de samler sig, folkeslagene og rikene, for å tjene Herren.</li>
      <li>Han har bøiet min kraft på veien, han har forkortet mine dager.</li>
      <li>Jeg sier: Min Gud, ta mig ikke bort midt i mine dager! Dine år varer fra slekt til slekt.</li>
      <li>Fordum grunnfestet du jorden, og himlene er dine henders gjerning.</li>
      <li>De skal forgå, men du blir stående; de skal alle eldes som et klæde, som et klædebon omskifter du dem, og de omskiftes,</li>
      <li>men du er den samme, og dine år får ingen ende.</li>
      <li>Dine tjeneres barn skal bo i ro, og deres avkom skal stå fast for ditt åsyn.</li>
    </ol>
  </li>
  <li>
    <ol>
      <li>Av David. Min sjel, lov Herren, og alt som i mig er, love hans hellige navn!</li>
      <li>Min sjel, lov Herren og glem ikke alle hans velgjerninger!</li>
      <li>Han som forlater all din misgjerning, som læger alle dine sykdommer,</li>
      <li>han som forløser ditt liv fra graven, som kroner dig med miskunnhet og barmhjertighet,</li>
      <li>han som metter din sjel* med det som godt er, så du blir ung igjen likesom ørnen**. / {* eg. din pryd.} / {** når den skifter sin ham.}</li>
      <li>Herren gjør rettferd og rett mot alle undertrykte.</li>
      <li>Han kunngjorde sine veier for Moses, sine gjerninger for Israels barn.</li>
      <li>Herren er barmhjertig og nådig, langmodig og rik på miskunnhet.</li>
      <li>Han går ikke alltid i rette og gjemmer ikke på vrede evindelig.</li>
      <li>Han gjør ikke med oss efter våre synder og gjengjelder oss ikke efter våre misgjerninger.</li>
      <li>For så høi som himmelen er over jorden, er hans miskunnhet mektig over dem som frykter ham.</li>
      <li>Så langt som øst er fra vest, lar han våre misgjerninger være langt fra oss.</li>
      <li>Som en far forbarmer sig over sine barn, forbarmer Herren sig over dem som frykter ham.</li>
      <li>For han vet hvorledes vi er skapt, han kommer i hu at vi er støv.</li>
      <li>Et menneskes dager er som gresset; som blomsten på marken, således blomstrer han.</li>
      <li>Når vinden farer over ham, er han ikke mere, og hans sted kjenner ham ikke mere.</li>
      <li>Men Herrens miskunnhet er fra evighet og inntil evighet over dem som frykter ham, og hans rettferdighet mot barnebarn,</li>
      <li>mot dem som holder hans pakt, og dem som kommer hans bud i hu, så de gjør efter dem.</li>
      <li>Herren har reist sin trone i himmelen, og hans rike hersker over alle ting.</li>
      <li>Lov Herren, I hans engler, I veldige i makt, som fullbyrder hans ord, idet I adlyder hans ords røst!</li>
      <li>Lov Herren, alle hans hærskarer, I hans tjenere som gjør hans vilje!</li>
      <li>Lov Herren, alle hans gjerninger, på alle steder hvor han hersker! Min sjel, lov Herren!</li>
    </ol>
  </li>
  <li>
    <ol>
      <li>Min sjel, lov Herren! Herre min Gud, du er såre stor, høihet og herlighet har du iklædd dig.</li>
      <li>Han hyller sig i lys som i et klædebon, han spenner himmelen ut som et telt,</li>
      <li>han som tømrer i vannene sine høie saler, han som gjør skyene til sin vogn, som farer frem på vindens vinger.</li>
      <li>Han gjør vinder til sine engler, luende ild til sine tjenere.</li>
      <li>Han grunnfestet jorden på dens støtter, den skal ikke rokkes i all evighet.</li>
      <li>Du hadde dekket den med dype vann som med et klædebon; vannene stod over fjellene.</li>
      <li>For din trusel flydde de, for din tordens røst for de hastig bort.</li>
      <li>De steg op til fjellene, fór ned i dalene, til det sted du hadde grunnfestet for dem.</li>
      <li>En grense satte du, som de ikke skal overskride; de skal ikke vende tilbake for å dekke jorden.</li>
      <li>Han lar kilder springe frem i dalene; mellem fjellene går de.</li>
      <li>De gir alle markens dyr å drikke; villeslene slukker sin tørst.</li>
      <li>Over dem bor himmelens fugler; mellem grenene lar de høre sin røst.</li>
      <li>Han vanner fjellene fra sine høie saler; av dine gjerningers frukt mettes jorden.</li>
      <li>Han lar gress gro for feet og urter til menneskets tjeneste, til å få brød frem av jorden.</li>
      <li>Og vin gleder menneskets hjerte, så den gjør åsynet mer skinnende enn olje, og brød styrker menneskets hjerte.</li>
      <li>Herrens trær mettes, Libanons sedrer som han har plantet,</li>
      <li>der hvor fuglene bygger rede, storken som har sin bolig i cypressene.</li>
      <li>De høie fjell er for stengjetene, klippene er tilflukt for fjellgrevlingene.</li>
      <li>Han gjorde månen til å fastsette tidene; solen kjenner sin nedgangstid.</li>
      <li>Du gjør mørke, og det blir natt; i den rører sig alle dyrene i skogen.</li>
      <li>De unge løver brøler efter rov, for å kreve sin føde av Gud.</li>
      <li>Solen går op, de trekker sig tilbake og legger sig i sine boliger.</li>
      <li>Mennesket går ut til sin gjerning og til sitt arbeid inntil aftenen.</li>
      <li>Hvor mange dine gjerninger er, Herre! Du gjorde dem alle viselig; jorden er full av det du har skapt.</li>
      <li>Der er havet, stort og vidtstrakt; der er en vrimmel uten tall, der er dyr, både små og store.</li>
      <li>Der går skibene, Leviatan*, som du skapte til å leke sig der. / {* SLM 74, 14.}</li>
      <li>Alle venter de på dig, at du skal gi dem deres føde i sin tid.</li>
      <li>Du gir dem, de sanker; du oplater din hånd, de mettes med godt.</li>
      <li>Du skjuler ditt åsyn, de forferdes; du drar deres livsånde tilbake, de dør og vender tilbake til sitt støv.</li>
      <li>Du sender din Ånd ut, de skapes, og du gjør jordens skikkelse ny igjen.</li>
      <li>Herrens ære være til evig tid! Herren glede sig i sine gjerninger!</li>
      <li>Han som ser til jorden, og den bever, som rører ved fjellene, og de ryker.</li>
      <li>Jeg vil lovsynge Herren så lenge jeg lever; jeg vil synge for min Gud så lenge jeg er til.</li>
      <li>Måtte min tale tekkes ham! Jeg vil glede mig i Herren!</li>
      <li>Men måtte syndere utryddes av jorden, og ugudelige ikke mere finnes! Min sjel, lov Herren! Halleluja*! / {* d.e. lov Herren.}</li>
    </ol>
  </li>
  <li>
    <ol>
      <li>Pris Herren, påkall hans navn, kunngjør blandt folkene hans store gjerninger!</li>
      <li>Syng for ham, lovsyng ham, grund på alle hans undergjerninger!</li>
      <li>Ros eder av hans hellige navn! Deres hjerte glede sig som søker Herren!</li>
      <li>Spør efter Herren og hans makt, søk hans åsyn all tid!</li>
      <li>Kom i hu hans undergjerninger som han har gjort, hans undere og hans munns dommer,</li>
      <li>I, hans tjener Abrahams avkom, Jakobs barn, hans utvalgte!</li>
      <li>Han er Herren vår Gud, hans dommer er over all jorden.</li>
      <li>Han kommer evindelig sin pakt i hu, det ord han fastsatte for tusen slekter,</li>
      <li>den pakt han gjorde med Abraham, og sin ed til Isak;</li>
      <li>og han stadfestet den som en rett for Jakob, som en evig pakt for Israel,</li>
      <li>idet han sa: Dig vil jeg gi Kana'ans land til arvelodd.</li>
      <li>Da de var en liten flokk, få og fremmede der,</li>
      <li>og vandret fra folk til folk, fra et rike til et annet folk,</li>
      <li>tillot han ikke noget menneske å gjøre vold imot dem, og han straffet konger for deres skyld:</li>
      <li>Rør ikke ved mine salvede, og gjør ikke mine profeter noget ondt!</li>
      <li>Og han kalte hunger inn over landet, han brøt sønder hver støtte av brød*. / {* JES 3, 1.}</li>
      <li>Han sendte en mann foran dem, til træl blev Josef solgt.</li>
      <li>De plaget hans føtter med lenker, hans sjel kom i jern*, / {* d.e. hans lenker voldte hans sjel bitter smerte.}</li>
      <li>inntil den tid da hans ord slo til, da Herrens ord viste hans uskyld.</li>
      <li>Da sendte kongen bud og lot ham løs, herskeren over folkeslag gav ham fri.</li>
      <li>Han satte ham til herre over sitt hus og til hersker over alt sitt gods,</li>
      <li>forat han skulde binde hans fyrster efter sin vilje og lære hans eldste visdom.</li>
      <li>Så kom Israel til Egypten, og Jakob bodde som fremmed i Kams land.</li>
      <li>Og han* gjorde sitt folk såre fruktbart og gjorde det sterkere enn dets motstandere. / {* Gud.}</li>
      <li>Han vendte deres hjerte til å hate hans folk, til å gå frem med svik mot hans tjenere.</li>
      <li>Han sendte Moses, sin tjener, Aron som han hadde utvalgt.</li>
      <li>De gjorde hans tegn iblandt dem og undere i Kams land.</li>
      <li>Han sendte mørke og gjorde det mørkt, og de var ikke gjenstridige mot hans ord.</li>
      <li>Han gjorde deres vann til blod, og han drepte deres fisker.</li>
      <li>Deres land vrimlet av frosk, endog i deres kongers saler.</li>
      <li>Han talte, og det kom fluesvermer, mygg innen hele deres landemerke.</li>
      <li>Han gav dem hagl for regn, luende ild i deres land,</li>
      <li>og han slo ned deres vintrær og deres fikentrær, og brøt sønder trærne innen deres landemerke.</li>
      <li>Han talte, og det kom gresshopper og gnagere* uten tall, / {* d.e. gresshopper.}</li>
      <li>og de åt op hver urt i deres land, og de åt op frukten på deres mark.</li>
      <li>Og han slo alt førstefødt i deres land, førstegrøden av all deres kraft.</li>
      <li>Og han førte dem ut med sølv og gull, og det fantes ingen i hans stammer som snublet.</li>
      <li>Egypten gledet sig da de drog ut; for frykt for dem var falt på dem.</li>
      <li>Han bredte ut en sky til dekke og ild til å lyse om natten.</li>
      <li>De krevde, og han lot vaktler komme og mettet dem med himmelbrød.</li>
      <li>Han åpnet klippen, og det fløt vann; det løp gjennem det tørre land som en strøm.</li>
      <li>For han kom i hu sitt hellige ord, Abraham, sin tjener,</li>
      <li>og han førte sitt folk ut med glede, sine utvalgte med fryderop,</li>
      <li>og han gav dem hedningefolks land, og hvad folkeslag med møie hadde vunnet, tok de til eie,</li>
      <li>forat de skulde holde hans forskrifter og ta vare på hans lover. Halleluja!</li>
    </ol>
  </li>
  <li>
    <ol>
      <li>Halleluja! Pris Herren, for han er god, hans miskunnhet varer evindelig.</li>
      <li>Hvem kan utsi Herrens veldige gjerninger, forkynne all hans pris?</li>
      <li>Salige er de som tar vare på det som rett er, den som gjør rettferdighet til enhver tid.</li>
      <li>Kom mig i hu, Herre, efter din nåde mot ditt folk, se til mig med din frelse,</li>
      <li>så jeg kan se på dine utvalgtes lykke, glede mig med ditt folks glede, rose mig med din arv!</li>
      <li>Vi har syndet med våre fedre, vi har gjort ille, vi har vært ugudelige.</li>
      <li>Våre fedre i Egypten aktet ikke på dine undergjerninger, de kom ikke i hu dine mange nådegjerninger, men var gjenstridige ved havet, ved det Røde Hav.</li>
      <li>Dog frelste han dem for sitt navns skyld, for å kunngjøre sitt velde,</li>
      <li>og han truet det Røde Hav, og det blev tørt, og han lot dem gå gjennem dypene som i en ørken,</li>
      <li>og han frelste dem av hans hånd som hatet dem, og forløste dem av fiendens hånd,</li>
      <li>og vannet skjulte deres motstandere, det blev ikke én av dem tilbake.</li>
      <li>Da trodde de på hans ord, de sang hans pris.</li>
      <li>Men snart glemte de hans gjerninger, de bidde ikke på hans råd;</li>
      <li>men de blev grepet av begjærlighet i ørkenen, og de fristet Gud på det øde sted.</li>
      <li>Da gav han dem det de vilde ha, men sendte tærende sykdom over deres liv.</li>
      <li>Og de blev avindsyke mot Moses i leiren, mot Aron, Herrens hellige.</li>
      <li>Jorden oplot sig og slukte Datan og skjulte Abirams hop,</li>
      <li>og en ild satte deres hop i brand, en lue brente op de ugudelige.</li>
      <li>De gjorde en kalv ved Horeb og tilbad et støpt billede,</li>
      <li>og de byttet sin ære* mot billedet av en okse, som eter gress. / {* 5MO 10, 21.}</li>
      <li>De glemte Gud, sin frelser, som hadde gjort store ting i Egypten,</li>
      <li>undergjerninger i Kams land, forferdelige ting ved det Røde Hav.</li>
      <li>Da sa han at han vilde ødelegge dem, dersom ikke Moses, hans utvalgte, hadde stilt sig i gapet for hans åsyn for å avvende hans vrede fra å ødelegge dem.</li>
      <li>Og de foraktet det herlige land, de trodde ikke hans ord,</li>
      <li>og de knurret i sine telt, de hørte ikke på Herrens røst.</li>
      <li>Da opløftet han sin hånd og svor at han vilde la dem falle i ørkenen</li>
      <li>og la deres avkom falle iblandt hedningene og sprede dem i landene.</li>
      <li>Og de bandt sig til Ba'al-Peor og åt av offere til døde*, / {* d.e. de livløse avgudsbilleder.}</li>
      <li>og de vakte harme ved sine gjerninger, og en plage brøt inn iblandt dem.</li>
      <li>Da stod Pinehas frem og holdt dom, og plagen stanset;</li>
      <li>og det blev regnet ham til rettferdighet fra slekt til slekt evindelig.</li>
      <li>Og de vakte vrede ved Meribas vann, og det gikk Moses ille for deres skyld;</li>
      <li>for de var gjenstridige mot hans* Ånd, og han talte tankeløst med sine leber. / {* d.e. Guds.}</li>
      <li>De ødela ikke de folk som Herren hadde talt til dem om,</li>
      <li>men de blandet sig med hedningene og lærte deres gjerninger,</li>
      <li>og de tjente deres avguder, og disse blev dem til en snare,</li>
      <li>og de ofret sine sønner og sine døtre til maktene*. / {* d.e. avgudene.}</li>
      <li>og de utøste uskyldig blod, sine sønners og sine døtres blod, som de ofret til Kana'ans avguder, og landet blev vanhelliget ved blod.</li>
      <li>De blev urene ved sine gjerninger og drev hor ved sin adferd.</li>
      <li>Da optendtes Herrens vrede mot hans folk, og han fikk avsky for sin arv.</li>
      <li>Og han gav dem i hedningers hånd, og de som hatet dem, hersket over dem,</li>
      <li>og deres fiender trengte dem, og de blev ydmyket under deres hånd.</li>
      <li>Mange ganger utfridde han dem; men de var gjenstridige i sine råd, og de sank ned i usseldom for sin misgjernings skyld.</li>
      <li>Og han så til dem når de var i nød, idet han hørte deres klagerop.</li>
      <li>Og i sin godhet mot dem kom han sin pakt i hu, og det gjorde ham ondt efter hans store miskunnhet,</li>
      <li>og han lot dem finne barmhjertighet for alle deres åsyn som hadde ført dem i fangenskap.</li>
      <li>Frels oss, Herre vår Gud, og samle oss fra hedningene til å love ditt hellige navn, rose oss av å kunne prise dig!</li>
      <li>Lovet være Herren, Israels Gud, fra evighet og til evighet! Og alt folket sier: Amen. Halleluja!</li>
    </ol>
  </li>
  <li>
    <ol>
      <li>Pris Herren, for han er god, hans miskunnhet varer evindelig.</li>
      <li>Så sie Herrens gjenløste, de som han har gjenløst av nødens hånd,</li>
      <li>og som han har samlet fra landene, fra øst og fra vest, fra nord og fra havet.</li>
      <li>De fór vill i ørkenen, i et uveisomt øde, de fant ikke en by å bo i.</li>
      <li>De var hungrige og tørste, deres sjel vansmektet i dem.</li>
      <li>Da ropte de til Herren i sin nød; av deres trengsler utfridde han dem,</li>
      <li>og han førte dem på rett vei, så de gikk til en by de kunde bo i.</li>
      <li>De skal prise Herren for hans miskunnhet og for hans undergjerninger mot menneskenes barn;</li>
      <li>for han mettet den vansmektende sjel og fylte den hungrige sjel med godt.</li>
      <li>De satt i mørke og i dødsskygge, bundet i elendighet og jern,</li>
      <li>fordi de hadde vært gjenstridige mot Guds ord og foraktet den Høiestes råd.</li>
      <li>Derfor bøide han deres hjerter ved lidelse; de snublet, og det var ikke nogen hjelper.</li>
      <li>Da ropte de til Herren i sin nød; av deres trengsler frelste han dem.</li>
      <li>Han førte dem ut av mørke og dødsskygge og rev sønder deres bånd.</li>
      <li>De skal prise Herren for hans miskunnhet og for hans undergjerninger mot menneskenes barn;</li>
      <li>for han brøt sønder porter av kobber og hugg sønder bommer av jern.</li>
      <li>De var dårer og blev plaget for sin syndige vei og for sine misgjerninger;</li>
      <li>deres sjel vemmedes ved all mat, og de kom nær til dødens porter.</li>
      <li>Da ropte de til Herren i sin nød; av deres trengsler frelste han dem.</li>
      <li>Han sendte sitt ord og helbredet dem og reddet dem fra deres graver.</li>
      <li>De skal prise Herren for hans miskunnhet og for hans undergjerninger mot menneskenes barn;</li>
      <li>og ofre takkoffere og fortelle om hans gjerninger med jubel.</li>
      <li>De som fór ut på havet i skib, som drev handel på store vann,</li>
      <li>de så Herrens gjerninger og hans underverker på dypet.</li>
      <li>Han bød og lot det komme en stormvind, og den reiste dets bølger.</li>
      <li>De fór op imot himmelen, de fór ned i avgrunnene, deres sjel blev motløs i ulykken.</li>
      <li>De tumlet og vaklet som en drukken mann, og all deres visdom blev til intet.</li>
      <li>Da ropte de til Herren i sin nød, og av deres trengsler førte han dem ut.</li>
      <li>Han lot stormen bli til stille, og bølgene omkring dem tidde.</li>
      <li>Og de gledet sig over at de la sig; og han førte dem til den havn de ønsket.</li>
      <li>De skal prise Herren for hans miskunnhet og for hans undergjerninger mot menneskenes barn</li>
      <li>og ophøie ham i folkets forsamling og love ham der hvor de gamle sitter.</li>
      <li>Han gjorde elver til en ørken og vannkilder til et tørstig land,</li>
      <li>et fruktbart land til et saltland for deres ondskaps skyld som bodde der.</li>
      <li>Han gjorde en ørken til en vannrik sjø og et tørt land til vannkilder*. / {* nemlig: for det frelste Israel.}</li>
      <li>Og han lot de hungrige bo der, og de grunnla en by til å bo i.</li>
      <li>Og de tilsådde akrer og plantet vingårder, og de vant den frukt de bar.</li>
      <li>Og han velsignet dem, og de blev meget tallrike, og av fe gav han dem ikke lite.</li>
      <li>Så minket de igjen og blev nedbøiet ved trengsel, ulykke og sorg.</li>
      <li>Han som utøser forakt over fyrster og lar dem fare vill i et uveisomt øde,</li>
      <li>han ophøiet den fattige av elendighet og gjorde slektene som hjorden.</li>
      <li>De opriktige ser det og gleder sig, og all ondskap lukker sin munn.</li>
      <li>Den som er vis, han akte på dette og merke på Herrens nådegjerninger!</li>
    </ol>
  </li>
  <li>
    <ol>
      <li>En sang, en salme av David.</li>
      <li>Mitt hjerte er rolig, Gud! Jeg vil synge og lovprise, ja, det skal min ære*. / {* d.e. sjel.}</li>
      <li>Våkn op, harpe og citar! Jeg vil vekke morgenrøden.</li>
      <li>Jeg vil prise dig blandt folkene, Herre, og lovsynge dig blandt folkeslagene.</li>
      <li>For stor over himmelen er din miskunnhet, og inntil skyene din trofasthet.</li>
      <li>Vis dig høi over himmelen, Gud, og din ære over all jorden!</li>
      <li>Forat de du elsker, må bli frelst, så hjelp med din høire hånd og bønnhør oss!</li>
      <li>Gud har talt i sin hellighet. Jeg vil fryde mig; jeg vil utskifte Sikem og opmåle Sukkots dal.</li>
      <li>Mig hører Gilead til, mig hører Manasse til, og Efra'im er vern for mitt hode, Juda er min herskerstav.</li>
      <li>Moab er mitt vaskefat, på Edom kaster jeg min sko, over Filisterland jubler jeg.</li>
      <li>Hvem vil føre mig til den faste by? Hvem leder mig inn til Edom?</li>
      <li>Mon ikke du, Gud, som forkastet oss og ikke drog ut med våre hærer, Gud?</li>
      <li>Gi oss hjelp mot fienden, for menneskehjelp er tomhet!</li>
      <li>Ved Gud skal vi gjøre storverk, og han skal trede ned våre fiender.</li>
    </ol>
  </li>
  <li>
    <ol>
      <li>Til sangmesteren; av David; en salme. Min lovsangs Gud, ti ikke!</li>
      <li>For ugudelighets munn og falskhets munn har de oplatt imot mig, de har talt med mig med løgnens tunge.</li>
      <li>Og med hatets ord har de omgitt mig og stridt imot mig uten årsak.</li>
      <li>Til lønn for min kjærlighet stod de mig imot, enda jeg er bare bønn.</li>
      <li>Og de la ondt på mig til lønn for godt og hat til lønn for min kjærlighet.</li>
      <li>Sett en ugudelig over ham, og la en anklager stå ved hans høire hånd!</li>
      <li>Når han dømmes, da la ham gå ut som skyldig, og la hans bønn bli til synd!</li>
      <li>La hans dager bli få, la en annen få hans embede!</li>
      <li>La hans barn bli farløse og hans hustru enke,</li>
      <li>og la hans barn flakke omkring og tigge, og la dem gå som tiggere fra sine ødelagte hjem!</li>
      <li>La ågerkaren kaste garn ut efter alt det han har, og fremmede røve frukten av hans arbeid!</li>
      <li>La ham ikke finne nogen som bevarer miskunnhet imot ham og la ingen forbarme sig over hans farløse barn!</li>
      <li>La hans fremtid bli avskåret, deres navn bli utslettet i det annet ættledd!</li>
      <li>Hans fedres misgjerning bli ihukommet hos Herren, og hans mors synd bli ikke utslettet!</li>
      <li>De være alltid for Herrens øine, og han utrydde deres minne av jorden,</li>
      <li>fordi han ikke kom i hu å gjøre barmhjertighet, men forfulgte en mann som var fattig og elendig og bedrøvet i hjertet, og vilde drepe ham.</li>
      <li>Han elsket forbannelse, og den kom over ham; han hadde ikke lyst til velsignelse, og den blev langt borte fra ham;</li>
      <li>han klædde sig i forbannelse som sin klædning, og den trengte som vann inn i hans liv og som olje i hans ben.</li>
      <li>La den være ham som et klædebon som han dekker sig med, og som et belte som han alltid omgjorder sig med!</li>
      <li>Dette være mine motstanderes lønn fra Herren, og deres som taler ondt imot min sjel!</li>
      <li>Og du, Herre, Herre, gjør vel imot mig for ditt navns skyld! Fordi din miskunnhet er god, så redde du mig!</li>
      <li>For jeg er elendig og fattig, og mitt hjerte er gjennemboret i mitt indre.</li>
      <li>Som en skygge, når den heller, farer jeg avsted; jeg blir jaget bort som en gresshoppe.</li>
      <li>Mine knær vakler av faste, og mitt kjød svinner og er uten fedme.</li>
      <li>Og jeg er blitt til spott for dem; de ser mig og ryster på hodet.</li>
      <li>Hjelp mig, Herre min Gud, frels mig efter din miskunnhet,</li>
      <li>så de må kjenne at dette er din hånd, at du, Herre, har gjort det!</li>
      <li>De forbanner, men du velsigner; de reiser sig og blir til skamme, men din tjener gleder sig.</li>
      <li>Mine motstandere skal klæ sig i vanære og svøpe sig i sin skam som i en kappe.</li>
      <li>Jeg vil storlig prise Herren med min munn, og midt iblandt mange vil jeg love ham;</li>
      <li>for han står ved den fattiges høire hånd for å frelse ham fra dem som dømmer hans sjel.</li>
    </ol>
  </li>
  <li>
    <ol>
      <li>Av David; en salme. Herren sa til min herre: Sett dig ved min høire hånd, til jeg får lagt dine fiender til skammel for dine føtter!</li>
      <li>Ditt veldes kongestav skal Herren utstrekke fra Sion! hersk midt iblandt dine fiender!</li>
      <li>Ditt folk møter villig frem på ditt veldes dag; i hellig prydelse kommer din ungdom til dig, som dugg ut av morgenrødens skjød.</li>
      <li>Herren har svoret, og han skal ikke angre det: Du er prest evindelig efter Melkisedeks vis.</li>
      <li>Herren ved din høire hånd knuser konger på sin vredes dag.</li>
      <li>Han holder dom iblandt hedningene, fyller op med lik, knuser hoder over den vide jord.</li>
      <li>Av bekken drikker han på veien, derfor løfter han høit sitt hode.</li>
    </ol>
  </li>
  <li>
    <ol>
      <li>Halleluja! Jeg vil prise Herren av hele mitt hjerte i de opriktiges råd og i menigheten.</li>
      <li>Store er Herrens gjerninger, søkt av alle dem som har lyst til dem.</li>
      <li>Høihet og herlighet er hans gjerning, og hans rettferdighet står fast evindelig.</li>
      <li>Han har sørget for at hans undergjerninger ihukommes; Herren er nådig og barmhjertig.</li>
      <li>Han har gitt dem føde som frykter ham; han kommer sin pakt i hu evindelig.</li>
      <li>Han har kunngjort sine gjerningers kraft for sitt folk idet han har gitt dem hedningers arv.</li>
      <li>Hans henders gjerninger er sannhet og rett, alle hans bud er trofaste;</li>
      <li>de er grunnfestet for all tid, for evighet, de er gjort i sannhet og rettvishet.</li>
      <li>Han har sendt sitt folk forløsning, han har fastsatt sin pakt for evig tid; hans navn er hellig og forferdelig.</li>
      <li>Å frykte Herren er begynnelsen til visdom; god forstand har alle de som gjør derefter. Hans pris varer til evig tid.</li>
    </ol>
  </li>
  <li>
    <ol>
      <li>Halleluja! Salig er den mann som frykter Herren, som har sin store lyst i hans bud.</li>
      <li>Hans avkom skal være mektig på jorden; de opriktiges slekt skal velsignes.</li>
      <li>Det er velstand og rikdom i hans hus, og hans rettferdighet står fast evindelig.</li>
      <li>Det går op et lys i mørket for de opriktige, for den som er nådig og barmhjertig og rettferdig.</li>
      <li>Lykkelig er den mann som forbarmer sig og låner ut; han hevder all sin sak i dommen.</li>
      <li>For han skal ikke rokkes evindelig; den rettferdige skal være i evig minne.</li>
      <li>Han skal ikke frykte for nogen ond tidende; hans hjerte er fast, det setter sin lit til Herren.</li>
      <li>Hans hjerte er trygt; han frykter ikke, inntil han ser med lyst på sine fiender.</li>
      <li>Han har strødd ut, han har gitt de fattige; hans rettferdighet står fast evindelig, hans horn skal ophøies med ære.</li>
      <li>Den ugudelige skal se det og harmes, han skal skjære tenner og optæres; de ugudeliges attrå blir til intet.</li>
    </ol>
  </li>
  <li>
    <ol>
      <li>Halleluja! Lov, I Herrens tjenere, lov Herrens navn!</li>
      <li>Herrens navn være lovet fra nu av og inntil evig tid!</li>
      <li>Fra solens opgang til dens nedgang er Herrens navn høilovet.</li>
      <li>Herren er ophøiet over alle hedninger, hans ære er over himmelen.</li>
      <li>Hvem er som Herren vår Gud, han som troner så høit,</li>
      <li>som ser så dypt ned, i himmelen og på jorden,</li>
      <li>som reiser den ringe av støvet, ophøier den fattige av skarnet</li>
      <li>for å sette ham hos fyrster, hos sitt folks fyrster,</li>
      <li>han som lar den ufruktbare hustru bo som glad barnemor! Halleluja!</li>
    </ol>
  </li>
  <li>
    <ol>
      <li>Da Israel drog ut av Egypten, Jakobs hus fra et folk med fremmed tungemål,</li>
      <li>da blev Juda hans* helligdom, Israel hans rike. / {* Herrens.}</li>
      <li>Havet så det og flydde, Jordan vendte om og løp tilbake.</li>
      <li>Fjellene hoppet som værer, haugene som unge lam.</li>
      <li>Hvad har hendt dig, du hav, at du flyr, du Jordan, at du vender om og løper tilbake,</li>
      <li>I fjell, at I hopper som værer, I hauger som unge lam?</li>
      <li>For Herrens åsyn bev, du jord, for Jakobs Guds åsyn,</li>
      <li>han som gjør klippen til en vannrik sjø, den hårde sten til en vannkilde!</li>
    </ol>
  </li>
  <li>
    <ol>
      <li>Ikke oss, Herre, ikke oss, men ditt navn gi du ære for din miskunnhets, for din trofasthets skyld!</li>
      <li>Hvorfor skal hedningene si: Hvor er nu deres Gud?</li>
      <li>Vår Gud er jo i himmelen; han gjør alt det han vil.</li>
      <li>Deres avguder er sølv og gull, et verk av menneskehender.</li>
      <li>De har munn, men taler ikke; de har øine, men ser ikke;</li>
      <li>de har ører, men hører ikke; de har nese, men lukter ikke.</li>
      <li>Deres hender føler ikke, deres føtter går ikke; de gir ingen lyd med sin strupe.</li>
      <li>Som de selv er, blir de som gjør dem, hver den som setter sin lit til dem.</li>
      <li>Israel, sett din lit til Herren! Han er deres hjelp og deres skjold.</li>
      <li>Arons hus, sett eders lit til Herren! Han er deres hjelp og deres skjold.</li>
      <li>I som frykter Herren, sett eders lit til Herren! Han er deres hjelp og deres skjold.</li>
      <li>Herren kom oss i hu; han skal velsigne, han skal velsigne Israels hus, han skal velsigne Arons hus,</li>
      <li>han skal velsigne dem som frykter Herren, de små med de store.</li>
      <li>Herren la eder vokse i tall, eder og eders barn!</li>
      <li>Velsignet være I av Herren, himmelens og jordens skaper!</li>
      <li>Himmelen er Herrens himmel, men jorden har han gitt menneskenes barn.</li>
      <li>De døde lover ikke Herren, ingen av dem som farer ned i dødsrikets stillhet;</li>
      <li>men vi skal love Herren fra nu av og inntil evig tid. Halleluja!</li>
    </ol>
  </li>
  <li>
    <ol>
      <li>Jeg elsker Herren, for han hører min røst, mine inderlige bønner.</li>
      <li>For han har bøiet sitt øre til mig, og alle mine dager vil jeg påkalle ham.</li>
      <li>Dødens rep hadde omspent mig, og dødsrikets angster hadde funnet mig; nød og sorg fant jeg.</li>
      <li>Men jeg påkalte Herrens navn: Akk Herre, frels min sjel!</li>
      <li>Herren er nådig og rettferdig, og vår Gud er barmhjertig.</li>
      <li>Herren verner de enfoldige; jeg var elendig, og han frelste mig.</li>
      <li>Kom igjen, min sjel, til din ro! For Herren har gjort vel imot dig.</li>
      <li>For du fridde min sjel fra døden, mitt øie fra gråt, min fot fra fall.</li>
      <li>Jeg skal vandre for Herrens åsyn i de levendes land.</li>
      <li>Jeg trodde, for jeg talte; jeg var såre plaget.</li>
      <li>Jeg sa i min angst: Hvert menneske er en løgner.</li>
      <li>Hvormed skal jeg gjengjelde Herren alle hans velgjerninger imot mig?</li>
      <li>Jeg vil løfte frelsens beger og påkalle Herrens navn.</li>
      <li>Jeg vil holde for Herren mine løfter, og det for hele hans folks øine.</li>
      <li>Kostelig i Herrens øine er hans frommes død.</li>
      <li>Akk Herre! Jeg er jo din tjener, jeg er din tjener, din tjenerinnes sønn; du har løst mine bånd.</li>
      <li>Dig vil jeg ofre takkoffer, og Herrens navn vil jeg påkalle.</li>
      <li>Jeg vil holde for Herren mine løfter, og det for hele hans folks øine,</li>
      <li>i forgårdene til Herrens hus, midt i dig, Jerusalem. Halleluja!</li>
    </ol>
  </li>
  <li>
    <ol>
      <li>Lov Herren, alle hedninger, pris ham, alle folk!</li>
      <li>For hans miskunnhet er mektig over oss, og Herrens trofasthet varer til evig tid. Halleluja!</li>
    </ol>
  </li>
  <li>
    <ol>
      <li>Pris Herren, for han er god, hans miskunnhet varer evindelig!</li>
      <li>Israel sie: Hans miskunnhet varer evindelig!</li>
      <li>Arons hus sie: Hans miskunnhet varer evindelig!</li>
      <li>De som frykter Herren, sie: Hans miskunnhet varer evindelig!</li>
      <li>Ut av trengselen kalte jeg på Herren; Herren svarte mig og førte mig ut i fritt rum.</li>
      <li>Herren er med mig, jeg frykter ikke; hvad skulde et menneske gjøre mig?</li>
      <li>Herren er med mig, den som hjelper mig, og jeg skal se med lyst på dem som hater mig.</li>
      <li>Det er bedre å sette sin lit til Herren enn å stole på mennesker.</li>
      <li>Det er bedre å ta sin tilflukt til Herren enn å stole på fyrster.</li>
      <li>Alle hedninger omringer mig; i Herrens navn skal jeg hugge dem ned.</li>
      <li>De omgir mig, ja, de omringer mig; i Herrens navn skal jeg hugge dem ned.</li>
      <li>De omgir mig som bier, de slukner som ild i tornebusker; i Herrens navn skal jeg hugge dem ned.</li>
      <li>Hårdt støtte du* mig forat jeg skulde falle; men Herren hjalp mig. / {* min fiende.}</li>
      <li>Herren er min styrke og lovsang, og han blev mig til frelse.</li>
      <li>Det høres fryderop om frelse i de rettferdiges telt; Herrens høire hånd gjør storverk.</li>
      <li>Herrens høire hånd ophøier, Herrens høire hånd gjør storverk.</li>
      <li>Jeg skal ikke dø, men leve og fortelle Herrens gjerninger.</li>
      <li>Hårdt tuktet Herren mig, men til døden overgav han mig ikke.</li>
      <li>Lukk op rettferdighets porter for mig! Jeg vil gå inn gjennem dem, jeg vil prise Herren.</li>
      <li>Dette er Herrens port; de rettferdige skal gå inn gjennem den.</li>
      <li>Jeg vil prise dig fordi du svarte mig og blev mig til frelse.</li>
      <li>Den sten som bygningsmennene forkastet, er blitt hovedhjørnesten.</li>
      <li>Av Herren er dette gjort, det er underfullt i våre øine.</li>
      <li>Dette er dagen som Herren har gjort; la oss fryde oss og glede oss på den!</li>
      <li>Å Herre, frels dog! Å Herre, la det dog lykkes!</li>
      <li>Velsignet være han som kommer i Herrens navn! Vi velsigner eder fra Herrens hus.</li>
      <li>Herren er Gud, og han lot det bli lyst for oss. Bind høitidsofferet med rep like inn til alterets horn!</li>
      <li>Du er min Gud, og jeg vil love dig, min Gud, jeg vil ophøie dig.</li>
      <li>Pris Herren, for han er god, hans miskunnhet varer evindelig.</li>
    </ol>
  </li>
  <li>
    <ol>
      <li>Salige er de hvis vei er ulastelig, som vandrer i Herrens lov.</li>
      <li>Salige er de som tar vare på hans vidnesbyrd, som søker ham av hele sitt hjerte</li>
      <li>og ikke gjør urett, men vandrer på hans veier.</li>
      <li>Du har gitt dine befalinger forat en skal holde dem nøie.</li>
      <li>O, at mine veier måtte bli faste, så jeg holder dine forskrifter!</li>
      <li>Da skal jeg ikke bli til skamme når jeg gir akt på alle dine bud.</li>
      <li>Jeg vil prise dig i hjertets opriktighet når jeg lærer din rettferdighets lover å kjenne.</li>
      <li>Dine forskrifter vil jeg holde; du må ikke rent forlate mig!</li>
      <li>Hvorved skal den unge holde sin sti ren? Ved å holde sig efter ditt ord.</li>
      <li>Av hele mitt hjerte har jeg søkt dig; la mig ikke fare vill fra dine bud!</li>
      <li>I mitt hjerte har jeg gjemt ditt ord forat jeg ikke skal synde imot dig.</li>
      <li>Lovet være du, Herre! Lær mig dine forskrifter!</li>
      <li>Med mine leber har jeg forkynt alle lover fra din munn.</li>
      <li>Over dine vidnesbyrds vei har jeg gledet mig, som over all rikdom.</li>
      <li>På dine befalinger vil jeg grunde og tenke på dine stier.</li>
      <li>I dine forskrifter forlyster jeg mig, jeg glemmer ikke ditt ord.</li>
      <li>Gjør vel imot din tjener, så jeg kan leve! Da vil jeg holde ditt ord.</li>
      <li>Lat op mine øine, så jeg kan skue de underfulle ting i din lov!</li>
      <li>Jeg er en gjest på jorden; skjul ikke dine bud for mig!</li>
      <li>Min sjel er knust, så jeg lenges efter dine lover til enhver tid.</li>
      <li>Du har truet de overmodige, de forbannede, som farer vill fra dine bud.</li>
      <li>Ta skam og forakt bort fra mig! For jeg har tatt vare på dine vidnesbyrd.</li>
      <li>Fyrster har også sittet og talt sammen imot mig; din tjener grunder på dine forskrifter.</li>
      <li>Dine vidnesbyrd er også min lyst; de er mine rådgivere.</li>
      <li>Min sjel er nedtrykt i støvet; hold mig i live efter ditt ord!</li>
      <li>Jeg fortalte dig mine veier, og du svarte mig; lær mig dine forskrifter!</li>
      <li>La mig forstå dine befalingers vei! Så vil jeg grunde på dine undergjerninger.</li>
      <li>Min sjel gråter av sorg; reis mig op efter ditt ord!</li>
      <li>Vend løgnens vei bort fra mig, og unn mig din lov!</li>
      <li>Trofasthets vei har jeg utvalgt, dine lover har jeg satt for mig.</li>
      <li>Jeg henger ved dine vidnesbyrd; Herre, la mig ikke bli til skamme!</li>
      <li>Dine buds vei vil jeg løpe; for du frir mitt hjerte fra angst.</li>
      <li>Lær mig, Herre, dine forskrifters vei! Så vil jeg ta vare på den inntil enden.</li>
      <li>Lær mig! Så vil jeg ta vare på din lov og holde den av hele mitt hjerte.</li>
      <li>Led mig frem på dine buds sti! For i den har jeg min lyst.</li>
      <li>Bøi mitt hjerte til dine vidnesbyrd og ikke til vinning!</li>
      <li>Vend mine øine bort fra å se efter tomhet, hold mig i live på din vei!</li>
      <li>Opfyll for din tjener ditt ord, som er for dem som frykter dig!</li>
      <li>Ta bort min vanære, som jeg frykter for! For dine lover er gode.</li>
      <li>Se, jeg lenges efter dine befalinger; hold mig i live ved din rettferdighet!</li>
      <li>La dine nådegjerninger, Herre, komme over mig, din frelse efter ditt ord!</li>
      <li>Jeg vil gi den svar som håner mig; for jeg setter min lit til ditt ord.</li>
      <li>Ta ikke sannhets ord så rent bort fra min munn! For jeg bier på dine dommer.</li>
      <li>Jeg vil holde din lov stadig, evindelig og alltid.</li>
      <li>La mig vandre i fritt rum! For jeg spør efter dine befalinger.</li>
      <li>Jeg vil tale om dine vidnesbyrd for konger og skal ikke bli til skamme.</li>
      <li>Jeg har min lyst i dine bud, som jeg elsker.</li>
      <li>Jeg løfter mine hender til dine bud, som jeg elsker, og jeg vil grunde på dine forskrifter.</li>
      <li>Kom i hu ordet til din tjener, fordi du har gitt mig håp!</li>
      <li>Det er min trøst i min elendighet at ditt ord har holdt mig i live.</li>
      <li>De overmodige har spottet mig såre; fra din lov er jeg ikke avveket.</li>
      <li>Jeg kom dine dommer fra evighet i hu, Herre, og jeg blev trøstet.</li>
      <li>En brennende harme har grepet mig over de ugudelige, som forlater din lov.</li>
      <li>Dine forskrifter er blitt mine lovsanger i min utlendighets hus.</li>
      <li>Jeg kom om natten ditt navn i hu, Herre, og jeg holdt din lov.</li>
      <li>Dette blev mig gitt: at jeg har tatt vare på dine befalinger.</li>
      <li>Herren er min del, sa jeg, idet jeg holdt dine ord.</li>
      <li>Jeg bønnfalt dig av hele mitt hjerte: Vær mig nådig efter ditt ord!</li>
      <li>Jeg eftertenkte mine veier og vendte mine føtter til dine vidnesbyrd.</li>
      <li>Jeg hastet og ventet ikke med å holde dine bud.</li>
      <li>De ugudeliges strikker har omspent mig, din lov har jeg ikke glemt.</li>
      <li>Midt om natten står jeg op for å prise dig for din rettferdighets lover.</li>
      <li>Jeg holder mig til alle dem som frykter dig, og som holder dine befalinger.</li>
      <li>Jorden er full av din miskunnhet, Herre; lær mig dine forskrifter!</li>
      <li>Du har gjort vel imot din tjener, Herre, efter ditt ord.</li>
      <li>Lær mig god skjønnsomhet og kunnskap! For jeg tror på dine bud.</li>
      <li>Før jeg blev ydmyket, fór jeg vill; men nu holder jeg ditt ord.</li>
      <li>Du er god og gjør godt; lær mig dine forskrifter!</li>
      <li>De overmodige har spunnet løgn sammen imot mig; jeg holder dine befalinger av hele mitt hjerte.</li>
      <li>Deres hjerte er som en fettklump; jeg har min lyst i din lov.</li>
      <li>Det var mig godt at jeg blev ydmyket, forat jeg kunde lære dine forskrifter.</li>
      <li>Din munns lov er mig bedre enn tusen stykker gull og sølv.</li>
      <li>Dine hender har skapt mig og gjort mig; gi mig forstand, forat jeg må lære dine bud!</li>
      <li>De som frykter dig, skal se mig og glede sig; for jeg venter på ditt ord.</li>
      <li>Jeg vet, Herre, at dine dommer er rettferdighet, og i trofasthet har du ydmyket mig.</li>
      <li>La din miskunnhet være mig til trøst efter ditt ord til din tjener!</li>
      <li>La din miskunnhet komme over mig, forat jeg kan leve! For din lov er min lyst.</li>
      <li>La de overmodige bli til skamme! For de har trykket mig ned uten årsak; jeg grunder på dine befalinger.</li>
      <li>La dem vende tilbake til mig, de som frykter dig og kjenner dine vidnesbyrd!</li>
      <li>La mitt hjerte være fullkomment i dine forskrifter, forat jeg ikke skal bli til skamme!</li>
      <li>Min sjel vansmekter av lengsel efter din frelse; jeg venter på ditt ord.</li>
      <li>Mine øine vansmekter av lengsel efter ditt ord idet jeg sier: Når vil du trøste mig?</li>
      <li>For jeg er som en skinnsekk i røk*; dine forskrifter glemmer jeg ikke. / {* d.e. jeg tørker bort.}</li>
      <li>Hvor mange er vel din tjeners dager? Når vil du holde dom over mine forfølgere?</li>
      <li>De overmodige har gravd graver for mig, de som ikke skikker sig efter din lov.</li>
      <li>Alle dine bud er trofasthet; uten årsak forfølger de mig; hjelp mig!</li>
      <li>På lite nær har de tilintetgjort mig i landet; men jeg har ikke forlatt dine befalinger.</li>
      <li>Hold mig i live efter din miskunnhet! Så vil jeg ta vare på din munns vidnesbyrd.</li>
      <li>Til evig tid, Herre, står ditt ord fast i himmelen.</li>
      <li>Fra slekt til slekt varer din trofasthet; du grunnfestet jorden, og den stod der.</li>
      <li>Til å utføre dine dommer står de* der enn idag; for alle ting er dine tjenere. / {* himmelen og jorden.}</li>
      <li>Dersom din lov ikke hadde vært min lyst, var jeg omkommet i min elendighet.</li>
      <li>Til evig tid skal jeg ikke glemme dine befalinger; for ved dem har du holdt mig i live.</li>
      <li>Din er jeg, frels mig! For jeg har søkt dine befalinger.</li>
      <li>De ugudelige har bidd på mig for å ødelegge mig; jeg gir akt på dine vidnesbyrd.</li>
      <li>På all fullkommenhet har jeg sett en ende, men ditt bud strekker sig såre vidt.</li>
      <li>Hvor jeg har din lov kjær! Hele dagen grunder jeg på den.</li>
      <li>Dine bud gjør mig visere enn mine fiender; for til evig tid eier jeg dem.</li>
      <li>Jeg er blitt klokere enn alle mine lærere; for jeg grunder på dine vidnesbyrd.</li>
      <li>Jeg er forstandigere enn de gamle; for jeg har tatt vare på dine befalinger.</li>
      <li>Fra enhver ond sti har jeg holdt mine føtter borte forat jeg kunde holde ditt ord.</li>
      <li>Fra dine lover er jeg ikke avveket; for du har lært mig.</li>
      <li>Hvor dine ord er søte for min gane, mere enn honning for min munn!</li>
      <li>Av dine befalinger får jeg forstand; derfor hater jeg all løgnens sti.</li>
      <li>Ditt ord er en lykte for min fot og et lys for min sti.</li>
      <li>Jeg har svoret, og jeg har holdt det, å ta vare på din rettferdighets lover.</li>
      <li>Jeg er såre nedbøiet; Herre, hold mig i live efter ditt ord!</li>
      <li>La min munns frivillige offere tekkes dig, Herre, og lær mig dine lover!</li>
      <li>Jeg går alltid med livet i hendene, men din lov har jeg ikke glemt.</li>
      <li>De ugudelige har lagt snare for mig, men jeg har ikke forvillet mig fra dine befalinger.</li>
      <li>Jeg har fått dine vidnesbyrd i eie evindelig; for de er mitt hjertes glede.</li>
      <li>Jeg har bøiet mitt hjerte til å gjøre efter dine forskrifter evindelig, inntil enden.</li>
      <li>De tvesinnede hater jeg, men din lov elsker jeg.</li>
      <li>Du er mitt skjul og mitt skjold, jeg venter på ditt ord.</li>
      <li>Vik fra mig, I som gjør ondt, forat jeg må holde min Guds bud!</li>
      <li>Hold mig oppe efter ditt ord, forat jeg kan leve, og la mig ikke bli til skamme med mitt håp!</li>
      <li>Støtt mig, så jeg må bli frelst! Da vil jeg alltid skue med lyst på dine forskrifter.</li>
      <li>Du akter for intet alle dem som farer vill fra dine forskrifter; for deres svik er forgjeves.</li>
      <li>Som slagg bortrydder du alle ugudelige på jorden; derfor elsker jeg dine vidnesbyrd.</li>
      <li>Av redsel for dig gyser min kropp, og jeg frykter for dine dommer.</li>
      <li>Jeg har gjort rett og rettferdighet; du vil ikke overgi mig til dem som undertrykker mig.</li>
      <li>Gå i borgen for din tjener, forat det kan gå ham vel! La ikke de overmodige undertrykke mig!</li>
      <li>Mine øine vansmekter av lengsel efter din frelse og efter din rettferdighets ord.</li>
      <li>Gjør med din tjener efter din miskunnhet, og lær mig dine forskrifter!</li>
      <li>Jeg er din tjener; lær mig, så jeg kan kjenne dine vidnesbyrd!</li>
      <li>Det er tid for Herren å gripe inn; de har brutt din lov.</li>
      <li>Derfor elsker jeg dine bud mere enn gull, ja mere enn fint gull.</li>
      <li>Derfor holder jeg alle befalinger om alle ting for å være rette; jeg hater all løgnens sti.</li>
      <li>Underfulle er dine vidnesbyrd; derfor tar min sjel vare på dem.</li>
      <li>Dine ords åpenbaring oplyser, den gjør enfoldige forstandige.</li>
      <li>Jeg åpnet min munn og sukket av lengsel; for jeg stundet efter dine bud.</li>
      <li>Vend dig til mig og vær mig nådig, som rett er mot dem som elsker ditt navn!</li>
      <li>Gjør mine trin faste ved ditt ord, og la ingen urett herske over mig!</li>
      <li>Forløs mig fra menneskers vold! Så vil jeg holde dine befalinger.</li>
      <li>La ditt åsyn lyse for din tjener, og lær mig dine forskrifter!</li>
      <li>Mine øine flyter bort i vannstrømmer over dem som ikke holder din lov.</li>
      <li>Du er rettferdig, Herre, og dine dommer er rettvise.</li>
      <li>Du har fastsatt dine vidnesbyrd i rettferdighet og stor trofasthet.</li>
      <li>Min nidkjærhet har fortært mig, fordi mine motstandere har glemt dine ord.</li>
      <li>Ditt ord er vel renset, og din tjener elsker det.</li>
      <li>Jeg er liten og foraktet; jeg har ikke glemt dine befalinger.</li>
      <li>Din rettferdighet er en evig rettferdighet, og din lov er sannhet.</li>
      <li>Nød og trengsel fant mig; dine bud er min lyst.</li>
      <li>Dine vidnesbyrd er rettferdige til evig tid; lær mig, forat jeg kan leve!</li>
      <li>Jeg roper av hele mitt hjerte; svar mig, Herre! Jeg vil ta vare på dine forskrifter.</li>
      <li>Jeg roper til dig, frels mig! Så vil jeg holde dine vidnesbyrd.</li>
      <li>Jeg var årle oppe i morgenlysningen og ropte om hjelp; jeg ventet på dine ord.</li>
      <li>Mine øine var oppe før nattevaktene, forat jeg kunde grunde på ditt ord.</li>
      <li>Hør min røst efter din miskunnhet! Herre, hold mig i live efter dine lover!</li>
      <li>De er kommet nær som jager efter ugjerning; fra din lov er de kommet langt bort.</li>
      <li>Du er nær, Herre, og alle dine bud er sannhet.</li>
      <li>For lenge siden vet jeg av dine vidnesbyrd at du har grunnet dem for evig tid.</li>
      <li>Se min elendighet og utfri mig! For jeg har ikke glemt din lov.</li>
      <li>Før min sak og forløs mig, hold mig i live efter ditt ord!</li>
      <li>Frelse er langt borte fra de ugudelige; for de søker ikke dine forskrifter.</li>
      <li>Din miskunnhet er stor, Herre; hold mig i live efter dine dommer!</li>
      <li>Mange er mine forfølgere og mine motstandere; jeg er ikke avveket fra dine vidnesbyrd.</li>
      <li>Jeg så de troløse og vemmedes, dem som ikke holdt ditt ord.</li>
      <li>Se at jeg har elsket dine befalinger! Herre, hold mig i live efter din miskunnhet!</li>
      <li>Summen av ditt ord er sannhet, og til evig tid står all din rettferdighets lov fast.</li>
      <li>Fyrster forfulgte mig uten årsak, men mitt hjerte fryktet for dine ord.</li>
      <li>Jeg gleder mig over ditt ord som en som finner meget bytte.</li>
      <li>Løgn har jeg hatet og avskydd, din lov har jeg elsket.</li>
      <li>Syv ganger om dagen har jeg prist dig for din rettferdighets lover.</li>
      <li>Megen fred har de som elsker din lov, og det er ikke noget anstøt for dem.</li>
      <li>Jeg har ventet på din frelse, Herre, og jeg har holdt dine bud.</li>
      <li>Min sjel har holdt dine vidnesbyrd, og jeg elsket dem såre.</li>
      <li>Jeg har holdt dine befalinger og dine vidnesbyrd; for alle mine veier er for ditt åsyn.</li>
      <li>La mitt klagerop komme nær for ditt åsyn, Herre! Lær mig efter ditt ord!</li>
      <li>La min inderlige bønn komme for ditt åsyn! Frels mig efter ditt ord!</li>
      <li>Mine leber skal flyte over av lovsang; for du lærer mig dine forskrifter.</li>
      <li>Min tunge skal synge om ditt ord; for alle dine bud er rettferdighet.</li>
      <li>La din hånd være mig til hjelp! For jeg har utvalgt dine befalinger.</li>
      <li>Jeg lenges efter din frelse, Herre, og din lov er min lyst.</li>
      <li>La min sjel leve og love dig, og la dine dommer hjelpe mig!</li>
      <li>Jeg har faret vill; opsøk din tjener som et tapt får! for jeg har ikke glemt dine bud.</li>
    </ol>
  </li>
  <li>
    <ol>
      <li>En sang ved festreisene. Til Herren ropte jeg i min nød, og han svarte mig.</li>
      <li>Herre, fri min sjel fra en løgnaktig lebe, fra en falsk tunge!</li>
      <li>Hvad vil han gi dig, og hvad mere vil han gi dig, du falske tunge?</li>
      <li>Voldsmannens skarpe piler og glør av gyvelbusken*. / {* d.e. fordervende og smertefulle straffer.}</li>
      <li>Ve mig, at jeg lever som fremmed iblandt Mesek, at jeg bor ved Kedars telt*! / {* d.e. iblandt mennesker som ligner de stridslystne og rovgjerrige folkeslag Mesek og Kedar.}</li>
      <li>Lenge nok har min sjel bodd hos dem som hater fred.</li>
      <li>Jeg er bare fred, men når jeg taler, er de ferdige til krig.</li>
    </ol>
  </li>
  <li>
    <ol>
      <li>En sang ved festreisene. Jeg løfter mine øine op til fjellene; hvor skal min hjelp komme fra?</li>
      <li>Min hjelp kommer fra Herren, himmelens og jordens skaper.</li>
      <li>Han skal ingenlunde la din fot vakle, din vokter skal ingenlunde slumre.</li>
      <li>Se, han slumrer ikke og sover ikke, Israels vokter.</li>
      <li>Herren er din vokter, Herren er din skygge ved din høire hånd.</li>
      <li>Solen skal ikke stikke dig om dagen, ei heller månen om natten.</li>
      <li>Herren skal bevare dig fra alt ondt, han skal bevare din sjel.</li>
      <li>Herren skal bevare din utgang og din inngang fra nu av og inntil evig tid.</li>
    </ol>
  </li>
  <li>
    <ol>
      <li>En sang ved festreisene; av David. Jeg gleder mig ved dem som sier til mig: Vi vil gå til Herrens hus.</li>
      <li>Våre føtter står i dine porter, Jerusalem!</li>
      <li>Jerusalem, du velbyggede, lik en by som er tett sammenføiet,</li>
      <li>hvor stammene drar op, Herrens stammer, efter en lov for Israel, for å prise Herrens navn!</li>
      <li>For der er stoler satt til dom, stoler for Davids hus.</li>
      <li>Bed om fred for Jerusalem! La det gå dem vel som elsker dig!</li>
      <li>Der være fred innen din voll, ro i dine saler!</li>
      <li>For mine brødres og mine venners skyld vil jeg si: Fred være i dig!</li>
      <li>For Herrens, vår Guds huses skyld vil jeg søke ditt beste.</li>
    </ol>
  </li>
  <li>
    <ol>
      <li>En sang ved festreisene. Til dig løfter jeg mine øine, du som troner i himmelen!</li>
      <li>Se, likesom tjeneres øine følger deres herrers hånd, likesom en tjenestepikes øine følger hennes frues hånd, således følger våre øine Herren vår Gud, inntil han blir oss nådig.</li>
      <li>Vær oss nådig, Herre, vær oss nådig! For vi er rikelig mettet med forakt;</li>
      <li>rikelig mettet er vår sjel blitt med spott fra de trygge, med forakt fra de overmodige.</li>
    </ol>
  </li>
  <li>
    <ol>
      <li>En sang ved festreisene; av David. Hadde ikke Herren vært med oss - så sie Israel -</li>
      <li>hadde ikke Herren vært med oss da menneskene stod op imot oss,</li>
      <li>da hadde de slukt oss levende, da deres vrede var optendt imot oss,</li>
      <li>da hadde vannene overskyllet oss, en strøm var gått over vår sjel,</li>
      <li>da var de gått over vår sjel de stolte vann.</li>
      <li>Lovet være Herren, som ikke gav oss til rov for deres tenner!</li>
      <li>Vår sjel er undsloppet som en fugl av fuglefangernes snare; snaren er sønderrevet, og vi er undsloppet.</li>
      <li>Vår hjelp er i Herrens navn, han som gjorde himmel og jord.</li>
    </ol>
  </li>
  <li>
    <ol>
      <li>En sang ved festreisene. De som setter sin lit til Herren, er som Sions berg, som ikke rokkes, men står evindelig.</li>
      <li>Rundt omkring Jerusalem er det fjell, og Herren omhegner sitt folk fra nu av og inntil evig tid.</li>
      <li>For ugudelighetens kongestav skal ikke hvile på de rettferdiges arvelodd, forat ikke de rettferdige skal utstrekke sine hender efter urettferdighet.</li>
      <li>Gjør godt, Herre, mot de gode, mot dem som er opriktige i sine hjerter!</li>
      <li>Men dem som bøier av til sine krokete veier, skal Herren la fare sammen med dem som gjør urett. Fred være over Israel!</li>
    </ol>
  </li>
  <li>
    <ol>
      <li>En sang ved festreisene. Da Herren lot Sions fanger vende tilbake, var vi som drømmende;</li>
      <li>da fyltes vår munn med latter, og vår tunge med jubel, da sa de iblandt hedningene: Store ting har Herren gjort imot disse.</li>
      <li>Store ting har Herren gjort imot oss; vi blev glade.</li>
      <li>Herre, la våre fanger vende tilbake likesom bekker i sydlandet*! / {* likesom disse efter å ha vært uttørket i heten atter fylles når Herren sender regn.}</li>
      <li>De som sår med gråt, skal høste fryderop.</li>
      <li>De går gråtende og bærer den de strør ut; de kommer hjem fryderop og bærer sine kornbånd.</li>
    </ol>
  </li>
  <li>
    <ol>
      <li>En sang ved festreisene; av Salomo. Dersom Herren ikke bygger huset, arbeider de forgjeves som bygger på det; dersom Herren ikke vokter byen, våker vekteren forgjeves.</li>
      <li>Det er forgjeves at I står tidlig op, setter eder sent ned, eter møisommelighets brød; det samme gir han sin venn i søvne.</li>
      <li>Se, barn er Herrens gave, livsfrukt er en lønn.</li>
      <li>Som piler i den veldige kjempes hånd, således er ungdoms sønner.</li>
      <li>Lykksalig er den mann som har sitt kogger fullt av dem; de blir ikke til skamme når de taler med fiender i porten.</li>
    </ol>
  </li>
  <li>
    <ol>
      <li>En sang ved festreisene. Lykksalig er hver den som frykter Herren, som vandrer på hans veier.</li>
      <li>Frukten av dine henders arbeid skal du nyte; lykksalig er du, og det går dig vel.</li>
      <li>Din hustru er som et fruktbart vintre der inne i ditt hus, dine barn som oljekvister rundt om ditt bord.</li>
      <li>Se, således blir den mann velsignet som frykter Herren.</li>
      <li>Herren skal velsigne dig fra Sion, og du skal skue med lyst Jerusalems lykke alle ditt livs dager.</li>
      <li>Og du skal se barn av dine barn. Fred være over Israel!</li>
    </ol>
  </li>
  <li>
    <ol>
      <li>En sang ved festreisene. Meget har de trengt mig fra min ungdom av - så sie Israel -</li>
      <li>meget har de trengt mig fra min ungdom av; men de har ikke fått overhånd over mig.</li>
      <li>Min rygg har plogmenn pløid, de har gjort sine furer lange.</li>
      <li>Herren er rettferdig, han har avhugget de ugudeliges rep.</li>
      <li>De skal bli til skamme og vike tilbake alle de som hater Sion,</li>
      <li>de skal bli som gress på takene, som er visnet før det blir rykket op:</li>
      <li>Høstmannen fyller ikke sin hånd, ei heller den som binder kornbånd, sitt fang.</li>
      <li>Og de som går forbi, sier ikke: Herrens velsignelse være over eder, vi velsigner eder i Herrens navn!</li>
    </ol>
  </li>
  <li>
    <ol>
      <li>En sang ved festreisene. Av det dype kaller jeg på dig, Herre!</li>
      <li>Herre, hør min røst, la dine ører akte på mine inderlige bønners røst!</li>
      <li>Dersom du, Herre, vil gjemme på misgjerninger, Herre, hvem kan da bli stående?</li>
      <li>For hos dig er forlatelsen, forat du må fryktes.</li>
      <li>Jeg bier efter Herren, min sjel bier, og jeg venter på hans ord.</li>
      <li>Min sjel venter på Herren mere enn vektere på morgenen, vektere på morgenen.</li>
      <li>Vent på Herren, Israel! For hos Herren er miskunnheten, og megen forløsning er hos ham,</li>
      <li>og han skal forløse Israel fra alle dets misgjerninger.</li>
    </ol>
  </li>
  <li>
    <ol>
      <li>En sang ved festreisene; av David. Herre! Mitt hjerte er ikke stolt, og mine øine er ikke høie, og jeg gir mig ikke av med ting som er mig for store og for underlige.</li>
      <li>Sannelig, jeg har fått min sjel til å være stille og tie likesom et avvent barn hos sin mor; som det avvente barn er min sjel hos mig.</li>
      <li>Vent på Herren, Israel, fra nu og inntil evig tid!</li>
    </ol>
  </li>
  <li>
    <ol>
      <li>En sang ved festreisene. Herre, gi David lønn for hans møie,</li>
      <li>han som tilsvor Herren, gav Jakobs Veldige det løfte:</li>
      <li>Jeg vil ikke gå inn i mitt huses telt, jeg vil ikke stige op på min sengs leie,</li>
      <li>jeg vil ikke unne mine øine søvn, mine øielokk slummer,</li>
      <li>før jeg finner et sted for Herren, en bolig for Jakobs Veldige!</li>
      <li>Se, vi hørte om den* i Efrata**, vi fant den i skogsbygden***. / {* d.e. paktens ark.} / {** 1MO 35, 19.} / {*** Kirjat-Jearim.}</li>
      <li>Vi vil komme til hans bolig, vi vil tilbede for hans føtters skammel.</li>
      <li>Reis dig, Herre, og kom til ditt hvilested, du og din styrkes ark!</li>
      <li>La dine prester klæ sig i rettferd og dine fromme rope med fryd!</li>
      <li>For Davids, din tjeners skyld vise du ikke din salvedes åsyn tilbake!</li>
      <li>Herren har svoret David en sann ed, som han ikke vil gå fra: Av ditt livs frukt vil jeg sette konger på din trone;</li>
      <li>dersom dine barn holder min pakt og mine vidnesbyrd, som jeg vil lære dem, da skal også deres barn for all tid sitte på dine trone.</li>
      <li>For Herren har utkåret Sion, han har attrådd det til sin bolig:</li>
      <li>Dette er mitt hvilested til evig tid; her vil jeg bo, fordi jeg har attrådd det.</li>
      <li>Dets mat vil jeg velsigne, dets fattige vil jeg mette med brød,</li>
      <li>og dets prester vil jeg klæ med fryd.</li>
      <li>Der vil jeg la et horn vokse op for David, gjøre i stand en lampe for min salvede.</li>
      <li>Hans fiender vil jeg klæ i skam, men på ham skal hans krone stråle.</li>
    </ol>
  </li>
  <li>
    <ol>
      <li>En sang ved festreisene; av David. Se, hvor godt og hvor liflig det er at brødre også bor sammen!</li>
      <li>Det er som den gode olje på hodet, som flyter ned på skjegget, Arons skjegg, som flyter ned på sømmen av hans klædebon,</li>
      <li>Som Hermons-dugg, som flyter ned på Sions berg; for der har Herren satt velsignelsen, liv til evig tid.</li>
    </ol>
  </li>
  <li>
    <ol>
      <li>En sang ved festreisene. Se, lov Herren, alle i Herrens tjenere, I som står i Herrens hus om nettene!</li>
      <li>Løft eders hender op til helligdommen og lov Herren!</li>
      <li>Herren velsigne dig fra Sion, han som gjorde himmel og jord!</li>
    </ol>
  </li>
  <li>
    <ol>
      <li>Halleluja! Lov Herrens navn, lov, I Herrens tjenere,</li>
      <li>I som står i Herrens hus, i forgårdene til vår Guds hus!</li>
      <li>Lov Herren! for Herren er god, lovsyng hans navn! for det er liflig.</li>
      <li>For Herren har utvalgt sig Jakob, Israel til sin eiendom.</li>
      <li>Jeg vet at Herren er stor, og vår Herre større enn alle guder.</li>
      <li>Herren gjør alt det han vil, i himmelen og på jorden, i havene og alle dyp,</li>
      <li>han som lar regnskyer stige op fra jordens ende, gjør lyn til regn, fører vind ut av sine forrådshus,</li>
      <li>han som slo de førstefødte i Egypten, både mennesker og fe.</li>
      <li>som sendte tegn og under midt i dig, Egypten, mot Farao og mot alle hans tjenere,</li>
      <li>han som slo mange hedningefolk og drepte mektige konger,</li>
      <li>Sihon, amorittenes konge, og Og, Basans konge, og alle Kana'ans kongeriker,</li>
      <li>og gav deres land til arv, gav Israel, sitt folk, det til arv.</li>
      <li>Herre, ditt navn blir til evig tid, Herre, ditt minne fra slekt til slekt.</li>
      <li>For Herren skal dømme sitt folk, og han skal miskunne sig over sine tjenere.</li>
      <li>Hedningenes avguder er sølv og gull, et verk av menneskers hender.</li>
      <li>De har munn, men taler ikke; de har øine, men ser ikke;</li>
      <li>de har ører, men hører ikke, og det er ikke nogen ånde i deres munn.</li>
      <li>Som de selv er, blir de som gjør dem, hver den som setter sin lit til dem.</li>
      <li>Israels hus, lov Herren! Arons hus, lov Herren!</li>
      <li>Levis hus, lov Herren! I som frykter Herren, lov Herren!</li>
      <li>Lovet være Herren fra Sion, han som bor i Jerusalem! Halleluja!</li>
    </ol>
  </li>
  <li>
    <ol>
      <li>Pris Herren! for han er god, hans miskunnhet varer evindelig.</li>
      <li>Pris gudenes Gud! for hans miskunnhet varer evindelig.</li>
      <li>Pris herrenes Herre! for hans miskunnhet varer evindelig;</li>
      <li>ham som alene gjør store undergjerninger, for hans miskunnhet varer evindelig;</li>
      <li>ham som gjorde himmelen med forstand, for hans miskunnhet varer evindelig;</li>
      <li>ham som strakte jorden over vannene, for hans miskunnhet varer evindelig;</li>
      <li>ham som gjorde de store lys, for hans miskunnhet varer evindelig,</li>
      <li>solen til å råde om dagen, for hans miskunnhet varer evindelig,</li>
      <li>månen og stjernene til å råde om natten, for hans miskunnhet varer evindelig;</li>
      <li>ham som slo egypterne i deres førstefødte, for hans miskunnhet varer evindelig,</li>
      <li>og førte Israel ut fra dem, for hans miskunnhet varer evindelig,</li>
      <li>med sterk hånd og med utrakt arm, for hans miskunnhet varer evindelig;</li>
      <li>ham som skar det Røde Hav i stykker, for hans miskunnhet varer evindelig,</li>
      <li>og lot Israel gå midt gjennem det, for hans miskunnhet varer evindelig,</li>
      <li>Og kastet Farao og hans hær i det Røde Hav, for hans miskunnhet varer evindelig;</li>
      <li>ham som førte sitt folk gjennem ørkenen, for hans miskunnhet varer evindelig;</li>
      <li>ham som slo store konger, for hans miskunnhet varer evindelig,</li>
      <li>og drepte herlige konger, for hans miskunnhet varer evindelig,</li>
      <li>Sihon, amorittenes konge, for hans miskunnhet varer evindelig,</li>
      <li>og Og, Basans konge, for hans miskunnhet varer evindelig,</li>
      <li>og gav deres land til arv, for hans miskunnhet varer evindelig,</li>
      <li>gav Israel, sin tjener, det til arv, for hans miskunnhet varer evindelig;</li>
      <li>ham som kom oss i hu i vår fornedrelse, for hans miskunnhet varer evindelig,</li>
      <li>og rev oss ut av våre fienders vold, for hans miskunnhet varer evindelig;</li>
      <li>ham som gir alt kjød føde, for hans miskunnhet varer evindelig.</li>
      <li>Pris himmelens Gud, for hans miskunnhet varer evindelig!</li>
    </ol>
  </li>
  <li>
    <ol>
      <li>Ved Babylons elver, der satt vi og gråt når vi kom Sion i hu.</li>
      <li>På vidjene der hengte vi våre harper;</li>
      <li>for der krevde våre fangevoktere sanger av oss, våre plagere at vi skulde være glade: Syng for oss av Sions sanger!</li>
      <li>Hvorledes skulde vi synge Herrens sang på fremmed jord?</li>
      <li>Glemmer jeg dig, Jerusalem, da glemme mig* min høire hånd! / {* nekte mig sin tjeneste.}</li>
      <li>Min tunge henge fast ved min gane om jeg ikke kommer dig i hu, om jeg ikke setter Jerusalem over min høieste glede!</li>
      <li>Kom Jerusalems dag i hu, Herre, så du straffer Edoms barn, dem som sa: Riv ned, riv ned, like til grunnen i den!</li>
      <li>Babels datter, du ødelagte! Lykksalig er den som gir dig gjengjeld for den gjerning du gjorde mot oss.</li>
      <li>Lykksalig er den som griper og knuser dine spede barn imot klippen.</li>
    </ol>
  </li>
  <li>
    <ol>
      <li>Av David. Jeg vil prise dig av hele mitt hjerte, for gudenes* øine vil jeg lovsynge dig. / {* SLM 82, 1. 6. JOH 10, 34.}</li>
      <li>Jeg vil kaste mig ned foran ditt hellige tempel, og jeg vil prise ditt navn for din miskunnhets og din trofasthets skyld; for du har gjort ditt ord herlig, mere enn alt ditt navn.</li>
      <li>Den dag jeg ropte, svarte du mig; du gjorde mig frimodig, i min sjel kom det styrke.</li>
      <li>Herre! Alle jordens konger skal prise dig når de får høre din munns ord.</li>
      <li>Og de skal synge om Herrens veier; for Herrens ære er stor,</li>
      <li>for Herren er ophøiet, og han ser til den ringe, og den stolte kjenner han langt fra.</li>
      <li>Om jeg vandrer midt i trengsel, holder du mig i live; mot mine fienders vrede rekker du ut din hånd, og du frelser mig ved din høire hånd.</li>
      <li>Herren vil fullføre sin gjerning for mig. Herre, din miskunnhet varer evindelig; opgi ikke dine henders gjerninger!</li>
    </ol>
  </li>
  <li>
    <ol>
      <li>Til sangmesteren; av David; en salme. Herre, du ransaker mig og kjenner mig.</li>
      <li>Enten jeg sitter, eller jeg står op, da vet du det; du forstår min tanke langt fra.</li>
      <li>Min sti og mitt leie gransker du ut, og du kjenner grant alle mine veier.</li>
      <li>For det er ikke et ord på min tunge - se, Herre, du vet det alt sammen.</li>
      <li>Bakfra og forfra omgir du mig, og du legger din hånd på mig.</li>
      <li>Å forstå dette er mig for underlig, det er for høit, jeg makter det ikke.</li>
      <li>Hvor skal jeg gå fra din Ånd, og hvor skal jeg fly fra ditt åsyn?</li>
      <li>Farer jeg op til himmelen så er du der, og vil jeg rede mitt leie i dødsriket, se, da er du der.</li>
      <li>Tar jeg morgenrødens vinger, og vil jeg bo ved havets ytterste grense,</li>
      <li>så fører også der din hånd mig, og din høire hånd holder mig fast.</li>
      <li>Og sier jeg: Mørket skjule mig, og lyset omkring mig bli natt -</li>
      <li>så gjør heller ikke mørket det for mørkt for dig, og natten lyser som dagen, mørket er som lyset.</li>
      <li>For du har skapt mine nyrer, du virket mig i min mors liv.</li>
      <li>Jeg priser dig fordi jeg er virket på forferdelig underfull vis; underfulle er dine gjerninger, og min sjel kjenner det såre vel.</li>
      <li>Mine ben var ikke skjult for dig da jeg blev virket i lønndom, da jeg blev kunstig virket i jordens dyp*. / {* d.e. i mors liv.}</li>
      <li>Da jeg bare var foster, så dine øine mig, og i din bok blev de alle opskrevet de dager som blev fastsatt da ikke en av dem var kommet.</li>
      <li>Hvor vektige dine tanker er for mig, Gud, hvor store deres summer!</li>
      <li>Vil jeg telle dem, så er de flere enn sand; jeg våkner op, og jeg er ennu hos dig.</li>
      <li>Gud, gid du vilde drepe den ugudelige, og I blodtørstige menn, vik fra mig -</li>
      <li>de som nevner ditt navn til å fremme onde råd, som bruker det til løgn, dine fiender!</li>
      <li>Skulde jeg ikke hate dem som hater dig, Herre, og avsky dem som reiser sig imot dig?</li>
      <li>Jeg hater dem med et fullkomment hat; de er mine fiender.</li>
      <li>Ransak mig, Gud, og kjenn mitt hjerte! Prøv mig og kjenn mine mangehånde tanker,</li>
      <li>og se om jeg er på fortapelsens vei, og led mig på evighetens vei!</li>
    </ol>
  </li>
  <li>
    <ol>
      <li>Til sangmesteren; en salme av David.</li>
      <li>Herre, fri mig ut fra onde mennesker, vokt mig for voldsmenn,</li>
      <li>som tenker ondt ut i hjertet, som hver dag samler sig til krig!</li>
      <li>De skjerper sin tunge som en slange, ormegift er under deres leber. Sela.</li>
      <li>Bevar mig, Herre, for ugudeliges hender, vokt mig for voldsmenn, som tenker på å få mine føtter til fall!</li>
      <li>Overmodige har lagt skjulte feller og rep for mig, de har utspent garn ved siden av veien, de har satt snarer for mig. Sela.</li>
      <li>Jeg sier til Herren: Du er min Gud; vend øret, Herre, til mine inderlige bønners røst!</li>
      <li>Herren, Israels Gud, er min frelses styrke; du dekker mitt hode på rustningens dag.</li>
      <li>Herre, gi ikke den ugudelige hvad han attrår, la ikke hans onde råd få fremgang! De vilde da ophøie sig. Sela.</li>
      <li>Over deres hoder som omgir mig, skal den ulykke komme som deres leber volder.</li>
      <li>Der skal rystes glør ut over dem; i ilden skal han styrte dem, i dype vann, så de ikke skal reise sig.</li>
      <li>En munnkåt mann skal ikke bli stående i landet; den mann som gjør ugudelig vold, ham skal han jage med slag på slag.</li>
      <li>Jeg vet at Herren gir den elendige rett, de fattige rettferdighet.</li>
      <li>Ja, de rettferdige skal prise ditt navn, de opriktige skal bo for ditt åsyn.</li>
    </ol>
  </li>
  <li>
    <ol>
      <li>En salme av David. Herre, jeg kaller på dig, skynd dig til mig! Vend øret til min røst, nu jeg roper til dig!</li>
      <li>La min bønn gjelde som røkoffer for ditt åsyn, mine henders opløftelse som et aften-matoffer!</li>
      <li>Herre, sett vakt for min munn, vokt mine lebers dør!</li>
      <li>Bøi ikke mitt hjerte til noget ondt, til å gjøre ugudelighets-gjerninger sammen med menn som gjør urett, og la mig ikke ete av deres fine retter!</li>
      <li>La en rettferdig slå mig i kjærlighet og tukte mig! For sådan hodeolje vegre mitt hode sig ikke! Varer det enn ved, så setter jeg min bønn imot deres ondskap.</li>
      <li>Deres dommere blir nedstyrtet og gitt klippen i vold, og selv forstår de at mine ord var liflige.</li>
      <li>Som når en pløier og kløver jorden, således ligger våre ben spredt ved dødsrikets port.</li>
      <li>For til dig, Herre, Herre, ser mine øine, til dig tar jeg min tilflukt; utøs ikke min sjel!</li>
      <li>Bevar mig for fellen som de har stilt op for mig, og for deres snarer som gjør urett!</li>
      <li>La de ugudelige falle i sine egne garn, mens jeg går uskadd forbi!</li>
    </ol>
  </li>
  <li>
    <ol>
      <li>En læresalme av David, da han var i hulen, en bønn.</li>
      <li>Med min røst roper jeg til Herren, med min røst beder jeg inderlig til Herren.</li>
      <li>Jeg utøser min sorg for hans åsyn, jeg gir min nød til kjenne for hans åsyn.</li>
      <li>Når min ånd vansmekter i mig, kjenner dog du min sti; på den vei jeg skal vandre, har de lagt skjulte snarer for mig.</li>
      <li>Sku til min høire side og se! Det er ikke nogen som kjennes ved mig; all tilflukt er borte for mig, det er ikke nogen som spør efter min sjel.</li>
      <li>Jeg roper til dig, Herre! Jeg sier: Du er min tilflukt, min del i de levendes land.</li>
      <li>Gi akt på mitt klagerop, for jeg er blitt såre elendig! Fri mig fra mine forfølgere, for de er mig for sterke!</li>
      <li>Før min sjel ut av fengslet, så jeg kan love ditt navn! De rettferdige skal samle sig omkring mig, når du gjør vel imot mig.</li>
    </ol>
  </li>
  <li>
    <ol>
      <li>En salme av David. Herre, hør min bønn, vend øret til mine inderlige bønner, svar mig i din trofasthet, i din rettferdighet,</li>
      <li>og gå ikke i rette med din tjener! For ingen som lever, er rettferdig for ditt åsyn.</li>
      <li>For fienden har forfulgt min sjel, han har knust mitt liv til jorden, han har satt mig på mørke steder som de evig døde.</li>
      <li>Og min ånd er vansmektet i mig, mitt hjerte er forferdet inneni mig.</li>
      <li>Jeg kommer fordums dager i hu, jeg tenker på alt ditt verk, jeg grunder på dine henders gjerning.</li>
      <li>Jeg utbreder mine hender til dig, min sjel lenges efter dig som et vansmektende land. Sela.</li>
      <li>Skynd dig å svare mig, Herre! Min ånd fortæres; skjul ikke ditt åsyn for mig, så jeg blir lik dem som farer ned i graven!</li>
      <li>La mig årle høre din miskunnhet, for til dig setter jeg min lit! Kunngjør mig den vei jeg skal vandre, for til dig opløfter jeg min sjel!</li>
      <li>Fri mig fra mine fiender, Herre! Hos dig søker jeg ly.</li>
      <li>Lær mig å gjøre din vilje, for du er min Gud! Din gode Ånd lede mig på jevnt land!</li>
      <li>For ditt navns skyld, Herre, vil du holde mig i live; i din rettferdighet vil du føre min sjel ut av trengsel,</li>
      <li>og i din miskunnhet vil du utrydde mine fiender og ødelegge alle dem som trenger min sjel; for jeg er din tjener.</li>
    </ol>
  </li>
  <li>
    <ol>
      <li>Av David. Lovet være Herren, min klippe, han som oplærer mine hender til strid, mine fingrer til krig,</li>
      <li>min miskunn og min festning, min borg og min redningsmann, mitt skjold og den jeg tar min tilflukt til, den som tvinger mitt folk under mig.</li>
      <li>Herre, hvad er et menneske, at du kjenner ham, et menneskebarn, at du akter på ham!</li>
      <li>Et menneske er lik et åndepust, hans dager er som en skygge som farer forbi.</li>
      <li>Herre, bøi din himmel og far ned, rør ved fjellene så de ryker!</li>
      <li>La lynet lyne og spred dem*, send dine piler og skrem dem! / {* fiendene.}</li>
      <li>Rekk ut dine hender fra det høie, fri mig og frels mig fra store vann, fra fremmedes hånd,</li>
      <li>de hvis munn taler svik, og hvis høire hånd er en løgnens hånd.</li>
      <li>Gud! En ny sang vil jeg synge dig, til tistrenget harpe vil jeg lovsynge dig,</li>
      <li>du som gir kongene frelse, som redder David, din tjener, fra det onde sverd.</li>
      <li>Frels mig og fri mig fra fremmedes hånd, de hvis munn taler svik, og hvis høire hånd er en løgnens hånd,</li>
      <li>forat våre sønner må være som planter, høit vokset i sin ungdom, våre døtre som hjørnestolper, hugget som til et slott,</li>
      <li>forat våre forrådshus må være fulle og gi av alle slag, at vårt småfe må øke sig i tusentall, ja i titusentall på våre gater,</li>
      <li>at våre kuer må ha kalv, at det ingen skade må være og intet tap og intet klageskrik på våre gater.</li>
      <li>Salig er det folk som det går således; salig er det folk hvis Gud Herren er.</li>
    </ol>
  </li>
  <li>
    <ol>
      <li>En lovsang av David. Jeg vil ophøie dig, min Gud, du som er kongen, og jeg vil love ditt navn evindelig og alltid.</li>
      <li>Hver dag vil jeg love dig, og jeg vil prise ditt navn evindelig og alltid.</li>
      <li>Herren er stor og høilovet, og hans storhet er uransakelig.</li>
      <li>En slekt skal lovprise for den annen dine gjerninger, og dine veldige gjerninger skal de forkynne.</li>
      <li>På din majestets herlighet og ære og på dine undergjerninger vil jeg grunde.</li>
      <li>Og om dine sterke og forferdelige gjerninger skal de tale, og dine store gjerninger vil jeg fortelle.</li>
      <li>Minneord om din store godhet skal de la strømme ut og synge med fryd om din rettferdighet.</li>
      <li>Herren er nådig og barmhjertig, langmodig og stor i miskunnhet.</li>
      <li>Herren er god imot alle, og hans barmhjertighet er over alle hans gjerninger.</li>
      <li>Alle dine gjerninger skal prise dig, Herre, og dine fromme skal love dig.</li>
      <li>Om ditt rikes herlighet skal de tale og fortelle om ditt velde,</li>
      <li>for å kunngjøre for menneskenes barn dine veldige gjerninger og ditt rikes herlighet og ære.</li>
      <li>Ditt rike er et rike for alle evigheter, og ditt herredømme varer gjennem alle slekter.</li>
      <li>Herren støtter alle dem som faller, og opreiser alle nedbøiede.</li>
      <li>Alles øine vokter på dig, og du gir dem deres føde i sin tid.</li>
      <li>Du oplater din hånd og metter alt levende med velbehag*. / {* d.e. med det som er dem velbehagelig.}</li>
      <li>Herren er rettferdig i alle sine veier og miskunnelig i alle sine gjerninger.</li>
      <li>Herren er nær hos alle dem som kaller på ham, hos alle som kaller på ham i sannhet.</li>
      <li>Han gjør efter deres velbehag som frykter ham, og han hører deres rop og frelser dem.</li>
      <li>Herren bevarer alle dem som elsker ham; men alle de ugudelige ødelegger han.</li>
      <li>Min munn skal uttale Herrens pris, og alt kjød skal love hans hellige navn evindelig og alltid.</li>
    </ol>
  </li>
  <li>
    <ol>
      <li>Halleluja! Min sjel, lov Herren!</li>
      <li>Jeg vil love Herren så lenge jeg lever; jeg vil lovsynge min Gud så lenge jeg er til.</li>
      <li>Sett ikke eders lit til fyrster, til et menneskebarn, hos hvem det ikke er frelse!</li>
      <li>Farer hans ånd ut, så vender han tilbake til sin jord; på den samme dag er det forbi med hans tankes råd.</li>
      <li>Salig er den hvis hjelp er Jakobs Gud, hvis håp står til Herren, hans Gud,</li>
      <li>som gjorde himmel og jord, havet og alt hvad i dem er, som er trofast til evig tid,</li>
      <li>som hjelper de undertrykte til deres rett, som gir de hungrige brød. Herren løser de bundne,</li>
      <li>Herren åpner de blindes øine, Herren opreiser de nedbøiede, Herren elsker de rettferdige,</li>
      <li>Herren bevarer de fremmede; farløse og enker holder han oppe, men de ugudeliges vei gjør han kroket.</li>
      <li>Herren skal være konge evindelig, din Gud, Sion, fra slekt til slekt. Halleluja!</li>
    </ol>
  </li>
  <li>
    <ol>
      <li>Lov Herren! For det er godt å lovsynge vår Gud, det er liflig, lovsang sømmer sig.</li>
      <li>Herren bygger Jerusalem, de bortdrevne av Israel samler han.</li>
      <li>Han helbreder dem som har et sønderknust hjerte, og forbinder deres smertefulle sår.</li>
      <li>Han fastsetter stjernenes tall, han gir dem alle navn.</li>
      <li>Vår Herre er stor og rik på kraft; på hans forstand er det intet mål.</li>
      <li>Herren holder de saktmodige oppe, bøier de ugudelige ned til jorden.</li>
      <li>Svar Herren med takksigelse, lovsyng vår Gud til citar,</li>
      <li>ham som dekker himmelen med skyer, som lager regn for jorden, som lar gress spire frem på fjellene!</li>
      <li>Han gir feet dets føde, ravneungene som roper.</li>
      <li>Han har ikke lyst til hestens styrke, han har ikke behag i mannens ben.</li>
      <li>Herren har behag i dem som frykter ham, som venter på hans miskunnhet.</li>
      <li>Pris Herren, Jerusalem, lov din Gud, Sion!</li>
      <li>For han har gjort dine portstenger faste, han har velsignet dine barn i dig.</li>
      <li>Han er den som gir dine grenser fred, metter dig med den beste hvete.</li>
      <li>Han er den som sender sin tale til jorden; såre hastig løper hans ord.</li>
      <li>Han er den som gir sne som ull, strør ut rim som aske.</li>
      <li>Han kaster sin is ut som småstykker; hvem kan stå for hans kulde?</li>
      <li>Han sender sitt ord og smelter dem; han lar sin vind blåse, da rinner vannene.</li>
      <li>Han kunngjorde Jakob sitt ord, Israel sine bud og sine lover;</li>
      <li>så har han ikke gjort mot noget hedningefolk, og lover* kjenner de ikke. Halleluja! / {* d.e. Guds lover.}</li>
    </ol>
  </li>
  <li>
    <ol>
      <li>Halleluja! Lov Herren fra himmelen, lov ham i det høie!</li>
      <li>Lov ham, alle hans engler, lov ham, all hans hær!</li>
      <li>Lov ham, sol og måne, lov ham, alle I lysende stjerner!</li>
      <li>Lov ham, I himlenes himler og I vann som er ovenover himlene!</li>
      <li>De skal love Herrens navn; for han bød, og de blev skapt,</li>
      <li>og han satte dem på deres sted for all tid, for evig; han gav en lov som ingen av dem overskrider.</li>
      <li>Lov Herren fra jorden, I store sjødyr og alle vanndyp,</li>
      <li>ild og hagl, sne og damp, stormvind, som setter hans ord i verk,</li>
      <li>I fjell og alle hauger, frukttrær og alle sedrer,</li>
      <li>I ville dyr og alt fe, krypdyr og vingede fugler,</li>
      <li>I jordens konger og alle folk, fyrster og alle jordens dommere,</li>
      <li>unge menn og jomfruer, gamle sammen med unge!</li>
      <li>De skal love Herrens navn; for hans navn alene er ophøiet, hans herlighet er over jorden og himmelen,</li>
      <li>og han har ophøiet et horn for sitt folk til en lovsang for alle sine fromme, for Israels barn, det folk som er ham nær. Halleluja!</li>
    </ol>
  </li>
  <li>
    <ol>
      <li>Halleluja! Syng Herren en ny sang, hans pris i de frommes forsamling!</li>
      <li>Israel glede sig i sin skaper, Sions barn fryde sig i sin konge!</li>
      <li>De skal love hans navn med dans, lovsynge ham til pauke og citar.</li>
      <li>For Herren har behag i sitt folk, han pryder de saktmodige med frelse.</li>
      <li>De fromme skal fryde sig i herlighet, de skal juble på sitt leie.</li>
      <li>Lovsang for Gud er i deres munn og et tveegget sverd i deres hånd,</li>
      <li>for å fullbyrde hevn over hedningene, straff over folkene,</li>
      <li>for å binde deres konger med lenker og deres fornemme menn med jernbånd,</li>
      <li>for å fullbyrde foreskreven straffedom over dem. Dette er en ære for alle hans fromme. Halleluja!</li>
    </ol>
  </li>
  <li>
    <ol>
      <li>Halleluja! Lov Gud i hans helligdom, lov ham i hans mektige hvelving!</li>
      <li>Lov ham for hans veldige gjerninger, lov ham efter hans storhets fylde!</li>
      <li>Lov ham med basunklang, lov ham med harpe og citar!</li>
      <li>Lov ham med pauke og dans, lov ham med strengelek og fløite!</li>
      <li>Lov ham med tonende bekkener, lov ham med høit klingende bekkener!</li>
      <li>Alt som har ånde, love Herren! Halleluja!</li>
    </ol>
  </li>
</ol>