<ol>
  <li>
    <ol>
      <li>Paulus, ved Guds vilje Kristi Jesu apostel til å kunngjøre løftet om livet i Kristus Jesus</li>
      <li>- til Timoteus, min elskede sønn: Nåde, miskunn, fred fra Gud Fader og Kristus Jesus, vår Herre!</li>
      <li>Jeg takker Gud, som jeg fra mine forfedre av tjener med en ren samvittighet, likesom jeg uavlatelig kommer dig i hu i mine bønner natt og dag,</li>
      <li>full av lengsel efter å se dig - idet jeg minnes dine tårer - forat jeg kan bli fylt med glede,</li>
      <li>da jeg er blitt minnet om den uskrømtede tro som er i dig, den som først bodde i din mormor Lois og din mor Eunike, og som jeg er viss på også bor i dig.</li>
      <li>Derfor minner jeg dig om at du igjen optender den Guds nådegave som er i dig ved min håndspåleggelse.</li>
      <li>For Gud gav oss ikke motløshets ånd, men krafts og kjærlighets og sindighets ånd.</li>
      <li>Skam dig derfor ikke ved vår Herres vidnesbyrd eller ved mig, hans fange, men lid ondt med mig for evangeliet i Guds kraft,</li>
      <li>han som frelste oss og kalte oss med et hellig kall, ikke efter våre gjerninger, men efter sitt eget forsett og den nåde som er oss gitt i Kristus Jesus fra evige tider,</li>
      <li>men nu er blitt åpenbaret ved vår frelser Jesu Kristi åpenbarelse, han som tilintetgjorde døden og førte liv og uforgjengelighet frem for lyset ved evangeliet,</li>
      <li>og for det er jeg satt til forkynner og apostel og lærer for hedninger.</li>
      <li>Derfor lider jeg også dette, men jeg skammer mig ikke ved det; for jeg vet på hvem jeg tror, og jeg er viss på at han er mektig til å ta vare på det som er mig overgitt, inntil hin dag.</li>
      <li>Ha til forbillede de sunde ord som du har hørt av mig, i tro og kjærlighet i Kristus Jesus;</li>
      <li>ta vare på den fagre skatt som er dig overgitt, ved den Hellige Ånd, som bor i oss!</li>
      <li>Du vet dette at alle de i Asia vendte sig fra mig; blandt disse er Fygelus og Hermogenes.</li>
      <li>Herren vise miskunn mot Onesiforus' hus! for han har ofte vederkveget mig og ikke skammet sig ved mine lenker;</li>
      <li>men da han var kommet til Rom, søkte han med stor iver efter mig og fant mig.</li>
      <li>Herren gi han må finne miskunn hos Herren på hin dag! Og til hvor stor tjeneste han var i Efesus, det vet du selv best.</li>
    </ol>
  </li>
  <li>
    <ol>
      <li>Så bli da du, min sønn, sterk ved nåden i Kristus Jesus,</li>
      <li>og det som du har hørt av mig i mange vidners nærvær, overgi det til trofaste mennesker som er duelige til også å lære andre!</li>
      <li>Lid ondt med mig som en god Kristi Jesu stridsmann!</li>
      <li>Ingen som gjør krigstjeneste, blander sig inn i livets sysler, forat han kan tekkes sin hærfører.</li>
      <li>Men om nogen også strider i veddekamp, får han dog ikke kransen hvis han ikke strider på den rette måte.</li>
      <li>Den bonde som arbeider, bør først nyte fruktene.</li>
      <li>Forstå det jeg sier! for Herren skal gi dig forstand på alt.</li>
      <li>Kom Jesus Kristus i hu, som er opstanden fra de døde, av Davids ætt, efter mitt evangelium,</li>
      <li>for hvis skyld jeg lider ondt like til dette å være bundet som en ugjerningsmann; men Guds ord er ikke bundet.</li>
      <li>Derfor tåler jeg alt for de utvalgtes skyld, forat også de skal vinne frelsen i Kristus Jesus med evig herlighet.</li>
      <li>Det er et troverdig ord; for er vi død med ham, skal vi og leve med ham;</li>
      <li>holder vi ut, skal vi og herske med ham; fornekter vi, skal han og fornekte oss;</li>
      <li>er vi troløse, så er han trofast; for han kan ikke fornekte sig selv.</li>
      <li>Minn om dette, idet du vidner for Herrens åsyn at de ikke skal ligge i ordkrig, til ingen nytte, men til undergang for dem som hører på.</li>
      <li>Legg vinn på å fremstille dig for Gud som en som holder prøve, som en arbeider som ikke har noget å skamme sig over, idet du rettelig lærer sannhetens ord.</li>
      <li>Men hold dig fra det vanhellige tomme snakk! for de går alltid videre i ugudelighet,</li>
      <li>og deres ord vil ete om sig som dødt kjøtt. Blandt disse er Hymeneus og Filetus,</li>
      <li>som har faret vill fra sannheten, idet de sier at opstandelsen allerede har vært, og de nedbryter troen hos somme.</li>
      <li>Men Guds faste grunnvoll står og har dette segl: Herren kjenner sine, og: Hver den som nevner Herrens navn, skal avstå fra urettferdighet!</li>
      <li>Men i et stort hus er det ikke bare kar av gull og sølv, men også kar av tre og ler, og nogen til ære, andre til vanære.</li>
      <li>Holder da nogen sig ren fra disse, da vil han være et kar til ære, helliget, nyttig for husbonden, rede til all god gjerning.</li>
      <li>Men fly ungdommens lyster, og jag efter rettferdighet, tro, kjærlighet, fred med dem som påkaller Herren av et rent hjerte!</li>
      <li>Og vis fra dig de dårlige og uforstandige stridsspørsmål, for du vet at de føder strid!</li>
      <li>Men en Herrens tjener må ikke stride, han må være mild imot alle, duelig til å lære andre, i stand til å tåle ondt,</li>
      <li>så han med saktmodighet viser dem til rette som sier imot, om Gud dog engang vilde gi dem omvendelse, så de kunde kjenne sannheten</li>
      <li>og våkne igjen av sitt rus i djevelens snare, han som de er fanget av, så de må gjøre hans vilje.</li>
    </ol>
  </li>
  <li>
    <ol>
      <li>Men dette skal du vite at i de siste dager skal det komme vanskelige tider.</li>
      <li>For menneskene skal da være egenkjærlige, pengekjære, stortalende, overmodige, spottende, ulydige mot foreldre, utakknemlige, vanhellige,</li>
      <li>ukjærlige, upålitelige, baktalende, umåtelige, umilde, uten kjærlighet til det gode,</li>
      <li>svikefulle, fremfusende, opblåste, slike som elsker sine lyster høiere enn Gud,</li>
      <li>som har gudfryktighets skinn, men fornekter dens kraft - og disse skal du vende dig fra.</li>
      <li>For til dem hører de som lurer sig inn i husene og fanger kvinnfolk som er tynget av synder og drives av mangehånde lyster</li>
      <li>og alltid lærer og aldri kan komme til sannhets erkjennelse.</li>
      <li>Som Jannes og Jambres stod Moses imot, således står også disse sannheten imot, mennesker som er fordervet i sitt sinn og uduelige I troen.</li>
      <li>Dog, de skal ikke få mere fremgang; for deres uforstand skal bli åpenbar for alle, likesom og hines blev.</li>
      <li>Men du har efterfulgt min lære, min ferd, mitt forsett, min tro, min langmodighet, min kjærlighet, min tålmodighet,</li>
      <li>mine forfølgelser, mine lidelser, sådanne som møtte mig i Antiokia, i Ikonium, i Lystra, sådanne forfølgelser som jeg har utholdt, og Herren har fridd mig ut av dem alle sammen.</li>
      <li>Og alle som vil leve gudfryktig i Kristus Jesus, skal bli forfulgt.</li>
      <li>Men onde mennesker og slike som kverver synet på folk, går frem til det verre; de fører vill og farer vill.</li>
      <li>Men bli du i det som du har lært, og som du er blitt overbevist om, da du vet hvem du har lært det av,</li>
      <li>og da du fra barndommen av kjenner de hellige skrifter, som kan gjøre dig vis til frelse ved troen på Kristus Jesus.</li>
      <li>Den hele Skrift er innblest av Gud av Gud og nyttig til lærdom, til overbevisning, til rettledning, til optuktelse i rettferdighet,</li>
      <li>forat det Guds menneske kan være fullkommen, duelig til all god gjerning.</li>
    </ol>
  </li>
  <li>
    <ol>
      <li>Jeg vidner for Gud og Kristus Jesus, som skal dømme levende og døde, og ved hans åpenbarelse og hans rike;</li>
      <li>Forkynn ordet, vær rede i tide og utide, overbevis, irettesett, forman med all langmodighet og lære!</li>
      <li>For det skal komme en tid da de ikke skal tåle den sunde lære, men efter sine egne lyster ta sig selv lærere i hopetall, fordi det klør dem i øret,</li>
      <li>og de skal vende øret bort fra sannheten og vende sig til eventyr.</li>
      <li>Men vær du edru i alle ting, lid ondt, gjør en evangelists gjerning, fullfør din tjeneste!</li>
      <li>For jeg ofres allerede, og tiden for min bortgang er forhånden.</li>
      <li>Jeg har stridt den gode strid, fullendt løpet, bevart troen.</li>
      <li>Så ligger da rettferdighetens krans rede for mig, den som Herren, den rettferdige dommer, skal gi mig på hin dag, dog ikke mig alene, men alle som har elsket hans åpenbarelse.</li>
      <li>Gjør dig umak for å komme snart til mig!</li>
      <li>For Demas forlot mig, fordi han fikk kjærlighet til den nuværende verden, og drog til Tessalonika, Kreskens til Galatia, Titus til Dalmatia;</li>
      <li>Lukas er alene hos mig. Ta Markus og ha ham med dig! for han er mig nyttig til tjeneste.</li>
      <li>Tykikus har jeg sendt til Efesus.</li>
      <li>Når du kommer, da ha med dig den kappe som jeg lot bli i Troas hos Karpus, og bøkene, især skinnbøkene!</li>
      <li>Kobbersmeden Aleksander gjorde mig meget ondt; Herren vil lønne ham efter hans gjerninger.</li>
      <li>Vokt dig for ham du også! for han stod hårdt imot våre ord.</li>
      <li>Ved mitt første forsvar møtte ingen med mig, men alle forlot mig; gid det ikke må bli dem tilregnet!</li>
      <li>Men Herren stod hos mig og styrket mig, forat forkynnelsen skulde fullbyrdes ved mig og alle folk få høre den, og jeg blev fridd ut av løvens gap.</li>
      <li>Herren skal fri mig fra all ond gjerning og frelse mig inn i sitt himmelske rike; ham være æren i all evighet! Amen.</li>
      <li>Hils Priska og Akvilas og Onesiforus' hus!</li>
      <li>Erastus blev i Korint; Trofimus lot jeg syk efter mig i Milet.</li>
      <li>Gjør dig umak for å komme før vinteren! Eubulus og Pudens og Linus og Klaudia og alle brødrene hilser dig.</li>
      <li>Den Herre Jesus være med din ånd! Nåden være med eder!</li>
    </ol>
  </li>
</ol>