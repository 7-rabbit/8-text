<ol>
  <li>
    <ol>
      <li>Ne mutlu o insana ki, kötülerin öğüdüyle yürümez, Günahkârların yolunda durmaz, Alaycıların arasında oturmaz.</li>
      <li>Ancak zevkini RABbin Yasasından alır Ve gece gündüz onun üzerinde derin derin düşünür.</li>
      <li>Böylesi akarsu kıyılarına dikilmiş ağaca benzer, Meyvesini mevsiminde verir, Yaprağı hiç solmaz. Yaptığı her işi başarır.</li>
      <li>Kötüler böyle değil, Rüzgarın savurduğu saman çöpüne benzerler.</li>
      <li>Bu yüzden yargılanınca aklanamaz, Doğrular topluluğunda yer bulamaz günahkârlar.</li>
      <li>Çünkü RAB doğruların yolunu gözetir, Kötülerin yolu ise ölüme götürür.</li>
    </ol>
  </li>
  <li>
    <ol>
      <li>Nedir uluslar arasındaki bu kargaşa, Neden boş düzenler kurar bu halklar?</li>
      <li>Dünyanın kralları saf bağlıyor, Hükümdarlar birleşiyor RABbe ve meshettiği krala karşı.</li>
      <li>‹‹Koparalım onların kayışlarını›› diyorlar, ‹‹Atalım üzerimizden bağlarını.››</li>
      <li>Göklerde oturan Rab gülüyor, Onlarla eğleniyor.</li>
      <li>Sonra öfkeyle uyarıyor onları, Gazabıyla dehşete düşürüyor</li>
      <li>Ve, ‹‹Ben kralımı Kutsal dağım Siyona oturttum›› diyor.</li>
      <li>RABbin bildirisini ilan edeceğim: Bana, ‹‹Sen benim oğlumsun›› dedi, ‹‹Bugün ben sana baba oldum.</li>
      <li>Dile benden, miras olarak sana ulusları, Mülk olarak yeryüzünün dört bucağını vereyim.</li>
      <li>Demir çomakla kıracaksın onları, Çömlek gibi parçalayacaksın.›› ‹‹Güdeceksin››.</li>
      <li>Ey krallar, akıllı olun! Ey dünya önderleri, ders alın!</li>
      <li>RABbe korkuyla hizmet edin, Titreyerek sevinin.</li>
      <li>Oğulu öpün ki öfkelenmesin, Yoksa izlediğiniz yolda mahvolursunuz. Çünkü öfkesi bir anda alevleniverir. Ne mutlu O'na sığınanlara!</li>
    </ol>
  </li>
  <li>
    <ol>
      <li>Ya RAB, düşmanlarım ne kadar çoğaldı, Hele bana karşı ayaklananlar!</li>
      <li>Birçoğu benim için: ‹‹Tanrı katında ona kurtuluş yok!›› diyor. |iSela sanılıyor.</li>
      <li>Ama sen, ya RAB, çevremde kalkansın, Onurum, başımı yukarı kaldıran sensin.</li>
      <li>RABbe seslenirim, Yanıtlar beni kutsal dağından. |iSela</li>
      <li>Yatar uyurum, Uyanır kalkarım, RAB destektir bana.</li>
      <li>Korkum yok Çevremi saran binlerce düşmandan.</li>
      <li>Ya RAB, kalk, ey Tanrım, kurtar beni! Vur bütün düşmanlarımın çenesine, Kır kötülerin dişlerini.</li>
      <li>Kurtuluş RAB'dedir, Halkının üzerinde olsun bereketin! |iSela</li>
    </ol>
  </li>
  <li>
    <ol>
      <li>Sana seslenince yanıtla beni, Ey adil Tanrım! Ferahlat beni sıkıntıya düştüğümde, Lütfet bana, kulak ver duama.</li>
      <li>Ey insanlar, ne zamana dek Onurumu utanca çevireceksiniz? Ne zamana dek boş şeylere gönül verecek, Yalan peşinde koşacaksınız? |iSela</li>
      <li>Bilin ki, RAB sadık kulunu kendine ayırmıştır, Ne zaman seslensem, duyar beni.</li>
      <li>Öfkelenebilirsiniz, ama günah işlemeyin; İyi düşünün yatağınızda, susun. |iSela</li>
      <li>Doğruluk kurbanları sunun RABbe, Ona güvenin.</li>
      <li>‹‹Kim bize iyilik yapacak?›› diyen çok. Ya RAB, yüzünün ışığıyla bizi aydınlat!</li>
      <li>Öyle bir sevinç verdin ki bana, Onların bol tahıl ve yeni şaraptan aldığı sevinçten fazla.</li>
      <li>Esenlik içinde yatar uyurum, Çünkü yalnız sen, ya RAB, Güvenlik içinde tutarsın beni.</li>
    </ol>
  </li>
  <li>
    <ol>
      <li>Sözlerime kulak ver, ya RAB, İniltilerimi işit.</li>
      <li>Feryadımı dinle, ey Kralım ve Tanrım! Duam sanadır.</li>
      <li>Sabah sesimi duyarsın, ya RAB, Her sabah sana duamı sunar, umutla beklerim.</li>
      <li>Çünkü sen kötülükten hoşlanan Tanrı değilsin, Kötülük senin yanında barınmaz.</li>
      <li>Böbürlenenler önünde duramaz, Bütün suç işleyenlerden nefret duyar,</li>
      <li>Yalan söyleyenleri yok edersin; Ya RAB, sen eli kanlılardan, Aldatıcılardan tiksinirsin.</li>
      <li>Bense bol sevgin sayesinde Kutsal tapınağına gireceğim; Oraya doğru saygıyla eğileceğim.</li>
      <li>Yol göster bana doğruluğunla, ya RAB, Düşmanlarıma karşı! Yolunu önümde düzle.</li>
      <li>Çünkü onların sözüne güvenilmez, Yürekleri yıkım dolu. Ağızları açık birer mezardır, Yaltaklanır dururlar.</li>
      <li>Ey Tanrı, onları suçlu çıkar! Kurdukları düzen yıkımlarına yol açsın. Kov onları sayısız isyanları yüzünden. Çünkü sana karşı ayaklandılar.</li>
      <li>Sevinsin sana sığınan herkes, Sevinç çığlıkları atsın sürekli, Kanat ger üzerlerine; Sevinçle coşsun adını sevenler sende.</li>
      <li>Çünkü sen doğru kişiyi kutsarsın, ya RAB, Çevresini kalkan gibi lütfunla sararsın.</li>
    </ol>
  </li>
  <li>
    <ol>
      <li>Ya RAB, öfkeyle azarlama beni,  Gazapla yola getirme. kesin olarak bilinmiyor.</li>
      <li>Lütfet bana, ya RAB, bitkinim; Şifa ver bana, ya RAB, kemiklerim sızlıyor,</li>
      <li>Çok acı çekiyorum. Ah, ya RAB! Ne zamana dek sürecek bu?</li>
      <li>Gel, ya RAB, kurtar beni, Yardım et sevginden dolayı.</li>
      <li>Çünkü ölüler arasında kimse seni anmaz, Kim şükür sunar sana ölüler diyarından?</li>
      <li>İnleye inleye bittim, Döşeğim su içinde bütün gece ağlamaktan, Yatağım sırılsıklam gözyaşlarımdan.</li>
      <li>Kederden gözlerimin feri sönüyor, Zayıflıyor gözlerim düşmanlarım yüzünden.</li>
      <li>Ey kötülük yapanlar, Uzak durun benden, Çünkü RAB ağlayışımı işitti.</li>
      <li>Yalvarışımı duydu, Duamı kabul etti.</li>
      <li>Bütün düşmanlarım utanacak, Hepsini dehşet saracak, Ansızın geri dönecekler utanç içinde.</li>
    </ol>
  </li>
  <li>
    <ol>
      <li>Sana sığınıyorum, ya RAB Tanrım! Peşime düşenlerden kurtar beni, Özgür kıl.</li>
      <li>Yoksa aslan gibi parçalayacaklar beni, Kurtaracak biri yok diye, Lime lime edecekler etimi.</li>
      <li>Ya RAB Tanrım, eğer şunu yaptıysam: Birine haksızlık ettiysem,</li>
      <li>Dostuma ihanet ettiysem, Düşmanımı nedensiz soyduysam,</li>
      <li>Ardıma düşsün düşman, Yakalasın beni, Canımı yerde çiğnesin, Ayak altına alsın onurumu. |iSela</li>
      <li>Öfkeyle kalk, ya RAB! Düşmanlarımın gazabına karşı çık! Benim için uyan! Buyur, adalet olsun.</li>
      <li>Uluslar topluluğu çevreni sarsın, Onları yüce katından yönet.</li>
      <li>RAB halkları yargılar; Beni de yargıla, ya RAB, Doğruluğuma, dürüstlüğüme göre.</li>
      <li>Ey adil Tanrım! Kötülerin kötülüğü son bulsun, Doğrular güvene kavuşsun, Sen ki akılları, gönülleri sınarsın.</li>
      <li>Tanrı kalkan gibi yanıbaşımda, Temiz yüreklileri O kurtarır.</li>
      <li>Tanrı adil bir yargıçtır, Öyle bir Tanrı ki, her gün öfke saçar.</li>
      <li>Kötüler yola gelmezse, Tanrı kılıcını biler, Yayını gerip hedefine kurar.</li>
      <li>Hazır bekler ölümcül silahları, Alevli okları.</li>
      <li>İşte kötü insan kötülük sancıları çekiyor, Fesada gebe kalmış, Yalan doğuruyor.</li>
      <li>Bir kuyu açıp kazıyor, Kazdığı kuyuya kendisi düşüyor.</li>
      <li>Kötülüğü kendi başına gelecek, Zorbalığı kendi tepesine inecek.</li>
      <li>Şükredeyim doğruluğu için RAB'be, Yüce RAB'bin adını ilahilerle öveyim.</li>
    </ol>
  </li>
  <li>
    <ol>
      <li>Ey Egemenimiz RAB, Ne yüce adın var yeryüzünün tümünde! Gökyüzünü görkeminle kapladın. okunan bir ilahi olabilir.</li>
      <li>Çocukların, hatta emziktekilerin sesiyle Set çektin hasımlarına, Düşmanı, öç alanı yok etmek için.</li>
      <li>Seyrederken ellerinin eseri olan gökleri, Oraya koyduğun ayı ve yıldızları,</li>
      <li>Soruyorum kendi kendime: ‹‹İnsan ne ki, onu anasın, Ya da insanoğlu ne ki, ona ilgi gösteresin?››</li>
      <li>Nerdeyse bir tanrı yaptın onu, Başına yücelik ve onur tacını koydun. (tanrılardan) pek aşağı yaratmadın›› (bkz. Yar.1:26-28; İbr.2:6-8).</li>
      <li>Ellerinin yapıtları üzerine onu egemen kıldın, Her şeyi ayaklarının altına serdin;</li>
      <li>Davarları, sığırları, Yabanıl hayvanları,</li>
      <li>Gökteki kuşları, denizdeki balıkları, Denizde kıpırdaşan bütün canlıları.</li>
      <li>Ey Egemenimiz RAB, Ne yüce adın var yeryüzünün tümünde!</li>
    </ol>
  </li>
  <li>
    <ol>
      <li>Ya RAB, bütün yüreğimle sana şükredeceğim, Yaptığın harikaların hepsini anlatacağım. yazılır.</li>
      <li>Sende sevinç bulacak, coşacağım, Adını ilahilerle öveceğim, ey Yüceler Yücesi!</li>
      <li>Düşmanlarım geri çekilirken, Sendeleyip ölüyorlar senin önünde.</li>
      <li>Çünkü hakkımı, davamı sen savundun, Adil yargıç olarak tahta oturdun.</li>
      <li>Ulusları azarladın, kötüleri yok ettin, Sonsuza dek adlarını sildin.</li>
      <li>Yok olup gitti düşmanlar sonsuza dek, Kökünden söktün kentlerini, Anıları bile silinip gitti.</li>
      <li>Oysa RAB sonsuza dek egemenlik sürer, Yargı için kurmuştur tahtını;</li>
      <li>O yönetir doğrulukla dünyayı, O yargılar adaletle halkları.</li>
      <li>RAB ezilenler için bir sığınak, Sıkıntılı günlerde bir kaledir.</li>
      <li>Seni tanıyanlar sana güvenir, Çünkü sana yönelenleri hiç terk etmedin, ya RAB.</li>
      <li>Siyonda oturan RABbi ilahilerle övün! Yaptıklarını halklar arasında duyurun!</li>
      <li>Çünkü dökülen kanın hesabını soran anımsar, Ezilenlerin feryadını unutmaz.</li>
      <li>Acı bana, ya RAB! Ey beni ölümün eşiğinden kurtaran, Benden nefret edenler yüzünden çektiğim sıkıntıya bak!</li>
      <li>Öyle ki, övgüye değer işlerini anlatayım, Siyon Kentinin kapılarında Sağladığın kurtuluşla sevineyim.</li>
      <li>Uluslar kendi kazdıkları kuyuya düştü, Ayakları gizledikleri ağa takıldı.</li>
      <li>Adil yargılarıyla RAB kendini gösterdi, Kötüler kendi kurdukları tuzağa düştü. |iHigayon |isela terimi.</li>
      <li>Kötüler ölüler diyarına gidecek, Tanrıyı unutan bütün uluslar...</li>
      <li>Ama yoksul büsbütün unutulmayacak, Mazlumun umudu sonsuza dek kırılmayacak.</li>
      <li>Kalk, ya RAB! İnsan galip çıkmasın, Huzurunda yargılansın uluslar!</li>
      <li>Onlara dehşet saç, ya RAB! Sadece insan olduklarını bilsin uluslar. |iSela</li>
    </ol>
  </li>
  <li>
    <ol>
      <li>Ya RAB, neden uzak duruyorsun, Sıkıntılı günlerde kendini gizliyorsun?</li>
      <li>Kötüler gururla mazlumları avlıyor, Mazlumlar kötülerin kurduğu tuzağa düşüyor.</li>
      <li>Kötü insan içindeki isteklerle övünür, Açgözlü insan RABbe lanet okur, Onu hor görür.</li>
      <li>Kendini beğenmiş kötü insan Tanrıya yönelmez, Hep, ‹‹Tanrı yok!›› diye düşünür.</li>
      <li>Kötülerin yolları her zaman başarıya götürür. Öyle yücedir ki senin yargıların, Kötüler anlayamaz, düşmanına burun kıvırır.</li>
      <li>İçinden, ‹‹Ben sarsılmam›› der, ‹‹Hiçbir zaman sıkıntıya düşmem.››</li>
      <li>Ağzı lanet, hile ve zulüm dolu, Dilinin altında kötülük ve fesat saklı.</li>
      <li>Köylerin çevresinde pusu kurar, Masumu gizli yerlerde öldürür, Çaresizi sinsice gözler.</li>
      <li>Gizli yerlerde pusuya yatar Çalılıktaki aslan gibi, Kapmak için mazlumu bekler Ve ağına düşürüp yakalar.</li>
      <li>Kurbanları çaresiz çöker, Saldıranın üstün gücü altında ezilir.</li>
      <li>Kötü insan içinden, ‹‹Tanrı unuttu›› der, ‹‹Örttü yüzünü, asla göremez.››</li>
      <li>Kalk, ya RAB, kaldır elini, ey Tanrı! Mazlumları unutma!</li>
      <li>Neden kötü insan seni hor görsün, İçinden, ‹‹Tanrı hesap sormaz›› desin?</li>
      <li>Oysa sen sıkıntı ve acı çekenleri görürsün, Yardım etmek için onları izlersin; Çaresizler sana dayanır, Öksüzün yardımcısı sensin.</li>
      <li>Kötünün, haksızın kolunu kır, Sormadık hesap kalmasın yaptığı kötülükten.</li>
      <li>RAB sonsuza dek kral kalacak, Uluslar Onun ülkesinden temizlenecek.</li>
      <li>Mazlumların dileğini duyarsın, ya RAB, Yüreklendirirsin onları, Kulağın hep üzerlerinde;</li>
      <li>Öksüze, düşküne hakkını vermek için, Bir daha dehşet saçmasın ölümlü insan.</li>
    </ol>
  </li>
  <li>
    <ol>
      <li>Ben RABbe sığınırım, Nasıl dersiniz bana, ‹‹Kuş gibi kaç dağlara.</li>
      <li>Bak, kötüler yaylarını geriyor, Temiz yürekli insanları Karanlıkta vurmak için Oklarını kirişine koyuyor.</li>
      <li>Temeller yıkılırsa, Ne yapabilir doğru insan?››</li>
      <li>RAB kutsal tapınağındadır, Onun tahtı göklerdedir, Bütün insanları görür, Herkesi sınar.</li>
      <li>RAB doğru insanı sınar, Kötüden, zorbalığı sevenden tiksinir.</li>
      <li>Kötülerin üzerine kızgın korlar ve kükürt yağdıracak, Paylarına düşen kâse kavurucu rüzgar olacak.</li>
      <li>Çünkü RAB doğrudur, doğruları sever; Dürüst insanlar O'nun yüzünü görecek. kesin olarak bilinmiyor.</li>
    </ol>
  </li>
  <li>
    <ol>
      <li>Kurtar beni, ya RAB, sadık kulun kalmadı, Güvenilir insanlar yok oldu.</li>
      <li>Herkes birbirine yalan söylüyor, Dalkavukluk, ikiyüzlülük ediyor.</li>
      <li>Sustursun RAB dalkavukların ağzını, Büyüklenen dilleri.</li>
      <li>Onlar ki, ‹‹Dilimizle kazanırız, Dudaklarımız emrimizde, Kim bize efendilik edebilir?›› derler.</li>
      <li>‹‹Şimdi kalkacağım›› diyor RAB, ‹‹Çünkü mazlumlar eziliyor, Yoksullar inliyor, Özledikleri kurtuluşu vereceğim onlara.››</li>
      <li>RABbin sözleri pak sözlerdir; Toprak ocakta eritilmiş, Yedi kez arıtılmış gümüşe benzer.</li>
      <li>Sen onları koru, ya RAB, Bu kötü kuşaktan hep uzak tut!</li>
      <li>İnsanlar arasında alçaklık rağbet görünce, Kötüler her yanda dolaşır oldu.</li>
    </ol>
  </li>
  <li>
    <ol>
      <li>Ne zamana dek, ya RAB, Sonsuza dek mi beni unutacaksın? Ne zamana dek yüzünü benden gizleyeceksin?</li>
      <li>Ne zamana dek içimde tasa, Yüreğimde hep keder olacak? Ne zamana dek düşmanım bana üstün çıkacak?</li>
      <li>Gör halimi, ya RAB, yanıtla Tanrım, Gözlerimi aç, ölüm uykusuna dalmayayım.</li>
      <li>Düşmanlarım, ‹‹Onu yendik!›› demesin, Sarsıldığımda hasımlarım sevinmesin.</li>
      <li>Ben senin sevgine güveniyorum, Yüreğim kurtarışınla coşsun.</li>
      <li>Ezgiler söyleyeceğim sana, ya RAB, Çünkü iyilik ettin bana.</li>
    </ol>
  </li>
  <li>
    <ol>
      <li>Akılsız içinden, ‹‹Tanrı yok!›› der. İnsanlar bozuldu, iğrençlik aldı yürüdü, İyilik eden yok.</li>
      <li>RAB göklerden bakar oldu insanlara, Akıllı, Tanrıyı arayan biri var mı diye.</li>
      <li>Hepsi saptı, Tümü yozlaştı, İyilik eden yok, Bir kişi bile!</li>
      <li>Suç işleyenlerin hiçbiri görmüyor mu? Halkımı ekmek yer gibi yiyor, RABbe yakarmıyorlar.</li>
      <li>Dehşete düşecekler yeryüzünde, Çünkü Tanrı doğruların yanındadır.</li>
      <li>Mazlumun tasarılarını boşa çıkarırdınız, Ama RAB onun sığınağıdır.</li>
      <li>Keşke İsrail'in kurtuluşu Siyon'dan gelse! RAB halkını eski gönencine kavuşturunca, Yakup soyu sevinecek, İsrail halkı coşacak.</li>
    </ol>
  </li>
  <li>
    <ol>
      <li>Ya RAB, çadırına kim konuk olabilir? Kutsal dağında kim oturabilir?</li>
      <li>Kusursuz yaşam süren, adil davranan, Yürekten gerçeği söyleyen.</li>
      <li>İftira etmez, Dostuna zarar vermez, Komşusuna kara çalmaz böylesi.</li>
      <li>Aşağılık insanları hor görür, Ama RABden korkanlara saygı duyar. Kendi zararına ant içse bile, dönmez andından.</li>
      <li>Parasını faize vermez, Suçsuza karşı rüşvet almaz. Böyle yaşayan asla sarsılmayacak.</li>
    </ol>
  </li>
  <li>
    <ol>
      <li>Koru beni, ey Tanrı, Çünkü sana sığınıyorum.</li>
      <li>RABbe dedim ki, ‹‹Efendim sensin. Senden öte mutluluk yok benim için.››</li>
      <li>Ülkedeki kutsallara gelince, Soyludur onlar, biricik zevkim onlardır.</li>
      <li>Başka ilahların ardınca koşanların derdi artacak. Onların kan sunularını dökmeyeceğim, Adlarını ağzıma almayacağım.</li>
      <li>Benim payıma, Benim kâseme düşen sensin, ya RAB; Yaşamım senin ellerinde.</li>
      <li>Payıma ne güzel yerler düştü, Ne harika bir mirasım var!</li>
      <li>Övgüler sunarım bana öğüt veren RABbe, Geceleri bile vicdanım uyarır beni.</li>
      <li>Gözümü RABden ayırmam, Sağımda durduğu için sarsılmam.</li>
      <li>Bu nedenle içim sevinç dolu, yüreğim coşuyor, Bedenim güven içinde.</li>
      <li>Çünkü sen beni ölüler diyarına terk etmezsin, Sadık kulunun çürümesine izin vermezsin. kulunun ölüm çukurunu görmesine izin vermezsin.››</li>
      <li>Yaşam yolunu bana bildirirsin. Bol sevinç vardır senin huzurunda, Sağ elinden mutluluk eksilmez.</li>
    </ol>
  </li>
  <li>
    <ol>
      <li>Haklı davamı dinle, ya RAB, Feryadımı işit! Hilesiz dudaklardan çıkan duama kulak ver!</li>
      <li>Haklı çıkar beni, Çünkü sen gerçeği görürsün.</li>
      <li>Yüreğimi yokladın, Gece denedin, Sınadın beni, Kötü bir şey bulmadın; Kararlıyım, ağzımdan kötü söz çıkmaz,</li>
      <li>Başkalarının yaptıklarına gelince, Ben senin sözlerine uyarak Şiddet yollarından kaçındım.</li>
      <li>Sıkı adımlarla senin yollarını tuttum, Kaymadı ayaklarım.</li>
      <li>Sana yakarıyorum, ey Tanrı, Çünkü beni yanıtlarsın; Kulak ver bana, dinle söylediklerimi!</li>
      <li>Göster harika sevgini, Ey sana sığınanları saldırganlardan sağ eliyle kurtaran!</li>
      <li>Koru beni gözbebeği gibi; Kanatlarının gölgesine gizle</li>
      <li>Kötülerin saldırısından, Çevremi saran ölümcül düşmanlarımdan.</li>
      <li>Yürekleri yağ bağlamış, Ağızları büyük laflar ediyor.</li>
      <li>İzimi buldular, üzerime geliyorlar, Yere vurmak için gözetliyorlar.</li>
      <li>Tıpkı parçalamak için sabırsızlanan bir aslan, Pusuya yatan genç bir aslan gibi.</li>
      <li>Kalk, ya RAB, kes önlerini, eğ başlarını! Kılıcınla kurtar canımı kötülerden,</li>
      <li>Elinle bu insanlardan, ya RAB, Yaşam payı bu dünyada olan insanlardan. Varsın karınları vereceğin cezalara doysun, Çocukları da yiyip doysun, Artanı torunlarına kalsın!</li>
      <li>Ama ben doğruluk sayesinde yüzünü göreceğim senin, Uyanınca suretini görmeye doyacağım.</li>
    </ol>
  </li>
  <li>
    <ol>
      <li>Seni seviyorum, gücüm sensin, ya RAB!</li>
      <li>RAB benim kayam, sığınağım, kurtarıcımdır, Tanrım, kayam, sığınacak yerimdir, Kalkanım, güçlü kurtarıcım, korunağımdır!</li>
      <li>Övgüye değer RABbe seslenir, Kurtulurum düşmanlarımdan.</li>
      <li>Ölüm iplerine dolanmıştım, Yıkım selleri basmıştı beni,</li>
      <li>Ölüler diyarının bağları sarmıştı, Ölüm tuzakları çıkmıştı karşıma.</li>
      <li>Sıkıntı içinde RABbe yakardım, Yardıma çağırdım Tanrımı. Tapınağından sesimi duydu, Haykırışım kulaklarına ulaştı.</li>
      <li>O zaman yeryüzü sarsılıp sallandı, Titreyip sarsıldı dağların temelleri, Çünkü RAB öfkelenmişti.</li>
      <li>Burnundan duman yükseldi, Ağzından kavurucu ateş Ve korlar fışkırdı.</li>
      <li>Kara buluta basarak Gökleri yarıp indi.</li>
      <li>Bir Keruva binip uçtu, Rüzgar kanatlar takarak hızla geldi.</li>
      <li>Karanlığı örtündü, Kara bulutları kendine çardak yaptı.</li>
      <li>Varlığının parıltısından, Bulutlardan dolu ve korlar savruluyordu.</li>
      <li>RAB göklerden gürledi, Duyurdu sesini Yüceler Yücesi, Dolu ve alevli korlarla.</li>
      <li>Savurup oklarını düşmanlarını dağıttı, Şimşek çaktırarak onları şaşkına çevirdi.</li>
      <li>Denizin dibi göründü, Yeryüzünün temelleri açığa çıktı, ya RAB, Senin azarlamandan, Burnundan çıkan güçlü soluktan.</li>
      <li>RAB yukarıdan elini uzatıp tuttu, Çıkardı beni derin sulardan.</li>
      <li>Beni zorlu düşmanımdan, Benden nefret edenlerden kurtardı, Çünkü onlar benden güçlüydü.</li>
      <li>Felaket günümde karşıma dikildiler, Ama RAB bana destek oldu.</li>
      <li>Beni huzura kavuşturdu, Kurtardı, çünkü benden hoşnut kaldı.</li>
      <li>RAB doğruluğumun karşılığını verdi, Beni temiz ellerime göre ödüllendirdi.</li>
      <li>Çünkü RABbin yolunda yürüdüm, Tanrımdan uzaklaşarak kötülük yapmadım.</li>
      <li>Onun bütün ilkelerini göz önünde tuttum, Kurallarından ayrılmadım.</li>
      <li>Onun gözünde kusursuzdum, Suç işlemekten sakındım.</li>
      <li>Bu yüzden RAB beni doğruluğuma Ve gözünde pak olan ellerime göre ödüllendirdi.</li>
      <li>Sadık kuluna sadakat gösterir, Kusursuz olana kusursuz davranırsın.</li>
      <li>Pak olanla pak olur, Eğriye eğri davranırsın.</li>
      <li>Alçakgönüllüleri kurtarır, Gururluların başını eğersin.</li>
      <li>Işığımın kaynağı sensin, ya RAB, Tanrım! Karanlığımı aydınlatırsın.</li>
      <li>Desteğinle akıncılara saldırır, Seninle surları aşarım, Tanrım.</li>
      <li>Tanrının yolu kusursuzdur, RABbin sözü arıdır. O kendisine sığınan herkesin kalkanıdır.</li>
      <li>Var mı RABden başka tanrı? Tanrımızdan başka kaya var mı?</li>
      <li>Tanrı beni güçle donatır, Yolumu kusursuz kılar.</li>
      <li>Ayaklar verdi bana, geyiklerinki gibi, Doruklarda tutar beni.</li>
      <li>Bana savaşmayı öğretti, Kollarımla tunç bir yayı gereyim diye.</li>
      <li>Bana zafer kalkanını bağışlarsın, Sağ elin destekler, Alçakgönüllülüğün yüceltir beni.</li>
      <li>Bastığım yerleri genişletirsin, Burkulmaz bileklerim.</li>
      <li>Kovalayıp yetiştim düşmanlarıma, Hepsi yok olmadan geri dönmedim.</li>
      <li>Ezdim onları, kalkamaz oldular, Ayaklarımın altına serildiler.</li>
      <li>Savaş için beni güçle donattın, Bana başkaldıranları önümde yere serdin.</li>
      <li>Düşmanlarımı kaçmak zorunda bıraktın, Benden nefret edenleri yok ettim.</li>
      <li>Feryat ettiler, ama kurtaran çıkmadı; RABbi çağırdılar, ama O yanıt vermedi.</li>
      <li>Ezdim onları, rüzgarın savurduğu toza döndüler, Sokak çamuru gibi savurup attım.</li>
      <li>Halkımın çekişmelerinden beni kurtardın, Ulusların önderi yaptın, Tanımadığım halklar bana kulluk ediyor.</li>
      <li>Duyar duymaz sözümü dinlediler, Yabancılar bana yaltaklandılar.</li>
      <li>Yabancıların betleri benizleri attı, Titreyerek çıktılar kalelerinden.</li>
      <li>RAB yaşıyor! Kayama övgüler olsun! Yücelsin kurtarıcım Tanrı!</li>
      <li>Odur öcümü alan, Halkları bana bağımlı kılan.</li>
      <li>Düşmanlarımdan kurtarır, Başkaldıranlardan üstün kılar beni, Zorbaların elinden alır.</li>
      <li>Bunun için uluslar arasında sana şükredeceğim, ya RAB, Adını ilahilerle öveceğim.</li>
      <li>RAB kralını büyük zaferlere ulaştırır, Meshettiği krala, Davut'a ve soyuna Sonsuza dek sevgi gösterir.</li>
    </ol>
  </li>
  <li>
    <ol>
      <li>Gökler Tanrının görkemini açıklamakta, Gökkubbe ellerinin eserini duyurmakta.</li>
      <li>Gün güne söz söyler, Gece geceye bilgi verir.</li>
      <li>Ne söz geçer orada, ne de konuşma, Sesleri duyulmaz.</li>
      <li>Ama sesleri yeryüzünü dolaşır, Sözleri dünyanın dört bucağına ulaşır.  Güneş için göklerde çadır kurdu Tanrı.</li>
      <li>Gerdekten çıkan güveye benzer güneş, Koşuya çıkacak atlet gibi sevinir.</li>
      <li>Göğün bir ucundan çıkar, Öbür ucuna döner, Hiçbir şey gizlenmez sıcaklığından.</li>
      <li>RABbin yasası yetkindir, cana can katar, RABbin buyrukları güvenilirdir, Saf adama bilgelik verir,</li>
      <li>RABbin kuralları doğrudur, yüreği sevindirir, RABbin buyrukları arıdır, gözleri aydınlatır.</li>
      <li>RAB korkusu paktır, sonsuza dek kalır, RABbin ilkeleri gerçek, tamamen adildir.</li>
      <li>Onlara altından, bol miktarda saf altından çok istek duyulur, Onlar baldan, süzme petek balından tatlıdır.</li>
      <li>Uyarırlar kulunu, Onlara uyanların ödülü büyüktür.</li>
      <li>Kim yanlışlarını görebilir? Bağışla göremediğim kusurlarımı,</li>
      <li>Bilerek işlenen günahlardan koru kulunu, İzin verme bana egemen olmalarına! O zaman büyük isyandan uzak, Kusursuz olurum.</li>
      <li>Ağzımdan çıkan sözler, Yüreğimdeki düşünceler, Kabul görsün senin önünde, Ya RAB, kayam, kurtarıcım benim! ‹‹Goel›› sözcüğü ‹‹Yakın akraba›› anlamına gelir (bkz. Rut 2:20).</li>
    </ol>
  </li>
  <li>
    <ol>
      <li>Sıkıntılı gününde RAB seni yanıtlasın, Yakupun Tanrısının adı seni korusun!</li>
      <li>Yardım göndersin sana kutsal yerden, Siyondan destek versin.</li>
      <li>Bütün tahıl sunularını anımsasın, Yakmalık sunularını kabul etsin! |iSela</li>
      <li>Gönlünce versin sana, Bütün tasarılarını gerçekleştirsin!</li>
      <li>O zaman zaferini sevinç çığlıklarıyla kutlayacağız, Tanrımızın adıyla sancaklarımızı dikeceğiz. RAB senin bütün dileklerini yerine getirsin.</li>
      <li>Şimdi anladım ki, RAB meshettiği kralı kurtarıyor, Sağ elinin kurtarıcı gücüyle Kutsal göklerinden ona yanıt veriyor.</li>
      <li>Bazıları savaş arabalarına, Bazıları atlarına güvenir, Bizse Tanrımız RABbin adına güveniriz.</li>
      <li>Onlar çöküyor, düşüyorlar; Bizse kalkıyor, dimdik duruyoruz.</li>
      <li>Ya RAB, kralı kurtar! Yanıtla bizi sana yakardığımız gün!</li>
    </ol>
  </li>
  <li>
    <ol>
      <li>Ya RAB, kral seviniyor gösterdiğin güce. Sevinçten coşuyor verdiğin zaferle!</li>
      <li>Gönlünün istediğini verdin, Ağzından çıkan dileği geri çevirmedin. |iSela</li>
      <li>Onu güzel armağanlarla karşıladın, Başına saf altından taç koydun.</li>
      <li>Senden yaşam istedi, verdin ona: Uzun, sonsuz bir ömür.</li>
      <li>Sağladığın zaferle büyük yüceliğe erişti, Onu görkem ve büyüklükle donattın.</li>
      <li>Üzerine sürekli bereket yağdırdın, Varlığınla onu sevince boğdun.</li>
      <li>Çünkü kral RABbe güvenir, Yüceler Yücesinin sevgisi sayesinde sarsılmaz.</li>
      <li>Elin bütün düşmanlarına erişecek, Sağ elin senden nefret edenlere uzanacak.</li>
      <li>Öfkelendiğin an, ya RAB, Kızgın fırına döndüreceksin onları; Gazapla yutacak, Ateşle tüketeceksin.</li>
      <li>Yok edeceksin çocuklarını yeryüzünden, Soylarını insanlar arasından.</li>
      <li>Düzenler kursalar sana, Aldatmaya çalışsalar, Yine de başarılı olamazlar.</li>
      <li>Çünkü sırtlarını döndüreceksin, Yayını yüzlerine doğru gerince.</li>
      <li>Yüceliğini göster, ya RAB, gücünle! Ezgiler söyleyip ilahilerle öveceğiz kudretini.</li>
    </ol>
  </li>
  <li>
    <ol>
      <li>Tanrım, Tanrım, beni neden terk ettin? Niçin bana yardım etmekten, Haykırışıma kulak vermekten uzak duruyorsun?</li>
      <li>Ey Tanrım, gündüz sesleniyorum, yanıt vermiyorsun, Gece sesleniyorum, yine rahat yok bana.</li>
      <li>Oysa sen kutsalsın, İsrailin övgüleri üzerine taht kuran sensin.</li>
      <li>Sana güvendiler atalarımız, Sana dayandılar, onları kurtardın.</li>
      <li>Sana yakarıp kurtuldular, Sana güvendiler, aldanmadılar.</li>
      <li>Ama ben insan değil, toprak kurduyum, İnsanlar beni küçümsüyor, halk hor görüyor.</li>
      <li>Beni gören herkes alay ediyor, Sırıtıp baş sallayarak diyorlar ki,</li>
      <li>‹‹Sırtını RABbe dayadı, kurtarsın bakalım onu, Madem onu seviyor, yardım etsin!››</li>
      <li>Oysa beni ana rahminden çıkaran, Ana kucağındayken sana güvenmeyi öğreten sensin.</li>
      <li>Doğuşumdan beri sana teslim edildim, Ana rahminden beri Tanrım sensin.</li>
      <li>Benden uzak durma! Çünkü sıkıntı yanıbaşımda, Yardım edecek kimse yok.</li>
      <li>Boğalar kuşatıyor beni, Azgın Başan boğaları sarıyor çevremi.</li>
      <li>Kükreyerek avını parçalayan aslanlar gibi Ağızlarını açıyorlar bana.</li>
      <li>Su gibi dökülüyorum, Bütün kemiklerim oynaklarından çıkıyor; Yüreğim balmumu gibi içimde eriyor.</li>
      <li>Gücüm çömlek parçası gibi kurudu, Dilim damağıma yapışıyor; Beni ölüm toprağına yatırdın.</li>
      <li>Köpekler kuşatıyor beni, Kötüler sürüsü çevremi sarıyor, Ellerimi, ayaklarımı deliyorlar.</li>
      <li>Bütün kemiklerimi sayar oldum, Gözlerini dikmiş, bana bakıyorlar.</li>
      <li>Giysilerimi aralarında paylaşıyor, Elbisem için kura çekiyorlar.</li>
      <li>Ama sen, ya RAB, uzak durma; Ey gücüm benim, yardımıma koş!</li>
      <li>Canımı kılıçtan, Biricik hayatımı köpeğin pençesinden kurtar!</li>
      <li>Kurtar beni aslanın ağzından, Yaban öküzlerinin boynuzundan. Yanıt ver bana!</li>
      <li>Adını kardeşlerime duyurayım, Topluluğun ortasında sana övgüler sunayım:</li>
      <li>Ey sizler, RABden korkanlar, Ona övgüler sunun! Ey Yakup soyu, Onu yüceltin! Ey İsrail soyu, Ona saygı gösterin!</li>
      <li>Çünkü O mazlumun çektiği sıkıntıyı hafife almadı, Ondan tiksinmedi, yüz çevirmedi; Kendisini yardıma çağırdığında ona kulak verdi.</li>
      <li>Övgü konum sen olacaksın büyük toplulukta, Senden korkanların önünde yerine getireceğim adaklarımı.</li>
      <li>Yoksullar yiyip doyacak, RABbe yönelenler Ona övgü sunacak. Sonsuza dek ömrünüz tükenmesin!</li>
      <li>Yeryüzünün dört bucağı anımsayıp RABbe dönecek, Ulusların bütün soyları Onun önünde yere kapanacak.</li>
      <li>Çünkü egemenlik RABbindir, Ulusları O yönetir.</li>
      <li>Yeryüzündeki bütün zenginler doyacak Ve Onun önünde yere kapanacak, Toprağa gidenler, Ölümlerine engel olamayanlar, Eğilecekler Onun önünde.</li>
      <li>Gelecek kuşaklar Ona kulluk edecek, Rab yeni kuşaklara anlatılacak.</li>
      <li>O'nun kurtarışını, ‹‹Rab yaptı bunları›› diyerek, Henüz doğmamış bir halka duyuracaklar.</li>
    </ol>
  </li>
  <li>
    <ol>
      <li>RAB çobanımdır, Eksiğim olmaz.</li>
      <li>Beni yemyeşil çayırlarda yatırır, Sakin suların kıyısına götürür.</li>
      <li>İçimi tazeler, Adı uğruna bana doğru yollarda öncülük eder.</li>
      <li>Karanlık ölüm vadisinden geçsem bile, Kötülükten korkmam. Çünkü sen benimlesin. Çomağın, değneğin güven verir bana.</li>
      <li>Düşmanlarımın önünde bana sofra kurarsın, Başıma yağ sürersin, Kâsem taşıyor.</li>
      <li>Ömrüm boyunca yalnız iyilik ve sevgi izleyecek beni, Hep RAB'bin evinde oturacağım.</li>
    </ol>
  </li>
  <li>
    <ol>
      <li>RABbindir yeryüzü ve içindeki her şey, Dünya ve üzerinde yaşayanlar;</li>
      <li>Çünkü Odur denizler üzerinde onu kuran, Sular üzerinde durduran.</li>
      <li>RABbin dağına kim çıkabilir, Kutsal yerinde kim durabilir?</li>
      <li>Elleri pak, yüreği temiz olan, Gönlünü putlara kaptırmayan, Yalan yere ant içmeyen.</li>
      <li>RAB kutsar böylesini, Kurtarıcısı Tanrı aklar.</li>
      <li>Ona yönelenler, Yakupun Tanrısının yüzünü arayanlar İşte böyledir. |iSela</li>
      <li>Kaldırın başınızı, ey kapılar! Açılın, ey eski kapılar! Yüce Kral girsin içeri!</li>
      <li>Kimdir bu Yüce Kral? O RABdir, güçlü ve yiğit, Savaşta yiğit olan RAB.</li>
      <li>Kaldırın başınızı, ey kapılar! Açılın, ey eski kapılar! Yüce Kral girsin içeri!</li>
      <li>Kimdir bu Yüce Kral? Her Şeye Egemen RAB'dir bu Yüce Kral! |iSela</li>
    </ol>
  </li>
  <li>
    <ol>
      <li>Ya RAB, bütün varlığımla sana yaklaşıyorum,</li>
      <li>Ey Tanrım, sana güveniyorum, utandırma beni, Düşmanlarım zafer kahkahası atmasın!</li>
      <li>Sana umut bağlayan hiç kimse utanca düşmez; Nedensiz hainlik edenler utanır.</li>
      <li>Ya RAB, yollarını bana öğret, Yönlerini bildir.</li>
      <li>Bana gerçek yolunda öncülük et, eğit beni; Çünkü beni kurtaran Tanrı sensin. Bütün gün umudum sende.</li>
      <li>Ya RAB, sevecenliğini ve sevgini anımsa; Çünkü onlar öncesizlikten beri aynıdır.</li>
      <li>Gençlik günahlarımı, isyanlarımı anımsama, Sevgine göre anımsa beni, Çünkü sen iyisin, ya RAB.</li>
      <li>RAB iyi ve doğrudur, Onun için günahkârlara yol gösterir.</li>
      <li>Alçakgönüllülere adalet yolunda öncülük eder, Kendi yolunu öğretir onlara.</li>
      <li>RABbin bütün yolları sevgi ve sadakate dayanır Antlaşmasındaki buyruklara uyanlar için.</li>
      <li>Ya RAB, adın uğruna Suçumu bağışla, çünkü suçum büyük.</li>
      <li>Kim RABden korkarsa, RAB ona seçeceği yolu gösterir.</li>
      <li>Gönenç içinde yaşayacak o insan, Soyu ülkeyi sahiplenecek.</li>
      <li>RAB kendisinden korkanlarla paylaşır sırrını, Onlara açıklar antlaşmasını.</li>
      <li>Gözlerim hep RABdedir, Çünkü ayaklarımı ağdan O çıkarır.</li>
      <li>Halime bak, lütfet bana; Çünkü garip ve mazlumum.</li>
      <li>Yüreğimdeki sıkıntılar artıyor, Kurtar beni dertlerimden!</li>
      <li>Üzüntüme, acılarıma bak, Bütün günahlarımı bağışla!</li>
      <li>Düşmanlarıma bak, ne kadar çoğaldılar, Nasıl da benden nefret ediyorlar!</li>
      <li>Canımı koru, kurtar beni! Hayal kırıklığına uğratma, çünkü sana sığınıyorum!</li>
      <li>Dürüstlük, doğruluk korusun beni, Çünkü umudum sendedir.</li>
      <li>Ey Tanrı, kurtar İsrail'i Bütün sıkıntılarından!</li>
    </ol>
  </li>
  <li>
    <ol>
      <li>Beni haklı çıkar, ya RAB, Çünkü dürüst bir yaşam sürdüm; Sarsılmadan RABbe güvendim.</li>
      <li>Dene beni, ya RAB, sına; Duygularımı, düşüncelerimi yokla.</li>
      <li>Çünkü sevgini hep göz önünde tutuyor, Senin gerçeğini yaşıyorum ben.</li>
      <li>Yalancılarla oturmam, İkiyüzlülerin suyuna gitmem.</li>
      <li>Kötülük yapanlar topluluğundan nefret ederim, Fesatçıların arasına girmem.</li>
      <li>Suçsuzluğumu göstermek için ellerimi yıkar, Sunağının çevresinde dönerim, ya RAB,</li>
      <li>Yüksek sesle şükranımı duyurmak Ve bütün harikalarını anlatmak için.</li>
      <li>Severim, ya RAB, yaşadığın evi, Görkeminin bulunduğu yeri.</li>
      <li>Günahkârların, Eli kanlı adamların yanısıra canımı alma.</li>
      <li>Onların elleri kötülük aletidir, Sağ elleri rüşvet doludur.</li>
      <li>Ama ben dürüst yaşarım, Kurtar beni, lütfet bana!</li>
      <li>Ayağım emin yerde duruyor. Topluluk içinde sana övgüler sunacağım, ya RAB.</li>
    </ol>
  </li>
  <li>
    <ol>
      <li>RAB benim ışığım, kurtuluşumdur, Kimseden korkmam. RAB yaşamımın kalesidir, Kimseden yılmam.</li>
      <li>Hasımlarım, düşmanlarım olan kötüler, Beni yutmak için üzerime gelirken Tökezleyip düşerler.</li>
      <li>Karşımda bir ordu konaklasa, Kılım kıpırdamaz, Bana karşı savaş açılsa, Yine güvenimi yitirmem.</li>
      <li>RABden tek dileğim, tek isteğim şu: RABbin güzelliğini seyretmek, Tapınağında Ona hayran olmak için Ömrümün bütün günlerini Onun evinde geçirmek.</li>
      <li>Çünkü O kötü günde beni çardağında gizleyecek, Çadırının emin yerinde saklayacak, Yüksek bir kaya üzerine çıkaracak beni.</li>
      <li>O zaman çevremi saran düşmanlarıma karşı Başım yukarı kalkacak, Sevinçle haykırarak kurbanlar sunacağım Onun çadırında, Onu ezgilerle, ilahilerle öveceğim.</li>
      <li>Sana yakarıyorum, ya RAB, kulak ver sesime, Lütfet, yanıtla beni!</li>
      <li>Ya RAB, içimden bir ses duydum: ‹‹Yüzümü ara!›› dedin, İşte yüzünü arıyorum.</li>
      <li>Yüzünü benden gizleme, Kulunu öfkeyle geri çevirme! Bana hep yardımcı oldun; Bırakma, terk etme beni, Ey beni kurtaran Tanrı!</li>
      <li>Annemle babam beni terk etseler bile, RAB beni kabul eder.</li>
      <li>Ya RAB, yolunu öğret bana, Düşmanlarıma karşı Düz yolda bana öncülük et.</li>
      <li>Beni hasımlarımın keyfine bırakma, Çünkü yalancı tanıklar dikiliyor karşıma, Ağızları şiddet saçıyor.</li>
      <li>Yaşam diyarında RABbin iyiliğini göreceğimden kuşkum yok.</li>
      <li>Umudunu RAB'be bağla, Güçlü ve yürekli ol; Umudunu RAB'be bağla!</li>
    </ol>
  </li>
  <li>
    <ol>
      <li>Ya RAB, sana yakarıyorum, Kayam benim, kulak tıkama sesime; Çünkü sen sessiz kalırsan, Ölüm çukuruna inen ölülere dönerim ben.</li>
      <li>Seni yardıma çağırdığımda, Ellerimi kutsal konutuna doğru açtığımda, Kulak ver yalvarışlarıma.</li>
      <li>Beni kötülerle, haksızlık yapanlarla Aynı kefeye koyup cezalandırma. Onlar komşularıyla dostça konuşur, Ama yüreklerinde kötülük beslerler.</li>
      <li>Eylemlerine, yaptıkları kötülüklere göre onları yanıtla; Yaptıklarının, hak ettiklerinin karşılığını ver.</li>
      <li>Onlar RABbin yaptıklarına, Ellerinin eserine önem vermezler; Bu yüzden RAB onları yıkacak, Bir daha ayağa kaldırmayacak.</li>
      <li>RABbe övgüler olsun! Çünkü yalvarışımı duydu.</li>
      <li>RAB benim gücüm, kalkanımdır, Ona yürekten güveniyor ve yardım görüyorum. Yüreğim coşuyor, Ezgilerimle Ona şükrediyorum.</li>
      <li>RAB halkının gücüdür, Meshettiği kralın zafer kalesidir.</li>
      <li>Halkını kurtar, kendi halkını kutsa; Çobanlık et onlara, sürekli destek ol!</li>
    </ol>
  </li>
  <li>
    <ol>
      <li>Ey ilahi varlıklar, RABbi övün, RABbin gücünü, yüceliğini övün,</li>
      <li>RABbin görkemini adına yaraşır biçimde övün, Kutsal giysiler içinde RABbe tapının!</li>
      <li>RABbin sesi sulara hükmediyor, Yüce Tanrı gürlüyor, RAB engin sulara hükmediyor.</li>
      <li>RABbin sesi güçlüdür, RABbin sesi görkemlidir.</li>
      <li>RABbin sesi sedir ağaçlarını kırar, Lübnan sedirlerini parçalar.</li>
      <li>Lübnanı buzağı gibi, Siryon Dağını yabanıl öküz yavrusu gibi sıçratır.</li>
      <li>RABbin sesi şimşek gibi çakar,</li>
      <li>RABbin sesi çölü titretir, RAB Kadeş Çölünü sarsar.</li>
      <li>RABbin sesi geyikleri doğurtur, Ormanları çıplak bırakır. Onun tapınağında herkes ‹‹Yücesin!›› diye haykırır. eğer››.</li>
      <li>RAB tufan üstünde taht kurdu, O sonsuza dek kral kalacak.</li>
      <li>RAB halkına güç verir, Halkını esenlikle kutsar!</li>
    </ol>
  </li>
  <li>
    <ol>
      <li>Seni yüceltmek istiyorum, ya RAB, Çünkü beni kurtardın, Düşmanlarımı bana güldürmedin.</li>
      <li>Ya RAB Tanrım, Sana yakardım, bana şifa verdin.</li>
      <li>Ya RAB, beni ölüler diyarından çıkardın, Yaşam verdin bana, ölüm çukuruna düşürmedin.</li>
      <li>Ey RABbin sadık kulları, Onu ilahilerle övün, Kutsallığını anarak Ona şükredin.</li>
      <li>Çünkü öfkesi bir an sürer, Lütfu ise bir ömür; Gözyaşlarınız belki bir gece akar, Ama sabahla sevinç doğar.</li>
      <li>Huzur duyunca dedim ki, ‹‹Asla sarsılmayacağım!››</li>
      <li>Ya RAB, lütfunla beni güçlü bir dağ gibi Sarsılmaz kıldın; Ama sen yüzünü gizleyince, Dehşete düştüm.</li>
      <li>Ya RAB, sana sesleniyorum, Rabbe yalvarıyorum:</li>
      <li>‹‹Ne yararı olur senin için dökülen kanımın, Ölüm çukuruna inersem? Toprak sana övgüler sunar mı, Senin sadakatini ilan eder mi?</li>
      <li>Dinle, ya RAB, acı bana; Yardımcım ol, ya RAB!››</li>
      <li>Yasımı şenliğe döndürdün, Çulumu çıkarıp beni sevinçle kuşattın.</li>
      <li>Öyle ki, gönlüm seni ilahilerle övsün, susmasın! Ya RAB Tanrım, sana sürekli şükredeceğim.</li>
    </ol>
  </li>
  <li>
    <ol>
      <li>Ya RAB, sana sığınıyorum. Utandırma beni hiçbir zaman! Adaletinle kurtar beni!</li>
      <li>Kulak ver bana, Çabuk yetiş, kurtar beni; Bir kaya ol bana sığınmam için, Güçlü bir kale ol kurtulmam için!</li>
      <li>Madem kayam ve kalem sensin, Öncülük et, yol göster bana Kendi adın uğruna.</li>
      <li>Bana kurdukları tuzaktan uzak tut beni, Çünkü sığınağım sensin.</li>
      <li>Ruhumu ellerine bırakıyorum, Ya RAB, sadık Tanrı, kurtar beni.</li>
      <li>Değersiz putlara bel bağlayanlardan tiksinirim, RABbe güvenirim ben.</li>
      <li>Sadakatinden ötürü sevinip coşacağım, Çünkü düşkün halimi görüyor, Çektiğim sıkıntıları biliyorsun,</li>
      <li>Beni düşman eline düşürmedin, Bastığım yerleri genişlettin.</li>
      <li>Acı bana, ya RAB, sıkıntıdayım, Üzüntü gözümü, canımı, içimi kemiriyor.</li>
      <li>Ömrüm acıyla, Yıllarım iniltiyle tükeniyor, Suçumdan ötürü gücüm zayıflıyor, Kemiklerim eriyor.</li>
      <li>Düşmanlarım yüzünden rezil oldum, Özellikle komşularıma. Tanıdıklarıma dehşet salar oldum; Beni sokakta görenler benden kaçar oldu.</li>
      <li>Gönülden çıkmış bir ölü gibi unutuldum, Kırılmış bir çömleğe döndüm.</li>
      <li>Birçoğunun fısıldaştığını duyuyorum, Her yer dehşet içinde, Bana karşı anlaştılar, Canımı almak için düzen kurdular.</li>
      <li>Ama ben sana güveniyorum, ya RAB, ‹‹Tanrım sensin!›› diyorum.</li>
      <li>Hayatım senin elinde, Kurtar beni düşmanlarımın pençesinden, Ardıma düşenlerden.</li>
      <li>Yüzün kulunu aydınlatsın, Sevgi göster, kurtar beni!</li>
      <li>Utandırma beni, ya RAB, sana sesleniyorum; Kötüler utansın, ölüler diyarında sesleri kesilsin.</li>
      <li>Sussun o yalancı dudaklar; Doğru insana karşı Gururla, tepeden bakarak, Küçümseyerek konuşan dudaklar.</li>
      <li>İyiliğin ne büyüktür, ya RAB, Onu senden korkanlar için saklarsın, Herkesin gözü önünde, Sana sığınanlara iyi davranırsın.</li>
      <li>İnsanların düzenlerine karşı, Koruyucu huzurunla üzerlerine kanat gerersin; Saldırgan dillere karşı Onları çardağında gizlersin.</li>
      <li>RABbe övgüler olsun, Kuşatılmış bir kentte Sevgisini bana harika biçimde gösterdi.</li>
      <li>Telaş içinde demiştim ki, ‹‹Huzurundan atıldım!›› Ama yardıma çağırınca seni, Yalvarışımı işittin.</li>
      <li>RABbi sevin, ey Onun sadık kulları! RAB kendisine bağlı olanları korur, Büyüklenenlerin ise tümüyle hakkından gelir.</li>
      <li>Ey RAB'be umut bağlayanlar, Güçlü ve yürekli olun!</li>
    </ol>
  </li>
  <li>
    <ol>
      <li>Ne mutlu isyanı bağışlanan, Günahı örtülen insana! edebiyat terimi. ‹‹Didaktik şiir›› anlamına gelebilir.</li>
      <li>Suçu RAB tarafından sayılmayan, Ruhunda hile bulunmayan insana ne mutlu!</li>
      <li>Sustuğum sürece Kemiklerim eridi, Gün boyu inlemekten.</li>
      <li>Çünkü gece gündüz Elin üzerimde ağırlaştı. Dermanım tükendi yaz sıcağında gibi. |iSela</li>
      <li>Günahımı açıkladım sana, Suçumu gizlemedim. ‹‹RABbe isyanımı itiraf edeceğim›› deyince, Günahımı, suçumu bağışladın. |iSela</li>
      <li>Bu nedenle her sadık kulun Ulaşılır olduğun zaman sana dua etsin. Engin sular taşsa bile ona erişemez.</li>
      <li>Sığınağım sensin, Beni sıkıntıdan korur, Çevremi kurtuluş ilahileriyle kuşatırsın. |iSela</li>
      <li>Eğiteceğim seni, gideceğin yolu göstereceğim, Öğüt vereceğim sana, Gözüm sendedir.</li>
      <li>At ya da katır gibi anlayışsız olmayın; Onları idare etmek için gem ve dizgin gerekir, Yoksa sana yaklaşmazlar.</li>
      <li>Kötülerin acısı çoktur, Ama RABbe güvenenleri Onun sevgisi kuşatır.</li>
      <li>Ey doğru insanlar, sevinç kaynağınız RAB olsun, coşun; Ey yüreği temiz olanlar, Hepiniz sevinç çığlıkları atın!</li>
    </ol>
  </li>
  <li>
    <ol>
      <li>Ey doğru insanlar, RABbe sevinçle haykırın! Dürüstlere Onu övmek yaraşır.</li>
      <li>Lir çalarak RABbe şükredin, On telli çenk eşliğinde Onu ilahilerle övün.</li>
      <li>Ona yeni bir ezgi söyleyin, Sevinç çığlıklarıyla sazınızı konuşturun.</li>
      <li>Çünkü RABbin sözü doğrudur, Her işi sadakatle yapar.</li>
      <li>Doğruluğu, adaleti sever, RABbin sevgisi yeryüzünü doldurur.</li>
      <li>Gökler RABbin sözüyle, Gök cisimleri ağzından çıkan solukla yaratıldı.</li>
      <li>Deniz sularını bir araya toplar, Engin suları ambarlara depolar.</li>
      <li>Bütün yeryüzü RABden korksun, Dünyada yaşayan herkes Ona saygı duysun.</li>
      <li>Çünkü O söyleyince, her şey var oldu; O buyurunca, her şey belirdi.</li>
      <li>RAB ulusların planlarını bozar, Halkların tasarılarını boşa çıkarır.</li>
      <li>Ama RABbin planları sonsuza dek sürer, Yüreğindeki tasarılar kuşaklar boyunca değişmez.</li>
      <li>Ne mutlu Tanrısı RAB olan ulusa, Kendisi için seçtiği halka!</li>
      <li>RAB göklerden bakar, Bütün insanları görür.</li>
      <li>Oturduğu yerden, Yeryüzünde yaşayan herkesi gözler.</li>
      <li>Herkesin yüreğini yaratan, Yaptıkları her şeyi tartan Odur.</li>
      <li>Ne büyük ordularıyla zafer kazanan kral var, Ne de büyük gücüyle kurtulan yiğit.</li>
      <li>Zafer için at boş bir umuttur, Büyük gücüne karşın kimseyi kurtaramaz.</li>
      <li>Ama RABbin gözü kendisinden korkanların, Sevgisine umut bağlayanların üzerindedir;</li>
      <li>Böylece onları ölümden kurtarır, Kıtlıkta yaşamalarını sağlar.</li>
      <li>Umudumuz RABdedir, Yardımcımız, kalkanımız Odur.</li>
      <li>Onda sevinç bulur yüreğimiz, Çünkü Onun kutsal adına güveniriz.</li>
      <li>Madem umudumuz sende, Sevgin üzerimizde olsun, ya RAB!</li>
    </ol>
  </li>
  <li>
    <ol>
      <li>Her zaman RABbe övgüler sunacağım, Övgüsü dilimden düşmeyecek.</li>
      <li>RABle övünürüm, Mazlumlar işitip sevinsin!</li>
      <li>Benimle birlikte RABbin büyüklüğünü duyurun, Adını birlikte yüceltelim.</li>
      <li>RABbe yöneldim, yanıt verdi bana, Bütün korkularımdan kurtardı beni.</li>
      <li>Ona bakanların yüzü ışıl ışıl parlar, Yüzleri utançtan kızarmaz.</li>
      <li>Bu mazlum yakardı, RAB duydu, Bütün sıkıntılarından kurtardı onu.</li>
      <li>RABbin meleği Ondan korkanların çevresine ordugah kurar, Kurtarır onları.</li>
      <li>Tadın da görün, RAB ne iyidir, Ne mutlu Ona sığınan adama!</li>
      <li>RABden korkun, ey Onun kutsalları, Çünkü Ondan korkanın eksiği olmaz.</li>
      <li>Genç aslanlar bile aç ve muhtaç olur; Ama RABbe yönelenlerden hiçbir iyilik esirgenmez.</li>
      <li>Gelin, ey çocuklar, dinleyin beni: Size RAB korkusunu öğreteyim.</li>
      <li>Kim yaşamdan zevk almak, İyi günler görmek istiyorsa,</li>
      <li>Dilini kötülükten, Dudaklarını yalandan uzak tutsun.</li>
      <li>Kötülükten sakının, iyilik yapın; Esenliği amaçlayın, ardınca gidin.</li>
      <li>RABbin gözleri doğru kişilerin üzerindedir, Kulakları onların yakarışına açıktır.</li>
      <li>RAB kötülük yapanlara karşıdır, Onların anısını yeryüzünden siler.</li>
      <li>Doğrular yakarır, RAB duyar; Bütün sıkıntılarından kurtarır onları.</li>
      <li>RAB gönlü kırıklara yakındır, Ruhu ezginleri kurtarır.</li>
      <li>Doğrunun dertleri çoktur, Ama RAB hepsinden kurtarır onu.</li>
      <li>Bütün kemiklerini korur, Hiçbiri kırılmaz.</li>
      <li>Kötü insanın sonu kötülükle biter, Cezasını bulur doğrulardan nefret edenler.</li>
      <li>RAB kullarını kurtarır, O'na sığınanların hiçbiri ceza görmez.</li>
    </ol>
  </li>
  <li>
    <ol>
      <li>Ya RAB, benimle uğraşanlarla sen uğraş, Benimle savaşanlarla sen savaş!</li>
      <li>Al küçük kalkanla büyük kalkanı, Yardımıma koş!</li>
      <li>Kaldır mızrağını, kargını beni kovalayanlara, ‹‹Seni ben kurtarırım›› de bana!</li>
      <li>Canıma kastedenler utanıp rezil olsun! Utançla geri çekilsin bana kötülük düşünenler!</li>
      <li>Rüzgarın sürüklediği saman çöpüne dönsünler, RABbin meleği artlarına düşsün!</li>
      <li>Karanlık ve kaygan olsun yolları, RABbin meleği kovalasın onları!</li>
      <li>Madem neden yokken bana gizli ağlar kurdular, Nedensiz çukur kazdılar,</li>
      <li>Başlarına habersiz felaket gelsin, Gizledikleri ağa kendileri tutulsun, Felakete uğrasınlar.</li>
      <li>O zaman RABde sevinç bulacağım, Beni kurtardığı için coşacağım.</li>
      <li>Bütün varlığımla şöyle diyeceğim: ‹‹Senin gibisi var mı, ya RAB, Mazlumu zorbanın elinden, Mazlumu ve yoksulu soyguncudan kurtaran?››</li>
      <li>Kötü niyetli tanıklar türüyor, Bilmediğim konuları soruyorlar.</li>
      <li>İyiliğime karşı kötülük ediyor, Yalnızlığa itiyorlar beni.</li>
      <li>Oysa onlar hastalanınca ben çula sarınır, Oruç tutup alçakgönüllü olurdum. Duam yanıtsız kalınca, Bir dost, bir kardeş yitirmiş gibi dolaşırdım. Kederden belim bükülürdü, Annesi için yas tutan biri gibi.</li>
      <li>Ama ben sendeleyince toplanıp sevindiler, Toplandı bana karşı tanımadığım alçaklar, Durmadan didiklediler beni.</li>
      <li>Tanrıtanımaz, alaycı soytarılar gibi, Diş gıcırdattılar bana.</li>
      <li>Ne zamana dek seyirci kalacaksın, ya Rab? Kurtar canımı bunların saldırısından, Hayatımı bu genç aslanlardan!</li>
      <li>Büyük toplantıda sana şükürler sunacağım, Kalabalığın ortasında sana övgüler dizeceğim.</li>
      <li>Sevinmesin boş yere bana düşman olanlar, Göz kırpmasınlar birbirlerine Nedensiz benden nefret edenler.</li>
      <li>Çünkü barış sözünü etmez onlar, Kurnazca düzen kurarlar ülkenin sakin insanlarına.</li>
      <li>Beni suçlamak için ağızlarını ardına kadar açtılar: ‹‹Oh! Oh!›› diyorlar, ‹‹İşte kendi gözümüzle gördük yaptıklarını!››</li>
      <li>Olup biteni sen de gördün, ya RAB, sessiz kalma, Ya Rab, benden uzak durma!</li>
      <li>Uyan, kalk savun beni, Uğraş hakkım için, ey Tanrım ve Rabbim!</li>
      <li>Adaletin uyarınca haklı çıkar beni, ya RAB, Tanrım benim! Gülmesinler halime!</li>
      <li>Demesinler içlerinden: ‹‹Oh! İşte buydu dileğimiz!››, Konuşmasınlar ardımdan: ‹‹Yedik başını!›› diye.</li>
      <li>Utansın kötü halime sevinenler, Kızarsın yüzleri hepsinin; Gururla karşıma dikilenler Utanca, rezalete bürünsün.</li>
      <li>Benim haklı çıkmamı isteyenler, Sevinç çığlıkları atıp coşsunlar; Şöyle desinler sürekli: ‹‹Kulunun esenliğinden hoşlanan RAB yücelsin!››</li>
      <li>O zaman gün boyu adaletin, Övgülerin dilimden düşmeyecek.</li>
    </ol>
  </li>
  <li>
    <ol>
      <li>Günah fısıldar kötü insana, Yüreğinin dibinden: Tanrı korkusu yoktur onda.</li>
      <li>Kendini öyle beğenmiş ki, Suçunu görmez, ondan tiksinmez.</li>
      <li>Ağzından kötülük ve yalan akar, Akıllanmaktan, iyilik yapmaktan vazgeçmiş.</li>
      <li>Yatağında bile fesat düşünür, Olumsuz yolda direnir, reddetmez kötülüğü.</li>
      <li>Ya RAB, sevgin göklere, Sadakatin gökyüzüne erişir.</li>
      <li>Doğruluğun ulu dağlara benzer, Adaletin uçsuz bucaksız enginlere. İnsanı da, hayvanı da koruyan sensin, ya RAB.</li>
      <li>Sevgin ne değerli, ey Tanrı! Kanatlarının gölgesine sığınır insanoğlu.</li>
      <li>Evindeki bolluğa doyarlar, Zevklerinin ırmağından içirirsin onlara.</li>
      <li>Çünkü yaşam kaynağı sensin, Senin ışığınla aydınlanırız.</li>
      <li>Sürekli göster Seni tanıyanlara sevgini, Yüreği temiz olanlara doğruluğunu.</li>
      <li>Gururlunun ayağı bana varmasın, Kötülerin eli beni kovmasın.</li>
      <li>Kötülük yapanlar oracıkta düştüler, Yıkıldılar, kalkamazlar artık.</li>
    </ol>
  </li>
  <li>
    <ol>
      <li>Kötülük edenlere kızıp üzülme, Suç işleyenlere özenme!</li>
      <li>Çünkü onlar ot gibi hemen solacak, Yeşil bitki gibi kuruyup gidecek.</li>
      <li>Sen RABbe güven, iyilik yap, Ülkede otur, sadakatle çalış.</li>
      <li>RABden zevk al, O senin içindeki istekleri yerine getirecektir.</li>
      <li>Her şeyi RABbe bırak, Ona güven, O gerekeni yapar.</li>
      <li>O senin doğruluğunu ışık gibi, Hakkını öğle güneşi gibi Aydınlığa çıkarır.</li>
      <li>RABbin önünde sakin dur, sabırla bekle; Kızıp üzülme işi yolunda olanlara, Kötü amaçlarına kavuşanlara.</li>
      <li>Kızmaktan kaçın, bırak öfkeyi, Üzülme, yalnız kötülüğe sürükler bu seni.</li>
      <li>Çünkü kötülerin kökü kazınacak, Ama RABbe umut bağlayanlar ülkeyi miras alacak.</li>
      <li>Yakında kötünün sonu gelecek, Yerini arasan da bulunmayacak.</li>
      <li>Ama alçakgönüllüler ülkeyi miras alacak, Derin bir huzurun zevkini tadacak.</li>
      <li>Kötü insan doğru insana düzen kurar, Diş gıcırdatır.</li>
      <li>Ama Rab kötüye güler, Çünkü bilir onun sonunun geldiğini.</li>
      <li>Kılıç çekti kötüler, yaylarını gerdi, Mazlumu, yoksulu yıkmak, Doğru yolda olanları öldürmek için.</li>
      <li>Ama kılıçları kendi yüreklerine saplanacak, Yayları kırılacak.</li>
      <li>Doğrunun azıcık varlığı, Pek çok kötünün servetinden iyidir.</li>
      <li>Çünkü kötülerin gücü kırılacak, Ama doğrulara RAB destek olacak.</li>
      <li>RAB yetkinlerin her gününü gözetir, Onların mirası sonsuza dek sürecek.</li>
      <li>Kötü günde utanmayacaklar, Kıtlıkta karınları doyacak.</li>
      <li>Ama kötüler yıkıma uğrayacak; RABbin düşmanları kır çiçekleri gibi kuruyup gidecek, Duman gibi dağılıp yok olacak.</li>
      <li>Kötüler ödünç alır, geri vermez; Doğrularsa cömertçe verir.</li>
      <li>RABbin kutsadığı insanlar ülkeyi miras alacak, Lanetlediği insanların kökü kazınacak.</li>
      <li>RAB insana sağlam adım attırır, İnsanın yolundan hoşnut olursa.</li>
      <li>Düşse bile yıkılmaz insan, Çünkü elinden tutan RABdir.</li>
      <li>Gençtim, ömrüm tükendi, Ama hiç görmedim doğru insanın terk edildiğini, Soyunun ekmek dilendiğini.</li>
      <li>O hep cömertçe ödünç verir, Soyu kutsanır.</li>
      <li>Kötülükten kaç, iyilik yap; Sonsuz yaşama kavuşursun.</li>
      <li>Çünkü RAB doğruyu sever, Sadık kullarını terk etmez. Onlar sonsuza dek korunacak, Kötülerinse kökü kazınacak.</li>
      <li>Doğrular ülkeyi miras alacak, Orada sonsuza dek yaşayacak.</li>
      <li>Doğrunun ağzından bilgelik akar, Dilinden adalet damlar.</li>
      <li>Tanrısının yasası yüreğindedir, Ayakları kaymaz.</li>
      <li>Kötü, doğruya pusu kurar, Onu öldürmeye çalışır.</li>
      <li>Ama RAB onu kötünün eline düşürmez, Yargılanırken mahkûm etmez.</li>
      <li>RABbe umut bağla, Onun yolunu tut, Ülkeyi miras almak üzere seni yükseltecektir. Kötülerin kökünün kazındığını göreceksin.</li>
      <li>Kötü ve acımasız adamı gördüm, İlk dikildiği toprakta yeşeren ağaç gibi Dal budak salıyordu;</li>
      <li>Geçip gitti, yok oldu, Aradım, bulunmaz oldu.</li>
      <li>Yetkin adamı gözle, doğru adama bak, Çünkü yarınlar barışseverindir.</li>
      <li>Ama başkaldıranların hepsi yok olacak, Kötülerin kökü kazınacak.</li>
      <li>Doğruların kurtuluşu RABden gelir, Sıkıntılı günde onlara kale olur.</li>
      <li>RAB onlara yardım eder, kurtarır onları, Kötülerin elinden alıp özgür kılar, Çünkü kendisine sığınırlar.</li>
    </ol>
  </li>
  <li>
    <ol>
      <li>Ya RAB, öfkelenip azarlama beni, Gazapla yola getirme!</li>
      <li>Okların içime saplandı, Elin üzerime indi.</li>
      <li>Öfken yüzünden sağlığım bozuldu, Günahım yüzünden rahatım kaçtı.</li>
      <li>Çünkü suçlarım başımdan aştı, Taşınmaz bir yük gibi sırtımda ağırlaştı.</li>
      <li>Akılsızlığım yüzünden Yaralarım iğrenç, irinli.</li>
      <li>Eğildim, iki büklüm oldum, Gün boyu yaslı dolaşıyorum.</li>
      <li>Çünkü belim ateş içinde, Sağlığım bozuk.</li>
      <li>Tükendim, ezildim alabildiğine, İnliyorum yüreğimin acısından.</li>
      <li>Ya Rab, bütün özlemlerimi bilirsin, İniltilerim senden gizli değil.</li>
      <li>Yüreğim çarpıyor, gücüm tükeniyor, Gözlerimin feri bile söndü.</li>
      <li>Eşim dostum kaçar oldu derdimden, Yakınlarım uzak duruyor benden.</li>
      <li>Canıma susayanlar bana tuzak kuruyor, Zararımı isteyenler kuyumu kazıyor, Gün boyu hileler düşünüyorlar.</li>
      <li>Ama ben bir sağır gibi duymuyorum, Bir dilsiz gibi ağzımı açmıyorum;</li>
      <li>Duymaz, Ağzında yanıt bulunmaz bir adama döndüm.</li>
      <li>Umudum sende, ya RAB, Sen yanıtlayacaksın, ya Rab, Tanrım benim!</li>
      <li>Çünkü dua ediyorum: ‹‹Halime sevinmesinler, Ayağım kayınca böbürlenmesinler!››</li>
      <li>Düşmek üzereyim, Acım hep içimde.</li>
      <li>Suçumu itiraf ediyorum, Günahım yüzünden kaygılanıyorum.</li>
      <li>Ama düşmanlarım güçlü ve dinç, Yok yere benden nefret edenler çok.</li>
      <li>İyiliğe karşı kötülük yapanlar bana karşı çıkar, İyiliğin peşinde olduğum için.</li>
      <li>Beni terk etme, ya RAB! Ey Tanrım, benden uzak durma!</li>
      <li>Yardımıma koş, Ya Rab, kurtuluşum benim!</li>
    </ol>
  </li>
  <li>
    <ol>
      <li>Karar verdim: ‹‹Adımlarıma dikkat edeceğim, Dilimi günahtan sakınacağım; Karşımda kötü biri oldukça, Ağzıma gem vuracağım.››</li>
      <li>Dilimi tutup sustum, Hep kaçındım konuşmaktan, yararı olsa bile. Acım alevlendi,</li>
      <li>Yüreğim tutuştu içimde, Ateş aldı derin derin düşünürken, Şu sözler döküldü dilimden:</li>
      <li>‹‹Bildir bana, ya RAB, sonumu, Sayılı günlerimi; Bileyim ömrümün ne kadar kısa olduğunu!</li>
      <li>Yalnız bir karış ömür verdin bana, Hiç kalır hayatım senin önünde. Her insan bir soluktur sadece, En güçlü çağında bile. |iSela</li>
      <li>‹‹Bir gölge gibi dolaşır insan, Boş yere çırpınır, Mal biriktirir, kime kalacağını bilmeden.</li>
      <li>‹‹Ne bekleyebilirim şimdi, ya Rab? Umudum sende.</li>
      <li>Kurtar beni bütün isyanlarımdan, Aptalların hakaretine izin verme.</li>
      <li>Sustum, açmayacağım ağzımı; Çünkü sensin bunu yapan.</li>
      <li>Uzaklaştır üzerimden yumruklarını, Tokadının altında mahvoldum.</li>
      <li>Sen insanı suçundan ötürü Azarlayarak yola getirirsin, Güve gibi tüketirsin sevdiği şeyleri. Her insan bir soluktur sadece. |iSela</li>
      <li>‹‹Duamı işit, ya RAB, Kulak ver yakarışıma, Gözyaşlarıma kayıtsız kalma! Çünkü ben bir garibim senin yanında, Bir yabancı, atalarım gibi.</li>
      <li>Uzaklaştır üzerimden bakışlarını, Göçüp yok olmadan mutlu olayım!››</li>
    </ol>
  </li>
  <li>
    <ol>
      <li>RABbi sabırla bekledim; Bana yönelip yakarışımı duydu.</li>
      <li>Ölüm çukurundan, Balçıktan çıkardı beni, Ayaklarımı kaya üzerinde tuttu, Kaymayayım diye.</li>
      <li>Ağzıma yeni bir ezgi, Tanrımıza bir övgü ilahisi koydu. Çokları görüp korkacak Ve RABbe güvenecekler.</li>
      <li>Ne mutlu RABbe güvenen insana, Gururluya, yalana sapana ilgi duymayana.</li>
      <li>Ya RAB, Tanrım, Harikaların, düşüncelerin ne çoktur bizim için; Sana eş koşulmaz! Duyurmak, anlatmak istesem yaptıklarını, Saymakla bitmez.</li>
      <li>Kurbandan, sunudan hoşnut olmadın, Ama kulaklarımı açtın. Yakmalık sunu, günah sunusu da istemedin.</li>
      <li>O zaman şöyle dedim: ‹‹İşte geldim; Kutsal Yazı tomarında benim için yazılmıştır. Ey Tanrım, senin isteğini yapmaktan zevk alırım ben, Yasan yüreğimin derinliğindedir.››</li>
      <li>Büyük toplantıda müjdelerim senin zaferini, Sözümü esirgemem, Ya RAB, bildiğin gibi!</li>
      <li>Zaferini içimde gizlemem, Bağlılığını ve kurtarışını duyururum, Sevgini, sadakatini saklamam büyük topluluktan.</li>
      <li>Ya RAB, esirgeme sevecenliğini benden! Sevgin, sadakatin hep korusun beni!</li>
      <li>Sayısız belalar çevremi sardı, Suçlarım bana yetişti, önümü göremiyorum; Başımdaki saçlardan daha çoklar, Çaresiz kaldım.</li>
      <li>Ne olur, ya RAB, kurtar beni! Yardımıma koş, ya RAB!</li>
      <li>Utansın canımı almaya çalışanlar, Yüzleri kızarsın! Geri dönsün zararımı isteyenler, Rezil olsunlar!</li>
      <li>Bana, ‹‹Oh! Oh!›› çekenler Dehşete düşsün utançlarından!</li>
      <li>Sende neşe ve sevinç bulsun Bütün sana yönelenler! ‹‹RAB yücedir!›› desin hep Senin kurtarışını özleyenler!</li>
      <li>Bense mazlum ve yoksulum, Düşün beni, ya Rab. Yardımcım ve kurtarıcım sensin, Geç kalma, ey Tanrım!</li>
    </ol>
  </li>
  <li>
    <ol>
      <li>Ne mutlu yoksulu düşünene! RAB kurtarır onu kötü günde.</li>
      <li>Korur RAB, yaşatır onu, Ülkede mutlu kılar, Terk etmez düşmanlarının eline.</li>
      <li>Destek olur RAB ona Yatağa düşünce; Hastalandığında sağlığa kavuşturur onu.</li>
      <li>‹‹Acı bana, ya RAB!›› dedim, ‹‹Şifa ver bana, çünkü sana karşı günah işledim!››</li>
      <li>Kötü konuşuyor düşmanlarım ardımdan: ‹‹Ne zaman ölecek adı batası?›› diyorlar.</li>
      <li>Biri beni görmeye geldi mi, boş laf ediyor, Fesat topluyor içinde, Sonra dışarı çıkıp fesadı yayıyor.</li>
      <li>Benden nefret edenlerin hepsi Fısıldaşıyor aralarında bana karşı, Zararımı düşünüyorlar,</li>
      <li>‹‹Başına öyle kötü bir şey geldi ki›› diyorlar, ‹‹Yatağından kalkamaz artık.››</li>
      <li>Ekmeğimi yiyen, güvendiğim yakın dostum bile İhanet etti bana.</li>
      <li>Bari sen acı bana, ya RAB, kaldır beni. Bunların hakkından geleyim.</li>
      <li>Düşmanım zafer çığlığı atmazsa, O zaman anlarım benden hoşnut kaldığını.</li>
      <li>Dürüstlüğümden ötürü bana destek olur, Sonsuza dek beni huzurunda tutarsın.</li>
      <li>Öncesizlikten sonsuza dek, Övgüler olsun İsrail'in Tanrısı RAB'be! Amin! Amin!</li>
    </ol>
  </li>
  <li>
    <ol>
      <li>Geyik akarsuları nasıl özlerse, Canım da seni öyle özler, ey Tanrı! yazılır.</li>
      <li>Canım Tanrıya, yaşayan Tanrıya susadı; Ne zaman görmeye gideceğim Tanrının yüzünü?</li>
      <li>Gözyaşlarım ekmeğim oldu gece gündüz, Gün boyu, ‹‹Nerede senin Tanrın?›› dedikleri için.</li>
      <li>Anımsayınca içim içimi yiyor, Nasıl toplulukla birlikte yürür, Tanrının evine kadar alaya öncülük ederdim, Sevinç ve şükran sesleri arasında, Bayram eden bir kalabalıkla birlikte.</li>
      <li>Neden üzgünsün, ey gönlüm, Neden içim huzursuz? Tanrıya umut bağla, Çünkü Ona yine övgüler sunacağım; O benim kurtarıcım ve Tanrımdır.</li>
      <li>Gönlüm üzgün, Bu yüzden seni anımsıyorum, ey Tanrım. Şeria yöresinde, Hermon ve Misar dağlarında Çağlayanların gümbürdeyince, Enginler birbirine sesleniyor, Bütün dalgaların, sellerin üzerimden geçiyor.</li>
      <li>Gündüz RAB sevgisini gösterir, Gece ilahi söyler, dua ederim Yaşamımın Tanrısına.</li>
      <li>Kayam olan Tanrıma diyorum ki, ‹‹Neden beni unuttun? Niçin düşmanlarımın baskısı altında Yaslı gezeyim?››</li>
      <li>Gün boyu hasımlarım: ‹‹Nerede senin Tanrın?›› diyerek Bana sataştıkça, Kemiklerim kırılıyor sanki.</li>
      <li>Neden üzgünsün, ey gönlüm, Neden içim huzursuz? Tanrı'ya umut bağla, Çünkü O'na yine övgüler sunacağım; O benim kurtarıcım ve Tanrım'dır.</li>
    </ol>
  </li>
  <li>
    <ol>
      <li>Hakkımı ara, ey Tanrı, Savun beni vefasız ulusa karşı, Kurtar hileci, haksız insandan.</li>
      <li>Çünkü sen Tanrım, kalemsin; Neden beni reddettin? Niçin düşmanlarımın baskısı altında Yaslı gezeyim?</li>
      <li>Gönder ışığını, gerçeğini, Yol göstersinler bana, Senin kutsal dağına, konutuna götürsünler beni.</li>
      <li>O zaman Tanrının sunağına, Neşe, sevinç kaynağım Tanrıya gideceğim Ve sana, ey Tanrı, Tanrım benim, Lirle şükredeceğim.</li>
      <li>Neden üzgünsün, ey gönlüm, Neden içim huzursuz? Tanrı'ya umut bağla, Çünkü O'na yine övgüler sunacağım; O benim kurtarıcım ve Tanrım'dır.</li>
    </ol>
  </li>
  <li>
    <ol>
      <li>Ey Tanrı, kulaklarımızla duyduk, Atalarımız anlattı bize, Neler yaptığını onların gününde, eski günlerde.</li>
      <li>Elinle ulusları kovdun, Ama atalarımıza yer verdin; Halkları kırdın, Ama atalarımızın yayılmasını sağladın.</li>
      <li>Onlar ülkeyi kılıçla kazanmadılar, Kendi bilekleriyle zafere ulaşmadılar. Senin sağ elin, bileğin, yüzünün ışığı sayesinde oldu bu; Çünkü sen onları sevdin.</li>
      <li>Ey Tanrı, kralım sensin, Buyruk ver de Yakup soyu kazansın!</li>
      <li>Senin sayende düşmanlarımızı püskürteceğiz, Senin adınla karşıtlarımızı ezeceğiz.</li>
      <li>Çünkü ben yayıma güvenmem, Kılıcım da beni kurtarmaz;</li>
      <li>Ancak sensin bizi düşmanlarımızdan kurtaran, Bizden nefret edenleri utanca boğan.</li>
      <li>Her gün Tanrıyla övünür, Sonsuza dek adına şükran sunarız. |iSela</li>
      <li>Ne var ki, reddettin bizi, aşağıladın, Artık ordularımızla savaşa çıkmıyorsun.</li>
      <li>Düşman karşısında bizi gerilettin, Bizden tiksinenler bizi soydu.</li>
      <li>Kasaplık koyuna çevirdin bizi, Ulusların arasına dağıttın.</li>
      <li>Yok pahasına sattın halkını, Üstelik satıştan hiçbir şey kazanmadan.</li>
      <li>Bizi komşularımızın yüzkarası, Çevremizdekilerin eğlencesi, alay konusu ettin.</li>
      <li>Ulusların diline düşürdün bizi, Gülüyor halklar halimize.</li>
      <li>Rezilliğim gün boyu karşımda, Utancımdan yerin dibine geçtim</li>
      <li>Hakaret ve sövgü duya duya, Öç almak isteyen düşman karşısında.</li>
      <li>Bütün bunlar başımıza geldi, Yine de seni unutmadık, Antlaşmana ihanet etmedik,</li>
      <li>Döneklik etmedik, Adımlarımız senin yolundan sapmadı.</li>
      <li>Oysa sen bizi ezdin, ülkemizi çakalların uğrağı ettin, Üstümüzü koyu karanlıkla örttün.</li>
      <li>Eğer Tanrımızın adını unutsaydık, Yabancı bir ilaha ellerimizi açsaydık,</li>
      <li>Tanrı bunu ortaya çıkarmaz mıydı? Çünkü O yürekteki gizleri bilir.</li>
      <li>Senin uğruna her gün öldürülüyoruz, Kasaplık koyun sayılıyoruz.</li>
      <li>Uyan, ya Rab! Niçin uyuyorsun? Kalk! Sonsuza dek terk etme bizi!</li>
      <li>Niçin yüzünü gizliyorsun? Neden mazlum halimizi, üzerimizdeki baskıyı unutuyorsun?</li>
      <li>Çünkü yere serildik, Bedenimiz toprağa yapıştı.</li>
      <li>Kalk, yardım et bize! Kurtar bizi sevgin uğruna!</li>
    </ol>
  </li>
  <li>
    <ol>
      <li>Yüreğimden güzel sözler taşıyor, Kral için söylüyorum şiirlerimi, Dilim usta bir yazarın kalemi gibi olsun.</li>
      <li>Sen insanların en güzelisin, Lütuf saçılmış dudaklarına. Çünkü Tanrı seni sonsuza dek kutsamış.</li>
      <li>Ey yiğit savaşçı, kuşan kılıcını beline, Görkemine, yüceliğine bürün.</li>
      <li>At sırtında görkeminle, zaferle ilerle, Gerçek ve adalet uğruna Sağ elin korkunç işler göstersin. ‹‹Gerçek ve alçakgönüllülük, adalet uğruna››.</li>
      <li>Okların sivridir, Kral düşmanlarının yüreğine saplanır, Halklar ayaklarının altına serilir.</li>
      <li>Ey Tanrı, tahtın sonsuzluklar boyunca kalıcıdırfö, Krallığının asası adalet asasıdır. da ‹‹Tanrının sana armağan ettiği krallık sonsuzluklar boyunca kalıcıdır››.</li>
      <li>Doğruluğu sever, kötülükten nefret edersin. Bunun için Tanrı, senin Tanrın, Seni sevinç yağıyla Arkadaşlarından daha çok meshetti.</li>
      <li>Giysilerinin tümü mür, öd, tarçın kokuyor; Fildişi saraylardan gelen çalgı sesleri seni eğlendiriyor!</li>
      <li>Kral kızları senin saygın kadınların arasında, Kraliçe, Ofir altınları içinde senin sağında duruyor.</li>
      <li>Dinle, ey kral kızı, bak, kulak ver, Halkını, baba evini unut.</li>
      <li>Kral senin güzelliğine vuruldu, Efendin olduğu için önünde eğil.</li>
      <li>Sur halkı armağan getirecek, Halkın zenginleri lütfunu kazanmak isteyecek.</li>
      <li>Kral kızı odasında ışıl ışıl parıldıyor, Giysisi altınla dokunmuş.</li>
      <li>İşlemeli giysiler içinde kralın önüne çıkarılacak, Arkadaşları, ona eşlik eden kızlar sana getirilecek.</li>
      <li>Sevinç ve coşkuyla götürülecek, Kralın sarayına girecekler.</li>
      <li>Atalarının yerini oğulların alacak, Onları önder yapacaksın bütün ülkeye.</li>
      <li>Adını kuşaklar boyunca yaşatacağım, Böylece halklar sonsuza dek övecek seni.</li>
    </ol>
  </li>
  <li>
    <ol>
      <li>Tanrı sığınağımız ve gücümüzdür, Sıkıntıda hep yardıma hazırdır. bilinmeyen bir müzik terimi.</li>
      <li>Bu yüzden korkmayız yeryüzü altüst olsa, Dağlar denizlerin bağrına devrilse,</li>
      <li>Sular kükreyip köpürse, Kabaran deniz dağları titretse bile. |iSela</li>
      <li>Bir ırmak var ki, suları sevinç getirir Tanrı kentine, Yüceler Yücesinin kutsal konutuna.</li>
      <li>Tanrı onun ortasındadır, Sarsılmaz o kent. Gün doğarken Tanrı ona yardım eder.</li>
      <li>Uluslar kükrüyor, krallıklar sarsılıyor, Tanrı gürleyince yeryüzü eriyip gidiyor.</li>
      <li>Her Şeye Egemen RAB bizimledir, Yakupun Tanrısı kalemizdir. |iSela</li>
      <li>Gelin, görün RABbin yaptıklarını, Yeryüzüne getirdiği yıkımları.</li>
      <li>Savaşları durdurur yeryüzünün dört bucağında, Yayları kırar, mızrakları parçalar, Kalkanları yakar.</li>
      <li>‹‹Sakin olun, bilin ki, Tanrı benim! Uluslar arasında yüceleceğim, Yeryüzünde yüceleceğim!››</li>
      <li>Her Şeye Egemen RAB bizimledir, Yakup'un Tanrısı kalemizdir. |iSela</li>
    </ol>
  </li>
  <li>
    <ol>
      <li>Ey bütün uluslar, el çırpın! Sevinç çığlıkları atın Tanrının onuruna!</li>
      <li>Ne müthiştir yüce RAB, Bütün dünyanın ulu Kralı.</li>
      <li>Halkları altımıza, Ulusları ayaklarımızın dibine serer.</li>
      <li>Sevdiği Yakupun gururu olan mirasımızı O seçti bizim için. |iSela</li>
      <li>RAB Tanrı sevinç çığlıkları, Boru sesleri arasında yükseldi.</li>
      <li>Ezgiler sunun Tanrıya, ezgiler; Ezgiler sunun Kralımıza, ezgiler!</li>
      <li>Çünkü Tanrı bütün dünyanın kralıdır, Maskil sunun! edebiyat terimi. ‹‹Didaktik şiir›› anlamına gelebilir.</li>
      <li>Tanrı kutsal tahtına oturmuş, Krallık eder uluslara.</li>
      <li>Ulusların önderleri İbrahim'in Tanrısı'nın halkıyla bir araya gelmiş; Çünkü Tanrı'ya aittir yeryüzü kralları. O çok yücedir.</li>
    </ol>
  </li>
  <li>
    <ol>
      <li>RAB büyüktür ve yalnız O övülmeye değer Tanrımızın kentinde, kutsal dağında.</li>
      <li>Yükselir zarafetle, Bütün yeryüzünün sevinci Siyon Dağı, Safonunfş doruğu, ulu Kralın kenti.</li>
      <li>Tanrı onun kalelerinde Sağlam kule olarak gösterdi kendini.</li>
      <li>Krallar toplandı, Birlikte Siyonun üzerine yürüdüler.</li>
      <li>Ama onu görünce şaşkına döndüler, Dehşete düşüp kaçtılar.</li>
      <li>Doğum sancısı tutan kadın gibi, Bir titreme aldı onları orada.</li>
      <li>Doğu rüzgarının parçaladığı ticaret gemileri gibi Yok ettin onları.</li>
      <li>Her Şeye Egemen RABbin kentinde, Tanrımızın kentinde, Nasıl duyduksa, öyle gördük. Tanrı onu sonsuza dek güvenlik içinde tutacak. |iSela</li>
      <li>Ey Tanrı, tapınağında, Ne kadar vefalı olduğunu düşünüyoruz.</li>
      <li>Adın gibi, ey Tanrı, övgün de Dünyanın dört bucağına varıyor. Sağ elin zafer dolu.</li>
      <li>Sevinsin Siyon Dağı, Coşsun Yahuda beldeleri Senin yargılarınla!</li>
      <li>Siyonun çevresini gezip dolanın, Kulelerini sayın,</li>
      <li>Surlarına dikkatle bakın, Kalelerini yoklayın ki, Gelecek kuşağa anlatasınız:</li>
      <li>Bu Tanrı sonsuza dek bizim Tanrımız olacak, Bize hep yol gösterecektir.</li>
    </ol>
  </li>
  <li>
    <ol>
      <li>Ey bütün halklar, dinleyin! Kulak verin hepiniz, ey dünyada yaşayanlar,</li>
      <li>Halk çocukları, bey çocukları, Zenginler, yoksullar!</li>
      <li>Bilgelik dökülecek ağzımdan, Anlayış sağlayacak içimdeki düşünceler,</li>
      <li>Kulak vereceğim özdeyişlere, Lirle yorumlayacağım bilmecemi.</li>
      <li>Niçin korkayım kötü günlerde Niyeti bozuk düşmanlarım çevremi sarınca?</li>
      <li>Onlar varlıklarına güvenir, Büyük servetleriyle böbürlenirler.</li>
      <li>Kimse kimsenin hayatının bedelini ödeyemez, Tanrıya fidye veremez.</li>
      <li>Çünkü hayatın fidyesi büyüktür, Kimse ödemeye yeltenmemeli.</li>
      <li>Böyle olmasa, Sonsuza dek yaşar insan, Mezar yüzü görmez.</li>
      <li>Kuşkusuz herkes biliyor bilgelerin öldüğünü, Aptallarla budalaların yok olduğunu. Mallarını başkalarına bırakıyorlar.</li>
      <li>Mezarları, sonsuza dek evleri, Kuşaklar boyu konutları olacak, Topraklarına kendi adlarını verseler bile. evleri, kuşaklar boyu konutları olacak››, Masoretik metin ‹‹ ‹Evlerimiz sonsuza dek kalacak› diye düşünüyorlar››.</li>
      <li>Bütün gösterişine karşın geçicidir insan, Ölüp giden hayvanlar gibi.</li>
      <li>Budalaların yolu, Onların sözünü onaylayanların sonu budur. |iSela</li>
      <li>Sürü gibi ölüler diyarına sürülecekler, Ölüm güdecek onları. Tan ağarınca doğrular onlara egemen olacak, Cesetleri çürüyecek, Ölüler diyarı onlara konut olacak.</li>
      <li>Ama Tanrı beni Ölüler diyarının pençesinden kurtaracak Ve yanına alacak. |iSela</li>
      <li>Korkma biri zenginleşirse, Evinin görkemi artarsa.</li>
      <li>Çünkü ölünce hiçbir şey götüremez, Görkemi onunla mezara gitmez.</li>
      <li>Yaşarken kendini mutlu saysa bile, Başarılı olunca övülse bile.</li>
      <li>Atalarının kuşağına katılacak, Onlar ki asla ışık yüzü görmeyecekler.</li>
      <li>Bütün gösterişine karşın anlayışsızdır insan, Ölüp giden hayvanlar gibi.</li>
    </ol>
  </li>
  <li>
    <ol>
      <li>Güçlü olan Tanrı, RAB konuşuyor; Güneşin doğduğu yerden battığı yere kadar Yeryüzünün tümüne sesleniyor.</li>
      <li>Güzelliğin doruğu Siyondan Parıldıyor Tanrı.</li>
      <li>Tanrımız geliyor, sessiz kalmayacak, Önünde yanan ateş her şeyi kül ediyor, Çevresinde şiddetli bir fırtına esiyor.</li>
      <li>Halkını yargılamak için Yere göğe sesleniyor:</li>
      <li>‹‹Toplayın önüme sadık kullarımı, Kurban keserek benimle antlaşma yapanları.››</li>
      <li>Gökler Onun doğruluğunu duyuruyor, Çünkü yargıç Tanrının kendisidir. |iSela</li>
      <li>‹‹Ey halkım, dinle de konuşayım, Ey İsrail, sana karşı tanıklık edeyim: Ben Tanrıyım, senin Tanrınım!</li>
      <li>Kurbanlarından ötürü seni azarlamıyorum, Yakmalık sunuların sürekli önümde.</li>
      <li>Ne evinden bir boğa, Ne de ağıllarından bir teke alacağım.</li>
      <li>Çünkü bütün orman yaratıkları, Dağlardaki bütün hayvanlar benimdir.</li>
      <li>Dağlardaki bütün kuşları korurum, Kırlardaki bütün yabanıl hayvanlar benimdir.</li>
      <li>Acıksam sana söylemezdim, Çünkü bütün dünya ve içindekiler benimdir.</li>
      <li>Ben boğa eti yer miyim? Ya da keçi kanı içer miyim?</li>
      <li>Tanrıya şükran kurbanı sun, Yüceler Yücesine adadığın adakları yerine getir.</li>
      <li>Sıkıntılı gününde seslen bana, Seni kurtarırım, sen de beni yüceltirsin.</li>
      <li>Ama Tanrı kötüye şöyle diyor: ‹‹Kurallarımı ezbere okumaya Ya da antlaşmamı ağzına almaya ne hakkın var?</li>
      <li>Çünkü yola getirilmekten nefret ediyor, Sözlerimi arkana atıyorsun.</li>
      <li>Hırsız görünce onunla dost oluyor, Zina edenlere ortak oluyorsun.</li>
      <li>Ağzını kötülük için kullanıyor, Dilini yalana koşuyorsun.</li>
      <li>Oturup kardeşine karşı konuşur, Annenin oğluna kara çalarsın.</li>
      <li>Sen bunları yaptın, ben sustum, Beni kendin gibi sandın. Seni azarlıyorum, Suçlarını gözünün önüne seriyorum.</li>
      <li>‹‹Dikkate alın bunu, ey Tanrıyı unutan sizler! Yoksa parçalarım sizi, kurtaran olmaz.</li>
      <li>Kim şükran kurbanı sunarsa beni yüceltir; Yolunu düzeltene kurtarışımı göstereceğim.››</li>
    </ol>
  </li>
  <li>
    <ol>
      <li>Ey Tanrı, lütfet bana, Sevgin uğruna; Sil isyanlarımı, Sınırsız merhametin uğruna.</li>
      <li>Tümüyle yıka beni suçumdan, Arıt beni günahımdan.</li>
      <li>Çünkü biliyorum isyanlarımı, Günahım sürekli karşımda.</li>
      <li>Sana karşı, yalnız sana karşı günah işledim, Senin gözünde kötü olanı yaptım. Öyle ki, konuşurken haklı, Yargılarken adil olasın.</li>
      <li>Nitekim suç içinde doğdum ben, Günah içinde annem bana hamile kaldı.</li>
      <li>Madem sen gönülde sadakat istiyorsun, Bilgelik öğret bana yüreğimin derinliklerinde.</li>
      <li>Beni mercanköşkotuyla arıt, paklanayım, Yıka beni, kardan beyaz olayım.</li>
      <li>Neşe, sevinç sesini duyur bana, Bayram etsin ezdiğin kemikler.</li>
      <li>Bakma günahlarıma, Sil bütün suçlarımı.</li>
      <li>Ey Tanrı, temiz bir yürek yarat, Yeniden kararlı bir ruh var et içimde.</li>
      <li>Beni huzurundan atma, Kutsal Ruhunu benden alma.</li>
      <li>Geri ver bana sağladığın kurtuluş sevincini, Bana destek ol, istekli bir ruh ver.</li>
      <li>Başkaldıranlara senin yollarını öğreteyim, Günahkârlar geri dönsün sana.</li>
      <li>Kurtar beni kan dökme suçundan, Ey Tanrı, beni kurtaran Tanrı, Dilim senin kurtarışını ilahilerle övsün.</li>
      <li>Ya Rab, aç dudaklarımı, Ağzım senin övgülerini duyursun.</li>
      <li>Çünkü sen kurbandan hoşlanmazsın, Yoksa sunardım sana, Yakmalık sunudan hoşnut kalmazsın.</li>
      <li>Senin kabul ettiğin kurban alçakgönüllü bir ruhtur, Alçakgönüllü ve pişman bir yüreği hor görmezsin, ey Tanrı.</li>
      <li>Lütfet, Siyona iyilik yap, Yeruşalimin surlarını onar.</li>
      <li>O zaman doğru sunulan kurbanlar, Yakmalık sunular, tümüyle yakmalık sunular, Seni hoşnut kılar; O zaman sunağında boğalar sunulur.</li>
    </ol>
  </li>
  <li>
    <ol>
      <li>Niçin kötülüğünle böbürlenirsin, ey kabadayı, Tanrının sadık kullarına karşı Bütün gün dilin yıkım tasarlar Keskin ustura gibi, ey hilekâr.</li>
      <li>İyilikten çok kötülüğü, Doğru konuşmaktan çok yalanı seversin. |iSela</li>
      <li>Seni hileli dil seni! Her yıkıcı sözü seversin.</li>
      <li>Ama Tanrı seni sonsuza dek yıkacak, Seni kapıp çadırından fırlatacak, Yaşam diyarından kökünü sökecek. |iSela</li>
      <li>Doğrular bunu görünce korkacak, Gülerek şöyle diyecekler:</li>
      <li>‹‹İşte bu adam, Tanrıya sığınmak istemedi, Servetinin bolluğuna güvendi, Başkalarını yıkarak güçlendi!››</li>
      <li>Ama ben Tanrının evinde yeşeren zeytin ağacı gibiyim, Sonsuza dek Tanrının sevgisine güvenirim.</li>
      <li>Sürekli sana şükrederim yaptıkların için, Sadık kullarının önünde umut bağlarım, Çünkü adın iyidir.</li>
    </ol>
  </li>
  <li>
    <ol>
      <li>Akılsız içinden, ‹‹Tanrı yok!›› der. İnsanlar bozuldu, iğrençlik aldı yürüdü, İyilik eden yok. sazlar››.</li>
      <li>Tanrı göklerden bakar oldu insanlara, Akıllı, Tanrıya yönelen biri var mı diye.</li>
      <li>Hepsi saptı, Tümü yozlaştı, İyilik eden yok, Bir kişi bile!</li>
      <li>Suç işleyenler görmüyor mu? Halkımı ekmek yer gibi yiyor, Tanrıya yakarmıyorlar.</li>
      <li>Ama korkulmayacak yerde korkacaklar, Çünkü Tanrı seni kuşatanların kemiklerini dağıtacak, Onları reddettiği için hepsini utandıracak.</li>
      <li>Keşke İsrail'in kurtuluşu Siyon'dan gelse! Tanrı halkını eski gönencine kavuşturunca, Yakup soyu sevinecek, İsrail halkı coşacak.</li>
    </ol>
  </li>
  <li>
    <ol>
      <li>Ey Tanrı, beni adınla kurtar, Gücünle akla beni!</li>
      <li>Ey Tanrı, duamı dinle, Kulak ver ağzımdan çıkan sözlere.</li>
      <li>Çünkü küstahlar bana saldırıyor, Zorbalar canımı almak istiyor, Tanrıya aldırmıyorlar. |iSela</li>
      <li>İşte Tanrı benim yardımcımdır, Tek desteğim Rabdir.</li>
      <li>Düşmanlarım yaptıkları kötülüğün cezasını bulsun, Sadakatin uyarınca yok et onları.</li>
      <li>Ya RAB, sana gönülden bir kurban sunacağım, Adına şükredeceğim, çünkü adın iyidir.</li>
      <li>Beni bütün sıkıntılarımdan kurtardın, Gözlerim düşmanlarımın yok oluşunu gördü.</li>
    </ol>
  </li>
  <li>
    <ol>
      <li>Ey Tanrı, kulak ver duama, Sırt çevirme yalvarışıma!</li>
      <li>Dikkatini çevir, yanıt ver bana. Düşüncelerim beni rahatsız ediyor, şaşkınım</li>
      <li>Düşman sesinden, kötünün baskısından; Çünkü sıkıntıya sokuyorlar beni, Öfkeyle üstüme üstüme geliyorlar.</li>
      <li>Yüreğim sızlıyor içimde, Ölüm dehşeti çöktü üzerime.</li>
      <li>Korku ve titreme sardı beni, Ürperti kapladı içimi.</li>
      <li>‹‹Keşke güvercin gibi kanatlarım olsaydı!›› Dedim kendi kendime, ‹‹Uçar, rahatlardım.</li>
      <li>Uzaklara kaçar, Çöllerde konaklardım. |iSela</li>
      <li>Sert rüzgara, kasırgaya karşı Hemen bir barınak bulurdum.››</li>
      <li>Şaşkına çevir kötüleri, ya Rab, karıştır dillerini, Çünkü kentte şiddet ve çatışma görüyorum.</li>
      <li>Gece gündüz kent surları üzerinde dolaşırlar, Haksızlık, fesat dolu kentin içi.</li>
      <li>Yıkıcılık kentin göbeğinde, Zorbalık, hile eksilmez meydanından.</li>
      <li>Beni aşağılayan bir düşman olsaydı, Katlanabilirdim; Bana küstahlık eden bir hasım olsaydı, Gizlenebilirdim.</li>
      <li>Ama sensin, bana denk, Yoldaşım, yakın arkadaşım.</li>
      <li>Birlikte tatlı tatlı yarenlik eder, Toplulukla Tanrının evine giderdik.</li>
      <li>Ölüm yakalasın düşmanlarımı ansızın, Diri diri ölüler diyarına insinler; Çünkü içleri ve evleri kötülük dolu.</li>
      <li>Bense Tanrıya seslenirim, RAB kurtarır beni.</li>
      <li>Sabah, öğlen, akşam kederimden feryat ederim, O işitir sesimi.</li>
      <li>Bana karşı girişilen savaştan Esenlikle kurtarır canımı, Sayısı çok da olsa karşıtlarımın.</li>
      <li>Öncesizlikten bu yana tahtında oturan Tanrı, Duyacak ve ezecek onları. |iSela Çünkü hiç değişmiyor Ve Tanrıdan korkmuyorlar.</li>
      <li>Yoldaşım dostlarına saldırarak Yaptığı antlaşmayı bozdu.</li>
      <li>Ağzından bal damlar, Ama yüreğinde savaş var. Sözleri yağdan yumuşak, Ama yalın birer kılıçtır.</li>
      <li>Yükünü RABbe bırak, O sana destek olur. Asla izin vermez Doğru insanın sarsılmasına.</li>
      <li>Ama sen, ey Tanrı, ölüm çukuruna atacaksın kötüleri, Günlerinin yarısını görmeyecek katillerle hainler; Bense sana güveniyorum.</li>
    </ol>
  </li>
  <li>
    <ol>
      <li>Acı bana, ey Tanrı, Çünkü ayak altında çiğniyor insanlar beni, Gün boyu saldırıp eziyorlar.</li>
      <li>Düşmanlarım ayak altında çiğniyor beni her gün, Küstahça saldırıyor çoğu.</li>
      <li>Sana güvenirim korktuğum zaman.</li>
      <li>Tanrıya, sözünü övdüğüm Tanrıya Güvenirim ben, korkmam. İnsan bana ne yapabilir?</li>
      <li>Gün boyu sözlerimi çarpıtıyorlar, Hakkımda hep kötülük tasarlıyorlar.</li>
      <li>Fesatlık için uğraşıyor, pusuya yatıyor, Adımlarımı gözlüyor, canımı almak istiyorlar.</li>
      <li>Kötülüklerinin cezasından kurtulacaklar mı? Ey Tanrı, halkları öfkeyle yere çal!</li>
      <li>Çektiğim acıları kaydettin, Gözyaşlarımı tulumunda biriktirdin! Bunlar defterinde yazılı değil mi?</li>
      <li>Seslendiğim zaman, Düşmanlarım geri çekilecek.  Biliyorum, Tanrı benden yana.</li>
      <li>Sözünü övdüğüm Tanrıya, Sözünü övdüğüm RABbe,</li>
      <li>Tanrıya güvenirim ben, korkmam; İnsan bana ne yapabilir?</li>
      <li>Ey Tanrı, sana adaklar adamıştım, Şükran kurbanları sunmalıyım şimdi.</li>
      <li>Çünkü canımı ölümden kurtardın, Ayaklarımı tökezlemekten korudun; İşte yaşam ışığında, Tanrı huzurunda yürüyorum.</li>
    </ol>
  </li>
  <li>
    <ol>
      <li>Acı bana, ey Tanrı, acı, Çünkü sana sığınıyorum; Felaket geçinceye kadar, Kanatlarının gölgesine sığınacağım.</li>
      <li>Yüce Tanrıya, Benim için her şeyi yapan Tanrıya sesleniyorum.</li>
      <li>Gökten gönderip beni kurtaracak, Beni ezmek isteyenleri azarlayacak, |iSela Sevgisini, sadakatini gösterecektir.</li>
      <li>Aslanların arasındayım, Alev kusan insanlar arasında yatarım, Mızrak gibi, ok gibi dişleri, Keskin kılıç gibi dilleri.</li>
      <li>Yüceliğini göster göklerin üstünde, ey Tanrı, Görkemin bütün yeryüzünü kaplasın!</li>
      <li>Ayaklarım için ağ serdiler, Çöktüm; Yoluma çukur kazdılar, İçine kendileri düştüler. |iSela</li>
      <li>Kararlıyım, ey Tanrı, kararlıyım, Ezgiler, ilahiler söyleyeceğim.</li>
      <li>Uyan, ey canım, Uyan, ey lir, ey çenk, Seheri ben uyandırayım!</li>
      <li>Halkların arasında sana şükürler sunayım, ya Rab, Ulusların arasında seni ilahilerle öveyim.</li>
      <li>Çünkü sevgin göklere erişir, Sadakatin gökyüzüne ulaşır.</li>
      <li>Yüceliğini göster göklerin üstünde, ey Tanrı, Görkemin bütün yeryüzünü kaplasın!</li>
    </ol>
  </li>
  <li>
    <ol>
      <li>Ey yöneticilerfü, gerçekten adil mi karar verirsiniz? Doğru mu yargılarsınız insanları?</li>
      <li>Hayır! Hep haksızlık tasarlarsınız içinizde, Zorbalık saçar elleriniz yeryüzüne.</li>
      <li>Kötüler daha ana rahmindeyken yoldan çıkar, Doğdu doğalı yalan söyleyerek sapar.</li>
      <li>Zehirleri yılan zehiri gibidir. Kulakları tıkalı bir kobrayı andırırlar,</li>
      <li>Usta büyücülerin, Afsuncuların sesini duymak istemeyen bir kobrayı.</li>
      <li>Ey Tanrı, kır onların ağzında dişlerini, Sök genç aslanların azı dişlerini, ya RAB!</li>
      <li>Akıp giden su gibi yok olsunlar. Yaylarını gerince oklarının ucu kırılsın.</li>
      <li>Süründükçe eriyen sümüklüböceğe dönsünler. Düşük çocuk gibi güneş yüzü görmesinler.</li>
      <li>Kazanlarınız diken ateşini daha duymadan, Yaşı da kurusu da kasırgayla savrulacak kötülerin.</li>
      <li>Doğru adam alınan öcü görünce sevinecek Ve ayaklarını kötünün kanında yıkayacak.</li>
      <li>O zaman insanlar, ‹‹Gerçekten doğrulara ödül var›› diyecek, ‹‹Gerçekten dünyayı yargılayan bir Tanrı var.››</li>
    </ol>
  </li>
  <li>
    <ol>
      <li>Kurtar beni düşmanlarımdan, ey Tanrım, Kalem ol hasımlarıma karşı.</li>
      <li>Kurtar beni suç işleyenlerden, Uzak tut kanlı katillerden.</li>
      <li>Bak, canımı almak için pusu kuruyorlar, Güçlüler bana karşı birleşiyorlar, Oysa başkaldırmadım, günahım yok, ya RAB.</li>
      <li>Suç işlemediğim halde, Koşuşup hazırlanıyorlar. Kalk bana yardım etmek için, halime bak!</li>
      <li>Sen, ya RAB, Her Şeye Egemen Tanrı, İsrailin Tanrısı, Uyan bütün ulusları cezalandırmak için, Acıma bu suçlu hainlere! |iSela</li>
      <li>Akşam döner, köpek gibi hırlayıp Sinsi sinsi kenti dolaşırlar.</li>
      <li>Bak, neler dökülür ağızlarından, Kılıç çıkar dudaklarından. ‹‹Kim duyacak?›› derler.</li>
      <li>Ama sen onlara gülersin, ya RAB, Bütün uluslarla eğlenirsin.</li>
      <li>Gücüm sensin, seni gözlüyorum, Çünkü kalemsin, ey Tanrı.</li>
      <li>Tanrım sevgisiyle karşılar beni, Bana düşmanlarımın yıkımını gösterir.</li>
      <li>Onları öldürme, yoksa halkım unutur, Gücünle dağıt ve alçalt onları, Ya Rab, kalkanımız bizim.</li>
      <li>Ağızlarının günahı, dudaklarından çıkan söz yüzünden, Gururlarının tuzağına düşsünler. Okudukları lanet, söyledikleri yalan yüzünden</li>
      <li>Yok et onları gazabınla, yok et, tükensinler; Bilsinler ki, Tanrının egemenliği Yakup soyundan Yeryüzünün ucuna kadar ulaşır. |iSela</li>
      <li>Akşam döner, köpek gibi hırlayıp Sinsi sinsi kenti dolaşırlar.</li>
      <li>Yiyecek bulmak için gezerler, Doymazlarsa ulurlar.</li>
      <li>Bense gücün için sabah ezgiler söyleyecek, Sevgini sevinçle dile getireceğim. Çünkü sen bana kale, Sıkıntılı günümde sığınak oldun.</li>
      <li>Gücüm sensin, seni ilahilerle öveceğim, Çünkü kalem, beni seven Tanrı sensin.</li>
    </ol>
  </li>
  <li>
    <ol>
      <li>Bizi reddettin, parladın bize karşı, ey Tanrı, Öfkelendin; eski halimize döndür bizi!</li>
      <li>Salladın yeri, yarıklar açtın; Onar çatlaklarını, çünkü yer sarsılıyor.</li>
      <li>Halkına sıkıntı çektirdin, Sersemletici bir şarap içirdin bize.</li>
      <li>Sancak verdin senden korkanlara, Okçulara karşı açsınlar diye. |iSela</li>
      <li>Kurtar bizi sağ elinle, yardım et, Sevdiklerin özgürlüğe kavuşsun diye!</li>
      <li>Tanrı şöyle konuştu kutsal yerinde: ‹‹Şekemi sevinçle bölüştürecek, Sukkot Vadisini ölçeceğim.</li>
      <li>Gilat benimdir, Manaşşe de benim, Efrayim miğferim, Yahuda asam.</li>
      <li>Moav yıkanma leğenim, Edomun üzerine çarığımı fırlatacağım, Filiste zaferle haykıracağım.›› fırlatılması, bir yerin sahiplenilmesi anlamına geliyordu.</li>
      <li>Kim beni surlu kente götürecek? Kim bana Edoma kadar yol gösterecek?</li>
      <li>Ey Tanrı, sen bizi reddetmedin mi? Ordularımıza öncülük etmiyor musun artık?</li>
      <li>Yardım et bize düşmana karşı, Çünkü boştur insan yardımı.</li>
      <li>Tanrı'yla zafer kazanırız, O çiğner düşmanlarımızı.</li>
    </ol>
  </li>
  <li>
    <ol>
      <li>Ey Tanrı, yakarışımı işit, Duama kulak ver!</li>
      <li>Sana seslenirim yeryüzünün öbür ucundan, Yüreğime hüzün çökünce.  Erişemeyeceğim yüksek bir kayaya çıkar beni,</li>
      <li>Çünkü sen benim için sığınak, Düşmana karşı güçlü bir kule oldun.</li>
      <li>Çadırında sonsuza dek oturmak Ve kanatlarının gölgesine sığınmak isterim. |iSela</li>
      <li>Çünkü sen, ey Tanrı, adaklarımı duydun, Adından korkanların mirasını bana verdin.</li>
      <li>Kralın günlerine gün kat, Yılları yüzyıllar olsun!</li>
      <li>Tanrının huzurunda sonsuza dek tahtında otursun; Onu sevgin ve sadakatinle koru!</li>
      <li>O zaman adını hep ilahilerle öveceğim, Her gün adaklarımı yerine getireceğim.</li>
    </ol>
  </li>
  <li>
    <ol>
      <li>Canım yalnız Tanrıda huzur bulur, Kurtuluşum Ondan gelir.</li>
      <li>Tek kayam, kurtuluşum, Kalem Odur, asla sarsılmam.</li>
      <li>Birini ezmek için daha ne vakte kadar Hep birlikte üstüne saldıracaksınız, Eğri bir duvara, Yerinden oynamış bir çite saldırır gibi?</li>
      <li>Tek düşünceleri onu doruktan indirmektir. Yalandan zevk alırlar. Ağızlarıyla hayırdua ederken, İçlerinden lanet okurlar. |iSela</li>
      <li>Ey canım, yalnız Tanrıda huzur bul, Çünkü umudum Ondadır.</li>
      <li>Tek kayam, kurtuluşum, Kalem Odur, sarsılmam.</li>
      <li>Kurtuluşum ve onurum Tanrıya bağlıdır, Güçlü kayam, sığınağım Odur.</li>
      <li>Ey halkım, her zaman Ona güven, İçini dök Ona, Çünkü Tanrı sığınağımızdır. |iSela</li>
      <li>Sıradan insan ancak bir soluk, Soylu insansa bir yalandır. Tartıya konduğunda ikisi birlikte soluktan hafiftir.</li>
      <li>Zorbalığa güvenmeyin, yağma malla övünmeyin; Varlığınız artsa bile, ona gönül bağlamayın.</li>
      <li>Tanrı bir şey söyledi, Ben iki şey duydum: Güç Tanrınındır,</li>
      <li>Sevgi de senin, ya Rab! Çünkü sen herkese, yaptığının karşılığını verirsin.</li>
    </ol>
  </li>
  <li>
    <ol>
      <li>Ey Tanrı, sensin benim Tanrım, Seni çok özlüyorum, Canım sana susamış, Kurak, yorucu, susuz bir diyarda, Bütün varlığımla seni arıyorum.</li>
      <li>Kutsal yerde baktım sana, Gücünü, görkemini görmek için.</li>
      <li>Senin sevgin yaşamdan iyidir, Bu yüzden dudaklarım seni yüceltir.</li>
      <li>Ömrümce sana övgüler sunacağım, Senin adınla ellerimi kaldıracağım.</li>
      <li>Zengin yiyeceklere doyarcasına doyacağım sana, Şakıyan dudaklarla ağzım sana övgüler sunacak.</li>
      <li>Yatağıma uzanınca seni anarım, Gece boyunca derin derin seni düşünürüm.</li>
      <li>Çünkü sen bana yardımcı oldun, Kanatlarının gölgesinde sevincimi dile getiririm.</li>
      <li>Canım sana sımsıkı sarılır, Sağ elin bana destek olur.</li>
      <li>Ama canımı almak isteyenler, Yerin derinliklerine inecek,</li>
      <li>Kılıcın ağzına atılacak, Çakallara yem olacak.</li>
      <li>Kralsa Tanrı'da sevinç bulacak. Tanrı'nın adıyla ant içenlerin hepsi övünecek, Yalancıların ağzıysa kapanacak.</li>
    </ol>
  </li>
  <li>
    <ol>
      <li>Ey Tanrı, kulak ver sesime yakındığım zaman, Hayatımı düşman korkusundan koru.</li>
      <li>Kötülerin gizli tasarılarından, O suçlu güruhun şamatasından esirge beni.</li>
      <li>Onlar dillerini kılıç gibi bilemiş, Acı sözlerini ok gibi hedefe yöneltmişler,</li>
      <li>Pusularından masum insanın üzerine atmak için. Ansızın vururlar, hiç çekinmeden.</li>
      <li>Birbirlerini kötülük yapmaya iter, Gizli tuzaklar tasarlarken, ‹‹Kim görecek?›› derler.</li>
      <li>Haksızlık yapmayı düşünür, ‹‹Kusursuz bir plan yaptık!›› derler. İnsanın içi ve yüreği derin bir sırdır, bilinmez.</li>
      <li>Ama Tanrı onlara ok atacak, Ansızın yaralanacaklar.</li>
      <li>Dilleri yüzünden yıkıma uğrayacaklar, Hallerini gören herkes alayla baş sallayacak.</li>
      <li>Bütün insanlar korkuya kapılacak, Tanrının işini duyuracak, Onun yaptıkları üzerinde düşünecekler.</li>
      <li>Doğru insan RAB'de sevinç bulacak, O'na sığınacak, Bütün temiz yürekliler O'nu övecek.</li>
    </ol>
  </li>
  <li>
    <ol>
      <li>Ey Tanrı, Siyonda seni övgü bekliyor, Yerine getirilecek sana adanan adaklar. Masoretik metin ‹‹Senin için sessizlik övgü››.</li>
      <li>Ey sen, duaları işiten, Bütün insanlar sana gelecek.</li>
      <li>Suçlarımızın altında ezildik, Ama sen isyanlarımızı bağışlarsın.</li>
      <li>Ne mutlu avlularında otursun diye Seçip kendine yaklaştırdığın kişiye! Evinin, kutsal tapınağının Nimetlerine doyacağız.</li>
      <li>Ey bizi kurtaran Tanrı, Müthiş işler yaparak Zaferle yanıtlarsın bizi. Sen yeryüzünün dört bucağında, Uzak denizlerdekilerin umudusun;</li>
      <li>Kudret kuşanan, Gücüyle dağları kuran,</li>
      <li>Denizlerin kükremesini, Dalgaların gümbürtüsünü, Halkların kargaşasını yatıştıran sensin.</li>
      <li>Dünyanın öbür ucunda yaşayanlar Korkuya kapılır senin belirtilerin karşısında. Doğudan batıya kadar insanlara Sevinç çığlıkları attırırsın.</li>
      <li>Toprağa bakar, çok verimli kılarsın, Onu zenginliğe boğarsın. Ey Tanrı, ırmakların suyla doludur, İnsanlara tahıl sağlarsın, Çünkü sen toprağı şöyle hazırlarsın:</li>
      <li>Sabanın açtığı yarıkları bolca sular, Sırtlarını düzlersin. Yağmurla toprağı yumuşatır, Ürünlerine bereket katarsın.</li>
      <li>İyiliklerinle yılı taçlandırırsın, Arabalarının geçtiği yollardan bolluk akar,</li>
      <li>Otlaklar yeşillenir, Tepeler sevince bürünür,</li>
      <li>Çayırlar sürülerle bezenir, Vadiler ekinle örtünür, Sevinçten haykırır, ezgi söylerler.</li>
    </ol>
  </li>
  <li>
    <ol>
      <li>Ey yeryüzündeki bütün insanlar, Tanrıya sevinç çığlıkları atın!</li>
      <li>Adının yüceliğine ilahiler söyleyin, Ona görkemli övgüler sunun!</li>
      <li>‹‹Ne müthiş işlerin var!›› deyin Tanrıya, ‹‹Öyle büyük gücün var ki, Düşmanların eğiliyor önünde.</li>
      <li>Bütün yeryüzü sana tapınıyor, İlahiler okuyor, adını ilahilerle övüyor.›› |iSela</li>
      <li>Gelin, bakın Tanrının neler yaptığına! Ne müthiş işler yaptı insanlar arasında:</li>
      <li>Denizi karaya çevirdi, Atalarımız yaya geçtiler ırmaktan. Yaptığına sevindik orada.</li>
      <li>Kudretiyle sonsuza dek egemenlik sürer, Gözleri ulusları süzer; Başkaldıranlar gurura kapılmasın! |iSela</li>
      <li>Ey halklar, Tanrımıza şükredin, Övgülerini duyurun.</li>
      <li>Hayatımızı koruyan, Ayaklarımızın kaymasına izin vermeyen Odur.</li>
      <li>Sen bizi sınadın, ey Tanrı, Gümüş arıtır gibi arıttın.</li>
      <li>Ağa düşürdün bizi, Sırtımıza ağır yük vurdun.</li>
      <li>İnsanları başımıza çıkardın, Ateşten, sudan geçtik. Ama sonra bizi bolluğa kavuşturdun.</li>
      <li>Yakmalık sunularla evine gireceğim, Adaklarımı yerine getireceğim,</li>
      <li>Sıkıntı içindeyken dudaklarımdan dökülen, Ağzımdan çıkan adakları.</li>
      <li>Yakılan koçların dumanıyla semiz hayvanlardan Sana yakmalık sunular sunacağım, Tekeler, sığırlar kurban edeceğim. |iSela</li>
      <li>Gelin, dinleyin, ey sizler, Tanrıdan korkanlar, Benim için neler yaptığını size anlatayım.</li>
      <li>Ağzımla Ona yakardım, Övgüsü dilimden düşmedi.</li>
      <li>Yüreğimde kötülüğe yer verseydim, Rab beni dinlemezdi.</li>
      <li>Oysa Tanrı dinledi beni, Kulak verdi duamın sesine.</li>
      <li>Övgüler olsun Tanrı'ya, Çünkü duamı geri çevirmedi, Sevgisini benden esirgemedi.</li>
    </ol>
  </li>
  <li>
    <ol>
      <li>Tanrı bize lütfetsin, bolluk versin, Yüzünün ışığı üzerimize parlasın. |iSela</li>
      <li>Öyle ki, yeryüzünde yolun, Bütün uluslar arasında kurtarıcı gücün bilinsin.</li>
      <li>Halklar sana şükretsin, ey Tanrı, Bütün halklar sana şükretsin!</li>
      <li>Uluslar sevinsin, sevinçten çığlık atsın, Çünkü sen halkları adaletle yargılarsın, Yeryüzündeki uluslara yol gösterirsin. |iSela</li>
      <li>Halklar sana şükretsin, ey Tanrı, Bütün halklar sana şükretsin!</li>
      <li>Toprak ürününü verdi, Tanrı, Tanrımız, bizi bolluğa kavuştursun.</li>
      <li>Tanrı bize bolluk versin, Dünyanın dört bucağındakiler O'ndan korksun!</li>
    </ol>
  </li>
  <li>
    <ol>
      <li>Kalksın Tanrı, dağılsın düşmanları, Kaçsın önünden Ondan nefret edenler!</li>
      <li>Dağıtsın onları dağılan duman gibi; Ateşin karşısında eriyen balmumu gibi Yok olsun kötüler Tanrının önünde!</li>
      <li>Ancak doğrular sevinsin, Bayram etsinler Tanrının önünde, Neşeyle coşsunlar.</li>
      <li>Tanrıya ezgiler söyleyin, adını ilahilerle övün, Çölleri geçecek biniciye yol hazırlayın; Onun adı RABdir, bayram edin önünde! ‹‹Bulutlara binmiş olana ezgiler sunun››.</li>
      <li>Kutsal konutundaki Tanrı, Öksüzlerin babası, dul kadınların savunucusudur.</li>
      <li>Tanrı kimsesizlere ev verir, Tutsakları özgürlüğe ve gönence kavuşturur, Ama başkaldıranlar kurak yerde oturur.</li>
      <li>Ey Tanrı, sen halkına öncülük ettiğinde, Çölde yürüdüğünde, |iSela</li>
      <li>Yer sarsıldı, Göklerden yağmur boşandı Tanrının önünde, Sina Dağı sarsıldı Tanrının, İsrailin Tanrısının önünde.</li>
      <li>Bol yağmurlar yağdırdın, ey Tanrı, Canlandırdın yorgun düşen yurdunu.</li>
      <li>Halkın oraya yerleşti, İyiliğinle mazlumların geçimini sağladın, ey Tanrı.</li>
      <li>Rab buyruk verdi, Büyük bir kadın topluluğu duyurdu müjdeyi:</li>
      <li>‹‹Kaçıyor, kaçıyor orduların kralları! Evi bekleyen kadınlar ganimeti paylaşıyor.</li>
      <li>Ağılların arasında uyurken, Kanatları gümüş, tüyleri pırıl pırıl altınla kaplı Bir güvercine benzersiniz.››</li>
      <li>Her Şeye Gücü Yeten, kralları dağıtırken, Sanki Salmon Dağına kar yağıyordu.</li>
      <li>Ey Başan Dağı, Tanrı Dağı! Ey Başan Dağı, dorukları ulu dağ!</li>
      <li>Ey ulu dağlar, niçin yan gözle bakıyorsunuz Tanrının yerleşmek için seçtiği dağa? Evet, RAB orada sonsuza dek oturacaktır.</li>
      <li>Tanrının savaş arabaları sayısızdır, Rab kutsallık içinde Sinadan geldi.</li>
      <li>Sen yükseğe çıktın, tutsakları peşine taktın, İnsanlardan, başkaldıranlardan bile armağanlar aldın, Oraya yerleşmek için, ya RAB Tanrı.</li>
      <li>Her gün yükümüzü taşıyan Rabbe, Bizi kurtaran Tanrıya övgüler olsun. |iSela</li>
      <li>Tanrımız kurtarıcı bir Tanrıdır, Ölümden kurtarış yalnız Egemen RABbe özgüdür.</li>
      <li>Kuşkusuz Tanrı düşmanlarının başını, Suçlu yaşayanların kıllı kafasını ezer.</li>
      <li>Rab, ‹‹Onları Başandan, Denizin derinliklerinden geri getireceğim›› der,</li>
      <li>‹‹Öyle ki, ayaklarını düşmanlarının kanına batırasın, Köpeklerinin dili de onlardan payını alsın.››</li>
      <li>Ey Tanrı, senin zafer alayını, Tanrımın, Kralımın kutsal yere törenle gelişini gördüler:</li>
      <li>Başta okuyucular, arkada çalgıcılar, Ortada tef çalan genç kızlar.</li>
      <li>‹‹Ey sizler, İsrail soyundan gelenler, Toplantılarınızda Tanrıya, RABbe övgüler sunun!››</li>
      <li>Önde en küçük oymak Benyamin, Kalabalık halinde Yahuda önderleri, Zevulun ve Naftali önderleri oradalar!</li>
      <li>Ey Tanrı, Yeruşalimdeki tapınağından göster gücünü, Bizim için kullandığın gücünü, ey Tanrı. Krallar sana armağanlar sunacak.</li>
      <li>Azarla kamışlar arasında yaşayan hayvanı, Halkların buzağılarıyla boğalar sürüsünü, Çiğne ayaklarınla gümüşe gönül verenleri, Dağıt savaştan zevk alan halkları! boğalar›› ise irili ufaklı ulusları simgelemektedir.</li>
      <li>Mısırdan elçiler gelecek, Kûşlular ellerini Tanrıya doğru kaldırıverecek.</li>
      <li>Ey yeryüzünün krallıkları, Tanrıya ezgiler söyleyin, İlahilerle övün Rabbi, |iSela</li>
      <li>Göklere, kadim göklere binmiş olanı. İşte sesiyle, güçlü sesiyle gürlüyor!</li>
      <li>Tanrının gücünü tanıyın; Onun yüceliği İsrailin üzerinde, Gücü göklerdedir.</li>
      <li>Ne heybetlisin, ey Tanrı, tapınağında! İsrail'in Tanrısı'na, Halkına güç, kudret veren Tanrı'ya övgüler olsun!</li>
    </ol>
  </li>
  <li>
    <ol>
      <li>Kurtar beni, ey Tanrı, Sular boyuma ulaştı.</li>
      <li>Dipsiz batağa gömülüyorum, Basacak yer yok. Derin sulara battım, Sellere kapıldım.</li>
      <li>Tükendim feryat etmekten, Boğazım kurudu; Gözlerimin feri sönüyor Tanrımı beklemekten.</li>
      <li>Yok yere benden nefret edenler Saçlarımdan daha çok. Kalabalıktır canıma kasteden haksız düşmanlarım. Çalmadığım malı nasıl geri verebilirim?</li>
      <li>Akılsızlığımı biliyorsun, ey Tanrı, Suçlarım senden gizli değil.</li>
      <li>Ya Rab, Her Şeye Egemen RAB, Utanmasın sana umut bağlayanlar benim yüzümden! Ey İsrailin Tanrısı, Benim yüzümden sana yönelenler rezil olmasın!</li>
      <li>Senin uğruna hakarete katlandım, Utanç kapladı yüzümü.</li>
      <li>Kardeşlerime yabancı, Annemin öz oğullarına uzak kaldım.</li>
      <li>Çünkü evin için gösterdiğim gayret beni yiyip bitirdi, Sana edilen hakaretlere ben uğradım.</li>
      <li>Oruç tutup ağlayınca, Yine hakarete uğradım.</li>
      <li>Çula büründüğüm zaman Alay konusu oldum.</li>
      <li>Kent kapısında oturanlar beni çekiştiriyor, Sarhoşların türküsü oldum.</li>
      <li>Ama benim duam sanadır, ya RAB. Ey Tanrı, sevginin bolluğuyla, Güvenilir kurtarışınla uygun gördüğünde Yanıtla beni.</li>
      <li>Beni çamurdan kurtar, İzin verme batmama; Benden nefret edenlerden, Derin sulardan kurtulayım.</li>
      <li>Seller beni sürüklemesin, Engin beni yutmasın, Ölüm çukuru ağzını üstüme kapamasın.</li>
      <li>Yanıt ver bana, ya RAB, Çünkü sevgin iyidir. Yüzünü çevir bana büyük merhametinle!</li>
      <li>Kulundan yüzünü gizleme, Çünkü sıkıntıdayım, hemen yanıtla beni!</li>
      <li>Yaklaş bana, kurtar canımı, Al başımdan düşmanlarımı.</li>
      <li>Bana nasıl hakaret edildiğini, Utandığımı, rezil olduğumu biliyorsun; Düşmanlarımın hepsi senin önünde.</li>
      <li>Hakaret kalbimi kırdı, dertliyim, Acılarımı paylaşacak birini bekledim, çıkmadı, Avutacak birini aradım, bulamadım.</li>
      <li>Yiyeceğime zehir kattılar, Sirke içirdiler susadığımda.</li>
      <li>Önlerindeki sofra tuzak olsun onlara, Yandaşları için kapan olsun!</li>
      <li>Gözleri kararsın, göremesinler! Bellerini hep bükük tut!</li>
      <li>Gazabını yağdır üzerlerine, Öfkenin ateşi yapışsın yakalarına!</li>
      <li>Issız kalsın konakları, Çadırlarında oturan olmasın!</li>
      <li>Çünkü senin vurduğun insanlara zulmediyor, Yaraladığın insanların acısını konuşuyorlar.</li>
      <li>Ceza yağdır başlarına, Senin tarafından aklanmasınlar!</li>
      <li>Yaşam kitabından silinsin adları, Doğrularla yan yana yazılmasınlar!</li>
      <li>Bense ezilmiş ve kederliyim, Senin kurtarışın, ey Tanrı, bana bir kale olsun!</li>
      <li>Tanrının adını ezgilerle öveceğim, Şükranlarımla Onu yücelteceğim.</li>
      <li>RABbi bir öküzden, Boynuzlu, tırnaklı bir boğadan Daha çok hoşnut eder bu.</li>
      <li>Mazlumlar bunu görünce sevinsin, Ey Tanrıya yönelen sizler, yüreğiniz canlansın.</li>
      <li>Çünkü RAB yoksulları işitir, Kendi tutsak halkını hor görmez.</li>
      <li>Ona övgüler sunun, ey yer, gök, Denizler ve onlardaki bütün canlılar!</li>
      <li>Çünkü Tanrı Siyonu kurtaracak, Yahuda kentlerini onaracak; Halk oraya yerleşip sahibi olacak.</li>
      <li>Kullarının çocukları orayı miras alacak, O'nun adını sevenler orada oturacak.</li>
    </ol>
  </li>
  <li>
    <ol>
      <li>Ey Tanrı, kurtar beni! Yardımıma koş, ya RAB!</li>
      <li>Utansın canımı almaya çalışanlar, Yüzleri kızarsın! Geri dönsün zararımı isteyenler, Rezil olsunlar!</li>
      <li>Bana, ‹‹Oh! Oh!›› çekenler Geri çekilsin utançlarından!</li>
      <li>Sende neşe ve sevinç bulsun Bütün sana yönelenler! ‹‹Tanrı yücedir!›› desin hep Senin kurtarışını özleyenler!</li>
      <li>Bense, mazlum ve yoksulum, Ey Tanrı, yardımıma koş! Yardımcım ve kurtarıcım sensin, Geç kalma, ya RAB!</li>
    </ol>
  </li>
  <li>
    <ol>
      <li>Ya RAB, sana sığınıyorum, Utandırma beni hiçbir zaman!</li>
      <li>Adaletinle kurtar beni, tehlikeden uzaklaştır, Kulak ver bana, kurtar beni!</li>
      <li>Sığınacak kayam ol, Her zaman başvurabileceğim; Buyruk ver, kurtulayım, Çünkü kayam ve kalem sensin.</li>
      <li>Ey Tanrım, kurtar beni Kötünün elinden, haksızın, gaddarın pençesinden!</li>
      <li>Çünkü umudum sensin, ey Egemen RAB, Gençliğimden beri dayanağım sensin.</li>
      <li>Doğduğum günden beri sana güveniyorum, Beni ana rahminden çıkaran sensin. Övgülerim hep sanadır.</li>
      <li>Birçokları için iyi bir örnek oldum, Çünkü sen güçlü sığınağımsın.</li>
      <li>Ağzımdan sana övgü eksilmez, Gün boyu yüceliğini anarım.</li>
      <li>Yaşlandığımda beni reddetme, Gücüm tükendiğinde beni terk etme!</li>
      <li>Çünkü düşmanlarım benden söz ediyor, Beni öldürmek isteyenler birbirine danışıyor,</li>
      <li>‹‹Tanrı onu terk etti›› diyorlar, ‹‹Kovalayıp yakalayın, Kurtaracak kimsesi yok!››</li>
      <li>Ey Tanrı, benden uzak durma, Tanrım, yardımıma koş!</li>
      <li>Utansın, yok olsun beni suçlayanlar, Utanca, rezalete bürünsün kötülüğümü isteyenler.</li>
      <li>Ama ben her zaman umutluyum, Sana övgü üstüne övgü dizeceğim.</li>
      <li>Gün boyu senin zaferini, Kurtarışını anlatacağım, Ölçüsünü bilmesem de.</li>
      <li>Ey Egemen RAB, gelip yiğitliklerini, Senin, yalnız senin zaferini duyuracağım.</li>
      <li>Ey Tanrı, çocukluğumdan beri beni sen yetiştirdin, Senin harikalarını hâlâ anlatıyorum.</li>
      <li>Yaşlanıp saçlarıma ak düşse bile Terk etme beni, ey Tanrı, Gücünü gelecek kuşağa, Kudretini sonrakilere anlatana dek.</li>
      <li>Ey Tanrı, doğruluğun göklere erişiyor, Büyük işler yaptın, Senin gibisi var mı, ey Tanrı?</li>
      <li>Sen ki, bana birçok kötü sıkıntı gösterdin, Bana yeniden yaşam verecek, Beni toprağın derinliklerinden çıkaracaksın.</li>
      <li>Saygınlığımı artıracak, Yine beni avutacaksın.</li>
      <li>Ben de seni, Senin sadakatini çenkle öveceğim, ey Tanrım, Lir çalarak seni ilahilerle öveceğim, Ey İsrailin Kutsalı!</li>
      <li>Seni ilahilerle överken, Dudaklarımla, varlığımla sevincimi dile getireceğim, Çünkü sen beni kurtardın.</li>
      <li>Dilim gün boyu senin zaferinden söz edecek, Çünkü kötülüğümü isteyenler Utanıp rezil oldu.</li>
    </ol>
  </li>
  <li>
    <ol>
      <li>Ey Tanrı, adaletini krala, Doğruluğunu kral oğluna armağan et.</li>
      <li>Senin halkını doğrulukla, Mazlum kullarını adilce yargılasın!</li>
      <li>Dağlar, tepeler, Halka adilce gönenç getirsin!</li>
      <li>Mazlumlara hakkını versin, Yoksulların çocuklarını kurtarsın, Zalimleriyse ezsin!</li>
      <li>Güneş ve ay durdukça, Kral kuşaklar boyunca yaşasın; metin ‹‹Kuşaklar boyunca senden korksunlar.››</li>
      <li>Yeni biçilmiş çayıra düşen yağmur gibi, Toprağı sulayan bereketli yağmurlar gibi olsun!</li>
      <li>Onun günlerinde doğruluk serpilip gelişsin, Ay ışıdığı sürece esenlik artsın!</li>
      <li>Egemenlik sürsün denizden denize, Fırattan yeryüzünün ucuna dek!</li>
      <li>Çöl kabileleri diz çöksün önünde, Düşmanları toz yalasın.</li>
      <li>Tarşişin ve kıyı ülkelerinin kralları Ona haraç getirsin, Saba ve Seva kralları armağanlar sunsun!</li>
      <li>Bütün krallar önünde yere kapansın, Bütün uluslar ona kulluk etsin!</li>
      <li>Çünkü yardım isteyen yoksulu, Dayanağı olmayan düşkünü o kurtarır.</li>
      <li>Yoksula, düşküne acır, Düşkünlerin canını kurtarır.</li>
      <li>Baskıdan, zorbalıktan özgür kılar onları, Çünkü onun gözünde onların kanı değerlidir.</li>
      <li>Yaşasın kral! Ona Saba altını versinler; Durmadan dua etsinler onun için, Gün boyu onu övsünler!</li>
      <li>Ülkede bol buğday olsun, Dağ başlarında dalgalansın! Başakları Lübnan gibi verimli olsun, Kent halkı ot gibi serpilip çoğalsın!</li>
      <li>Kralın adı sonsuza dek yaşasın, Güneş durdukça adı var olsun, Onun aracılığıyla insanlar kutsansın, Bütün uluslar ‹‹Ne mutlu ona›› desin!</li>
      <li>RAB Tanrıya, İsrailin Tanrısına övgüler olsun, Harikalar yaratan yalnız Odur.</li>
      <li>Yüce adına sonsuza dek övgüler olsun, Bütün yeryüzü Onun yüceliğiyle dolsun! Amin! Amin!</li>
      <li>İşay oğlu Davut'un duaları burada bitiyor.</li>
    </ol>
  </li>
  <li>
    <ol>
      <li>Tanrı gerçekten İsraile, Yüreği temiz olanlara karşı iyidir.</li>
      <li>Ama benim ayaklarım neredeyse tökezlemiş, Adımlarım az kalsın kaymıştı.</li>
      <li>Çünkü kötülerin gönencini gördükçe, Küstahları kıskanıyordum.</li>
      <li>Onlar acı nedir bilmezler, Bedenleri sağlıklı ve semizdirfç. semizdir›› ya da ‹‹Ölürken acı çekmezler, bedenleri semizdir››.</li>
      <li>Başkalarının derdini bilmez, Onlar gibi çile çekmezler.</li>
      <li>Bu yüzden gurur onların gerdanlığı, Zorbalık onları örten bir giysi gibidir.</li>
      <li>Şişmanlıktan gözleri dışarı fırlar, İçleri kötülük kazanı gibi kaynar.</li>
      <li>İnsanlarla eğlenir, kötü niyetle konuşur, Tepeden bakar, baskıyla tehdit ederler.</li>
      <li>Göklere karşı ağızlarını açarlar, Boş sözleri yeryüzünü dolaşır.</li>
      <li>Bu yüzden halk onlardan yana döner, Sözlerini ağzı açık dinler.</li>
      <li>Derler ki, ‹‹Tanrı nasıl bilir? Bilgisi var mı Yüceler Yücesinin?››</li>
      <li>İşte böyledir kötüler, Hep tasasız, sürekli varlıklarını artırırlar.</li>
      <li>Anlaşılan boş yere yüreğimi temiz tutmuşum, Ellerimi yıkamışım suçsuzum diye.</li>
      <li>Gün boyu içim içimi yiyor, Her sabah azap çekiyorum.</li>
      <li>‹‹Ben de onlar gibi konuşayım›› deseydim, Senin çocuklarına ihanet etmiş olurdum.</li>
      <li>Bunu anlamak için düşündüğümde, Zor geldi bana,</li>
      <li>Tanrının Tapınağına girene dek; O zaman anladım sonlarının ne olacağını.</li>
      <li>Gerçekten onları kaygan yere koyuyor, Yıkıma sürüklüyorsun.</li>
      <li>Nasıl da bir anda yok oluyor, Siliniveriyorlar dehşet içinde!</li>
      <li>Uyanan birisi için rüya nasılsa, Sen de uyanınca, ya Rab, Hor göreceksin onların görüntüsünü.</li>
      <li>Kalbim kırıldığında, İçim acı dolduğunda,</li>
      <li>Akılsız ve bilgisizdim, Karşında bir hayvan gibi.</li>
      <li>Yine de sürekli seninleyim, Sağ elimden tutarsın beni.</li>
      <li>Öğütlerinle yol gösterir, Beni sonunda yüceliğe eriştirirsin.</li>
      <li>Senden başka kimim var göklerde? İstemem senden başkasını yeryüzünde.</li>
      <li>Bedenim ve yüreğim tükenebilir, Ama Tanrı yüreğimde güç, Bana düşen paydır sonsuza dek.</li>
      <li>Kuşkusuz yok olacak senden uzak duranlar, Ortadan kaldıracaksın sana vefasızlık edenleri.</li>
      <li>Ama benim için en iyisi Tanrı'ya yakın olmaktır; Bütün işlerini duyurayım diye Sığınak yaptım Egemen RAB'bi kendime.</li>
    </ol>
  </li>
  <li>
    <ol>
      <li>Ey Tanrı, neden bizi sonsuza dek reddettin? Niçin otlağının koyunlarına karşı öfken tütmekte?</li>
      <li>Anımsa geçmişte sahiplendiğin topluluğu, Kendi halkın olsun diye kurtardığın oymağı Ve üzerine konut kurduğun Siyon Dağını.</li>
      <li>Yönelt adımlarını şu onarılmaz yıkıntılara doğru, Düşman kutsal yerdeki her şeyi yıktı.</li>
      <li>Düşmanların bizimle buluştuğun yerde kükredi, Zafer simgesi olarak kendi bayraklarını dikti.</li>
      <li>Gür bir ormana Baltayla dalar gibiydiler.</li>
      <li>Baltayla, balyozla kırdılar, Bütün oymaları.</li>
      <li>Ateşe verdiler tapınağını, Yerle bir edip kutsallığını bozdular Adının yaşadığı konutun.</li>
      <li>İçlerinden, ‹‹Hepsini ezelim!›› dediler. Ülkede Tanrıyla buluşma yerlerinin tümünü yaktılar.</li>
      <li>Artık kutsal simgelerimizi görmüyoruz, Peygamberler de yok oldu, İçimizden kimse bilmiyor ne zamana dek...</li>
      <li>Ey Tanrı, ne zamana dek düşman sana sövecek, Hasmın senin adını hor görecek?</li>
      <li>Niçin geri çekiyorsun elini? Çıkar sağ elini bağrından, yok et onları!</li>
      <li>Ama geçmişten bu yana kralım sensin, ey Tanrı, Yeryüzünde kurtuluş sağladın.</li>
      <li>Gücünle denizi yardın, Canavarların kafasını sularda parçaladın.</li>
      <li>Livyatanın başlarını ezdin, Çölde yaşayanlara onu yem ettin.</li>
      <li>Kaynaklar, dereler fışkırttın, Sürekli akan ırmakları kuruttun.</li>
      <li>Gün senindir, gece de senin, Ay ve güneşi sen yerleştirdin, kastediyor.</li>
      <li>Yeryüzünün bütün sınırlarını sen saptadın, Yazı da kışı da yaratan sensin.</li>
      <li>Anımsa, ya RAB, düşmanın sana nasıl sövdüğünü, Akılsız bir halkın, adını nasıl hor gördüğünü.</li>
      <li>Canavara teslim etme kumrunun canını, Asla unutma düşkün kullarının yaşamını.</li>
      <li>Yaptığın antlaşmayı gözönüne al, Çünkü ülkenin her karanlık köşesi Zorbaların inleriyle dolmuş.</li>
      <li>Düşkünler boynu bükük geri çevrilmesin, Mazlumlar, yoksullar adına övgüler dizsin.</li>
      <li>Kalk, ey Tanrı, davanı savun! Anımsa akılsızların gün boyu sana nasıl sövdüğünü!</li>
      <li>Unutma hasımlarının yaygarasını, Sana başkaldıranların durmadan yükselen patırtısını!</li>
    </ol>
  </li>
  <li>
    <ol>
      <li>Sana şükrederiz, ey Tanrı, Şükrederiz, çünkü sen yakınsın, Harikaların bunu gösterir.</li>
      <li>‹‹Belirlediğim zaman gelince, Doğrulukla yargılayacağım›› diyor Tanrı,</li>
      <li>‹‹Yeryüzü altüst olunca üzerindekilerle, Ben pekiştireceğim onun direklerini. |iSela</li>
      <li>Övünenlere, ‹Övünmeyin artık!› dedim; Kötülere, ‹Kaldırmayın başınızı!</li>
      <li>Kaldırmayın başınızı! Tepeden konuşmayın!› ›› simgesidir).</li>
      <li>Çünkü ne doğudan, ne batıdan, Ne de çöldeki dağlardan doğar yargı.</li>
      <li>Yargıç ancak Tanrıdır, Birini alçaltır, birini yükseltir.</li>
      <li>RAB elinde dolu bir kâse tutuyor, Köpüklü, baharat karıştırılmış şarap döküyor; Yeryüzünün bütün kötüleri Tortusuna dek yalayıp onu içiyor.</li>
      <li>Bense sürekli duyuracağım bunu, Yakupun Tanrısını ilahilerle öveceğim:</li>
      <li>‹‹Kıracağım kötülerin bütün gücünü, Doğruların gücüyse yükseltilecek.››</li>
    </ol>
  </li>
  <li>
    <ol>
      <li>Yahudada Tanrı bilinir, İsrailde adı uludur;</li>
      <li>Konutu Şalemdedir, Yaşadığı yer Siyonda.</li>
      <li>Orada kırdı alevli okları, Kalkanı, kılıcı, savaş silahlarını. |iSela</li>
      <li>Işıl ışıl parıldıyorsun, Avı bol dağlardan daha görkemli.</li>
      <li>Yağmaya uğradı yiğitler, Uykularına daldılar, En güçlüleri bile elini kıpırdatamaz oldu.</li>
      <li>Ey Yakupun Tanrısı, sen kükreyince, Atlarla atlılar son uykularına daldılar.</li>
      <li>Yalnız sensin korkulması gereken, Öfkelenince kim durabilir karşında?</li>
      <li>Yargını göklerden açıkladın, Yeryüzü korkup sessizliğe büründü,</li>
      <li>Ey Tanrı, sen yargılamaya, Ülkedeki mazlumları kurtarmaya kalkınca. |iSela</li>
      <li>İnsanların gazabı bile sana övgüler doğuruyor, Gazabından kurtulanları çevrene topluyorsun.</li>
      <li>Adaklar adayın Tanrınız RABbe, Yerine getirin adaklarınızı, Armağanlar sunun korkulması gereken Tanrıya, Bütün çevresindekiler.</li>
      <li>RAB önderlerin soluğunu keser, Korku salar yeryüzü krallarına.</li>
    </ol>
  </li>
  <li>
    <ol>
      <li>Yüksek sesle Tanrıya yakarıyorum, Haykırıyorum beni duysun diye.</li>
      <li>Sıkıntılı günümde Rabbe yönelir, Gece hiç durmadan ellerimi açarım, Gönlüm avunmaz bir türlü.</li>
      <li>Tanrıyı anımsayınca inlerim, Düşündükçe içim daralır. |iSela</li>
      <li>Açık tutuyorsun göz kapaklarımı, Sıkıntıdan konuşamıyorum.</li>
      <li>Geçmiş günleri, Yıllar öncesini düşünüyorum.</li>
      <li>Gece ilahilerimi anacağım, Kendi kendimle konuşacağım, İnceden inceye soracağım:</li>
      <li>‹‹Rab sonsuza dek mi bizi reddedecek? Lütfunu bir daha göstermeyecek mi?</li>
      <li>Sevgisi sonsuza dek mi yok oldu? Sözü geçerli değil mi artık?</li>
      <li>Tanrı unuttu mu acımayı? Sevecenliğinin yerini öfke mi aldı?›› |iSela</li>
      <li>Sonra kendi kendime, ‹‹İşte benim derdim bu!›› dedim, ‹‹Yüceler Yücesi gücünü göstermiyor artık.››</li>
      <li>RABbin işlerini anacağım, Evet, geçmişteki harikalarını anacağım.</li>
      <li>Yaptıkları üzerinde derin derin düşüneceğim, Bütün işlerinin üzerinde dikkatle duracağım.</li>
      <li>Ey Tanrı, yolun kutsaldır! Hangi ilah Tanrı kadar uludur?</li>
      <li>Harikalar yaratan Tanrı sensin, Halklar arasında gücünü gösterdin.</li>
      <li>Güçlü bileğinle kendi halkını, Yakup ve Yusuf oğullarını kurtardın. |iSela</li>
      <li>Sular seni görünce, ey Tanrı, Sular seni görünce çalkalandı, Enginler titredi.</li>
      <li>Bulutlar suyunu boşalttı, Gökler gürledi, Her yanda okların uçuştu.</li>
      <li>Kasırgada gürleyişin duyuldu, Şimşekler dünyayı aydınlattı, Yer titreyip sarsıldı.</li>
      <li>Kendine denizde, Derin sularda yollar açtın, Ama ayak izlerin belli değildi.</li>
      <li>Musa ve Harun'un eliyle Halkını bir sürü gibi güttün.</li>
    </ol>
  </li>
  <li>
    <ol>
      <li>Dinle, ey halkım, öğrettiklerimi, Kulak ver ağzımdan çıkan sözlere.</li>
      <li>Özdeyişlerle söze başlayacağım, Eski sırları anlatacağım,</li>
      <li>Duyduğumuzu, bildiğimizi, Atalarımızın bize anlattığını.</li>
      <li>Torunlarından bunları gizlemeyeceğiz; RABbin övgüye değer işlerini, Gücünü, yaptığı harikaları Gelecek kuşağa duyuracağız.</li>
      <li>RAB Yakup soyuna koşullar bildirdi, İsraile yasa koydu. Bunları çocuklarına öğretsinler diye Atalarımıza buyruk verdi.</li>
      <li>Öyle ki, gelecek kuşak, yeni doğacak çocuklar bilsinler, Onlar da kendi çocuklarına anlatsınlar,</li>
      <li>Tanrıya güven duysunlar, Tanrının yaptıklarını unutmasınlar, Onun buyruklarını yerine getirsinler;</li>
      <li>Ataları gibi inatçı, başkaldırıcı, Yüreği kararsız, Tanrıya sadakatsiz bir kuşak olmasınlar.</li>
      <li>Oklarla, yaylarla kuşanmış Efrayimoğulları Savaş günü sırtlarını döndüler.</li>
      <li>Tanrının antlaşmasına uymadılar, Onun yasasına göre yaşamayı reddettiler.</li>
      <li>Unuttular Onun işlerini, Kendilerine gösterdiği harikaları.</li>
      <li>Mısırda, Soan bölgesinde Tanrı harikalar yapmıştı atalarının önünde.</li>
      <li>Denizi yarıp geçirmişti onları, Bir duvar gibi ayakta tutmuştu suları.</li>
      <li>Gündüz bulutla, Gece ateş ışığıyla onlara yol göstermişti.</li>
      <li>Çölde kayaları yarmış, Sanki dipsiz kaynaklardan Onlara kana kana su içirmişti.</li>
      <li>Kayadan akarsular fışkırtmış, Suları ırmak gibi akıtmıştı.</li>
      <li>Ama onlar çölde Yüceler Yücesine başkaldırarak Günah işlemeye devam ettiler.</li>
      <li>Canlarının çektiği yiyeceği isteyerek İçlerinde Tanrıyı denediler.</li>
      <li>‹‹Tanrı çölde sofra kurabilir mi?›› diyerek, Tanrıya karşı konuştular.</li>
      <li>‹‹Bak, kayaya vurunca sular fışkırdı, Dereler taştı. Peki, ekmek de verebilir mi, Et sağlayabilir mi halkına?››</li>
      <li>RAB bunu duyunca çok öfkelendi, Yakupa ateş püskürdü, Öfkesi tırmandı İsraile karşı;</li>
      <li>Çünkü Tanrıya inanmıyorlardı, Onun kurtarıcılığına güvenmiyorlardı.</li>
      <li>Yine de RAB buyruk verdi bulutlara, Kapaklarını açtı göklerin;</li>
      <li>Man yağdırdı onları beslemek için, Göksel tahıl verdi onlara.</li>
      <li>Meleklerinfı ekmeğini yedi her biri, Doyasıya yiyecek gönderdi onlara.</li>
      <li>Doğu rüzgarını estirdi göklerde, Gücüyle güney rüzgarına yol gösterdi.</li>
      <li>Toz gibi et yağdırdı başlarına, Deniz kumu kadar kuş;</li>
      <li>Ordugahlarının ortasına, Konakladıkları yerin çevresine düşürdü.</li>
      <li>Yediler, tıka basa doydular, İsteklerini yerine getirdi Tanrı.</li>
      <li>Ancak onlar isteklerine doymadan, Daha ağızları doluyken,</li>
      <li>Tanrının öfkesi parladı üzerlerine. En güçlülerini öldürdü, Yere serdi İsrail yiğitlerini.</li>
      <li>Yine de günah işlemeye devam ettiler, Onun harikalarına inanmadılar.</li>
      <li>Bu yüzden Tanrı onların günlerini boşluk, Yıllarını dehşet içinde bitirdi.</li>
      <li>Tanrı onları öldürdükçe Ona yönelmeye, İstekle Onu yeniden aramaya başlıyorlardı.</li>
      <li>Tanrının kayaları olduğunu, Yüce Tanrının kurtarıcıları olduğunu anımsıyorlardı.</li>
      <li>Oysa ağızlarıyla Ona yaltaklanıyor, Dilleriyle yalan söylüyorlardı.</li>
      <li>Ona yürekten bağlı değillerdi, Antlaşmasına sadık kalmadılar.</li>
      <li>Yine de Tanrı sevecendi, Suçlarını bağışlıyor, onları yok etmiyordu; Çok kez öfkesini tuttu, Bütün gazabını göstermedi.</li>
      <li>Onların yalnızca insan olduğunu anımsadı, Geçip giden, dönmeyen bir rüzgar gibi.</li>
      <li>Çölde kaç kez Ona başkaldırdılar, Issız yerlerde Onu gücendirdiler!</li>
      <li>Defalarca denediler Tanrıyı, İncittiler İsrailin Kutsalını.</li>
      <li>Anımsamadılar Onun güçlü elini, Kendilerini düşmandan kurtardığı günü,</li>
      <li>Mısırda gösterdiği belirtileri, Soan bölgesinde yaptığı şaşılası işleri.</li>
      <li>Mısırın kanallarını kana çevirdi, Sularını içemediler.</li>
      <li>Gönderdiği at sinekleri yedi halkı, Gönderdiği kurbağalar yok etti ülkeyi.</li>
      <li>Ekinlerini tırtıllara, Emeklerinin ürününü çekirgelere verdi.</li>
      <li>Asmalarını doluyla, Yabanıl incir ağaçlarını iri dolu taneleriyle yok etti.</li>
      <li>Büyükbaş hayvanlarını kırgına, Küçükbaş hayvanlarını yıldırıma teslim etti.</li>
      <li>Üzerlerine kızgın öfkesini, Gazap, hışım, bela Ve bir alay kötülük meleği gönderdi.</li>
      <li>Yol verdi öfkesine, Canlarını ölümden esirgemedi, Onları salgın hastalığın pençesine düşürdü.</li>
      <li>Mısırda bütün ilk doğanları, Hamın çadırlarında bütün ilk çocukları vurdu.</li>
      <li>Kendi halkını davar gibi götürdü, Çölde onları bir sürü gibi güttü.</li>
      <li>Onlara güvenlik içinde yol gösterdi, korkmadılar; Düşmanlarınıysa deniz yuttu.</li>
      <li>Böylece onları kendi kutsal topraklarının sınırına, Sağ elinin kazandığı dağlık bölgeye getirdi.</li>
      <li>Önlerinden ulusları kovdu, Mülk olarak topraklarını İsrail oymakları arasında bölüştürdü. Halkını konutlarına yerleştirdi.</li>
      <li>Ama onlar yüce Tanrıyı denediler, Ona başkaldırdılar, Koşullarına uymadılar.</li>
      <li>Döneklik edip ataları gibi ihanet ettiler, Güvenilmez bir yay gibi bozuk çıktılar.</li>
      <li>Puta taptıkları yerlerle Onu kızdırdılar, Putlarıyla Onu kıskandırdılar.</li>
      <li>Tanrı bunları duyunca çok öfkelendi, İsraili büsbütün reddetti.</li>
      <li>İnsanlar arasında kurduğu çadırı, Şilodaki konutunu terk etti.</li>
      <li>Kudretini tutsaklığa, Görkemini düşman eline teslim etti. Antlaşma Sandığını kastetmektedir.</li>
      <li>Halkını kılıç önüne sürdü, Öfkesini kendi halkından çıkardı.</li>
      <li>Gençlerini ateş yuttu, Kızlarına düğün türküsü söylenmez oldu.</li>
      <li>Kâhinleri kılıç altında öldü, Dul kadınları ağlayamadı.</li>
      <li>O zaman Rab uykudan uyanır gibi, Şarabın rehavetinden ayılan bir yiğit gibi oldu.</li>
      <li>Düşmanlarını püskürttü, Onları sonsuz utanca boğdu.</li>
      <li>Tanrı Yusuf soyunu reddetti, Efrayim oymağını seçmedi;</li>
      <li>Ancak Yahuda oymağını, Sevdiği Siyon Dağını seçti.</li>
      <li>Tapınağını doruklar gibi, Sonsuzluk için kurduğu yeryüzü gibi yaptı.</li>
      <li>Kulu Davutu seçti, Onu koyun ağılından aldı.</li>
      <li>Halkı Yakupu, kendi halkı İsraili gütmek için, Onu yavru kuzuların ardından getirdi.</li>
      <li>Böylece Davut onlara dürüstçe çobanlık etti, Becerikli elleriyle onlara yol gösterdi.</li>
    </ol>
  </li>
  <li>
    <ol>
      <li>Ey Tanrı, uluslar senin yurduna saldırdı, Kutsal tapınağını kirletti, Yeruşalimi taş yığınına çevirdi.</li>
      <li>Kullarının ölülerini yem olarak yırtıcı kuşlara, Sadık kullarının etini yabanıl hayvanlara verdiler.</li>
      <li>Kanlarını su gibi akıttılar Yeruşalimin çevresine, Onları gömecek kimse yok.</li>
      <li>Komşularımıza yüzkarası, Çevremizdekilere eğlence ve oyuncak olduk.</li>
      <li>Ne zamana dek, ya RAB? Sonsuza dek mi sürecek öfken, Alev gibi yanan kıskançlığın?</li>
      <li>Öfkeni seni tanımayan ulusların, Adını anmayan ülkelerin üzerine dök.</li>
      <li>Çünkü onlar Yakup soyunu yiyip bitirdiler, Yurdunu viraneye çevirdiler.</li>
      <li>Atalarımızın suçlarını artık önümüze sürme, Sevecenliğini hemen göster bize, Çünkü tükendikçe tükendik.</li>
      <li>Yardım et bize yüce adın uğruna, ey bizi kurtaran Tanrı, Kurtar bizi adın uğruna, bağışla günahlarımızı!</li>
      <li>Niçin uluslar, ‹‹Nerede onların Tanrısı?›› diye konuşsun, Kullarının dökülen kanının öcünü alacağını bilsinler, Gözlerimizle bunu görelim!</li>
      <li>Tutsakların iniltisi senin katına erişsin, Koru büyük gücünle ölüme mahkûm olanları.</li>
      <li>Komşularımızın sana ettikleri hakareti Yedi kat iade et bağırlarına, ya Rab!</li>
      <li>Bizler, kendi halkın, otlağının koyunları Sonsuza dek şükredeceğiz sana, Kuşaklar boyunca övgülerini dilimizden düşürmeyeceğiz.</li>
    </ol>
  </li>
  <li>
    <ol>
      <li>Kulak ver, ey İsrailin çobanı, Ey Yusufu bir sürü gibi güden, Keruvlar arasında taht kuran, Saç ışığını,</li>
      <li>Efrayim, Benyamin, Manaşşe önünde Uyandır gücünü, Gel, kurtar bizi!</li>
      <li>Bizi eski halimize kavuştur, ey Tanrı, Yüzünün ışığıyla aydınlat, kurtulalım!</li>
      <li>Ya RAB, Her Şeye Egemen Tanrı, Ne zamana dek halkının dualarına ateş püsküreceksin?</li>
      <li>Onlara ekmek yerine gözyaşı verdin, Ölçekler dolusu gözyaşı içirdin.</li>
      <li>Kavga nedeni ettin bizi komşularımıza, Düşmanlarımız alay ediyor bizimle.</li>
      <li>Bizi eski halimize kavuştur, Ey Her Şeye Egemen Tanrı, Yüzünün ışığıyla aydınlat, kurtulalım!</li>
      <li>Mısırdan bir asma çubuğu getirdin, Ulusları kovup onu diktin.</li>
      <li>Onun için toprağı hazırladın, Kök saldı, bütün ülkeye yayıldı.</li>
      <li>Gölgesi dağları, Dalları koca sedir ağaçlarını kapladı.</li>
      <li>Sürgünleri Akdenize, Filizleri Fırata dek uzandı.</li>
      <li>Niçin yıktın bağın duvarlarını? Yoldan geçen herkes üzümünü koparıyor,</li>
      <li>Orman domuzları onu yoluyor, Yabanıl hayvanlar onunla besleniyor.</li>
      <li>Ey Her Şeye Egemen Tanrı, ne olur, dön bize! Göklerden bak ve gör, İlgilen bu asmayla.</li>
      <li>İlgilen sağ elinin diktiği filizle, Kendine seçtiğin oğulla!</li>
      <li>Asman kesilmiş, yakılmış, Öfkeli bakışların yok etsin düşmanlarını!</li>
      <li>Elin, sağ kolun olan adamın üzerinde, Kendine seçtiğin insanın üzerinde olsun!</li>
      <li>O zaman senden asla ayrılmayacağız; Yaşam ver bize, adını analım!</li>
      <li>Ya RAB, ey Her Şeye Egemen Tanrı, Bizi eski halimize kavuştur, Yüzünün ışığıyla aydınlat, kurtulalım!</li>
    </ol>
  </li>
  <li>
    <ol>
      <li>Sevincinizi dile getirin gücümüz olan Tanrıya, Sevinç çığlıkları atın Yakupun Tanrısına!</li>
      <li>Çalgıya başlayın, tef çalın, Tatlı sesli lir ve çenk çınlatın.</li>
      <li>Yeni Ayda, dolunayda, Boru çalın bayram günümüzde.</li>
      <li>Çünkü bu İsrail için bir kuraldır, Yakupun Tanrısının ilkesidir.</li>
      <li>Tanrı Mısıra karşı yürüdüğünde, Yusuf soyuna koydu bu koşulu.  Orada tanımadığım bir ses işittim:</li>
      <li>‹‹Sırtındaki yükü kaldırdım, Ellerin küfeden kurtuldu›› diyordu,</li>
      <li>‹‹Sıkıntıya düşünce seslendin, seni kurtardım, Gök gürlemesinin ardından sana yanıt verdim, Meriva sularında seni sınadım. |iSela</li>
      <li>‹‹Dinle, ey halkım, seni uyarıyorum; Ey İsrail, keşke beni dinlesen!</li>
      <li>Aranızda yabancı ilah olmasın, Başka bir ilaha tapmayın!</li>
      <li>Seni Mısırdan çıkaran Tanrın RAB benim. Ağzını iyice aç, doldurayım!</li>
      <li>‹‹Ama halkım sesimi dinlemedi, İsrail bana boyun eğmek istemedi.</li>
      <li>Ben de onları inatçı yürekleriyle baş başa bıraktım, Bildikleri gibi yaşasınlar diye.</li>
      <li>Keşke halkım beni dinleseydi, İsrail yollarımda yürüseydi!</li>
      <li>Düşmanlarını hemen yere serer, Hasımlarına el kaldırırdım!</li>
      <li>Benden nefret edenler bana boyun eğerdi, Bu böyle sonsuza dek sürerdi.</li>
      <li>Oysa sizleri en iyi buğdayla besler, Kayadan akan balla doyururdum.››</li>
    </ol>
  </li>
  <li>
    <ol>
      <li>Tanrı yerini aldı tanrısal kurulda, Yargısını açıklıyor ilahların ortasında:</li>
      <li>‹‹Ne zamana dek haksız karar verecek, Kötüleri kayıracaksınız? |iSela</li>
      <li>Zayıfın, öksüzün davasını savunun, Mazlumun, yoksulun hakkını arayın.</li>
      <li>Zayıfı, düşkünü kurtarın, Onları kötülerin elinden özgür kılın.››</li>
      <li>Bilmiyor, anlamıyorlar, Karanlıkta dolaşıyorlar.  Yeryüzünün temelleri sarsılıyor.</li>
      <li>‹‹ ‹Siz ilahlarsınız› diyorum, ‹Yüceler Yücesinin oğullarısınız hepiniz!›</li>
      <li>Yine de insanlar gibi öleceksiniz, Sıradan bir önder gibi düşeceksiniz!››</li>
      <li>Kalk, ey Tanrı, yargıla yeryüzünü! Çünkü bütün uluslar senindir.</li>
    </ol>
  </li>
  <li>
    <ol>
      <li>Ey Tanrı, susma, Sessiz, hareketsiz kalma!</li>
      <li>Bak, düşmanların kargaşa çıkarıyor, Senden nefret edenler boy gösteriyor.</li>
      <li>Halkına karşı kurnazlık peşindeler, Koruduğun insanlara dolap çeviriyorlar.</li>
      <li>‹‹Gelin, bu ulusun kökünü kazıyalım›› diyorlar, ‹‹İsrailin adı bir daha anılmasın!››</li>
      <li>Hepsi sözbirliği etmiş, düzen kuruyor, Sana karşı anlaşmaya vardı:</li>
      <li>Edomlular, İsmaililer, Moavlılar, Hacerliler,</li>
      <li>Geval, Ammon, Amalek, Filist ve Sur halkı.</li>
      <li>Asur da onlara katıldı, Lutoğullarına güç verdiler. |iSela</li>
      <li>Onlara Midyana, Kişon Vadisinde Siseraya ve Yavine yaptığını yap:</li>
      <li>Onlar Eyn-Dorda yok oldular, Toprak için gübreye döndüler.</li>
      <li>Onların soylularına Orev ve Zeeve yaptığını, Beylerine Zevah ve Salmunnaya yaptığını yap.</li>
      <li>Onlar: ‹‹Gelin, sahiplenelim Tanrının otlaklarını›› demişlerdi.</li>
      <li>Ey Tanrım, savrulan toza, Rüzgarın sürüklediği saman çöpüne çevir onları!</li>
      <li>Orman yangını gibi, Dağları tutuşturan alev gibi,</li>
      <li>Fırtınanla kovala, Kasırganla dehşete düşür onları!</li>
      <li>Utançla kapla yüzlerini, Sana yönelsinler, ya RAB.</li>
      <li>Sonsuza dek utanç ve dehşet içinde kalsınlar, Rezil olup yok olsunlar.</li>
      <li>Senin adın RAB'dir, Anlasınlar yalnız senin yeryüzüne egemen en yüce Tanrı olduğunu.</li>
    </ol>
  </li>
  <li>
    <ol>
      <li>Ey Her Şeye Egemen RAB, Ne kadar severim konutunu!</li>
      <li>Canım senin avlularını özlüyor, İçim çekiyor, Yüreğim, bütün varlığım Sana, yaşayan Tanrıya sevinçle haykırıyor.</li>
      <li>Kuşlar bile bir yuva, Kırlangıç, yavrularını koyacak bir yer buldu Senin sunaklarının yanında, Ey Her Şeye Egemen RAB, Kralım ve Tanrım!</li>
      <li>Ne mutlu senin evinde oturanlara, Seni sürekli överler! |iSela</li>
      <li>Ne mutlu gücünü senden alan insana! Aklı hep Siyonu ziyaret etmekte.</li>
      <li>Baka Vadisinden geçerken, Pınar başına çevirirler orayı, İlk yağmurlar orayı berekete boğar.</li>
      <li>Gittikçe güçlenir, Siyonda Tanrının huzuruna çıkarlar.</li>
      <li>Ya RAB, Her Şeye Egemen Tanrı, duamı dinle, Kulak ver, ey Yakupun Tanrısı! |iSela</li>
      <li>Ey Tanrı, kalkanımıza bak, Meshettiğin krala lütfet!</li>
      <li>Senin avlularında bir gün, Başka yerdeki bin günden iyidir; Kötülerin çadırında yaşamaktansa, Tanrımın evinin eşiğinde durmayı yeğlerim.</li>
      <li>Çünkü RAB Tanrı bir güneş, bir kalkandır. Lütuf ve yücelik sağlar; Dürüstçe yaşayanlardan hiçbir iyiliği esirgemez.</li>
      <li>Ey Her Şeye Egemen RAB, Ne mutlu sana güvenen insana!</li>
    </ol>
  </li>
  <li>
    <ol>
      <li>Ya RAB, ülkenden hoşnut kaldın, Yakup soyunu eski gönencine kavuşturdun.</li>
      <li>Halkının suçlarını bağışladın, Bütün günahlarını yok saydın. |iSela</li>
      <li>Bütün gazabını bir yana koydun, Kızgın öfkenden vazgeçtin.</li>
      <li>Ey bizi kurtaran Tanrı, bizi eski halimize getir, Bize karşı öfkeni dindir!</li>
      <li>Sonsuza dek mi öfkeleneceksin bize? Kuşaktan kuşağa mı sürdüreceksin öfkeni?</li>
      <li>Halkın sende sevinç bulsun diye Bize yeniden yaşam vermeyecek misin?</li>
      <li>Ya RAB, sevgini göster bize, Kurtarışını bağışla!</li>
      <li>Kulak vereceğim RAB Tanrının ne diyeceğine; Halkına, sadık kullarına esenlik sözü verecek, Yeter ki, bir daha akılsızlık etmesinler.</li>
      <li>Evet, O kendisinden korkanları kurtarmak üzeredir, Görkemi ülkemizde yaşasın diye.</li>
      <li>Sevgiyle sadakat buluşacak, Doğrulukla esenlik öpüşecek.</li>
      <li>Sadakat yerden bitecek, Doğruluk gökten bakacak.</li>
      <li>Ve RAB iyi olan neyse, onu verecek, Toprağımızdan ürün fışkıracak.</li>
      <li>Doğruluk önüsıra yürüyecek, Adımları için yol yapacak.</li>
    </ol>
  </li>
  <li>
    <ol>
      <li>Kulak ver, ya RAB, yanıtla beni, Çünkü mazlum ve yoksulum.</li>
      <li>Koru canımı, çünkü senin sadık kulunum. Ey Tanrım, kurtar sana güvenen kulunu!</li>
      <li>Acı bana, ya Rab, Çünkü gün boyu sana yakarıyorum.</li>
      <li>Sevindir kulunu, ya Rab, Çünkü dualarımı sana yükseltiyorum.</li>
      <li>Sen iyi ve bağışlayıcısın, ya Rab, Sana yakaran herkese bol sevgi gösterirsin.</li>
      <li>Kulak ver duama, ya RAB, Yalvarışlarımı dikkate al!</li>
      <li>Sıkıntılı günümde sana yakarırım, Çünkü yanıtlarsın beni.</li>
      <li>İlahlar arasında senin gibisi yok, ya Rab, Eşsizdir işlerin.</li>
      <li>Yarattığın bütün uluslar gelip Sana tapınacaklar, ya Rab, Adını yüceltecekler.</li>
      <li>Çünkü sen ulusun, harikalar yaratırsın, Tek Tanrı sensin.</li>
      <li>Ya RAB, yolunu bana öğret, Senin gerçeğine göre yürüyeyim, Kararlı kıl beni, yalnız senin adından korkayım.</li>
      <li>Ya Rab Tanrım, bütün yüreğimle sana şükredeceğim, Adını sonsuza dek yücelteceğim.</li>
      <li>Çünkü bana sevgin büyüktür, Canımı ölüler diyarının derinliklerinden sen kurtardın.</li>
      <li>Ey Tanrı, küstahlar bana saldırıyor, Zorbalar sürüsü, sana aldırmayanlar Canımı almak istiyor,</li>
      <li>Oysa sen, ya Rab, Sevecen, lütfeden, tez öfkelenmeyen, Sevgisi ve sadakati bol bir Tanrısın.</li>
      <li>Yönel bana, acı halime, Kuluna kendi gücünü ver, Kurtar hizmetçinin oğlunu.</li>
      <li>İyiliğinin bir belirtisini göster bana; Benden nefret edenler görüp utansın; Çünkü sen, ya RAB, bana yardım ettin, Beni avuttun.</li>
    </ol>
  </li>
  <li>
    <ol>
      <li>RAB Siyonu kutsal dağlar üzerine kurdu.</li>
      <li>Siyonun kapılarını Yakup soyunun bütün konutlarından daha çok sever.</li>
      <li>Ey Tanrı kenti, senin için ne yüce sözler söylenir: |iSela</li>
      <li>‹‹Beni tanıyanlar arasında Rahav ve Babili anacağım, Filisti, Suru, Kûşu da; ‹Bu da Siyonda doğdu› diyeceğim.››</li>
      <li>Evet, Siyon için şöyle denecek: ‹‹Şu da orada doğmuş, bu da, Yüceler Yücesi onu sarsılmaz kılacak.››</li>
      <li>RAB halkları kaydederken, ‹‹Bu da Siyonda doğmuş›› diye yazacak. |iSela</li>
      <li>Okuyucular, kavalcılar, ‹‹Bütün kaynaklarım sendedir!›› diyecek.</li>
    </ol>
  </li>
  <li>
    <ol>
      <li>Ya RAB, beni kurtaran Tanrı, Gece gündüz sana yakarıyorum.</li>
      <li>Duam sana erişsin, Kulak ver yakarışıma.</li>
      <li>Çünkü sıkıntıya doydum, Canım ölüler diyarına yaklaştı.</li>
      <li>Ölüm çukuruna inenler arasında sayılıyorum, Tükenmiş gibiyim;</li>
      <li>Ölüler arasına atılmış, Artık anımsamadığın, İlginden yoksun, Mezarda yatan cesetler gibiyim.</li>
      <li>Beni çukurun dibine, Karanlıklara, derinliklere attın.</li>
      <li>Öfken üzerime çöktü, Dalga dalga kızgınlığınla beni ezdin. |iSela</li>
      <li>Yakınlarımı benden uzaklaştırdın, İğrenç kıldın beni gözlerinde. Kapalı kaldım, çıkamıyorum.</li>
      <li>Üzüntüden gözlerimin feri sönüyor, Her gün sana yakarıyorum, ya RAB, Ellerimi sana açıyorum.</li>
      <li>Harikalarını ölülere mi göstereceksin? Ölüler mi kalkıp seni övecek? |iSela</li>
      <li>Sevgin mezarda, Sadakatin yıkım diyarında duyurulur mu?</li>
      <li>Karanlıklarda harikaların, Unutulmuşluk diyarında doğruluğun bilinir mi?</li>
      <li>Ama ben, ya RAB, yardıma çağırıyorum seni, Sabah duam sana varıyor.</li>
      <li>Niçin beni reddediyorsun, ya RAB, Neden yüzünü benden gizliyorsun?</li>
      <li>Düşkünüm, gençliğimden beri ölümle burun burunayım, Dehşetlerinin altında tükendim.</li>
      <li>Şiddetli gazabın üzerimden geçti, Saçtığın dehşet beni yedi bitirdi.</li>
      <li>Bütün gün su gibi kuşattılar beni, Çevremi tümüyle sardılar.</li>
      <li>Eşi dostu benden uzaklaştırdın, Tek dostum karanlık kaldı.</li>
    </ol>
  </li>
  <li>
    <ol>
      <li>RABbin sevgisini sonsuza dek ezgilerle öveceğim, Sadakatini bütün kuşaklara bildireceğim.</li>
      <li>Sevgin sonsuza dek ayakta kalır diyeceğim, Sadakatini gökler kadar kalıcı kıldın.</li>
      <li>Dedin ki, ‹‹Seçtiğim adamla antlaşma yaptım, Kulum Davuta şöyle ant içtim:</li>
      <li>‹Soyunu sonsuza dek sürdüreceğim, Tahtını kuşaklar boyunca sürekli kılacağım.› ›› |iSela</li>
      <li>Ya RAB, gökler över harikalarını, Kutsallar topluluğunda övülür sadakatin.</li>
      <li>Çünkü göklerde RABbe kim eş koşulur? Kim benzer RABbe ilahi varlıklar arasında?</li>
      <li>Kutsallar topluluğunda Tanrı korku uyandırır, Çevresindekilerin hepsinden ulu ve müthiştir.</li>
      <li>Ya RAB, Her Şeye Egemen Tanrı, Senin gibi güçlü RAB var mı? Sadakatin çevreni sarar.</li>
      <li>Sen kudurmuş denizler üzerinde egemenlik sürer, Dalgalar kabardıkça onları dindirirsin.</li>
      <li>Sen Rahavı leş ezer gibi ezdin, Güçlü kolunla düşmanlarını dağıttın. düşmanları kastediyor.</li>
      <li>Gökler senindir, yeryüzü de senin; Dünyanın ve içindeki her şeyin temelini sen attın.</li>
      <li>Kuzeyi, güneyi sen yarattın, Tavor ve Hermon dağları Sana sevincini dile getiriyor.</li>
      <li>Kolun güçlüdür, Elin kudretli, sağ elin yüce.</li>
      <li>Tahtın adalet ve doğruluk üzerine kurulu, Sevgi ve sadakat önünsıra gider.</li>
      <li>Ne mutlu sevinç çığlıkları atmasını bilen halka, ya RAB! Yüzünün ışığında yürürler.</li>
      <li>Gün boyu senin adınla sevinir, Doğruluğunla yücelirler.</li>
      <li>Çünkü sen onların gücü ve yüceliğisin, Lütfun sayesinde gücümüz artar.</li>
      <li>Kalkanımız RABbe, Kralımız İsrailin Kutsalına aittir.</li>
      <li>Geçmişte bir görüm aracılığıyla, Sadık kullarına şöyle dedin: ‹‹Bir yiğide yardım ettim, Halkın içinden bir genci yükselttim.</li>
      <li>Kulum Davutu buldum, Kutsal yağımla onu meshettim.</li>
      <li>Elim ona destek olacak, Kolum güç verecek.</li>
      <li>Düşman onu haraca bağlayamayacak, Kötüler onu ezmeyecek.</li>
      <li>Düşmanlarını onun önünde kıracağım, Ondan nefret edenleri vuracağım.</li>
      <li>Sadakatim, sevgim ona destek olacak, Benim adımla gücü yükselecek.</li>
      <li>Sağ elini denizin, Irmakların üzerine egemen kılacağım.</li>
      <li>‹Babam sensin› diye seslenecek bana, ‹Tanrım, kurtuluşumun kayası.›</li>
      <li>Ben de onu ilk oğlum, Dünyadaki kralların en yücesi kılacağım.</li>
      <li>Sonsuza dek ona sevgi göstereceğim, Onunla yaptığım antlaşma hiç bozulmayacak.</li>
      <li>Soyunu sonsuza dek, Tahtını gökler durduğu sürece sürdüreceğim.</li>
      <li>‹‹Çocukları yasamdan ayrılır, İlkelerime göre yaşamazsa;</li>
      <li>Kurallarımı bozar, Buyruklarıma uymazsa,</li>
      <li>İsyanlarını sopayla, Suçlarını dayakla cezalandıracağım.</li>
      <li>Ama onu sevmekten vazgeçmeyecek, Sadakatime sırt çevirmeyeceğim.</li>
      <li>Antlaşmamı bozmayacak, Ağzımdan çıkan sözü değiştirmeyeceğim.</li>
      <li>Bir kez kutsallığım üstüne ant içtim, Davuta yalan söylemeyeceğim.</li>
      <li>Onun soyu sonsuza dek sürecek, Tahtı karşımda güneş gibi duracak,</li>
      <li>Göklerde güvenilir bir tanık olan ay gibi Sonsuza dek kalacak.›› |iSela</li>
      <li>Ama sen reddettin, sırt çevirdin, Çok öfkelendin meshettiğin krala.</li>
      <li>Kulunla yaptığın antlaşmadan vazgeçtin, Onun tacını yere atıp kirlettin.</li>
      <li>Yıktın bütün surlarını, Viran ettin kalelerini.</li>
      <li>Yoldan geçen herkes onu yağmaladı, Yüzkarası oldu komşularına.</li>
      <li>Hasımlarının sağ elini onun üstüne kaldırdın, Bütün düşmanlarını sevindirdin.</li>
      <li>Kılıcının ağzını başka yöne çevirdin, Savaşta ona yan çıkmadın.</li>
      <li>Görkemine son verdin, Tahtını yere çaldın.</li>
      <li>Gençlik günlerini kısalttın, Onu utanca boğdun. |iSela</li>
      <li>Ne zamana dek, ya RAB? Sonsuza dek mi gizleneceksin? Ne zamana dek öfken alev alev yanacak?</li>
      <li>Anımsa ömrümün ne çabuk geçtiğini, Ne boş yaratmışsın insanoğlunu!</li>
      <li>Var mı yaşayıp da ölümü görmeyen, Ölüler diyarının pençesinden canını kurtaran? |iSela</li>
      <li>Ya Rab, nerede o eski sevgin? Davuta göstereceğine ant içtiğin o sadık sevgin!</li>
      <li>Anımsa, ya Rab, kullarının nasıl rezil olduğunu, Bütün halkların hakaretini bağrımda nasıl taşıdığımı, Düşmanlarının hakaretini, ya RAB, Meshettiğin kralın attığı adıma edilen hakaretleri.</li>
      <li>Sonsuza dek övgüler olsun RAB'be! Amin! Amin!</li>
    </ol>
  </li>
  <li>
    <ol>
      <li>Ya Rab, barınak oldun bize Kuşaklar boyunca.</li>
      <li>Dağlar var olmadan, Daha evreni ve dünyayı yaratmadan, Öncesizlikten sonsuzluğa dek Tanrı sensin.</li>
      <li>İnsanı toprağa döndürürsün, ‹‹Ey insanoğulları, toprağa dönün!›› diyerek.</li>
      <li>Çünkü senin gözünde bin yıl Geçmiş bir gün, dün gibi, Bir gece nöbeti gibidir.</li>
      <li>İnsanları bir düş gibi siler, süpürürsün, Sabah biten ot misali:</li>
      <li>Sabah filizlenir, büyür, Akşam solar, kurur.</li>
      <li>Eriyip bitiyoruz senin öfkenden, Kızgınlığından dehşete düşüyoruz.</li>
      <li>Suçlarımızı önüne, Gizli günahlarımızı yüzünün ışığına çıkardın.</li>
      <li>Gazabından kısalıyor günlerimiz, Bir soluk gibi tükeniyor yıllarımız.</li>
      <li>Ömrümüz yetmiş yıl sürüyor, Bilemedin seksen, o da sağlıklıysak; En güzel yıllar da zahmetle, kederle geçiyor, Çabucak bitiyor, uçup gidiyoruz.</li>
      <li>Kim bilir gazabının gücünü? Çünkü öfken sana duyulan korku kadar güçlüdür.</li>
      <li>Bu yüzden günlerimizi saymayı bize öğret ki, Bilgelik kazanalım.</li>
      <li>Vazgeç, ya RAB! Öfken ne zamana dek sürecek? Acı kullarına!</li>
      <li>Sabah bizi sevginle doyur, Ömrümüz boyunca sevinçle haykıralım.</li>
      <li>Kaç gün bizi sıkıntıya soktunsa, Kaç yıl çile çektirdinse, O kadar sevindir bizi.</li>
      <li>Yaptıkların kullarına, Görkemin onların çocuklarına görünsün.</li>
      <li>Tanrımız Rab bizden hoşnut kalsın. Ellerimizin emeğini boşa çıkarma. Evet, ellerimizin emeğini boşa çıkarma.</li>
    </ol>
  </li>
  <li>
    <ol>
      <li>Yüceler Yücesinin barınağında oturan, Her Şeye Gücü Yetenin gölgesinde barınır.</li>
      <li>‹‹O benim sığınağım, kalemdir›› derim RAB için, ‹‹Tanrımdır, Ona güvenirim.››</li>
      <li>Çünkü O seni avcı tuzağından, Ölümcül hastalıktan kurtarır.</li>
      <li>Seni kanatlarının altına alır, Onların altına sığınırsın. Onun sadakati senin kalkanın, siperin olur.</li>
      <li>Ne gecenin dehşetinden korkarsın, Ne gündüz uçan oktan, Ne karanlıkta dolaşan hastalıktan, Ne de öğleyin yok eden kırgından.</li>
      <li>Yanında bin kişi, Sağında on bin kişi kırılsa bile, Sana dokunmaz.</li>
      <li>Sen yalnız kendi gözlerinle seyredecek, Kötülerin cezasını göreceksin.</li>
      <li>Sen RABbi kendine sığınak, Yüceler Yücesini konut edindiğin için,</li>
      <li>Başına kötülük gelmeyecek, Çadırına felaket yaklaşmayacak.</li>
      <li>Çünkü Tanrı meleklerine buyruk verecek, Gideceğin her yerde seni korusunlar diye.</li>
      <li>Elleri üzerinde taşıyacaklar seni, Ayağın bir taşa çarpmasın diye.</li>
      <li>Aslanın, kobranın üzerine basıp geçeceksin, Genç aslanı, yılanı çiğneyeceksin.</li>
      <li>‹‹Beni sevdiği için Onu kurtaracağım›› diyor RAB, ‹‹Beni iyi tanıdığı için Ona kale olacağım.</li>
      <li>Bana seslenince onu yanıtlayacağım, Sıkıntıda onun yanında olacağım, Kurtarıp yücelteceğim onu.</li>
      <li>Onu uzun ömürle doyuracak, Ona kurtarışımı göstereceğim.››</li>
    </ol>
  </li>
  <li>
    <ol>
      <li>Ya RAB, sana şükretmek, Ey Yüceler Yücesi, adını ilahilerle övmek, Sabah sevgini, Gece sadakatini, On telli sazla, çenk ve lirle duyurmak ne güzel!</li>
      <li>Çünkü yaptıklarınla beni sevindirdin, ya RAB, Ellerinin işi karşısında sevinç ilahileri okuyorum.</li>
      <li>Yaptıkların ne büyüktür, ya RAB, Düşüncelerin ne derin!</li>
      <li>Aptal insan bilemez, Budala akıl erdiremez:</li>
      <li>Kötüler mantar gibi bitse, Suçlular pıtrak gibi açsa bile, Bu onların sonsuza dek yok oluşu demektir.</li>
      <li>Ama sen sonsuza dek yücesin, ya RAB.</li>
      <li>Ya RAB, düşmanların kesinlikle, Evet, kesinlikle yok olacak, Suç işleyen herkes dağılacak.</li>
      <li>Beni yaban öküzü kadar güçlü kıldın, Taze zeytinyağını başıma döktün.</li>
      <li>Gözlerim düşmanlarımın bozgununu gördü, Kulaklarım bana saldıran kötülerin sonunu duydu.</li>
      <li>Doğru insan hurma ağacı gibi serpilecek, Lübnan sediri gibi yükselecek.</li>
      <li>RABbin evinde dikilmiş, Tanrımızın avlularında serpilecek.</li>
      <li>Böyleleri yaşlanınca da meyve verecek, Taptaze ve yeşil kalacaklar.</li>
      <li>‹‹RAB doğrudur! Kayamdır benim! O'nda haksızlık bulunmaz!›› diye duyuracaklar.</li>
    </ol>
  </li>
  <li>
    <ol>
      <li>RAB egemenlik sürüyor, görkeme bürünmüş, Kudret giyinip kuşanmış. Dünya sağlam kurulmuş, sarsılmaz.</li>
      <li>Ya RAB, tahtın öteden beri kurulmuş, Varlığın öncesizliğe uzanır.</li>
      <li>Denizler gürlüyor, ya RAB, Denizler gümbür gümbür gürlüyor, Denizler dalgalarını çınlatıyor.</li>
      <li>Yücelerdeki RAB engin suların gürleyişinden, Denizlerin azgın dalgalarından Daha güçlüdür.</li>
      <li>Koşulların hep geçerlidir; Tapınağına kutsallık yaraşır Sonsuza dek, ya RAB.</li>
    </ol>
  </li>
  <li>
    <ol>
      <li>Ya RAB, öç alıcı Tanrı, Saç ışığını, ey öç alıcı Tanrı!</li>
      <li>Kalk, ey yeryüzünün yargıcı, Küstahlara hak ettikleri cezayı ver!</li>
      <li>Kötüler ne zamana dek, ya RAB, Ne zamana dek sevinip coşacak?</li>
      <li>Ağızlarından küstahlık dökülüyor, Suç işleyen herkes övünüyor.</li>
      <li>Halkını eziyorlar, ya RAB, Kendi halkına eziyet ediyorlar.</li>
      <li>Dulu, garibi boğazlıyor, Öksüzleri öldürüyorlar.</li>
      <li>‹‹RAB görmez›› diyorlar, ‹‹Yakupun Tanrısı dikkat etmez.››</li>
      <li>Ey halkın içindeki budalalar, dikkat edin; Ey aptallar, ne zaman akıllanacaksınız?</li>
      <li>Kulağı yaratan işitmez mi? Göze biçim veren görmez mi?</li>
      <li>Ulusları yola getiren yargılamaz mı? İnsanı eğiten bilmez mi?</li>
      <li>RAB insanın düşüncelerinin Boş olduğunu bilir.</li>
      <li>Ne mutlu, ya RAB, yola getirdiğin, Yasanı öğrettiğin insana!</li>
      <li>Kötüler için çukur kazılıncaya dek, Onu sıkıntılı günlerden kurtarıp rahatlatırsın.</li>
      <li>Çünkü RAB halkını reddetmez, Kendi halkını terk etmez.</li>
      <li>Adalet yine doğruluk üzerine kurulacak, Yüreği temiz olan herkes ona uyacak.</li>
      <li>Kötülere karşı beni kim savunacak? Kim benim için suçlulara karşı duracak?</li>
      <li>RAB yardımcım olmasaydı, Şimdiye dek sessizlik diyarına göçmüştüm bile.</li>
      <li>‹‹Ayağım kayıyor›› dediğimde, Sevgin ayakta tutar beni, ya RAB.</li>
      <li>Kaygılar içimi sarınca, Senin avutmaların gönlümü sevindirir.</li>
      <li>Yasaya dayanarak haksızlık yapan koltuk sahibi Seninle bağdaşır mı?</li>
      <li>Onlar doğruya karşı birleşiyor, Suçsuzu ölüme mahkûm ediyorlar.</li>
      <li>Ama RAB bana kale oldu, Tanrım sığındığım kaya oldu.</li>
      <li>Tanrımız RAB yaptıkları kötülüğü Kendi başlarına getirecek, Kötülükleri yüzünden köklerini kurutacak, Evet, köklerini kurutacak.</li>
    </ol>
  </li>
  <li>
    <ol>
      <li>Gelin, RABbe sevinçle haykıralım, Bizi kurtaran kayaya sevinç çığlıkları atalım,</li>
      <li>Şükranla huzuruna çıkalım, Ona sevinç ilahileri yükseltelim!</li>
      <li>Çünkü RAB ulu Tanrıdır, Bütün ilahların üstünde ulu kraldır.</li>
      <li>Yerin derinlikleri Onun elindedir, Dağların dorukları da Onun.</li>
      <li>Deniz Onundur, çünkü O yarattı, Karaya da Onun elleri biçim verdi.</li>
      <li>Gelin, tapınalım, eğilelim, Bizi yaratan RABbin önünde diz çökelim.</li>
      <li>Çünkü O Tanrımızdır, Bizse Onun otlağının halkı, Elinin altındaki koyunlarız.  Bugün sesini duyarsanız,</li>
      <li>Merivada, o gün çölde, Massadafö olduğu gibi, Yüreklerinizi nasırlaştırmayın.</li>
      <li>Yaptıklarımı görmelerine karşın, Atalarınız orada beni sınayıp denediler.</li>
      <li>Kırk yıl o kuşaktan hep iğrendim, ‹‹Yüreği kötü yola sapan bir halktır›› dedim, ‹‹Yollarımı bilmiyorlar.››</li>
      <li>Bu yüzden öfkeyle ant içtim: ‹‹Huzur diyarıma asla girmeyecekler!›› Say.14:26-35; İbr.4:1-7).</li>
    </ol>
  </li>
  <li>
    <ol>
      <li>Yeni bir ezgi söyleyin RABbe! Ey bütün dünya, RABbe ezgiler söyleyin!</li>
      <li>Ezgi söyleyin, RABbin adını övün, Her gün duyurun kurtarışını!</li>
      <li>Görkemini uluslara, Harikalarını bütün halklara anlatın!</li>
      <li>Çünkü RAB uludur, yalnız O övgüye değer, İlahlardan çok Ondan korkulur.</li>
      <li>Halkların bütün ilahları bir hiçtir, Oysa gökleri yaratan RABdir.</li>
      <li>Yücelik, ululuk Onun huzurundadır, Güç ve güzellik Onun tapınağındadır.</li>
      <li>Ey bütün halklar, RABbi övün, RABbin gücünü, yüceliğini övün,</li>
      <li>RABbin görkemini adına yaraşır biçimde övün, Sunular getirip avlularına girin!</li>
      <li>Kutsal giysiler içinde RABbe tapının! Titreyin Onun önünde, ey bütün yeryüzündekiler!</li>
      <li>Uluslara, ‹‹RAB egemenlik sürüyor›› deyin. Dünya sağlam kurulmuş, sarsılmaz. O halkları adaletle yargılar.</li>
      <li>Sevinsin gökler, coşsun yeryüzü! Gürlesin deniz içindekilerle birlikte!</li>
      <li>Bayram etsin kırlar ve üzerindekiler! O zaman RAB'bin önünde bütün orman ağaçları Sevinçle haykıracak. Çünkü O geliyor! Yeryüzünü yargılamaya geliyor. Dünyayı adaletle, Halkları kendi gerçeğiyle yönetecek.</li>
    </ol>
  </li>
  <li>
    <ol>
      <li>RAB egemenlik sürüyor, coşsun yeryüzü, Bütün kıyı halkları sevinsin!</li>
      <li>Bulut ve zifiri karanlık sarmış çevresini, Doğruluk ve adalettir tahtının temeli.</li>
      <li>Ateş yürüyor Onun önünde, Düşmanlarını yakıyor çevrede.</li>
      <li>Şimşekleri dünyayı aydınlatır, Yeryüzü görüp titrer.</li>
      <li>Dağlar balmumu gibi erir, RABbin, bütün yeryüzünün Rabbi önünde.</li>
      <li>Gökler Onun doğruluğunu duyurur, Bütün halklar görkemini görür.</li>
      <li>Utansın puta tapanlar, Değersiz putlarla övünenler! RABbe tapın, ey bütün ilahlar!</li>
      <li>Siyon seviniyor yargılarını duyunca, ya RAB, Yahuda kentleri coşuyor.</li>
      <li>Çünkü sensin, ya RAB, bütün yeryüzünün en yücesi, Bütün ilahların üstündesin, çok ulusun.</li>
      <li>Ey sizler, RABbi sevenler, kötülükten tiksinin. O sadık kullarının canını korur, Onları kötülerin elinden kurtarır.</li>
      <li>Doğrulara ışık, Temiz yüreklilere sevinç saçar.</li>
      <li>Ey doğrular, RAB'de sevinç bulun, Kutsallığını anarak O'na şükredin!</li>
    </ol>
  </li>
  <li>
    <ol>
      <li>Yeni bir ezgi söyleyin RABbe. Çünkü harikalar yaptı, Zaferler kazandı sağ eli ve kutsal koluyla.</li>
      <li>RAB ulusların gözü önüne serdi kurtarışını, Zaferini bildirdi.</li>
      <li>İsrail halkına sevgisini, Sadakatini anımsadı; Tanrımızın zaferini gördü dünyanın dört bucağı.</li>
      <li>Sevinç çığlıkları yükseltin RABbe, ey yeryüzündekiler! Sevinç ilahileriyle yeri göğü çınlatın!</li>
      <li>Lirle ezgiler sunun RABbe, Lir ve müzik eşliğinde!</li>
      <li>Boru ve borazan eşliğinde Sevinç çığlıkları atın Kral olan RABbin önünde.</li>
      <li>Gürlesin deniz ve içindekiler, Gürlesin yeryüzü ve üzerindekiler.</li>
      <li>El çırpsın ırmaklar, Sevinçle haykırsın dağlar RAB'bin önünde! Çünkü O geliyor Yeryüzünü yönetmeye. Dünyayı adaletle, Halkları doğrulukla yönetecek.</li>
    </ol>
  </li>
  <li>
    <ol>
      <li>RAB egemenlik sürüyor, titresin halklar! Keruvlar arasında tahtına oturmuş, Sarsılsın yeryüzü!</li>
      <li>RAB Siyonda uludur, Yücedir O, bütün halklara egemendir.</li>
      <li>Övsünler büyük, müthiş adını! O kutsaldır.</li>
      <li>Ey adaleti seven güçlü kral, Eşitliği sen sağladın, Yakup soyunda doğru ve adil olanı sen yaptın.</li>
      <li>Yüceltin Tanrımız RABbi, Ayaklarının taburesi önünde tapının! O kutsaldır.</li>
      <li>Musayla Harun Onun kâhinlerindendi, Samuel de Onu adıyla çağıranlar arasındaydı. RABbe seslenirlerdi, O da yanıtlardı.</li>
      <li>Bulut sütunu içinden onlarla konuştu, Uydular Onun buyruklarına, Kendilerine verdiği kurallara.</li>
      <li>Ya RAB Tanrımız, yanıt verdin onlara; Bağışlayıcı bir Tanrı oldun, Ama yaptıkları kötülüğü cezasız bırakmadın.</li>
      <li>Tanrımız RAB'bi yüceltin, Tapının O'na kutsal dağında! Çünkü Tanrımız RAB kutsaldır.</li>
    </ol>
  </li>
  <li>
    <ol>
      <li>Ey bütün dünya, RABbe sevinç çığlıkları yükseltin!</li>
      <li>Ona neşeyle kulluk edin, Sevinç ezgileriyle çıkın huzuruna!</li>
      <li>Bilin ki RAB Tanrıdır. Bizi yaratan Odur, biz de Onunuz, Onun halkı, otlağının koyunlarıyız.</li>
      <li>Kapılarına şükranla, Avlularına övgüyle girin! Şükredin Ona, adına övgüler sunun!</li>
      <li>Çünkü RAB iyidir, Sevgisi sonsuzdur. Sadakati kuşaklar boyunca sürer.</li>
    </ol>
  </li>
  <li>
    <ol>
      <li>Sevgini ve adaletini ezgilerle anacağım, Seni ilahilerle öveceğim, ya RAB.</li>
      <li>Dürüst davranmaya özen göstereceğim, Ne zaman geleceksin bana?  Temiz bir yaşam süreceğim evimde,</li>
      <li>Önümde alçaklığa izin vermeyeceğim. Tiksinirim döneklerin işinden, Etkilemez beni.</li>
      <li>Uzak olsun benden sapıklık, Tanımak istemem kötülüğü.</li>
      <li>Yok ederim dostunu gizlice çekiştireni, Katlanamam tepeden bakan, gururlu insana.</li>
      <li>Gözüm ülkenin sadık insanları üzerinde olacak, Yanımda oturmalarını isterim; Bana dürüst yaşayan kişi hizmet edecek.</li>
      <li>Dolap çeviren evimde oturmayacak, Yalan söyleyen gözümün önünde durmayacak.</li>
      <li>Her sabah ülkedeki kötüleri yok ederek Bütün haksızları RAB'bin kentinden söküp atacağım.</li>
    </ol>
  </li>
  <li>
    <ol>
      <li>Ya RAB, duamı işit, Yakarışım sana erişsin.</li>
      <li>Sıkıntılı günümde yüzünü benden gizleme, Kulak ver sesime, Seslenince yanıt ver bana hemen.</li>
      <li>Çünkü günlerim duman gibi yok oluyor, Kemiklerim ateş gibi yanıyor.</li>
      <li>Yüreğim kırgın yemiş ot gibi kurudu, Ekmek yemeyi bile unuttum.</li>
      <li>Bir deri bir kemiğe döndüm Acı acı inlemekten.</li>
      <li>Issız yerlerdeki ishakkuşunu andırıyorum, Viranelerdeki kukumav gibiyim.</li>
      <li>Gözüme uyku girmiyor, Damda yalnız kalmış bir kuş gibiyim.</li>
      <li>Düşmanlarım bütün gün bana hakaret ediyor, Bana dil uzatanlar adımı lanet için kullanıyor.</li>
      <li>Kızıp öfkelendiğin için Külü ekmek gibi yiyor, İçeceğime gözyaşı katıyorum. Beni kaldırıp bir yana attın.</li>
      <li>Günlerim akşam uzayan gölge gibi yitmekte, Ot gibi sararmaktayım.</li>
      <li>Ama sen, sonsuza dek tahtında oturursun, ya RAB, Ünün kuşaklar boyu sürer.</li>
      <li>Kalkıp Siyona sevecenlik göstereceksin, Çünkü onu kayırmanın zamanıdır, beklenen zaman geldi.</li>
      <li>Kulların onun taşlarından hoşlanır, Tozunu bile severler.</li>
      <li>Uluslar RABbin adından, Yeryüzü kralları görkeminden korkacak.</li>
      <li>Çünkü RAB Siyonu yeniden kuracak, Görkem içinde görünecek.</li>
      <li>Yoksulların duasına kulak verecek, Yalvarışlarını asla hor görmeyecek.</li>
      <li>Bunlar gelecek kuşak için yazılsın, Öyle ki, henüz doğmamış insanlar RABbe övgüler sunsun.</li>
      <li>RAB yücelerdeki kutsal katından aşağı baktı, Göklerden yeryüzünü gözetledi,</li>
      <li>Tutsakların iniltisini duymak, Ölüm mahkûmlarını kurtarmak için.</li>
      <li>Böylece halklar ve krallıklar RABbe tapınmak için toplanınca, Onun adı Siyonda, Övgüsü Yeruşalimde duyurulacak.</li>
      <li>RAB gücümü kırdı yaşam yolunda, Ömrümü kısalttı.</li>
      <li>‹‹Ey Tanrım, ömrümün ortasında canımı alma!›› dedim. ‹‹Senin yılların kuşaklar boyu sürer!</li>
      <li>‹‹Çok önceden attın dünyanın temellerini, Gökler de senin ellerinin yapıtıdır.</li>
      <li>Onlar yok olacak, ama sen kalıcısın. Hepsi bir giysi gibi eskiyecek. Onları bir kaftan gibi değiştireceksin, Geçip gidecekler.</li>
      <li>Ama sen hep aynısın, Yılların tükenmeyecek.</li>
      <li>Gözetiminde yaşayacak kullarının çocukları, Senin önünde duracak soyları.››</li>
    </ol>
  </li>
  <li>
    <ol>
      <li>RABbe övgüler sun, ey gönlüm! Onun kutsal adına övgüler sun, ey bütün varlığım!</li>
      <li>RABbe övgüler sun, ey canım! İyiliklerinin hiçbirini unutma!</li>
      <li>Bütün suçlarını bağışlayan, Bütün hastalıklarını iyileştiren,</li>
      <li>Canını ölüm çukurundan kurtaran, Sana sevgi ve sevecenlik tacı giydiren,</li>
      <li>Yaşam boyu seni iyiliklerle doyuran Odur, Bu nedenle gençliğin kartalınki gibi tazelenir.</li>
      <li>RAB bütün düşkünlere Hak ve adalet sağlar.</li>
      <li>Kendi yöntemlerini Musaya, İşlerini İsraillilere açıkladı.</li>
      <li>RAB sevecen ve lütfedendir, Tez öfkelenmez, sevgisi engindir.</li>
      <li>Sürekli suçlamaz, Öfkesini sonsuza dek sürdürmez.</li>
      <li>Bize günahlarımıza göre davranmaz, Suçlarımızın karşılığını vermez.</li>
      <li>Çünkü gökler yeryüzünden ne kadar yüksekse, Kendisinden korkanlara karşı sevgisi de o kadar büyüktür.</li>
      <li>Doğu batıdan ne kadar uzaksa, O kadar uzaklaştırdı bizden isyanlarımızı.</li>
      <li>Bir baba çocuklarına nasıl sevecen davranırsa, RAB de kendisinden korkanlara öyle sevecen davranır.</li>
      <li>Çünkü mayamızı bilir, Toprak olduğumuzu anımsar.</li>
      <li>İnsana gelince, ota benzer ömrü, Kır çiçeği gibi serpilir;</li>
      <li>Rüzgar üzerine esince yok olur gider, Bulunduğu yer onu tanımaz.</li>
      <li>Ama RAB kendisinden korkanları sonsuza dek sever, Antlaşmasına uyan Ve buyruklarına uymayı anımsayan soylarına adil davranır.</li>
      <li>RAB tahtını göklere kurmuştur, Onun egemenliği her yeri kapsar.</li>
      <li>RABbe övgüler sunun, ey sizler, Onun melekleri, Onun sözünü dinleyen, Söylediklerini yerine getiren güç sahipleri!</li>
      <li>RABbe övgüler sunun, ey sizler, Onun bütün göksel orduları, İsteğini yerine getiren kulları!</li>
      <li>RAB'be övgüler sunun, Ey O'nun egemen olduğu yerlerdeki bütün yaratıklar! RAB'be övgüler sun, ey gönlüm!</li>
    </ol>
  </li>
  <li>
    <ol>
      <li>RABbe övgüler sun, ey gönlüm! Ya RAB Tanrım, ne ulusun! Görkem ve yücelik kuşanmışsın,</li>
      <li>Bir kaftana bürünür gibi ışığa bürünmüşsün. Gökleri bir çadır gibi geren,</li>
      <li>Evini yukarıdaki sular üzerine kuran, Bulutları kendine savaş arabası yapan, Rüzgarın kanatları üzerinde gezen,</li>
      <li>Rüzgarları kendine haberci, Yıldırımları hizmetkâr eden sensin. eden sensin›› ya da ‹‹Meleklerini rüzgarlar, hizmetkârlarını ateş alevleri yapan sensin››.</li>
      <li>Yeryüzünü temeller üzerine kurdun, Asla sarsılmasın diye.</li>
      <li>Engini ona bir giysi gibi giydirdin, Sular dağların üzerinde durdu.</li>
      <li>Sen kükreyince sular kaçtı, Göğü gürletince hemen çekildi.</li>
      <li>Dağları aşıp derelere aktı, Onlar için belirlediğin yerlere doğru.</li>
      <li>Bir sınır koydun önlerine, Geçmesinler, gelip yeryüzünü bir daha kaplamasınlar diye.</li>
      <li>Vadilerde fışkırttığın pınarlar, Dağların arasından akar.</li>
      <li>Bütün kır hayvanlarını suvarır, Yaban eşeklerinin susuzluğunu giderirler.</li>
      <li>Kuşlar yanlarında yuva kurar, Dalların arasında ötüşürler.</li>
      <li>Gökteki evinden dağları sularsın, Yeryüzü işlerinin meyvesine doyar.</li>
      <li>Hayvanlar için ot, İnsanların yararı için bitkiler yetiştirirsin; İnsanlar ekmeğini topraktan çıkarsın diye,</li>
      <li>Yüreklerini sevindiren şarabı, Yüzlerini güldüren zeytinyağını, Güçlerini artıran ekmeği hep sen verirsin.</li>
      <li>RABbin ağaçları, Kendi diktiği Lübnan sedirleri suya doyar.</li>
      <li>Kuşlar orada yuva yapar, Leyleğin evi ise çamlardadır.</li>
      <li>Yüksek dağlar dağ keçilerinin uğrağı, Kayalar kaya tavşanlarının sığınağıdır.</li>
      <li>Mevsimleri göstersin diye ayı, Batacağı zamanı bilen güneşi yarattın.</li>
      <li>Karartırsın ortalığı, gece olur, Başlar kıpırdamaya orman hayvanları.</li>
      <li>Genç aslan av peşinde kükrer, Tanrıdan yiyecek ister.</li>
      <li>Güneş doğunca İnlerine çekilir, yatarlar.</li>
      <li>İnsan işine gider, Akşama dek çalışmak için.</li>
      <li>Ya RAB, ne çok eserin var! Hepsini bilgece yaptın; Yeryüzü yarattıklarınla dolu.</li>
      <li>İşte uçsuz bucaksız denizler, İçinde kaynaşan sayısız canlılar, Büyük küçük yaratıklar.</li>
      <li>Orada gemiler dolaşır, İçinde oynaşsın diye yarattığın Livyatan da orada.</li>
      <li>Hepsi seni bekliyor, Yiyeceklerini zamanında veresin diye.</li>
      <li>Sen verince onlar toplar, Sen elini açınca onlar iyiliğe doyar.</li>
      <li>Yüzünü gizleyince dehşete kapılırlar, Soluklarını kesince ölüp toprak olurlar.</li>
      <li>Ruhunu gönderince var olurlar, Yeryüzüne yeni yaşam verirsin.</li>
      <li>RABbin görkemi sonsuza dek sürsün! Sevinsin RAB yaptıklarıyla!</li>
      <li>O bakınca yeryüzü titrer, O dokununca dağlar tüter.</li>
      <li>Ömrümce RABbe ezgiler söyleyecek, Var oldukça Tanrımı ilahilerle öveceğim.</li>
      <li>Düşüncem ona hoş görünsün, Sevincim RAB olsun!</li>
      <li>Tükensin dünyadaki günahlılar, Yok olsun artık kötüler! RAB'be övgüler sun, ey gönlüm! RAB'be övgüler sunun!</li>
    </ol>
  </li>
  <li>
    <ol>
      <li>RABbe şükredin, Onu adıyla çağırın, Halklara duyurun yaptıklarını!</li>
      <li>Onu ezgilerle, ilahilerle övün, Bütün harikalarını anlatın!</li>
      <li>Kutsal adıyla övünün, Sevinsin RABbe yönelenler!</li>
      <li>RABbe ve Onun gücüne bakın, Durmadan Onun yüzünü arayın!</li>
      <li>Ey sizler, kulu İbrahimin soyu, Seçtiği Yakupoğulları, Onun yaptığı harikaları, Olağanüstü işlerini Ve ağzından çıkan yargıları anımsayın!</li>
      <li>Tanrımız RAB Odur, Yargıları bütün yeryüzünü kapsar.</li>
      <li>O antlaşmasını, Bin kuşak için verdiği sözü, İbrahimle yaptığı antlaşmayı, İshak için içtiği andı sonsuza dek anımsar.</li>
      <li>‹‹Hakkınıza düşen mülk olarak Kenan ülkesini size vereceğim›› diyerek, Bunu Yakup için bir kural, İsraille sonsuza dek geçerli bir antlaşma yaptı.</li>
      <li>O zaman bir avuç insandılar, Sayıca az ve ülkeye yabancıydılar.</li>
      <li>Bir ulustan öbürüne, Bir ülkeden ötekine dolaşıp durdular.</li>
      <li>RAB kimsenin onları ezmesine izin vermedi, Onlar için kralları bile payladı:</li>
      <li>‹‹Meshettiklerime dokunmayın, Peygamberlerime kötülük etmeyin!›› dedi.</li>
      <li>Ülkeye kıtlık gönderdi, Bütün yiyeceklerini yok etti.</li>
      <li>Önlerinden bir adam göndermişti, Köle olarak satılan Yusuftu bu.</li>
      <li>Zincir vurup incittiler ayaklarını, Demir halka geçirdiler boynuna,</li>
      <li>Söyledikleri gerçekleşinceye dek, RABbin sözü onu sınadı.</li>
      <li>Kral adam gönderip Yusufu salıverdi, Halklara egemen olan onu özgür kıldı.</li>
      <li>Onu kendi sarayının efendisi, Bütün varlığının sorumlusu yaptı;</li>
      <li>Önderlerini istediği gibi eğitsin, İleri gelenlerine akıl versin diye.</li>
      <li>O zaman İsrail Mısıra gitti, Yakup Ham ülkesine yerleşti.</li>
      <li>RAB halkını alabildiğine çoğalttı, Düşmanlarından sayıca artırdı onları.</li>
      <li>Sonunda tutumunu değiştirdi düşmanlarının: Halkından tiksindiler, Kullarına kurnazca davrandılar.</li>
      <li>Kulu Musayı, Seçtiği Harunu gönderdi aralarına.</li>
      <li>Onlar gösterdiler RABbin belirtilerini, Ham ülkesinde şaşılası işlerini.</li>
      <li>Karanlık gönderip ülkeyi karanlığa bürüdü RAB, Çünkü Mısırlılar Onun sözlerine karşı gelmişti.</li>
      <li>Kana çevirdi sularını, Öldürdü balıklarını.</li>
      <li>Ülkede kurbağalar kaynaştı Krallarının odalarına kadar.</li>
      <li>RAB buyurunca sinek sürüleri, Sivrisinekler üşüştü ülkenin her yanına.</li>
      <li>Dolu yağdırdı yağmur yerine, Şimşekler çaktırdı ülkelerinde.</li>
      <li>Bağlarını, incir ağaçlarını vurdu, Parçaladı ülkenin ağaçlarını.</li>
      <li>O buyurunca çekirgeler, Sayısız yavrular kaynadı.</li>
      <li>Ülkenin bütün bitkilerini yediler, Toprağın ürününü yiyip bitirdiler.</li>
      <li>RAB ülkede ilk doğanların hepsini, İlk çocuklarını öldürdü.</li>
      <li>İsraillileri ülkeden altın ve gümüşle çıkardı, Oymaklarından tek kişi bile tökezlemedi.</li>
      <li>Onlar gidince Mısır sevindi, Çünkü İsrail korkusu çökmüştü Mısırın üzerine.</li>
      <li>RAB bulutu bir örtü gibi yaydı üzerlerine, Gece ateş verdi yollarını aydınlatsın diye.</li>
      <li>İstediler, bıldırcın gönderdi, Göksel ekmekle doyurdu karınlarını.</li>
      <li>Kayayı yardı, sular fışkırdı, Çorak topraklarda bir ırmak gibi aktı.</li>
      <li>Çünkü kutsal sözünü, Kulu İbrahime verdiği sözü anımsadı.</li>
      <li>Halkını sevinç içinde, Seçtiklerini sevinç çığlıklarıyla ülkeden çıkardı.</li>
      <li>Ulusların topraklarını verdi onlara. Halkların emeğini miras aldılar;</li>
      <li>Kurallarını yerine getirsinler, Yasalarına uysunlar diye. RAB'be övgüler sunun!</li>
    </ol>
  </li>
  <li>
    <ol>
      <li>Övgüler sunun, RABbe! RABbe şükredin, çünkü O iyidir, Sevgisi sonsuzdur.</li>
      <li>RABbin büyük işlerini kim anlatabilir, Kim Ona yeterince övgü sunabilir?</li>
      <li>Ne mutlu adalete uyanlara, Sürekli doğru olanı yapanlara!</li>
      <li>Ya RAB, halkına lütfettiğinde anımsa beni, Onları kurtardığında ilgilen benimle.</li>
      <li>Öyle ki, seçtiklerinin gönencini göreyim, Ulusunun sevincini, Kendi halkının kıvancını paylaşayım.</li>
      <li>Atalarımız gibi biz de günah işledik, Suç işledik, kötülük ettik.</li>
      <li>Atalarımız Mısırdayken Yaptığın harikaları anlamadı, Çok kez gösterdiğin sevgiyi anımsamadı, Denizde, Kızıldenizde başkaldırdılar.</li>
      <li>Buna karşın RAB gücünü göstermek için, Adı uğruna kurtardı onları.</li>
      <li>Kızıldenizi azarladı, kurudu deniz, Yürüdüler enginde Onun öncülüğünde, Çölde yürür gibi.</li>
      <li>Kendilerinden nefret edenlerin elinden aldı onları, Düşmanlarının pençesinden kurtardı.</li>
      <li>Sular yuttu hasımlarını, Hiçbiri kurtulmadı.</li>
      <li>O zaman atalarımız Onun sözlerine inandılar, Ezgiler söyleyerek Onu övdüler.</li>
      <li>Ne var ki, RABbin yaptıklarını çabucak unuttular, Öğüt vermesini beklemediler.</li>
      <li>Özlemle kıvrandılar çölde, Tanrıyı denediler ıssız yerlerde.</li>
      <li>Tanrı onlara istediklerini verdi, Ama üzerlerine yıpratıcı bir hastalık gönderdi.</li>
      <li>Onlar ordugahlarında Musayı, RABbin kutsal kulu Harunu kıskanınca,</li>
      <li>Yer yarıldı ve Datanı yuttu, Aviramla yandaşlarının üzerine kapandı.</li>
      <li>Ateş kavurdu onları izleyenleri, Alev yaktı kötüleri.</li>
      <li>Bir buzağı heykeli yaptılar Horevde, Dökme bir puta tapındılar.</li>
      <li>Tanrının yüceliğini, Ot yiyen öküz putuna değiştirdiler.</li>
      <li>Unuttular kendilerini kurtaran Tanrıyı, Mısırda yaptığı büyük işleri,</li>
      <li>Ham ülkesinde yarattığı harikaları, Kızıldeniz kıyısında yaptığı müthiş işleri.</li>
      <li>Bu yüzden onları yok edeceğini söyledi Tanrı, Ama seçkin kulu Musa Onun önündeki gedikte durarak, Yok edici öfkesinden vazgeçirdi Onu.</li>
      <li>Ardından hor gördüler güzelim ülkeyi, Tanrının verdiği söze inanmadılar.</li>
      <li>Çadırlarında söylendiler, Dinlemediler RABbin sesini.</li>
      <li>Bu yüzden RAB elini kaldırdı Ve çölde onları yere sereceğine, Soylarını ulusların arasına saçacağına, Onları öteki ülkelere dağıtacağına ant içti.</li>
      <li>Sonra Baal-Peora bel bağladılar, Ölülere sunulan kurbanları yediler.</li>
      <li>Öfkelendirdiler RABbi yaptıklarıyla, Salgın hastalık çıktı aralarında.</li>
      <li>Ama Pinehas kalkıp araya girdi, Felaketi önledi.</li>
      <li>Bu doğruluk sayıldı ona, Kuşaklar boyu, sonsuza dek sürecek bu.</li>
      <li>Yine RABbi öfkelendirdiler Meriva suları yanında, Musanın başına dert açıldı onlar yüzünden;</li>
      <li>Çünkü onu sinirlendirdiler, O da düşünmeden konuştu.</li>
      <li>RABbin onlara buyurduğu gibi Yok etmediler halkları,</li>
      <li>Tersine öteki uluslara karıştılar, Onların törelerini öğrendiler.</li>
      <li>Putlarına taptılar, Bu da onlara tuzak oldu.</li>
      <li>Oğullarını, kızlarını Cinlere kurban ettiler.</li>
      <li>Kenan putlarına kurban olsun diye Oğullarının, kızlarının kanını, Suçsuzların kanını döktüler; Ülke onların kanıyla kirlendi.</li>
      <li>Böylece yaptıklarıyla kirli sayıldılar, Vefasız duruma düştüler töreleriyle.</li>
      <li>RABbin öfkesi parladı halkına karşı, Tiksindi kendi halkından.</li>
      <li>Onları ulusların eline teslim etti. Onlardan nefret edenler onlara egemen oldu.</li>
      <li>Düşmanları onları ezdi, Boyun eğdirdi hepsine.</li>
      <li>RAB onları birçok kez kurtardı, Ama akılları fikirleri başkaldırmaktaydı Ve alçaltıldılar suçları yüzünden.</li>
      <li>RAB yine de ilgilendi sıkıntılarıyla Yakarışlarını duyunca.</li>
      <li>Antlaşmasını anımsadı onlar uğruna, Eşsiz sevgisinden ötürü vazgeçti yapacaklarından.</li>
      <li>Merhamet koydu onları tutsak alanların yüreğine.</li>
      <li>Kurtar bizi, ey Tanrımız RAB, Topla bizi ulusların arasından. Kutsal adına şükredelim, Yüceliğinle övünelim.</li>
      <li>Öncesizlikten sonsuza dek, İsrail'in Tanrısı RAB'be övgüler olsun! Bütün halk, ‹‹Amin!›› desin. RAB'be övgüler olsun!</li>
    </ol>
  </li>
  <li>
    <ol>
      <li>RABbe şükredin, çünkü O iyidir, Sevgisi sonsuzdur.</li>
      <li>Böyle desin RABbin kurtardıkları, Düşman pençesinden özgür kıldıkları,</li>
      <li>Doğudan, batıdan, kuzeyden, güneydenfş, Bütün ülkelerden topladıkları.</li>
      <li>Issız çöllerde dolaştılar, Yerleşecekleri kente giden bir yol bulamadılar.</li>
      <li>Aç, susuz, Sefil oldular.</li>
      <li>O zaman sıkıntı içinde RABbe yakardılar, RAB kurtardı onları dertlerinden.</li>
      <li>Yerleşecekleri bir kente varıncaya dek, Onlara doğru yolda öncülük etti.</li>
      <li>Şükretsinler RABbe sevgisi için, İnsanlar yararına yaptığı harikalar için.</li>
      <li>Çünkü O susamış canın susuzluğunu giderir, Aç canı iyiliklerle doyurur.</li>
      <li>Zincire vurulmuş, acıyla kıvranan tutsaklar, Karanlıkta, zifiri karanlıkta oturmuştu.</li>
      <li>Çünkü Tanrının buyruklarına karşı çıkmışlardı, Küçümsemişlerdi Yüceler Yücesinin öğüdünü.</li>
      <li>Ağır işlerle hayatı onlara zehir etti, Çöktüler, yardım eden olmadı.</li>
      <li>O zaman sıkıntı içinde RABbe yakardılar, RAB kurtardı onları dertlerinden;</li>
      <li>Çıkardı karanlıktan, zifiri karanlıktan, Kopardı zincirlerini.</li>
      <li>Şükretsinler RABbe sevgisi için, İnsanlar yararına yaptığı harikalar için!</li>
      <li>Çünkü tunç kapıları kırdı, Demir kapı kollarını parçaladı O.</li>
      <li>Cezalarını buldu aptallar, Suçları, isyanları yüzünden.</li>
      <li>İğrenir olmuşlardı bütün yemeklerden, Ölümün kapılarına yaklaşmışlardı.</li>
      <li>O zaman sıkıntı içinde RABbe yakardılar, RAB kurtardı onları dertlerinden.</li>
      <li>Sözünü gönderip iyileştirdi onları, Kurtardı ölüm çukurundan.</li>
      <li>Şükretsinler RABbe sevgisi için, İnsanlar yararına yaptığı harikalar için!</li>
      <li>Şükran kurbanları sunsunlar Ve sevinç çığlıklarıyla duyursunlar Onun yaptıklarını!</li>
      <li>Gemilerle denize açılanlar, Okyanuslarda iş yapanlar,</li>
      <li>RABbin işlerini, Derinliklerde yaptığı harikaları gördüler.</li>
      <li>Çünkü O buyurunca şiddetli bir fırtına koptu, Dalgalar şaha kalktı.</li>
      <li>Göklere yükselip diplere indi gemiler, Sıkıntıdan canları burunlarına geldi gemicilerin,</li>
      <li>Sarhoş gibi sallanıp sendelediler, Ustalıkları işe yaramadı.</li>
      <li>O zaman sıkıntı içinde RABbe yakardılar, RAB kurtardı onları dertlerinden.</li>
      <li>Fırtınayı limanlığa çevirdi, Yatıştı dalgalar;</li>
      <li>Rahatlayınca sevindiler, Diledikleri limana götürdü RAB onları.</li>
      <li>Şükretsinler RABbe sevgisi için, İnsanlar yararına yaptığı harikalar için!</li>
      <li>Yüceltsinler Onu halk topluluğunda, Övgüler sunsunlar ileri gelenlerin toplantısında.</li>
      <li>Irmakları çöle çevirir, Pınarları kurak toprağa,</li>
      <li>Verimli toprağı çorak alana, Orada yaşayanların kötülüğü yüzünden.</li>
      <li>Çölü su birikintisine çevirir, Kuru toprağı pınara.</li>
      <li>Açları yerleştirir oraya; Oturacak bir kent kursunlar,</li>
      <li>Tarlalar ekip bağlar diksinler, Bol ürün alsınlar diye.</li>
      <li>RABbin kutsamasıyla, Çoğaldılar alabildiğine, Eksiltmedi hayvanlarını.</li>
      <li>Sonra azaldılar, alçaldılar, Baskı, sıkıntı ve acı yüzünden.</li>
      <li>RAB rezalet saçtı soylular üzerine, Yolu izi belirsiz bir çölde dolaştırdı onları.</li>
      <li>Ama yoksulu sefaletten kurtardı, Davar sürüsü gibi çoğalttı ailelerini.</li>
      <li>Doğru insanlar görüp sevinecek, Kötülerse ağzını kapayacak.</li>
      <li>Aklı olan bunları göz önünde tutsun, RAB'bin sevgisini dikkate alsın.</li>
    </ol>
  </li>
  <li>
    <ol>
      <li>Kararlıyım, ey Tanrı, Bütün varlığımla sana ezgiler, ilahiler söyleyeceğim!</li>
      <li>Uyan, ey lir, ey çenk, Seheri ben uyandırayım!</li>
      <li>Halkların arasında sana şükürler sunayım, ya RAB, Ulusların arasında seni ilahilerle öveyim.</li>
      <li>Çünkü sevgin göklere erişir, Sadakatin gökyüzüne ulaşır.</li>
      <li>Yüceliğini göster göklerin üstünde, ey Tanrı, Görkemin bütün yeryüzünü kaplasın!</li>
      <li>Kurtar bizi sağ elinle, yardım et, Sevdiklerin özgürlüğe kavuşsun diye!</li>
      <li>Tanrı şöyle konuştu kutsal yerinde: ‹‹Şekemi sevinçle bölüştürecek, Sukkot Vadisini ölçeceğim.</li>
      <li>Gilat benimdir, Manaşşe de benim, Efrayim miğferim, Yahuda asam.</li>
      <li>Moav yıkanma leğenim, Edomun üzerine çarığımı fırlatacağım, Filiste zaferle haykıracağım.›› fırlatılması, bir yerin sahiplenilmesi anlamına geliyordu.</li>
      <li>Kim beni surlu kente götürecek? Kim bana Edoma kadar yol gösterecek?</li>
      <li>Ey Tanrı, sen bizi reddetmedin mi? Ordularımıza öncülük etmiyor musun artık?</li>
      <li>Yardım et bize düşmana karşı, Çünkü boştur insan yardımı.</li>
      <li>Tanrı'yla zafer kazanırız, O çiğner düşmanlarımızı.</li>
    </ol>
  </li>
  <li>
    <ol>
      <li>Ey övgüler sunduğum Tanrı, Sessiz kalma!</li>
      <li>Çünkü kötüler, yalancılar Bana karşı ağzını açtı, Karalıyorlar beni.</li>
      <li>Nefret dolu sözlerle beni kuşatıp Yok yere bana savaş açtılar.</li>
      <li>Sevgime karşılık bana düşman oldular, Bense dua etmekteyim.</li>
      <li>İyiliğime kötülük, Sevgime nefretle karşılık verdiler.</li>
      <li>Kötü bir adam koy düşmanın başına, Sağında onu suçlayan biri dursun!</li>
      <li>Yargılanınca suçlu çıksın, Duası bile günah sayılsın!</li>
      <li>Ömrü kısa olsun, Görevini bir başkası üstlensin!</li>
      <li>Çocukları öksüz, Karısı dul kalsın!</li>
      <li>Çocukları avare gezip dilensin, Yıkık evlerinden uzakta yiyecek arasın!</li>
      <li>Bütün malları tefecinin ağına düşsün, Emeğini yabancılar yağmalasın!</li>
      <li>Kimse ona sevgi göstermesin, Öksüzlerine acıyan olmasın!</li>
      <li>Soyu kurusun, Bir kuşak sonra adı silinsin!</li>
      <li>Atalarının suçları RABbin önünde anılsın, Annesinin günahı silinmesin!</li>
      <li>Günahları hep RABbin önünde dursun, RAB anılarını yok etsin yeryüzünden!</li>
      <li>Çünkü düşmanım sevgi göstermeyi düşünmedi, Ölesiye baskı yaptı mazluma, yoksula, Yüreği kırık insana.</li>
      <li>Sevdiği lanet başına gelsin! Madem kutsamaktan hoşlanmıyor, Uzak olsun ondan kutsamak!</li>
      <li>Laneti bir giysi gibi giydi, Su gibi içine, yağ gibi kemiklerine işlesin lanet!</li>
      <li>Bir giysi gibi onu örtünsün, Bir kuşak gibi hep onu sarsın! düşmanlarının konuşmasıdır.</li>
      <li>Düşmanlarıma, beni kötüleyenlere, RAB böyle karşılık versin!</li>
      <li>Ama sen, ey Egemen RAB, Adın uğruna bana ilgi göster; Kurtar beni, iyiliğin, sevgin uğruna!</li>
      <li>Çünkü düşkün ve yoksulum, Yüreğim yaralı içimde.</li>
      <li>Batan güneş gibi geçip gidiyorum, Çekirge gibi silkilip atılıyorum.</li>
      <li>Dizlerim titriyor oruç tutmaktan; Bir deri bir kemiğe döndüm.</li>
      <li>Düşmanlarıma yüzkarası oldum; Beni görünce kafalarını sallıyorlar!</li>
      <li>Yardım et bana, ya RAB Tanrım; Kurtar beni sevgin uğruna!</li>
      <li>Bilsinler bu işte senin elin olduğunu, Bunu senin yaptığını, ya RAB!</li>
      <li>Varsın lanet etsin onlar, sen kutsa beni, Bana saldıranlar utanacak, Ben kulunsa sevineceğim.</li>
      <li>Rezilliğe bürünsün beni suçlayanlar, Kaftan giyer gibi utançlarıyla örtünsünler!</li>
      <li>RABbe çok şükredeceğim, Kalabalığın arasında Ona övgüler dizeceğim;</li>
      <li>Çünkü O yoksulun sağında durur, Onu yargılayanlardan kurtarmak için.</li>
    </ol>
  </li>
  <li>
    <ol>
      <li>RAB efendime: ‹‹Ben düşmanlarını ayaklarının altına serinceye dekfü Sağımda otur›› diyor. ‹‹Ayaklarına tabure yapıncaya dek››.</li>
      <li>RAB Siyondan uzatacak kudret asanı, Düşmanlarının ortasında egemenlik sür!</li>
      <li>Savaşacağın gün Gönüllü gidecek askerlerin. Seherin bağrından doğan çiy gibi Kutsal giysiler içinde Sana gelecek gençlerin.</li>
      <li>RAB ant içti, kararından dönmez: ‹‹Melkisedek düzeni uyarınca Sonsuza dek kâhinsin sen!›› dedi.</li>
      <li>Rab senin sağındadır, Kralları ezecek öfkelendiği gün.</li>
      <li>Ulusları yargılayacak, ortalığı cesetler dolduracak, Dünyanın dört bucağında başları ezecek.</li>
      <li>Yol kenarındaki dereden su içecek; Bu yüzden başını dik tutacak.</li>
    </ol>
  </li>
  <li>
    <ol>
      <li>Övgüler sunun RABbe!  Doğru insanların toplantısında, Topluluk içinde, Bütün yüreğimle RABbe şükredeceğim.</li>
      <li>RABbin işleri büyüktür, Onlardan zevk alanlar hep onları düşünür.</li>
      <li>Onun yaptıkları yüce ve görkemlidir, Doğruluğu sonsuza dek sürer.</li>
      <li>RAB unutulmayacak harikalar yaptı, O sevecen ve lütfedendir.</li>
      <li>Kendisinden korkanları besler, Antlaşmasını sonsuza dek anımsar.</li>
      <li>Ulusların topraklarını kendi halkına vermekle Gösterdi onlara işlerinin gücünü.</li>
      <li>Yaptığı her işte sadık ve adildir, Bütün koşulları güvenilirdir;</li>
      <li>Sonsuza dek sürer, Sadakat ve doğrulukla yapılır.</li>
      <li>O halkının kurtuluşunu sağladı, Antlaşmasını sonsuza dek geçerli kıldı. Adı kutsal ve müthiştir.</li>
      <li>Bilgeliğin temeli RAB korkusudur, O'nun kurallarını yerine getiren herkes Sağduyu sahibi olur. O'na sonsuza dek övgü sunulur!</li>
    </ol>
  </li>
  <li>
    <ol>
      <li>Övgüler sunun RABbe!  Ne mutlu RABden korkan insana, Onun buyruklarından büyük zevk alana!</li>
      <li>Soyu yeryüzünde güç kazanacak, Doğruların kuşağı kutsanacak.</li>
      <li>Bolluk ve zenginlik eksilmez evinden, Sonsuza dek sürer doğruluğu.</li>
      <li>Karanlıkta ışık doğar dürüstler için, Lütfeden, sevecen, doğru insanlar için.</li>
      <li>Ne mutlu eli açık olan, ödünç veren, İşlerini adaletle yürüten insana!</li>
      <li>Asla sarsılmaz, Sonsuza dek anılır doğru insan.</li>
      <li>Kötü haberden korkmaz, Yüreği sarsılmaz, RABbe güvenir.</li>
      <li>Gözü pektir, korku nedir bilmez, Sonunda düşmanlarının yenilgisini görür.</li>
      <li>Armağanlar dağıttı, yoksullara verdi; Doğruluğu sonsuza dek kalıcıdır, Gücü ve saygınlığı artar.</li>
      <li>Kötü kişi bunu görünce kudurur, Dişlerini gıcırdatır, kendi kendini yer, bitirir. Kötülerin dileği boşa çıkar.</li>
    </ol>
  </li>
  <li>
    <ol>
      <li>Övgüler sunun RABbe!  Övgüler sunun, ey RABbin kulları, RABbin adına övgüler sunun!</li>
      <li>Şimdiden sonsuza dek RABbin adına şükürler olsun!</li>
      <li>Güneşin doğduğu yerden battığı yere kadar RABbin adına övgüler sunulmalı!</li>
      <li>RAB bütün uluslara egemendir, Görkemi gökleri aşar.</li>
      <li>Var mı Tanrımız RAB gibi, Yücelerde oturan,</li>
      <li>Göklerde ve yeryüzünde olanlara Bakmak için eğilen?</li>
      <li>Düşkünü yerden kaldırır, Yoksulu çöplükten çıkarır;</li>
      <li>Soylularla, Halkının soylularıyla birlikte oturtsun diye.</li>
      <li>Kısır kadını evde oturtur, Çocuk sahibi mutlu bir anne kılar.  RAB'be övgüler sunun!</li>
    </ol>
  </li>
  <li>
    <ol>
      <li>İsrail Mısırdan çıktığında, Yakupun soyu yabancı dil konuşan bir halktan ayrıldığında,</li>
      <li>Yahuda Rabbin kutsal yeri oldu, İsrail de Onun krallığı.</li>
      <li>Deniz olanı görüp geri çekildi, Şeria Irmağı tersine aktı.</li>
      <li>Dağlar koç gibi, Tepeler kuzu gibi sıçradı.</li>
      <li>Ey deniz, sana ne oldu da kaçtın? Ey Şeria, neden tersine aktın?</li>
      <li>Ey dağlar, niçin koç gibi, Ey tepeler, niçin kuzu gibi sıçradınız?</li>
      <li>Titre, ey yeryüzü, Kayayı havuza, Çakmaktaşını pınara çeviren Rab'bin önünde, Yakup'un Tanrısı'nın huzurunda.</li>
    </ol>
  </li>
  <li>
    <ol>
      <li>Bizi değil, ya RAB, bizi değil, Sevgin ve sadakatin uğruna, Kendi adını yücelt!</li>
      <li>Niçin uluslar: ‹‹Hani, nerede onların Tanrısı?›› desin.</li>
      <li>Bizim Tanrımız göklerdedir, Ne isterse yapar.</li>
      <li>Oysa onların putları altın ve gümüşten yapılmış, İnsan elinin eseridir.</li>
      <li>Ağızları var, konuşmazlar, Gözleri var, görmezler,</li>
      <li>Kulakları var, duymazlar, Burunları var, koku almazlar,</li>
      <li>Elleri var, hissetmezler, Ayakları var, yürümezler, Boğazlarından ses çıkmaz.</li>
      <li>Onları yapan, onlara güvenen herkes Onlar gibi olacak!</li>
      <li>Ey İsrail halkı, RABbe güven, Odur yardımcınız ve kalkanınız!</li>
      <li>Ey Harun soyu, RABbe güven, Odur yardımcınız ve kalkanınız!</li>
      <li>Ey RABden korkanlar, RABbe güvenin, Odur yardımcınız ve kalkanınız!</li>
      <li>RAB bizi anımsayıp kutsayacak, İsrail halkını, Harun soyunu kutsayacak.</li>
      <li>Küçük, büyük, Kendisinden korkan herkesi kutsayacak.</li>
      <li>RAB sizi, Sizi ve çocuklarınızı çoğaltsın!</li>
      <li>Yeri göğü yaratan RAB Sizleri kutsasın.</li>
      <li>Göklerin öteleri RABbindir, Ama yeryüzünü insanlara vermiştir.</li>
      <li>Ölüler, sessizlik diyarına inenler, RABbe övgüler sunmaz;</li>
      <li>Biziz RAB'bi öven, Şimdiden sonsuza dek.  RAB'be övgüler sunun!</li>
    </ol>
  </li>
  <li>
    <ol>
      <li>RABbi seviyorum, Çünkü O feryadımı duyar.</li>
      <li>Bana kulak verdiği için, Yaşadığım sürece Ona sesleneceğim.</li>
      <li>Ölüm iplerine dolaşmıştım, Ölüler diyarının kâbusu yakama yapışmıştı, Sıkıntıya, acıya gömülmüştüm.</li>
      <li>O zaman RABbi adıyla çağırdım, ‹‹Aman, ya RAB, kurtar canımı!›› dedim.</li>
      <li>RAB lütufkâr ve adildir, Sevecendir Tanrımız.</li>
      <li>RAB saf insanları korur, Tükendiğim zaman beni kurtardı.</li>
      <li>Ey canım, yine huzura kavuş, Çünkü RAB sana iyilik etti.</li>
      <li>Sen, ya RAB, canımı ölümden, Gözlerimi yaştan, Ayaklarımı sürçmekten kurtardın.</li>
      <li>Yaşayanların diyarında, RABbin huzurunda yürüyeceğim.</li>
      <li>İman ettim, ‹‹Büyük acı çekiyorum›› dediğim zaman bile. bile›› ya da ‹‹İman ettim, bu nedenle konuştum. Büyük acı çekiyorum›› (bkz. 2Ko.4:13).</li>
      <li>Şaşkınlık içinde, ‹‹Bütün insanlar yalancı›› dedim.</li>
      <li>Ne karşılık verebilirim RABbe, Bana yaptığı onca iyilik için?</li>
      <li>Kurtuluş sunusu olarak kadeh kaldırıp RABbi adıyla çağıracağım.</li>
      <li>Bütün halkının önünde, RABbe adadıklarımı yerine getireceğim.</li>
      <li>RABbin gözünde değerlidir Sadık kullarının ölümü.</li>
      <li>Ya RAB, ben gerçekten senin kulunum; Kulun, hizmetçinin oğluyum, Sen çözdün bağlarımı.</li>
      <li>Ya RAB, seni adınla çağırıp Şükran kurbanı sunacağım.</li>
      <li>RABbe adadıklarımı yerine getireceğim Bütün halkının önünde,</li>
      <li>RAB'bin Tapınağı'nın avlularında, Senin orta yerinde, ey Yeruşalim!  RAB'be övgüler sunun!</li>
    </ol>
  </li>
  <li>
    <ol>
      <li>Ey bütün uluslar, RABbe övgüler sunun! Ey bütün halklar, Onu yüceltin!</li>
      <li>Çünkü bize beslediği sevgi büyüktür, RAB'bin sadakati sonsuza dek sürer.  RAB'be övgüler sunun!</li>
    </ol>
  </li>
  <li>
    <ol>
      <li>RABbe şükredin, çünkü O iyidir, Sevgisi sonsuzdur.</li>
      <li>‹‹Sonsuzdur sevgisi!›› desin İsrail halkı.</li>
      <li>‹‹Sonsuzdur sevgisi!›› desin Harunun soyu.</li>
      <li>‹‹Sonsuzdur sevgisi!›› desin RABden korkanlar.</li>
      <li>Sıkıntı içinde RABbe seslendim; Yanıtladı, rahata kavuşturdu beni.</li>
      <li>RAB benden yana, korkmam; İnsan bana ne yapabilir?</li>
      <li>RAB benden yana, benim yardımcım, Benden nefret edenlerin sonuna zaferle bakacağım.</li>
      <li>RABbe sığınmak İnsana güvenmekten iyidir.</li>
      <li>RABbe sığınmak Soylulara güvenmekten iyidir.</li>
      <li>Bütün uluslar beni kuşattı, RABbin adıyla püskürttüm onları.</li>
      <li>Kuşattılar, sardılar beni, RABbin adıyla püskürttüm onları.</li>
      <li>Arılar gibi sardılar beni, Ama diken ateşi gibi sönüverdiler; RABbin adıyla püskürttüm onları.</li>
      <li>İtilip kakıldım, düşmek üzereydim, Ama RAB yardım etti bana. metin ‹‹Beni itip kaktın››.</li>
      <li>RAB gücüm ve ezgimdir, O kurtardı beni.</li>
      <li>Sevinç ve zafer çığlıkları Çınlıyor doğruların çadırlarında: ‹‹RABbin sağ eli güçlü işler yapar!</li>
      <li>RABbin sağ eli üstündür, RABbin sağ eli güçlü işler yapar!››</li>
      <li>Ölmeyecek, yaşayacağım, RABbin yaptıklarını duyuracağım.</li>
      <li>RAB beni şiddetle yola getirdi, Ama ölüme terk etmedi.</li>
      <li>Açın bana adalet kapılarını, Girip RABbe şükredeyim.</li>
      <li>İşte budur RABbin kapısı! Doğrular girebilir oradan.</li>
      <li>Sana şükrederim, çünkü bana yanıt verdin, Kurtarıcım oldun.</li>
      <li>Yapıcıların reddettiği taş, Köşenin baş taşı oldu.</li>
      <li>RABbin işidir bu, Gözümüzde harika bir iş!</li>
      <li>Bugün RABbin yarattığı gündür, Onun için sevinip coşalım!</li>
      <li>Ne olur, ya RAB, kurtar bizi, Ne olur, başarılı kıl bizi!</li>
      <li>Kutsansın RABbin adıyla gelen! Kutsuyoruz sizi RABbin evinden.</li>
      <li>RAB Tanrıdır, aydınlattı bizi. İplerle bağlayın bayram kurbanını, İlerleyin sunağın boynuzlarına kadar. dallarla bayramı kutlayın››.</li>
      <li>Tanrım sensin, şükrederim sana, Tanrım sensin, yüceltirim seni.</li>
      <li>RAB'be şükredin, çünkü O iyidir, Sevgisi sonsuzdur.</li>
    </ol>
  </li>
  <li>
    <ol>
      <li>Ne mutlu yolları temiz olanlara, RABbin yasasına göre yaşayanlara! 119. Mezmur akrostiş biçimde yazılmış bir şiirdir.</li>
      <li>Ne mutlu Onun öğütlerine uyanlara, Bütün yüreğiyle Ona yönelenlere!</li>
      <li>Hiç haksızlık etmezler, Onun yolunda yürürler.</li>
      <li>Koyduğun koşullara Dikkatle uyulmasını buyurdun.</li>
      <li>Keşke kararlı olsam Senin kurallarına uymakta!</li>
      <li>Hiç utanmayacağım, Bütün buyruklarını izledikçe.</li>
      <li>Şükredeceğim sana temiz yürekle, Adil hükümlerini öğrendikçe.</li>
      <li>Kurallarını yerine getireceğim, Bırakma beni hiçbir zaman!</li>
      <li>Genç insan yolunu nasıl temiz tutar? Senin sözünü tutmakla.</li>
      <li>Bütün yüreğimle sana yöneliyorum, İzin verme buyruklarından sapmama!</li>
      <li>Aklımdan çıkarmam sözünü, Sana karşı günah işlememek için.</li>
      <li>Övgüler olsun sana, ya RAB, Bana kurallarını öğret.</li>
      <li>Ağzından çıkan bütün hükümleri Dudaklarımla yineliyorum.</li>
      <li>Sevinç duyuyorum öğütlerini izlerken, Sanki benim oluyor bütün hazineler.</li>
      <li>Koşullarını derin derin düşünüyorum, Yollarını izlerken.</li>
      <li>Zevk alıyorum kurallarından, Sözünü unutmayacağım.</li>
      <li>Ben kuluna iyilik et ki yaşayayım, Sözüne uyayım.</li>
      <li>Gözlerimi aç, Yasandaki harikaları göreyim.</li>
      <li>Garibim bu dünyada, Buyruklarını benden gizleme!</li>
      <li>İçim tükeniyor, Her an hükümlerini özlemekten.</li>
      <li>Buyruklarından sapan Lanetli küstahları azarlarsın.</li>
      <li>Uzaklaştır benden küçümsemeleri, hakaretleri, Çünkü öğütlerini tutuyorum.</li>
      <li>Önderler toplanıp beni kötüleseler bile, Ben kulun senin kurallarını derin derin düşüneceğim.</li>
      <li>Öğütlerin benim zevkimdir, Bana akıl verirler.</li>
      <li>Toza toprağa serildim, Sözün uyarınca yaşam ver bana.</li>
      <li>Yaptıklarımı açıkladım, beni yanıtladın; Kurallarını öğret bana!</li>
      <li>Koşullarını anlamamı sağla ki, Harikalarının üzerinde düşüneyim.</li>
      <li>İçim eriyor kederden, Sözün uyarınca güçlendir beni!</li>
      <li>Yalan yoldan uzaklaştır, Yasan uyarınca lütfet bana.</li>
      <li>Ben sadakat yolunu seçtim, Hükümlerini uygun gördüm.</li>
      <li>Öğütlerine dört elle sarıldım, ya RAB, Utandırma beni!</li>
      <li>İçime huzur verdiğin için Buyrukların doğrultusunda koşacağım.</li>
      <li>Kurallarını nasıl izleyeceğimi öğret bana, ya RAB, Öyle ki, onları sonuna kadar izleyeyim.</li>
      <li>Anlamamı sağla, yasana uyayım, Bütün yüreğimle onu yerine getireyim.</li>
      <li>Buyrukların doğrultusunda yol göster bana, Çünkü yolundan zevk alırım.</li>
      <li>Yüreğimi haksız kazanca değil, Kendi öğütlerine yönelt.</li>
      <li>Gözlerimi boş şeylerden çevir, Beni kendi yolunda yaşat.</li>
      <li>Senden korkulması için Ben kuluna verdiğin sözü yerine getir.</li>
      <li>Korktuğum hakaretten uzak tut beni, Çünkü senin ilkelerin iyidir.</li>
      <li>Çok özlüyorum senin koşullarını! Beni doğruluğunun içinde yaşat!</li>
      <li>Bana sevgini göster, ya RAB, Sözün uyarınca kurtar beni!</li>
      <li>O zaman beni aşağılayanlara Gereken yanıtı verebilirim, Çünkü senin sözüne güvenirim.</li>
      <li>Gerçeğini ağzımdan düşürme, Çünkü senin hükümlerine umut bağladım.</li>
      <li>Yasana sürekli, Sonsuza dek uyacağım.</li>
      <li>Özgürce yürüyeceğim, Çünkü senin koşullarına yöneldim ben.</li>
      <li>Kralların önünde senin öğütlerinden söz edecek, Utanç duymayacağım.</li>
      <li>Senin buyruklarından zevk alıyor, Onları seviyorum.</li>
      <li>Saygı ve sevgi duyuyorum buyruklarına, Derin derin düşünüyorum kurallarını.</li>
      <li>Kuluna verdiğin sözü anımsa, Bununla umut verdin bana.</li>
      <li>Acı çektiğimde beni avutan budur, Sözün bana yaşam verir.</li>
      <li>Çok eğlendiler küstahlar benimle, Yine de yasandan şaşmadım.</li>
      <li>Geçmişte verdiğin hükümleri anımsayınca, Avundum, ya RAB.</li>
      <li>Çileden çıkıyorum, Yasanı terk eden kötüler yüzünden.</li>
      <li>Senin kurallarındır ezgilerimin konusu, Konuk olduğum bu dünyada.</li>
      <li>Gece adını anarım, ya RAB, Yasana uyarım.</li>
      <li>Tek yaptığım, Senin koşullarına uymak.</li>
      <li>Benim payıma düşen sensin, ya RAB, Sözlerini yerine getireceğim, dedim.</li>
      <li>Bütün yüreğimle sana yakardım. Lütfet bana, sözün uyarınca.</li>
      <li>Tuttuğum yolları düşündüm, Senin öğütlerine göre adım attım.</li>
      <li>Buyruklarına uymak için Elimi çabuk tuttum, oyalanmadım.</li>
      <li>Kötülerin ipleri beni sardı, Yasanı unutmadım.</li>
      <li>Doğru hükümlerin için Gece yarısı kalkıp sana şükrederim.</li>
      <li>Dostuyum bütün senden korkanların, Koşullarına uyanların.</li>
      <li>Yeryüzü sevginle dolu, ya RAB, Kurallarını öğret bana!</li>
      <li>Ya RAB, iyilik ettin kuluna, Sözünü tuttun.</li>
      <li>Bana sağduyu ve bilgi ver, Çünkü inanıyorum buyruklarına.</li>
      <li>Acı çekmeden önce yoldan sapardım, Ama şimdi sözüne uyuyorum.</li>
      <li>Sen iyisin, iyilik edersin; Bana kurallarını öğret.</li>
      <li>Küstahlar yalanlarla beni lekeledi, Ama ben bütün yüreğimle senin koşullarına uyarım.</li>
      <li>Onların yüreği yağ bağladı, Bense zevk alırım yasandan.</li>
      <li>İyi oldu acı çekmem; Çünkü kurallarını öğreniyorum.</li>
      <li>Ağzından çıkan yasa benim için Binlerce altın ve gümüşten daha değerlidir.</li>
      <li>Senin ellerin beni yarattı, biçimlendirdi. Anlamamı sağla ki buyruklarını öğreneyim.</li>
      <li>Senden korkanlar beni görünce sevinsin, Çünkü senin sözüne umut bağladım.</li>
      <li>Biliyorum, ya RAB, hükümlerin adildir; Bana acı çektirirken bile sadıksın.</li>
      <li>Ben kuluna verdiğin söz uyarınca, Sevgin beni avutsun.</li>
      <li>Sevecenlik göster bana, yaşayayım, Çünkü yasandan zevk alıyorum.</li>
      <li>Utansın küstahlar beni yalan yere suçladıkları için. Bense senin koşullarını düşünüyorum.</li>
      <li>Bana dönsün senden korkanlar, Öğütlerini bilenler.</li>
      <li>Yüreğim kusursuz uysun kurallarına, Öyle ki, utanç duymayayım.</li>
      <li>İçim tükeniyor senin kurtarışını özlerken, Senin sözüne umut bağladım ben.</li>
      <li>Gözümün feri sönüyor söz verdiklerini beklemekten, ‹‹Ne zaman avutacaksın beni?›› diye soruyorum.</li>
      <li>Dumandan kararmış tuluma döndüm, Yine de unutmuyorum kurallarını.</li>
      <li>Daha ne kadar bekleyecek kulun? Ne zaman yargılayacaksın bana zulmedenleri?</li>
      <li>Çukur kazdılar benim için Yasana uymayan küstahlar.</li>
      <li>Bütün buyrukların güvenilirdir; Haksız yere zulmediyorlar, yardım et bana!</li>
      <li>Nerdeyse sileceklerdi beni yeryüzünden, Ama ben senin koşullarından ayrılmadım.</li>
      <li>Koru canımı sevgin uyarınca, Tutayım ağzından çıkan öğütleri.</li>
      <li>Ya RAB, sözün Göklerde sonsuza dek duruyor.</li>
      <li>Sadakatin kuşaklar boyu sürüyor, Kurduğun yeryüzü sapasağlam duruyor.</li>
      <li>Bugün hükümlerin uyarınca ayakta duran her şey Sana kulluk ediyor.</li>
      <li>Eğer yasan zevk kaynağım olmasaydı, Çektiğim acılardan yok olurdum.</li>
      <li>Koşullarını asla unutmayacağım, Çünkü onlarla bana yaşam verdin.</li>
      <li>Kurtar beni, çünkü seninim, Senin koşullarına yöneldim.</li>
      <li>Kötüler beni yok etmeyi beklerken, Ben senin öğütlerini inceliyorum.</li>
      <li>Kusursuz olan her şeyin bir sonu olduğunu gördüm, Ama senin buyruğun sınır tanımaz.</li>
      <li>Ne kadar severim yasanı! Bütün gün düşünürüm onun üzerinde.</li>
      <li>Buyrukların beni düşmanlarımdan bilge kılar, Çünkü her zaman aklımdadır onlar.</li>
      <li>Bütün öğretmenlerimden daha akıllıyım, Çünkü öğütlerin üzerinde düşünüyorum.</li>
      <li>Yaşlılardan daha bilgeyim, Çünkü senin koşullarına uyuyorum.</li>
      <li>Sakınırım her kötü yoldan, Senin sözünü tutmak için.</li>
      <li>Ayrılmam hükümlerinden, Çünkü bana sen öğrettin.</li>
      <li>Ne tatlı geliyor verdiğin sözler damağıma, Baldan tatlı geliyor ağzıma!</li>
      <li>Senin koşullarına uymakla bilgelik kazanıyorum, Bu yüzden nefret ediyorum her yanlış yoldan.</li>
      <li>Sözün adımlarım için çıra, Yolum için ışıktır.</li>
      <li>Adil hükümlerini izleyeceğime ant içtim, Andımı tutacağım.</li>
      <li>Çok sıkıntı çektim, ya RAB; Koru hayatımı sözün uyarınca.</li>
      <li>Ağzımdan çıkan içten övgüleri Kabul et, ya RAB, Bana hükümlerini öğret.</li>
      <li>Hayatım her an tehlikede, Yine de unutmam yasanı.</li>
      <li>Kötüler tuzak kurdu bana, Yine de sapmadım senin koşullarından.</li>
      <li>Öğütlerin sonsuza dek mirasımdır, Yüreğimin sevincidir onlar.</li>
      <li>Kararlıyım Sonuna kadar senin kurallarına uymaya.</li>
      <li>Döneklerden tiksinir, Senin yasanı severim.</li>
      <li>Sığınağım ve kalkanım sensin, Senin sözüne umut bağlarım.</li>
      <li>Ey kötüler, benden uzak durun, Tanrımın buyruklarını yerine getireyim.</li>
      <li>Sözün uyarınca destek ol bana, yaşam bulayım; Umudumu boşa çıkarma!</li>
      <li>Sıkı tut beni, kurtulayım, Her zaman kurallarını dikkate alayım.</li>
      <li>Kurallarından sapan herkesi reddedersin, Çünkü onların hileleri boştur.</li>
      <li>Dünyadaki kötüleri cüruf gibi atarsın, Bu yüzden severim senin öğütlerini.</li>
      <li>Bedenim ürperiyor dehşetinden, Korkuyorum hükümlerinden.</li>
      <li>Adil ve doğru olanı yaptım, Gaddarların eline bırakma beni!</li>
      <li>Güven altına al kulunun mutluluğunu, Baskı yapmasın bana küstahlar.</li>
      <li>Gözümün feri sönüyor, Beni kurtarmanı, Adil sözünü yerine getirmeni beklemekten.</li>
      <li>Kuluna sevgin uyarınca davran, Bana kurallarını öğret.</li>
      <li>Ben senin kulunum, bana akıl ver ki, Öğütlerini anlayabileyim.</li>
      <li>Ya RAB, harekete geçmenin zamanıdır, Yasanı çiğniyorlar.</li>
      <li>Bu yüzden senin buyruklarını, Altından, saf altından daha çok seviyorum;</li>
      <li>Koyduğun koşulların hepsini doğru buluyorum, Her yanlış yoldan tiksiniyorum.</li>
      <li>Harika öğütlerin var, Bu yüzden onlara candan uyuyorum.</li>
      <li>Sözlerinin açıklanışı aydınlık saçar, Saf insanlara akıl verir.</li>
      <li>Ağzım açık, soluk soluğayım, Çünkü buyruklarını özlüyorum.</li>
      <li>Bana lütufla bak, Adını sevenlere her zaman yaptığın gibi.</li>
      <li>Adımlarımı pekiştir verdiğin söz uyarınca, Hiçbir suç bana egemen olmasın.</li>
      <li>Kurtar beni insan baskısından, Koşullarına uyabileyim.</li>
      <li>Yüzün aydınlık saçsın kulunun üzerine, Kurallarını öğret bana.</li>
      <li>Oluk oluk yaş akıyor gözlerimden, Çünkü uymuyorlar yasana.</li>
      <li>Sen adilsin, ya RAB, Hükümlerin doğrudur.</li>
      <li>Buyurduğun öğütler doğru Ve tam güvenilirdir.</li>
      <li>Gayretim beni tüketti, Çünkü düşmanlarım unuttu senin sözlerini.</li>
      <li>Sözün çok güvenilirdir, Kulun onu sever.</li>
      <li>Önemsiz ve horlanan biriyim ben, Ama koşullarını unutmuyorum.</li>
      <li>Adaletin sonsuza dek doğrudur, Yasan gerçektir.</li>
      <li>Sıkıntıya, darlığa düştüm, Ama buyrukların benim zevkimdir.</li>
      <li>Öğütlerin sonsuza dek doğrudur; Bana akıl ver ki, yaşayayım.</li>
      <li>Bütün yüreğimle haykırıyorum, Yanıtla beni, ya RAB! Senin kurallarına uyacağım.</li>
      <li>Sana sesleniyorum, Kurtar beni, Öğütlerine uyayım.</li>
      <li>Gün doğmadan kalkıp yardım dilerim, Senin sözüne umut bağladım.</li>
      <li>Verdiğin söz üzerinde düşüneyim diye, Gece boyunca uyku girmiyor gözüme.</li>
      <li>Sevgin uyarınca sesime kulak ver, Hükümlerin uyarınca, ya RAB, yaşam ver bana!</li>
      <li>Yaklaşıyor kötülük ardınca koşanlar, Yasandan uzaklaşıyorlar.</li>
      <li>Oysa sen yakınsın, ya RAB, Bütün buyrukların gerçektir.</li>
      <li>Çoktan beri anladım Öğütlerini sonsuza dek verdiğini.</li>
      <li>Çektiğim sıkıntıyı gör, kurtar beni, Çünkü yasanı unutmadım.</li>
      <li>Davamı savun, özgür kıl beni, Sözün uyarınca koru canımı.</li>
      <li>Kurtuluş kötülerden uzaktır, Çünkü senin kurallarına yönelmiyorlar.</li>
      <li>Çok sevecensin, ya RAB, Hükümlerin uyarınca koru canımı.</li>
      <li>Bana zulmedenler, düşmanlarım çok, Yine de sapmadım senin öğütlerinden.</li>
      <li>Tiksinerek bakıyorum hainlere, Çünkü uymuyorlar senin sözüne.</li>
      <li>Bak, ne kadar seviyorum koşullarını, Sevgin uyarınca, ya RAB, koru canımı.</li>
      <li>Sözlerinin temeli gerçektir, Doğru hükümlerinin tümü sonsuza dek sürecektir.</li>
      <li>Yok yere zulmediyor bana önderler, Oysa yüreğim senin sözünle titrer.</li>
      <li>Ganimet bulan biri gibi Verdiğin sözlerde sevinç bulurum.</li>
      <li>Tiksinir, iğrenirim yalandan, Ama senin yasanı severim.</li>
      <li>Doğru hükümlerin için Seni günde yedi kez överim.</li>
      <li>Yasanı sevenler büyük esenlik bulur, Hiçbir şey sendeletmez onları.</li>
      <li>Ya RAB, kurtarışına umut bağlar, Buyruklarını yerine getiririm.</li>
      <li>Öğütlerine candan uyar, Onları çok severim.</li>
      <li>Öğütlerini, koşullarını uygularım, Çünkü bütün davranışlarımı görürsün sen.</li>
      <li>Feryadım sana erişsin, ya RAB, Sözün uyarınca akıl ver bana!</li>
      <li>Yalvarışım sana ulaşsın; Verdiğin söz uyarınca kurtar beni!</li>
      <li>Dudaklarımdan övgüler aksın, Çünkü bana kurallarını öğretiyorsun.</li>
      <li>Dilimde sözün ezgilere dönüşsün, Çünkü bütün buyrukların doğrudur.</li>
      <li>Elin bana yardıma hazır olsun, Çünkü senin koşullarını seçtim ben.</li>
      <li>Kurtarışını özlüyorum, ya RAB, Yasan zevk kaynağımdır.</li>
      <li>Beni yaşat ki, sana övgüler sunayım, Hükümlerin bana yardımcı olsun.</li>
      <li>Kaybolmuş koyun gibi avare dolaşıyordum; Kulunu ara, Çünkü buyruklarını unutmadım ben.</li>
    </ol>
  </li>
  <li>
    <ol>
      <li>Sıkıntıya düşünce RABbe seslendim; Yanıtladı beni.</li>
      <li>Ya RAB, kurtar canımı yalancı dudaklardan, Aldatıcı dillerden! için Yeruşalime çıkarken söylenen ezgi.</li>
      <li>Ey aldatıcı dil, RAB ne verecek sana, Daha ne verecek?</li>
      <li>Yiğidin sivri oklarıyla Retem çalısından alevli korlar!</li>
      <li>Vay bana, Meşekte garip kaldım sanki, Kedar çadırları arasında oturdum.</li>
      <li>Fazla kaldım Barıştan nefret edenler arasında.</li>
      <li>Ben barış yanlısıyım, Ama söze başladığımda, Onlar savaşa kalkıyor!</li>
    </ol>
  </li>
  <li>
    <ol>
      <li>Gözlerimi dağlara kaldırıyorum, Nereden yardım gelecek?</li>
      <li>Yeri göğü yaratan RABden gelecek yardım.</li>
      <li>O ayaklarının kaymasına izin vermez, Seni koruyan uyuklamaz.</li>
      <li>İsrailin koruyucusu ne uyur ne uyuklar.</li>
      <li>Senin koruyucun RABdir, O sağ yanında sana gölgedir.</li>
      <li>Gündüz güneş, Gece ay sana zarar vermez.</li>
      <li>RAB her kötülükten seni korur, Esirger canını.</li>
      <li>Şimdiden sonsuza dek RAB koruyacak gidişini, gelişini.</li>
    </ol>
  </li>
  <li>
    <ol>
      <li>Bana: ‹‹RABbin evine gidelim›› dendikçe Sevinirim.</li>
      <li>Ayaklarımız senin kapılarında, Ey Yeruşalim!</li>
      <li>Bitişik nizamda kurulmuş bir kenttir Yeruşalim!</li>
      <li>Oymaklar çıkar oraya, RABbin oymakları, İsraile verilen öğüt uyarınca, RABbin adına şükretmek için.</li>
      <li>Çünkü orada yargı tahtları, Davut soyunun tahtları kurulmuştur.</li>
      <li>Esenlik dileyin Yeruşalime: ‹‹Huzur bulsun seni sevenler!</li>
      <li>Surlarına esenlik, Saraylarına huzur egemen olsun!››</li>
      <li>Kardeşlerim, dostlarım için, ‹‹Esenlik olsun sana!›› derim.</li>
      <li>Tanrımız RAB'bin evi için İyilik dilerim sana.</li>
    </ol>
  </li>
  <li>
    <ol>
      <li>Gözlerimi sana kaldırıyorum, Ey göklerde taht kuran!</li>
      <li>Nasıl kulların gözleri efendilerinin, Hizmetçinin gözleri hanımının eline bakarsa, Bizim gözlerimiz de RAB Tanrımıza öyle bakar, O bize acıyıncaya dek.</li>
      <li>Acı bize, ya RAB, acı; Gördüğümüz hakaret yeter de artar.</li>
      <li>Rahat yaşayanların alayları, Küstahların hakareti Canımıza yetti.</li>
    </ol>
  </li>
  <li>
    <ol>
      <li>RAB bizden yana olmasaydı, Desin şimdi İsrail:</li>
      <li>RAB bizden yana olmasaydı, İnsanlar bize saldırdığında,</li>
      <li>Diri diri yutarlardı bizi, Öfkeleri bize karşı alevlenince.</li>
      <li>Sular silip süpürürdü bizleri, Seller geçerdi üzerimizden.</li>
      <li>Kabaran sular Aşardı başımızdan.</li>
      <li>Övgüler olsun Bizi onların ağzına yem etmeyen RABbe!</li>
      <li>Bir kuş gibi Kurtuldu canımız avcının tuzağından, Kırıldı tuzak, kurtulduk.</li>
      <li>Yeri göğü yaratan RAB'bin adı yardımcımızdır.</li>
    </ol>
  </li>
  <li>
    <ol>
      <li>RABbe güvenenler Siyon Dağına benzer, Sarsılmaz, sonsuza dek durur.</li>
      <li>Dağlar Yeruşalimi nasıl kuşatmışsa, RAB de halkını öyle kuşatmıştır, Şimdiden sonsuza dek.</li>
      <li>Kalmayacak kötülerin asası, Doğruların payına düşen toprakta, Yoksa doğrular haksızlığa el uzatabilir.</li>
      <li>İyilik et, ya RAB, İyilere, yüreği temiz olanlara.</li>
      <li>Ama kendi halkından eğri yollara sapanları, RAB kötü uluslarla birlikte kovacak.  İsrail'e esenlik olsun!</li>
    </ol>
  </li>
  <li>
    <ol>
      <li>RAB sürgünleri Siyona geri getirince, Rüya gibi geldi bize. Siyonu eski gönencine kavuşturunca››.</li>
      <li>Ağzımız gülüşlerle, Dilimiz sevinç çığlıklarıyla doldu. ‹‹RAB onlar için büyük işler yaptı›› Diye konuşuldu uluslar arasında.</li>
      <li>RAB bizim için büyük işler yaptı, Sevinç doldu içimiz.</li>
      <li>Ya RAB, eski gönencimize kavuştur bizi, Negevde suya kavuşan vadiler gibi.</li>
      <li>Gözyaşları içinde ekenler, Sevinç çığlıklarıyla biçecek;</li>
      <li>Ağlayarak tohum çuvalını taşıyıp dolaşan, Sevinç çığlıkları atarak demetlerle dönecek.</li>
    </ol>
  </li>
  <li>
    <ol>
      <li>Evi RAB yapmazsa, Yapıcılar boşuna didinir. Kenti RAB korumazsa, Bekçi boşuna bekler.</li>
      <li>Boşuna erken kalkıp Geç yatıyorsunuz. Ey zahmetle kazanılan ekmeği yiyenler, RAB sevdiklerinin rahat uyumasını sağlar.</li>
      <li>Çocuklar RABbin verdiği bir armağandır, Rahmin ürünü bir ödüldür.</li>
      <li>Yiğidin elinde nasılsa oklar, Öyledir gençlikte doğan çocuklar.</li>
      <li>Ne mutlu ok kılıfı onlarla dolu insana! Kent kapısında hasımlarıyla tartışırken Utanç duymayacaklar. kapısında yapılırdı.</li>
    </ol>
  </li>
  <li>
    <ol>
      <li>Ne mutlu RABden korkana, Onun yolunda yürüyene!</li>
      <li>Emeğinin ürününü yiyeceksin, Mutlu ve başarılı olacaksın.</li>
      <li>Eşin evinde verimli bir asma gibi olacak; Çocukların zeytin filizleri gibi sofranın çevresinde.</li>
      <li>İşte RABden korkan kişi Böyle kutsanacak.</li>
      <li>RAB seni Siyondan kutsasın! Yeruşalimin gönencini göresin, Bütün yaşamın boyunca!</li>
      <li>Çocuklarının çocuklarını göresin!  İsrail'e esenlik olsun!</li>
    </ol>
  </li>
  <li>
    <ol>
      <li>Gençliğimden beri bana sık sık saldırdılar; Şimdi söylesin İsrail:</li>
      <li>‹‹Gençliğimden beri bana sık sık saldırdılar, Ama yenemediler beni.</li>
      <li>Çiftçiler saban sürdüler sırtımda, Upuzun iz bıraktılar.››</li>
      <li>Ama RAB adildir, Kesti kötülerin bağlarını.</li>
      <li>Siyondan nefret eden herkes Utanç içinde geri çekilsin.</li>
      <li>Damlardaki ota, Büyümeden kuruyan ota dönsünler.</li>
      <li>Orakçı avucunu, Demetçi kucağını dolduramaz onunla.</li>
      <li>Yoldan geçenler de, ‹‹RAB sizi kutsasın, RAB'bin adıyla sizi kutsarız›› demezler.</li>
    </ol>
  </li>
  <li>
    <ol>
      <li>Derinliklerden sana sesleniyorum, ya RAB,</li>
      <li>Sesimi işit, ya Rab, Yalvarışıma iyi kulak ver!</li>
      <li>Ya RAB, sen suçların hesabını tutsan, Kim ayakta kalabilir, ya Rab?</li>
      <li>Ama sen bağışlayıcısın, Öyle ki senden korkulsun.</li>
      <li>RABbi gözlüyorum, Canım RABbi gözlüyor, Umut bağlıyorum Onun sözüne.</li>
      <li>Sabahı gözleyenlerden, Evet, sabahı gözleyenlerden daha çok, Canım Rabbi gözlüyor.</li>
      <li>Ey İsrail, RABbe umut bağla! Çünkü RABde sevgi, Tam kurtuluş vardır.</li>
      <li>İsrail'i bütün suçlarından Fidyeyle O kurtaracaktır.</li>
    </ol>
  </li>
  <li>
    <ol>
      <li>Ya RAB, yüreğimde gurur yok, Gözüm yükseklerde değil. Büyük işlerle, Kendimi aşan harika işlerle uğraşmıyorum.</li>
      <li>Tersine, ana kucağında sütten kesilmiş çocuk gibi, Kendimi yatıştırıp huzur buldum, Sütten kesilmiş çocuğa döndüm.</li>
      <li>Ey İsrail, RAB'be umut bağla Şimdiden sonsuza dek!</li>
    </ol>
  </li>
  <li>
    <ol>
      <li>Ya RAB, Davutun hatırı için, Çektiği bütün zorlukları, Sana nasıl ant içtiğini, Yakupun güçlü Tanrısına adak adadığını anımsa:</li>
      <li>‹‹Evime gitmeyeceğim, Yatağıma uzanmayacağım,</li>
      <li>Gözlerime uyku girmeyecek, Göz kapaklarım kapanmayacak,</li>
      <li>RABbe bir yer, Yakupun güçlü Tanrısına bir konut buluncaya dek.››</li>
      <li>Antlaşma Sandığının Efratada olduğunu duyduk, Onu Yaar kırlarında bulduk.</li>
      <li>‹‹RABbin konutuna gidelim, Ayağının taburesi önünde tapınalım›› dedik.</li>
      <li>Çık, ya RAB, yaşayacağın yere, Gücünü simgeleyen sandıkla birlikte.</li>
      <li>Kâhinlerin doğruluğu kuşansın, Sadık kulların sevinç çığlıkları atsın.</li>
      <li>Kulun Davutun hatırı için, Meshettiğin krala yüz çevirme.</li>
      <li>RAB Davuta kesin ant içti, Andından dönmez: ‹‹Senin soyundan birini tahtına oturtacağım.</li>
      <li>Eğer oğulların antlaşmama, Vereceğim öğütlere uyarlarsa, Onların oğulları da sonsuza dek Senin tahtına oturacak.››</li>
      <li>Çünkü RAB Siyonu seçti, Onu konut edinmek istedi.</li>
      <li>‹‹Sonsuza dek yaşayacağım yer budur›› dedi, ‹‹Burada oturacağım, çünkü bunu kendim istedim.</li>
      <li>Çok bereketli kılacağım erzağını, Yiyecekle doyuracağım yoksullarını.</li>
      <li>Kurtuluşla donatacağım kâhinlerini; Hep sevinç ezgileri söyleyecek sadık kulları.</li>
      <li>Burada Davut soyundan güçlü bir kral çıkaracağım, Meshettiğim kralın soyunu Işık olarak sürdüreceğim.</li>
      <li>Düşmanlarını utanca bürüyeceğim, Ama onun başındaki taç parıldayacak.››</li>
    </ol>
  </li>
  <li>
    <ol>
      <li>Ne iyi, ne güzeldir, Birlik içinde kardeşçe yaşamak!</li>
      <li>Başa sürülen değerli yağ gibi, Sakaldan, Harunun sakalından Kaftanının yakasına dek inen yağ gibi.</li>
      <li>Hermon Dağı'na yağan çiy Siyon dağlarına yağıyor sanki. Çünkü RAB orada bereketi, Sonsuz yaşamı buyurdu.</li>
    </ol>
  </li>
  <li>
    <ol>
      <li>Ey sizler, RABbin bütün kulları, RABbin Tapınağında gece hizmet edenler, Ona övgüler sunun!</li>
      <li>Ellerinizi kutsal yere doğru kaldırıp RABbe övgüler sunun!</li>
      <li>Yeri göğü yaratan RAB kutsasın sizi Siyon'dan.</li>
    </ol>
  </li>
  <li>
    <ol>
      <li>RABbe övgüler sunun! RABbin adına övgüler sunun, Ey RABbin kulları! Ey sizler, RABbin Tapınağında, Tanrımızın Tapınağının avlularında hizmet edenler, Övgüler sunun!</li>
      <li>RABbe övgüler sunun, Çünkü RAB iyidir. Adını ilahilerle övün, Çünkü hoştur bu.</li>
      <li>RAB kendine Yakup soyunu, Öz halkı olarak İsraili seçti.</li>
      <li>Biliyorum, RAB büyüktür, Rabbimiz bütün ilahlardan üstündür.</li>
      <li>RAB ne isterse yapar, Göklerde, yeryüzünde, Denizlerde, bütün derinliklerde.</li>
      <li>Yeryüzünün dört bucağından bulutlar yükseltir, Yağmur için şimşek çaktırır, Ambarlarından rüzgar estirir.</li>
      <li>İnsanlardan hayvanlara dek Mısırda ilk doğanları öldürdü.</li>
      <li>Ey Mısır, senin orta yerinde, Firavunla bütün görevlilerine Belirtiler, şaşılası işler gösterdi.</li>
      <li>Birçok ulusu bozguna uğrattı, Güçlü kralları öldürdü:</li>
      <li>Amorlu kral Sihonu, Başan Kralı Ogu, Bütün Kenan krallarını.</li>
      <li>Topraklarını mülk, Evet, mülk olarak halkı İsraile verdi.</li>
      <li>Ya RAB, adın sonsuza dek sürecek, Bütün kuşaklar seni anacak.</li>
      <li>RAB halkını haklı çıkarır, Kullarına acır.</li>
      <li>Ulusların putları altın ve gümüşten yapılmış, İnsan elinin eseridir.</li>
      <li>Ağızları var, konuşmazlar, Gözleri var, görmezler,</li>
      <li>Kulakları var, duymazlar, Soluk alıp vermezler.</li>
      <li>Onları yapan, onlara güvenen herkes Onlar gibi olacak!</li>
      <li>Ey İsrail halkı, RABbe övgüler sun! Ey Harun soyu, RABbe övgüler sun!</li>
      <li>Ey Levi soyu, RABbe övgüler sun! RABbe övgüler sunun, ey RABden korkanlar!</li>
      <li>Yeruşalim'de oturan RAB'be Siyon'dan övgüler sunulsun!  RAB'be övgüler sunun!</li>
    </ol>
  </li>
  <li>
    <ol>
      <li>Şükredin RABbe, çünkü O iyidir, |iSevgisi sonsuzdur;</li>
      <li>Şükredin tanrılar Tanrısına, |iSevgisi sonsuzdur;</li>
      <li>Şükredin rabler Rabbine, |iSevgisi sonsuzdur;</li>
      <li>Büyük harikalar yapan tek varlığa, |iSevgisi sonsuzdur;</li>
      <li>Gökleri bilgece yaratana, |iSevgisi sonsuzdur;</li>
      <li>Yeri sular üzerine yayana, |iSevgisi sonsuzdur;</li>
      <li>Büyük ışıklar yaratana, |iSevgisi sonsuzdur;</li>
      <li>Gündüze egemen olsun diye güneşi, |iSevgisi sonsuzdur;</li>
      <li>Geceye egemen olsun diye ayı ve yıldızları yaratana, |iSevgisi sonsuzdur;</li>
      <li>Mısırda ilk doğanları öldürene, |iSevgisi sonsuzdur;</li>
      <li>Güçlü eli, kudretli koluyla |iSevgisi sonsuzdur; İsraili Mısırdan çıkarana, |iSevgisi sonsuzdur;</li>
      <li>Kızıldenizi ikiye bölene, |iSevgisi sonsuzdur;</li>
      <li>İsraili ortasından geçirene, |iSevgisi sonsuzdur;</li>
      <li>Firavunla ordusunu Kızıldenize dökene, |iSevgisi sonsuzdur;</li>
      <li>Kendi halkını çölde yürütene, |iSevgisi sonsuzdur;</li>
      <li>Büyük kralları vurana, |iSevgisi sonsuzdur;</li>
      <li>Güçlü kralları öldürene, |iSevgisi sonsuzdur;</li>
      <li>Amorlu kral Sihonu, |iSevgisi sonsuzdur;</li>
      <li>Başan Kralı Ogu öldürene, |iSevgisi sonsuzdur;</li>
      <li>Topraklarını mülk olarak, |iSevgisi sonsuzdur; Kulu İsraile mülk verene, |iSevgisi sonsuzdur;</li>
      <li>Düşkün günlerimizde bizi anımsayana, |iSevgisi sonsuzdur;</li>
      <li>Düşmanlarımızdan bizi kurtarana, |iSevgisi sonsuzdur;</li>
      <li>Bütün canlılara yiyecek verene, |iSevgisi sonsuzdur;</li>
      <li>Şükredin Göklerin Tanrısı'na, |iSevgisi sonsuzdur.</li>
    </ol>
  </li>
  <li>
    <ol>
      <li>Babil ırmakları kıyısında oturup Siyonu andıkça ağladık;</li>
      <li>Çevredeki kavaklara Lirlerimizi astık.</li>
      <li>Çünkü orada bizi tutsak edenler bizden ezgiler, Bize zulmedenler bizden şenlik istiyor, ‹‹Siyon ezgilerinden birini okuyun bize!›› diyorlardı.</li>
      <li>Nasıl okuyabiliriz RABbin ezgisini El toprağında?</li>
      <li>Ey Yeruşalim, seni unutursam, Sağ elim kurusun.</li>
      <li>Seni anmaz, Yeruşalimi en büyük sevincimden üstün tutmazsam, Dilim damağıma yapışsın!</li>
      <li>Yeruşalimin düştüğü gün, ‹‹Yıkın onu, yıkın temellerine kadar!›› Diyen Edomluların tavrını anımsa, ya RAB.</li>
      <li>Ey sen, yıkılası Babil kızı, Bize yaptıklarını Sana ödetecek olana ne mutlu!</li>
      <li>Ne mutlu senin yavrularını tutup Kayalarda parçalayacak insana!</li>
    </ol>
  </li>
  <li>
    <ol>
      <li>Bütün yüreğimle sana şükrederim, ya RAB, İlahlar önünde seni ilahilerle överim.</li>
      <li>Kutsal tapınağına doğru eğilir, Adına şükrederim, Sevgin, sadakatin için. Çünkü adını ve sözünü her şeyden üstün tuttun.</li>
      <li>Seslendiğim gün bana yanıt verdin, İçime güç koydun, beni yüreklendirdin.</li>
      <li>Şükretsin sana, ya RAB, yeryüzü krallarının tümü, Çünkü ağzından çıkan sözleri işittiler.</li>
      <li>Yaptığın işleri ezgilerle övsünler, ya RAB, Çünkü çok yücesin.</li>
      <li>RAB yüksekse de, Alçakgönüllüleri gözetir, Küstahları uzaktan tanır.</li>
      <li>Sıkıntıya düşersem, canımı korur, Düşmanlarımın öfkesine karşı el kaldırırsın, Sağ elin beni kurtarır.</li>
      <li>Ya RAB, her şeyi yaparsın benim için. Sevgin sonsuzdur, ya RAB, Elinin eserini bırakma!</li>
    </ol>
  </li>
  <li>
    <ol>
      <li>Ya RAB, sınayıp tanıdın beni.</li>
      <li>Oturup kalkışımı bilirsin, Niyetimi uzaktan anlarsın.</li>
      <li>Gittiğim yolu, yattığım yeri inceden inceye elersin, Bütün yaptıklarımdan haberin var.</li>
      <li>Daha sözü ağzıma almadan, Söyleyeceğim her şeyi bilirsin, ya RAB.</li>
      <li>Beni çepeçevre kuşattın, Elini üzerime koydun.</li>
      <li>Kaldıramam böylesi bir bilgiyi, Başa çıkamam, erişemem.</li>
      <li>Nereye gidebilirim senin Ruhundan, Nereye kaçabilirim huzurundan?</li>
      <li>Göklere çıksam, oradasın, Ölüler diyarına yatak sersem, yine oradasın.</li>
      <li>Seherin kanatlarını alıp uçsam, Denizin ötesine konsam,</li>
      <li>Orada bile elin yol gösterir bana, Sağ elin tutar beni.</li>
      <li>Desem ki, ‹‹Karanlık beni kaplasın, Çevremdeki aydınlık geceye dönsün.››</li>
      <li>Karanlık bile karanlık sayılmaz senin için, Gece, gündüz gibi ışıldar, Karanlıkla aydınlık birdir senin için.</li>
      <li>İç varlığımı sen yarattın, Annemin rahminde beni sen ördün.</li>
      <li>Sana övgüler sunarım, Çünkü müthiş ve harika yaratılmışım. Ne harika işlerin var! Bunu çok iyi bilirim.</li>
      <li>Gizli yerde yaratıldığımda, Yerin derinliklerinde örüldüğümde, Bedenim senden gizli değildi.</li>
      <li>Henüz döl yatağındayken gözlerin gördü beni; Bana ayrılan günlerin hiçbiri gelmeden, Hepsi senin kitabına yazılmıştı.</li>
      <li>Hakkımdaki düşüncelerin ne değerli, ey Tanrı, Sayıları ne çok!</li>
      <li>Kum tanelerinden fazladır saymaya kalksam. Uyanıyorum, hâlâ seninleyim.</li>
      <li>Ey Tanrı, keşke kötüleri öldürsen! Ey eli kanlı insanlar, uzaklaşın benden!</li>
      <li>Çünkü senin için kötü konuşuyorlar, Adını kötüye kullanıyor düşmanların.</li>
      <li>Ya RAB, nasıl tiksinmem senden tiksinenlerden? Nasıl iğrenmem sana başkaldıranlardan?</li>
      <li>Onlardan tümüyle nefret ediyor, Onları düşman sayıyorum.</li>
      <li>Ey Tanrı, yokla beni, tanı yüreğimi, Sına beni, öğren kaygılarımı.</li>
      <li>Bak, seni gücendiren bir yönüm var mı, Öncülük et bana sonsuz yaşam yolunda!</li>
    </ol>
  </li>
  <li>
    <ol>
      <li>Ya RAB, kurtar beni kötü insandan, Koru beni zorbadan.</li>
      <li>Onlar yüreklerinde kötülük tasarlar, Savaşı sürekli körükler,</li>
      <li>Yılan gibi dillerini bilerler, Engerek zehiri var dudaklarının altında. |iSela</li>
      <li>Ya RAB, sakın beni kötünün elinden, Koru beni zorbadan; Bana çelme takmayı tasarlıyorlar.</li>
      <li>Küstahlar benim için tuzak kurdu, Haydutlar ağ gerdi; Yol kenarına kapan koydular benim için. |iSela</li>
      <li>Sana diyorum, ya RAB: ‹‹Tanrım sensin.›› Yalvarışıma kulak ver, ya RAB.</li>
      <li>Ey Egemen RAB, güçlü kurtarıcım, Savaş gününde başımı korudun.</li>
      <li>Kötülerin dileklerini yerine getirme, ya RAB, Tasarılarını ileri götürme! Yoksa gurura kapılırlar. |iSela</li>
      <li>Beni kuşatanların başını, Dudaklarından dökülen fesat kaplasın.</li>
      <li>Kızgın korlar yağsın üzerlerine! Ateşe, dipsiz çukurlara atılsınlar, Bir daha kalkamasınlar.</li>
      <li>İftiracılara ülkede hayat kalmasın, Felaket zorbaları amansızca avlasın.</li>
      <li>Biliyorum, RAB mazlumun davasını savunur, Yoksulları haklı çıkarır.</li>
      <li>Kuşkusuz doğrular senin adına şükredecek, Dürüstler senin huzurunda oturacak.</li>
    </ol>
  </li>
  <li>
    <ol>
      <li>Seni çağırıyorum, ya RAB, yardımıma koş! Sana yakarınca sesime kulak ver!</li>
      <li>Duam önünde yükselen buhur gibi, El açışım akşam sunusu gibi kabul görsün!</li>
      <li>Ya RAB, ağzıma bekçi koy, Dudaklarımın kapısını koru!</li>
      <li>Yüreğim kötülüğe eğilim göstermesin, Suç işleyenlerin fesadına bulaşmayayım; Onların nefis yemeklerini tatmayayım.</li>
      <li>Doğru insan bana vursa, iyilik sayılır, Azarlasa, başa sürülen yağ gibidir, Başım reddetmez onu. Çünkü duam hep kötülere karşıdır.</li>
      <li>Önderleri kayalardan aşağı atılınca, Dinleyecekler tatlı sözlerimi.</li>
      <li>Sabanla sürülüp yarılmış toprak gibi, Saçılmış kemiklerimiz ölüler diyarının ağzına.</li>
      <li>Ancak gözlerim sende, ey Egemen RAB, Sana sığınıyorum, beni savunmasız bırakma!</li>
      <li>Koru beni kurdukları tuzaktan, Suç işleyenlerin kapanlarından.</li>
      <li>Ben güvenlik içinde geçip giderken, Kendi ağlarına düşsün kötüler.</li>
    </ol>
  </li>
  <li>
    <ol>
      <li>Yüksek sesle yakarıyorum RABbe, Yüksek sesle RABbe yalvarıyorum.</li>
      <li>Önüne döküyorum yakınmalarımı, Önünde anlatıyorum sıkıntılarımı.</li>
      <li>Bunalıma düştüğümde, Gideceğim yolu sen bilirsin. Tuzak kurdular yürüdüğüm yola.</li>
      <li>Sağıma bak da gör, Kimse saymıyor beni, Sığınacak yerim kalmadı, Kimse aramıyor beni.</li>
      <li>Sana haykırıyorum, ya RAB: ‹‹Sığınağım, Yaşadığımız bu dünyada nasibim sensin›› diyorum.</li>
      <li>Haykırışıma kulak ver, Çünkü çok çaresizim; Kurtar beni ardıma düşenlerden, Çünkü benden güçlüler.</li>
      <li>Çıkar beni zindandan, Adına şükredeyim. O zaman doğrular çevremi saracak, Bana iyilik ettiğin için.</li>
    </ol>
  </li>
  <li>
    <ol>
      <li>Duamı işit, ya RAB, Yalvarışlarıma kulak ver! Sadakatinle, doğruluğunla yanıtla beni!</li>
      <li>Kulunla yargıya girme, Çünkü hiçbir canlı senin karşında aklanmaz.</li>
      <li>Düşman beni kovalıyor, Ezip yere seriyor. Çoktan ölmüş olanlar gibi, Beni karanlıklarda oturtuyor.</li>
      <li>Bu yüzden bunalıma düştüm, Yüreğim perişan.</li>
      <li>Geçmiş günleri anıyor, Bütün yaptıklarını derin derin düşünüyor, Ellerinin işine bakıp dalıyorum.</li>
      <li>Ellerimi sana açıyorum, Canım kurak toprak gibi sana susamış. |iSela</li>
      <li>Çabuk yanıtla beni, ya RAB, Tükeniyorum. Çevirme benden yüzünü, Yoksa ölüm çukuruna inen ölülere dönerim.</li>
      <li>Sabahları duyur bana sevgini, Çünkü sana güveniyorum; Bana gideceğim yolu bildir, Çünkü duam sanadır.</li>
      <li>Düşmanlarımdan kurtar beni, ya RAB; Sana sığınıyorum.</li>
      <li>Bana istemini yapmayı öğret, Çünkü Tanrımsın benim. Senin iyi Ruhun Düz yolda bana öncülük etsin!</li>
      <li>Ya RAB, adın uğruna yaşam ver bana, Doğruluğunla kurtar beni sıkıntıdan.</li>
      <li>Sevginden ötürü, Öldür düşmanlarımı, Yok et bütün hasımlarımı, Çünkü senin kulunum ben.</li>
    </ol>
  </li>
  <li>
    <ol>
      <li>Ellerime vuruşmayı, Parmaklarıma savaşmayı öğreten Kayam RABbe övgüler olsun!</li>
      <li>Odur benim vefalı dostum, kalem, Kurtarıcım, kulem, Kalkanım, Ona sığınırım; Odur halkları bana boyun eğdiren!</li>
      <li>Ya RAB, insan ne ki, onu gözetesin, İnsan soyu ne ki, onu düşünesin?</li>
      <li>İnsan bir soluğu andırır, Günleri geçici bir gölge gibidir.</li>
      <li>Ya RAB, gökleri yar, aşağıya in, Dokun dağlara, tütsünler.</li>
      <li>Şimşek çaktır, dağıt düşmanı, Savur oklarını, şaşkına çevir onları.</li>
      <li>Yukarıdan elini uzat, kurtar beni; Çıkar derin sulardan, Al eloğlunun elinden.</li>
      <li>Onların ağzı yalan saçar, Sağ ellerini kaldırır, yalan yere ant içerler.</li>
      <li>Ey Tanrı, sana yeni bir ezgi söyleyeyim, Seni on telli çenkle, ilahilerle öveyim.</li>
      <li>Sensin kralları zafere ulaştıran, Kulun Davutu kötülük kılıcından kurtaran.</li>
      <li>Kurtar beni, özgür kıl Eloğlunun elinden. Onların ağzı yalan saçar, Sağ ellerini kaldırır, yalan yere ant içerler.</li>
      <li>O zaman gençliğinde Sağlıklı yetişen fidan gibi olacak oğullarımız, Sarayın oymalı sütunları gibi olacak kızlarımız.</li>
      <li>Her türlü ürünle dolup taşacak ambarlarımız; Binlerce, on binlerce yavrulayacak Çayırlarda davarlarımız.</li>
      <li>Semiz olacak sığırlarımız; Surlarımıza gedik açılmayacak, İnsanlarımız sürgün edilmeyecek, Meydanlarımızda feryat duyulmayacak!</li>
      <li>Ne mutlu bunlara sahip olan halka! Ne mutlu Tanrısı RAB olan halka!</li>
    </ol>
  </li>
  <li>
    <ol>
      <li>Ey Tanrım, ey Kral, seni yücelteceğim, Adını sonsuza dek öveceğim.</li>
      <li>Seni her gün övecek, Adını sonsuza dek yücelteceğim.</li>
      <li>RAB büyüktür, yalnız O övgüye yaraşıktır, Akıl ermez büyüklüğüne.</li>
      <li>Yaptıkların kuşaktan kuşağa şükranla anılacak, Güçlü işlerin duyurulacak.</li>
      <li>Düşüneceğim harika işlerini, İnsanlar büyüklüğünü, yüce görkemini konuşacak.</li>
      <li>Yaptığın müthiş işlerin gücünden söz edecekler, Ben de senin büyüklüğünü duyuracağım.</li>
      <li>Eşsiz iyiliğinin anılarını kutlayacak, Sevinç ezgileriyle övecekler doğruluğunu.</li>
      <li>RAB lütufkâr ve sevecendir, Tez öfkelenmez, sevgisi engindir.</li>
      <li>RAB herkese iyi davranır, Sevecenliği bütün yapıtlarını kapsar.</li>
      <li>Bütün yapıtların sana şükreder, ya RAB, Sadık kulların sana övgüler sunar.</li>
      <li>Krallığının yüceliğini anlatır, Kudretini konuşur;</li>
      <li>Herkes senin gücünü, Krallığının yüce görkemini bilsin diye.</li>
      <li>Senin krallığın ebedi krallıktır, Egemenliğin kuşaklar boyunca sürer.  RAB verdiği bütün sözleri tutar, Her davranışı sadıktır.</li>
      <li>RAB her düşene destek olur, İki büklüm olanları doğrultur.</li>
      <li>Herkesin umudu sende, Onlara yiyeceklerini zamanında veren sensin.</li>
      <li>Elini açar, Bütün canlıları doyurursun dilediklerince.</li>
      <li>RAB bütün davranışlarında adil, Yaptığı bütün işlerde sevecendir.</li>
      <li>RAB kendisine yakaran, İçtenlikle yakaran herkese yakındır.</li>
      <li>Dileğini yerine getirir kendisinden korkanların, Feryatlarını işitir, onları kurtarır.</li>
      <li>RAB korur kendisini seven herkesi, Yok eder kötülerin hepsini.</li>
      <li>RAB'be övgüler sunsun ağzım! Bütün canlılar O'nun kutsal adına, Sonsuza dek övgüler dizsin.</li>
    </ol>
  </li>
  <li>
    <ol>
      <li>RABbe övgüler sunun! Ey gönlüm, RABbe övgüler sun.</li>
      <li>Yaşadıkça RABbe övgüler sunacak, Var oldukça Tanrıma ilahiler söyleyeceğim.</li>
      <li>Önderlere, Sizi kurtaramayacak insanlara güvenmeyin.</li>
      <li>O son soluğunu verince toprağa döner, O gün tasarıları da biter.</li>
      <li>Ne mutlu yardımcısı Yakupun Tanrısı olan insana, Umudu Tanrısı RABde olana!</li>
      <li>Yeri göğü, Denizi ve içindeki her şeyi yaratan, Sonsuza dek sadık kalan,</li>
      <li>Ezilenlerin hakkını alan, Açlara yiyecek sağlayan Odur.  RAB tutsakları özgür kılar,</li>
      <li>Körlerin gözünü açar, İki büklüm olanları doğrultur, Doğruları sever.</li>
      <li>RAB garipleri korur, Öksüze, dul kadına yardım eder, Kötülerin yolunuysa saptırır.</li>
      <li>RAB Tanrın sonsuza dek, ey Siyon, Kuşaklar boyunca egemenlik sürecek.  RAB'be övgüler sunun!</li>
    </ol>
  </li>
  <li>
    <ol>
      <li>RABbe övgüler sunun! Ne güzel, ne hoş Tanrımızı ilahilerle övmek! Ona övgü yaraşır.</li>
      <li>RAB yeniden kuruyor Yeruşalimi, Bir araya topluyor İsrailin sürgünlerini.</li>
      <li>O kırık kalplileri iyileştirir, Yaralarını sarar.</li>
      <li>Yıldızların sayısını belirler, Her birini adıyla çağırır.</li>
      <li>Rabbimiz büyük ve çok güçlüdür, Sınırsızdır anlayışı.</li>
      <li>RAB mazlumlara yardım eder, Kötüleri yere çalar.</li>
      <li>RABbe şükran ezgileri okuyun, Tanrımızı lirle, ilahilerle övün.</li>
      <li>Odur gökleri bulutlarla kaplayan, Yeryüzüne yağmur sağlayan, Dağlarda ot bitiren.</li>
      <li>O yiyecek sağlar hayvanlara, Bağrışan kuzgun yavrularına.</li>
      <li>Ne atın gücünden zevk alır, Ne de insanın yiğitliğinden hoşlanır.</li>
      <li>RAB kendisinden korkanlardan, Sevgisine umut bağlayanlardan hoşlanır.</li>
      <li>RABbi yücelt, ey Yeruşalim! Tanrına övgüler sun, ey Siyon!</li>
      <li>Çünkü senin kapılarının kol demirlerine güç katar, İçindeki halkı kutsar.</li>
      <li>Sınırlarını esenlik içinde tutar, Seni en iyi buğdayla doyurur.</li>
      <li>Yeryüzüne buyruğunu gönderir, Sözü çarçabuk yayılır.</li>
      <li>Yapağı gibi kar yağdırır, Kırağıyı kül gibi saçar.</li>
      <li>Aşağıya iri iri dolu savurur, Kim dayanabilir soğuğuna?</li>
      <li>Buyruk verir, eritir buzları, Rüzgarını estirir, sular akmaya başlar.</li>
      <li>Sözünü Yakup soyuna, Kurallarını, ilkelerini İsraile bildirir.</li>
      <li>Başka hiçbir ulus için yapmadı bunu, Onlar O'nun ilkelerini bilmezler.  RAB'be övgüler sunun!</li>
    </ol>
  </li>
  <li>
    <ol>
      <li>RABbe övgüler sunun! Göklerden RABbe övgüler sunun, Yücelerde Ona övgüler sunun!</li>
      <li>Ey bütün melekleri, Ona övgüler sunun, Övgüler sunun Ona, ey bütün göksel orduları!</li>
      <li>Ey güneş, ay, Ona övgüler sunun, Övgüler sunun Ona, ey ışıldayan bütün yıldızlar!</li>
      <li>Ey göklerin gökleri Ve göklerin üstündeki sular, Ona övgüler sunun!</li>
      <li>RABbin adına övgüler sunsunlar, Çünkü O buyruk verince, var oldular;</li>
      <li>Bozulmayacak bir kural koyarak, Onları sonsuza dek yerlerine oturttu.</li>
      <li>Yeryüzünden RABbe övgüler sunun, Ey deniz canavarları, bütün enginler,</li>
      <li>Şimşek, dolu, kar, bulutlar, Onun buyruğuna uyan fırtınalar,</li>
      <li>Dağlar, bütün tepeler, Meyve ağaçları, sedir ağaçları,</li>
      <li>Yabanıl ve evcil hayvanlar, Sürüngenler, uçan kuşlar,</li>
      <li>Yeryüzünün kralları, bütün halklar, Önderler, yeryüzünün bütün yöneticileri,</li>
      <li>Delikanlılar, genç kızlar, Yaşlılar, çocuklar!</li>
      <li>RABbin adına övgüler sunsunlar, Çünkü yalnız Onun adı yücedir. Onun yüceliği yerin göğün üstündedir.</li>
      <li>RAB kendi halkını güçlü kıldı, Bütün sadık kullarına, Kendisine yakın olan halka, İsrailliler'e ün kazandırdı.  RAB'be övgüler sunun!</li>
    </ol>
  </li>
  <li>
    <ol>
      <li>RABbe övgüler sunun! RABbe yeni bir ezgi söyleyin, Sadık kullarının toplantısında Onu ezgilerle övün!</li>
      <li>İsrail Yaratıcısında sevinç bulsun, Siyon halkı Krallarıyla coşsun!</li>
      <li>Dans ederek övgüler sunsunlar Onun adına, Tef ve lir çalarak Onu ilahilerle övsünler!</li>
      <li>Çünkü RAB halkından hoşlanır, Alçakgönüllüleri zafer tacıyla süsler.</li>
      <li>Bu onurla mutlu olsun sadık kulları, Sevinç ezgileri okusunlar yataklarında!</li>
      <li>Ağızlarında Tanrıya yüce övgüler, Ellerinde iki ağızlı kılıçla</li>
      <li>Uluslardan öç alsınlar, Halkları cezalandırsınlar,</li>
      <li>Krallarını zincire, Soylularını prangaya vursunlar!</li>
      <li>Yazılan kararı onlara uygulasınlar! Bütün sadık kulları için onurdur bu.  RAB'be övgüler sunun!</li>
    </ol>
  </li>
  <li>
    <ol>
      <li>RABbe övgüler sunun!  Kutsal yerde Tanrıya övgüler sunun! Gücünü gösteren göklerde övgüler sunun Ona!</li>
      <li>Övgüler sunun Ona güçlü işleri için! Övgüler sunun Ona eşsiz büyüklüğüne yaraşır biçimde!</li>
      <li>Boru çalarak Ona övgüler sunun! Çenkle ve lirle Ona övgüler sunun!</li>
      <li>Tef ve dansla Ona övgüler sunun! Saz ve neyle Ona övgüler sunun!</li>
      <li>Zillerle Ona övgüler sunun! Çınlayan zillerle Ona övgüler sunun!</li>
      <li>Bütün canlı varlıklar RAB'be övgüler sunsun!  RAB'be övgüler sunun!</li>
    </ol>
  </li>
</ol>