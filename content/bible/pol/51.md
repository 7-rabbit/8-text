<ol>
  <li>
    <ol>
      <li>Paweł, Apostoł Jezusa Chrystusa przez wolę Bożą, i Tymoteusz brat,</li>
      <li>Tym, którzy są w Kolosiech, świętym i wiernym braciom w Chrystusie Jezusie. Łaska wam i pokój niech będzie od Boga, Ojca naszego, i od Pana Jezusa Chrystusa.</li>
      <li>Dziękujemy Bogu i Ojcu Pana naszego Jezusa Chrystusa, zawsze modląc się za was,</li>
      <li>Usłyszawszy o wierze waszej w Chrystusie Jezusie i miłości przeciwko wszystkim świętym,</li>
      <li>Dla nadziei onej wam odłożonej w niebiesiech, o którejście przedtem słyszeli przez słowo prawdy, to jest Ewangielii,</li>
      <li>Która przyszła do was jako i na wszystek świat, i przynosi owoc, jako i u was, od onego dnia, któregoście usłyszeli i poznali łaskę Bożą w prawdzie.</li>
      <li>Jakoście się też nauczyli od Epafry, miłego spółsługi naszego, który jest wiernym sługą Chrystusowym dla was;</li>
      <li>Który też oznajmił nam miłość waszę w duchu.</li>
      <li>Dlatego i my od onego dnia, któregośmy to usłyszeli, nie przestajemy się za was modlić i prosić, abyście byli napełnieni znajomością woli jego we wszelkiej mądrości i w wyrozumieniu duchownem.</li>
      <li>Abyście chodzili przystojnie przed Panem ku wszelkiemu jego upodobaniu, w każdym uczynku dobrym owoc przynosząc i rosnąc w znajomości Bożej,</li>
      <li>Wszelką mocą umocnieni będąc według chwalebnej mocy jego, ku wszelkiej cierpliwości i nieskwapliwości z radością,</li>
      <li>Dziękując Ojcu, który nas godnymi uczynił, abyśmy byli uczestnikami dziedzictwa świętych w światłości;</li>
      <li>Który nas wyrwał z mocy ciemności i przeniósł do królestwa Syna swego miłego,</li>
      <li>W którym mamy odkupienie przez krew jego, to jest odpuszczenie grzechów;</li>
      <li>Który jest obrazem Boga niewidzialnego i pierworodny wszystkich rzeczy stworzonych.</li>
      <li>Albowiem przezeó stworzone są wszystkie rzeczy, które są na niebie i na ziemi, widzialne i niewidzialne, bądź trony, bądź paóstwa, bądź księstwa, bądź zwierzchności, wszystko przezeó i dla niego stworzone jest.</li>
      <li>A on jest przed wszystkimi i wszystko w nim stoi.</li>
      <li>On też jest głową ciała, to jest kościoła, który jest początkiem i pierworodnym z umarłych, aby on między wszystkimi przodkował;</li>
      <li>Ponieważ się upodobało Ojcu, aby w nim wszystka zupełność mieszkała.</li>
      <li>I żeby przezeó z sobą pojednał wszystko, uczyniwszy pokój przez krew krzyża jego; przezeó, mówię, tak to, co jest na ziemi, jako i to, co jest na niebiesiech.</li>
      <li>I was, którzyście niekiedy byli oddaleni i nieprzyjaciele umysłem w złośliwych uczynkach, teraz też pojednał.</li>
      <li>Ciałem własnem swojem przez śmierć, aby was wystawił świętemi i niepokalanemi, i bez nagany przed obliczem swojem;</li>
      <li>Jeźli tylko trwacie w wierze ugruntowani i utwierdzeni, a nie poruszeni od nadziei Ewangielii, którąście słyszeli, która jest kazana wszelkiemu stworzeniu, które jest pod niebem, której ja Paweł stałem się sługą;</li>
      <li>Który się teraz raduję w doległościach moich dla was i dopełniam ostatków ucisków Chrystusowych na ciele mojem za ciało jego, które jest kościół.</li>
      <li>Któregom się ja stał sługą według daru Bożego, który mi jest dany dla was, abym wypełnił słowo Boże,</li>
      <li>To jest, tajemnicę onę, która była zakryta od wieków i od rodzajów, ale teraz objawiona jest świętym jego.</li>
      <li>Którym chciał Bóg oznajmić, jakie jest bogactwo tej tajemnicy chwalebnej między poganami, która jest Chrystus między wami, nadzieja ona chwały;</li>
      <li>Którego my opowiadamy, napominając każdego człowieka i ucząc każdego człowieka we wszelkiej mądrości, abyśmy wystawili każdego człowieka doskonałym w Chrystusie Jezusie;</li>
      <li>W czem też pracuję, bojując według skutecznej mocy jego, która we mnie dzieło swoje potężnie sprawuje.</li>
    </ol>
  </li>
  <li>
    <ol>
      <li>Albowiem chcę, abyście wiedzieli jako wielką trudność mam o was i o tych, którzy są w Laodycei i którzykolwiek nie widzieli oblicza mego w ciele;</li>
      <li>Aby pocieszone były serca ich, będąc spojone miłością, a to ku wszelkiemu bogactwu zupełnego i pewnego wyrozumienia, ku poznaniu tajemnicy Boga i Ojca, i Chrystusa,</li>
      <li>W którym skryte są wszystkie skarby mądrości i umiejętności.</li>
      <li>A toć mówię, aby was nikt fałszywemi dowodami nie oszukał przez wystawną mowę.</li>
      <li>Bo aczkolwiek nie jestem obecny ciałem, ale duchem jestem z wami, radując się i widząc porządek wasz i utwierdzenie wiary waszej w Chrystusa;</li>
      <li>Przetoż jakoście przyjęli Pana Jezusa Chrystusa, tak w nim chodźcie,</li>
      <li>Będąc wkorzenieni i wybudowani na nim, i utwierdzeni w wierze, jakoście się nauczyli, obfitując w niej z dziękowaniem.</li>
      <li>Patrzcież, żeby was kto sobie w korzyść nie obrócił przez filozofiję i przez próżne oszukanie, ucząc według ustawy ludzkiej, według żywiołów świata, a nie według Chrystusa,</li>
      <li>Gdyż w nim mieszka wszystka zupełność bóstwa cieleśnie.</li>
      <li>I jesteście w nim dopełnieni, który jest głową wszelkiego księstwa i zwierzchności,</li>
      <li>W którym i obrzezani jesteście obrzezką nie ręką uczynioną, to jest, zewlekłszy ciało wszystkich grzechów ciała przez obrzezkę Chrystusową.</li>
      <li>Pogrzebieni z nim będąc w chrzcie; w którymeście też społem z nim wzbudzeni przez wiarę, którą sprawuje Bóg, który go wzbudził od umarłych.</li>
      <li>I was, gdyście byli umarłymi w grzechach i nieobrzezce ciała waszego, wespół z nim ożywił, odpuściwszy wam wszystkie grzechy.</li>
      <li>Zmazawszy on, który był przeciwko nam, cyrograf w ustawach zależący, który nam był przeciwny, zniósł go z pośrodku, przybiwszy go do krzyża;</li>
      <li>I złupiwszy księstwa i mocy, wiódł je na podziw, jawnie tryumfując z nich sam przez się.</li>
      <li>Niechajże was tedy nikt nie sądzi dla pokarmu, albo dla napoju; albo z strony święta, albo nowiu miesiąca, albo sabatów,</li>
      <li>Które są cieniem rzeczy przyszłych, ale prawdą jest ciało Chrystusowe.</li>
      <li>Niechaj was nikt wygranego zakładu nie osądza, który się dobrowolnie w pokorę i w służbę Aniołów, których nie widział, wdaje, próżno się nadymając z umysłu ciała swego.</li>
      <li>A nie trzymając się głowy Chrystusa, z którego wszystko ciało przez stawy i związania posiłek biorąc i wespół spojone będąc, rośnie wzrostem Bożym.</li>
      <li>Jeźliście tedy umarli z Chrystusem żywiołom świata tego, przeczże się, jakobyście jeszcze żyli światu, ustawami bawicie?</li>
      <li>Mówią niektórzy: Nie dotykaj się, ani kosztuj, ani ruszaj;</li>
      <li>Co wszystko kazi się samem używaniem, według przykazaó i nauk ludzkich;</li>
      <li>Które mają kształt mądrości w nabożeństwie dobrowolnie obranem i w pokorze, i w niefolgowaniu ciału; wszakże nie mają żadnej wagi, tylko do nasycenia ciała służą.</li>
    </ol>
  </li>
  <li>
    <ol>
      <li>A tak jeźliście powstali z Chrystusem, tego, co jest w górze, szukajcie, gdzie Chrystus na prawicy Bożej siedzi;</li>
      <li>O tem, co jest w górze, myślcie, nie o tem, co jest na ziemi.</li>
      <li>Albowiemeście umarli i żywot wasz skryty jest z Chrystusem w Bogu.</li>
      <li>Ale gdy się Chrystus, on żywot nasz, pokaże, tedy i wy z nim okażecie się w chwale.</li>
      <li>Umartwiajcież tedy członki wasze, które są na ziemi; wszeteczeństwo, nieczystość, namiętność, złą pożądliwość i łakomstwo, które jest bałwochwalstwem,</li>
      <li>Dla których rzeczy przychodzi gniew Boży na syny odporne.</li>
      <li>W którycheście i wy niekiedy chodzili, gdyście żyli w nich.</li>
      <li>Lecz teraz złóżcie i wy to wszystko: gniew, zapalczywość, złość, bluźnierstwo i sprośną mowę z ust waszych.</li>
      <li>Nie kłamcie jedni przeciwko drugim, gdyżeście zewlekli człowieka starego z uczynkami jego,</li>
      <li>A oblekliście nowego tego, który się odnawia w znajomość, podług obrazu tego, który go stworzył.</li>
      <li>Gdzie nie masz Greka i Żyda, obrzezki i nieobrzezki, cudzoziemca i Tatarzyna, niewolnika i wolnego; ale wszystko i we wszystkich Chrystus.</li>
      <li>Przetoż przyobleczcie jako wybrani Boży, święci i umiłowani, wnętrzności miłosierdzia, dobrotliwość, pokorę, cichość, cierpliwość,</li>
      <li>Znaszając jedni drugich i odpuszczając sobie wzajemnie, jeźli ma kto przeciw komu skargę: jako i Chrystus odpuścił wam, tak i wy.</li>
      <li>A nad to wszystko (przyobleczcie) miłość, która jest związką doskonałości.</li>
      <li>A pokój Boży niech rząd prowadzi w sercach waszych, do któregoście też powołani w jedno ciało; a bądźcie wdzięcznymi.</li>
      <li>Słowo Chrystusowe niechaj mieszka w was obficie ze wszelką mądrością, nauczając i napominając samych siebie przez psalmy i hymny, i pieśni duchowne, wdzięcznie śpiewając w sercach waszych Panu.</li>
      <li>A wszystko, cokolwiek czynicie w słowie albo w uczynku, wszystko czyńcie w imieniu Pana Jezusa, dziękując Bogu i Ojcu przezeó.</li>
      <li>Żony! Bądźcie poddane mężom swym, tak jako przystoi w Panu.</li>
      <li>Mężowie! Miłujcie żony wasze, a nie bądźcie surowymi przeciwko nim.</li>
      <li>Dziatki! Posłuszne bądźcie rodzicom we wszystkiem; albowiem się to podoba Panu.</li>
      <li>Ojcowie! Nie pobudzajcie do gniewu dzieci waszych, aby serca nie traciły.</li>
      <li>Słudzy! Posłuszni bądźcie we wszystkiem panom cielesnym, nie służąc na oko jako ci, co się ludziom podobać chcą, ale w szczerości serca, bojąc się Boga.</li>
      <li>A wszystko, cokolwiek czynicie, z duszy czyńcie, jako Panu, a nie ludziom.</li>
      <li>Wiedząc, iż od Pana weźmiecie zapłatę dziedzictwa; albowiem Panu Chrystusowi służycie.</li>
      <li>A ten, co krzywdę czyni, odniesie zapłatę ukrzywdzenia, a nie maszci względu na osoby u Boga.</li>
    </ol>
  </li>
  <li>
    <ol>
      <li>Panowie! Sprawiedliwie i słusznie się z sługami obchodźcie, wiedząc, iż i wy Pana macie w niebiesiech.</li>
      <li>W modlitwach trwajcie, czując w nich z dziękowaniem,</li>
      <li>Modląc się społecznie i za nami, aby nam Bóg otworzył drzwi słowa, żebyśmy mówili o tajemnicy Chrystusowej dla której też jestem związany.</li>
      <li>Abym ją objawił, jako mi się godzi mówić.</li>
      <li>Mądrze chodźcie przed obcymi, czas odkupując.</li>
      <li>Mowa wasza niech zawsze będzie przyjemna, solą okraszona, abyście wiedzieli, jakobyście każdemu z osobna odpowiedzieć mieli.</li>
      <li>O wszystkiem, co się ze mną dzieje oznajmi wam Tychykus, miły brat i wierny sługa, i spółsługa w Panu,</li>
      <li>Któregom posłał do was dla tego samego, aby się wywiedział, co się z wami dzieje i pocieszył serca wasze;</li>
      <li>Z Onezymem, wiernym a miłym bratem, który jest z was; ci wam wszystko oznajmią, co się tu dzieje.</li>
      <li>Pozdrawia was Arystarchus spółwięzieó mój i Marek, siostrzeniec Barnabaszowy, (o któremeście wzięli rozkazanie: Jeźliby do was przyszedł, przyjmijcież go.)</li>
      <li>I Jezus, którego zowią Justem, którzy są z obrzezki. Ci tylko są pomocnikami moimi w królestwie Bożem, którzy byli pociechą moją.</li>
      <li>Pozdrawia was Epafras, który z was jest sługa Chrystusowy, który zawsze bojuje za was w modlitwach, abyście stali doskonałymi i zupełnymi we wszelkiej woli Bożej.</li>
      <li>Bo mu daję świadectwo, iż gorliwą miłość ma przeciwko wam i przeciwko tym, którzy są w Laodycei i którzy są w Hijerapolu.</li>
      <li>Pozdrawia was Łukasz, lekarz miły, także i Demas.</li>
      <li>Pozdrówcie braci, którzy są w Laodycei, i Nymfasa, i zbór, który jest w domu jego.</li>
      <li>A gdy ten list u was przeczytany będzie, sprawcie to, aby też był w Laodyceńskim zborze przeczytany; a ten, który jest pisany z Laodycei i wy też przeczytajcie.</li>
      <li>A powiedzcie Archipowi: Patrzaj na to posługiwanie, któreś przyjął w Panu, abyś je wypełnił.</li>
      <li>Pozdrowienie ręką moją Pawłową. Pamiętajcie na więzienie moje. Łaska niech będzie z wami. Amen.</li>
    </ol>
  </li>
</ol>