<ol>
  <li>
    <ol>
      <li>Paweł, więzieó Chrystusa Jezusa i Tymoteusz brat, Filemonowi miłemu a pomocnikowi naszemu,</li>
      <li>I Apfii miłej i Archipowi, społecznemu naszemu bojownikowi, i zborowi, który jest w domu twoim.</li>
      <li>Łaska wam i pokój niech będzie od Boga, Ojca naszego, i Pana Jezusa Chrystusa.</li>
      <li>Dziękuję Bogu mojemu zawsze wzmiankę czyniąc o tobie w modlitwach moich,</li>
      <li>Słysząc o miłości i o wierze, którą masz przeciwko Panu Jezusowi i przeciwko wszystkim świętym;</li>
      <li>Aby społeczność wiary twojej była skuteczna ku poznaniu wszystkiego dobrego, które w was jest przez Chrystusa Jezusa.</li>
      <li>Albowiem radość wielką mamy i pociechę z miłości twojej, bracie! iż wnętrzności świętych są ochłodzone przez cię.</li>
      <li>Przetoż choć mam wielką bezpieczność w Chrystusie, abym ci rozkazał, co przynależy;</li>
      <li>Jednak dla miłości raczej proszę, takowym będąc, to jest Paweł stary, a teraz i więzieó Jezusa Chrystusa.</li>
      <li>Proszę cię tedy za synem moim Onezymem, któregom urodził w więzieniu mojem;</li>
      <li>Który tobie niekiedy był niepożyteczny, ale teraz tobie i mnie bardzo pożyteczny; któregom odesłał,</li>
      <li>Przetoż go ty jako wnętrzności moje przyjmij.</li>
      <li>Któregom ja chciał przy sobie zatrzymać, aby mi posługiwał zamiast ciebie w więzieniu dla Ewangielii.</li>
      <li>Ale bez woli twojej nie chciałem nic uczynić, aby dobry twój uczynek nie był jako z przymuszenia, ale z dobrej woli.</li>
      <li>Albowiem snać dla tego odłączył się był na chwilę od ciebie, abyś go zaś miał wiecznie,</li>
      <li>Już nie jako sługę, ale więcej niż sługę, to jest brata miłego, zwłaszcza mnie, a jako daleko więcej tobie i według ciała, i w Panu.</li>
      <li>Przetoż maszli mię za towarzysza, przyjmij go jako mię.</li>
      <li>A jeźlić w czem niepraw, albo ci co winien, to mnie przyczytaj.</li>
      <li>Jam Paweł napisał ręką moją, ja nagrodzę, żeć nie rzekę, iżeś mi i samego siebie winien.</li>
      <li>Tak, bracie! niech cię w tem użyję w Panu, ochłodź wnętrzności moje w Panu.</li>
      <li>Pewien będąc posłuszeństwa twego, pisałem ci, wiedząc, że i więcej, niż mówię uczynisz.</li>
      <li>Zaraz mi też i gospodę zgotuj; albowiem spodziewam się, iż wam przez modlitwy wasze darowany będę.</li>
      <li>Pozdrawiają cię Epafras, spółwięzieó mój w Chrystusie Jezusie,</li>
      <li>Marek, Arystarchus, Demas, Łukasz, pomocnicy moi.</li>
      <li>Łaska Pana naszego, Jezusa Chrystusa, niech będzie z duchem waszym. Amen.</li>
    </ol>
  </li>
</ol>