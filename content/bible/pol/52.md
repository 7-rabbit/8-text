<ol>
  <li>
    <ol>
      <li>Paweł i Sylwan, i Tymoteusz zborowi Tesaloniceńskiemu w Bogu Ojcu i w Panu Jezusie Chrystusie. Łaska wam i pokój niech będzie od Boga Ojca naszego, i od Pana Jezusa Chrystusa.</li>
      <li>Dziękujemy Bogu zawsze za was wszystkich, wzmiankę czyniąc o was w modlitwach naszych,</li>
      <li>Bez przestanku przypominając skuteczną onę wiarę waszę i onę pracowitą miłość, i onę cierpliwą nadzieję w Panu naszym, Jezusie Chrystusie, przed Bogiem i Ojcem naszym.</li>
      <li>Wiedząc, bracia umiłowani od Boga, wybranie wasze,</li>
      <li>Gdyż Ewangielija nasza nie była u was tylko w mowie, ale też w mocy i w Duchu Świętym, i we wszelkiem upewnieniu, jako wiecie, jakimyśmy byli między wami dla was.</li>
      <li>A wyście się naśladowcami naszymi i Pańskimi stali, przyjąwszy słowo we wszelkiem uciśnieniu z radością Ducha Świętego,</li>
      <li>Tak żeście się wy stali za wzór wszystkim wierzącym w Macedonii i w Achai.</li>
      <li>Albowiem od was się rozgłosiło słowo Pańskie, nie tylko w Macedonii i w Achai, ale się też rozeszła na wszelkie miejsce wiara wasza, która jest w Bogu, tak iż nam nie trzeba, o tem co mówić;</li>
      <li>Ponieważ oni sami oznajmują o was, jakie było przyjście nasze do was i jakoście się nawrócili do Boga od bałwanów, abyście służyli Bogu żywemu i prawdziwemu,</li>
      <li>I oczekiwali Syna jego z niebios, którego wzbudził od umarłych, to jest Jezusa, który nas wyrwał od gniewu przyszłego.</li>
    </ol>
  </li>
  <li>
    <ol>
      <li>Albowiem wy sami wiecie, bracia! że przyjście nasze do was nie było próżne;</li>
      <li>Ale chociażeśmy i przedtem cierpieli, i zelżeni byli (jako wiecie) w mieście Filipach, wszakże bezpiecznieśmy sobie poczęli w Bogu naszym, w opowiadaniu u was Ewangielii Bożej z wielkim bojem,</li>
      <li>Albowiem napominanie nasze nie było z oszukania, ani z nieczystości, ani z zdrady;</li>
      <li>Ale jako nas Bóg sobie upodobał, żeby nam była zwierzona Ewangielija, tak mówimy, nie jako ludziom się podobając, ale Bogu, który sobie upodobywa serca nasze.</li>
      <li>Albowiem nigdyśmy nie używali mowy pochlebnej, jako wiecie; aniśmy pod zasłoną czego łakomstwu dogadzali; Bóg jest świadkiem;</li>
      <li>Aniśmy szukali od ludzi chwały, ani od was, ani od inszych, mogąc wam być ciężkimi, jako Apostołowie Chrystusowi;</li>
      <li>Aleśmy byli skromnymi między wami, jako gdy mamka odchowuje dziatki swoje.</li>
      <li>Tak wam życzliwymi będąc, gotowiśmy byli użyczyć wam nie tylko Ewangielii Bożej, ale też i dusz naszych, dlatego iżeście nam miłymi byli.</li>
      <li>Albowiem pamiętajcie, bracia! pracę naszę i trudy, gdyż w nocy i we dnie robiąc, abyśmy żadnego z was nie obciążyli, kazaliśmy u was Ewangielię Bożą.</li>
      <li>Wyście świadkami i Bóg, żeśmy świętobliwie i sprawiedliwie, i bez nagany żyli między wami, którzyście uwierzyli.</li>
      <li>Jakoż wiecie, żeśmy każdego z was, jako ojciec dziatki swoje, napominali i cieszyli,</li>
      <li>I oświadczali się, abyście chodzili godnie Bogu, który was powołał do swego królestwa i do chwały.</li>
      <li>Przetoż i my dziękujemy Bogu bez przestanku, iż przyjąwszy słowo Boże, któreście słyszeli od nas, przyjęliście nie jako słowo ludzkie, ale (jako w prawdzie jest) jako słowo Boże, które też skuteczne jest w was, którzy wierzycie.</li>
      <li>Albowiem wy, bracia! staliście się naśladowcami zborów Bożych, które są w żydowskiej ziemi, w Chrystusie Jezusie; boście i wy też cierpieli od ziomków waszych, jako i oni od Żydów.</li>
      <li>Którzy i Pana Jezusa zabili, i swoich własnych proroków, i nas wygnali, a Bogu się nie podobają, i wszystkim ludziom są przeciwni,</li>
      <li>Zabraniając nam, żebyśmy nie mówili poganom, żeby byli zbawieni, aby tak zawsze dopełniali grzechów swoich; albowiem przyszedł na nich gniew aż do końca.</li>
      <li>Lecz my, bracia! będąc pozbawieni was na chwileczkę obliczem, nie sercem, tem pilniejśmy się starali oglądać oblicze wasze z wielką żądnością.</li>
      <li>Dlategośmy chcieli przyjść do was (zwłaszcza ja Paweł) i raz, i drugi; ale nam przekaził szatan.</li>
      <li>Albowiem któraż jest nadzieja nasza, albo radość, albo korona chluby? Izali nie wy przed oblicznością Pana naszego, Jezusa Chrystusa w przyjście jego?</li>
      <li>Wy zaiste jesteście chwałą naszą i radością.</li>
    </ol>
  </li>
  <li>
    <ol>
      <li>Przeto nie mogąc dłużej znosić, upodobało się nam, abyśmy sami w Atenach zostali.</li>
      <li>I posłaliśmy Tymoteusza, brata naszego i sługę Bożego, i pomocnika naszego w Ewangielii Chrystusowej, aby was utwierdził i napominał z strony wiary waszej.</li>
      <li>Aby się żaden nie poruszał w tych uciskach; gdyż sami wiecie, żeśmy na to wystawieni.</li>
      <li>Albowiem gdyśmy byli u was, opowiadaliśmy wam, żeśmy mieli być uciśnieni, jakoż się też to stało, i wiecie o tem.</li>
      <li>Dlatego i ja, nie mogąc tego dłużej znosić, posłałem go, abym się dowiedział o wierze waszej, by was snać nie kusił ten, co kusi, a nie była daremna praca nasza.</li>
      <li>Lecz teraz Tymoteusz od was do nas przyszedł i zwiastował nam wesołą nowinę o wierze i miłości waszej, a iż nas zawsze dobrze wspominacie, żądając nas widzieć, tak jako i my was.</li>
      <li>Dlatego pocieszeni jesteśmy, bracia! z was w każdym utrapieniu i potrzebie naszej przez wiarę waszę;</li>
      <li>Bo teraz my żyjemy, jeźli wy stoicie w Panu.</li>
      <li>Albowiem jakież dziękowanie możemy Bogu oddać za was za wszelkie wesele, którem się weselimy dla was przed Bogiem naszym?</li>
      <li>W nocy i we dnie bardzo się gorliwie modląc, abyśmy oglądali oblicze wasze i dopełnili niedostatków wiary waszej.</li>
      <li>Lecz sam Bóg i Ojciec nasz, i Pan nasz, Jezus Chrystus, niech wyprostuje drogę naszę do was;</li>
      <li>A was Pan niech pomnoży i obfitującymi uczyni w miłości jednego ku drugiemu, i ku wszystkim, jako i nas ku wam,</li>
      <li>Aby utwierdzone były serca wasze nienaganione w świętobliwości przed Bogiem i Ojcem naszym, na przyjście Pana naszego, Jezusa Chrystusa, ze wszystkimi świętymi jego.</li>
    </ol>
  </li>
  <li>
    <ol>
      <li>A dalej mówiąc, bracia! prosimy was i napominamy przez Pana Jezusa, jakoście przyjęli od nas, jakobyście sobie mieli postępować i Bogu się podobać, abyście tem więcej obfitowali;</li>
      <li>Gdyż wiecie, jakieśmy wam rozkazania dali przez Pana Jezusa.</li>
      <li>Albowiem ta jest wola Boża, to jest poświęcenie wasze, żebyście się powściągali od wszeteczeństwa;</li>
      <li>A żeby umiał każdy z was naczyniem swojem władać w świętobliwości i w uczciwości,</li>
      <li>Nie w namiętności żądzy, jako i poganie, którzy nie znają Boga;</li>
      <li>I aby nikt nie uciskał i nie oszukiwał w żadnej sprawie brata swego: bo Pan jest mścicielem tego wszystkiego, jakośmy wam przedtem powiadali i oświadczali.</li>
      <li>Bo nas nie powołał Bóg ku nieczystości, ale ku poświęceniu.</li>
      <li>A przetoż kto to odrzuca, nie odrzuca człowieka, ale Boga, który nam też dał Ducha swego Świętego.</li>
      <li>A o miłości braterskiej nie potrzeba wam pisać; boście wy sami od Boga nauczeni, abyście miłowali jedni drugich.</li>
      <li>Albowiem też to czynicie przeciwko wszystkim braciom, którzy są we wszystkiej Macedonii; ale was napominamy, bracia! iżbyście tem więcej obfitowali,</li>
      <li>I pilnie się starali, abyście spokojnymi byli i rzeczy swoich pilnowali, i pracowali własnymi rękami swemi, jakośmy wam przykazali;</li>
      <li>Abyście uczciwie chodzili przed obcymi, a w niczem abyście nie mieli niedostatku.</li>
      <li>A nie chcę, bracia! abyście wiedzieć nie mieli o tych, którzy zasnęli, iżbyście się nie smucili, jako i drudzy, którzy nadziei nie mają.</li>
      <li>Albowiem jeźli wierzymy, iż Jezus umarł i zmartwychwstał, tak Bóg i tych, którzy zasnęli w Jezusie, przywiedzie z nim.</li>
      <li>Boć to wam powiadamy słowem Pańskiem, że my, którzy żywi pozostaniemy do przyjścia Pańskiego, nie uprzedzimy onych, którzy zasnęli.</li>
      <li>Gdyż sam Pan z okrzykiem, a głosem archanielskim i z trąbą Bożą zstąpi z nieba, a pomarli w Chrystusie powstaną najpierwej.</li>
      <li>Zatem my żywi, którzy pozostaniemy, wespół z nimi zachwyceni będziemy w obłokach naprzeciwko Panu na powietrze, a tak zawsze z Panem będziemy.</li>
      <li>Przetoż pocieszajcie jedni drugich temi słowy.</li>
    </ol>
  </li>
  <li>
    <ol>
      <li>A o czasach i o chwilach, bracia! nie potrzebujecie, aby wam pisano.</li>
      <li>Albowiem sami dostatecznie wiecie, iż on dzień Pański jako złodziej w nocy, tak przyjdzie.</li>
      <li>Bo gdy mówić będą: Pokój i bezpieczeństwo! tedy na nich nagłe zginienie przyjdzie, jako ból na niewiastę brzemienną, a nie ujdą.</li>
      <li>Lecz wy, bracia! nie jesteście w ciemności, aby was on dzień jako złodziej zachwycił.</li>
      <li>Wszyscy wy jesteście synowie światłości i synowie dnia; nie jesteśmy synowie nocy ani ciemności.</li>
      <li>Przeto nie śpijmy jako i insi, ale czujmy i bądźmy trzeźwymi.</li>
      <li>Albowiem którzy śpią, w nocy śpią, a którzy się upijają, w nocy się upijają.</li>
      <li>Lecz my synami dnia będąc, bądźmy trzeźwymi, oblekłszy się w pancerz wiary i miłości, i w przyłbicę nadziei zbawienia.</li>
      <li>Gdyż Bóg nie postawił nas ku gniewu, ale ku nabyciu zbawienia przez Pana naszego, Jezusa Chrystusa,</li>
      <li>Który umarł za nas, abyśmy lub czujemy, lub śpimy, wespół z nim żyli.</li>
      <li>Przetoż napominajcie jedni drugich i budujcie jeden drugiego, jako i czynicie.</li>
      <li>A prosimy was, bracia! abyście poznali tych, którzy pracują między wami i którzy są przełożonymi waszymi w Panu, i napominają was;</li>
      <li>Abyście ich jak najbardziej miłowali dla ich pracy. Pokój też zachowajcie między sobą.</li>
      <li>A prosimy was, bracia! napominajcie tych, którzy nie stoją w rzędzie, cieszcie bojaźliwych, znaszajcie słabych, nieskwapliwymi bądźcie przeciwko wszystkim;</li>
      <li>Patrzcie, aby kto złem za złe komu nie oddawał; ale zawsze dobrego naśladujcie, i sami między sobą i ku wszystkim.</li>
      <li>Zawsze się radujcie.</li>
      <li>Bez przestanku się módlcie.</li>
      <li>Za wszystko dziękujcie; albowiem tać jest wola Boża w Chrystusie Jezusie przeciwko wam.</li>
      <li>Ducha nie zagaszajcie.</li>
      <li>Proroctw nie lekceważcie.</li>
      <li>Wszystkiego doświadczajcie, a co jest dobrego, tego się trzymajcie.</li>
      <li>Od wszelkiego podobieństwa złości się wstrzymywajcie.</li>
      <li>A sam Bóg pokoju niech was zupełnie poświęci; a cały duch wasz, i dusza, i ciało niech będą bez nagany na przyjście Pana naszego, Jezusa Chrystusa, zachowane.</li>
      <li>Wiernyż jest ten, który was powołał, który też to uczyni,</li>
      <li>Bracia! módlcie się za nami.</li>
      <li>Pozdrówcie braci wszystkich z pocałowaniem świętem.</li>
      <li>Poprzysięgam was przez Pana, aby ten list przeczytany był wszystkim braciom świętym.</li>
      <li>Łaska Pana naszego, Jezusa Chrystusa, niech będzie z wami. Amen.</li>
    </ol>
  </li>
</ol>