<ol>
  <li>
    <ol>
      <li>Starszy Gajowi miłemu, którego ja miłuję w prawdzie.</li>
      <li>Najmilszy! najprzód żądam, aby ci się dobrze powodziło i abyś był zdrów, tak jako się dobrze powodzi duszy twojej.</li>
      <li>Albowiem wielcem się uradował, gdy przyszli bracia, i dali świadectwo o twojej prawdzie, jako ty w prawdzie chodzisz.</li>
      <li>Większej nad tę radości nie mam, jako gdy słyszę, iż dziatki moje chodzą w szczerości.</li>
      <li>Najmilszy! Wiernie czynisz, cokolwiek czynisz przeciwko braciom i przeciw gościom,</li>
      <li>Którzy świadectwo wydali o miłości twojej przed zborem; i dobrze uczynisz, jeźli ich odprowadzisz, jako przystoi przed Bogiem.</li>
      <li>Albowiem dla imienia jego wyszli, nic nie wziąwszy od pogan.</li>
      <li>My tedy takowych powinniśmy przyjmować, abyśmy byli pomocnikami prawdzie.</li>
      <li>Pisałem do zboru waszego; ale Dyjotrefes, który chce być przedniejszy między nimi, nie przyjmuje nas.</li>
      <li>Przeto jeźli przyjdę, przypomnę uczynki jego, które czyni, słowami złemi obmawiając nas, a nie mając dosyć na tem, i sam braci nie przyjmuje, i tym, co by przyjąć chcieli, zabrania i ze zboru ich wyłącza.</li>
      <li>Najmilszy! nie naśladuj złego, ale dobrego. Kto dobrze czyni, z Boga jest; ale kto źle czyni, nie widział Boga.</li>
      <li>Demetryjuszowi świadectwo jest dane od wszystkich, i od samej prawdy; lecz i my świadectwo o nim dajemy, a wiecie, iż świadectwo nasze prawdziwe jest.</li>
      <li>Wielem miał pisać; lecz nie chcę pisać inkaustem i piórem;</li>
      <li>Bo mam nadzieję, że cię w rychle ujrzę, a tedy ustnie mówić będziemy.</li>
      <li>Pokój tobie. Pozdrawiają cię przyjaciele. Pozdrów i ty przyjaciół z imienia.</li>
    </ol>
  </li>
</ol>