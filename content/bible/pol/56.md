<ol>
  <li>
    <ol>
      <li>Paweł, sługa Boży i Apostoł Jezusa Chrystusa według wiary wybranych Bożych i znajomości prawdy, która jest według pobożności,</li>
      <li>Ku nadziei żywota wiecznego, który obiecał przed czasy wiekuistemi ten, który nie kłamie, Bóg, a objawił czasów swoich,</li>
      <li>To słowo swoje przez kazanie, które mi jest zwierzone według rozrządzenia zbawiciela naszego Boga:</li>
      <li>Tytusowi, własnemu synowi według spólnej wiary, łaska, miłosierdzie i pokój niech będzie od Boga Ojca, i Pana Jezusa Chrystusa, zbawiciela naszego.</li>
      <li>Dlategom cię zostawił w Krecie, abyś to, co tam jeszcze zostaje, w rząd dobry wprawił i postanowił po miastach starszych, jakom ci ja był rozkazał;</li>
      <li>Jeźli kto jest bez nagany, mąż jednej żony, dzieci wierne mający, które by nie mogły być obwinione w zbytku, albo niepoddane rządowi.</li>
      <li>Albowiem biskup ma być bez nagany, jako szafarz Boży, nie sam sobie się podobający, nie gniewliwy, nie pijanica wina, nie bitny, nie szukający zysku sprośnego;</li>
      <li>Ale gościnny, dobre miłujący, roztropny, sprawiedliwy, świętobliwy, powściągliwy,</li>
      <li>Trzymający się onej wiernej mowy, która jest według nauki, iżby też mógł napominać nauką zdrową i tych, którzy się sprzeciwiają, przekonywać;</li>
      <li>Albowiem jest wiele rządowi niepoddanych, próżnomównych i zwodzicieli myśli, a najwięcej tych, którzy są z obrzezki,</li>
      <li>Którym trzeba usta zatkać; którzy całe domy podwracają, ucząc rzeczy niesłusznych dla zysku sprośnego.</li>
      <li>Powiedział niektóry z nich własny ich prorok: Kreteóczycy zawsze są kłamcami, złemi bestyjami, brzuchami leniwemi.</li>
      <li>To świadectwo jest prawdziwe; dla której przyczyny ostro ich karz, aby zdrowi byli w wierze.</li>
      <li>Nie pilnując żydowskich baśni i przykazaó ludzi tych, którzy się odwracają od prawdy.</li>
      <li>Wszystkoć czyste czystym, lecz pokalanym i niewiernym nie masz nic czystego, ale pokalany jest i umysł, i sumienie ich.</li>
      <li>Udawają, że Boga znają; ale uczynkami swemi tego się zapierają, będąc obrzydłymi i nieposłusznymi, a do wszelkiego dobrego uczynku niesposobnymi.</li>
    </ol>
  </li>
  <li>
    <ol>
      <li>A ty mów co należy na zdrową naukę.</li>
      <li>Starcy, aby byli trzeźwi, poważni, roztropni, zdrowi w wierze, w miłości, w cierpliwości.</li>
      <li>Także i stare niewiasty niech chodzą w ubiorze przystojnym, jako przystoi świętym; niech nie będą potwarliwe, nie kochające się w wielu wina, poczciwych rzeczy nauczające;</li>
      <li>Aby młodych paó rozumu uczyły, jakoby mężów swoich i dziatki miłować miały,</li>
      <li>A były roztropne, czyste, domu pilne, dobrotliwe, mężom swym poddane, aby słowo Boże nie było bluźnione.</li>
      <li>Młodzieńców także napominaj, aby byli trzeźwi;</li>
      <li>We wszystkiem samego siebie wystawiając za wzór dobrych uczynków, mając w nauce całość, powagę,</li>
      <li>Słowo zdrowe, nienaganione, aby ten, kto by się sprzeciwił, zawstydzić się musiał, nie mając nic, co by o was miał złego mówić.</li>
      <li>Sług nauczaj, aby byli poddani panom swoim, we wszystkiem się im podobając, nie odmawiając,</li>
      <li>W niczem nie oszukując, ale we wszystkiem wierność uprzejmą pokazując, aby naukę zbawiciela naszego, Boga, we wszystkiem zdobili.</li>
      <li>Albowiem okazała się łaska Boża, zbawienna wszystkim ludziom,</li>
      <li>Ćwicząca nas, abyśmy odrzekłszy się niepobożności i świeckich pożądliwości, trzeźwie i sprawiedliwie, i pobożnie żyli na tym świecie,</li>
      <li>Oczekując onej błogosławionej nadziei i objawienia chwały wielkiego Boga i zbawiciela naszego, Jezusa Chrystusa;</li>
      <li>Który dał samego siebie za nas, aby nas wykupił od wszelkiej nieprawości i oczyścił sobie samemu lud własny, gorliwie naśladujący dobrych uczynków.</li>
      <li>To mów i napominaj, i strofuj ze wszelką powagą; żaden tobą niechaj nie gardzi.</li>
    </ol>
  </li>
  <li>
    <ol>
      <li>Napominaj ich, aby zwierzchnościom i przełożeństwom poddanymi i posłusznymi byli, i aby do każdego dobrego uczynku gotowymi byli;</li>
      <li>Nikogo nie lżyli, byli niezwadliwymi, ale układnymi, okazując wszelką skromność przeciwko wszystkim ludziom.</li>
      <li>Albowiem i myśmy byli niekiedy głupimi, upornymi, błądzącymi, służąc pożądliwościom i rozkoszom rozmaitym, w złości i w zazdrości mieszkając, przemierzłymi, jedni drugich nienawidzącymi,</li>
      <li>Ale gdy się okazała dobrotliwość i miłość ku ludziom zbawiciela naszego, Boga,</li>
      <li>Nie z uczynków sprawiedliwości, które byśmy my czynili, ale podług miłosierdzia swego zbawił nas przez omycie odrodzenia i odnowienia Ducha Świętego,</li>
      <li>Którego wylał na nas obficie przez Jezusa Chrystusa, zbawiciela naszego,</li>
      <li>Abyśmy usprawiedliwieni będąc łaską jego, stali się dziedzicami według nadziei żywota wiecznego.</li>
      <li>Wiernać to mowa; a chcę, abyś ty to twierdził, aby się starali, jakoby w dobrych uczynkach przodkowali, którzy uwierzyli Bogu.</li>
      <li>A te rzeczy są dobre i ludziom pożyteczne; a głupich gadek i wyliczania rodzajów, i sporów, i swarów zakonnych pohamuj; albowiem są niepożyteczne i próżne.</li>
      <li>Człowieka heretyka po pierwszem i wtórem napominaniu strzeż się,</li>
      <li>Wiedząc, iż takowy jest wywrócony i grzeszy, będąc sam własnym sądem swoim osądzony.</li>
      <li>Gdy poślę do ciebie Artemana albo Tychyka, staraj się, abyś do mnie przyszedł do Nikopolim; bom tam postanowił zimować.</li>
      <li>Zenasa nauczonego w zakonie i Apollona pilnie odprowadź, aby im na niczem nie schodziło.</li>
      <li>A niech się uczą i nasi w dobrych uczynkach przodkować, gdzie tego potrzeba, żeby nie byli nieużytecznymi.</li>
      <li>Pozdrawiają cię, którzy są ze mną wszyscy. Pozdrów tych, którzy nas miłują w wierze. Łaska Boża niech będzie ze wszystkimi wami. Amen.</li>
    </ol>
  </li>
</ol>