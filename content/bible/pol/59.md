<ol>
  <li>
    <ol>
      <li>Jakób, sługa Boży i Pana Jezusa Chrystusa, dwunastu pokoleniom, które są w rozproszeniu, zdrowia życzy.</li>
      <li>Za największą radość miejcie, bracia moi! gdy w rozmaite pokusy wpadacie,</li>
      <li>Wiedząc, iż doświadczenie wiary waszej sprawuje cierpliwość;</li>
      <li>A cierpliwość niech ma doskonały uczynek, żebyście byli doskonali i zupełni, którym by na niczem nie schodziło.</li>
      <li>A jeźli komu z was schodzi na mądrości, niech prosi u Boga, który ją szczerze wszystkim daje, a nie wymawia; i będzie mu dana.</li>
      <li>Ale niech prosi z wiarą, nic nie wątpiąc; albowiem kto wątpi, jest podobny wałowi morskiemu, który od wiatru pędzony i miotany bywa.</li>
      <li>Bo niechaj nie mniema ten człowiek, aby co miał wziąć od Pana.</li>
      <li>Mąż umysłu dwoistego jest niestateczny we wszystkich drogach swoich.</li>
      <li>A niech się chlubi brat niskiego stanu w wywyższeniu swojem,</li>
      <li>A bogaty w poniżeniu swojem; bo jako kwiat trawy przeminie.</li>
      <li>Albowiem jako słońce, kiedy weszło z gorącością, ususzyło trawę, a kwiat jej opadł i zginęła ona śliczność kształtu jego, tak i bogaty w drogach swoich uwiędnie.</li>
      <li>Błogosławiony mąż, który znosi pokuszenie; bo gdy będzie doświadczony, weźmie koronę żywota, którą obiecał Pan tym, którzy go miłują.</li>
      <li>Żaden, gdy bywa kuszony, niech nie mówi: Od Boga kuszony bywam; bo Bóg nie może kuszony być we złem, a sam nikogo nie kusi.</li>
      <li>Ale każdy bywa kuszony, gdy od swoich własnych pożądliwości bywa pociągniony i przynęcony.</li>
      <li>Zatem pożądliwość począwszy, rodzi grzech, a grzech będąc wykonany, rodzi śmierć.</li>
      <li>Nie błądźcież, bracia moi mili!</li>
      <li>Wszelki datek dobry i wszelki dar doskonały z góry jest, zstępujący od Ojca światłości, u którego nie masz odmiany, ani zaćmienia na wstecz się wracającego.</li>
      <li>Który, przeto że chciał, porodził nas słowem prawdy ku temu, żebyśmy byli niejakiemi pierwiastkami stworzenia jego.</li>
      <li>A tak, bracia moi mili! niech będzie każdy człowiek prędki ku słuchaniu, ale nierychły ku mówieniu i nierychły ku gniewowi.</li>
      <li>Bo gniew męża nie sprawuje sprawiedliwości Bożej.</li>
      <li>A tak odrzuciwszy wszelakie plugastwo i zbytek złości, z cichością przyjmijcie słowo wszczepione, które może zbawić dusze wasze.</li>
      <li>A bądźcie czynicielami słowa, a nie słuchaczami tylko, oszukiwającymi samych siebie.</li>
      <li>Albowiem jeźli kto jest słuchaczem słowa a nie czynicielem, ten podobny jest mężowi przypatrującemu się obliczu narodzenia swego we zwierciadle;</li>
      <li>Bo samego siebie obejrzał i odszedł, a wnet zapomniał, jakim był.</li>
      <li>Ale kto by wejrzał w on doskonały zakon wolności i zostawałby w nim, ten nie będąc słuchaczem zapamiętliwym, ale czynicielem uczynku, ten błogosławionym będzie w uczynku swoim.</li>
      <li>Jeźli kto między wami zda się być nabożnym, nie kiełznając języka swego, ale zwodząc serce swe, tego nabożeństwo próżne jest.</li>
      <li>Nabożeństwo czyste i niepokalane u Boga i Ojca to jest: Nawiedzać sieroty i wdowy w ucisku ich i zachować samego siebie niepokalanym od świata.</li>
    </ol>
  </li>
  <li>
    <ol>
      <li>Bracia moi! nie miejcie z brakowaniem osób wiary Pana naszego Jezusa Chrystusa, który chwalebny jest.</li>
      <li>Albowiem gdyby wszedł do zgromadzenia waszego mąż, mając pierścieó złoty w szacie świetnej, a wszedłby też i ubogi w podłym odzieniu:</li>
      <li>I wejrzelibyście na tego, co ma świetną szatę, a rzeklibyście mu: Ty! siądź sam poczciwie! a ubogiemu byście rzekli: Ty! tam stój, albo siądź tu pod podnóżkiem moim!</li>
      <li>Azażeście już nie uczynili różności między sobą i nie staliście się sędziami myśli złych?</li>
      <li>Słuchajcie, bracia moi mili! azaż Bóg nie obrał ubogich na tym świecie, aby byli bogatymi w wierze i dziedzicami królestwa, które obiecał tym, którzy go miłują?</li>
      <li>Aleście wy znieważyli ubogiego. Azaż bogacze gwałtem was nie uciskają i do sądów was nie pociągają?</li>
      <li>Azaż oni nie bluźnią onego zacnego imienia, które jest wzywane nad wami?</li>
      <li>A jeźliże pełnicie zakon królewski według Pisma: Będziesz miłował bliźniego twego jako samego siebie, dobrze czynicie.</li>
      <li>Lecz jeźli osobami brakujecie, grzech popełniacie i bywacie przekonani od zakonu jako przestępcy.</li>
      <li>Albowiem ktobykolwiek zachował wszystek zakon, a w jednym by upadł, stał się winien wszystkich przykazaó.</li>
      <li>Bo który rzekł: Nie będziesz cudzołożył, ten też rzekł: Nie będziesz zabijał, a jeźlibyś nie cudzołożył, ale byś zabił, stałeś się przestępcą zakonu.</li>
      <li>Tak mówcie i tak czyńcie jako ci, którzy według zakonu wolności macie być sądzeni.</li>
      <li>Albowiem sąd bez miłosierdzia będzie temu, co nie czynił miłosierdzia; ale miłosierdzie chlubi się przeciwko sądowi.</li>
      <li>Cóż pomoże, bracia moi! jeźliby kto rzekł, iż ma wiarę, a uczynków by nie miał? izali go ona wiara może zbawić?</li>
      <li>A gdyby brat albo siostra byli nieodziani i schodziłoby im na powszedniej żywności,</li>
      <li>I rzekłby im kto z was: Idźcie w pokoju, ugrzejcie się i najedzcie się, a nie dalibyście im potrzeb ciału należących, cóż to pomoże?</li>
      <li>Także i wiara, nie mali uczynków, martwa jest sama w sobie.</li>
      <li>Ale rzecze kto: Ty masz wiarę, a ja mam uczynki; ukaż mi wiarę twoję bez uczynków twoich, a ja tobie ukażę wiarę moję z uczynków moich.</li>
      <li>Ty wierzysz, iż jeden jest Bóg, dobrze czynisz; i dyjabli temu wierzą, wszakże drżą,</li>
      <li>Ale chceszli wiedzieć, o człowiecze marny! iż wiara bez uczynków martwa jest?</li>
      <li>Abraham, ojciec nasz, izali nie z uczynków usprawiedliwiony jest, gdy ofiarował Izaaka, syna swego, na ołtarzu?</li>
      <li>Widzisz, iż wiara spólnie robiła z uczynkami jego, a z uczynków wiara doskonała się stała.</li>
      <li>A tak wypełniło się Pismo, które mówi: I uwierzył Abraham Bogu, i przyczytano mu to ku sprawiedliwości, i przyjacielem Bożym nazwany jest.</li>
      <li>A widzicież, iż z uczynków usprawiedliwiony bywa człowiek, a nie z wiary tylko.</li>
      <li>Także też i Rachab, wszetecznica, izali nie z uczynków jest usprawiedliwiona, gdy przyjęła onych posłów i inszą drogą wypuściła?</li>
      <li>Albowiem jako ciało bez duszy jest martwe, tak i wiara bez uczynków martwa jest.</li>
    </ol>
  </li>
  <li>
    <ol>
      <li>Niechaj was niewiele będzie nauczycielami, bracia moi! wiedząc, że cięższy sąd odniesiemy.</li>
      <li>Albowiem w wielu upadamy wszyscy; jeźli kto nie upada w słowie, ten jest doskonałym mężem, który też może na wodzy trzymać i wszystko ciało.</li>
      <li>Oto koniom wędzidła w gęby wprawujemy, aby nam powolne były i wszystkiem ciałem ich kierujemy.</li>
      <li>Oto i okręty, choć tak wielkie są i tęgiemi wiatrami pędzone bywają, wszak i najmniejszym sterem bywają kierowane, gdziekolwiek jest wola sternikowa;</li>
      <li>Tak i język mały jest członek, wszakże bardzo się wynosi. Oto maluczki ogieó, jako wielki las zapala!</li>
      <li>I język jest ogieó i świat niesprawiedliwości; takci jest postanowiony język między członkami naszemi, który szpeci wszystko ciało i zapala koło urodzenia naszego, i bywa zapalony od ognia piekielnego.</li>
      <li>Albowiem wszelkie przyrodzenie i dzikich zwierząt, i ptaków, i gadzin, i morskich potworów bywa okrócone i jest okrócone od ludzi;</li>
      <li>Ale języka żaden z ludzi okrócić nie może, który jest nieokrócone złe i pełne jadu śmiertelnego.</li>
      <li>Przez niego błogosławimy Boga i Ojca, i przez niego przeklinamy ludzi, którzy na podobieństwo Boże stworzeni są;</li>
      <li>Z jednychże ust wychodzi błogosławieństwo i przeklęstwo. Nie tak ma być, bracia moi!</li>
      <li>Izali zdrój z jednego źródła wypuszcza i słodką, i gorzką wodę?</li>
      <li>Izali może, bracia moi! figowe drzewo przynosić oliwki, albo winna macica figi? Tak żaden zdrój słonej i słodkiej wody oraz nie wydaje.</li>
      <li>Jeźli kto jest mądry i umiejętny między wami? niech pokaże dobrem obcowaniem uczynki swoje w mądrej cichości.</li>
      <li>Ale jeźli macie gorzką zawiść i zajątrzenie w sercu waszem, nie chlubcież się, ani kłamcie przeciwko prawdzie.</li>
      <li>Nie jestci ta mądrość z góry zstępująca, ale ziemska, bydlęca, dyjabelska.</li>
      <li>Bo gdzie jest zawiść i zajątrzenie, tam i rozterki, i wszelka zła sprawa.</li>
      <li>Ale mądrość, która jest z góry, najprzódci jest czysta, potem spokojna, mierna, powolna, pełna miłosierdzia i owoców dobrych, nieposądzająca, i nieobłudna.</li>
      <li>Ale owoc sprawiedliwości w pokoju bywa siany tym, którzy pokój czynią.</li>
    </ol>
  </li>
  <li>
    <ol>
      <li>Skądże są walki i zwady między wami? Izali nie stąd, to jest z lubości waszych, które walczą w członkach waszych?</li>
      <li>Pożądacie, a nie macie, zajrzycie i zawidzicie, a nie możecie dostać; wadzicie się i walczycie, wszakże nie otrzymujecie, przeto iż nie prosicie.</li>
      <li>Prosicie, a nie bierzecie, przeto iż źle prosicie, abyście to na rozkosze wasze obracali.</li>
      <li>Cudzołożnicy i cudzołożnice! nie wiecież, iż przyjaźó świata jest nieprzyjaźnią Bożą? Przetoż, ktobykolwiek chciał być przyjacielem tego świata, staje się nieprzyjacielem Bożym.</li>
      <li>Albo mniemacie, iż próżno Pismo mówi: Izali ku zazdrości pożąda duch, który w nas mieszka?</li>
      <li>Owszem, hojniejszą daje łaskę; bo mówi: Bóg się pysznym sprzeciwia, ale pokornym łaskę daje.</li>
      <li>Poddajcież się tedy Bogu, a dajcie odpór dyjabłu, a uciecze od was.</li>
      <li>Przybliżcie się ku Bogu, a przybliży się ku wam. Ochędóżcie ręce grzesznicy i oczyście serca, którzyście umysłu dwoistego,</li>
      <li>Bądźcie utrapieni i żałujcie, i płaczcie; śmiech wasz niech się obróci w żałość, a radość w smutek.</li>
      <li>Uniżajcie się przed obliczem Pańskiem, a wywyższy was.</li>
      <li>Nie obmawiajcie jedni drugich, bracia! Kto obmawia brata i potępia brata swego, obmawia zakon i potępia zakon; a jeźli potępisz zakon, nie jesteś czynicielem zakonu, ale sędzią.</li>
      <li>Jeden jest zakonodawca, który może zbawić i zatracić. Ale ty ktoś jest, co potępiasz drugiego?</li>
      <li>Nuż teraz wy, co mówicie: Dziś albo jutro pójdziemy do tego miasta i zamieszkamy tam przez jeden rok, a będziemy kupczyć i zysk sobie przywiedziemy;</li>
      <li>(Którzy nie wiecie, co jutro będzie; bo cóż jest żywot wasz? Para zaiste jest, która się na mały czas pokazuje, a potem niszczeje.)</li>
      <li>Zamiast tego, co byście mieli mówić: Będzieli Pan chciał, a będziemyli żywi, uczynimy to albo owo.</li>
      <li>Ale teraz chlubicie się w pysze waszej; wszelka chluba takowa zła jest.</li>
      <li>Przetoż, kto umie dobrze czynić, a nie czyni, grzech ma.</li>
    </ol>
  </li>
  <li>
    <ol>
      <li>Nuż teraz, bogacze! płaczcie, narzekając nad nędzami waszemi, które przyjdą.</li>
      <li>Bogactwo wasze zgniło, a szaty wasze mole zgryzły.</li>
      <li>Złoto wasze i srebro wasze pordzewiało, a rdza ich będzie na świadectwo przeciwko wam i pożre ciała wasze jako ogieó; zgromadziliście skarb na ostatnie dni.</li>
      <li>Oto, zapłata robotników, którzy żęli krainy wasze, od was zatrzymana woła, a wołania żeóców weszły do uszów Pana zastępów.</li>
      <li>Żyliście w rozkoszach na ziemi i bujaliście; wytuczyliście serca wasze jako na dzień zabijania ofiar.</li>
      <li>Potępiliście, zamordowaliście sprawiedliwego, a nie sprzeciwia się wam.</li>
      <li>Przetoż, bracia! bądźcie cierpliwymi aż do przyjścia Pańskiego. Oto, oracz oczekuje drogiego pożytku ziemi, cierpliwie go oczekując, ażby otrzymał deszcz ranny i wieczorny.</li>
      <li>Bądźcież i wy cierpliwymi, a utwierdzajcie serca wasze; albowiem się przybliża przyjście Pańskie.</li>
      <li>Nie wzdychajcie jedni przeciwko drugim, bracia! abyście nie byli osądzeni. Oto, sędzia już przede drzwiami stoi.</li>
      <li>Bierzcie za przykład, bracia moi! utrapienia i cierpliwości proroków, którzy mówili w imieniu Pańskiem.</li>
      <li>Oto za błogosławionych mamy tych, którzy cierpieli. O cierpliwości Ijobowej słyszeliście i koniec Pański widzieliście, iż wielce miłosierny jest Pan i litościwy.</li>
      <li>A przed wszystkiemi rzeczami, bracia moi! nie przysięgajcie ani przez niebo, ani przez ziemię, ani żadną inszą przysięgą; ale niech będzie mowa wasza: Tak, tak; i Nie, nie; abyście w obłudę nie wpadli.</li>
      <li>Jest kto utrapiony między wami, niechże się modli; jest kto dobrej myśli, niechajże śpiewa.</li>
      <li>Choruje kto między wami, niechże zawoła starszych zborowych, a niech się modlą za nim, pomazując go olejkiem w imieniu Pańskiem;</li>
      <li>A modlitwa wiary uzdrowi chorego i podniesie go Pan; a jeźliby się grzechu dopuścił, będzie mu odpuszczone.</li>
      <li>Wyznawajcie jedni przed drugimi upadki, a módlcie się za drugimi; abyście byli uzdrowieni. Wiele może uprzejma modlitwa sprawiedliwego.</li>
      <li>Elijasz był człowiek tymże biedom poddany jako i my, a modlitwą modlił się, żeby deszcz nie padał; i nie padał deszcz na ziemię trzy lata i sześć miesięcy,</li>
      <li>I zaś się modlił, a wydało niebo deszcz i ziemia zrodziła owoce swoje.</li>
      <li>Bracia! jeźliby się kto z was obłądził od prawdy, a nawróciłby go kto,</li>
      <li>Niechże wie, że kto by odwrócił grzesznika od błędnej drogi jego, zachowa duszę od śmierci i zakryje mnóstwo grzechów.</li>
    </ol>
  </li>
</ol>