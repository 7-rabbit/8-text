<ol>
  <li>
    <ol>
      <li>Paweł, Apostoł Jezusa Chrystusa przez wolę Bożą, według obietnicy żywota onego, który jest w Chrystusie Jezusie;</li>
      <li>Tymoteuszowi, miłemu synowi, niech będzie łaska, miłosierdzie i pokój od Boga Ojca i Chrystusa Jezusa, Pana naszego.</li>
      <li>Dziękuję Bogu, któremu służę z przodków w czystem sumieniu, że cię bez przestanku wspominam w prośbach moich, w nocy i we dnie,</li>
      <li>Żądając cię widzieć, wspominając na twoje łzy, abym był radością napełniony,</li>
      <li>Przywodząc sobie na pamięć onę, która w tobie jest, nieobłudną wiarę, która pierwej mieszkała w babce twojej Loidzie i w matce twojej Eunice, a pewienem, że i w tobie mieszka.</li>
      <li>Dla której przyczyny przypominam ci, abyś wzniecał dar Boży, który w tobie jest przez włożenie rąk moich.</li>
      <li>Albowiem nie dał nam Bóg Ducha bojaźni, ale mocy i miłości, i zdrowego zmysłu.</li>
      <li>Przetoż nie wstydź się za świadectwo Pana naszego, ani za mię, więźnia jego, ale cierp złe z Ewangieliją według mocy Bożej.</li>
      <li>Który nas zbawił i powołał powołaniem świętem, nie według uczynków naszych, ale według postanowienia swego i łaski, która nam jest dana w Chrystusie Jezusie przed czasy wiecznemi.</li>
      <li>A teraz objawiona jest przez okazanie się zbawiciela naszego, Jezusa Chrystusa, który i śmierć zgładził, i żywot na jaśnię wywiódł, i nieśmiertelność przez Ewangieliję,</li>
      <li>Której jam jest postanowiony kaznodzieją i Apostołem, i nauczycielem pogan.</li>
      <li>Dla której też przyczyny te rzeczy cierpię; aleć się nie wstydzę, gdyż wiem, komum uwierzył i pewienem, iż on mocen jest tego, czego mi się powierzył, strzec aż do onego dnia.</li>
      <li>Zatrzymaj wzór zdrowych słów, któreś ode mnie usłyszał, w wierze i w miłości, która jest w Chrystusie Jezusie.</li>
      <li>Strzeż dobrego pokładu przez Ducha Świętego, który w nas mieszka.</li>
      <li>Wiesz to, iż mię odstąpili wszyscy, którzy są w Azyi, z których jest Fygellus i Hermogenes.</li>
      <li>Niech da Pan miłosierdzie swoje Onezyforowemu domowi, iż mię często ochłodził i za łańcuch mój się nie wstydził;</li>
      <li>Ale będąc w Rzymie, bardzo mię pilno szukał i znalazł.</li>
      <li>Niech mu Pan da, aby znalazł miłosierdzie u Pana w on dzień; a ty lepiej wiesz, jako mi wiele usługiwał w Efezie.</li>
    </ol>
  </li>
  <li>
    <ol>
      <li>Przetoż ty, synu mój! zmacniaj się w łasce, która jest w Chrystusie Jezusie;</li>
      <li>A coś słyszał ode mnie przed wieloma świadkami, tegoż się powierz wiernym ludziom, którzy by sposobni byli i inszych nauczać.</li>
      <li>Przetoż ty cierp złe, jako dobry żołnierz Jezusa Chrystusa.</li>
      <li>Żaden, który żołnierkę służy, nie wikle się sprawami tego żywota, aby się temu, od którego za żołnierza przyjęty jest, podobał.</li>
      <li>A choćby się też kto potykał, nie bywa koronowany, jeźliby się przystojnie nie potykał.</li>
      <li>Oracz, który pracuje, ma najprzód pożytki odbierać.</li>
      <li>Rozumiej, co mówię, a Pan niech ci da we wszystkiem wyrozumienie.</li>
      <li>Pamiętaj, iż Jezus Chrystus powstał z martwych, który jest z nasienia Dawidowego, według Ewangielii mojej,</li>
      <li>W której cierpię złe, jakoby złoczyńca, aż do związek; aleć słowo Boże nie jest związane.</li>
      <li>Przetoż wszystko znoszę dla wybranych, aby i oni zbawienia dostąpili, które jest w Chrystusie Jezusie, z chwałą wieczną.</li>
      <li>Wierna jest ta mowa; albowiem jeźliśmy z nim umarli, z nim też żyć będziemy.</li>
      <li>Jeźli cierpimy, z nim też królować będziemy; jeźli się go zapieramy, i on się nas zaprze.</li>
      <li>Jeźliśmy niewiernymi, on wiernym zostaje i zaprzeć samego siebie nie może.</li>
      <li>Te rzeczy przypominaj, oświadczając przed obliczem Pańskiem, aby się nie wdawali w spory około słów, co ku niczemu nie jest pożyteczne, tylko ku podwróceniu tych, którzy słuchają.</li>
      <li>Staraj się, abyś się doświadczonym stawił Bogu robotnikiem, który by się nie zawstydził i który by dobrze rozbierał słowo prawdy.</li>
      <li>A świeckim próżnomównościom czyń wstręt; albowiem postępują ku większej niepobożności.</li>
      <li>A mowa ich szerzy się jako kancer (rak), z których jest Hymeneusz i Filetus,</li>
      <li>Którzy względem prawdy celu uchybili, gdy powiadają, iż się już stało zmartwychwstanie i podwracają wiarę niektórych.</li>
      <li>A wszakże mocny stoi grunt Boży, mając tę pieczęć: Zna Pan, którzy są jego; i Niech odstąpi od niesprawiedliwości wszelki, który mianuje imię Chrystusowe.</li>
      <li>A w wielkim domu nie tylko są naczynia złote i srebrne, ale też drewniane i gliniane, a niektóre ku uczciwości, drugie zasię ku zelżywości.</li>
      <li>Jeźliby tedy kto samego siebie oczyścił od tych rzeczy, będzie naczyniem ku uczciwości, poświęconem i użytecznem Panu, do wszelkiej dobrej sprawy zgotowanem.</li>
      <li>Chroó się też pożądliwości młodzieńczych, a naśladuj sprawiedliwości, wiary, miłości, pokoju z tymi, którzy wzywają Pana z czystego serca.</li>
      <li>Chroó się też gadek głupich i nieumiejętnych, wiedząc, iż rodzą zwady.</li>
      <li>Ale sługa Pański nie ma być zwadliwy, lecz ma być układny przeciwko wszystkim, sposobny ku nauczaniu, złych cierpliwie znaszający;</li>
      <li>Który by w cichości nauczał tych, którzy się sprzeciwiają, owaby im kiedy Bóg dał pokutę ku uznaniu prawdy,</li>
      <li>Aby obaczywszy się, wywikłali się z sidła dyjabelskiego, od którego pojmani są ku czynieniu woli jego.</li>
    </ol>
  </li>
  <li>
    <ol>
      <li>A to wiedz, iż w ostateczne dni nastaną czasy trudne.</li>
      <li>Albowiem będą ludzie sami siebie miłujący, łakomi, chlubni, pyszni, bluźniercy, rodzicom nieposłuszni, niewdzięczni, niepobożni,</li>
      <li>Bez przyrodzonej miłości, przymierza nie trzymający, potwarcy, niepowściągliwi, nieskromni, dobrych nie miłujący,</li>
      <li>Zdrajcy, skwapliwi, nadęci, rozkoszy raczej miłujący niż miłujący Boga;</li>
      <li>Którzy mają kształt pobożności, ale się skutku jej zaparli; i tych się chroó.</li>
      <li>Albowiem z tych są ci, którzy się wrywają w domy i pojmane wiodą niewiastki grzechami obciążone, które uwodzą rozmaite pożądliwości;</li>
      <li>Które się zawsze uczą, a nigdy do znajomości prawdy przyjść nie mogą.</li>
      <li>A jako Jannes i Jambres sprzeciwiali się Mojżeszowi, tak i ci sprzeciwiają się prawdzie, ludzie rozumu skażonego, odrzuceni z strony wiary.</li>
      <li>Ale nie postąpią dalej; albowiem głupstwo ich jawne będzie wszystkim, jako i onych było.</li>
      <li>Aleś ty doszedł nauki mojej, sposobu żywota mego, przedsięwzięcia wiary, nieskwapliwości, miłości i cierpliwości,</li>
      <li>Prześladowania, ucierpienia, które mię spotkały w Antyjochii, w Ikonii i w Listrze, jakiem prześladowania podejmował; a ze wszystkich wyrwał mię Pan.</li>
      <li>Aleć i wszyscy, którzy chcą pobożnie żyć w Chrystusie Jezusie, prześladowani będą.</li>
      <li>Lecz źli ludzie i zwodziciele postąpią w gorsze, jako zwodzący tak i zwiedzeni.</li>
      <li>Ale ty trwaj w tem, czegoś się nauczył i czegoć powierzono, wiedząc, od kogoś się tego nauczył.</li>
      <li>A iż z dziecióstwa umiesz Pisma święte, które cię mogą uczynić mądrym ku zbawieniu przez wiarę, która jest w Chrystusie Jezusie.</li>
      <li>Wszystko Pismo od Boga jest natchnione i pożyteczne ku nauce, ku strofowaniu, ku naprawie, ku ćwiczeniu, które jest w sprawiedliwości;</li>
      <li>Aby człowiek Boży był doskonały, ku wszelkiej sprawie dobrej dostatecznie wyćwiczony.</li>
    </ol>
  </li>
  <li>
    <ol>
      <li>Ja tedy oświadczam się przed Bogiem i Panem Jezusem Chrystusem, który ma sądzić żywych i umarłych w sławnem przyjściu swojem i królestwie swojem;</li>
      <li>Każ słowo Boże, nalegaj w czas albo nie w czas, strofuj, grom i napominaj ze wszelką cierpliwością i nauką.</li>
      <li>Albowiem przyjdzie czas, gdy zdrowej nauki nie ścierpią, ale według swoich pożądliwości zgromadzą sobie sami nauczycieli, mając świerzbiące uszy,</li>
      <li>A odwrócą uszy od prawdy, a ku baśniom je obrócą.</li>
      <li>Ale ty bądź czułym we wszystkiem, cierp złe, wykonywaj uczynek kaznodziei, usługiwania twego zupełnie dowódź.</li>
      <li>Albowiem ja już bywam ofiarowany, a czas rozwiązania mego nadchodzi.</li>
      <li>Dobrym bój bojował, biegem wykonał, wiaręm zachował;</li>
      <li>Zatem odłożona mi jest korona sprawiedliwości, którą mi odda w on dzień Pan, sędzia sprawiedliwy, a nie tylko mnie, ale i wszystkim, którzy umiłowali sławne przyjście jego.</li>
      <li>Staraj się, abyś do mnie przyszedł rychło.</li>
      <li>Albowiem Demas mię opuścił, umiłowawszy ten świat, i poszedł do Tesaloniki, Krescens do Galacyi, Tytus do Dalmacyi;</li>
      <li>Sam tylko Łukasz ze mną jest. Marka wziąwszy, przywiedź ze sobą; bo mi jest bardzo pożyteczny ku posłudze.</li>
      <li>A Tychykam posłał do Efezu.</li>
      <li>Opończę, którąm zostawił w Troadzie u Karpusa, gdy przyjdziesz, przynieś z sobą i księgi, zwłaszcza membrany.</li>
      <li>Aleksander kotlarz wiele mi złego wyrządził; niech mu Pan odda według uczynków jego.</li>
      <li>Którego i ty się strzeż; albowiem się bardzo sprzeciwił słowom naszym.</li>
      <li>W pierwszej obronie mojej żaden przy mnie nie stał, ale mię wszyscy opuścili; niech im to nie będzie przyczytane.</li>
      <li>Ale Pan przy mnie stał i umocnił mię, aby przez mię zupełnie utwierdzone było kazanie, a iżby je słyszeli wszyscy poganie, i byłem wyrwany z paszczęki lwiej.</li>
      <li>A wyrwie mię Pan z każdego uczynku złego i zachowa do królestwa swego niebieskiego; któremu chwała na wieki wieków. Amen.</li>
      <li>Pozdrów Pryszkę i Akwilę, i dom Onezyforowy.</li>
      <li>Erastus został w Koryncie, a Trofimam zostawił w Milecie chorego.</li>
      <li>Staraj się, abyś przyszedł przed zimą. Pozdrawia cię Eubulus i Pudens, i Linus, i Klaudyja, i bracia wszyscy.</li>
      <li>Pan Jezus Chrystus niech będzie z duchem twoim. Łaska Boża niech będzie z wami. Amen.</li>
    </ol>
  </li>
</ol>