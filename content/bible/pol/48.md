<ol>
  <li>
    <ol>
      <li>Paweł, Apostoł (nie od ludzi, ani przez człowieka, ale przez Jezusa Chrystusa i Boga Ojca, który go wzbudził od umarłych;)</li>
      <li>I wszyscy bracia, którzy są ze mną, zborom Galackim.</li>
      <li>Łaska wam i pokój niech będzie od Boga Ojca i Pana naszego, Jezusa Chrystusa.</li>
      <li>Który wydał samego siebie za grzechy nasze, aby nas wyrwał z teraźniejszego wieku złego według woli Boga i Ojca naszego;</li>
      <li>Któremu niech będzie chwała na wieki wieków. Amen.</li>
      <li>Dziwuję się, iż tak prędko dacie się przenosić od tego, który was powołał ku łasce Chrystusowej, do inszej Ewangielii;</li>
      <li>Która nie jest inszą; tylko niektórzy są, co was turbują i chcą wywrócić Ewangieliję Chrystusową.</li>
      <li>Ale choćbyśmy i my, albo Anioł z nieba opowiadał wam Ewangieliję mimo tę, którąśmy wam opowiadali, niech będzie przeklęty.</li>
      <li>Jakośmy przedtem powiedzieli i teraz znowu mówię: Jeźliby wam kto inną Ewangieliję opowiadał mimo tę, którąście przyjęli, niech będzie przeklęty.</li>
      <li>Albowiem terazże do ludzi was namawiam, czyli do Boga? Albo szukamli, abym się podobał ludziom? Zaiste, jeźlibym się jeszcze ludziom chciał podobać, nie byłbym sługą Chrystusowym.</li>
      <li>A oznajmuję wam bracia! iż Ewangielija, która jest opowiadana ode mnie, nie jest według człowieka.</li>
      <li>Albowiem ja anim jej wziął, anim się jej nauczył od człowieka, ale przez objawienie Jezusa Chrystusa.</li>
      <li>Boście słyszeli o mojem obcowaniu niekiedy w Żydostwie, żem nader prześladował zbór Boży i burzyłem go;</li>
      <li>I postępowałem w Żydostwie nad wiele rówieśników moich w narodzie moim, będąc nader gorliwym miłośnikiem ustaw moich ojczystych.</li>
      <li>Ale gdy się upodobało Bogu, który mię odłączył z żywota matki mojej, i powołał z łaski swojej,</li>
      <li>Aby objawił Syna swego we mnie, abym go opowiadał między poganami, wnetże nie radziłem się ciała i krwi;</li>
      <li>Anim się wrócił do Jeruzalemu, do tych, którzy przede mną byli Apostołami, alem szedł do Arabii i wróciłem się zasię do Damaszku.</li>
      <li>Potem po trzech latach wstąpiłem do Jeruzalemu, abym się ujrzał z Piotrem; i mieszkałem u niego piętnaście dni.</li>
      <li>A inszegom z Apostołów nie widział, oprócz Jakóba, brata Pańskiego.</li>
      <li>A co wam piszę, oto się przed Bogiem oświadczam, żeć nie kłamię.</li>
      <li>Zatemem przyszedł do krain Syryi i Cylicyi;</li>
      <li>A byłem nieznajomym z twarzy zborom żydowskim, które są w Chrystusie;</li>
      <li>Lecz tylko byli usłyszeli, iż ten, który prześladował nas niekiedy, teraz opowiada wiarę, którą przedtem burzył.</li>
      <li>I chwalili Boga ze mnie.</li>
    </ol>
  </li>
  <li>
    <ol>
      <li>Potem po czternastu latach wstąpiłem zasię do Jeruzalemu z Barnabaszem, wziąwszy z sobą i Tytusa.</li>
      <li>A wstąpiłem według objawienia i przełożyłem im Ewangieliję, którą każę między poganami, a zwłaszcza zacniejszym, bym snać nadaremno nie bieżał, albo przedtem nie biegał.</li>
      <li>Ale ani Tytus, który ze mną był, będąc Grekiem, nie był przymuszony obrzezać się,</li>
      <li>A to dla wprowadzonych fałszywych braci, którzy się wkradli, aby wyszpiegowali wolność naszę, którą mamy w Chrystusie Jezusie, aby nas w niewolę podbili.</li>
      <li>Którymeśmy i na chwilkę nie ustąpili, i nie poddali się, aby u was prawda Ewangielii została.</li>
      <li>A od tych, którzy się zdadzą być czemś, (acz jakimi niekiedy byli, nic mi na tem; bo osoby człowieczej Bóg nie przyjmuje), ci mówię, którzy się zdali być czemś, nic mi nie przydali.</li>
      <li>Owszem, przeciwnym obyczajem, widząc, iż mi jest zwierzona Ewangielija między nieobrzezanymi, jako Piotrowi między obrzezanymi,</li>
      <li>(Albowiem ten, który był skuteczny przez Piotra w apostolstwie między obrzezanymi, skuteczny był i we mnie między poganami.)</li>
      <li>I poznawszy łaskę mnie daną, Jakób i Kiefas, i Jan, którzy się zdadzą być filarami, podali prawicę mnie i Barnabaszowi na towarzystwo, abyśmy my między poganami, a oni między obrzezanymi kazali.</li>
      <li>Tylko upomnieli, abyśmy na ubogich pamiętali, o com się też pilnie starał, abym to uczynił.</li>
      <li>A gdy przyszedł Piotr do Antyjochii, sprzeciwiłem się mu w twarz; i był godzien nagany.</li>
      <li>Albowiem przedtem, niż przyszli niektórzy od Jakóba, wespół z poganami jadał; a gdy ci przyszli, schraniał się i odłączał, bojąc się tych, którzy byli z obrzezania.</li>
      <li>A wespół z nim obłudnie się obchodzili i drudzy Żydzi, tak że i Barnabasz uwiedziony był tą ich obłudą.</li>
      <li>Ale gdym obaczył, iż nie prosto chodzą w prawdzie Ewangielii, rzekłem Piotrowi przed wszystkimi: Ponieważ ty, będąc Żydem, po pogaósku żyjesz a nie po żydowsku, czemuż pogan przymuszasz po żydowsku żyć?</li>
      <li>My, którzyśmy z przyrodzenia Żydowie a nie z pogan grzesznicy,</li>
      <li>Wiedząc, iż nie bywa usprawiedliwiony człowiek z uczynków zakonu, ale przez wiarę w Jezusa Chrystusa, i myśmy w Jezusa Chrystusa uwierzyli, abyśmy byli usprawiedliwieni z wiary Chrystusowej, a nie z uczynków zakonu, przeto że nie będzie usprawiedliwione z uczynków zakonu żadne ciało.</li>
      <li>A jeźli my szukając, abyśmy byli usprawiedliwieni w Chrystusie, znajdujemy się też grzesznikami, tedyć Chrystus jest sługą grzechu? Nie daj tego Boże!</li>
      <li>Albowiem jeźli to, com zburzył, znowu zasię buduję, przestępcą samego siebie czynię.</li>
      <li>Bom ja przez zakon zakonowi umarł, abym żył Bogu.</li>
      <li>Z Chrystusem jestem ukrzyżowany, a żyję już nie ja, lecz żyje we mnie Chrystus; a to że teraz w ciele żyję, w wierze Syna Bożego żyję, który mię umiłował i wydał samego siebie za mię.</li>
      <li>Nie odrzucam tej łaski Bożej; bo jeźli przez zakon jest sprawiedliwość, tedyć Chrystus próżno umarł.</li>
    </ol>
  </li>
  <li>
    <ol>
      <li>O głupi Galatowie! Któż was omamił, abyście prawdzie nie byli posłuszni, którym przed oczyma Jezus Chrystus przedtem był wymalowany, i między wami ukrzyżowany?</li>
      <li>Tego tylko rad bym się nauczył od was: Z uczynkówli zakonu wzięliście Ducha, czyli z słuchania wiary?</li>
      <li>Takeście głupi? począwszy duchem, teraz ciałem dokonywacie?</li>
      <li>Takeście wiele cierpieli darmo, jeźli tylko i darmo?</li>
      <li>Ten tedy, który wam dodaje ducha i czyni cuda między wami, z uczynkówże zakonu to czyni, czyli z słuchania wiary?</li>
      <li>Tak jako "Abraham uwierzył Bogu i przyczytano mu to ku sprawiedliwości".</li>
      <li>Widzicie tedy, że ci, którzy są z wiary, ci są synami Abrahamowymi.</li>
      <li>A upatrzywszy to Pismo, iż z wiary Bóg usprawiedliwia pogan, przedtem opowiedziało Abrahamowi, iż w tobie będą błogosławione wszystkie narody.</li>
      <li>A tak ci, którzy są z wiary, dostępują błogosławieństwa z wiernym Abrahamem.</li>
      <li>Albowiem ile ich jest z uczynków zakonu, pod przeklęstwem są; bo napisane: Przeklęty każdy, który by nie został we wszystkiem, co napisane w księgach zakonu, aby to czynił.</li>
      <li>A iż przez zakon nikt nie bywa usprawiedliwiony przed Bogiem, jawna jest stąd, bo "sprawiedliwy z wiary żyć będzie".</li>
      <li>Ale zakon nie jestci z wiary; lecz "człowiek, który by je czynił, żyć będzie przez nie".</li>
      <li>Ale Chrystus odkupił nas z przeklęstwa zakonu, stawszy się za nas przeklęstwem, (albowiem napisane: Przeklęty każdy, który wisi na drzewie).</li>
      <li>Aby na pogan błogosławieństwo Abrahamowe przyszło w Chrystusie Jezusie, i abyśmy obietnicę Ducha wzięli przez wiarę.</li>
      <li>Bracia! po ludzku mówię: a wszak i człowieczego testamentu utwierdzonego nikt nie łamie, ani do niego co przydaje.</li>
      <li>Lecz Abrahamowi uczynione są obietnice i nasieniu jego; nie mówi: I nasieniom jego, jako o wielu, ale jako o jednem: I nasieniu twemu, które jest Chrystus.</li>
      <li>To tedy mówię, iż przymierza przedtem od Boga utwierdzonego względem Chrystusa, zakon, który po czterechset i po trzydziestu lat nastał, nie znosi, aby miał zepsuć obietnicę Bożą.</li>
      <li>Albowiem jeźliż z zakonu jest dziedzictwo, jużci nie z obietnicy; lecz Abrahamowi przez obietnicę darował je Bóg.</li>
      <li>Cóż tedy zakon? Dla przestępstwa przydany jest, ażby przyszło ono nasienie, któremu się stała obietnica, sporządzony przez Aniołów i przez rękę pośrednika.</li>
      <li>Lecz pośrednik nie jest jednego, ale Bóg jeden jest.</li>
      <li>Zakon tedy jestże przeciwko obietnicom Bożym? Nie daj tego Boże! albowiem gdyby był dany zakon, który by mógł ożywiać, prawdziwieć by z zakonu była sprawiedliwość.</li>
      <li>Ale Pismo zamknęło wszystko pod grzech, aby obietnica z wiary Jezusa Chrystusa była dana wierzącym.</li>
      <li>A przedtem, niż przyszła wiara, byliśmy pod zakonem strzeżeni, wespół zamknieni będąc w tę wiarę, która potem miała być objawiona.</li>
      <li>A przetoż zakon pedagogiem naszym był do Chrystusa, abyśmy z wiary byli usprawiedliwieni.</li>
      <li>Ale gdy przyszła wiara, już nie jesteśmy pod pedagogiem.</li>
      <li>Albowiem wszyscy synami Bożymi jesteście przez wiarę w Chrystusie Jezusie.</li>
      <li>Bo którzykolwiek jesteście w Chrystusa ochrzczeni, w Chrystusaście się oblekli.</li>
      <li>Nie masz Żyda, ani Greka; nie masz niewolnika ani wolnego; nie masz mężczyzny i niewiasty; albowiem wszyscy wy jednym jesteście w Chrystusie Jezusie.</li>
      <li>A jeźliście wy Chrystusowi, tedyście nasieniem Abrahamowem, a według obietnicy dziedzicami.</li>
    </ol>
  </li>
  <li>
    <ol>
      <li>Mówię tedy: (bracia!) Pokąd dziedzic jest dziecięciem, nic nie jest różny od sługi, panem będąc wszystkiego;</li>
      <li>Ale jest pod opiekunami i dozorcami aż do czasu zamierzenia ojcowskiego.</li>
      <li>Także i my, gdyśmy byli dziećmi, pod żywioły świata byliśmy zniewoleni.</li>
      <li>Lecz gdy przyszło wypełnienie czasu, posłał Bóg onego Syna swego, który się urodził z niewiasty, który się stał pod zakonem,</li>
      <li>Aby tych, którzy pod zakonem byli, wykupił, żebyśmy prawa przysposobienia za synów dostąpili.</li>
      <li>A iżeście synowie, przetoż posłał Bóg Ducha Syna swego w serca wasze, wołającego Abba, to jest Ojcze.</li>
      <li>A tak już więcej nie jesteś niewolnikiem, ale synem; a ponieważ synem, tedy i dziedzicem Bożym przez Chrystusa.</li>
      <li>Aleć naonczas nie znając Boga, służyliście tym, którzy z przyrodzenia nie są bogowie.</li>
      <li>A teraz poznawszy Boga, owszem i poznani będąc od Boga, jakoż się zaś nazad wracacie ku żywiołom mdłym i mizernym, którym zasię znowu służyć chcecie?</li>
      <li>Przestrzegacie dni i miesiące, i czasy, i lata.</li>
      <li>Boję się o was, bym snać darmo nie pracował około was.</li>
      <li>Bądźcie jako ja, gdyżem i ja jest jako wy, bracia! proszę was. W niczemeście mnie nie ukrzywdzili.</li>
      <li>Bo wiecie, żem w słabości ciała wam z przodku Ewangieliję opowiadał.</li>
      <li>A pokuszenia mego, które było w ciele mojem, sobie nie lekceważyliście, aniście niem gardzili, aleście mię jako Anioła Bożego przyjęli i jako Chrystusa Jezusa.</li>
      <li>Jakież tedy było błogosławieństwo wasze? albowiem wam daję świadectwo, iż, by była rzecz można, dalibyście mi byli wyłupiwszy oczy wasze.</li>
      <li>Takżem się stał nieprzyjacielem waszym, prawdę wam mówiąc?</li>
      <li>Pałają ku wam miłością nie dobrze, owszem chcą was odstrychnąć, abyście ich miłowali.</li>
      <li>A dobrać rzecz, pałać miłością w dobrem zawsze, a nie tylko, gdym jest obecnym u was.</li>
      <li>Dziatki moje! (które znowu z boleścią rodzę, ażby Chrystus był wykształtowany w was),</li>
      <li>Chciałbym teraz być u was i odmienić głos mój, ponieważ wątpię o was.</li>
      <li>Powiedzcie mi, którzy pod zakonem chcecie być, nie słuchacież zakonu?</li>
      <li>Albowiem napisane, iż Abraham miał dwóch synów, jednego z niewolnicy, a drugiego z wolnej.</li>
      <li>Lecz ten, który był z niewolnicy, według ciała się urodził, a który z wolnej, według obietnicy.</li>
      <li>Przez co znaczą się insze rzeczy; albowiem te są one dwa testamenty; jeden z góry Synajskiej, który rodzi w niewolę; a ten jest jako Agar.</li>
      <li>Albowiem Agar jest góra Synaj w Arabii, a stosuje się do niej teraźniejsze Jeruzalem; bo jest w niewoli z dziatkami swojemi.</li>
      <li>Lecz ono górne Jeruzalem wolne jest, które jest matką wszystkich nas.</li>
      <li>Albowiem napisano: Rozwesel się niepłodna, która nie rodzisz; porwij się, a zawołaj, która nie pracujesz w porodzeniu; bo ta opuszczona wiele ma dziatek, więcej niż ta, która ma męża.</li>
      <li>My tedy, bracia! tak jako Izaak, jesteśmy dziatkami obietnicy.</li>
      <li>Ale jako na on czas ten, który się był urodził według ciała, prześladował tego, który się był urodził według ducha, tak się dzieje i teraz.</li>
      <li>Ale co mówi Pismo? Wyrzuć niewolnicę i syna jej; albowiem nie będzie dziedziczył syn niewolnicy z synem wolnej,</li>
      <li>A tak, bracia! nie jesteśmy dziećmi niewolnicy, ale wolnej.</li>
    </ol>
  </li>
  <li>
    <ol>
      <li>Stójcie tedy w tej wolności, którą nas Chrystus wolnymi uczynił, a nie poddawajcie się znowu pod jarzmo niewoli.</li>
      <li>Oto ja Paweł mówię wam, iż jeźli się obrzezywać będziecie, Chrystus wam nic nie pomoże.</li>
      <li>A oświadczam się zasię przed każdym człowiekiem, który się obrzezuje, iż powinien wszystek zakon pełnić.</li>
      <li>Pozbawiliście się Chrystusa, którzykolwiek się przez zakon usprawiedliwiacie; wypadliście z łaski.</li>
      <li>Albowiem my duchem z wiary nadziei sprawiedliwości oczekujemy.</li>
      <li>Bo w Chrystusie Jezusie ani obrzezka nic nie waży, ani nieobrzezka, ale wiara przez miłość skuteczna;</li>
      <li>Bieżeliście dobrze; któż wam przeszkodził, abyście nie byli posłusznymi prawdzie?</li>
      <li>Ta namowa nie jestci z tego, który was powołuje.</li>
      <li>Trochę kwasu wszystko zaczynienie zakwasza.</li>
      <li>Ja mam nadzieję o was w Panu, iż nic inszego rozumieć nie będziecie; a ten, który was turbuje, odniesie sąd, ktokolwiek jest.</li>
      <li>A ja, bracia! jeźli jeszcze obrzezkę każę, czemuż jeszcze prześladowanie cierpię? Toć tedy zniszczone jest zgorszenie krzyżowe.</li>
      <li>Bodajże i odjęci byli, którzy wam niepokój czynią.</li>
      <li>Albowiem wy ku wolności powołani jesteście, bracia! tylko pod zasłoną tej wolności ciału nie pozwalajcie, ale z miłości służcie jedni drugim.</li>
      <li>Bo wszystek zakon w jednem się słowie zamyka, to jest w tem: Będziesz miłował bliźniego twego jako samego siebie.</li>
      <li>Ale jeźli jedni drugich kąsacie i pożeracie, patrzajcież, abyście jedni od drugich nie byli strawieni.</li>
      <li>A to mówię: Duchem postępujcie, a pożądliwości ciała nie wykonywajcie.</li>
      <li>Albowiem ciało pożąda przeciwko duchowi, a duch przeciwko ciału; a te rzeczy są sobie przeciwne, abyście nie to, co chcecie, czynili.</li>
      <li>Lecz jeźli duchem bywacie prowadzeni, nie jesteście pod zakonem.</li>
      <li>A jawneć są uczynki ciała, które te są: Cudzołóstwo, wszeteczeństwo, nieczystość, rozpusta,</li>
      <li>Bałwochwalstwo, czary, nieprzyjaźni, swary, nienawiści, gniewy, spory, niesnaski, kacerstwa,</li>
      <li>Zazdrości, mężobójstwa, pijaóstwa, biesiady, i tym podobne rzeczy, o których przepowiadam wam, jakom i przedtem powiedział, iż którzy takowe rzeczy czynią, królestwa Bożego nie odziedziczą.</li>
      <li>Ale owoc Ducha jest miłość, wesele, pokój, nieskwapliwość, dobrotliwość, dobroć, wiara, cichość, wstrzemięźliwość.</li>
      <li>Przeciwko takowym nie masz zakonu.</li>
      <li>Albowiem którzy są Chrystusowi, ciało swoje ukrzyżowali z namiętnościami i z pożądliwościami.</li>
      <li>Jeźli duchem żyjemy, duchem też postępujmy.</li>
      <li>Nie bądźmy chciwi próżnej chwały, jedni drugich wyzywając, jedni drugim zajrząc.</li>
    </ol>
  </li>
  <li>
    <ol>
      <li>Bracia! jeźliby też człowiek zachwycony był w jakim upadku, wy duchowni: naprawiajcie takiego w duchu cichości, upatrując każdy samego siebie, abyś i ty nie był kuszony.</li>
      <li>Jedni drugich brzemiona noście, a tak wypełniajcie zakon Chrystusowy.</li>
      <li>Albowiem jeźli kto mniema, żeby czem był, nie będąc niczem, takiego zawodzi własny umysł jego.</li>
      <li>Ale każdy niechaj własnego swego uczynku doświadcza, a tedy sam w sobie chwałę mieć będzie, a nie w drugim.</li>
      <li>Albowiem każdy swoje własne brzemię poniesie.</li>
      <li>A niech udziela ten, który bywa nauczany w słowie, temu, który go naucza, ze wszystkich dóbr.</li>
      <li>Nie błądźcie; Bóg się nie da z siebie naśmiewać; albowiem cobykolwiek siał człowiek, to też żąć będzie.</li>
      <li>Bo kto sieje ciału swemu, z ciała żąć będzie skażenie; ale kto sieje duchowi, z ducha żąć będzie żywot wieczny.</li>
      <li>A dobrze czyniąc nie słabiejmy; albowiem czasu swojego żąć będziemy nie ustawając.</li>
      <li>Przeto tedy, póki czas mamy, dobrze czyńmy wszystkim, a najwięcej domownikom wiary.</li>
      <li>Widzicie, jakim długi list wam napisał ręką moją.</li>
      <li>Którzykolwiek chcą być pozorni według ciała, ci was przymuszają, abyście się obrzezali, tylko aby dla krzyża Chrystusowego prześladowania nie cierpieli.</li>
      <li>Albowiem i ci, którzy się obrzezują, nie zachowywują zakonu sami, ale chcą, abyście się wy obrzezali, żeby się z ciała waszego chlubili.</li>
      <li>Ale ja, nie daj Boże, abym się miał chlubić, tylko w krzyżu Pana naszego Jezusa Chrystusa, przez którego mi jest świat ukrzyżowany, a ja światu.</li>
      <li>Albowiem w Chrystusie Jezusie ani obrzezka nic nie waży, ani nieobrzezka, ale nowe stworzenie.</li>
      <li>A którzykolwiek według tego sznuru postępować będą, pokój na nich przyjdzie i miłosierdzie, i na lud Boży Izraelski.</li>
      <li>Na ostatek niechaj mi nikt trudności nie zadaje; albowiem ja piętna Pana Jezusowe noszę na ciele mojem.</li>
      <li>Łaska Pana naszego Jezusa Chrystusa niech będzie z duchem waszym, bracia! Amen.</li>
    </ol>
  </li>
</ol>