<ol>
  <li>
    <ol>
      <li>Paweł, Apostoł Jezusa Chrystusa przez wolę Bożą, świętym, którzy są w Efezie, i wiernym w Chrystusie Jezusie.</li>
      <li>Łaska wam i pokój niech będzie od Boga, Ojca naszego, i Pana Jezusa Chrystusa.</li>
      <li>Błogosławiony niech będzie Bóg i Ojciec Pana naszego Jezusa Chrystusa, który nas ubłogosławił wszelkiem błogosławieństwem duchownem w niebieskich rzeczach w Chrystusie;</li>
      <li>Jako nas wybrał w nim przed założeniem świata, abyśmy byli świętymi i nienaganionymi przed oblicznością jego w miłości.</li>
      <li>Który nas przenaznaczył ku przysposobieniu za synów przez Jezusa Chrystusa dla siebie samego, według upodobania woli swojej,</li>
      <li>Ku chwale sławnej łaski swojej, którą nas udarował w onym umiłowanym:</li>
      <li>W którym mamy odkupienie przez krew jego, to jest odpuszczenie grzechów, według bogactwa łaski jego,</li>
      <li>Którą hojnie pokazał przeciwko nam we wszelkiej mądrości i roztropności.</li>
      <li>Oznajmiwszy nam tajemnicę woli swojej według upodobania swego, które był postanowił w samym sobie;</li>
      <li>Aby w rozrządzeniu zupełności czasów w jedno zgromadził wszystkie rzeczy w Chrystusie, i te, które są na niebiesiech, i te, które są na ziemi;</li>
      <li>W nim, mówię, w którymeśmy i do działu przypuszczeni, przenaznaczeni będąc według postanowienia tego, który sprawuje wszystko według rady woli swojej;</li>
      <li>Abyśmy my byli ku chwale sławy jego, którzyśmy pierwej nadzieję mieli w Chrystusie,</li>
      <li>W którym i wy nadzieję macie, usłyszawszy słowo prawdy, to jest Ewangieliję zbawienia waszego, przez którą też uwierzywszy, jesteście zapieczętowani Duchem onym Świętym obiecanym,</li>
      <li>Który jest zadatkiem dziedzictwa naszego na wykupienie nabytej własności, ku chwale sławy jego.</li>
      <li>Przetoż i ja usłyszawszy o tej wierze, którą macie w Panu Jezusie, i o miłości ku wszystkim świętym,</li>
      <li>Nie przestaję dziękować za was, wzmiankę czyniąc o was w modlitwach moich,</li>
      <li>Aby Bóg Pana naszego Jezusa Chrystusa, Ojciec on chwały, dał wam Ducha mądrości i objawienia ku poznaniu samego siebie;</li>
      <li>Ażeby oświecił oczy myśli waszej, abyście wiedzieli, która jest nadzieja powołania jego i które jest bogactwo chwały dziedzictwa jego w świętych;</li>
      <li>I która jest ona przewyższająca wielkość mocy jego przeciwko nam, którzy wierzymy według skutecznej mocy siły jego,</li>
      <li>Której dokazał w Chrystusie, gdy go wzbudził od umarłych i posadził na prawicy swojej na niebiesiech,</li>
      <li>Wysoko nad wszystkie księstwa i zwierzchności, i mocy, i paóstwa, i nad wszelkie imię, które się mianuje, nie tylko w tym wieku, ale i w przyszłym;</li>
      <li>I wszystko poddał pod nogi jego, a onego dał za głowę nad wszystkim kościołowi,</li>
      <li>Który jest ciałem jego i pełnością tego, który wszystko we wszystkich napełnia.</li>
    </ol>
  </li>
  <li>
    <ol>
      <li>I was ożywił, którzyście byli umarli w upadkach i w grzechach.</li>
      <li>W którycheście niekiedy chodzili według zwyczaju świata tego i według książęcia, który ma władzę na powietrzu, ducha tego, który teraz jest skuteczny w synach niedowiarstwa.</li>
      <li>Między którymi i my wszyscy obcowaliśmy niekiedy w pożądliwościach ciała naszego, czyniąc to, co się podobało ciału i myślom, i byliśmy z przyrodzenia dziećmi gniewu, jako i drudzy.</li>
      <li>Lecz Bóg, który jest bogaty w miłosierdziu, dla wielkiej miłości swojej, którą nas umiłował.</li>
      <li>I gdyśmy byli umarłymi w grzechach, ożywił nas pospołu z Chrystusem, (gdyż łaską zbawieni jesteście)</li>
      <li>I pospołu z nim wzbudził, i pospołu z nim posadził na niebiesiech w Chrystusie Jezusie,</li>
      <li>Aby okazał w przyszłych wiekach ono nader obfite bogactwo łaski swojej, z dobrotliwości swojej przeciwko nam w Chrystusie Jezusie.</li>
      <li>Albowiem łaską jesteście zbawieni przez wiarę, i to nie jest z was, dar to Boży jest;</li>
      <li>Nie z uczynków, aby się kto nie chlubił.</li>
      <li>Albowiem czynem jego jesteśmy stworzeni w Chrystusie Jezusie ku uczynkom dobrym, które przedtem Bóg zgotował, abyśmy w nich chodzili.</li>
      <li>Przetoż pamiętajcie, że wy niekiedy będąc poganami w ciele, którzyście byli zwani nieobrzezką od onych, których zwano obrzezką w ciele, która się ręką dzieje;</li>
      <li>Iżeście byli naonczas bez Chrystusa, oddaleni od społeczności Izraelskiej i obcymi od umów obietnicy, nadziei nie mający i bez Boga na świecie.</li>
      <li>Ale teraz w Chrystusie Jezusie wy, którzyście niekiedy byli dalekimi, staliście się bliskimi przez krew Chrystusową,</li>
      <li>Albowiem on jest pokojem naszym, który oboje jednem uczynił i średnią ścianę, która była przegrodą, rozwalił;</li>
      <li>Nieprzyjaźó, to jest zakon przykazaó, który zależał w ustawach, skaziwszy przez ciało swoje, aby dwóch stworzył w samym sobie w jednego nowego człowieka, czyniąc pokój;</li>
      <li>I pojednał obydwóch w jednem ciele z Bogiem przez krzyż, zgładziwszy nieprzyjaźó przezeó.</li>
      <li>I przyszedłszy opowiedział pokój wam, którzyście dalekimi i którzyście bliskimi.</li>
      <li>Albowiem przezeó mamy przystęp obie strony w jednym Duchu do Ojca.</li>
      <li>A przetoż już więcej nie jesteście gośćmi i przychodniami, ale spółmieszczaninami świętych i domownikami Bożymi.</li>
      <li>Zbudowani na fundamencie Apostołów i proroków, którego jest gruntownym węgielnym kamieniem sam Jezus Chrystus,</li>
      <li>Na którym wszystko budowanie wespół spojone rośnie w kościół święty w Panu;</li>
      <li>Na którym też i wy się wespół budujecie, abyście byli mieszkaniem Bożem w Duchu Świętym.</li>
    </ol>
  </li>
  <li>
    <ol>
      <li>Dlatego ja Paweł jestem więźniem Chrystusa Jezusa za was pogan;</li>
      <li>Jeźliście tylko słyszeli o udzieleniu łaski Bożej, która mi jest dana dla was,</li>
      <li>Iż mi Bóg przez objawienie oznajmił tajemnicę, (jakom wam przedtem krótko napisał,</li>
      <li>Skąd czytając możecie obaczyć wiadomość moję w tajemnicy Chrystusowej).</li>
      <li>Która inszych wieków nie była znajoma synom ludzkim, jako teraz objawiona jest świętym Apostołom jego i prorokom przez Ducha;</li>
      <li>To jest, iż poganie są spółdziedzicami i spólnem ciałem, i spółuczestnikami obietnicy jego w Chrystusie przez Ewangieliję.</li>
      <li>Której stałem się sługą według daru łaski Bożej, która mi jest dana według skutku mocy jego.</li>
      <li>Mnie mówię, najmniejszemu ze wszystkich świętych dana jest ta łaska, abym między poganami opowiadał te niedościgłe bogactwa Chrystusowe.</li>
      <li>A iżbym objaśnił wszystkim, jaka by była społeczność onej tajemnicy zakrytej od wieków w Bogu, który wszystko stworzył przez Jezusa Chrystusa;</li>
      <li>Aby teraz przez zbór wiadoma była księstwom i mocom na niebiesiech nader rozliczna mądrość Boża.</li>
      <li>Według postanowienia wiecznego, które uczynił w Chrystusie Jezusie, Panu naszym,</li>
      <li>W którym mamy bezpieczność i przystęp z ufnością przez wiarę jego,</li>
      <li>Przetoż proszę, abyście nie słabieli dla ucisków moich za was, co jest chwałą waszą.</li>
      <li>Dlatego skłaniam kolana swoje przed Ojcem Pana naszego Jezusa Chrystusa,</li>
      <li>Z którego się wszelka rodzina na niebie i na ziemi nazywa;</li>
      <li>Aby wam dał według bogactwa chwały swej, żebyście byli mocą utwierdzeni przez Ducha jego w wewnętrznym człowieku;</li>
      <li>Aby Chrystus przez wiarę mieszkał w sercach waszych;</li>
      <li>Żebyście w miłości wkorzenieni i ugruntowani będąc, mogli doścignąć ze wszystkimi świętymi, która jest szerokość i długość, i głębokość, i wysokość;</li>
      <li>I poznać miłość Chrystusową przewyższającą wszelką znajomość, abyście napełnieni byli wszelaką zupełnością Bożą.</li>
      <li>A temu, który może nade wszystko uczynić daleko obficiej niżeli prosimy albo myślimy, według onej mocy, która skuteczna jest w nas;</li>
      <li>Temu niech będzie chwała w kościele przez Chrystusa Jezusa po wszystkie czasy na wieki wieków. Amen.</li>
    </ol>
  </li>
  <li>
    <ol>
      <li>Proszę was tedy ja więzieó w Panu, abyście chodzili tak, jako przystoi na powołanie, którem jesteście powołani;</li>
      <li>Ze wszelaką pokorą i cichością, i z nieskwapliwością, znosząc jedni drugich w miłości,</li>
      <li>Starając się, abyście zachowali jedność ducha w związce pokoju.</li>
      <li>Jedno jest ciało i jeden duch, jako też jesteście powołani w jednej nadziei powołania waszego.</li>
      <li>Jeden Pan, jedna wiara, jeden chrzest;</li>
      <li>Jeden Bóg i Ojciec wszystkich, który jest nade wszystko i po wszystkich, i we wszystkich was.</li>
      <li>Lecz każdemu z nas dana jest łaska według miary daru Chrystusowego.</li>
      <li>Dlatego Pismo mówi: Wstąpiwszy na wysokość, wiódł pojmanych więźni i dał dary ludziom.</li>
      <li>Ale to, że wstąpił, cóż jest, jedno iż pierwej był zstąpił do najniższych stron ziemi?</li>
      <li>A który zstąpił, ten jest, który i wstąpił wysoko nad wszystkie niebiosa, aby napełnił wszystko.</li>
      <li>I tenże dał niektóre Apostoły, a niektóre proroki, a drugie ewangielisty, drugie też pasterze i nauczyciele.</li>
      <li>Ku spojeniu świętych, ku pracy usługiwania, ku budowaniu ciała Chrystusowego;</li>
      <li>A iżbyśmy się wszyscy zeszli w jedność wiary i znajomości Syna Bożego, w męża doskonałego, w miarę zupełnego wieku Chrystusowego,</li>
      <li>Abyśmy więcej nie byli dziećmi, chwiejącymi się i unoszącymi się każdym wiatrem nauki przez fortel ludzki i przez chytrość podejścia błędem.</li>
      <li>Ale szczerymi będąc w miłości, rośnijmy w onego we wszystkiem, który jest głową, to jest w Chrystusa,</li>
      <li>Z którego wszystko ciało przystojnie złożone i spojone we wszystkich stawach, przez które jeden członek drugiemu posiłku dodaje przez moc, która jest w każdym członku, według miary jego, wzrost ciału należący bierze ku budowaniu samego siebie w miłości.</li>
      <li>To tedy mówię i oświadczam się przez Pana, abyście już więcej nie postępowali, jako insi poganie postępują, w próżności umysłu swego;</li>
      <li>Zaćmiony mając rozsądek, będąc oddaleni od żywota Bożego dla nieumiejętności, która w nich jest z zatwardzenia serca ich.</li>
      <li>Którzy zakamieniawszy, udali się na rozpustę ku popełnianiu wszelakiej nieczystości z chciwością.</li>
      <li>Lecz wy nie takeście się nauczyli Chrystusa,</li>
      <li>Jeźliście go tylko słuchali i o nim wyuczeni byli, jako jest (ta) prawda w Jezusie,</li>
      <li>To jest, żebyście złożyli według pierwszego obcowania starego człowieka, który się psuje przez pożądliwości oszukiwające;</li>
      <li>I odnowili się duchem umysłu waszego;</li>
      <li>I oblekli się w onego nowego człowieka, który według Boga stworzony jest w sprawiedliwości i w świętobliwości prawdy.</li>
      <li>Przetoż złożywszy kłamstwo mówcie prawdę, każdy z bliźnim swoim; boście członkami jedni drugich.</li>
      <li>Gniewajcie się, a nie grzeszcie; słońce niech nie zachodzi na rozgniewanie wasze.</li>
      <li>Nie dawajcie miejsca dyjabłu.</li>
      <li>Kto kradł, niech więcej nie kradnie, ale raczej niech pracuje, robiąc rękoma, co jest dobrego, aby miał skąd udzielać potrzebującemu.</li>
      <li>Żadna mowa plugawa niech z ust waszych nie pochodzi; ale jeźli która jest dobra ku potrzebnemu zbudowaniu, aby była przyjemna słuchającym.</li>
      <li>A nie zasmucajcie Ducha Świętego Bożego, którym zapieczętowani jesteście na dzień odkupienia.</li>
      <li>Wszelka gorzkość i zapalczywość, i gniew, i wrzask, i bluźnierstwo, niech będzie odjęte od was, ze wszelaką złością;</li>
      <li>A bądźcie jedni przeciwko drugim dobrotliwi, miłosierni, odpuszczając sobie, jako wam Bóg w Chrystusie odpuścił.</li>
    </ol>
  </li>
  <li>
    <ol>
      <li>Bądźcież tedy naśladowcami Bożymi, jako dzieci miłe;</li>
      <li>A chodźcie w miłości, jako i Chrystus umiłował nas i wydał samego siebie na ofiarę i na zabicie Bogu ku wdzięcznej wonności.</li>
      <li>A wszeteczeństwo i wszelka nieczystość albo łakomstwo niechaj nie będzie ani mianowane między wami, jako przystoi na świętych.</li>
      <li>Także sprośność i błazeńskie mowy, i żarty, które nie przystoją, ale raczej dziękowanie.</li>
      <li>Bo to wiecie, iż żaden wszetecznik, albo nieczysty, albo łakomca, (który jest bałwochwalcą), nie ma dziedzictwa w królestwie Chrystusowem i Bożem.</li>
      <li>Niechaj was nikt nie zwodzi próżnemi mowami; albowiem dla tych rzeczy przychodzi gniew Boży na synów upornych;</li>
      <li>Nie bądźcież tedy uczestnikami ich.</li>
      <li>Albowiemeście byli niekiedy ciemnością; aleście teraz światłością w Panu; chodźcież jako dziatki światłości,</li>
      <li>(Bo owoc Ducha zależy we wszelakiej dobrotliwości i w sprawiedliwości i w prawdzie.)</li>
      <li>Obierając to, co by się podobało Panu;</li>
      <li>A nie spółkujcie z uczynkami niepożytecznemi ciemności, ale je raczej strofujcie.</li>
      <li>Albowiem co się potajemnie od nich dzieje, sromota i mówić.</li>
      <li>Lecz to wszystko, gdy bywa od światłości strofowane, bywa objawione; albowiem to wszystko, co bywa objawione, jest światłością;</li>
      <li>Dlatego mówi Pismo: Ocuć się, który śpisz i powstań od umarłych, a oświeci cię Chrystus.</li>
      <li>Patrzajcie tedy, jakobyście ostrożnie chodzili, nie jako niemądrzy, ale jako mądrzy.</li>
      <li>Czas odkupując; bo dni złe są.</li>
      <li>Przetoż nie bądźcie nierozumnymi, ale zrozumiewającymi, która jest wola Pańska.</li>
      <li>A nie upijajcie się winem, w którem jest rozpusta; ale bądźcie napełnieni duchem,</li>
      <li>Rozmawiając z sobą przez psalmy i hymny, i pieśni duchowne, śpiewając i grając w sercu swojem Panu,</li>
      <li>Dzięki czyniąc zawsze za wszystko, w imieniu Pana naszego, Jezusa Chrystusa, Bogu i Ojcu.</li>
      <li>Będąc poddani jedni drugim w bojaźni Bożej.</li>
      <li>Żony! bądźcie poddane mężom swoim, jako Panu;</li>
      <li>Albowiem mąż jest głową żony, jako i Chrystus głową kościoła; a on jest zbawicielem ciała.</li>
      <li>Jako tedy kościół poddany jest Chrystusowi, tak też żony mężom swoim we wszystkiem.</li>
      <li>Mężowie! miłujcie żony wasze, jako i Chrystus umiłował kościół i wydał samego siebie za niego,</li>
      <li>Aby go poświęcił, oczyściwszy omyciem wody przez słowo;</li>
      <li>Aby go sobie wystawił chwalebnym kościołem, nie mającym zmazy albo zmarszczku, albo czego takiego, ale iżby był święty i bez nagany.</li>
      <li>Tak powinni mężowie miłować żony swoje, jako swoje własne ciała; kto miłuje żonę swoję, samego siebie miłuje.</li>
      <li>Albowiem żaden nigdy ciała swego nie miał w nienawiści, ale je żywi i ogrzewa, jako i Pan kościół.</li>
      <li>Gdyżeśmy członkami ciała jego, z ciała jego i z kości jego.</li>
      <li>Dlatego opuści człowiek ojca swego i matkę, i przyłączy się do żony swojej, i będą dwoje jednem ciałem.</li>
      <li>Tajemnica to wielka jest; lecz ja mówię o Chrystusie i o kościele.</li>
      <li>A wszakże i każdy z was z osobna niechaj miłuje żonę swoję jako siebie samego, a żona niech się boi męża swego.</li>
    </ol>
  </li>
  <li>
    <ol>
      <li>Dziatki! bądźcie posłuszne rodzicom waszym w Panu; boć to jest sprawiedliwa.</li>
      <li>Czcij ojca twego i matkę (toć jest pierwsze przykazanie z obietnicą).</li>
      <li>Aby ci się dobrze działo i abyś długo żył na ziemi.</li>
      <li>A wy ojcowie! nie pobudzajcie do gniewu dziatek waszych, ale je wychowujcie w karności i w napominaniu Pańskiem.</li>
      <li>Słudzy! posłuszni bądźcie panom według ciała, z bojaźnią i ze drżeniem w prostości serca waszego, jako Chrystusowi;</li>
      <li>Nie na oko służąc, jako ci, którzy się ludziom podobać chcą, ale jako słudzy Chrystusowi, czyniąc z duszy wolę Bożą.</li>
      <li>Z dobrą wolą służąc jako Panu a nie ludziom;</li>
      <li>Wiedząc, iż każdy, co by uczynił dobrego, za to odniesie nagrodę od Pana, choć niewolnik, choć wolny.</li>
      <li>A wy panowie! także się zachowujcie przeciwko nim, odpuszczając groźby, wiedząc, że i wy sami macie Pana w niebiesiech, a względu na osoby u niego nie masz.</li>
      <li>Na ostatek, bracia moi! zmacniajcie się w Panu i w sile mocy jego;</li>
      <li>Obleczcie się w zupełną zbroję Bożą, abyście mogli stać przeciwko zasadzkom dyjabelskim.</li>
      <li>Albowiem nie mamy boju przeciwko krwi i ciału, ale przeciwko księstwom, przeciwko zwierzchnościom, przeciwko dzierżawcom świata ciemności wieku tego, przeciwko duchownym złościom, które są wysoko.</li>
      <li>A przetoż weźmijcie zupełną zbroję Bożą, abyście mogli dać odpór w dzień zły, a wszystko wykonawszy, ostać się.</li>
      <li>Stójcież tedy, przepasawszy biodra wasze prawdą i oblekłszy pancerz sprawiedliwości.</li>
      <li>I obuwszy nogi w gotowość Ewangielii pokoju.</li>
      <li>A nade wszystko wziąwszy tarczę wiary, którą byście mogli wszystkie strzały ogniste onego złośnika zagasić.</li>
      <li>Przyłbicę też zbawienia weźmijcie i miecz Ducha, który jest słowo Boże!</li>
      <li>W każdej modlitwie i w prośbie modląc się na każdy czas w duchu, i około tego czując ze wszelką ustawicznością i z prośbą za wszystkich świętych,</li>
      <li>I za mię, aby mi była dana mowa ku otworzeniu ust moich z bezpieczeństwem, abym oznajmiał tajemnicę Ewangielii,</li>
      <li>Dla której poselstwo sprawuję w łańcuchu, abym w nim bezpiecznie mówił, jako mi mówić potrzeba.</li>
      <li>A iżbyście wiedzieli i wy, co się ze mną dzieje i co czynię, wszystko wam oznajmi Tychykus, brat miły i wierny sługa w Panu,</li>
      <li>Któregom posłał do was dla tego samego, abyście wiedzieli, co się z nami dzieje i aby pocieszył serca wasze.</li>
      <li>Pokój niech będzie braciom i miłość z wiarą od Boga Ojca i Pana Jezusa Chrystusa.</li>
      <li>Łaska niech będzie ze wszystkimi miłującymi Pana naszego, Jezusa Chrystusa ku nieskazitelności. Amen.</li>
    </ol>
  </li>
</ol>