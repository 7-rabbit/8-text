<ol>
  <li>
    <ol>
      <li>Przypowieści Salomona, syna Dawidowego, króla Izraelskiego,</li>
      <li>Dla poznania mądrości i ćwiczenia, ku wyrozumieniu powieści roztropnych;</li>
      <li>Dla pojęcia ćwiczenia w rozumie, w sprawiedliwości, w sądzie i w prawości;</li>
      <li>Dla podania prostakom ostrożności, młodemu umiejętności, i opatrzności.</li>
      <li>Tych gdy mądry słuchać będzie, przybędzie mu nauki, a roztropny w radach opatrzniejszy będzie,</li>
      <li>Aby zrozumiał przypowieści, i wykłady ich, słowa mądrych i zagadki ich.</li>
      <li>Bojaźó Pańska jest początkiem umiejętności; ale głupi mądrością i ćwiczeniem gardzą.</li>
      <li>Słuchaj, synu mój! ćwiczenia ojca twego, a nie opuszczaj nauki matki twojej.</li>
      <li>Bo to przyda wdzięczności głowie twojej, i będzie łańcuchem kosztownym szyi twojej.</li>
      <li>Synu mój! jeżliby cię namawiali grzesznicy, nie przyzwalaj.</li>
      <li>Jeźlićby rzekli: Pójdź z nami, czyhajmy na krew, zasadźmy się na niewinnego bez przyczyny;</li>
      <li>Pożremyż ich żywo, jako grób, a całkiem, jako zstępujących w dół;</li>
      <li>Wszelkiej majętności kosztownej nabędziemy, napełnimy domy nasze korzyścią;</li>
      <li>Rzuć między nas los twój; mieszek jeden wszyscy mieć będziemy.</li>
      <li>Synu mójâ nie chodźże z nimi w drogę; zawściągnij nogi twojej od ścieżek ich.</li>
      <li>Albowiem nogi ich ku złemu bieżą, i spieszą się na wylanie krwi.</li>
      <li>Bo jako próżno zastawiają sieci przed oczyma wszelkiego ptaka skrzydlastego:</li>
      <li>Tak i ci na krew swoję czyhają, a zasadzają się na duszę swoję.</li>
      <li>Takieć są ścieszki każdego czyhającego na zysk, który duszę pana swego odbiera.</li>
      <li>Mądrość na dworzu woła, głos swój na ulicach wydaje.</li>
      <li>W największym zgiełku woła, u wrót bram, w miastach powieści swoje opowiada, mówiąc:</li>
      <li>Prostacy! dokądże się kochać będziecie w prostocie? a naśmiewcy pośmiewisko miłować będziecie? a głupi nienawidzieć umiejętności będziecie?</li>
      <li>Nawróćcież się na karanie moje; oto wam wydam ducha mojego, a podam wam do znajomości słowa moje.</li>
      <li>Ponieważem wołała, a nie chcieliście; wyciągałam rękę moję, a nie był, ktoby uważał;</li>
      <li>Owszem odrzuciliście wszystkę radę moję, a karności mojej nie chcieliście przyjąć;</li>
      <li>Przetoż ja w zginieniu waszem śmiać się będę, będę z was szydziła, gdy przyjdzie, czego się strachacie.</li>
      <li>Gdy przyjdzie jako spustoszenie, czego się strachacie, i gdy zginienie wasze przypadnie jako wicher, gdy przyjdzie na was ucisk i utrapienie;</li>
      <li>Tedy mię wzywać będą, a nie nie wysłucham; szukać mię będą z poranku, a nie znajdą mię.</li>
      <li>Przeto, iż mieli w nienawiści umiejętność, a bojaźni Pańskiej nie obrali sobie,</li>
      <li>Ani przestawali na radzie mijej, ale gardzili wszelką karnością moją:</li>
      <li>Przetoż będą używać owocu dróg swoich, a radami swemi nasyceni będą.</li>
      <li>Bo odwrócenie prostaków pozabija ich, a szczęście głupich wytraci ich.</li>
      <li>Ale kto mię słucha, bezpiecznie mieszkać będzie, a będzie wolny od strachu złych rzeczy.</li>
    </ol>
  </li>
  <li>
    <ol>
      <li>Synu mój! jeźli przyjmiesz słowa moje, a przykazanie moje zachowasz u siebie;</li>
      <li>Nadstawiszli mądrości ucha twego, i nakłoniszli serca twego do roztropności;</li>
      <li>Owszem, jeźli na rozum zawołasz, a roztropności wezwieszli głosem swoim;</li>
      <li>Jeźli jej szukać będziesz jako srebra, a jako skarbów skrytych pilnie szukać będziesz:</li>
      <li>Tedy zrozumiesz bojaźó Pańską, a znajomość Bożą znajdziesz.</li>
      <li>Albowiem Pan daje mądrość, z ust jego pochodzi umiejętność i roztropność.</li>
      <li>On zachowuje uprzejmym prawdziwą mądrość; on jest tarczą chodzącym w szczerości,</li>
      <li>Aby strzegli ścieżek sądu; on drogi świętych swoich strzeże.</li>
      <li>Tedy wyrozumiesz sprawiedliwość, i sąd, i prawość, i wszelką ścieszkę dobrą.</li>
      <li>Gdy wnijdzie mądrośu w serce twoje, a umiejętność duszy twojej wdzięczna będzie:</li>
      <li>Tedy cię ostrożność strzedz będzie, a opatrzność zachowa cię.</li>
      <li>Wyrywając cię od drogi złej, i od człowieka mówiącego przewrotności;</li>
      <li>Od tych, którzy opuszczają ścieszki proste, udawając się drogami ciemnemi;</li>
      <li>Którzy się radują, gdy czynią złe, a weselą się w złośliwych przewrotnościach;</li>
      <li>Których ścieszki są krzywe, a sami są przewrotnymi na drogach swoich;</li>
      <li>Wyrywając cię od niewiasty postronnej i obcej, która pochlebia łagodnemi słowy;</li>
      <li>Która opuszcza wodza młodości swojej, a przymierza Boga swojego zapomina.</li>
      <li>Bo się nachyla ku śmierci dom jej, a do umarłych ścieszki jej.</li>
      <li>Wszyscy, którzy do niej wchodzą, nie wracają się, ani trafiają na ścieszkę żywota.</li>
      <li>A przetoż będziesz chodził drogą dobrych, a ścieżek sprawiedliwych będziesz przestrzegał.</li>
      <li>Albowiem cnotliwi będą mieszkali na ziemi, a szczerzy trwać będą na niej;</li>
      <li>Ale niepobożni z ziemi wykorzenieni będą, a przewrotni będą z niej wygładzeni.</li>
    </ol>
  </li>
  <li>
    <ol>
      <li>Synu mój! nie zapominaj zakonu mego, a przykazaó moich niech strzeże serce twoje.</li>
      <li>Boć długości dni i lat żywota, i pokoju przyczynią.</li>
      <li>Miłosierdzie i prawda niech cię nie opuszczają; uwiąż je u szyi twojej, napisz je na tablicy serca twojego.</li>
      <li>Tedy znajdziesz łaskę i rozum dobry przed oczyma Bożemi i ludzkiemi.</li>
      <li>Ufaj w Panu ze wszystkiego serca twego, a na rozumie twoim nie spolegaj.</li>
      <li>We wszystkich drogach twoich znaj go, a on prostować będzie ścieszki twoje.</li>
      <li>Nie bądź mądrym sam u siebie; ale się bój Pana, a odstąp od złego.</li>
      <li>To będzie zdrowiem żywotowi twemu, a odwilżeniem kościom twoim.</li>
      <li>Czcij Pana z majętności twojej, i z pierwiastek wszystkich dochodów twoich.</li>
      <li>A gumna twoje napełnione będą obfitością, i od wina nowego prasy twoje rozpadać się będą.</li>
      <li>Synu mój! karania Pańskiego nie odrzucaj, i nie uprzykrzaj sobie ćwiczenia jego.</li>
      <li>Bo kogo Pan miłuje, tego karze, a to jako ojciec, który się w synu kocha.</li>
      <li>Błogosławiony człowiek, który znajduje mądrość, i człowiek, który dostanie roztropności.</li>
      <li>Bo lepiej nią kupczyć, niżeli kupczyć srebrem: owszem pożyteczniejszy nad złoto dochód jej.</li>
      <li>Droższa jest nad perły, a wszystkie najmilsze rzeczy twoje nie zrównają się z nią.</li>
      <li>Przedłużenie dni w prawicy jej, a w lewicy jej bogactwa i zacność.</li>
      <li>Drogi jej rozkoszne, i wszystkie ścieszki jej spokojne.</li>
      <li>Drzewem żywota jest tym, którzyby się jej chwycili; a którzy się jej trzymają, są błogosławionymi.</li>
      <li>Pan mądrością ugruntował ziemię, a roztropnością umocnił niebiosa.</li>
      <li>Umiejętnością jego rozstąpiły się przepaści, a obłoki rosą kropią.</li>
      <li>Synu mój! niech to nie odstępuje od oczów twych: strzeż prawdziwej mądrości i roztropności;</li>
      <li>I będą żywotem duszy twojej, a ozdobą szyi twojej.</li>
      <li>Tedy będziesz chodził bezpiecznie droga twoją, a noga twoja nie potknie się.</li>
      <li>Jeźli się układziesz, nie będziesz się lękał; a gdy się uspokoisz, wdzięczny będzie sen twój.</li>
      <li>Nie ulękniesz się strachu nagłego, ani spustoszenia bezbożników, gdy przyjdzie.</li>
      <li>Albowiem Pan będzie ufaniem twojem, a nogi twojej będzie strzegł od samołówki.</li>
      <li>Nie zbraniaj się dobrze czynić potrzebującemu, gdy cię na to stanie, abyś dobrze czynił.</li>
      <li>Nie mów bliźniemu twemu: Idź, a wróć się, a jutroć dam; gdyż to masz u siebie.</li>
      <li>Nie knuj złego przeciwko bliźniemu twemu, gdyż on z tobą dowiernie mieszka.</li>
      <li>Nie wadź się z człowiekiem bez przyczyny, jeźliżeć nic złego nie wyrządził.</li>
      <li>Nie zajrzyj mężowi gwałt czyniącemu, a nie obieraj żadnej drogi jego.</li>
      <li>Albowiem przewrotny jest obrzydliwością przed Panem; ale z szczerymi tajemnica jego;</li>
      <li>Przeklęstwo Pańskie jest w domu niezbożnika; ale przybytkowi sprawiedliwych błogosławi,</li>
      <li>Ponieważ on szydzi z pośmiewców, ale pokornym łaskę daje.</li>
      <li>Mądrzy dziedzicznie sławę osiędą, ale głupi odniosą zelżywość.</li>
    </ol>
  </li>
  <li>
    <ol>
      <li>Słuchajcie synowie! ćwiczenia ojcowskiego, a pilnujcie, abyście umieli roztropność;</li>
      <li>Albowiem wam naukę dobrą daję; zakonu mego nie opuszczajcie.</li>
      <li>Gdybym był młodziuchnym synem u ojca mego, i jedynakiem u matki mojej,</li>
      <li>On mię uczył, powiadając mi: Niech się chwyci powieści moich serce twoje, strzeż przytkazaó moich, a będziesz żył.</li>
      <li>Nabywaj mądrości, nabywaj roztropności; nie zapominaj, ani się uchylaj od powieści ust moich.</li>
      <li>Nie opuszczaj jej, a będzie cię strzegła; rozmiłuj się jej, a zachowa cię.</li>
      <li>Początkiem wszystkiego jest mądrość, nabywajże mądrości, a za wzystkę majętność twoję nabywaj roztropności.</li>
      <li>Wywyższaj ją, a wywyższy cię, rozsławi cię, gdy ją przyjmiesz.</li>
      <li>Przyda głowie twojej wdzięczności, koroną ozdoby obdarzy cię.</li>
      <li>Słuchaj, synu mój! a przyjmij powieści moje, a rozmnożąć lata żywota.</li>
      <li>Drogi mądrości nauczam cię; po ścieszkach prostych wiodę cię;</li>
      <li>Któremi gdy pójdziesz, nie będzie ściśniony chód twój; a jeźli pobieżysz, nie potkniesz sií.</li>
      <li>Przyjmij őwiczenie, nie puszczaj się go, strzeż go; albowiem ono jest żywotem twoim.</li>
      <li>Ścieszką niepobożnych nie chodź, a nie udawaj się drogą złośliwych.</li>
      <li>Opuść ją, nie chodź po niej; uchyl się od niej, a omió ją.</li>
      <li>Boć oni nie zasną, aż co złego zbroją; ani się uspokoją, aż kogo do upadku przywiodą;</li>
      <li>Albowiem jedzą chleb niezbożności, a wino drapiestwa piją,</li>
      <li>Ale ścieszka sprawiedliwych jako światłość jasna, która im dalej tem bardziej świeci, aż do dnia doskonałego.</li>
      <li>Droga zaś niepobożnych jest jako ciemność; nie wiedzą, o co sií otrącić mogą.</li>
      <li>Synu mój! słów moich pilnuj; ku powieściom moim nakłoó ucha twojego.</li>
      <li>Niech nie odchodzą od oczów twoich, zachowaj je w pośród serca twego.</li>
      <li>Albowiem żywotem są tym, którzy je znajdują, a wszystkiemu ciału ich lekarstwem.</li>
      <li>Nad wszystko, czego ludzie strzegą, strzeż serca twego; bo z niego żywot pochodzi.</li>
      <li>Oddal od siebie przewrotność ust, a złośliwe wargi oddal od siebie.</li>
      <li>Oczy twoje niechaj na dobre rzeczy patrzą, a powieki twoje niech drogę przed tobą prostują.</li>
      <li>Umiarkuj ścieżkę nóg twoich, aby wszystkie drogi twoje pewne były.</li>
      <li>Nie uchylaj się na prawo ani na lewo; owszem, odwróć nogę twoję od złego.</li>
    </ol>
  </li>
  <li>
    <ol>
      <li>Synu mój! bądź pilen mądrości mojej, a ku mojej roztropności nakłoó ucha twego,</li>
      <li>Abyś strzegł ostrożności, a umiejętność aby wargi twoje zachowała.</li>
      <li>Bo choć niewiasty obcej wargi miodem opływają, a gładsze niż oliwa usta jej:</li>
      <li>Ale ostatnie rzeczy jej gorzkie jak piołun, a ostre jako miecz na obie strony ostry.</li>
      <li>Nogi jej zstępują do śmierci, a do piekła chód jej prowadzi.</li>
      <li>Jeźlibyś zważyć chciał ścieszkę żywota jej, nie pewne są drogi jej, nie poznasz ich.</li>
      <li>Przetoż teraz, synowie! słuchajcie mię, a nie odstępujcie od powieści ust moich.</li>
      <li>Oddal od niej drogę twoję, a nie przybliżaj się ku drzwiom domu jej.</li>
      <li>Byś snać nie podał obcym sławy twojej, a lat twoich okrutnikowi;</li>
      <li>By się snać nie nasycili obcy siłą twoją, a prace twoje nie zostały w domu cudzym;</li>
      <li>I narzekałbyś w ostateczne czasy twoje, gdybyś zniszczył czerstwość twoję i ciało twoje;</li>
      <li>I rzekłbyś: O jakożem miał ćwiczenie w nienawiści, a strofowaniem gardziło serce moje!</li>
      <li>Nie słuchałem głosu ćwiczących mię, a tym, którzy mię uczyli, nie nakłaniałem ucha mego!</li>
      <li>Maluczkom nie przyszedł we wszystko nieszczęście, w pośród zebrania i zgromadzenia.</li>
      <li>Pij wodę ze zdroju twego, a wody płynące ze źródła twego!</li>
      <li>Niech się precz rozchodzą źródła twoje, a po ulicach strumienie wód.</li>
      <li>Miej je sam dla siebie, a nie obcy z tobą.</li>
      <li>Niech nie będzie zdrój twój błogosławiony, a wesel się z żony młodości twojej.</li>
      <li>Niechżeć będzie jako łani wdzięczna, i sarna rozkodzna; niech cię nasycają piersi jej na każdy czas, w miłości jej kochaj się ustawicznie.</li>
      <li>Bo przeczże się masz kochać w obcej, synu mój! i odpoczywać na łonie cudzej?</li>
      <li>Gdyż przed oczyma Pańskiemi są drogi człowiecze, a on wszystkie ścieszki jego waży.</li>
      <li>Nieprawości własne pojmają niezbożnika, a w powrozach grzechu swego uwikle się.</li>
      <li>Onci umrze, przeto, że nie przyjmował ćwiczenia, a dla wielkości głupstwa swego będzie błądził.</li>
    </ol>
  </li>
  <li>
    <ol>
      <li>Synu mój! jeźlibyś ręczył za przyjaciela twego, a dałbyś obcemu rękę twoję:</li>
      <li>Usidliłeś się słowy ust twoich, pojmanyś mowami ust twoich.</li>
      <li>Przetoż uczyń tak, synu mój! a wyzwól się, gdyżeś wpadł w rękę przyjaciela twego; idźże, upokórz się, a nalegaj na przyjaciela twego.</li>
      <li>Nie dawaj snu oczom twoim, ani drzemania powiekom twoim.</li>
      <li>Wyrwij się jako łani z rąk myśliwca i jako ptak z ręki ptasznika.</li>
      <li>Idź do mrówki, leniwcze! obacz drogi jej, a nabądź mądrości;</li>
      <li>Która, choć nie ma wodza, ani przełożonego, ani pana,</li>
      <li>Przecież w lecie gotuje pokarm swój, a zgromadza w żniwa żywność swoję.</li>
      <li>Leniwcze! dokądże leżeć będziesz? kiedyż wstaniesz ze snu swego?</li>
      <li>Trochę się prześpisz, trochę podrzemiesz, trochę złożysz ręce, abyś odpoczywał.</li>
      <li>A wtem ubóstwo twoje przyjdzie jako podróżny, a niedostatek twój, jako mąż zbrojny.</li>
      <li>Człowiek niepobożny, mąż złośliwy chodzi w przewrotności ust;</li>
      <li>Mruga oczyma swemi, mówi nogami swemi, ukazuje palcami swemi;</li>
      <li>Przewrotności są w sercu jego, myśli złe na każdy czas, a zwady rozsiewa.</li>
      <li>Przetoż prędko przyjdzie upadek jego; nagle skruszony będzie bez uleczenia.</li>
      <li>Sześć jest rzeczy, których nienawidzi Pan, a siódma jest obrzydliwością duszy jego;</li>
      <li>Oczów wyniosłych, języka kłamliwego, i rąk wylewających krew niewinną;</li>
      <li>Serca, które knuje myśli złe; nóg, które się kwapią bieżeć ku złemu;</li>
      <li>Świadka fałszywego, który mówi kłamstwo, i tego, który sieje rosterki między braćmi.</li>
      <li>Strzeżże, synu mój! przykazania ojca twego, a nie opuszczaj nauki matki twojej.</li>
      <li>Wiążże je zawżdy u serca twego, a wieszaj je u szyi twojej.</li>
      <li>Gdziekolwiek pójdziesz, poprowadzi cię; gdy, zaśniesz strzedz cię będzie, a gdy się ocucisz, rozmawiać z tobą będzie,</li>
      <li>(Bo przykazanie jest pochodnią, nauka światłością, a drogą żywota są karności ćwiczenia.)</li>
      <li>Aby cię strzegły od niewiasty złej, i od łagodnego języka niewiasty obcej.</li>
      <li>Nie pożądaj piękności jej w sercu twojem, a niech cię nie łowi powiekami swemi.</li>
      <li>Albowiem dla niewiasty wszetecznej zubożeje człowiek aż do kęsa chleba; owszem żona cudzołożna drogą duszę łowi.</li>
      <li>Izaż może kto brać ogieó do zanadrzy swoich, aby szaty jego nie zgorzały?</li>
      <li>Izaż może kto chodzić po rozpalonym węglu, aby się nogi jego nie poparzyły?</li>
      <li>Tak kto wchodzi do żony bliźniego swego, nie będzie bez winy, ktokolwiek się jej dotknie.</li>
      <li>Nie kładą haóby na złodzieja, jeżliż co ukradnie, chcąc nasycić duszę swoję, będąc głodnym;</li>
      <li>Ale gdy go zastaną, nagradza siedmiorako, albo wszystkę majętność domu swego daje.</li>
      <li>Lecz cudzołożący z niewiastą głupi jest, a kto chce zatracić duszę swoję, ten to czyni.</li>
      <li>Karanie i zelżywość odniesie, a haóba jego nie będzie zgładzona.</li>
      <li>Bo zawisna miłość jest zapalczywością męża, a nie sfolguje w dzień pomsty.</li>
      <li>Nie będzie miał względu na żaden okup, ani przyjmie, chociażby mu najwięcej darów dawano.</li>
    </ol>
  </li>
  <li>
    <ol>
      <li>Synu mój! strzeż słów moich, a przykazanie moje chowaj u siebie.</li>
      <li>Strzeż przykazaó moich, a żyć będziesz; a nauki mojej, jako źrenicy oczów swych.</li>
      <li>Uwiąż je na palcach twoich, napisz je na tablicy serca twego.</li>
      <li>Mów mądrości: Siostraś ty moja, a roztropność przyjaciółką nazywaj,</li>
      <li>Aby cię strzegły od żony cudzej, i od obcej, która mówi łagodne słowa.</li>
      <li>Bom oknem domu swego przez kratę moję wyglądał;</li>
      <li>I widziałem między prostakami, obaczyłem między synami młodzieńca głupiego,</li>
      <li>Który szedł ulicą przy rogu jej, drogą postępując ku domowi jej.</li>
      <li>Ze zmierzkiem pod wieczór, w ciemności nocnej, i w mroku.</li>
      <li>A oto niewiasta spotkała go, w ubiorze wszetecznicy, chytrego serca,</li>
      <li>Świegotliwa i nie ukrócona, a w domu własnym nie mogły się ostać nogi jej;</li>
      <li>Raz na dworzu, raz na ulicach i po wszystkich kątach zasadzki czyniąca;</li>
      <li>I uchwyciła go, i pocałowała go, a złożywszy wstyd z twarzy swojej, rzekła mu:</li>
      <li>Ofiary spokojne są u mnie; dzisiajm oddała śluby moje.</li>
      <li>Przetożem wyszła przeciw tobie, abym pilnie szukała twarzy twojej, i znalazłam cię.</li>
      <li>Obiłam kobiercami łoże moje, ozdobione rzezaniem i prześcieradłami egipskiemi.</li>
      <li>Potrząsnęłam pokój swój myrrą, aloesem, i cynamonem.</li>
      <li>Pójdźże, opójmy się miłością aż do poranku, ucieszmy się miłością.</li>
      <li>Boć męża mego w domu niemasz; pojechał w drogę daleką.</li>
      <li>Worek pieniędzy wziął z sobą; dnia pewnego wróci się do domu swego.</li>
      <li>I nakłoniła go wielą słów swoich, a łagodnością warg swoich zniewoliła go.</li>
      <li>Wnet poszedł za nią, jako wół, gdy go na rzeź wiodą, a jako głupi do pęta, którem karany bywa.</li>
      <li>I przebiła strzałą wątrobę jego; kwapił się jako ptak do sidła, nie wiedząc, iż je zgotowano na duszę jego.</li>
      <li>Przetoż teraz, synowie! słuchajcie mię, a bądźcie pilni powieści ust moich.</li>
      <li>Niechaj się nie uchyla za drogami jej serce twoje, ani się tułaj po ścieszkach jej.</li>
      <li>Albowiem wielu zraniwszy poraziła, i mocarze wszyscy pozabijani są od niej.</li>
      <li>Dom jej jest jako drogi piekielne, wiodące do gmachów śmierci.</li>
    </ol>
  </li>
  <li>
    <ol>
      <li>Izali mądrość nie woła, i roztropność nie wydaje głosu swego?</li>
      <li>Na wierzchu wysokich miejsc, przy drodze i na rozstaniu dróg stoi.</li>
      <li>U bram, kędy się chodzi do miasta, i w wejściu u drzwi woła, mówiąc:</li>
      <li>Na was wołam, o mężowie! a głos mój obracam do synów ludzkich.</li>
      <li>Zrozumijcie prostacy ostrożność, a głupi zrozumijcie sercem.</li>
      <li>Słuchajcie; bo o wielkich rzeczach będę mówił, a otworzenie warg moich opowie szczerość.</li>
      <li>Zaisteć prawdę mówią usta moje, a niezbożność obrzydliwością jest wargom moim.</li>
      <li>Sprawiedliwe są wszystkie słowa ust moich; nie masz w nich nic nieprawego ani przewrotnego.</li>
      <li>Wszystkie są prawe rozumnemu, a uprzejme tym, którzy znajdują umiejętność.</li>
      <li>Przyjmijcież ćwiczenie moje, a nie srebro, a umiejętność raczej, niż złoto wyborne.</li>
      <li>Albowiem lepsza jest mądrość niż perły, także wszystkie pożądane rzeczy nie porównają z nią.</li>
      <li>Ja mądrość mieszkam z roztropnością, i umiejętność ostrożności wynajduję.</li>
      <li>Bojaźó Pańska jest, mieć w nienawiści złe. Ja nienawidzę pychy, wysokomyślności, i drogi złej, i ust przewrotnych.</li>
      <li>Przy mnie jest rada, i prawdziwa mądrość; jam jest roztropność, a moc jest moja.</li>
      <li>Przez mię królowie królują, i książęta stanowią sprawiedliwość.</li>
      <li>Przez mię książęta panują, i wielmożnymi są wszyscy sędziowie ziemi.</li>
      <li>Ja miłuję tych, którzy mię miłują; a którzy mię szukają rano, znajdują mię.</li>
      <li>Bogactwo i sława przy mnie jest; majętność trwała i sprawiedliwość.</li>
      <li>Lepszy jest owoc mój, niż złoto, i niż najkosztowniejsze złoto, a dochody moje lepsze, niż srebro wyborne.</li>
      <li>Prowadzę ścieszką sprawiedliwości, pośrodkiem ścieżek sądu,</li>
      <li>Abym tym, którzy mię miłują, dała w dziedzictwo majętność wieczną, i skarby ich napełniła.</li>
      <li>Pan mię miał przy początku drogi swej, przed sprawami swemi, przed wszystkiemi czasy.</li>
      <li>Przed wieki jestem zrządzona, przed początkiem; pierwej niż była ziemia;</li>
      <li>Gdy jeszcze nie było przepaści, spłodzonam jest, gdy jeszcze nie było źródeł opływających wodami.</li>
      <li>Pierwej niż góry założone były, niż były pagórki, spłodzonam jest.</li>
      <li>Jeszcze był nie uczynił ziemi, i równin, ani początku prochu okręgu ziemskiego.</li>
      <li>Gdy gotował niebiosa, tamem była; gdy rozmierzał okrągłość nad przepaściami;</li>
      <li>Gdy utwierdzał obłoki w górze, i umacniał źródła przepaści;</li>
      <li>Gdy zakładał morzu granice jego, i wodom, aby nie przestępowały rozkazania jego; gdy rozmierzał grunty ziemi:</li>
      <li>Tedym była u niego jako wychowaniec, i byłam uciechą jego na każdy dzień, grając przed nim na każdy czas.</li>
      <li>Gram na okręgu ziemi jego, a rozkoszy moje, mieszkać z synami ludzkimi.</li>
      <li>Słuchajcież mię tedy teraz, synowie! albowiem błogosławieni, którzy strzegą dróg moich.</li>
      <li>Słuchajcie ćwiczenia, nabądźcie rozumu, a nie cofajcie się.</li>
      <li>Błogosławiony człowiek, który mię słucha, czując u wrót moich na każdy dzień, a strzegąc podwoi drzwi moich.</li>
      <li>Bo kto mię znajduje, znajduje żywot, a otrzymuje łaskę od Pana.</li>
      <li>Ale kto grzeszy przeciwko mnie, krzywdę czyni duszy swojej; wszyscy, którzy mię nienawidzą, miłują śmierć.</li>
    </ol>
  </li>
  <li>
    <ol>
      <li>Mądrość zbudowała dom swój, i wyciosała siedm słupów swoich;</li>
      <li>Pobiła bydło swoje, roztworzyła wino swoje, i stół swój przygotowała;</li>
      <li>A rozesłała dzieweczki swoje, woła na wierzchach najwyższych miejsc w mieście, mówiąc:</li>
      <li>Ktokolwiek jest prostakiem, wstąp sam; a do głupich mówi:</li>
      <li>Pójdźcie, jedzcie chleb mój, i pijcie wino, którem roztworzyła.</li>
      <li>Opuśćcie prostotę, a będziecie żyli, a chodźcie drogą roztropności.</li>
      <li>Kto strofuje naśmiewcę, odnosi haóbę; a kto strofuje niezbożnika, odnosi zelżywość.</li>
      <li>Nie strofuj naśmiewcy, aby cię nie miał w nienawiści; strofuj mądrego, a będzie cię miłował.</li>
      <li>Uczyń to mądremu, a mędrszym będzie; naucz sprawiedliwego, a będzie umiejętniejszym.</li>
      <li>Początek mądrości jest bojaźó Pańska, a umiejętność świętych jest rozum.</li>
      <li>Bo przez mię rozmnożą się dni twoje, i przedłużą się lata żywota.</li>
      <li>Będzieszli mądrym, sobie będziesz mądrym; a jeźli naśmiewcą, ty sam szkodę odniesiesz.</li>
      <li>Niewiasta głupia świegotliwa jest, prostaczka, i nic nieumiejąca;</li>
      <li>A siedzi u drzwi domu swego na stołku, na miejscach wysokich w mieście,</li>
      <li>Aby wołała na idących drogą, którzy prosto idą ścieszkami swemi, mówiąc:</li>
      <li>Ktokolwiek jest prostakiem, wstąp sam; a do głupiego mówi:</li>
      <li>Wody kradzione słodsze są, a chleb pokątny smaczniejszy.</li>
      <li>Ale prostak nie wie, że tam są umarli, a ci, których wezwała, są w głębokościach grobu.</li>
    </ol>
  </li>
  <li>
    <ol>
      <li>Syn mądry rozwesela ojca: ale syn głupi smutkiem jest matki swojej.</li>
      <li>Nie pomogą skarby niezbożności; ale sprawiedliwość wyrywa od śmierci.</li>
      <li>Nie dopuści Pan łaknąć duszy sprawiedliwego; ale majętność niezbożników rozproszy.</li>
      <li>Do nędzy przywodzi ręka zdradliwa; ale ręka pracowita ubogaca.</li>
      <li>Kto zbiera w lecie, jest syn roztropny; kto dosypia we żniwa, jest syn pohaóbienia.</li>
      <li>Błogosławieństwo jest nad głową sprawiedliwego; ale usta bezbożnych pokrywają nieprawość.</li>
      <li>Błogosławiona jest pamiątka sprawiedliwego; ale imię niezbożnych śmierdzi.</li>
      <li>Mądre serce przyjmuje przykazanie; ale głupi od warg swoich upadnie.</li>
      <li>Kto chodzi w szczerości, chodzi bezpiecznie; ale kto jest przewrotnym w drogach swoich, wyjawion będzie.</li>
      <li>Kto mruga okiem, przynosi frasunek, ale głupi od warg swoich upadnie.</li>
      <li>Usta sprawiedliwego są źródło żywota; ale usta niezbożników pokrywają nieprawość.</li>
      <li>Nienawiść wzbudza swary; ale miłość wszystkie przestępstwa pokrywa.</li>
      <li>W wargach roztropnego znajduje się mądrość; ale kij na grzbiecie szalonego.</li>
      <li>Mądrzy tają umiejętność; ale usta głupiego bliskie upadku.</li>
      <li>Majętność bogatego jest miastem jego mocnem; ale nędza jest ubogich zniszczeniem.</li>
      <li>Praca sprawiedliwego jest ku żywotowi; ale dochód niepobożnych jest ku grzechowi.</li>
      <li>Ścieszką żywota idzie, kto przyjmuje karność; ale kto gardzi strofowaniem, w błąd się zawodzi.</li>
      <li>Kto pokrywa nienawiść wargami kłamliwemi, i kto rozgłasza haóbę, głupi jest.</li>
      <li>Wielomowność nie bywa bez grzechu; ale kto powściąga wargi swoje, ostrożny jest.</li>
      <li>Srebro wyborne jest język sprawiedliwego; ale serce niezbożnych za nic nie stoi.</li>
      <li>Wargi sprawiedliwego wiele ich żywią; ale głupi dla głupstwa umierają.</li>
      <li>Błogosławieństwo Pańskie ubogaca, a nie przynosi z sobą utrapienia.</li>
      <li>Za śmiech sobie ma głupi, popełnić niecnotę, ale mąż roztropny dzierży się mądrości.</li>
      <li>Czego się boi niezbożnik, to nań przychodzi; ale czego żądają sprawiedliwi, Bóg im daje.</li>
      <li>Jako przemija wicher, tak się niepobożni nie ostoją; ale sprawiedliwy ma grunt wieczny.</li>
      <li>Jako ocet zębom, i jako dym oczom, tak jest leniwy tym, którzy go posyłają.</li>
      <li>Bojaźó Pańska dni przyczynia; ale lata niezbożnego ukrócone bywają.</li>
      <li>Oczekiwanie sprawiedliwych jest wesele, ale nadzieja niezbożnych zginie.</li>
      <li>Droga Pańska jest mocą szczeremu; ale strachem tym, którzy broją złości.</li>
      <li>Sprawiedliwy się na wieki nie poruszy; ale niezbożnicy nie będą mieszkali na ziemi.</li>
      <li>Usta sprawiedliwego rozmnażają mądrość; ale język przewrotny będzie wycięty.</li>
      <li>Wargi sprawiedliwego znają, co się Bogu podoba; ale usta niepobożnych są przewrotne.</li>
    </ol>
  </li>
  <li>
    <ol>
      <li>Waga fałszywa obrzydliwością jest Panu; ale gwichty sprawiedliwe podobają mu się.</li>
      <li>Za pychą przychodzi haóba; ale przy pokornych jest mądrość.</li>
      <li>Szczerość ludzi cnotliwych prowadzi ich; ale przewrotność przestępców potraci ich.</li>
      <li>Niepomogą bogactwa w dzień gniewu; ale sprawiedliwość wybawia od śmierci.</li>
      <li>Sprawiedliwość uprzejmego sprawuje drogę jego; lecz bezbożny dla bezbożności swojej upada.</li>
      <li>Sprawiedliwość uprzejmych wybawia ich: ale przewrotni w złościach pojmani bywają.</li>
      <li>Gdy umiera człowiek niepobożny, ginie nadzieja jego, a oczekiwanie mocarzy niszczeje.</li>
      <li>Sprawiedliwy z ucisku wybawiony bywa; ale niepobożny przychodzi na miejsce jego.</li>
      <li>Obłudnik usty kazi przyjaciela swego; ale sprawiedliwi umiejętnością wybawieni bywają.</li>
      <li>Z szczęścia sprawiedliwych miasto się weseli; a gdy giną niezbożni, bywa radość.</li>
      <li>Dla błogosławieństwa sprawiedliwych bywa wywyższone miasto; ale dla ust niepobożnych bywa wywrócone.</li>
      <li>Głupi gardzi bliźnim swym; ale mąż roztropny milczy.</li>
      <li>Obmówca obchodząc objawia tajemnice; ale kto jest wiernego serca, tai zwierzonej rzeczy.</li>
      <li>Gdzie niemasz dostatecznej rady, lud upada; ale gdzie wiele radców, tam jest wybawienie.</li>
      <li>Bardzo sobie szkodzi, kto za obcego ręczy; ale kto się chroni rękojemstwa, bezpieczen jest.</li>
      <li>Niewiasta uczciwa dostępuje sławy, a mocarze mają bogactwa.</li>
      <li>Człowiek uczynny dobrze czyni duszy swej; ale okrutnik trapi ciało swoje.</li>
      <li>Niezbożnik czyni dzieło omylne; ale kto sieje sprawiedliwość, ma zapłatę trwałą.</li>
      <li>Jako sprawiedliwość jest ku żywotowi, tak kto naśladuje złości, bliski jest śmierci.</li>
      <li>Obrzydliwością są Panu przewrotni sercem; ale mu się podobają, którzy żyją bez zmazy.</li>
      <li>Złośnik, choć sobie innych na pomoc weźmie, pomsty nie ujdzie; ale nasienie sprawiedliwych zachowane będzie.</li>
      <li>Niewiasta piękna a głupia jest jako kolce złote w pysku u świni.</li>
      <li>Żądza sprawiedliwych jest zawżdy ku dobremu; ale oczekiwanie niepobożnych, popędliwość.</li>
      <li>Nie jeden udziela szczodrze, a wżdy mu przybywa; a drugi skąpi więcej niż trzeba, a wżdy ubożeje.</li>
      <li>Człowiek szczodrobliwy bywa bogatszy; a kto nasyca, sam też będzie nasycony.</li>
      <li>Kto zatrzymuje zboże, tego lud przeklina; ale błogosławieństwo nad głową tego, który je sprzedaje.</li>
      <li>Kto pilnie szuka dobrego, nabywa przyjaźni; ale kto szuka złego, przyjdzie nań.</li>
      <li>Kto ufa w bogactwach swych, ten upadnie; ale sprawiedliwi jako latorośl zielenieć się będą.</li>
      <li>Kto czyni zamięszanie w domu swoim, odziedziczy wiatr, a głupi musi służyć mądremu.</li>
      <li>Owoc sprawiedliwego jest drzewo żywota; a kto naucza ludzi, mądry jest.</li>
      <li>Oto jeźli się sprawiedliwemu na ziemi nagroda staje, tedy daleko więcej niezbożnemu i grzesznikowi.</li>
    </ol>
  </li>
  <li>
    <ol>
      <li>Kto miłuje ćwiczenie, miłuje umiejętność; a kto ma w nienawiści karność, głupim jest.</li>
      <li>Dobry odniesie łaskę od Pana; ale męża który złe myśli, Bóg potępi.</li>
      <li>Nie zmocni się człowiek z niezbożności; ale korzeń sprawiedliwych nie będzie poruszony.</li>
      <li>Żona stateczna koroną jest męża swego; ale która go do haóby przywodzi, jest jako zgniłość w kościach jego.</li>
      <li>Myśli sprawiedliwych są prawe: ale rady niepobożnych zdradliwe.</li>
      <li>Słowa niepobożnych czyhają na krew; ale usta sprawiedliwych wybawiają ich.</li>
      <li>Niepobożni podwróceni bywają, tak, że ich niestaje; ale dom sprawiedliwych zostaje.</li>
      <li>Z rozumu swego mąż chwalony bywa; ale kto jest przewrotnego serca, wzgardzony będzie.</li>
      <li>Lepszy jest człowiek podły, który ma sługę, niżeli chlubny, któremu nie staje chleba.</li>
      <li>Sprawiedliwy ma na pieczy żywot bydlątka swego; ale serce niepobożnych okrutne jest.</li>
      <li>Kto sprawuje ziemię swoję, chlebem nasycony bywa; ale kto naśladuje próżnujących, głupi jest.</li>
      <li>Niepobożny pragnie obrony przeciw nieszczęściu; ale korzeń sprawiedliwych daje ją.</li>
      <li>W przestępstwie warg upląta się złośnik; ale sprawiedliwy z ucisku wychodzi.</li>
      <li>Z owocu ust każdy będzie nasycony dobrem, a nagrodę spraw rąk jego Bóg mu odda.</li>
      <li>Droga głupiego zda się prosta przed oczyma jego; ale kto słucha rady, mądrym jest.</li>
      <li>Gniew głupiego zaraz poznany bywa; ale ostrożny pokrywa haóbę swoję.</li>
      <li>Kto mówi prawdę, opowiada sprawiedliwość; ale świadek kłamliwy mówi zdradę.</li>
      <li>Znajdzie takowego, co mówi słowa jako miecz przerażające; ale język mądrych jest lekarstwem.</li>
      <li>Wargi prawdomówne utwierdzone będą na wieki; ale króciuchno trwa język kłamliwy.</li>
      <li>Zdrada jest w sercu tych, którzy złe myślą; ale którzy radzą do pokoju, mają wesele.</li>
      <li>Nie spotka sprawiedliwego żadne nieszczęście; ale niezbożnicy pełni będą złego.</li>
      <li>Obrzydliwością są Panu wargi kłamliwe; ale czyniący prawdę podobają mu się.</li>
      <li>Człowiek ostrożny tai umiejętność; ale serce głupich wywołuje głupstwo.</li>
      <li>Ręka pracowitych będzie panowała; ale zdradliwa będzie daó dawała.</li>
      <li>Frasunek w sercu człowieczem poniża je; ale powieść dobra uwesela je.</li>
      <li>Zacniejszy jest nad bliźniego swego sprawiedliwy; ale droga niezbożnych zawodzi ich.</li>
      <li>Nie upiecze chytry obłowu swojego; ale człowiek pilny majętności kosztownych nabędzie.</li>
      <li>Na ścieszce sprawiedliwości żywot, a na drodze ścieszki jej niemasz śmierci.</li>
    </ol>
  </li>
  <li>
    <ol>
      <li>Syn mądry przyjmuje ćwiczenie ojcowskie, ale naśmiewca nie słucha strofowania.</li>
      <li>Każdy będzie pożywał dobrego z owocu ust swoich; ale dusza przewrotnych krzywdy pożywać będzie.</li>
      <li>Kto strzeże ust swych, strzeże duszy swojej; kto lekkomyślnie otwiera wargi swe, będzie starty.</li>
      <li>Dusza leniwego żąda, a nic nie ma; ale dusza pracowitych zbogaci się.</li>
      <li>Słowa kłamliwego nienawidzi sprawiedliwy; ale niezbożny staje się obrzydliwym i shaóbionym.</li>
      <li>Sprawiedliwość strzeże tego, który żyje bez zmazy; ale niezbożność podwraca grzesznika.</li>
      <li>Znajduje się taki co się czyni bogatym, a nie ma nic; i taki, co się czyni ubogim, choć ma wiele bogactw.</li>
      <li>Okup żywota człowieczego jest bogactwo jego; ale ubogi nie słucha łajania.</li>
      <li>Światłość sprawiedliwych jasna: ale pochodnia bezbożnych zgaśnie.</li>
      <li>Samą tylko pychą człowiek zwady wszczyna, ale przy tych, co radę przyjmują, jest mądrość.</li>
      <li>Bogactwa źle nabyte umniejszą się; ale kto je zgromadza ręką swą, przyczynia ich.</li>
      <li>Nadzieja długa wątli serce; ale żądość wypełniona jest drzewem żywota.</li>
      <li>Kto gardzi słowem Bożem, sam sobie szkodzi; ale kto się boi przykazania jego, odniesie nagrodę.</li>
      <li>Nauka mądrego jest źródłem żywota ku ochronieniu się sideł śmierci.</li>
      <li>Rozum dobry daje łaskę; ale droga przewrotnych jest przykra.</li>
      <li>Każdy ostrożny umiejętnie sobie poczyna; ale głupi rozpościera głupstwo.</li>
      <li>Poseł niezbożny upada we złe; ale poseł wierny jest lekarstwem.</li>
      <li>Ubóstwo i zelżywość przyjdzie na tego, który się wyłamuje z karności; ale kto przestrzega upominania, wysławiony będzie.</li>
      <li>Żądność wypełniona słodka jest duszy; ale odstąpić od złego, głupim jest obrzydliwością.</li>
      <li>Kto chodzi z mądrymi, mądrym będzie; ale kto towarzyszy z głupimi, startym będzie.</li>
      <li>Nieszczęście grzeszników ściga; ale sprawiedliwym Bóg dobrem nagrodzi.</li>
      <li>Dobry człowiek zostawia dziedzictwo synom synów swoich; ale majętność grzesznika sprawiedliwemu zachowana bywa.</li>
      <li>Obfita żywność na roli ubogich, a drugi ginie przez nieroztropność.</li>
      <li>Kto zawściąga rózgi swej, ma w nienawiści syna swego; ale kto go miłuje, wczas go karze.</li>
      <li>Sprawiedliwy je, i nasyca duszę swoję; ale żołądek niezbożnych niedostatek cierpi.</li>
    </ol>
  </li>
  <li>
    <ol>
      <li>Mądra niewiasta buduje dom swój; ale go głupia rękami swemi rozwala.</li>
      <li>Kto chodzi w szczerości swojej, boi się Pana; ale przewrotny w drogach swoich gardzi nim.</li>
      <li>W ustach głupiego jest rózga hardości; ale wargi mądrych strzegą ich.</li>
      <li>Gdzie niemasz wołów, żłób jest próżny; ale siłą wołów mnoży się obfitość zboża.</li>
      <li>Świadek prawdziwy nie kłamie; ale świadek fałszywy mówi kłamstwo.</li>
      <li>Naśmiewca szuka mądrości, a nie znajduje; ale umiejętność roztropnemu jest snadna.</li>
      <li>Idź precz od oblicza męża głupiego, gdyż nie znajdziesz przy nim warg umiejętności.</li>
      <li>Mądrość ostrożnego jest rozumieć drogę swoję, ale głupstwo głupich jest zdrada.</li>
      <li>Każdy głupi nakrywa grzech, a między uprzejmymi mieszka przyjaźó.</li>
      <li>Serce każdego uznaje gorzkość duszy swojej, a do wesela jego nie przymięsza się obcy.</li>
      <li>Dom niezbożnych zgładzony będzie; ale przybytek cnotliwych zakwitnie.</li>
      <li>Zda się pod czas droga być prosta człowiekowi; wszakże dokończenie jej jest drogą na śmierć.</li>
      <li>Także i w śmiechu boleje serce, a koniec wesela bywa smutek.</li>
      <li>Drogami swemi nasyci się człowiek przewrotnego serca; ale się go chroni mąż dobry.</li>
      <li>Prostak wierzy każdemu słowu; ale ostrożny zrozumiewa postępki swoje.</li>
      <li>Mądry się boi, i odstępuje od złego; ale głupi dociera, i śmiałym jest.</li>
      <li>Porywczy człowiek dopuszcza się głupstwa, a mąż złych myśli w nienawiści bywa.</li>
      <li>Głupstwo prostacy dziedzicznie trzymają; ale ostrożni bywają koronowani umiejętnością.</li>
      <li>źli się kłaniają przed dobrymi, a niepobożni stoją u drzwi sprawiedliwego.</li>
      <li>Ubogi bywa i u przyjaciela swego w nienawiści; ale wiele jest tych, którzy bogatego miłują.</li>
      <li>Bliźnim swym grzesznik pogardza; ale kto ma litość nad ubogimi, błogosławionym jest.</li>
      <li>Izali nie błądzą, którzy wymyślają złe? a miłosierdzie i prawda należy tym, którzy wymyślają dobre.</li>
      <li>W każdej pracy bywa pożytek; ale gołe słowo warg tylko do nędzy służy.</li>
      <li>Bogactwo mądrych jest koroną ich; ale głupstwo głupich zostaje głupstwem.</li>
      <li>Świadek prawdziwy wyzwala duszę; ale fałszywy kłamstwo mówi.</li>
      <li>Kto się boi Pana, ma ufanie mocne; a synowie jego ucieczkę mieć będą.</li>
      <li>Bojaźó Pańska jest źródło żywota ku uchronieniu się sideł śmierci.</li>
      <li>W mnóstwie ludu jest zacność królewska; ale w trosze ludu zniszczenie hetmana.</li>
      <li>Nierychły do gniewu jest bogaty w rozum; ale porywczy pokazuje głupstwo.</li>
      <li>Serce zdrowe jest żywotem ciała; ale zazdrość jest zgniłością w kościach.</li>
      <li>Kto ciemięży ubogiego, uwłacza stworzycielowi jego; ale go czci, kto ma litość nad ubogim.</li>
      <li>Dla złości swojej wygnany bywa niepobożny; ale sprawiedliwy nadzieję ma i przy śmierci swojej.</li>
      <li>W sercu mądrego odpoczywa mądrość, ale wnet poznać, co jest w sercu głupich.</li>
      <li>Sprawiedliwość wywyższa naród; ale grzech jest ku pohaóbieniu narodów.</li>
      <li>Król łaskaw bywa na sługę roztropnego; ale się gniewa na tego, który mu haóbę czyni.</li>
    </ol>
  </li>
  <li>
    <ol>
      <li>Odpowiedź łagodna uśmierza gniew; ale słowa przykre wzruszają popędliwość.</li>
      <li>Język mądrych zdobi umiejętność; ale usta głupich wywierają głupstwo.</li>
      <li>Na każdem miejscu oczy Pańskie upatrują złe i dobre.</li>
      <li>Zdrowy język jest drzewo żywota; ale przewrotność z niego jest jako zdruzgotanie od wiatru.</li>
      <li>Głupi gardzi karaniem ojca swego; ale kto przyjmuje napomnienie, stanie się ostrożnym.</li>
      <li>W domu sprawiedliwego jest dostatek wielki; ale w dochodach niepobożnego zamięszanie.</li>
      <li>Wargi mądrych sieją umiejętność; ale serce głupich nie tak.</li>
      <li>Ofiara niepobożnych jest obrzydliwością Panu; ale modlitwa szczerych podoba mu się.</li>
      <li>Obrzydliwością Panu jest droga bezbożnego, ale tego, co idzie za sprawiedliwością, miłuje.</li>
      <li>Karanie srogie należy temu, co opuszcza drogę; a kto ma w nienawiści karność, umrze.</li>
      <li>Piekło i zatracenie są przed Panem; jakoż daleko więcej serca synów ludzkich.</li>
      <li>Naśmiewca nie miłuje tego, który go karze, ani do mądrych przychodzi.</li>
      <li>Serce wesołe uwesela twarz; ale dla żałości serca duch strapiony bywa.</li>
      <li>Serce rozumne szuka umiejętności; ale usta głupich karmią się głupstwem</li>
      <li>Wszystkie dni ubogiego są złe; ale kto jest wesołego serca, ma gody ustawiczne.</li>
      <li>Lepsza jest trocha w bojaźni Pańskiej, niżeli skarb wielki z kłopotem.</li>
      <li>Lepszy jest pokarm z jarzyny, gdzie jest miłość, niżeli z karmnego wołu, gdzie jest nienawiść.</li>
      <li>Mąż gniewliwy wszczyna swary; ale nierychły do gniewu uśmierza zwady.</li>
      <li>Droga leniwego jest jako płot cierniowy, ale ścieszka szczerych jest równa.</li>
      <li>Syn mądry uwesela ojca; ale głupi człowiek lekce waży matkę swoję.</li>
      <li>Głupstwo jest weselem głupiemu, ale człowiek roztropny prostuje drogę swoję.</li>
      <li>Gdzie niemasz rady, rozsypują się myśli; ale w mnóstwie radców ostoją się.</li>
      <li>Weseli się człowiek z odpowiedzi ust swoich: bo słowo według czasu wyrzeczone, o jako jest dobre!</li>
      <li>Drogę żywota rozumny ma ku górze, aby się uchronił piekła głębokiego.</li>
      <li>Pan wywróci dom pysznych; ale wdowy granicę utwierdzi.</li>
      <li>Myśli złego są obrzydliwością Panu! ale powieści czystych są przyjemne.</li>
      <li>Kto chciwie naśladuje łakomstwa, zamięszanie czyni w domu swoim; ale kto ma w nienawiści dary, będzie żył.</li>
      <li>Serce sprawiedliwego przemyśliwa, co ma mówić; ale usta niepobożnych wywierają złe rzeczy.</li>
      <li>Dalekim jest Pan od niepobożnych; ale modlitwę sprawiedliwych wysłuchiwa.</li>
      <li>Światłość oczów uwesela serce, a wieść dobra tuczy kości.</li>
      <li>Ucho, które słucha karności żywota, w pośrodku mądrych mieszkać będzie.</li>
      <li>Kto uchodzi ćwiczenia, zaniedbywa duszy swojej; ale kto przyjmuje karanie, ma rozum.</li>
      <li>Bojaźó Pańska jest ćwiczenie się w mądrości, a sławę uprzedza poniżenie.</li>
    </ol>
  </li>
  <li>
    <ol>
      <li>Człowiek sporządza myśli serca swego; ale od Pana jest odpowiedź języka.</li>
      <li>Wszystkie drogi człowiecze zdadzą się być czyste przed oczyma jego; ale Pan jest, który waży serca.</li>
      <li>Włóż na Pana sprawy twe, a będą utwierdzone zamysły twoje.</li>
      <li>Pan dla siebie samego wszystko sprawił, nawet i niezbożnika na dzień zły.</li>
      <li>Obrzydliwością jest Panu każdy wyniosłego serca; który choć sobie innych na pomoc weźmie, nie ujdzie pomsty.</li>
      <li>Miłosierdziem i prawdą oczyszczona bywa nieprawość, a w bojaźni Pańskiej odstępujemy od złego.</li>
      <li>Gdy się podobają Panu drogi człowieka, i nieprzyjaciół jego do zgody z nim przywodzi.</li>
      <li>Lepsza jest trocha z sprawiedliwością, niż wiele dochodów niesprawiedliwych.</li>
      <li>Serce człowiecze rozrządza drogi swe; ale Pan sprawuje kroki jego.</li>
      <li>Sprawiedliwy rozsądek jest w wargach królewskich; w sądzie nie błądzą usta jego.</li>
      <li>Waga i szale są ustawą Pańską, a wszystkie gwichty sprawiedliwe w worku są za sprawą jego.</li>
      <li>Obrzydliwością jest królom czynić niezbożność; bo sprawiedliwością stolica umocniona bywa.</li>
      <li>Przyjemne są królom wargi sprawiedliwe, a szczerych w mowie miłują.</li>
      <li>Gniew królewski jest posłem śmierci; ale mąż mądry ubłaga go.</li>
      <li>W jasności twarzy królewskiej jest żywot, a łaska jego jest jako obłok z deszczem późnym.</li>
      <li>Daleko lepiej jest nabyć mądrości, niżeli złota najczystszego; a nabyć roztropności lepiej, niż srebra.</li>
      <li>Gościniec uprzejmych jest odstąpić od złego; strzeże duszy swej, kto strzeże drogi swojej.</li>
      <li>Przed zginieniem przychodzi pycha, a przed upadkiem wyniosłość ducha.</li>
      <li>Lepiej jest być uniżonego ducha z pokornymi, niżeli dzielić korzyści z pysznymi.</li>
      <li>Kto ma wzgląd na słowa, znajduje dobre; a kto ufa w Panu, błogosławiony jest.</li>
      <li>Kto jest mądrego serca, słynie rozumnym, a słodkość warg przydaje nauki.</li>
      <li>Zdrój żywota jest roztropność tym, którzy ją mają; ale umiejętność głupich jest głupstwem.</li>
      <li>Serce mądrego roztropnie sprawuje usta swoje, a wargami swemi przydaje nauki.</li>
      <li>Powieści wdzięczne są jako plastr miodu, słodkością duszy, a lekarstwem kościom.</li>
      <li>Zda się podczas droga być prosta człowiekowi; wszakże dokończenie jej pewna droga na śmierć.</li>
      <li>Człowiek pracowity pracuje sobie; bo go pobudzają usta jego.</li>
      <li>Człowiek niezbożny wykopuje złe, a w wargach jego jako ogieó pałający.</li>
      <li>Mąż przewrotny rozsiewa zwady, a klatecznik rozłącza przyjaciół.</li>
      <li>Mąż okrutny przewabia bliźniego swego, i wprowadza go na drogę niedobrą.</li>
      <li>Kto mruga oczyma swemi, zmyśla przewrotności; a kto rucha wargami swemi, broi złe.</li>
      <li>Koroną chwały jest sędziwość; znajduje się na drodze sprawiedliwości.</li>
      <li>Lepszy jest nierychły do gniewu, niżeli mocarz; a kto panuje sercu swemu, lepszy jest, niżeli ten, co dobył miasta.</li>
      <li>Los na łono rzucają; ale od Pana jest wszystko rozrządzenie jego.</li>
    </ol>
  </li>
  <li>
    <ol>
      <li>Lepszy jest kęs suchego chleba a w pokoju, niżeli pełen dom nabitego bydła ze swarem.</li>
      <li>Sługa roztropny będzie panował nad synem, który jest ku haóbie; a między braćmi będzie dzielił dziedzictwo.</li>
      <li>Tygiel srebra a piec złota doświadcza; ale Pan serc dośwadcza.</li>
      <li>Zły pilnuje warg złośliwych, a kłamca słucha języka przewrotnego.</li>
      <li>Kto się naśmiewa z ubogiego, uwłacza stworzycielowi jego; a kto się raduje z upadku czyjego, nie ujdzie pomsty.</li>
      <li>Korona starców są synowie synów ich, a ozdoba synów są ojcowie ich.</li>
      <li>Nie przystoi mowa poważna głupiemu, dopieroż księciu usta kłamliwe.</li>
      <li>Jako kamień drogi, tak bywa dar wdzięczny temu, który go bierze; do czegokolwiek zmierzy, zdarzy mu się.</li>
      <li>Kto pokrywa przestępstwo, szuka łaski; ale kto wznawia rzeczy, rozłącza przyjaciół.</li>
      <li>Więcej waży gromienie u roztropnego, niżeli sto plag u głupiego.</li>
      <li>Uporny tylko złego szuka, dla tego poseł okrutny będzie nań zesłany.</li>
      <li>Lepiej jest człowiekowi spotkać się z niedźwiedzicą osierociałą, niżeli z głupim w głupstwie jego.</li>
      <li>Kto oddaje złem za dobre, nie wynijdzie złe z domu jego.</li>
      <li>Kto zaczyna zwadę, jest jako ten, co przekopuje wodę; przetoż niż się zwada rozsili, zaniechaj go.</li>
      <li>Kto usprawiedliwia niezbożnego, a winnym czyni sprawiedliwego, oba jednako są obrzydliwością Panu.</li>
      <li>Cóż po dostatku w ręku głupiego, ponieważ do nabycia mądrości rozumu nie ma?</li>
      <li>Wszelkiego czasu miłuje przyjaciel, a w ucisku stawia się jako brat.</li>
      <li>Człowiek głupi daje rękę, czyniąc rękojemstwo przed twarzą przyjaciela swego.</li>
      <li>Kto miłuje zwadę, miłuje grzech; a kto wynosi usta swe, szuka upadku.</li>
      <li>Przewrotny w sercu nie znajduje dobrego; a kto jest przewrotnego języka, wpadnie we złe.</li>
      <li>Kto spłodził głupiego, na smutek swój spłodził go, ani się rozweseli ojciec niemądrego.</li>
      <li>Serce wesołe oczerstwia jako lekarstwo; ale duch sfrasowany wysusza kości.</li>
      <li>Niezbożny potajemnie dar bierze, aby podwrócił ścieszki sądu.</li>
      <li>Na twarzy roztropnego znać mądrość; ale oczy głupiego aż na kraju ziemi.</li>
      <li>Syn głupi żałością jest ojcu swemu, a gorzkością rodzicielce swojej.</li>
      <li>Zaiste nie dobra, winować sprawiedliwego, albo żeby przełożeni kogo dla cnoty bić mieli.</li>
      <li>Kto zawściąga mowy swe, jest umiejętnym; drogiego ducha jest mąż rozumny.</li>
      <li>Gdy głupi milczy, za mądrego poczytany bywa; a który zatula wargi swoje, za rozumnego.</li>
    </ol>
  </li>
  <li>
    <ol>
      <li>Człowiek swej myśli, szuka tego, co mu się podoba, a w każdą rzecz wtrąca się.</li>
      <li>Nie kocha się głupi w roztropności, ale w tem, co mu objawia serce jego.</li>
      <li>Gdy przychodzi niezbożny, przychodzi też wzgarda, a z mężem lekkomyślnym urąganie.</li>
      <li>Słowa ust męża mądrego są jako wody głębokie, a źródło mądrości jako potok wylewający.</li>
      <li>Nie dobra to, mieć wzgląd na osobę niezbożnego, aby był podwrócony sprawiedliwy w sądzie.</li>
      <li>Wargi głupiego zmierzają do swaru, a usta jego do bitwy wyzywają.</li>
      <li>Usta głupiego są upadkiem jego, a wargi jego sidłem duszy jego.</li>
      <li>Słowa obmówcy są jako słowa zranionych, a wszakże przenikają do wnętrzności żywota.</li>
      <li>Kto niedbały w sprawach swoich, bratem jest utratnika.</li>
      <li>Imię Pańskie jest mocną wieżą; sprawiedliwy się do niej uciecze, a wywyższony będzie.</li>
      <li>Majętność bogatego jest miastem jego mocnem, a jako mur wysoki w myśli jego.</li>
      <li>Przed upadkiem podnosi się serce człowiecze, a sławę uprzedza poniżenie.</li>
      <li>Kto odpowiada, pierwej niż wysłucha, głupstwo to jego i zelżywość.</li>
      <li>Duch męża znosi niemoc swoję; ale ducha utrapionego któż zniesie?</li>
      <li>Serce rozumne nabywa umiejętności, a ucho mądrych szuka jej.</li>
      <li>Dar człowieczy plac mu czyni, i przed wielmożnych przywodzi go.</li>
      <li>Sprawiedliwym zda się ten, kto pierwszy w sprawie swojej; ale gdy przychodzi bliźni jego, dochodzi go.</li>
      <li>Los uśmierza zwady, i między możnymi rozsądek czyni.</li>
      <li>Brat krzywdą urażony trudniejszy nad miasto niedobyte, a swary są jako zawory u pałacu.</li>
      <li>Z owocu ust każdego nasycon bywa żywot jego; urodzajem warg swych będzie nasycony.</li>
      <li>Śmierć i żywot jest w mocy języka, a kto go miłuje, będzie jadł owoce jego.</li>
      <li>Kto znalazł żonę, znalazł rzecz dobrą, i dostąpił łaski od Pana.</li>
      <li>Ubogi pokornie mówi; ale bogaty odpowiada surowie.</li>
      <li>Człowiek, który ma przyjaciół, ma się obchodzić po przyjacielsku, ponieważ przyjaciel bywa przychylniejszy nad brata.</li>
    </ol>
  </li>
  <li>
    <ol>
      <li>Lepszy jest ubogi, który chodzi w uprzejmości swej, niżeli przewrotny w wargach swoich, który jest głupim.</li>
      <li>Zaiste duszy bez umiejętności nie dobrze, a kto jest prędkich nóg, potknie się.</li>
      <li>Głupstwo człowiecze podwraca drogę jego, a przecie przeciwko Panu zapala się gniewem serce jego.</li>
      <li>Bogactwa przyczyniają wiele przyjaciół; ale ubogi od przyjaciela swego odłączony bywa.</li>
      <li>Fałszywy świadek nie będzie bez pomsty; a kto mówi kłamstwo, nie ujdzie.</li>
      <li>Wielu się ich uniża przed księciem, a każdy jest przyjacielem mężowi szczodremu.</li>
      <li>Wszyscy bracia ubogiego nienawidzą go; daleko więcej inni przyjaciele jego oddalają się od niego; woła za nimi, a niemasz ich.</li>
      <li>Nabywa rozumu, kto miłuje duszę swoję, a strzeże roztropności, aby znalazł co dobrego.</li>
      <li>Świadek fałszywy nie będzie bez pomsty; a kto mówi kłamstwo, zginie.</li>
      <li>Nie przystoi głupiemu rozkosz, ani słudze panować nad książętami.</li>
      <li>Rozum człowieczy zawściąga gniew jego, a ozdoba jego jest mijać przestępstwo.</li>
      <li>Zapalczywość królewska jest jako ryk lwięcia; ale łaska jego jest jako rosa na trawie.</li>
      <li>Syn głupi jest utrapieniem ojcu swemu, a żona swarliwa jest jako ustawiczne kapanie przez dach.</li>
      <li>Dom i majętność dziedzictwem przypada po rodzicach; ale żona roztropna jest od Pana.</li>
      <li>Lenistwo przywodzi twardy sen, a dusza gnuśna będzie łaknęła.</li>
      <li>Kto strzeże przykazania, strzeże duszy swojej; ale kto gardzi drogami swemi, zginie.</li>
      <li>Panu pożycza, kto ma litość nad ubogim, a on mu za dobrodziejstwo jego odda.</li>
      <li>Karz syna swego, póki o nim nadzieja, a zabiegając zginieniu jego niech mu nie folguje dusza twoja.</li>
      <li>Wielki gniew okazuj, kiedy odpuszczasz karanie, grożąc mu, ponieważ odpuszczasz, że potem srożej karać będziesz.</li>
      <li>Słuchaj rady, a przyjmuj karność, abyś kiedyżkolwiek był mądrym.</li>
      <li>Wiele jest myśli w sercu człowieczem; ale rada Pańska, ta się ostoi.</li>
      <li>Pożądana rzecz człowiekowi dobroczynność jego, ale lepszy jest ubogi, niż mąż kłamliwy.</li>
      <li>Bojażó Pańska prowadzi do żywota, a kto ją ma, w obfitości mieszka, i nie spotka go nieszczęście.</li>
      <li>Leniwy kryje rękę swą pod pachę, i do ust swych nie podnosi jej.</li>
      <li>Bij naśmiewcę, żeby prostak był ostrożniejszym; a roztropnego sfukaj, żeby zrozumiał umiejętność.</li>
      <li>Syn wstyd i haóbę zadawający, ojca gubi i matkę wygania.</li>
      <li>Synu mój! przestaó słuchać nauki, któraby cię odwodziła od mów rozumnych.</li>
      <li>Świadek złośliwy pośmiewa się z sądu, a usta niezbożnych połykają nieprawość.</li>
      <li>Sądy są na pośmiewców zgotowane, a guzy na grzbiet głupich.</li>
    </ol>
  </li>
  <li>
    <ol>
      <li>Wino czyni pośmiewcę, a napój mocny zwajcę; przetoż każdy, co się w nim kocha, nie bywa mądrym.</li>
      <li>Strach królewski jest jako, ryk lwięcia; kto go rozgniewa, grzeszy przeciwko duszy swojej.</li>
      <li>Uczciwa rzecz każdemu, poprzestać zwady; ale głupim jest, co się w nią wdaje.</li>
      <li>Dla zimna leniwy nie orze; przetoż żebrać będzie we żniwa, ale nic nie otrzyma.</li>
      <li>Rada w sercu męża jest jako woda głęboka: jednak mąż rozumny naczerpnie jej.</li>
      <li>Większa część ludzi przechwala się uczynnością swoją; ale w samej rzeczy, któż takiego znajdzie?</li>
      <li>Sprawiedliwy chodzi w uprzejmości swojej; błogosławieni synowie jego po nim.</li>
      <li>Król siedząc na stolicy sądowej rozgania oczyma swemi wszystko złe.</li>
      <li>Któż rzecze: Oczyściłem serce moje? czystym jest od grzechu mego?</li>
      <li>Dwojaki gwicht i dwojaka miara, to oboje obrzydliwością jest Panu.</li>
      <li>Po zabawach swych poznane bywa i dziecię, jeźli czysty i prawy uczynek jego.</li>
      <li>Ucho, które słyszy, i oko, które widzi, Pan to oboje uczynił.</li>
      <li>Nie kochaj się w spaniu, byś snać nie zubożał, otwórz oczy swoje, a nasycisz się chlebem.</li>
      <li>Złe to, złe to, mówi ten, co kupuje, a odszedłszy, ali się chlubi.</li>
      <li>Wargi umiejętne są jako złoto i obfitość pereł, i kosztowne klejnoty.</li>
      <li>Weźmij szatę tego, któryć ręczył za obcego; a od tego, który ręczył za cudzoziemkę, weźmij zastaw jego.</li>
      <li>Smaczny jest drugiemu chleb kłamstwa; ale potem piaskiem napełnione będą usta jego.</li>
      <li>Myśli radami utwierdzaj, a wojnę prowadź opatrznie.</li>
      <li>Kto objawia tajemnicę, zdradliwie się obchodzi; przetoż z tymy, którzy pochlebiają wargami swemi, nie miej towarzystwa.</li>
      <li>Kto złorzeczy ojcu swemu albo matce swojej, zgaśnie pochodnia jego w gęstych ciemnościach.</li>
      <li>Dziedzictwu prędko z początku nabytemu naostatek błogosławić nie będą.</li>
      <li>Nie mów: Oddam złem. Oczekuj na Pana, a wybawi cię.</li>
      <li>Obrzydliwością Panu dwojaki gwicht, a szale fałszywe nie podobają mu się.</li>
      <li>Od Pana bywają sprawowane drogi męża; ale człowiek jakoż zrozumie drogę jego?</li>
      <li>Pożreć rzecz poświęconą, jest człowiekowi sidłem; a poślubiwszy co, tego zaś szukać, jakoby tego ujść.</li>
      <li>Król mądry rozprasza niezbożnych, i przywodzi na nich pomstę.</li>
      <li>Dusza ludzka jest pochodnią Pańską, która doświadcza wszystkich skrytości wnętrznych.</li>
      <li>Miłosierdzie i prawda króla strzegą, a stolica jego miłosierdziem wsparta bywa.</li>
      <li>Ozdoba młodzieńców jest siła ich, a sędziwość poczciwością starców.</li>
      <li>Złemu są lekarstwem siności ran, i razy przenikające do wnętrzności żywota jego.</li>
    </ol>
  </li>
  <li>
    <ol>
      <li>Serce królewskie jest w ręce Pańskiej jako potoki wód; kędy chce, nakłoni je.</li>
      <li>Wszelka droga człowieka prosta jest przed oczyma jego; ale Pan, jest który serca waży.</li>
      <li>Czynić sprawiedliwość i sąd, bardziej się Panu podoba, niżeli ofiara.</li>
      <li>Wyniosłość oczu i nadętość serca, i oranie niepobożnych są grzechem.</li>
      <li>Myśli pracowitego pewne dostatki przynoszą; ale każdego skwapliwego przynoszą pewną nędzę.</li>
      <li>Zebrane skarby językiem kłamliwym są marnością pomijającą tych, którzy szukają śmierci.</li>
      <li>Drapiestwo niezbożnych potrwoży ich; bo nie chcieli czynić to, co było sprawiedliwego.</li>
      <li>Mąż, którego droga przewrotna, obcym jest; ale sprawa czystego jest prosta.</li>
      <li>Lepiej jest mieszkać w kącie pod dachem, niżeli z żoną swarliwą w domu przestronnym.</li>
      <li>Dusza niezbożnego pragnie złego, a przyjaciel jego nie bywa wdzięczny w oczach jego.</li>
      <li>Gdy karzą naśmiewcę, prostak mędrszym bywa; a gdy roztropnie postępują z mądrym, przyjmuje naukę.</li>
      <li>Bóg daje przestrogę sprawiedliwemu na domie niezbożnika, który podwraca niezbożnych dla złości ich.</li>
      <li>Kto zatula ucho swe na wołanie ubogiego, i on sam będzie wołał, a nie będzie wysłuchany.</li>
      <li>Dar potajemnie dany uśmierza zapalczywość, i upominek w zanadrza włożony gniew wielki uspokaja.</li>
      <li>Radość się mnoży sprawiedliwemu, gdy się sąd odprawuje; ale strach tym, którzy czynią nieprawość.</li>
      <li>Człowiek błądzący z drogi mądrości w zebraniu umarłych odpoczywać będzie.</li>
      <li>Mąż, który dobrą myśl miłuje, staje się ubogim; a kto miłuje wino i olejki, nie zbogaci się.</li>
      <li>Niezbożnik będzie okupem za sprawiedliwego, a za uprzejmych przewrotnik.</li>
      <li>Lepiej mieszkać w ziemi pustej, niż z żoną swarliwą i gniewliwą.</li>
      <li>Skarb pożądany i olej są w przybytku mądrego; ale głupi człowiek pożera go.</li>
      <li>Kto naśladuje sprawiedliwości i miłosierdzia, znajduje żywot, sprawiedliwość i sławę.</li>
      <li>Mądry ubiega miasto mocarzy, a burzy potęgę ufności ich.</li>
      <li>Kto strzeże ust swoich i języka swego, strzeże od ucisków duszy swojej.</li>
      <li>Hardego i pysznego imię jest naśmiewca, który wszysko poniewoli i z pychą czyni.</li>
      <li>Leniwego żądość zabija; bo ręce jego robić nie chcą.</li>
      <li>Każdego dnia pała pożądliwością; ale sprawiedliwy udziela, a nie szczędzi.</li>
      <li>Ofiara niepobożnych jest obrzydliwością, a dopieroż gdyby ją w grzechu ofiarował.</li>
      <li>Świadek fałszywy zaginie; ale mąż dobry to, co słyszy, statecznie mówić będzie.</li>
      <li>Mąż niezbożny zatwardza twarz swoję; ale uprzejmy sam sprawuje drogę swoję.</li>
      <li>Niemasz mądrości, ani rozumu, ani rady przeciwko Panu.</li>
      <li>Konia gotują na dzień bitwy; ale od Pana jest wybawienie.</li>
    </ol>
  </li>
  <li>
    <ol>
      <li>Lepsze jest dobre imię, niż bogactwa wielkie; a przyjaźó lepsza, niż srebro i złoto.</li>
      <li>Bogaty i ubogi spotkali się z sobą; ale Pan jest obydwóch stworzycielem.</li>
      <li>Ostrożny widząc złe ukrywa się; ale prostacy wprost idąc wpadają w szkodę.</li>
      <li>Pokory i bojaźni Pańskiej nagrodą jest bogactwo, i sława i żywot.</li>
      <li>Ciernie i sidła są na drodze przewrotnego; kto strzeże duszy swej, oddala się od nich.</li>
      <li>Ćwicz młodego według potrzeby drogi jego; bo gdy się zstarzeje, nie odstąpi od niej.</li>
      <li>Bogaty nad ubogimi panuje; ale ten, co pożycza, sługą bywa tego, który mu pożycza.</li>
      <li>Kto sieje nieprawość, żąć będzie utrapienie, a rózga gniewu jego ustanie.</li>
      <li>Oko dobrotliwe, toć będzie ubłogosławione; bo udziela chleba swego ubogiemu.</li>
      <li>Wyrzuć naśmiewcę, a ustanie zwada; owszem uspokoi się swar i pohaóbienie.</li>
      <li>Kto miłuje czystość serca, a jest wdzięczność w wargach jego, temu król przyjacielem będzie.</li>
      <li>Oczy Pańskie strzegą umiejętności; ale przedsięwzięcia przewrotnego podwraca.</li>
      <li>Leniwiec mówi: Lew na dworzu, w pośród ulicy bym był zabity.</li>
      <li>Usta obcych niewiast są dół głęboki; na kogo się Pan gniewa, wpadnie tam.</li>
      <li>Głupstwo przywiązane jest do serca młodego; ale rózga karności oddali je od niego.</li>
      <li>Kto ciemięży ubogiego, aby sobie przysporzył, także kto daje bogatemu: pewnie zubożeje.</li>
      <li>Nakłoó ucha twego, a słuchaj słów mądrych, a serce twoje przyłóż ku nauce mojej;</li>
      <li>Boć to będzie uciechą, gdy je zachowasz w sercu twojem, gdy będą społem sporządzone w wargach twoich;</li>
      <li>Aby było w Panu ufanie twoje; oznajmujęć to dziś, a ty tak czyń.</li>
      <li>Izalim ci nie napisał znamienitych rzeczy z strony rad i umiejętności,</li>
      <li>Abym ci do wiadomości podał pewność powieści prawdziwych, abyś umiał odnosić słowa prawdy tym, którzy cię posłali.</li>
      <li>Nie odzieraj nędznego, przeto że nędzny jest; ani ubogiego w bramie uciskaj.</li>
      <li>Albowiem Pan się podejmie sprawy ich, i wydrze duszę tym, którzy im wydzierają.</li>
      <li>Nie bądź przyjacielem gniewliwemu, a z mężem popędliwym nie obcuj,</li>
      <li>Byś snać nie przywykł ścieszkom jego, a nie włożył sidła na duszę swoję.</li>
      <li>Nie bywaj między tymi, którzy ręczą; ani między rękojmiami za długi;</li>
      <li>Bo jeźlibyś nie miał czem zapłacić, przeczżeby kto miał brać pościel twoją pod tobą?</li>
      <li>Nie przenoś starej granicy, którą uczynili ojcowie twoi.</li>
      <li>Widziałżeś męża rątszego w sprawach swoich? Takowyć przed królami staje, a nie staje przed podłymi.</li>
    </ol>
  </li>
  <li>
    <ol>
      <li>Gdy siądziesz, abyś jadł z panem, uważaj pilnie, kto jest przed tobą;</li>
      <li>Inaczej wraziłbyś nóż w gardło swoje, jeźlibyś był chciwy pokarmu.</li>
      <li>Nie pragnij łakoci jego; bo są pokarmem obłudnym.</li>
      <li>Nie staraj się, abyś się zbogacił; owszem, zaniechaj opatrzności twojej.</li>
      <li>I miałżebyś obrócić oczy twoje na bogactwo, które prędko niszczeje? bo sobie uczyni skrzydła podobne orlim, i uleci do nieba.</li>
      <li>Nie jedz chleba człowieka zazdrosnego, a nie żądaj łakoci jego.</li>
      <li>Albowiem jako on ciebie waży w myśli swej, tak ty waż pokarm jego. Mówić: Jedz i pij, ale serce jego nie jest z tobą.</li>
      <li>Sztuczkę twoję, którąś zjadł, zwrócisz, a utracisz wdzięczne słowa twoje.</li>
      <li>Przed głupim nie mów; albowiem wzgardzi roztropnością powieści twoich.</li>
      <li>Nie przenoś granicy starej, a na rolę sierotek nie wchodź.</li>
      <li>Bo obrońca ich możny; onci się podejmuje sprawy ich przeciwko tobie.</li>
      <li>Obróć do nauki serce twoje, a uszy twoje do powieści umiejętności.</li>
      <li>Nie odejmuj od młodego karności; bo jeźli go ubijesz rózgą, nie umrze.</li>
      <li>Ty go bij rózgą, a duszę jego z piekła wyrwiesz.</li>
      <li>Synu mój! będzieli mądre serce twoje, będzie się weseliło serce moje, serce moje we mnie;</li>
      <li>I rozweselą się nerki moje, gdy będą mówiły wargi twoje, co jest prawego.</li>
      <li>Niech nie zajrzy serce twoje grzesznikom; ale raczej chodż w bojaóni Pańskiej na każdy dzień;</li>
      <li>Bo iż jest zapłata, przeto nadzieja twoja nie będzie wykorzeniona.</li>
      <li>Słuchaj, synu mój! a bądź mądry, i nawiedź na drogę serce twoje.</li>
      <li>Nie bywaj między pijanicami wina, ani między żarłokami mięsa;</li>
      <li>Boć pijanica i żarłok zubożeje, a ospały w łatach chodzić będzie.</li>
      <li>Słuchaj ojca twego, który cię spłodził, a nie pogardzaj matką twoją, gdy się zstarzeje.</li>
      <li>Kupuj prawdę, a nie sprzedawaj jej; kupuj mądrość, umiejętność i rozum.</li>
      <li>Bardzo się raduje ojciec sprawiedliwego, a kto spłodził mądrego, weseli się z niego.</li>
      <li>Niech się tedy weseli ojciec twój, i matka twoja; i niech się rozraduje rodzicielka twoja.</li>
      <li>Synu mój! daj mi serce twoje, a oczy twoje niechaj strzegą dróg moich.</li>
      <li>Bo nierządnica jest dół głęboki, a cudza żona jest studnia ciasna.</li>
      <li>Ona też jako zbojca zasadzki czyni, a zuchwalców między ludźmi rozmnaża.</li>
      <li>Komu biada? Komu niestety? Komu zwady? Komu krzyk? Komu rany daremne? Komu zapalenie oczów?</li>
      <li>Tym, którzy siadają na winie; tym, którzy chodzą, szukając przyprawnego wina.</li>
      <li>Nie zapatruj się na wino, gdy się rumieni, i gdy wydaje w kubku łunę swoję, a prosto wyskakuje.</li>
      <li>Bo na koniec jako wąż ukąsi, a jako żmija uszczknie;</li>
      <li>Oczy twoje patrzyć będą na cudze żony, a serce twe będzie mówiło przewrotności;</li>
      <li>I będziesz jako ten, który leży w pośród morza, a jako ten, który śpi na wierzchu masztu;</li>
      <li>Rzeczesz:Ubito mię, a nie stękałem, potłuczono mię, a nie czułem. Gdy się ocucę, udam się zaś do tego.</li>
    </ol>
  </li>
  <li>
    <ol>
      <li>Nie naśladuj ludzi złych, ani żądaj przebywać z nimi;</li>
      <li>Albowiem serce ich myśli o drapiestwie, a wargi ich mówią o uciśnieniu.</li>
      <li>Mądrością bywa dom zbudowany, a roztropnością umocniony.</li>
      <li>Zaiste przez umiejętność komory napełnione bywają wszelakiemi bogactwami kosztownemi i wdzięcznemi.</li>
      <li>Człowiek mądry mocny jest, a mąż umiejętny przydaje siły.</li>
      <li>Albowiem przez mądrą radę zwiedziesz bitwę, a wybawienie przez mnóstwo radców mieć będziesz.</li>
      <li>Wysokie są głupiemu mądrości; w bramie nie otworzy ust swoich.</li>
      <li>Kto myśli źle czynić, tego złośliwym zwać będą.</li>
      <li>Zła myśl głupiego jest grzechem, a pośmiewca jest obrzydliwością ludzką.</li>
      <li>Jeźli będziesz gnuśnym, tedy w dzień ucisku słaba będzie siła twoja.</li>
      <li>Wybawiaj pojmanych na śmierć; a od tych, którzy idą na stracenie, nie odwracaj się.</li>
      <li>Jeźli rzeczesz: Otośmy o tem nie wiedzieli; izali ten, który waży serca, nie rozumie? a ten, który strzeże duszy twojej, nie rozezna? i nie odda człowiekowi według uczynków jego?</li>
      <li>Jedz miód, synu mój! bo dobry, i plastr słodki podniebieniu twemu;</li>
      <li>Tak umiejętność mądrości duszy twojej, jeźliże ją znajdziesz; onać będzie nagrodą, a nadzieja twoja nie będzie wycięta.</li>
      <li>Nie czyń zasadzki, niezbożniku! na przybytek sprawiedliwego, a nie przeszkadzaj odpocznieniu jego.</li>
      <li>Bo choć siedm kroć upada sprawiedliwy, przecie zaś powstaje; ale niezbożni wpadną w nieszczęście.</li>
      <li>Gdy upadnie nieprzyjaciel twój, nie ciesz się; i gdy się potknie, niech się nie raduje serce twoje;</li>
      <li>Aby snać nie ujrzał Pan, a nie podobałoby się to w oczach jego, i odwróciłby od niego gniew swój na cię.</li>
      <li>Nie gniewaj się dla złośników, ani się udawaj za niepobożnymi;</li>
      <li>Boć nie weźmie złośnik nagrody; pochodnia niepobożnych zgaśnie.</li>
      <li>Synu mój! bój się Pana i króla, a z niestatecznymi nie mięszaj się;</li>
      <li>Boć znagła powstanie zginienie ich, a upadek obydwóch któż wie?</li>
      <li>I toć też mądrym należy: wzgląd mieć na osobę u sądu, nie dobra.</li>
      <li>Tego, który mówi niepobożnemu; Jesteś sprawiedliwy, będą ludzie przeklinać, a narody się nim brzydzić będą.</li>
      <li>Ale którzy go karzą, szczęśliwi będą, a przyjdzie na nich błogosławieństwo każdego dobrego.</li>
      <li>Pocałują wargi tego, co mówi słowa prawdziwe.</li>
      <li>Rozrządź na polu robotę twoję, a sprawuj pilnie rolę swoję; a potem będziesz budował dom twój.</li>
      <li>Nie bądź świadkiem lekkomyślnym przeciw bliźniemu swemu, ani czyń łagodnych namów wargami swemi.</li>
      <li>Nie mów: Jako mi uczynił, tak mu uczynię; oddam mężowi temu według uczynku jego.</li>
      <li>Szedłem przez pole męża leniwego a przez winnicę człowieka głupiego;</li>
      <li>A oto porosła wszędzie ostem; pokrzywy wszystko pokryły, a płot kamienny jej rozwalił się.</li>
      <li>Co ja ujrzawszy złożyłem to do serca mego, a widząc to wziąłem to ku przestrodze.</li>
      <li>Trochę się prześpisz, trochę podrzemiesz, trochę złożysz ręce, abyś odpoczywał;</li>
      <li>A wtem ubóstwo twoje przyjdzie jako podróżny, a niedostatek twój jako mąż zbrojny.</li>
    </ol>
  </li>
  <li>
    <ol>
      <li>Teć są przypowieści Salomonowe, które zebrali mężowie Ezechyjasza, króla Judzkiego.</li>
      <li>Sława to Boża, taić sprawę; ale sława królów, wywiadywać się rzeczy.</li>
      <li>Wysokość niebios, i głębokość ziemi, i serce królów nie są doścignione.</li>
      <li>Odejm zużelicę od srebra, a wynijdzie odlewającemu naczynie kosztowne.</li>
      <li>Odejm niezbożnika od oblicza królewskiego, a umocni się w sprawiedliwości stolica jego.</li>
      <li>Nie udawaj się za zacnego przed królem, a na miejscu wielmożnych nie stawaj;</li>
      <li>Bo lepiej jest, iż ci rzeką: Postąp sam: a niżeliby cię zniżyć miano przed księciem; co widują oczy twoje.</li>
      <li>Nie pokwapiaj się do swaru, byś snać na ostatek nie wiedział, co masz czynić, gdyby cię zawstydził bliźni twój.</li>
      <li>Prowadź do końca sprawę swoję z przyjacielem twoim, a tajemnicy drugiego nie objawiaj;</li>
      <li>By cię snać nie zelżył ten, co cię słucha, a niesława twoja zostałaby na tobie.</li>
      <li>Jakie jest jabłko złote z wyrzezaniem srebrnem, takieć jest słowo do rzeczy powiedziane.</li>
      <li>Ten, który mądrze napomina, jest u tego, co słucha, jako nausznica złota, i klejnot z szczerego złota.</li>
      <li>Jako zimno śnieżne czasu żniwa: tak poseł wierny tym, którzy go posyłają; bo dusze panów swych ochładza.</li>
      <li>Człowiek, który się chlubi darem zmyślonym, jest jako wiatr i obłoki bez deszczu.</li>
      <li>Książę cierpliwością bywa zmiękczony, a język łagodny kości łamie.</li>
      <li>Znajdzieszli miód, jedzże, ileć potrzeba, by snać objadłszy się go nie zwrócił.</li>
      <li>Powściągnij nogę twoję od domu bliźniego twego, by snać będąc ciebie syt, nie miał cię w nienawiści.</li>
      <li>Każdy, kto mówi fałszywe świadectwo przeciw bliźniemu swemu, jest jako młot, i miecz, i strzała ostra.</li>
      <li>Ufność w człowieku przewrotnym jest w dzień ucisku jako ząb wyłamany i noga wywiniona.</li>
      <li>Jako ten, który zewłoczy odzienie czasu zimy, albo leje ocet na saletrę, taki jest ten, który śpiewa pieśni sercu smutnemu.</li>
      <li>Jeźliżeby łaknął ten, co cię nienawidzi, nakarm go chlebem; a jeźliby pragnął, daj mu się napić wody;</li>
      <li>Bo węgle rozpalone zgromadzisz na głowę jego, a Pan ci nagrodzi.</li>
      <li>Jako wiatr północny deszcz przynosi: tak przynosi twarz gniewliwą język uszczypliwy.</li>
      <li>Lepiej mieszkać w kącie pod dachem, niżeli z żoną swarliwą w domu przestronnym.</li>
      <li>Jako woda chłodna duszy pragnącej: tak wieść dobra z ziemi dalekiej.</li>
      <li>Jako źródło nogami pomącone, albo zdrój zepsuty: tak sprawiedliwy, który upada przed niezbożnym.</li>
      <li>Jako jeść wiele miodu nie jest rzecz dobra: tak szukanie własnej sławy jest niesławne.</li>
      <li>Mąż, który nie ma mocy nad duchem swoim, jest jako miasto rozwalone bez muru.</li>
    </ol>
  </li>
  <li>
    <ol>
      <li>Jako śnieg w lecie, i jako deszcz we żniwa; tak głupiemu nie przystoi chwała.</li>
      <li>Jako się ptak tam i sam tuła, i jako jaskółka lata: tak przeklęstwo niezasłużone nie przyjdzie.</li>
      <li>Bicz na konia, ogłów na osła, a kij potrzebny jest na grzbiet głupiego.</li>
      <li>Nie odpowiadaj głupiemu według głupstwa jego, abyś mu i ty nie był podobny.</li>
      <li>Odpowiedz głupiemu według głupstwa jego, aby się sobie nie zdał być mądrym.</li>
      <li>Jakoby nogi obciął, tak się bezprawia dopuszcza, kto się głupiemu poselstwa powierza.</li>
      <li>Jako nierówne są golenie u chromego: tak jest powieść w ustach głupich.</li>
      <li>Jako kiedy kto przywiązuje kamień drogi do procy: tak czyni ten, który uczciwość głupiemu wyrządza.</li>
      <li>Jako ciernie, gdy się dostaną w rękę pijanego: tak przypowieść jest w ustach głupich.</li>
      <li>Wielki Pan stworzył wszystko, a daje zapłatę głupiemu, daje także zapłatę przestępcom.</li>
      <li>Jako pies wraca się do zwrócenia swego: tak głupi powtarza głupstwo swoje.</li>
      <li>Ujrzyszli człowieka, co się sobie zda być mądrym, nadzieja o głupim lepsza jest, niżeli o nim.</li>
      <li>Leniwy mówi: lew na drodze, lew na ulicach.</li>
      <li>Jako się drzwi obracają na zawiasach swoich: tak leniwiec na łóżku swojem.</li>
      <li>Leniwiec rękę kryje do zanadrzy swych, a ciężko mu jej podnosić do ust swoich.</li>
      <li>Leniwiec zda się sobie być mędrszym, niżeli siedm odpowiadających z rozsądkiem.</li>
      <li>Jakoby też psa za uszy łapał, kto się mimo idąc w cudzą zwadę wdaje.</li>
      <li>Jako szalony wypuszcza iskry i strzały śmiertelne:</li>
      <li>Tak jest każdy, który podchodzi przyjaciela swego, a mówi: Azam ja nie żartował?</li>
      <li>Gdy niestaje drew, gaśnie ogieó; tak gdy nie będzie klatecznika, ucichnie zwada.</li>
      <li>Jako węgiel martwy służy do rozniecenia, i drwa do ognia; tak człowiek swarliwy do rozniecenia zwady.</li>
      <li>Słowa obmówcy są jako słowa zranionych; a wszakże przenikają do wnętrzności żywota.</li>
      <li>Wargi nieprzyjacielskie i serce złe są jako srebrna piana, którą polewają naczynie gliniane.</li>
      <li>Ten, co kogo nienawidzi, za inszego się udaje wargami swemi; ale w sercu swojem myśli o zdradzie.</li>
      <li>Gdyć się ochotnym mową swą ukazuje, nie wierz mu: bo siedmioraka obrzydliwość jest w sercu jego.</li>
      <li>Nienawiść zdradliwie bywa pokryta; ale odkryta bywa złość jej w zgromadzeniu.</li>
      <li>Kto drugiemu dół kopie, wpada weó; a kto kamień toczy, na niego się obraca.</li>
      <li>Człowiek języka kłamliwego ma utrapienie w nienawiści, a usta łagodne przywodzą do upadku.</li>
    </ol>
  </li>
  <li>
    <ol>
      <li>Nie chlub się ze dnia jutrzejszego; bo nie wiesz, coć przyniesie dzień dzisiejszy.</li>
      <li>Niechaj cię kto inny chwali, a nie usta twoje; obcy, a nie wargi twoje.</li>
      <li>Ciężkić jest kamień, i piasek ważny; ale gniew głupiego cięższy, niż to oboje.</li>
      <li>Okrutnyć jest gniew, i nagła popędliwość; ale przed zazdrością któż się ostoi?</li>
      <li>Lepsza jest przymówka jawna, niżeli miłość skryta.</li>
      <li>Lepsze są rany od przyjaciela, niż łagodne całowanie człowieka nienawidzącego.</li>
      <li>Dusza nasycona i plastr miodu podepcze; ale głodnej duszy i gorzkość wszelaka słodka.</li>
      <li>Jako ptak odlatuje od gniazda swojego: tak człowiek odchodzi od miejsca swego.</li>
      <li>Jako maść i kadzenie uwesela serce: tak słodkość przyjaciela uwesela więcej, niż własna rada.</li>
      <li>Przyjaciela twego, i przyjaciela ojca twego nie opuszczaj, a do domu brata twego nie wchodź w dzień utrapienia twego; bo lepszy sąsiad bliski, niż brat daleki.</li>
      <li>Bądź mądrym, synu mój! a uweselaj serce moje, abym miał co odpowiedzieć temu, któryby mi urągał.</li>
      <li>Ostrożny, upatrując złe, ukrywa się; ale prostak wprost idąc, w szkodę popada.</li>
      <li>Weźmij szatę tego, któryć ręczył za obcego; a od tego, który ręczył za cudzoziemkę, weźmij zastaw jego.</li>
      <li>Temu, który przyjacielowi swemu wielkim głosem rano wstawając błogosławi, poczytane to będzie za przeklęstwo.</li>
      <li>Kapanie ustawiczne w dzień gwałtownego deszczu, i żona swarliwa są sobie podobni;</li>
      <li>Kto ją kryje, kryje wiatr, a wonią wyda; jako olejek wonny w prawej ręce jego.</li>
      <li>Żelazo żelazem bywa naostrzone; tak mąż zaostrza oblicze przyjaciela swego.</li>
      <li>Kto strzeże drzewa figowego, pożywa owocu jego; także kto strzeże pana swego, uczczony będzie.</li>
      <li>Jako się w wodzie twarz przeciwko twarzy ukazuje: tak serce człowiecze przeciw człowiekowi.</li>
      <li>Piekło i zatracenie nie mogą być nasycone; także i oczy ludzkie nasycić się nie mogą.</li>
      <li>Tygiel srebra a piec złota doświadcza, a człowieka wieść sławy jego.</li>
      <li>Choćbyś głupiego i w stępie między krupami stąporem stłukł, nie odejdzie od niego głupstwo jego.</li>
      <li>Doglądaj pilnie dobytku twego, a miej pieczę o trzodach twoich.</li>
      <li>Boć nie na wieki trwa bogactwo, ani korona od narodu do narodu.</li>
      <li>Gdy wzrasta trawa, a ukazują się zioła, tedy z gór siano zbierają.</li>
      <li>Owce będą na szaty twoje, a nagrodą polną kozły.</li>
      <li>Nadto dostatek mleka koziego na pokarm twój, na pokarm domu twego, i na pożywienie dziewek twoich.</li>
    </ol>
  </li>
  <li>
    <ol>
      <li>Uciekają niezbożni, choć ich nikt nie goni: ale sprawiedliwi jako lwię młode są bez bojaźni.</li>
      <li>Dla przestępstwa ziemi wiele bywa książąt jej; ale dla człowieka roztropnego i umiejętnego trwałe bywa paóstwo.</li>
      <li>Mąż ubogi, który uciska nędznych, podobny jest dżdżowi gwałtownemu, po którym chleba nie bywa.</li>
      <li>Którzy opuszczają zakon, chwalą niezbożnika; ale ci, którzy strzegą zakonu, są im odpornymi.</li>
      <li>Ludzie źli nie zrozumiewają sądu; ale którzy Pana szukają, rozumieją wszystko.</li>
      <li>Lepszy jest ubogi, który chodzi w uprzejmości swojej, niżeli przewrotny na drogach swych, chociaż jest bogaty.</li>
      <li>Kto strzeże zakonu, jest synem roztropnym; ale kto karmi obżercę, czyni zelżywość ojcu swemu.</li>
      <li>Kto rozmnaża majętność swoję z lichwy i z płatu, temu ją zbiera, który ubogiemu szczodrze będzie dawał.</li>
      <li>Kto odwraca ucho swe, aby nie słuchał zakonu, i modlitwa jego jest obrzydliwością.</li>
      <li>Kto zawodzi uprzejmych na drogę złą, w dół swój sam wpadnie; ale uprzejmi odziedziczą rzeczy dobre.</li>
      <li>Mąż bogaty zda się sobie być mądrym; ale ubogi roztropny dochodzi go.</li>
      <li>Gdy się radują sprawiedliwi, wielka jest sława; ale gdy powstawają niepobożni, kryje się człowiek.</li>
      <li>Kto pokrywa przestępstwa swe, nie poszczęści mu się; ale kto je wyznaje i opuszcza, miłosierdzia dostąpi.</li>
      <li>Błogosławiony człowiek, który się zawsze boi; ale kto zatwardza serce swoje, wpada w złe.</li>
      <li>Pan niezbożny, panujący nad ludem ubogim jest jako lew ryczący, i jako niedźwiedź głodny.</li>
      <li>Książę bezrozumny wielkim jest drapieżcą: ale kto nienawidzi łakomstwa, przedłuży dni swoje.</li>
      <li>Człowieka, który gwałt czyni krwi ludzkiej, choćby i do dołu uciekał, nikt nie zatrzyma.</li>
      <li>Kto chodzi w uprzejmości, zachowany będzie; ale przewrotny na drogach swoich oraz upadnie.</li>
      <li>Kto sprawuje ziemię swoję, chlebem nasycony bywa; ale kto naśladuje próżnujących, ubóstwem nasycony bywa.</li>
      <li>Mąż wierny przyczyni błogosławieństwa; ale kto się prędko chce zbogacić, nie bywa bez winy.</li>
      <li>Mieć wzgląd na osobę, rzecz niedobra; bo nie jeden dla kęsa chleba staje się przewrotnym.</li>
      <li>Prędko chce człowiek zazdrościwy zbogatnieć, a nie wie, iż nać niedostatek przyjdzie.</li>
      <li>Kto strofuje człowieka, większą potem łaskę znajduje, niż ten, co pochlebia językiem.</li>
      <li>Kto łupi ojca swego, albo matkę swoją, a mówi, iż to nie grzech: towarzyszem jest mężobójcy.</li>
      <li>Wysokomyślny wszczyna zwadę; ale kto nadzieję ma w Panu, dostatek mieć będzie.</li>
      <li>Kto ufa w sercu swem, głupi jest; ale kto sobie mądrze poczyna, ten ujdzie nieszczęścia.</li>
      <li>Kto daje ubogiemu, nie będzie miał niedostatku; ale kto od niego odwraca oczy swe, wielkie przeklęstwa nań przyjdą.</li>
      <li>Gdy niepobożni powstawają, kryje się człowiek; ale gdy giną, sprawiedliwi się rozmnażają.</li>
    </ol>
  </li>
  <li>
    <ol>
      <li>Człowiek, który na częste karanie zatwardza kark swój, nagle zniszczeje, i nie wskóra.</li>
      <li>Gdy się rozmnażają sprawiedliwi, weseli się lud; ale gdy panuje bezbożnik, wzdycha lud.</li>
      <li>Mąż, który miłuje mądrość, uwesela ojca swego; ale kto chowa nierządnicę, traci majętność.</li>
      <li>Król sądem ziemię utwierdza; ale mąż, który dary bierze, podwraca ją.</li>
      <li>Człowiek, który pochlebia przyjacielowi swemu, rozciąga sieć przed nogami jego.</li>
      <li>Występek złego jest mu sidłem; ale sprawiedliwy śpiewa i weseli się.</li>
      <li>Sprawiedliwy wyrozumiewa sprawę nędznych; ale niezbożnik nie ma na to rozumu i umiejętności.</li>
      <li>Mężowie naśmiewcy zawodzą miasto; ale mądrzy odwracają gniew.</li>
      <li>Mąż mądry, wiedzieli spór z mężem głupim, choćby się gniewał, choćby się też śmiał, nie będzie miał pokoju.</li>
      <li>Mężowie krwawi nienawidzą uprzejmego; ale uprzejmi staranie wiodą o duszę jego.</li>
      <li>Wszystkiego ducha swego wywiera głupi, ale mądry na dalszy czas go zawściąga.</li>
      <li>Pana, który rad słucha słów kłamliwych, wszyscy słudzy jego są niepobożni.</li>
      <li>Ubogi i zdzierca spotkali się; a wszakże obydwóch oczy Pan oświeca.</li>
      <li>Króla, który sądzi uciśnionych według prawdy, stolica jego na wieki utwierdzona będzie.</li>
      <li>Rózga i karność mądrość daje; ale dziecię swawolne zawstydza matkę swoję.</li>
      <li>Gdy się rozmnażają niezbożni, rozmnaża się i przestępstwo; ale sprawiedliwi upadek ich oglądają.</li>
      <li>Karz syna twego, a sprawić odpocznienie, i sposobi rozkosz duszy twojej.</li>
      <li>Gdy proroctwo ustaje, lud bywa rozproszony; ale kto strzeże zakonu, błogosławiony jest.</li>
      <li>Sługa nie bywa słowami naprawiony; bo choć rozumie, jednak nie odpowiada.</li>
      <li>Ujrzysz człowieka skwapliwego w sprawach swoich; ale lepsza jest nadzieja o głupim, niż o nim.</li>
      <li>Kto w rozkoszy chowa z dziecióstwa sługę swego, na ostatek będzie chciał być za syna.</li>
      <li>Człowiek gniewliwy wszczyna zwadę, a pierzchliwy wiele grzeszy.</li>
      <li>Pycha człowiecza poniża go; ale pokorny w duchu sławy dostępuje.</li>
      <li>Kto spółkuje ze złodziejem, ma w nienawiści duszę swoję; także też kto przeklęstwa słyszy, a nie objawia go.</li>
      <li>Strach człowieczy stawia sobie sidło; ale kto ma nadzieję w Panu, wywyższony będzie.</li>
      <li>Wiele tych, co szukają twarzy panów; aleć od Pana jest sąd każdego.</li>
      <li>Sprawiedliwym jest mąż niezbożny obrzydliwością; a zasię kto w uprzejmości chodzi, jest niezbożnym obrzydliwością.</li>
    </ol>
  </li>
  <li>
    <ol>
      <li>Te są słowa Agóra, syna Jakiego, i zebranie mów tegoż męża do Ityjela, do Ityjela i Uchala.</li>
      <li>Zaistem jest głupszy nad innych, a rozumu człowieczego nie mam.</li>
      <li>I nie nauczyłem się mądrości, a umiejętności świętych nie umiem.</li>
      <li>Któż wstąpił na niebo, i zasię zstąpił? któż zgromadził wiatr do garści swych? Któż zagarnął wody do szaty swej? któż utwierdził wszystkie kończyny ziemi? Cóż za imię jego? i co za imię syna jego? Wieszże?</li>
      <li>Wszelka mowa Boża jest czysta; on jest tarczą tym, którzy ufają w nim.</li>
      <li>Nie przydawaj do słów jego, aby cię nie karał, a byłbyś znaleziony w kłamstwie.</li>
      <li>Dwóch rzecz żądam od ciebie, nie odmawiajże mi pierwej niż umrę.</li>
      <li>Marność i słowo kłamliwe oddal odemnie; ubóstwa i bogactwa nie dawaj mi; żyw mię tylko pokarmem według potrzeby mojej;</li>
      <li>Abym snać nasyconym będąc nie zaprzał się ciebie, i nie rzekł: Któż jest Pan? Albo zubożawszy żebym nie kradł, i nie brał nadaremno imienia Boga mego.</li>
      <li>Nie podwodź na sługę przed Panem jego, być snać nie złorzeczył, a ty abyś nie zgrzeszył.</li>
      <li>Jest rodzaj, który ojcu swemu złorzeczy, a matce swojej nie błogosławi.</li>
      <li>Jest rodzaj, który się zda sobie być czystym, choć od plugastwa swego nie jest omyty.</li>
      <li>Jest rodzaj, którego są wyniosłe oczy, i powieki jego wywyższone są.</li>
      <li>Jest rodzaj, którego zęby są jako miecze, a trzonowe zęby jego jako noże na pożarcie ubogich na ziemi, a nędzników między ludźmi.</li>
      <li>Pijawka ma dwie córki, które mówią: Przynieś, przynieś.Trzy rzeczy są, które nie bywają nasycone, owszem cztery, które nie mówią: Dosyć.</li>
      <li>Grób, i żywot niepłodny, ziemia też nie bywa nasycona wodą, a ogieó nie mówi: Dosyć.</li>
      <li>Oko, które się naśmiewa z ojca, i wzgardza posłuszeństwem macierzyńskiem, wykłują kruki u potoków, i orlęta je wyjedzą.</li>
      <li>Te trzy rzeczy są ukryte przedemną, owszem cztery, których nie wiem:</li>
      <li>Drogi orlej na powietrzu, drogi wężowej na skale, drogi okrętowej w pośród morza, i drogi mężowej z panną.</li>
      <li>Takać jest droga niewiasty cudzołożącej: je, a uciera usta swoje, i mówi: Nie popełniłam złego uczynku.</li>
      <li>Dla trzech rzeczy porusza się ziemia, owszem dla czterech, których znieść nie może:</li>
      <li>Dla sługi, kiedy panuje, i dla głupiego, kiedy się nasyci chleba;</li>
      <li>Dla przemierzłej niewiasty, kiedy za mąż idzie, i dla dziewki, kiedy dziedziczy po pani swojej.</li>
      <li>Teć są cztery rzeczy najmniejsze na ziemi, wszakże są mędrsze nad mędrców:</li>
      <li>Mrówki, huf słaby, które sobie jednak w lecie gotują pokarm swój;</li>
      <li>Króliki, twór słaby, którzy jednak budują w skale dom swój;</li>
      <li>Szaraócze króla nie mają, a wszakże wszystkie hufami wychodzą;</li>
      <li>Pająk rękoma robi, a bywa w pałacach królewskich.</li>
      <li>Te trzy rzeczy są, które wspaniale chodzą, owszem cztery, które zmężyle chodzą:</li>
      <li>Lew najmocniejszy między zwierzętami, który przed nikim nie ustępuje:</li>
      <li>Koó na biodrach przepasany, i kozieł, i król, przeciw któremu żaden nie powstaje.</li>
      <li>Jeźliś głupio uczynił, gdyś się wynosił, albo jeźliś źle myślił, połóżże rękę na usta.</li>
      <li>Kto tłucze śmietanę, wybija masło; a kto bardzo nos wyciera, wyciska krew; tak kto wzbudza gniew, wszczyna zwadę.</li>
    </ol>
  </li>
  <li>
    <ol>
      <li>Te są słowa Lemuela króla, i zebranie mów, któremi go ćwiczyła matka jego.</li>
      <li>Cóż rzekę, synu mój? cóż rzekę, synu żywota mego? i cóż rzekę, synu ślubów moich?</li>
      <li>Nie dawaj niewiastom siły twojej, ani dróg twoich tym, którzy do zginienia królów przywodzą.</li>
      <li>Nie królom, o Lemuelu! nie królom należy pić wino, a nie panom bawić się napojem mocnym;</li>
      <li>By snać pijąc nie zapomniał na ustawy, a nie odmienił spraw wszystkich ludzi uciśnionych.</li>
      <li>Dajcie napój mocny ginącemu, a wino tym, którzy są ducha sfrasowanego.</li>
      <li>Niech się napije, a zapomni ubóstwa swego, a na utrapienie swoje niech więcej nie wspomni.</li>
      <li>Otwórz usta swe za niemym w sprawie wszystkich osądzonych na śmierć.</li>
      <li>Otwórz usta swe, sądź sprawiedliwie, a podejmij się sprawy ubogiego i nędznego.</li>
      <li>Któż znajdzie niewiastę stateczną, gdyż nad perły daleko większa jest cena jej?</li>
      <li>Serce męża jej ufa jej, a na korzyściach schodzić mu nie będzie.</li>
      <li>Dobrze mu czyni, a nie źle, po wszystkie dni żywota swego.</li>
      <li>Szuka wełny i lnu, a pracuje ochotnie rękami swemi.</li>
      <li>Podobna jest okrętom kupieckim; z daleka przywodzi żywność swoję.</li>
      <li>I wstaje bardzo rano, a daje pokarm czeladzi swej, a obrok słuszny dziewkom swym.</li>
      <li>Obmyśla rolę, i ujmuje ją; z zarobku rąk swoich szczepi winnice.</li>
      <li>Przepasuje mocą biodra swe, a posila ramiona swoje.</li>
      <li>Doświadcza, że jest dobra skrzętność jej, a nie gaśnie w nocy pochodnia jej.</li>
      <li>Ręce swoje obraca do kądzieli, a palcami swemi trzyma wrzeciono.</li>
      <li>Rękę swą otwiera ubogiemu, a ręce swoje wyciąga ku nędznemu.</li>
      <li>Nie boi się o czeladź swoję czasu śniegu; albowiem wszystka czeladź jej obłoczy się w szatę dwoistą.</li>
      <li>Kobierce sobie robi; płótno subtelne i szarłat jest odzieniem jej.</li>
      <li>Znaczny jest w bramach mąż jej, gdy siedzi między starszymi ziemi.</li>
      <li>Płótno robi, i sprzedaje, także pasy sprzedaje kupcowi.</li>
      <li>Moc i przystojność jest odzieniem jej; nie frasuje się o czasy przyszłe.</li>
      <li>Mądrze otwiera usta swe, a nauka miłosierdzia jest na języku jej.</li>
      <li>Dogląda rządu w domu swym, a chleba próżnując nie je.</li>
      <li>Powstawszy synowie jej błogosławią jej; także i mąż jej chwali ją,</li>
      <li>Mówiąc: Wiele niewiast grzecznie sobie poczynały; ale je ty przechodzisz wszystkie.</li>
      <li>Omylna jest wdzięczność, i marna piękność; ale niewiasta, która się Pana boi, ta pochwały godna.</li>
      <li>Dajcie jej z owocu ręku jej, a niechaj ją chwalą w bramach uczynki jej.</li>
    </ol>
  </li>
</ol>