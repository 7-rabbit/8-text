<ol>
  <li>
    <ol>
      <li>Paweł, Apostoł Jezusa Chrystusa podług rozrządzenia Boga, zbawiciela naszego, i Pana Jezusa Chrystusa, który jest nadzieja nasza,</li>
      <li>Tymoteuszowi, własnemu synowi w wierze, niech będzie łaska, miłosierdzie, pokój od Boga, Ojca naszego, i Chrystusa Jezusa, Pana naszego.</li>
      <li>Jakom cię prosił, abyś został w Efezie, gdym szedł do Macedonii, patrzże, abyś rozkazał niektórym, żeby inaczej nie uczyli.</li>
      <li>I nie bawili się baśniami i wywodami nieskończonemi rodzaju, które więcej sporów przynoszą, niż zbudowania Bożego, które w wierze zależy.</li>
      <li>Lecz koniec przykazania jest miłość z czystego serca i z sumienia dobrego, i z wiary nieobłudnej.</li>
      <li>Czego niektórzy jako celu uchybiwszy, obrócili się ku próżnomówności.</li>
      <li>Chcąc być nauczycielami zakonu, nie rozumieją ani tego, co mówią, ani co za pewne twierdzą.</li>
      <li>A wiemy, że dobry jest zakon, jeźliby go kto przystojnie używał,</li>
      <li>Wiedząc to, że sprawiedliwemu nie jest zakon postanowiony, ale niesprawiedliwym i niepoddanym, niepobożnym i grzesznikom, złośliwym i nieczystym, ojcomordercom i matkomordercom, mężobójcom,</li>
      <li>Wszetecznikom, samcołożnikom, ludokradcom, kłamcom, krzywoprzysiężcom, i jeźli co innego jest przeciwnego zdrowej nauce.</li>
      <li>Według chwalebnej Ewangielii błogosławionego Boga, która mi jest zwierzona.</li>
      <li>Przetoż dziękuję temu, który mię umocnił, Chrystusowi Jezusowi, Panu naszemu, iż mię za wiernego osądził, na usługiwanie postanowiwszy mię.</li>
      <li>Którym pierwej był bluźniercą i prześladowcą, i gwałtownikiem; alem miłosierdzia dostąpił, bom to z niewiadomości czynił, będąc w niewierze.</li>
      <li>Lecz nader obfitowała łaska Pana naszego z wiarą i z miłością, która jest w Chrystusie Jezusie.</li>
      <li>Wierna jest ta mowa i wszelkiego przyjęcia godna, iż Chrystus Jezus przyszedł na świat, aby grzeszników zbawił, z których jam jest pierwszy.</li>
      <li>Alem dlatego miłosierdzia dostąpił, aby na mnie pierwszym okazał Jezus Chrystus wszelką cierpliwość na przykład tym, którzy weó uwierzyć mają ku żywotowi wiecznemu.</li>
      <li>Przetoż królowi wieków nieśmiertelnemu, niewidzialnemu samemu mądremu Bogu, niech będzie cześć i chwała na wieki wieków. Amen.</li>
      <li>Toć rozkazanie zalecam, synu Tymoteuszu! abyś według proroctw, które uprzedziły o tobie, bojował w nich on dobry bój,</li>
      <li>Mając wiarę i dobre sumienie, które niektórzy odrzuciwszy, szkodę podjęli w wierze;</li>
      <li>Z których jest Hymeneusz i Aleksander, którychem oddał szatanowi, aby pokarani będąc, nauczyli się nie bluźnić.</li>
    </ol>
  </li>
  <li>
    <ol>
      <li>Napominam tedy, aby przed wszystkiemi rzeczami czynione były prośby, modlitwy, przyczyny i dziękowania za wszystkich ludzi;</li>
      <li>Za królów i za wszystkich w przełożeństwie będących, abyśmy cichy i spokojny żywot wiedli we wszelkiej pobożności i uczciwości.</li>
      <li>Albowiem to jest rzecz dobra i przyjemna przed Bogiem, zbawicielem naszym,</li>
      <li>Który chce, aby wszyscy ludzie byli zbawieni i ku znajomości prawdy przyszli.</li>
      <li>Boć jeden jest Bóg, jeden także pośrednik między Bogiem i ludźmi, człowiek Chrystus Jezus.</li>
      <li>Który dał samego siebie na okup za wszystkich, co jest świadectwem czasów jego.</li>
      <li>Na com ja jest postanowiony za kaznodzieję i Apostoła, (prawdę mówię w Chrystusie, nie kłamię), za nauczyciela pogan w wierze i w prawdzie.</li>
      <li>Chcę tedy, aby się mężowie modlili na każdem miejscu, podnosząc czyste ręce bez gniewu i bez poswarku.</li>
      <li>Także i niewiasty, aby się ubiorem przystojnym ze wstydem i skromnością zdobiły, nie z trefionemi włosami, albo złotem, albo perłami, albo szatami kosztownemi,</li>
      <li>Ale (jako przystoi niewiastom, które się ozywają do pobożności), dobremi uczynkami.</li>
      <li>Niewiasta niech się uczy w milczeniu ze wszelkiem poddaństwem.</li>
      <li>Bo niewieście nie pozwalam uczyć, ani władzy mieć nad mężem, ale aby była w milczeniu.</li>
      <li>Bo Adam pierwszy stworzony jest, potem Ewa.</li>
      <li>I Adam nie był zwiedziony, ale niewiasta zwiedziona będąc, przestępstwa przyczyną była.</li>
      <li>Lecz zbawiona będzie przez rodzenie dziatek, jeźliby zostały w wierze i w miłości, i w świętobliwości z miernością.</li>
    </ol>
  </li>
  <li>
    <ol>
      <li>Wierna jest ta mowa: Jeźli kto biskupstwa żąda, dobrej pracy żąda.</li>
      <li>Ale biskup ma być nienaganiony, mąż jednej żony, czuły, trzeźwy, poważny, gościnny, ku nauczaniu sposobny;</li>
      <li>Nie pijanica wina, nie bitny, nie sprośnego zysku chciwy, ale słuszność miłujący, nieswarliwy, niełakomy;</li>
      <li>Który by dom swój dobrze rządził, który by dziatki miał w posłuszeństwie ze wszelaką uczciwością;</li>
      <li>(Bo jeźliby kto nie umiał swego własnego domu rządzić, jakoż pieczę będzie miał o kościele Bożym?)</li>
      <li>Nie nowotny, aby będąc nadęty, nie wpadł w sąd potwarcy.</li>
      <li>Musi też mieć świadectwo dobre od obcych, aby nie wpadł w haóbę i w sidło potwarcy.</li>
      <li>Dyjakonowie także mają być poważni, nie dwoistego słowa, nie pijanicy wielu wina, nie chciwi sprośnego zysku,</li>
      <li>Mający tajemnicę wiary w czystem sumieniu.</li>
      <li>A ci też niech będą pierwej doświadczeni, zatem niech służą, jeźli są bez nagany;</li>
      <li>Żony także niech mają poważne, nie potwarliwe, trzeźwe, wierne we wszystkiem.</li>
      <li>Dyjakonowie niech będą mężami jednej żony, którzy by dziatki dobrze rządzili i własne domy.</li>
      <li>Albowiem którzy by dobrze służyli, stopieó sobie dobry zjednają i wielkie bezpieczeństwo w wierze, która jest w Chrystusie Jezusie.</li>
      <li>Toć tobie piszę, mając nadzieję, że w rychle przyjdę do ciebie;</li>
      <li>A jeźlibym omieszkał, abyś wiedział, jako się masz w domu Bożym sprawować, który jest kościołem Boga żywego, filarem i utwierdzeniem prawdy.</li>
      <li>A zaprawdę wielka jest tajemnica pobożności, że Bóg objawiony jest w ciele, usprawiedliwiony jest w duchu, widziany jest od Aniołów, kazany jest poganom, uwierzono mu na świecie, wzięty jest w górę do chwały.</li>
    </ol>
  </li>
  <li>
    <ol>
      <li>A Duch jawnie mówi, iż w ostateczne czasy odstaną niektórzy od wiary, słuchając duchów zwodzących i nauk dyjabelskich,</li>
      <li>W obłudzie kłamstwo mówiących i piętnowane mających sumienie swoje,</li>
      <li>Zabraniających wstępować w małżeństwo, rozkazujących wstrzymywać się od pokarmów, które Bóg stworzył ku przyjmowaniu z dziękowaniem wiernym i tym, którzy poznali prawdę.</li>
      <li>Bo wszelkie stworzenie Boże dobre jest, a nic nie ma być odrzuconem, co z dziękowaniem bywa przyjmowane;</li>
      <li>Albowiem poświęcone bywa przez słowo Boże i przez modlitwę.</li>
      <li>To przekładając braciom, będziesz dobrym sługą Chrystusa Jezusa, wychowanym w słowach wiary i nauki dobrej, którejś naśladował.</li>
      <li>A świeckich i babich baśni chroó się; ale się ćwicz w pobożności.</li>
      <li>Albowiem cielesne ćwiczenie mało jest pożyteczne; lecz pobożność do wszystkiego jest pożyteczna, mając obietnicę żywota teraźniejszego i przyszłego.</li>
      <li>Wierna to jest mowa i wszelkiego przyjęcia godna.</li>
      <li>Albowiem przeto też pracujemy i lżeni bywamy, że nadzieję mamy w Bogu żywym, który jest zbawicielem wszystkich ludzi, a najwięcej wiernych.</li>
      <li>To przykazuj i tego nauczaj.</li>
      <li>Żaden młodością twoją niech nie gardzi; ale bądź przykładem wiernych w mowie, w obcowaniu, w miłości, w duchu, w wierze, w czystości.</li>
      <li>Póki nie przyjdę, pilnuj czytania, napominania i nauki.</li>
      <li>Nie zaniedbywaj daru Bożego, który w tobie jest, któryć dany jest przez prorokowanie z włożeniem rąk starszych.</li>
      <li>O tem rozmyślaj, tem się zabawiaj, aby postępek twój jawny był wszystkim.</li>
      <li>Pilnuj samego siebie i nauczania, trwaj w tych rzeczach; bo to czyniąc, i samego siebie zbawisz, i tych, którzy cię słuchają.</li>
    </ol>
  </li>
  <li>
    <ol>
      <li>Starszemu nie łaj, ale jako ojca napominaj, młodszych jako braci,</li>
      <li>Starsze niewiasty jako matki, młodsze jako siostry, ze wszelaką czystością.</li>
      <li>Wdowy miej w uczciwości, które prawdziwie są wdowami.</li>
      <li>A jeźli która wdowa dzieci albo wnuczęta ma, niech się uczą pierwej przeciwko domowi własnemu być pobożnemi i wzajem oddawać rodzicom; albowiem to jest rzecz chwalebna i przyjemna przed obliczem Bożem.</li>
      <li>A która jest prawdziwie wdowa i osierociała, ma nadzieję w Bogu i trwa w prośbach i w modlitwach w nocy i we dnie.</li>
      <li>Ale która w rozkoszach żyje, ta żyjąc umarłą jest.</li>
      <li>To tedy rozkazuj, żeby były nienaganione.</li>
      <li>A jeźli kto o swoich, a najwięcej o domowych starania nie ma, wiary się zaprzał i gorszy jest niż niewierny.</li>
      <li>Wdowa niech będzie obrana, która by nie miała mniej niż sześćdziesiąt lat, która była żoną jednego męża,</li>
      <li>Mająca świadectwo w dobrych uczynkach, jeźli dzieci wychowała, jeźli gości przyjmowała, jeźli świętych nogi umywała, jeźli utrapionych wspomagała, jeźli każdego uczynku dobrego naśladowała.</li>
      <li>Wdów zasię młodszych chroó się; bo gdyby się zbestwiły przeciw Chrystusowi, chcą za mąż iść,</li>
      <li>Mając osądzenie, iż pierwszą wiarę odrzuciły;</li>
      <li>Owszem też próżnując uczą się chodzić od domu do domu; a nie tylko są próżnujące, ale też świegotliwe, niepotrzebnemi rzeczami się bawiące, mówiąc, co nie przystoi.</li>
      <li>Chcę tedy, aby młodsze szły za mąż, dzieci rodziły, gospodyniami były; przeciwnikowi żadnej przyczyny nie dawały ku obmowisku;</li>
      <li>Albowiem się już niektóre obróciły za szatanem.</li>
      <li>Przetoż, jeźli który wierny albo która wierna ma wdowy, niechże je opatruje, a niech zbór nie będzie obciążony, aby tym, które są prawdziwie wdowami, starczyło.</li>
      <li>Starsi, którzy się w przełożeństwie dobrze sprawują, niech będą mieni za godnych dwojakiej czci, a zwłaszcza ci, którzy pracują w słowie i w nauce.</li>
      <li>Albowiem Pismo mówi: Wołowi młócącemu nie zawiążesz gęby; i: Godzien jest robotnik zapłaty swojej.</li>
      <li>Przeciwko starszemu nie przyjmuj skargi, chyba za dwoma albo trzema świadkami.</li>
      <li>A tych, którzy grzeszą, strofuj przed wszystkimi, aby i drudzy bojaźó mieli.</li>
      <li>Oświadczam się przed Bogiem i Panem Jezusem Chrystusem, i przed Anioły wybranymi, abyś tych rzeczy przestrzegał, w osobach nie brakując, nic nie czyniąc z przychylności.</li>
      <li>Rąk z prędka na nikogo nie wkładaj, ani bądź uczestnikiem cudzych grzechów: samego siebie czystym zachowaj.</li>
      <li>Samej wody więcej nie pijaj, ale używaj po trosze wina dla żołądka twego i częstych chorób twoich.</li>
      <li>Grzechy niektórych ludzi przedtem są jawne i uprzedzają na sąd, a za niektórymi idą pozad.</li>
      <li>Także też dobre uczynki przedtem są jawne; ale które są insze, utaić się nie mogą.</li>
    </ol>
  </li>
  <li>
    <ol>
      <li>Którzykolwiek słudzy są pod jarzmem, niech rozumieją panów swych godnych być wszelakiej czci, aby imię Boże i nauka nie była bluźniona.</li>
      <li>A którzy mają panów wiernych, niech nimi nie gardzą, dlatego iż są braćmi, ale tem raczej niech służą, iż są wierni i mili, dobrodziejstwa Bożego uczestnicy. Tego nauczaj i do tego upominaj.</li>
      <li>Jeźli kto inaczej uczy, a nie przystępuje do zdrowych mów Pana naszego, Jezusa Chrystusa, i do tej nauki, która jest według pobożności,</li>
      <li>Taki nadęty jest i nic nie umie, ale szaleje około gadek i sporów o słowa, z których pochodzi zazdrość, swar, złorzeczenia, złe podejrzenia,</li>
      <li>Przewrotne ćwiczenia ludzi umysłu skażonego i którzy pozbawieni są prawdy, którzy rozumieją, że pobożność jest zyskiem cielesnym; odstąpże od takich.</li>
      <li>A jestci wielki zysk pobożność z przestawaniem na swem;</li>
      <li>Albowiem niceśmy nie przynieśli na ten świat, bez pochyby że też wynieść nic nie możemy;</li>
      <li>Ale mając żywność i odzienie, na tem przestawać mamy.</li>
      <li>Bo którzy chcą bogatymi być, wpadają w pokuszenie i w sidło, i w wiele głupich i szkodliwych pożądliwości, które pogrążają ludzi na zatracenie i zginienie.</li>
      <li>Albowiem korzeń wszystkiego złego jest miłość pieniędzy, których niektórzy pragnąc, pobłądzili od wiary i poprzebijali się wieloma boleściami.</li>
      <li>Ale ty, człowiecze Boży! chroó się takich rzeczy, a naśladuj sprawiedliwości, pobożności, wiary, miłości, cierpliwości, cichości.</li>
      <li>Bojuj on dobry bój wiary, chwyć się żywota wiecznego, do któregoś też powołany, i wyznałeś dobre wyznanie przed wieloma świadkami.</li>
      <li>Rozkazuję ci przed Bogiem, który wszystko ożywia i przed Chrystusem Jezusem, który oświadczył przed Ponckim Piłatem dobre wyznanie,</li>
      <li>Abyś zachował to przykazanie, będąc bez zmazy, bez nagany, aż do objawienia Pana naszego, Jezusa Chrystusa,</li>
      <li>Które czasów swoich okaże on błogosławiony i sam możny król królujących i Pan panujących;</li>
      <li>Który sam ma nieśmiertelność i mieszka w światłości nieprzystępnej, którego nie widział żaden z ludzi, ani widzieć może; któremu niech będzie cześć i moc wieczna. Amen.</li>
      <li>Bogaczom w tym teraźniejszym wieku rozkaż, aby nie byli wysokomyślnymi, ani nadziei pokładali w bogactwie niepewnem, ale w Bogu żywym, który nam wszystkiego obficie ku używaniu dodaje:</li>
      <li>Aby innym dobrze czynili, w uczynki dobre bogatymi byli, radzi dawali, a radzi udzielali,</li>
      <li>Skarbiąc sami sobie grunt dobry na przyszły czas, aby otrzymali żywot wieczny.</li>
      <li>O Tymoteuszu! strzeż tego, czegoć się powierzono, a brzydź się świecką próżnomównością i sprzeczaniem około fałszywie nazwanej umiejętności,</li>
      <li>Którą się niektórzy szczycąc z strony wiary, celu uchybili. Łaska niech będzie z tobą. Amen.</li>
    </ol>
  </li>
</ol>