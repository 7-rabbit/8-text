<ol dir="rtl">
  <li>
    <ol>
      <li>פולוס וסלונוס וטימותיוס אל קהלת התסלוניקים באלהים אבינו ובאדנינו ישוע המשיח׃</li>
      <li>חסד לכם ושלום מאת אלהים אבינו ואדנינו ישוע המשיח׃</li>
      <li>חיבים אנחנו להודות בכל עת לאלהים עליכם אחי כראוי כי אמונתכם גדלה מאד ורבה אהבת כלכם איש לרעהו׃</li>
      <li>עד כי נתהלל בכם אף אנחנו בקהלות אלהים על סבלנותכם ועל אמונתכם בכל הרדיפות ובכל הלחץ אשר סבלתם׃</li>
      <li>לאות צדקת משפט אלהים למען תמצאו ראוים למלכות האלהים אשר בעבורה גם תענו׃</li>
      <li>באשר צדיק האלהים לגמל לחץ ללחציכם׃</li>
      <li>ולכם הנלחצים רוחה אתנו יחד בהגלות האדון ישוע מן השמים עם מלאכי עזו׃</li>
      <li>באש להבה להשיב נקם לאשר לא ידעו את האלהים ולא שמעו לבשורת אדנינו ישוע המשיח׃</li>
      <li>אשר ישאו משפט אבדן עולם מאת פני האדון ומהדר גאונו׃</li>
      <li>בבאו ביום ההוא להכבד בקדשיו ולהתפלא בכל המאמינים כי האמנתם לעדותנו אליכם׃</li>
      <li>לכן גם נתפלל בעדכם בכל עת אשר יתן אתכם אלהינו ראוים אל אשר אתם מקראים וימלא בעז כל חפצכם בטוב וכל מעשה אמונתכם׃</li>
      <li>למען יכבד בכם שם ישוע אדנינו ואתם תכבדו בו על פי חסד אלהינו ואדנינו ישוע המשיח׃</li>
    </ol>
  </li>
  <li>
    <ol>
      <li>והננו מבקשים מכם אחי על אדות ביאת אדנינו ישוע המשיח ואסיפתנו אליו׃</li>
      <li>אשר לא תטרף דעתכם פתאם ואשר לא תבהלו לא ברוח ולא בדבור ולא באגרת כמו שלוחה מאתנו כאלו הגיע יום המשיח׃</li>
      <li>אל יתעה אתכם איש בשום אופן כי לא יבא בטרם יהיה בראשונה המרד ונגלה איש החטאה בן האבדון׃</li>
      <li>המתקומם והמתרומם על כל הנקרא אל או עבודה עד כי גם ישב בהיכל האלהים כאלהים ומראה את עצמו כי אלהים הוא׃</li>
      <li>הלא תזכרו כי בעוד היותי אתכם דברתי אלה אליכם׃</li>
      <li>ועתה ידעתם מה שימנעהו מלהגלות בעתו׃</li>
      <li>כי סוד הרשע כבר החל לפעל רק שיוסר מתוך המנע עד כה׃</li>
      <li>ואז יגלה הרשע אשר ימיתנו האדון ברוח שפתיו וישביתנו בהופעת ביאתו׃</li>
      <li>את אשר יבוא כחזקת השטן ברב כח ובאתות ובמופתי שקר׃</li>
      <li>ובכל מרמת און באבדים תחת אשר לא קבלו את אהבת האמת להושע׃</li>
      <li>ובעבור זאת ישלח להם האלהים מדוחי שוא להאמין בשקר׃</li>
      <li>למען ידונו בל אשר לא האמינו באמת כי אם רצו בעולה׃</li>
      <li>אבל אנחנו חיבים להודות לאלהים בכל עת בעבורכם אחי חביבי האדון אשר האלהים בחר בכם מראשית לישועה בקדוש הרוח ובאמונת האמת׃</li>
      <li>לזאת קרא אתכם בבשורתנו לנחלת כבוד אדנינו ישוע המשיח׃</li>
      <li>לכן אחי עמדו והחזיקו בקבלות אשר למדתם אם בדברנו אם באגרתנו׃</li>
      <li>והוא אדנינו ישוע המשיח ואלהינו אבינו אשר אהב אתנו ויתן לנו בחסדו נחמת עולם ותקוה טובה׃</li>
      <li>הוא ינחם את לבבכם ויכונן אתכם בכל דבר ומעשה טוב׃</li>
    </ol>
  </li>
  <li>
    <ol>
      <li>ועוד אחי התפללו בעדנו אשר ירוץ דבר יהוה ויכבד כמו גם בקרבכם׃</li>
      <li>ואשר ננצל מן האנשים התעים והרעים כי לא לכל אדם האמונה׃</li>
      <li>אבל נאמן הוא האדון אשר יחזק אתכם וישמרכם מן הרע׃</li>
      <li>ואנחנו בטוחים עליכם באדנינו כי תעשו וגם תוסיפו לעשות את אשר נצוה׃</li>
      <li>והאדון הוא יישר את לבבכם לאהבת האלהים ולסבלנות המשיח׃</li>
      <li>והננו מצוים אתכם אחים בשם אדנינו ישוע המשיח אשר תבדלו מכל אח מעקש דרכיו ואיננו מתהלך על פי הקבלה אשר קבל מאתנו׃</li>
      <li>הלא ידעתם אף אתם איך עליכם להתהלך כמנו כי לא נהגנו דרך מעות בתוככם׃</li>
      <li>גם לא אכלנו לחם איש חנם כי ביגיעה ותלאה לילה ויומם היינו עמלים לבלתי היות לאיש מכם למשא׃</li>
      <li>לא בעבור שאין לנו הרשות לזאת כי אם לתת אתנו לכם למופת ללכת בעקבותינו׃</li>
      <li>כי גם בהיותנו אצלכם צוינו אתכם לאמר מי שלא ירצה לעבד גם אכול לא יאכל׃</li>
      <li>כי שמענו שיש בכם אנשים המעקשים את דרכיהם ואינם עבדים מאומה ומבלים ימיהם בהבלים׃</li>
      <li>ואנשים כאלה נצוה אותם ונבקש מהם באדנינו ישוע המשיח לעבד בנחת למען יאכלו את לחמם׃</li>
      <li>ואתם אחי אל תלאו בעשות הטוב׃</li>
      <li>ואם לא ישמע איש אל דברנו באגרת הזאת אתו תרשמו לכם ואל תתערבו עמו למען יבוש׃</li>
      <li>אך לא כאיב תחשבהו כי אם תוכיחהו כאח׃</li>
      <li>והוא אדון השלום הוא יתן לכם את השלום תמיד ובכל פנים׃</li>
      <li>יהי האדון עם כלכם׃</li>
      <li>ת השלום מידי אני פולוס והיא האות בכל האגרות כן אנכי כתב׃ [ (II Thessalonians 3:19) חסד ישוע המשיח אדנינו עם כלכם אמן׃ ]</li>
    </ol>
  </li>
</ol>
