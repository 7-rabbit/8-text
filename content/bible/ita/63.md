<ol>
  <li>
    <ol>
      <li>Io, il presbitero, alla Signora eletta e ai suoi figli che amo nella verità, e non io soltanto, ma tutti quelli che hanno conosciuto la verità</li>
      <li>a causa della verità che dimora in noi e dimorerà con noi in eterno</li>
      <li>grazia, misericordia e pace siano con noi da parte di Dio Padre e da parte di Gesù Cristo, Figlio del Padre, nella verità e nell'amore</li>
      <li>Mi sono molto rallegrato di aver trovato alcuni tuoi figli che camminano nella verità, secondo il comandamento che abbiamo ricevuto dal Padre</li>
      <li>E ora prego te, Signora, non per darti un comandamento nuovo, ma quello che abbiamo avuto fin dal principio, che ci amiamo gli uni gli altri</li>
      <li>E in questo sta l'amore: nel camminare secondo i suoi comandamenti. Questo è il comandamento che avete appreso fin dal principio; camminate in esso</li>
      <li>Poiché molti sono i seduttori che sono apparsi nel mondo, i quali non riconoscono Gesù venuto nella carne. Ecco il seduttore e l'anticristo</li>
      <li>Fate attenzione a voi stessi, perché non abbiate a perdere quello che avete conseguito, ma possiate ricevere una ricompensa piena</li>
      <li>Chi va oltre e non si attiene alla dottrina del Cristo, non possiede Dio. Chi si attiene alla dottrina, possiede il Padre e il Figlio</li>
      <li>Se qualcuno viene a voi e non porta questo insegnamento, non ricevetelo in casa e non salutatelo</li>
      <li>poiché chi lo saluta partecipa alle sue opere perverse</li>
      <li>Molte cose avrei da scrivervi, ma non ho voluto farlo per mezzo di carta e di inchiostro; ho speranza di venire da voi e di poter parlare a viva voce, perché la nostra gioia sia piena</li>
      <li>Ti salutano i figli della eletta tua sorella</li>
    </ol>
  </li>
</ol>