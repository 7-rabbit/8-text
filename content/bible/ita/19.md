<ol>
  <li>
    <ol>
      <li>Beato l'uomo che non segue il consiglio degli empi, non indugia nella via dei peccatori e non siede in compagnia degli stolti</li>
      <li>ma si compiace della legge del Signore, la sua legge medita giorno e notte</li>
      <li>Sarà come albero piantato lungo corsi d'acqua, che darà frutto a suo tempo e le sue foglie non cadranno mai; riusciranno tutte le sue opere</li>
      <li>Non così, non così gli empi: ma come pula che il vento disperde</li>
      <li>perciò non reggeranno gli empi nel giudizio, né i peccatori nell'assemblea dei giusti</li>
      <li>Il Signore veglia sul cammino dei giusti, ma la via degli empi andrà in rovina</li>
    </ol>
  </li>
  <li>
    <ol>
      <li>Perché le genti congiurano perché invano cospirano i popoli</li>
      <li>Insorgono i re della terra e i principi congiurano insieme contro il Signore e contro il suo Messia</li>
      <li>«Spezziamo le loro catene, gettiamo via i loro legami»</li>
      <li>Se ne ride chi abita i cieli, li schernisce dall'alto il Signore</li>
      <li>Egli parla loro con ira, li spaventa nel suo sdegno</li>
      <li>«Io l'ho costituito mio sovrano sul Sion mio santo monte»</li>
      <li>Annunzierò il decreto del Signore. Egli mi ha detto: «Tu sei mio figlio, io oggi ti ho generato</li>
      <li>Chiedi a me, ti darò in possesso le genti e in dominio i confini della terra</li>
      <li>Le spezzerai con scettro di ferro, come vasi di argilla le frantumerai»</li>
      <li>E ora, sovrani, siate saggi istruitevi, giudici della terra</li>
      <li>servite Dio con timore e con tremore esultate</li>
      <li>che non si sdegni e voi perdiate la via. Improvvisa divampa la sua ira. Beato chi in lui si rifugia</li>
    </ol>
  </li>
  <li>
    <ol>
      <li>Salmo di Davide quando fuggiva il figlio Assalonne</li>
      <li>Signore, quanti sono i miei oppressori! Molti contro di me insorgono</li>
      <li>Molti di me vanno dicendo: «Neppure Dio lo salva!»</li>
      <li>Ma tu, Signore, sei mia difesa, tu sei mia gloria e sollevi il mio capo</li>
      <li>Al Signore innalzo la mia voce e mi risponde dal suo monte santo</li>
      <li>Io mi corico e mi addormento, mi sveglio perché il Signore mi sostiene</li>
      <li>Non temo la moltitudine di genti che contro di me si accampano</li>
      <li>Sorgi, Signore, salvami, Dio mio. hai spezzato i denti ai peccatori</li>
      <li>Del Signore è la salvezza: sul tuo popolo la tua benedizione</li>
    </ol>
  </li>
  <li>
    <ol>
      <li>Al maestro del coro. Per strumenti a corda. Salmo. Di Davide</li>
      <li>Quando ti invoco, rispondimi, Dio, mia giustizia: dalle angosce mi hai liberato; pietà di me, ascolta la mia preghiera</li>
      <li>Fino a quando, o uomini, sarete duri di cuore? Perché amate cose vane e cercate la menzogna</li>
      <li>Sappiate che il Signore fa prodigi per il suo fedele: il Signore mi ascolta quando lo invoco</li>
      <li>Tremate e non peccate, sul vostro giaciglio riflettete e placatevi</li>
      <li>Offrite sacrifici di giustizia e confidate nel Signore</li>
      <li>Molti dicono: «Chi ci farà vedere il bene?». Risplenda su di noi, Signore, la luce del tuo volto</li>
      <li>Hai messo più gioia nel mio cuore di quando abbondano vino e frumento</li>
      <li>In pace mi corico e subito mi addormento: tu solo, Signore, al sicuro mi fai riposare</li>
    </ol>
  </li>
  <li>
    <ol>
      <li>Al maestro del coro. Per flauti. Salmo. Di Davide</li>
      <li>Porgi l'orecchio, Signore, alle mie parole: intendi il mio lamento</li>
      <li>Ascolta la voce del mio grido, o mio re e mio Dio, perché ti prego, Signore</li>
      <li>Al mattino ascolta la mia voce; fin dal mattino t'invoco e sto in attesa</li>
      <li>Tu non sei un Dio che si compiace del male; presso di te il malvagio non trova dimora</li>
      <li>gli stolti non sostengono il tuo sguardo</li>
      <li>fai perire i bugiardi. Il Signore detesta sanguinari e ingannatori</li>
      <li>Ma io per la tua grande misericordia entrerò nella tua casa; mi prostrerò con timore nel tuo santo tempio</li>
      <li>Signore, guidami con giustizia di fronte ai miei nemici; spianami davanti il tuo cammino</li>
      <li>Non c'è sincerità sulla loro bocca, è pieno di perfidia il loro cuore; la loro gola è un sepolcro aperto, la loro lingua è tutta adulazione</li>
      <li>Condannali, o Dio, soccombano alle loro trame, per tanti loro delitti disperdili, perché a te si sono ribellati</li>
      <li>Gioiscano quanti in te si rifugiano, esultino senza fine. Tu li proteggi e in te si allieteranno quanti amano il tuo nome</li>
      <li>Signore, tu benedici il giusto: come scudo lo copre la tua benevolenza</li>
    </ol>
  </li>
  <li>
    <ol>
      <li>Al maestro del coro. Per strumenti a corda. Sull'ottava. Salmo. Di Davide</li>
      <li>Signore, non punirmi nel tuo sdegno, non castigarmi nel tuo furore</li>
      <li>Pietà di me, Signore: vengo meno; risanami, Signore: tremano le mie ossa</li>
      <li>L'anima mia è tutta sconvolta, ma tu, Signore, fino a quando...</li>
      <li>Volgiti, Signore, a liberarmi, salvami per la tua misericordia</li>
      <li>Nessuno tra i morti ti ricorda. Chi negli inferi canta le tue lodi</li>
      <li>Sono stremato dai lungi lamenti, ogni notte inondo di pianto il mio giaciglio, irroro di lacrime il mio letto</li>
      <li>I miei occhi si consumano nel dolore, invecchio fra tanti miei oppressori</li>
      <li>Via da me voi tutti che fate il male, il Signore ascolta la voce del mio pianto</li>
      <li>Il Signore ascolta la mia supplica, il Signore accoglie la mia preghiera</li>
      <li>Arrossiscano e tremino i miei nemici, confusi, indietreggino all'istante</li>
    </ol>
  </li>
  <li>
    <ol>
      <li>Lamento che Davide rivolse al Signore per le parole di Cus il Beniaminita</li>
      <li>Signore, mio Dio, in te mi rifugio: salvami e liberami da chi mi perseguita</li>
      <li>perché non mi sbrani come un leone, non mi sbrani senza che alcuno mi salvi</li>
      <li>Signore mio Dio, se così ho agito: se c'è iniquità sulle mie mani</li>
      <li>se ho ripagato il mio amico con il male, se a torto ho spogliato i miei avversari</li>
      <li>il nemico m'insegua e mi raggiunga, calpesti a terra la mia vita e trascini nella polvere il mio onore</li>
      <li>Sorgi, Signore, nel tuo sdegno, levati contro il furore dei nemici, alzati per il giudizio che hai stabilito</li>
      <li>L'assemblea dei popoli ti circondi: dall'alto volgiti contro di essa</li>
      <li>Il Signore decide la causa dei popoli: giudicami, Signore, secondo la mia giustizia, secondo la mia innocenza, o Altissimo</li>
      <li>Poni fine al male degli empi; rafforza l'uomo retto, tu che provi mente e cuore, Dio giusto</li>
      <li>La mia difesa è nel Signore, egli salva i retti di cuore</li>
      <li>Dio è giudice giusto, ogni giorno si accende il suo sdegno</li>
      <li>Non torna forse ad affilare la spada, a tendere e puntare il suo arco</li>
      <li>Si prepara strumenti di morte, arroventa le sue frecce</li>
      <li>Ecco, l'empio produce ingiustizia, concepisce malizia, partorisce menzogna</li>
      <li>Egli scava un pozzo profondo e cade nella fossa che ha fatto</li>
      <li>la sua malizia ricade sul suo capo, la sua violenza gli piomba sulla testa</li>
      <li>Loderò il Signore per la sua giustizia e canterò il nome di Dio, l'Altissimo</li>
    </ol>
  </li>
  <li>
    <ol>
      <li>Al maestro di coro. Sul canto: «I Torchi...». Salmo. Di Davide</li>
      <li>O Signore, nostro Dio, quanto è grande il tuo nome su tutta la terra: sopra i cieli si innalza la tua magnificenza</li>
      <li>Con la bocca dei bimbi e dei lattanti affermi la tua potenza contro i tuoi avversari, per ridurre al silenzio nemici e ribelli</li>
      <li>Se guardo il tuo cielo, opera delle tue dita, la luna e le stelle che tu hai fissate</li>
      <li>che cosa è l'uomo perché te ne ricordi e il figlio dell'uomo perché te ne curi</li>
      <li>Eppure l'hai fatto poco meno degli angeli, di gloria e di onore lo hai coronato</li>
      <li>gli hai dato potere sulle opere delle tue mani, tutto hai posto sotto i suoi piedi</li>
      <li>tutti i greggi e gli armenti, tutte le bestie della campagna</li>
      <li>Gli uccelli del cielo e i pesci del mare, che percorrono le vie del mare</li>
      <li>O Signore, nostro Dio, quanto è grande il tuo nome su tutta la terra</li>
    </ol>
  </li>
  <li>
    <ol>
      <li>Al maestro del coro. In sordina. Salmo. Di Davide</li>
      <li>Loderò il Signore con tutto il cuore e annunzierò tutte le tue meraviglie</li>
      <li>Gioisco in te ed esulto, canto inni al tuo nome, o Altissimo</li>
      <li>Mentre i miei nemici retrocedono, davanti a te inciampano e periscono</li>
      <li>perché hai sostenuto il mio diritto e la mia causa; siedi in trono giudice giusto</li>
      <li>Hai minacciato le nazioni, hai sterminato l'empio, il loro nome hai cancellato in eterno, per sempre</li>
      <li>Per sempre sono abbattute le fortezze del nemico, è scomparso il ricordo delle città che hai distrutte</li>
      <li>Ma il Signore sta assiso in eterno; erige per il giudizio il suo trono</li>
      <li>giudicherà il mondo con giustizia, con rettitudine deciderà le cause dei popoli</li>
      <li>Il Signore sarà un riparo per l'oppresso, in tempo di angoscia un rifugio sicuro</li>
      <li>Confidino in te quanti conoscono il tuo nome, perché non abbandoni chi ti cerca, Signore</li>
      <li>Cantate inni al Signore, che abita in Sion, narrate tra i popoli le sue opere</li>
      <li>Vindice del sangue, egli ricorda, non dimentica il grido degli afflitti</li>
      <li>Abbi pietà di me, Signore, vedi la mia miseria, opera dei miei nemici, tu che mi strappi dalle soglie della morte</li>
      <li>perché possa annunziare le tue lodi, esultare per la tua salvezza alle porte della città di Sion</li>
      <li>Sprofondano i popoli nella fossa che hanno scavata, nella rete che hanno teso si impiglia il loro piede</li>
      <li>Il Signore si è manifestato, ha fatto giustizia; l'empio è caduto nella rete, opera delle sue mani</li>
      <li>Tornino gli empi negli inferi, tutti i popoli che dimenticano Dio</li>
      <li>Perché il povero non sarà dimenticato, la speranza degli afflitti non resterà delusa</li>
      <li>Sorgi, Signore, non prevalga l'uomo: davanti a te siano giudicate le genti</li>
      <li>Riempile di spavento, Signore, sappiano le genti che sono mortali</li>
      <li>Perché, Signore, stai lontano, nel tempo dell'angoscia ti nascondi</li>
      <li>Il misero soccombe all'orgoglio dell'empio e cade nelle insidie tramate</li>
      <li>L'empio si vanta delle sue brame, l'avaro maledice, disprezza Dio</li>
      <li>L'empio insolente disprezza il Signore: «Dio non se ne cura: Dio non esiste» questo è il suo pensiero</li>
      <li>Le sue imprese riescono sempre. Son troppo in alto per lui i tuoi giudizi: disprezza tutti i suoi avversari</li>
      <li>Egli pensa: «Non sarò mai scosso, vivrò sempre senza sventure»</li>
      <li>Di spergiuri, di frodi e d'inganni ha piena la bocca, sotto la sua lingua sono iniquità e sopruso</li>
      <li>Sta in agguato dietro le siepi, dai nascondigli uccide l'innocente</li>
      <li>I suoi occhi spiano l'infelice, sta in agguato nell'ombra come un leone nel covo. Sta in agguato per ghermire il misero, ghermisce il misero attirandolo nella rete</li>
      <li>Infierisce di colpo sull'oppresso, cadono gl'infelici sotto la sua violenza</li>
      <li>Egli pensa: «Dio dimentica, nasconde il volto, non vede più nulla»</li>
      <li>Sorgi, Signore, alza la tua mano, non dimenticare i miseri</li>
      <li>Perché l'empio disprezza Dio e pensa: «Non ne chiederà conto»</li>
      <li>Eppure tu vedi l'affanno e il dolore, tutto tu guardi e prendi nelle tue mani. A te si abbandona il misero, dell'orfano tu sei il sostegno. Spezza il braccio dell'empio e del malvagio</li>
      <li>Punisci il suo peccato e più non lo trovi</li>
      <li>Il Signore è re in eterno, per sempre: dalla sua terra sono scomparse le genti</li>
      <li>Tu accogli, Signore, il desiderio dei miseri, rafforzi i loro cuori, porgi l'orecchi</li>
      <li>per far giustizia all'orfano e all'oppresso; e non incuta più terrore l'uomo fatto di terra</li>
    </ol>
  </li>
  <li>
    <ol>
      <li>Al maestro del coro. In sordina. Salmo. Di Davide</li>
      <li>Loderò il Signore con tutto il cuore e annunzierò tutte le tue meraviglie</li>
      <li>Gioisco in te ed esulto, canto inni al tuo nome, o Altissimo</li>
      <li>Mentre i miei nemici retrocedono, davanti a te inciampano e periscono</li>
      <li>perché hai sostenuto il mio diritto e la mia causa; siedi in trono giudice giusto</li>
      <li>Hai minacciato le nazioni, hai sterminato l'empio, il loro nome hai cancellato in eterno, per sempre</li>
      <li>Per sempre sono abbattute le fortezze del nemico, è scomparso il ricordo delle città che hai distrutte</li>
      <li>Ma il Signore sta assiso in eterno; erige per il giudizio il suo trono</li>
      <li>giudicherà il mondo con giustizia, con rettitudine deciderà le cause dei popoli</li>
      <li>Il Signore sarà un riparo per l'oppresso, in tempo di angoscia un rifugio sicuro</li>
      <li>Confidino in te quanti conoscono il tuo nome, perché non abbandoni chi ti cerca, Signore</li>
      <li>Cantate inni al Signore, che abita in Sion, narrate tra i popoli le sue opere</li>
      <li>Vindice del sangue, egli ricorda, non dimentica il grido degli afflitti</li>
      <li>Abbi pietà di me, Signore, vedi la mia miseria, opera dei miei nemici, tu che mi strappi dalle soglie della morte</li>
      <li>perché possa annunziare le tue lodi, esultare per la tua salvezza alle porte della città di Sion</li>
      <li>Sprofondano i popoli nella fossa che hanno scavata, nella rete che hanno teso si impiglia il loro piede</li>
      <li>Il Signore si è manifestato, ha fatto giustizia; l'empio è caduto nella rete, opera delle sue mani</li>
      <li>Tornino gli empi negli inferi, tutti i popoli che dimenticano Dio</li>
      <li>Perché il povero non sarà dimenticato, la speranza degli afflitti non resterà delusa</li>
      <li>Sorgi, Signore, non prevalga l'uomo: davanti a te siano giudicate le genti</li>
      <li>Riempile di spavento, Signore, sappiano le genti che sono mortali</li>
      <li>Perché, Signore, stai lontano, nel tempo dell'angoscia ti nascondi</li>
      <li>Il misero soccombe all'orgoglio dell'empio e cade nelle insidie tramate</li>
      <li>L'empio si vanta delle sue brame, l'avaro maledice, disprezza Dio</li>
      <li>L'empio insolente disprezza il Signore: «Dio non se ne cura: Dio non esiste» questo è il suo pensiero</li>
      <li>Le sue imprese riescono sempre. Son troppo in alto per lui i tuoi giudizi: disprezza tutti i suoi avversari</li>
      <li>Egli pensa: «Non sarò mai scosso, vivrò sempre senza sventure»</li>
      <li>Di spergiuri, di frodi e d'inganni ha piena la bocca, sotto la sua lingua sono iniquità e sopruso</li>
      <li>Sta in agguato dietro le siepi, dai nascondigli uccide l'innocente</li>
      <li>I suoi occhi spiano l'infelice, sta in agguato nell'ombra come un leone nel covo. Sta in agguato per ghermire il misero, ghermisce il misero attirandolo nella rete</li>
      <li>Infierisce di colpo sull'oppresso, cadono gl'infelici sotto la sua violenza</li>
      <li>Egli pensa: «Dio dimentica, nasconde il volto, non vede più nulla»</li>
      <li>Sorgi, Signore, alza la tua mano, non dimenticare i miseri</li>
      <li>Perché l'empio disprezza Dio e pensa: «Non ne chiederà conto»</li>
      <li>Eppure tu vedi l'affanno e il dolore, tutto tu guardi e prendi nelle tue mani. A te si abbandona il misero, dell'orfano tu sei il sostegno. Spezza il braccio dell'empio e del malvagio</li>
      <li>Punisci il suo peccato e più non lo trovi</li>
      <li>Il Signore è re in eterno, per sempre: dalla sua terra sono scomparse le genti</li>
      <li>Tu accogli, Signore, il desiderio dei miseri, rafforzi i loro cuori, porgi l'orecchi</li>
      <li>per far giustizia all'orfano e all'oppresso; e non incuta più terrore l'uomo fatto di terra</li>
    </ol>
  </li>
  <li>
    <ol>
      <li>Al maestro del coro. Di Davide. «Fuggi come un passero verso il monte»</li>
      <li>Ecco, gli empi tendono l'arco, aggiustano la freccia sulla corda per colpire nel buio i retti di cuore</li>
      <li>Quando sono scosse le fondamenta, il giusto che cosa può fare</li>
      <li>Ma il Signore nel tempio santo, il Signore ha il trono nei cieli. I suoi occhi sono aperti sul mondo, le sue pupille scrutano ogni uomo</li>
      <li>Il Signore scruta giusti ed empi, egli odia chi ama la violenza</li>
      <li>Farà piovere sugli empi brace, fuoco e zolfo, vento bruciante toccherà loro in sorte</li>
      <li>Giusto è il Signore, ama le cose giuste; gli uomini retti vedranno il suo volto</li>
    </ol>
  </li>
  <li>
    <ol>
      <li>Al maestro del coro. Sull'ottava. Salmo. Di Davide</li>
      <li>Salvami, Signore! Non c'è più un uomo fedele; è scomparsa la fedeltà tra i figli dell'uomo</li>
      <li>Si dicono menzogne l'uno all'altro, labbra bugiarde parlano con cuore doppio</li>
      <li>Recida il Signore le labbra bugiarde, la lingua che dice parole arroganti</li>
      <li>quanti dicono: «Per la nostra lingua siamo forti, ci difendiamo con le nostre labbra: chi sarà nostro padrone?»</li>
      <li>«Per l'oppressione dei miseri e il gemito dei poveri, io sorgerò - dice il Signore - metterò in salvo chi è disprezzato»</li>
      <li>I detti del Signore sono puri, argento raffinato nel crogiuolo, purificato nel fuoco sette volte</li>
      <li>Tu, o Signore, ci custodirai, ci guarderai da questa gente per sempre</li>
      <li>Mentre gli empi si aggirano intorno, emergono i peggiori tra gli uomini</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>Fino a quando, Signore, continuerai a dimenticarmi? Fino a quando mi nasconderai il tuo volto</li>
      <li>Fino a quando nell'anima mia proverò affanni, tristezza nel cuore ogni momento? Fino a quando su di me trionferà il nemico</li>
      <li>Guarda, rispondimi, Signore mio Dio, conserva la luce ai miei occhi, perché non mi sorprenda il sonno della morte</li>
      <li>perché il mio nemico non dica: «L'ho vinto!» e non esultino i miei avversari quando vacillo</li>
      <li>Nella tua misericordia ho confidato. Gioisca il mio cuore nella tua salvezza e canti al Signore, che mi ha beneficato</li>
    </ol>
  </li>
  <li>
    <ol>
      <li>Al maestro del coro. Di Davide. Sono corrotti, fanno cose abominevoli: nessuno più agisce bene</li>
      <li>Il Signore dal cielo si china sugli uomini per vedere se esista un saggio: se c'è uno che cerchi Dio</li>
      <li>Tutti hanno traviato, sono tutti corrotti; più nessuno fa il bene, neppure uno</li>
      <li>Non comprendono nulla tutti i malvagi, che divorano il mio popolo come il pane</li>
      <li>Non invocano Dio: tremeranno di spavento, perché Dio è con la stirpe del giusto</li>
      <li>Volete confondere le speranze del misero, ma il Signore è il suo rifugio</li>
      <li>Venga da Sion la salvezza d'Israele! Quando il Signore ricondurrà il suo popolo, esulterà Giacobbe e gioirà Israele</li>
    </ol>
  </li>
  <li>
    <ol>
      <li>Salmo. Di Davide. Chi dimorerà sul tuo santo monte</li>
      <li>Colui che cammina senza colpa, agisce con giustizia e parla lealmente</li>
      <li>non dice calunnia con la lingua, non fa danno al suo prossimo e non lancia insulto al suo vicino</li>
      <li>Ai suoi occhi è spregevole il malvagio, ma onora chi teme il Signore. Anche se giura a suo danno, non cambia</li>
      <li>presta denaro senza fare usura, e non accetta doni contro l'innocente. Colui che agisce in questo modo resterà saldo per sempre</li>
    </ol>
  </li>
  <li>
    <ol>
      <li>Miktam. Di Davide</li>
      <li>Ho detto a Dio: «Sei tu il mio Signore, senza di te non ho alcun bene»</li>
      <li>Per i santi, che sono sulla terra, uomini nobili, è tutto il mio amore</li>
      <li>Si affrettino altri a costruire idoli: io non spanderò le loro libazioni di sangue né pronunzierò con le mie labbra i loro nomi</li>
      <li>Il Signore è mia parte di eredità e mio calice: nelle tue mani è la mia vita</li>
      <li>Per me la sorte è caduta su luoghi deliziosi, è magnifica la mia eredità</li>
      <li>Benedico il Signore che mi ha dato consiglio; anche di notte il mio cuore mi istruisce</li>
      <li>Io pongo sempre innanzi a me il Signore, sta alla mia destra, non posso vacillare</li>
      <li>Di questo gioisce il mio cuore, esulta la mia anima; anche il mio corpo riposa al sicuro</li>
      <li>perché non abbandonerai la mia vita nel sepolcro, né lascerai che il tuo santo veda la corruzione</li>
      <li>Mi indicherai il sentiero della vita, gioia piena nella tua presenza, dolcezza senza fine alla tua destra</li>
    </ol>
  </li>
  <li>
    <ol>
      <li>Preghiera. Di Davide. sii attento al mio grido. Porgi l'orecchio alla mia preghiera: sulle mie labbra non c'è inganno</li>
      <li>Venga da te la mia sentenza, i tuoi occhi vedano la giustizia</li>
      <li>Saggia il mio cuore, scrutalo di notte, provami al fuoco, non troverai malizia. La mia bocca non si è resa colpevole</li>
      <li>secondo l'agire degli uomini; seguendo la parola delle tue labbra, ho evitato i sentieri del violento</li>
      <li>Sulle tue vie tieni saldi i miei passi e i miei piedi non vacilleranno</li>
      <li>Io t'invoco, mio Dio: dammi risposta; porgi l'orecchio, ascolta la mia voce</li>
      <li>mostrami i prodigi del tuo amore: tu che salvi dai nemici chi si affida alla tua destra</li>
      <li>Custodiscimi come pupilla degli occhi, proteggimi all'ombra delle tue ali</li>
      <li>di fronte agli empi che mi opprimono, ai nemici che mi accerchiano</li>
      <li>Essi hanno chiuso il loro cuore, le loro bocche parlano con arroganza</li>
      <li>Eccoli, avanzano, mi circondano, puntano gli occhi per abbattermi</li>
      <li>simili a un leone che brama la preda, a un leoncello che si apposta in agguato</li>
      <li>Sorgi, Signore, affrontalo, abbattilo; con la tua spada scampami dagli empi</li>
      <li>con la tua mano, Signore, dal regno dei morti che non hanno più parte in questa vita. Sazia pure dei tuoi beni il loro ventre se ne sazino anche i figli e ne avanzi per i loro bambini</li>
      <li>Ma io per la giustizia contemplerò il tuo volto, al risveglio mi sazierò della tua presenza</li>
    </ol>
  </li>
  <li>
    <ol>
      <li>Al maestro del coro. Di Davide, servo del Signore, che rivolse al Signore le parole di questo canto, quando il Signore lo liberò dal potere di tutti i suoi nemici</li>
      <li>e dalla mano di Saul. Disse dunque</li>
      <li>Signore, mia roccia, mia fortezza, mio liberatore; mio Dio, mia rupe, in cui trovo riparo; mio scudo e baluardo, mia potente salvezza</li>
      <li>Invoco il Signore, degno di lode, e sarò salvato dai miei nemici</li>
      <li>Mi circondavano flutti di morte, mi travolgevano torrenti impetuosi</li>
      <li>gia mi avvolgevano i lacci degli inferi, gia mi stringevano agguati mortali</li>
      <li>Nel mio affanno invocai il Signore, nell'angoscia gridai al mio Dio: dal suo tempio ascoltò la mia voce, al suo orecchio pervenne il mio grido</li>
      <li>La terra tremò e si scosse; vacillarono le fondamenta dei monti, si scossero perché egli era sdegnato</li>
      <li>Dalle sue narici saliva fumo, dalla sua bocca un fuoco divorante; da lui sprizzavano carboni ardenti</li>
      <li>Abbassò i cieli e discese, fosca caligine sotto i suoi piedi</li>
      <li>Cavalcava un cherubino e volava, si librava sulle ali del vento</li>
      <li>Si avvolgeva di tenebre come di velo, acque oscure e dense nubi lo coprivano</li>
      <li>Davanti al suo fulgore si dissipavano le nubi con grandine e carboni ardenti</li>
      <li>Il Signore tuonò dal cielo, l'Altissimo fece udire la sua voce: grandine e carboni ardenti</li>
      <li>Scagliò saette e li disperse, fulminò con folgori e li sconfisse</li>
      <li>Allora apparve il fondo del mare, si scoprirono le fondamenta del mondo, per la tua minaccia, Signore, per lo spirare del tuo furore</li>
      <li>Stese la mano dall'alto e mi prese, mi sollevò dalle grandi acque</li>
      <li>mi liberò da nemici potenti, da coloro che mi odiavano ed eran più forti di me</li>
      <li>Mi assalirono nel giorno di sventura, ma il Signore fu mio sostegno</li>
      <li>mi portò al largo, mi liberò perché mi vuol bene</li>
      <li>Il Signore mi tratta secondo la mia giustizia, mi ripaga secondo l'innocenza delle mie mani</li>
      <li>perché ho custodito le vie del Signore, non ho abbandonato empiamente il mio Dio</li>
      <li>I suoi giudizi mi stanno tutti davanti, non ho respinto da me la sua legge</li>
      <li>ma integro sono stato con lui e mi sono guardato dalla colpa</li>
      <li>Il Signore mi rende secondo la mia giustizia, secondo l'innocenza delle mie mani davanti ai suoi occhi</li>
      <li>Con l'uomo buono tu sei buono con l'uomo integro tu sei integro</li>
      <li>con l'uomo puro tu sei puro, con il perverso tu sei astuto</li>
      <li>Perché tu salvi il popolo degli umili, ma abbassi gli occhi dei superbi</li>
      <li>Tu, Signore, sei luce alla mia lampada; il mio Dio rischiara le mie tenebre</li>
      <li>Con te mi lancerò contro le schiere, con il mio Dio scavalcherò le mura</li>
      <li>La via di Dio è diritta, la parola del Signore è provata al fuoco; egli è scudo per chi in lui si rifugia</li>
      <li>Infatti, chi è Dio, se non il Signore? O chi è rupe, se non il nostro Dio</li>
      <li>Il Dio che mi ha cinto di vigore e ha reso integro il mio cammino</li>
      <li>mi ha dato agilità come di cerve, sulle alture mi ha fatto stare saldo</li>
      <li>ha addestrato le mie mani alla battaglia, le mie braccia a tender l'arco di bronzo</li>
      <li>Tu mi hai dato il tuo scudo di salvezza, la tua destra mi ha sostenuto, la tua bontà mi ha fatto crescere</li>
      <li>Hai spianato la via ai miei passi, i miei piedi non hanno vacillato</li>
      <li>Ho inseguito i miei nemici e li ho raggiunti, non sono tornato senza averli annientati</li>
      <li>Li ho colpiti e non si sono rialzati, sono caduti sotto i miei piedi</li>
      <li>Tu mi hai cinto di forza per la guerra, hai piegato sotto di me gli avversari</li>
      <li>Dei nemici mi hai mostrato le spalle, hai disperso quanti mi odiavano</li>
      <li>Hanno gridato e nessuno li ha salvati, al Signore, ma non ha risposto</li>
      <li>Come polvere al vento li ho dispersi, calpestati come fango delle strade</li>
      <li>Mi hai scampato dal popolo in rivolta, mi hai posto a capo delle nazioni. Un popolo che non conoscevo mi ha servito</li>
      <li>all'udirmi, subito mi obbedivano, stranieri cercavano il mio favore</li>
      <li>impallidivano uomini stranieri e uscivano tremanti dai loro nascondigli</li>
      <li>Viva il Signore e benedetta la mia rupe, sia esaltato il Dio della mia salvezza</li>
      <li>Dio, tu mi accordi la rivincita e sottometti i popoli al mio giogo</li>
      <li>mi scampi dai nemici furenti, dei miei avversari mi fai trionfare e mi liberi dall'uomo violento</li>
      <li>Per questo, Signore, ti loderò tra i popoli e canterò inni di gioia al tuo nome</li>
      <li>Egli concede al suo re grandi vittorie, si mostra fedele al suo consacrato, a Davide e alla sua discendenza per sempre</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>I cieli narrano la gloria di Dio, e l'opera delle sue mani annunzia il firmamento</li>
      <li>Il giorno al giorno ne affida il messaggio e la notte alla notte ne trasmette notizia</li>
      <li>Non è linguaggio e non sono parole, di cui non si oda il suono</li>
      <li>Per tutta la terra si diffonde la loro voce e ai confini del mondo la loro parola</li>
      <li>Là pose una tenda per il sole che esce come sposo dalla stanza nuziale, esulta come prode che percorre la via</li>
      <li>Egli sorge da un estremo del cielo e la sua corsa raggiunge l'altro estremo: nulla si sottrae al suo calore</li>
      <li>La legge del Signore è perfetta, rinfranca l'anima; la testimonianza del Signore è verace, rende saggio il semplice</li>
      <li>Gli ordini del Signore sono giusti, fanno gioire il cuore; i comandi del Signore sono limpidi, danno luce agli occhi</li>
      <li>Il timore del Signore è puro, dura sempre; i giudizi del Signore sono tutti fedeli e giusti</li>
      <li>più preziosi dell'oro, di molto oro fino, più dolci del miele e di un favo stillante</li>
      <li>Anche il tuo servo in essi è istruito, per chi li osserva è grande il profitto</li>
      <li>Le inavvertenze chi le discerne? Assolvimi dalle colpe che non vedo</li>
      <li>Anche dall'orgoglio salva il tuo servo perché su di me non abbia potere; allora sarò irreprensibile, sarò puro dal grande peccato</li>
      <li>Ti siano gradite le parole della mia bocca, davanti a te i pensieri del mio cuore. Signore, mia rupe e mio redentore</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>Ti ascolti il Signore nel giorno della prova, ti protegga il nome del Dio di Giacobbe</li>
      <li>Ti mandi l'aiuto dal suo santuario e dall'alto di Sion ti sostenga</li>
      <li>Ricordi tutti i tuoi sacrifici e gradisca i tuoi olocausti</li>
      <li>Ti conceda secondo il tuo cuore, faccia riuscire ogni tuo progetto</li>
      <li>Esulteremo per la tua vittoria, spiegheremo i vessilli in nome del nostro Dio; adempia il Signore tutte le tue domande</li>
      <li>Ora so che il Signore salva il suo consacrato; gli ha risposto dal suo cielo santo con la forza vittoriosa della sua destra</li>
      <li>Chi si vanta dei carri e chi dei cavalli, noi siamo forti nel nome del Signore nostro Dio</li>
      <li>Quelli si piegano e cadono, ma noi restiamo in piedi e siamo saldi</li>
      <li>Salva il re, o Signore, rispondici, quando ti invochiamo</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>Signore, il re gioisce della tua potenza, quanto esulta per la tua salvezza</li>
      <li>Hai soddisfatto il desiderio del suo cuore, non hai respinto il voto delle sue labbra</li>
      <li>Gli vieni incontro con larghe benedizioni; gli poni sul capo una corona di oro fino</li>
      <li>Vita ti ha chiesto, a lui l'hai concessa, lunghi giorni in eterno, senza fine</li>
      <li>Grande è la sua gloria per la tua salvezza, lo avvolgi di maestà e di onore</li>
      <li>lo fai oggetto di benedizione per sempre, lo inondi di gioia dinanzi al tuo volto</li>
      <li>Perché il re confida nel Signore: per la fedeltà dell'Altissimo non sarà mai scosso</li>
      <li>La tua mano raggiungerà ogni tuo nemico, la tua destra raggiungerà chiunque ti odia</li>
      <li>Ne farai una fornace ardente, nel giorno in cui ti mostrerai: il Signore li consumerà nella sua ira, li divorerà il fuoco</li>
      <li>Sterminerai dalla terra la loro prole, la loro stirpe di mezzo agli uomini</li>
      <li>Perché hanno ordito contro di te il male, hanno tramato insidie, non avranno successo</li>
      <li>Hai fatto loro voltare le spalle, contro di essi punterai il tuo arco</li>
      <li>Alzati, Signore, in tutta la tua forza; canteremo inni alla tua potenza</li>
    </ol>
  </li>
  <li>
    <ol>
      <li>Al maestro del coro. Sull'aria: «Cerva dell'aurora». Salmo. Di Davide</li>
      <li>«Dio mio, Dio mio, perché mi hai abbandonato? Tu sei lontano dalla mia salvezza»: sono le parole del mio lamento</li>
      <li>Dio mio, invoco di giorno e non rispondi, grido di notte e non trovo riposo</li>
      <li>Eppure tu abiti la santa dimora, tu, lode di Israele</li>
      <li>In te hanno sperato i nostri padri, hanno sperato e tu li hai liberati</li>
      <li>a te gridarono e furono salvati, sperando in te non rimasero delusi</li>
      <li>Ma io sono verme, non uomo, infamia degli uomini, rifiuto del mio popolo</li>
      <li>Mi scherniscono quelli che mi vedono, storcono le labbra, scuotono il capo</li>
      <li>«Si è affidato al Signore, lui lo scampi; lo liberi, se è suo amico»</li>
      <li>Sei tu che mi hai tratto dal grembo, mi hai fatto riposare sul petto di mia madre</li>
      <li>Al mio nascere tu mi hai raccolto, dal grembo di mia madre sei tu il mio Dio</li>
      <li>Da me non stare lontano, poiché l'angoscia è vicina e nessuno mi aiuta</li>
      <li>Mi circondano tori numerosi, mi assediano tori di Basan</li>
      <li>Spalancano contro di me la loro bocca come leone che sbrana e ruggisce</li>
      <li>Come acqua sono versato, sono slogate tutte le mie ossa. Il mio cuore è come cera, si fonde in mezzo alle mie viscere</li>
      <li>E' arido come un coccio il mio palato, la mia lingua si è incollata alla gola, su polvere di morte mi hai deposto</li>
      <li>Un branco di cani mi circonda, mi assedia una banda di malvagi; hanno forato le mie mani e i miei piedi</li>
      <li>posso contare tutte le mie ossa. Essi mi guardano, mi osservano</li>
      <li>si dividono le mie vesti, sul mio vestito gettano la sorte</li>
      <li>Ma tu, Signore, non stare lontano, mia forza, accorri in mio aiuto</li>
      <li>Scampami dalla spada, dalle unghie del cane la mia vita</li>
      <li>Salvami dalla bocca del leone e dalle corna dei bufali</li>
      <li>Annunzierò il tuo nome ai miei fratelli, ti loderò in mezzo all'assemblea</li>
      <li>Lodate il Signore, voi che lo temete, gli dia gloria la stirpe di Giacobbe, lo tema tutta la stirpe di Israele</li>
      <li>perché egli non ha disprezzato né sdegnato l'afflizione del misero, non gli ha nascosto il suo volto, ma, al suo grido d'aiuto, lo ha esaudito</li>
      <li>Sei tu la mia lode nella grande assemblea, scioglierò i miei voti davanti ai suoi fedeli</li>
      <li>I poveri mangeranno e saranno saziati, loderanno il Signore quanti lo cercano: «Viva il loro cuore per sempre»</li>
      <li>Ricorderanno e torneranno al Signore tutti i confini della terra, si prostreranno davanti a lui tutte le famiglie dei popoli</li>
      <li>Poiché il regno è del Signore, egli domina su tutte le nazioni</li>
      <li>A lui solo si prostreranno quanti dormono sotto terra, davanti a lui si curveranno quanti discendono nella polvere</li>
      <li>lo servirà la mia discendenza. Si parlerà del Signore alla generazione che viene</li>
      <li>annunzieranno la sua giustizia; al popolo che nascerà diranno: «Ecco l'opera del Signore!»</li>
    </ol>
  </li>
  <li>
    <ol>
      <li>Salmo. Di Davide. non manco di nulla</li>
      <li>su pascoli erbosi mi fa riposare ad acque tranquille mi conduce</li>
      <li>Mi rinfranca, mi guida per il giusto cammino, per amore del suo nome</li>
      <li>Se dovessi camminare in una valle oscura, non temerei alcun male, perché tu sei con me. Il tuo bastone e il tuo vincastro mi danno sicurezza</li>
      <li>Davanti a me tu prepari una mensa sotto gli occhi dei miei nemici; cospargi di olio il mio capo. Il mio calice trabocca</li>
      <li>Felicità e grazia mi saranno compagne tutti i giorni della mia vita, e abiterò nella casa del Signore per lunghissimi anni</li>
    </ol>
  </li>
  <li>
    <ol>
      <li>Di Davide. Salmo. l'universo e i suoi abitanti</li>
      <li>E' lui che l'ha fondata sui mari, e sui fiumi l'ha stabilita</li>
      <li>Chi salirà il monte del Signore, chi starà nel suo luogo santo</li>
      <li>Chi ha mani innocenti e cuore puro, chi non pronunzia menzogna, chi non giura a danno del suo prossimo</li>
      <li>Otterrà benedizione dal Signore, giustizia da Dio sua salvezza</li>
      <li>Ecco la generazione che lo cerca, che cerca il tuo volto, Dio di Giacobbe</li>
      <li>Sollevate, porte, i vostri frontali, alzatevi, porte antiche, ed entri il re della gloria</li>
      <li>Chi è questo re della gloria? Il Signore forte e potente, il Signore potente in battaglia</li>
      <li>Sollevate, porte, i vostri frontali, alzatevi, porte antiche, ed entri il re della gloria</li>
      <li>Chi è questo re della gloria? Il Signore degli eserciti è il re della gloria</li>
    </ol>
  </li>
  <li>
    <ol>
      <li>Di Davide</li>
      <li>Dio mio, in te confido: non sia confuso! Non trionfino su di me i miei nemici</li>
      <li>Chiunque spera in te non resti deluso, sia confuso chi tradisce per un nulla</li>
      <li>Fammi conoscere, Signore, le tue vie, insegnami i tuoi sentieri</li>
      <li>Guidami nella tua verità e istruiscimi, perché sei tu il Dio della mia salvezza, in te ho sempre sperato</li>
      <li>Ricordati, Signore, del tuo amore, della tua fedeltà che è da sempre</li>
      <li>Non ricordare i peccati della mia giovinezza: ricordati di me nella tua misericordia, per la tua bontà, Signore</li>
      <li>Buono e retto è il Signore, la via giusta addita ai peccatori</li>
      <li>guida gli umili secondo giustizia, insegna ai poveri le sue vie</li>
      <li>Tutti i sentieri del Signore sono verità e grazia per chi osserva il suo patto e i suoi precetti</li>
      <li>Per il tuo nome, Signore, perdona il mio peccato anche se grande</li>
      <li>Chi è l'uomo che teme Dio? Gli indica il cammino da seguire</li>
      <li>Egli vivrà nella ricchezza, la sua discendenza possederà la terra</li>
      <li>Il Signore si rivela a chi lo teme, gli fa conoscere la sua alleanza</li>
      <li>Tengo i miei occhi rivolti al Signore, perché libera dal laccio il mio piede</li>
      <li>Volgiti a me e abbi misericordia, perché sono solo ed infelice</li>
      <li>Allevia le angosce del mio cuore, liberami dagli affanni</li>
      <li>Vedi la mia miseria e la mia pena e perdona tutti i miei peccati</li>
      <li>Guarda i miei nemici: sono molti e mi detestano con odio violento</li>
      <li>Proteggimi, dammi salvezza; al tuo riparo io non sia deluso</li>
      <li>Mi proteggano integrità e rettitudine, perché in te ho sperato</li>
      <li>O Dio, libera Israele da tutte le sue angosce</li>
    </ol>
  </li>
  <li>
    <ol>
      <li>Di Davide. nell'integrità ho camminato, confido nel Signore, non potrò vacillare</li>
      <li>Scrutami, Signore, e mettimi alla prova, raffinami al fuoco il cuore e la mente</li>
      <li>La tua bontà è davanti ai miei occhi e nella tua verità dirigo i miei passi</li>
      <li>Non siedo con gli uomini mendaci e non frequento i simulatori</li>
      <li>Odio l'alleanza dei malvagi, non mi associo con gli empi</li>
      <li>Lavo nell'innocenza le mie mani e giro attorno al tuo altare, Signore</li>
      <li>per far risuonare voci di lode e per narrare tutte le tue meraviglie</li>
      <li>Signore, amo la casa dove dimori e il luogo dove abita la tua gloria</li>
      <li>Non travolgermi insieme ai peccatori, con gli uomini di sangue non perder la mia vita</li>
      <li>perché nelle loro mani è la perfidia, la loro destra è piena di regali</li>
      <li>Integro è invece il mio cammino; riscattami e abbi misericordia</li>
      <li>Il mio piede sta su terra piana; nelle assemblee benedirò il Signore</li>
    </ol>
  </li>
  <li>
    <ol>
      <li>Di Davide. di chi avrò paura? Il Signore è difesa della mia vita, di chi avrò timore</li>
      <li>Quando mi assalgono i malvagi per straziarmi la carne, sono essi, avversari e nemici, a inciampare e cadere</li>
      <li>Se contro di me si accampa un esercito, il mio cuore non teme; se contro di me divampa la battaglia, anche allora ho fiducia</li>
      <li>Una cosa ho chiesto al Signore, questa sola io cerco: abitare nella casa del Signore tutti i giorni della mia vita, per gustare la dolcezza del Signore ed ammirare il suo santuario</li>
      <li>Egli mi offre un luogo di rifugio nel giorno della sventura. Mi nasconde nel segreto della sua dimora, mi solleva sulla rupe</li>
      <li>E ora rialzo la testa sui nemici che mi circondano; immolerò nella sua casa sacrifici d'esultanza, inni di gioia canterò al Signore</li>
      <li>Ascolta, Signore, la mia voce. Io grido: abbi pietà di me! Rispondimi</li>
      <li>Di te ha detto il mio cuore: «Cercate il suo volto» il tuo volto, Signore, io cerco</li>
      <li>Non nascondermi il tuo volto, non respingere con ira il tuo servo. Sei tu il mio aiuto, non lasciarmi, non abbandonarmi, Dio della mia salvezza</li>
      <li>Mio padre e mia madre mi hanno abbandonato, ma il Signore mi ha raccolto</li>
      <li>Mostrami, Signore, la tua via, guidami sul retto cammino, a causa dei miei nemici</li>
      <li>Non espormi alla brama dei miei avversari; contro di me sono insorti falsi testimoni che spirano violenza</li>
      <li>Sono certo di contemplare la bontà del Signore nella terra dei viventi</li>
      <li>Spera nel Signore, sii forte, si rinfranchi il tuo cuore e spera nel Signore</li>
    </ol>
  </li>
  <li>
    <ol>
      <li>Di Davide. non restare in silenzio, mio Dio, perché, se tu non mi parli, io sono come chi scende nella fossa</li>
      <li>Ascolta la voce della mia supplica, quando ti grido aiuto, quando alzo le mie mani verso il tuo santo tempio</li>
      <li>Non travolgermi con gli empi, con quelli che operano il male. Parlano di pace al loro prossimo, ma hanno la malizia nel cuore</li>
      <li>Ripagali secondo la loro opera e la malvagità delle loro azioni. Secondo le opere delle loro mani, rendi loro quanto meritano</li>
      <li>Poiché non hanno compreso l'agire del Signore e le opere delle sue mani, egli li abbatta e non li rialzi</li>
      <li>Sia benedetto il Signore, che ha dato ascolto alla voce della mia preghiera</li>
      <li>il Signore è la mia forza e il mio scudo, ho posto in lui la mia fiducia; mi ha dato aiuto ed esulta il mio cuore, con il mio canto gli rendo grazie</li>
      <li>Il Signore è la forza del suo popolo, rifugio di salvezza del suo consacrato</li>
      <li>Salva il tuo popolo e la tua eredità benedici, guidali e sostienili per sempre</li>
    </ol>
  </li>
  <li>
    <ol>
      <li>Salmo. Di Davide. date al Signore gloria e potenza</li>
      <li>Date al Signore la gloria del suo nome, prostratevi al Signore in santi ornamenti</li>
      <li>Il Signore tuona sulle acque, il Dio della gloria scatena il tuono, il Signore, sull'immensità delle acque</li>
      <li>Il Signore tuona con forza, tuona il Signore con potenza</li>
      <li>Il tuono del Signore schianta i cedri, il Signore schianta i cedri del Libano</li>
      <li>Fa balzare come un vitello il Libano e il Sirion come un giovane bufalo</li>
      <li>Il tuono saetta fiamme di fuoco</li>
      <li>il tuono scuote la steppa, il Signore scuote il deserto di Kades</li>
      <li>Il tuono fa partorire le cerve e spoglia le foreste. Nel suo tempio tutti dicono: «Gloria!»</li>
      <li>Il Signore è assiso sulla tempesta, il Signore siede re per sempre</li>
      <li>Il Signore darà forza al suo popolo benedirà il suo popolo con la pace</li>
    </ol>
  </li>
  <li>
    <ol>
      <li>Salmo. Canto per la festa della dedicazione del tempio. Di Davide</li>
      <li>Ti esalterò, Signore, perché mi hai liberato e su di me non hai lasciato esultare i nemici</li>
      <li>Signore Dio mio, a te ho gridato e mi hai guarito</li>
      <li>Signore, mi hai fatto risalire dagli inferi, mi hai dato vita perché non scendessi nella tomba</li>
      <li>Cantate inni al Signore, o suoi fedeli, rendete grazie al suo santo nome</li>
      <li>perché la sua collera dura un istante, la sua bontà per tutta la vita. Alla sera sopraggiunge il pianto e al mattino, ecco la gioia</li>
      <li>Nella mia prosperità ho detto: «Nulla mi farà vacillare!»</li>
      <li>Nella tua bontà, o Signore, mi hai posto su un monte sicuro; ma quando hai nascosto il tuo volto, io sono stato turbato</li>
      <li>A te grido, Signore, chiedo aiuto al mio Dio</li>
      <li>Quale vantaggio dalla mia morte, dalla mia discesa nella tomba? Ti potrà forse lodare la polvere e proclamare la tua fedeltà</li>
      <li>Ascolta, Signore, abbi misericordia, Signore, vieni in mio aiuto</li>
      <li>Hai mutato il mio lamento in danza, la mia veste di sacco in abito di gioia</li>
      <li>perché io possa cantare senza posa</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>In te, Signore, mi sono rifugiato, mai sarò deluso; per la tua giustizia salvami</li>
      <li>Porgi a me l'orecchio, vieni presto a liberarmi. Sii per me la rupe che mi accoglie, la cinta di riparo che mi salva</li>
      <li>Tu sei la mia roccia e il mio baluardo, per il tuo nome dirigi i miei passi</li>
      <li>Scioglimi dal laccio che mi hanno teso, perché sei tu la mia difesa</li>
      <li>Mi affido alle tue mani; tu mi riscatti, Signore, Dio fedele</li>
      <li>Tu detesti chi serve idoli falsi, ma io ho fede nel Signore</li>
      <li>Esulterò di gioia per la tua grazia, perché hai guardato alla mia miseria, hai conosciuto le mie angosce</li>
      <li>non mi hai consegnato nelle mani del nemico, hai guidato al largo i miei passi</li>
      <li>Abbi pietà di me, Signore, sono nell'affanno; per il pianto si struggono i miei occhi, la mia anima e le mie viscere</li>
      <li>Si consuma nel dolore la mia vita, i miei anni passano nel gemito; inaridisce per la pena il mio vigore, si dissolvono tutte le mie ossa</li>
      <li>Sono l'obbrobrio dei miei nemici, il disgusto dei miei vicini, l'orrore dei miei conoscenti; chi mi vede per strada mi sfugge</li>
      <li>Sono caduto in oblio come un morto, sono divenuto un rifiuto</li>
      <li>Se odo la calunnia di molti, il terrore mi circonda; quando insieme contro di me congiurano, tramano di togliermi la vita</li>
      <li>Ma io confido in te, Signore; dico: «Tu sei il mio Dio</li>
      <li>nelle tue mani sono i miei giorni». Liberami dalla mano dei miei nemici, dalla stretta dei miei persecutori</li>
      <li>fà splendere il tuo volto sul tuo servo, salvami per la tua misericordia</li>
      <li>Signore, ch'io non resti confuso, perché ti ho invocato; siano confusi gli empi, tacciano negli inferi</li>
      <li>Fà tacere le labbra di menzogna, che dicono insolenze contro il giusto con orgoglio e disprezzo</li>
      <li>Quanto è grande la tua bontà, Signore! La riservi per coloro che ti temono, ne ricolmi chi in te si rifugia davanti agli occhi di tutti</li>
      <li>Tu li nascondi al riparo del tuo volto, lontano dagli intrighi degli uomini; li metti al sicuro nella tua tenda, lontano dalla rissa delle lingue</li>
      <li>Benedetto il Signore, che ha fatto per me meraviglie di grazia in una fortezza inaccessibile</li>
      <li>Io dicevo nel mio sgomento: «Sono escluso dalla tua presenza». Tu invece hai ascoltato la voce della mia preghiera quando a te gridavo aiuto</li>
      <li>Amate il Signore, voi tutti suoi santi; il Signore protegge i suoi fedeli e ripaga oltre misura l'orgoglioso</li>
      <li>Siate forti, riprendete coraggio, o voi tutti che sperate nel Signore</li>
    </ol>
  </li>
  <li>
    <ol>
      <li>Di Davide. Maskil. e perdonato il peccato</li>
      <li>Beato l'uomo a cui Dio non imputa alcun male e nel cui spirito non è inganno</li>
      <li>Tacevo e si logoravano le mie ossa, mentre gemevo tutto il giorno</li>
      <li>Giorno e notte pesava su di me la tua mano, come per arsura d'estate inaridiva il mio vigore</li>
      <li>Ti ho manifestato il mio peccato, non ho tenuto nascosto il mio errore. Ho detto: «Confesserò al Signore le mie colpe» e tu hai rimesso la malizia del mio peccato</li>
      <li>Per questo ti prega ogni fedele nel tempo dell'angoscia. Quando irromperanno grandi acque non lo potranno raggiungere</li>
      <li>Tu sei il mio rifugio, mi preservi dal pericolo, mi circondi di esultanza per la salvezza</li>
      <li>Ti farò saggio, t'indicherò la via da seguire; con gli occhi su di te, ti darò consiglio</li>
      <li>Non siate come il cavallo e come il mulo privi d'intelligenza; si piega la loro fierezza con morso e briglie, se no, a te non si avvicinano</li>
      <li>Molti saranno i dolori dell'empio, ma la grazia circonda chi confida nel Signore</li>
      <li>Gioite nel Signore ed esultate, giusti, giubilate, voi tutti, retti di cuore</li>
    </ol>
  </li>
  <li>
    <ol>
      <li>Esultate, giusti, nel Signore; ai retti si addice la lode</li>
      <li>Lodate il Signore con la cetra, con l'arpa a dieci corde a lui cantate</li>
      <li>Cantate al Signore un canto nuovo, suonate la cetra con arte e acclamate</li>
      <li>Poiché retta è la parola del Signore e fedele ogni sua opera</li>
      <li>Egli ama il diritto e la giustizia, della sua grazia è piena la terra</li>
      <li>Dalla parola del Signore furono fatti i cieli, dal soffio della sua bocca ogni loro schiera</li>
      <li>Come in un otre raccoglie le acque del mare, chiude in riserve gli abissi</li>
      <li>Tema il Signore tutta la terra, tremino davanti a lui gli abitanti del mondo</li>
      <li>perché egli parla e tutto è fatto, comanda e tutto esiste</li>
      <li>Il Signore annulla i disegni delle nazioni, rende vani i progetti dei popoli</li>
      <li>Ma il piano del Signore sussiste per sempre, i pensieri del suo cuore per tutte le generazioni</li>
      <li>Beata la nazione il cui Dio è il Signore, il popolo che si è scelto come erede</li>
      <li>Il Signore guarda dal cielo, egli vede tutti gli uomini</li>
      <li>Dal luogo della sua dimora scruta tutti gli abitanti della terra</li>
      <li>lui che, solo, ha plasmato il loro cuore e comprende tutte le loro opere</li>
      <li>Il re non si salva per un forte esercito né il prode per il suo grande vigore</li>
      <li>Il cavallo non giova per la vittoria, con tutta la sua forza non potrà salvare</li>
      <li>Ecco, l'occhio del Signore veglia su chi lo teme, su chi spera nella sua grazia</li>
      <li>per liberarlo dalla morte e nutrirlo in tempo di fame</li>
      <li>L'anima nostra attende il Signore, egli è nostro aiuto e nostro scudo</li>
      <li>In lui gioisce il nostro cuore e confidiamo nel suo santo nome</li>
      <li>Signore, sia su di noi la tua grazia, perché in te speriamo</li>
    </ol>
  </li>
  <li>
    <ol>
      <li>Di Davide, quando si finse pazzo in presenza di Abimelech e, da lui scacciato, se ne andò</li>
      <li>Benedirò il Signore in ogni tempo, sulla mia bocca sempre la sua lode</li>
      <li>Io mi glorio nel Signore, ascoltino gli umili e si rallegrino</li>
      <li>Celebrate con me il Signore, esaltiamo insieme il suo nome</li>
      <li>Ho cercato il Signore e mi ha risposto e da ogni timore mi ha liberato</li>
      <li>Guardate a lui e sarete raggianti, non saranno confusi i vostri volti</li>
      <li>Questo povero grida e il Signore lo ascolta, lo libera da tutte le sue angosce</li>
      <li>L'angelo del Signore si accampa attorno a quelli che lo temono e li salva</li>
      <li>Gustate e vedete quanto è buono il Signore; beato l'uomo che in lui si rifugia</li>
      <li>Temete il Signore, suoi santi, nulla manca a coloro che lo temono</li>
      <li>I ricchi impoveriscono e hanno fame, ma chi cerca il Signore non manca di nulla</li>
      <li>Venite, figli, ascoltatemi; v'insegnerò il timore del Signore</li>
      <li>C'è qualcuno che desidera la vita e brama lunghi giorni per gustare il bene</li>
      <li>Preserva la lingua dal male, le labbra da parole bugiarde</li>
      <li>Stà lontano dal male e fà il bene, cerca la pace e perseguila</li>
      <li>Gli occhi del Signore sui giusti, i suoi orecchi al loro grido di aiuto</li>
      <li>Il volto del Signore contro i malfattori, per cancellarne dalla terra il ricordo</li>
      <li>Gridano e il Signore li ascolta, li salva da tutte le loro angosce</li>
      <li>Il Signore è vicino a chi ha il cuore ferito, egli salva gli spiriti affranti</li>
      <li>Molte sono le sventure del giusto, ma lo libera da tutte il Signore</li>
      <li>Preserva tutte le sue ossa, neppure uno sarà spezzato</li>
      <li>La malizia uccide l'empio e chi odia il giusto sarà punito</li>
      <li>Il Signore riscatta la vita dei suoi servi, chi in lui si rifugia non sarà condannato</li>
    </ol>
  </li>
  <li>
    <ol>
      <li>Di Davide. combatti chi mi combatte</li>
      <li>Afferra i tuoi scudi e sorgi in mio aiuto</li>
      <li>Vibra la lancia e la scure contro chi mi insegue, dimmi: «Sono io la tua salvezza»</li>
      <li>Siano confusi e coperti di ignominia quelli che attentano alla mia vita; retrocedano e siano umiliati quelli che tramano la mia sventura</li>
      <li>Siano come pula al vento e l'angelo del Signore li incalzi</li>
      <li>la loro strada sia buia e scivolosa quando li insegue l'angelo del Signore</li>
      <li>Poiché senza motivo mi hanno teso una rete, senza motivo mi hanno scavato una fossa</li>
      <li>Li colga la bufera improvvisa, li catturi la rete che hanno tesa, siano travolti dalla tempesta</li>
      <li>Io invece esulterò nel Signore per la gioia della sua salvezza</li>
      <li>Tutte le mie ossa dicano: «Chi è come te, Signore, che liberi il debole dal più forte, il misero e il povero dal predatore?»</li>
      <li>Sorgevano testimoni violenti, mi interrogavano su ciò che ignoravo</li>
      <li>mi rendevano male per bene: una desolazione per la mia vita</li>
      <li>Io, quand'erano malati, vestivo di sacco, mi affliggevo col digiuno, riecheggiava nel mio petto la mia preghiera</li>
      <li>Mi angustiavo come per l'amico, per il fratello, come in lutto per la madre mi prostravo nel dolore</li>
      <li>Ma essi godono della mia caduta, si radunano, si radunano contro di me per colpirmi all'improvviso. Mi dilaniano senza posa</li>
      <li>mi mettono alla prova, scherno su scherno, contro di me digrignano i denti</li>
      <li>Fino a quando, Signore, starai a guardare? Libera la mia vita dalla loro violenza, dalle zanne dei leoni l'unico mio bene</li>
      <li>Ti loderò nella grande assemblea, ti celebrerò in mezzo a un popolo numeroso</li>
      <li>Non esultino su di me i nemici bugiardi, non strizzi l'occhio chi mi odia senza motivo</li>
      <li>Poiché essi non parlano di pace, contro gli umili della terra tramano inganni</li>
      <li>Spalancano contro di me la loro bocca; dicono con scherno: «Abbiamo visto con i nostri occhi!»</li>
      <li>Signore, tu hai visto, non tacere; Dio, da me non stare lontano</li>
      <li>Dèstati, svègliati per il mio giudizio, per la mia causa, Signore mio Dio</li>
      <li>Giudicami secondo la tua giustizia, Signore mio Dio, e di me non abbiano a gioire</li>
      <li>Non pensino in cuor loro: «Siamo soddisfatti!». Non dicano: «Lo abbiamo divorato»</li>
      <li>Sia confuso e svergognato chi gode della mia sventura, sia coperto di vergogna e d'ignominia chi mi insulta</li>
      <li>Esulti e gioisca chi ama il mio diritto, dica sempre: «Grande è il Signore che vuole la pace del suo servo»</li>
      <li>La mia lingua celebrerà la tua giustizia, canterà la tua lode per sempre</li>
    </ol>
  </li>
  <li>
    <ol>
      <li>Al maestro del coro. Di Davide servo del Signore</li>
      <li>Nel cuore dell'empio parla il peccato, davanti ai suoi occhi non c'è timor di Dio</li>
      <li>Poiché egli si illude con se stesso nel ricercare la sua colpa e detestarla</li>
      <li>Inique e fallaci sono le sue parole, rifiuta di capire, di compiere il bene</li>
      <li>Iniquità trama sul suo giaciglio, si ostina su vie non buone, via da sé non respinge il male</li>
      <li>Signore, la tua grazia è nel cielo, la tua fedeltà fino alle nubi</li>
      <li>la tua giustizia è come i monti più alti, il tuo giudizio come il grande abisso: uomini e bestie tu salvi, Signore</li>
      <li>Quanto è preziosa la tua grazia, o Dio! Si rifugiano gli uomini all'ombra delle tue ali</li>
      <li>si saziano dell'abbondanza della tua casa e li disseti al torrente delle tue delizie</li>
      <li>E' in te la sorgente della vita, alla tua luce vediamo la luce</li>
      <li>Concedi la tua grazia a chi ti conosce, la tua giustizia ai retti di cuore</li>
      <li>Non mi raggiunga il piede dei superbi, non mi disperda la mano degli empi</li>
      <li>Ecco, sono caduti i malfattori, abbattuti, non possono rialzarsi</li>
    </ol>
  </li>
  <li>
    <ol>
      <li>Di Davide. non invidiare i malfattori</li>
      <li>Come fieno presto appassiranno, cadranno come erba del prato</li>
      <li>Confida nel Signore e fà il bene; abita la terra e vivi con fede</li>
      <li>Cerca la gioia del Signore, esaudirà i desideri del tuo cuore</li>
      <li>Manifesta al Signore la tua via, confida in lui: compirà la sua opera</li>
      <li>farà brillare come luce la tua giustizia, come il meriggio il tuo diritto</li>
      <li>Stà in silenzio davanti al Signore e spera in lui; non irritarti per chi ha successo, per l'uomo che trama insidie</li>
      <li>Desisti dall'ira e deponi lo sdegno, non irritarti: faresti del male</li>
      <li>poiché i malvagi saranno sterminati, ma chi spera nel Signore possederà la terra</li>
      <li>Ancora un poco e l'empio scompare, cerchi il suo posto e più non lo trovi</li>
      <li>I miti invece possederanno la terra e godranno di una grande pace</li>
      <li>L'empio trama contro il giusto, contro di lui digrigna i denti</li>
      <li>Ma il Signore ride dell'empio, perché vede arrivare il suo giorno</li>
      <li>Gli empi sfoderano la spada e tendono l'arco per abbattere il misero e l'indigente, per uccidere chi cammina sulla retta via</li>
      <li>La loro spada raggiungerà il loro cuore e i loro archi si spezzeranno</li>
      <li>Il poco del giusto è cosa migliore dell'abbondanza degli empi</li>
      <li>perché le braccia degli empi saranno spezzate, ma il Signore è il sostegno dei giusti</li>
      <li>Conosce il Signore la vita dei buoni, la loro eredità durerà per sempre</li>
      <li>Non saranno confusi nel tempo della sventura e nei giorni della fame saranno saziati</li>
      <li>Poiché gli empi periranno, i nemici del Signore appassiranno come lo splendore dei prati, tutti come fumo svaniranno</li>
      <li>L'empio prende in prestito e non restituisce, ma il giusto ha compassione e dà in dono</li>
      <li>Chi è benedetto da Dio possederà la terra, ma chi è maledetto sarà sterminato</li>
      <li>Il Signore fa sicuri i passi dell'uomo e segue con amore il suo cammino</li>
      <li>Se cade, non rimane a terra, perché il Signore lo tiene per mano</li>
      <li>Sono stato fanciullo e ora sono vecchio, non ho mai visto il giusto abbandonato né i suoi figli mendicare il pane</li>
      <li>Egli ha sempre compassione e dà in prestito, per questo la sua stirpe è benedetta</li>
      <li>Stà lontano dal male e fà il bene, e avrai sempre una casa</li>
      <li>Perché il Signore ama la giustizia e non abbandona i suoi fedeli; gli empi saranno distrutti per sempre e la loro stirpe sarà sterminata</li>
      <li>I giusti possederanno la terra e la abiteranno per sempre</li>
      <li>La bocca del giusto proclama la sapienza, e la sua lingua esprime la giustizia</li>
      <li>la legge del suo Dio è nel suo cuore, i suoi passi non vacilleranno</li>
      <li>L'empio spia il giusto e cerca di farlo morire</li>
      <li>Il Signore non lo abbandona alla sua mano, nel giudizio non lo lascia condannare</li>
      <li>Spera nel Signore e segui la sua via: ti esalterà e tu possederai la terra e vedrai lo sterminio degli empi</li>
      <li>Ho visto l'empio trionfante ergersi come cedro rigoglioso</li>
      <li>sono passato e più non c'era, l'ho cercato e più non si è trovato</li>
      <li>Osserva il giusto e vedi l'uomo retto, l'uomo di pace avrà una discendenza</li>
      <li>Ma tutti i peccatori saranno distrutti, la discendenza degli empi sarà sterminata</li>
      <li>La salvezza dei giusti viene dal Signore, nel tempo dell'angoscia è loro difesa</li>
      <li>il Signore viene in loro aiuto e li scampa, li libera dagli empi e dà loro salvezza, perché in lui si sono rifugiati</li>
    </ol>
  </li>
  <li>
    <ol>
      <li>Salmo. Di Davide. In memoria</li>
      <li>Signore, non castigarmi nel tuo sdegno, non punirmi nella tua ira</li>
      <li>Le tue frecce mi hanno trafitto, su di me è scesa la tua mano</li>
      <li>Per il tuo sdegno non c'è in me nulla di sano, nulla è intatto nelle mie ossa per i miei peccati</li>
      <li>Le mie iniquità hanno superato il mio capo, come carico pesante mi hanno oppresso</li>
      <li>Putride e fetide sono le mie piaghe a causa della mia stoltezza</li>
      <li>Sono curvo e accasciato, triste mi aggiro tutto il giorno</li>
      <li>Sono torturati i miei fianchi, in me non c'è nulla di sano</li>
      <li>Afflitto e sfinito all'estremo, ruggisco per il fremito del mio cuore</li>
      <li>Signore, davanti a te ogni mio desiderio e il mio gemito a te non è nascosto</li>
      <li>Palpita il mio cuore, la forza mi abbandona, si spegne la luce dei miei occhi</li>
      <li>Amici e compagni si scostano dalle mie piaghe, i miei vicini stanno a distanza</li>
      <li>Tende lacci chi attenta alla mia vita, trama insidie chi cerca la mia rovina. e tutto il giorno medita inganni</li>
      <li>Io, come un sordo, non ascolto e come un muto non apro la bocca</li>
      <li>sono come un uomo che non sente e non risponde</li>
      <li>In te spero, Signore; tu mi risponderai, Signore Dio mio</li>
      <li>Ho detto: «Di me non godano, contro di me non si vantino quando il mio piede vacilla»</li>
      <li>Poiché io sto per cadere e ho sempre dinanzi la mia pena</li>
      <li>Ecco, confesso la mia colpa, sono in ansia per il mio peccato</li>
      <li>I miei nemici sono vivi e forti, troppi mi odiano senza motivo</li>
      <li>mi pagano il bene col male, mi accusano perché cerco il bene</li>
      <li>Non abbandonarmi, Signore, Dio mio, da me non stare lontano</li>
      <li>accorri in mio aiuto, Signore, mia salvezza</li>
    </ol>
  </li>
  <li>
    <ol>
      <li>Al maestro del coro, Iditun. Salmo. Di Davide</li>
      <li>Ho detto: «Veglierò sulla mia condotta per non peccare con la mia lingua; porrò un freno alla mia bocca mentre l'empio mi sta dinanzi»</li>
      <li>Sono rimasto quieto in silenzio: tacevo privo di bene, la sua fortuna ha esasperato il mio dolore</li>
      <li>Ardeva il cuore nel mio petto, al ripensarci è divampato il fuoco; allora ho parlato</li>
      <li>«Rivelami, Signore, la mia fine; quale sia la misura dei miei giorni e saprò quanto è breve la mia vita»</li>
      <li>Vedi, in pochi palmi hai misurato i miei giorni e la mia esistenza davanti a te è un nulla. Solo un soffio è ogni uomo che vive</li>
      <li>come ombra è l'uomo che passa; solo un soffio che si agita, accumula ricchezze e non sa chi le raccolga</li>
      <li>Ora, che attendo, Signore? In te la mia speranza</li>
      <li>Liberami da tutte le mie colpe, non rendermi scherno dello stolto</li>
      <li>Sto in silenzio, non apro bocca, perché sei tu che agisci</li>
      <li>Allontana da me i tuoi colpi: sono distrutto sotto il peso della tua mano</li>
      <li>Castigando il suo peccato tu correggi l'uomo, corrodi come tarlo i suoi tesori. Ogni uomo non è che un soffio</li>
      <li>Ascolta la mia preghiera, Signore, porgi l'orecchio al mio grido, non essere sordo alle mie lacrime, poiché io sono un forestiero, uno straniero come tutti i miei padri</li>
      <li>Distogli il tuo sguardo, che io respiri, prima che me ne vada e più non sia</li>
    </ol>
  </li>
  <li>
    <ol>
      <li>Al maestro del coro. Di Davide. Salmo</li>
      <li>Ho sperato: ho sperato nel Signore ed egli su di me si è chinato, ha dato ascolto al mio grido</li>
      <li>Mi ha tratto dalla fossa della morte, dal fango della palude; i miei piedi ha stabilito sulla roccia, ha reso sicuri i miei passi</li>
      <li>Mi ha messo sulla bocca un canto nuovo, lode al nostro Dio. e confideranno nel Signore</li>
      <li>Beato l'uomo che spera nel Signore e non si mette dalla parte dei superbi, né si volge a chi segue la menzogna</li>
      <li>Quanti prodigi tu hai fatto, Signore Dio mio, quali disegni in nostro favore: nessuno a te si può paragonare. Se li voglio annunziare e proclamare sono troppi per essere contati</li>
      <li>Sacrificio e offerta non gradisci, gli orecchi mi hai aperto. Non hai chiesto olocausto e vittima per la colpa</li>
      <li>Allora ho detto: «Ecco, io vengo. Sul rotolo del libro di me è scritto</li>
      <li>che io faccia il tuo volere. Mio Dio, questo io desidero, la tua legge è nel profondo del mio cuore»</li>
      <li>Ho annunziato la tua giustizia nella grande assemblea; vedi, non tengo chiuse le labbra, Signore, tu lo sai</li>
      <li>Non ho nascosto la tua giustizia in fondo al cuore, la tua fedeltà e la tua salvezza ho proclamato. Non ho nascosto la tua grazia e la tua fedeltà alla grande assemblea</li>
      <li>Non rifiutarmi, Signore, la tua misericordia, la tua fedeltà e la tua grazia mi proteggano sempre</li>
      <li>poiché mi circondano mali senza numero, le mie colpe mi opprimono e non posso più vedere. Sono più dei capelli del mio capo, il mio cuore viene meno</li>
      <li>Degnati, Signore, di liberarmi; accorri, Signore, in mio aiuto</li>
      <li>Vergogna e confusione per quanti cercano di togliermi la vita. Retrocedano coperti d'infamia quelli che godono della mia sventura</li>
      <li>Siano presi da tremore e da vergogna quelli che mi scherniscono</li>
      <li>Esultino e gioiscano in te quanti ti cercano, dicano sempre: «Il Signore è grande» quelli che bramano la tua salvezza</li>
      <li>Io sono povero e infelice; di me ha cura il Signore. Tu, mio aiuto e mia liberazione, mio Dio, non tardare</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>Beato l'uomo che ha cura del debole, nel giorno della sventura il Signore lo libera</li>
      <li>Veglierà su di lui il Signore, lo farà vivere beato sulla terra, non lo abbandonerà alle brame dei nemici</li>
      <li>Il Signore lo sosterrà sul letto del dolore; gli darai sollievo nella sua malattia</li>
      <li>Io ho detto: «Pietà di me, Signore; risanami, contro di te ho peccato»</li>
      <li>I nemici mi augurano il male: «Quando morirà e perirà il suo nome?»</li>
      <li>Chi viene a visitarmi dice il falso, il suo cuore accumula malizia e uscito fuori sparla</li>
      <li>Contro di me sussurrano insieme i miei nemici, contro di me pensano il male</li>
      <li>«Un morbo maligno su di lui si è abbattuto, da dove si è steso non potrà rialzarsi»</li>
      <li>Anche l'amico in cui confidavo, anche lui, che mangiava il mio pane, alza contro di me il suo calcagno</li>
      <li>Ma tu, Signore, abbi pietà e sollevami, che io li possa ripagare</li>
      <li>Da questo saprò che tu mi ami se non trionfa su di me il mio nemico</li>
      <li>per la mia integrità tu mi sostieni, mi fai stare alla tua presenza per sempre</li>
      <li>Sia benedetto il Signore, Dio d'Israele, da sempre e per sempre. Amen, amen</li>
    </ol>
  </li>
  <li>
    <ol>
      <li>Al maestro del coro. Maskil. Dei figli di Core</li>
      <li>Come la cerva anela ai corsi d'acqua, così l'anima mia anela a te, o Dio</li>
      <li>L'anima mia ha sete di Dio, del Dio vivente: quando verrò e vedrò il volto di Dio</li>
      <li>Le lacrime sono mio pane giorno e notte, mentre mi dicono sempre: «Dov'è il tuo Dio?»</li>
      <li>Questo io ricordo, e il mio cuore si strugge: attraverso la folla avanzavo tra i primi fino alla casa di Dio, in mezzo ai canti di gioia di una moltitudine in festa</li>
      <li>Perché ti rattristi, anima mia, perché su di me gemi? Spera in Dio: ancora potrò lodarlo, lui, salvezza del mio volto e mio Dio</li>
      <li>In me si abbatte l'anima mia; perciò di te mi ricordo dal paese del Giordano e dell'Ermon, dal monte Misar</li>
      <li>Un abisso chiama l'abisso al fragore delle tue cascate; tutti i tuoi flutti e le tue onde sopra di me sono passati</li>
      <li>Di giorno il Signore mi dona la sua grazia di notte per lui innalzo il mio canto: la mia preghiera al Dio vivente</li>
      <li>Dirò a Dio, mia difesa: «Perché mi hai dimenticato? Perché triste me ne vado, oppresso dal nemico?»</li>
      <li>Per l'insulto dei miei avversari sono infrante le mie ossa; essi dicono a me tutto il giorno: «Dov'è il tuo Dio?»</li>
      <li>Perché ti rattristi, anima mia, perché su di me gemi? Spera in Dio: ancora potrò lodarlo, lui, salvezza del mio volto e mio Dio</li>
    </ol>
  </li>
  <li>
    <ol>
      <li>Fammi giustizia, o Dio, difendi la mia causa contro gente spietata; liberami dall'uomo iniquo e fallace</li>
      <li>Tu sei il Dio della mia difesa; perché mi respingi, perché triste me ne vado, oppresso dal nemico</li>
      <li>Manda la tua verità e la tua luce; siano esse a guidarmi, mi portino al tuo monte santo e alle tue dimore</li>
      <li>Verrò all'altare di Dio, al Dio della mia gioia, del mio giubilo. A te canterò con la cetra, Dio, Dio mio</li>
      <li>Perché ti rattristi, anima mia, perché su di me gemi? Spera in Dio: ancora potrò lodarlo, lui, salvezza del mio volto e mio Dio</li>
    </ol>
  </li>
  <li>
    <ol>
      <li>Al maestro del coro. Dei figli di Core. Maskil</li>
      <li>Dio, con i nostri orecchi abbiamo udito, i nostri padri ci hanno raccontato l'opera che hai compiuto ai loro giorni, nei tempi antichi</li>
      <li>Tu per piantarli, con la tua mano hai sradicato le genti, per far loro posto, hai distrutto i popoli</li>
      <li>Poiché non con la spada conquistarono la terra, né fu il loro braccio a salvarli; ma il tuo braccio e la tua destra e la luce del tuo volto, perché tu li amavi</li>
      <li>Sei tu il mio re, Dio mio, che decidi vittorie per Giacobbe</li>
      <li>Per te abbiamo respinto i nostri avversari nel tuo nome abbiamo annientato i nostri aggressori</li>
      <li>Infatti nel mio arco non ho confidato e non la mia spada mi ha salvato</li>
      <li>ma tu ci hai salvati dai nostri avversari, hai confuso i nostri nemici</li>
      <li>In Dio ci gloriamo ogni giorno, celebrando senza fine il tuo nome</li>
      <li>Ma ora ci hai respinti e coperti di vergogna, e più non esci con le nostre schiere</li>
      <li>Ci hai fatti fuggire di fronte agli avversari e i nostri nemici ci hanno spogliati</li>
      <li>Ci hai consegnati come pecore da macello, ci hai dispersi in mezzo alle nazioni</li>
      <li>Hai venduto il tuo popolo per niente, sul loro prezzo non hai guadagnato</li>
      <li>Ci hai resi ludibrio dei nostri vicini, scherno e obbrobrio a chi ci sta intorno</li>
      <li>Ci hai resi la favola dei popoli, su di noi le nazioni scuotono il capo</li>
      <li>L'infamia mi sta sempre davanti e la vergogna copre il mio volt</li>
      <li>per la voce di chi insulta e bestemmia, davanti al nemico che brama vendetta</li>
      <li>Tutto questo ci è accaduto e non ti avevamo dimenticato, non avevamo tradito la tua alleanza</li>
      <li>Non si era volto indietro il nostro cuore, i nostri passi non avevano lasciato il tuo sentiero</li>
      <li>ma tu ci hai abbattuti in un luogo di sciacalli e ci hai avvolti di ombre tenebrose</li>
      <li>Se avessimo dimenticato il nome del nostro Dio e teso le mani verso un dio straniero</li>
      <li>forse che Dio non lo avrebbe scoperto, lui che conosce i segreti del cuore</li>
      <li>Per te ogni giorno siamo messi a morte, stimati come pecore da macello</li>
      <li>Svègliati, perché dormi, Signore? Dèstati, non ci respingere per sempre</li>
      <li>Perché nascondi il tuo volto, dimentichi la nostra miseria e oppressione</li>
      <li>Poiché siamo prostrati nella polvere, il nostro corpo è steso a terra. Sorgi, vieni in nostro aiuto</li>
      <li>salvaci per la tua misericordia</li>
    </ol>
  </li>
  <li>
    <ol>
      <li>Al maestro del coro. Su «I gigli...». Dei figli di Core. Maskil. Canto d'amore</li>
      <li>Effonde il mio cuore liete parole, io canto al re il mio poema. La mia lingua è stilo di scriba veloce</li>
      <li>Tu sei il più bello tra i figli dell'uomo, sulle tue labbra è diffusa la grazia, ti ha benedetto Dio per sempre</li>
      <li>Cingi, prode, la spada al tuo fianco, nello splendore della tua maestà ti arrida la sorte</li>
      <li>avanza per la verità, la mitezza e la giustizia</li>
      <li>La tua destra ti mostri prodigi: le tue frecce acute colpiscono al cuore i nemici del re; sotto di te cadono i popoli</li>
      <li>Il tuo trono, Dio, dura per sempre; è scettro giusto lo scettro del tuo regno</li>
      <li>Ami la giustizia e l'empietà detesti: Dio, il tuo Dio ti ha consacrato con olio di letizia, a preferenza dei tuoi eguali</li>
      <li>Le tue vesti son tutte mirra, aloe e cassia, dai palazzi d'avorio ti allietano le cetre</li>
      <li>Figlie di re stanno tra le tue predilette; alla tua destra la regina in ori di Ofir</li>
      <li>Ascolta, figlia, guarda, porgi l'orecchio, dimentica il tuo popolo e la casa di tuo padre</li>
      <li>al re piacerà la tua bellezza. Egli è il tuo Signore: pròstrati a lui</li>
      <li>Da Tiro vengono portando doni, i più ricchi del popolo cercano il tuo volto</li>
      <li>La figlia del re è tutta splendore, gemme e tessuto d'oro è il suo vestito</li>
      <li>E' presentata al re in preziosi ricami; con lei le vergini compagne a te sono condotte</li>
      <li>guidate in gioia ed esultanza entrano insieme nel palazzo del re</li>
      <li>Ai tuoi padri succederanno i tuoi figli; li farai capi di tutta la terra</li>
      <li>Farò ricordare il tuo nome per tutte le generazioni, e i popoli ti loderanno in eterno, per sempre</li>
    </ol>
  </li>
  <li>
    <ol>
      <li>Al maestro del coro. Dei figli di Core. Su «Le vergini...». Canto</li>
      <li>Dio è per noi rifugio e forza, aiuto sempre vicino nelle angosce</li>
      <li>Perciò non temiamo se trema la terra, se crollano i monti nel fondo del mare</li>
      <li>Fremano, si gonfino le sue acque, tremino i monti per i suoi flutti</li>
      <li>Un fiume e i suoi ruscelli rallegrano la città di Dio, la santa dimora dell'Altissimo</li>
      <li>Dio sta in essa: non potrà vacillare; la soccorrerà Dio, prima del mattino</li>
      <li>Fremettero le genti, i regni si scossero; egli tuonò, si sgretolò la terra</li>
      <li>Il Signore degli eserciti è con noi, nostro rifugio è il Dio di Giacobbe</li>
      <li>Venite, vedete le opere del Signore, egli ha fatto portenti sulla terra</li>
      <li>Farà cessare le guerre sino ai confini della terra, romperà gli archi e spezzerà le lance, brucerà con il fuoco gli scudi</li>
      <li>Fermatevi e sappiate che io sono Dio, eccelso tra le genti, eccelso sulla terra</li>
      <li>Il Signore degli eserciti è con noi, nostro rifugio è il Dio di Giacobbe</li>
    </ol>
  </li>
  <li>
    <ol>
      <li>Al maestro del coro. Dei figli di Core. Salmo</li>
      <li>Applaudite, popoli tutti, acclamate Dio con voci di gioia</li>
      <li>perché terribile è il Signore, l'Altissimo, re grande su tutta la terra</li>
      <li>Egli ci ha assoggettati i popoli, ha messo le nazioni sotto i nostri piedi</li>
      <li>La nostra eredità ha scelto per noi, vanto di Giacobbe suo prediletto</li>
      <li>Ascende Dio tra le acclamazioni, il Signore al suono di tromba</li>
      <li>Cantate inni a Dio, cantate inni; cantate inni al nostro re, cantate inni</li>
      <li>perché Dio è re di tutta la terra, cantate inni con arte</li>
      <li>Dio regna sui popoli, Dio siede sul suo trono santo</li>
      <li>I capi dei popoli si sono raccolti con il popolo del Dio di Abramo, perché di Dio sono i potenti della terra: egli è l'Altissimo</li>
    </ol>
  </li>
  <li>
    <ol>
      <li>Cantico. Salmo. Dei figli di Core</li>
      <li>Grande è il Signore e degno di ogni lode nella città del nostro Dio</li>
      <li>Il suo monte santo, altura stupenda, è la gioia di tutta la terra. Il monte Sion, dimora divina, è la città del grande Sovrano</li>
      <li>Dio nei suoi baluardi è apparso fortezza inespugnabile</li>
      <li>Ecco, i re si sono alleati, sono avanzati insieme</li>
      <li>Essi hanno visto: attoniti e presi dal panico, sono fuggiti</li>
      <li>Là sgomento li ha colti, doglie come di partoriente</li>
      <li>simile al vento orientale che squarcia le navi di Tarsis</li>
      <li>Come avevamo udito, così abbiamo visto nella città del Signore degli eserciti, nella città del nostro Dio; Dio l'ha fondata per sempre</li>
      <li>Ricordiamo, Dio, la tua misericordia dentro il tuo tempio</li>
      <li>Come il tuo nome, o Dio, così la tua lode si estende sino ai confini della terra; è piena di giustizia la tua destra</li>
      <li>Gioisca il monte di Sion, esultino le città di Giuda a motivo dei tuoi giudizi</li>
      <li>Circondate Sion, giratele intorno, contate le sue torri</li>
      <li>Osservate i suoi baluardi, passate in rassegna le sue fortezze, per narrare alla generazione futura</li>
      <li>Questo è il Signore, nostro Dio in eterno, sempre: egli è colui che ci guida</li>
    </ol>
  </li>
  <li>
    <ol>
      <li>Al maestro del coro. Dei figli di Core. Salmo</li>
      <li>Ascoltate, popoli tutti, porgete orecchio abitanti del mondo</li>
      <li>voi nobili e gente del popolo, ricchi e poveri insieme</li>
      <li>La mia bocca esprime sapienza, il mio cuore medita saggezza</li>
      <li>porgerò l'orecchio a un proverbio, spiegherò il mio enigma sulla cetra</li>
      <li>Perché temere nei giorni tristi, quando mi circonda la malizia dei perversi</li>
      <li>Essi confidano nella loro forza, si vantano della loro grande ricchezza</li>
      <li>Nessuno può riscattare se stesso, o dare a Dio il suo prezzo</li>
      <li>Per quanto si paghi il riscatto di una vita, non potrà mai bastar</li>
      <li>per vivere senza fine, e non vedere la tomba</li>
      <li>Vedrà morire i sapienti; lo stolto e l'insensato periranno insieme e lasceranno ad altri le loro ricchezze</li>
      <li>Il sepolcro sarà loro casa per sempre, loro dimora per tutte le generazioni, eppure hanno dato il loro nome alla terra</li>
      <li>Ma l'uomo nella prosperità non comprende, è come gli animali che periscono</li>
      <li>Questa è la sorte di chi confida in se stesso, l'avvenire di chi si compiace nelle sue parole</li>
      <li>Come pecore sono avviati agli inferi, sarà loro pastore la morte; scenderanno a precipizio nel sepolcro, svanirà ogni loro parvenza: gli inferi saranno la loro dimora</li>
      <li>Ma Dio potrà riscattarmi, mi strapperà dalla mano della morte</li>
      <li>Se vedi un uomo arricchirsi, non temere, se aumenta la gloria della sua casa</li>
      <li>Quando muore con sé non porta nulla, né scende con lui la sua gloria</li>
      <li>Nella sua vita si diceva fortunato: «Ti loderanno, perché ti sei procurato del bene»</li>
      <li>Andrà con la generazione dei suoi padri che non vedranno mai più la luce</li>
      <li>L'uomo nella prosperità non comprende, è come gli animali che periscono</li>
    </ol>
  </li>
  <li>
    <ol>
      <li>Salmo. Di Asaf. convoca la terra da oriente a occidente</li>
      <li>Da Sion, splendore di bellezza, Dio rifulge</li>
      <li>Viene il nostro Dio e non sta in silenzio; davanti a lui un fuoco divorante, intorno a lui si scatena la tempesta</li>
      <li>Convoca il cielo dall'alto e la terra al giudizio del suo popolo</li>
      <li>«Davanti a me riunite i miei fedeli, che hanno sancito con me l'alleanza offrendo un sacrificio»</li>
      <li>Il cielo annunzi la sua giustizia, Dio è il giudice</li>
      <li>«Ascolta, popolo mio, voglio parlare, testimonierò contro di te, Israele: Io sono Dio, il tuo Dio</li>
      <li>Non ti rimprovero per i tuoi sacrifici; i tuoi olocausti mi stanno sempre davanti</li>
      <li>Non prenderò giovenchi dalla tua casa, né capri dai tuoi recinti</li>
      <li>Sono mie tutte le bestie della foresta, animali a migliaia sui monti</li>
      <li>Conosco tutti gli uccelli del cielo, è mio ciò che si muove nella campagna</li>
      <li>Se avessi fame, a te non lo direi: mio è il mondo e quanto contiene</li>
      <li>Mangerò forse la carne dei tori, berrò forse il sangue dei capri</li>
      <li>Offri a Dio un sacrificio di lode e sciogli all'Altissimo i tuoi voti</li>
      <li>invocami nel giorno della sventura: ti salverò e tu mi darai gloria»</li>
      <li>All'empio dice Dio: «Perché vai ripetendo i miei decreti e hai sempre in bocca la mia alleanza</li>
      <li>tu che detesti la disciplina e le mie parole te le getti alle spalle</li>
      <li>Se vedi un ladro, corri con lui; e degli adùlteri ti fai compagno</li>
      <li>Abbandoni la tua bocca al male e la tua lingua ordisce inganni</li>
      <li>Ti siedi, parli contro il tuo fratello, getti fango contro il figlio di tua madre</li>
      <li>Hai fatto questo e dovrei tacere? forse credevi ch'io fossi come te! Ti rimprovero: ti pongo innanzi i tuoi peccati»</li>
      <li>Capite questo voi che dimenticate Dio, perché non mi adiri e nessuno vi salvi</li>
      <li>Chi offre il sacrificio di lode, questi mi onora, a chi cammina per la retta via mostrerò la salvezza di Dio</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>Quando venne da lui il profeta Natan dopo che aveva peccato con Betsabea</li>
      <li>Pietà di me, o Dio, secondo la tua misericordia; nella tua grande bontà cancella il mio peccato</li>
      <li>Lavami da tutte le mie colpe, mondami dal mio peccato</li>
      <li>Riconosco la mia colpa, il mio peccato mi sta sempre dinanzi</li>
      <li>Contro di te, contro te solo ho peccato, quello che è male ai tuoi occhi, io l'ho fatto; perciò sei giusto quando parli, retto nel tuo giudizio</li>
      <li>Ecco, nella colpa sono stato generato, nel peccato mi ha concepito mia madre</li>
      <li>Ma tu vuoi la sincerità del cuore e nell'intimo m'insegni la sapienza</li>
      <li>Purificami con issopo e sarò mondo; lavami e sarò più bianco della neve</li>
      <li>Fammi sentire gioia e letizia, esulteranno le ossa che hai spezzato</li>
      <li>Distogli lo sguardo dai miei peccati, cancella tutte le mie colpe</li>
      <li>Crea in me, o Dio, un cuore puro, rinnova in me uno spirito saldo</li>
      <li>Non respingermi dalla tua presenza e non privarmi del tuo santo spirito</li>
      <li>Rendimi la gioia di essere salvato, sostieni in me un animo generoso</li>
      <li>Insegnerò agli erranti le tue vie e i peccatori a te ritorneranno</li>
      <li>Liberami dal sangue, Dio, Dio mia salvezza, la mia lingua esalterà la tua giustizia</li>
      <li>Signore, apri le mie labbra e la mia bocca proclami la tua lode</li>
      <li>poiché non gradisci il sacrificio e, se offro olocausti, non li accetti</li>
      <li>Uno spirito contrito è sacrificio a Dio, un cuore affranto e umiliato, Dio, tu non disprezzi</li>
      <li>Nel tuo amore fa grazia a Sion, rialza le mura di Gerusalemme</li>
      <li>Allora gradirai i sacrifici prescritti, l'olocausto e l'intera oblazione, allora immoleranno vittime sopra il tuo altare</li>
    </ol>
  </li>
  <li>
    <ol>
      <li>Al maestro del coro. Maskil. Di Davide</li>
      <li>Dopo che l'idumeo Doeg venne da Saul per informarlo e dirgli: «Davide è entrato in casa di Abimelech»</li>
      <li>Perché ti vanti del male o prepotente nella tua iniquità</li>
      <li>Ordisci insidie ogni giorno; la tua lingua è come lama affilata, artefice di inganni</li>
      <li>Tu preferisci il male al bene, la menzogna al parlare sincero</li>
      <li>Ami ogni parola di rovina, o lingua di impostura</li>
      <li>Perciò Dio ti demolirà per sempre, ti spezzerà e ti strapperà dalla tenda e ti sradicherà dalla terra dei viventi</li>
      <li>Vedendo, i giusti saran presi da timore e di lui rideranno</li>
      <li>«Ecco l'uomo che non ha posto in Dio la sua difesa, ma confidava nella sua grande ricchezza e si faceva forte dei suoi crimini»</li>
      <li>Io invece come olivo verdeggiante nella casa di Dio. Mi abbandono alla fedeltà di Dio ora e per sempre</li>
      <li>Voglio renderti grazie in eterno per quanto hai operato; spero nel tuo nome, perché è buono, davanti ai tuoi fedeli</li>
    </ol>
  </li>
  <li>
    <ol>
      <li>Al maestro del coro. Su «Macalat». Maskil. Di Davide</li>
      <li>Lo stolto pensa: «Dio non esiste». Sono corrotti, fanno cose abominevoli, nessuno fa il bene</li>
      <li>Dio dal cielo si china sui figli dell'uomo per vedere se c'è un uomo saggio che cerca Dio</li>
      <li>Tutti hanno traviato, tutti sono corrotti; nessuno fa il bene; neppure uno</li>
      <li>Non comprendono forse i malfattori che divorano il mio popolo come il pane e non invocano Dio</li>
      <li>Hanno tremato di spavento, là dove non c'era da temere. Dio ha disperso le ossa degli aggressori, sono confusi perché Dio li ha respinti</li>
      <li>Chi manderà da Sion la salvezza di Israele? Quando Dio farà tornare i deportati del suo popolo, esulterà Giacobbe, gioirà Israele</li>
    </ol>
  </li>
  <li>
    <ol>
      <li>Al maestro del coro. Per strumenti a corda. Maskil. Di Davide</li>
      <li>Dopo che gli Zifei vennero da Saul a dirgli: «Ecco, Davide se ne sta nascosto presso di noi»</li>
      <li>Dio, per il tuo nome, salvami, per la tua potenza rendimi giustizia</li>
      <li>Dio, ascolta la mia preghiera, porgi l'orecchio alle parole della mia bocca</li>
      <li>poiché sono insorti contro di me gli arroganti e i prepotenti insidiano la mia vita, davanti a sé non pongono Dio</li>
      <li>Ecco, Dio è il mio aiuto, il Signore mi sostiene</li>
      <li>Fà ricadere il male sui miei nemici, nella tua fedeltà disperdili</li>
      <li>Di tutto cuore ti offrirò un sacrificio, Signore, loderò il tuo nome perché è buono</li>
      <li>da ogni angoscia mi hai liberato e il mio occhio ha sfidato i miei nemici</li>
    </ol>
  </li>
  <li>
    <ol>
      <li>Al maestro del coro. Per strumenti a corda. Maskil. Di Davide</li>
      <li>Porgi l'orecchio, Dio, alla mia preghiera, non respingere la mia supplica</li>
      <li>dammi ascolto e rispondimi, mi agito nel mio lamento e sono sconvolt</li>
      <li>al grido del nemico, al clamore dell'empio. mi perseguitano con furore</li>
      <li>Dentro di me freme il mio cuore, piombano su di me terrori di morte</li>
      <li>Timore e spavento mi invadono e lo sgomento mi opprime</li>
      <li>Dico: «Chi mi darà ali come di colomba, per volare e trovare riposo</li>
      <li>Ecco, errando, fuggirei lontano, abiterei nel deserto</li>
      <li>Riposerei in un luogo di riparo dalla furia del vento e dell'uragano»</li>
      <li>Disperdili, Signore, confondi le loro lingue: ho visto nella città violenza e contese</li>
      <li>Giorno e notte si aggirano sulle sue mura</li>
      <li>all'interno iniquità, travaglio e insidie e non cessano nelle sue piazze sopruso e inganno</li>
      <li>Se mi avesse insultato un nemico, l'avrei sopportato; se fosse insorto contro di me un avversario, da lui mi sarei nascosto</li>
      <li>Ma sei tu, mio compagno, mio amico e confidente</li>
      <li>ci legava una dolce amicizia, verso la casa di Dio camminavamo in festa</li>
      <li>Piombi su di loro la morte, scendano vivi negli inferi; perché il male è nelle loro case, e nel loro cuore</li>
      <li>Io invoco Dio e il Signore mi salva</li>
      <li>Di sera, al mattino, a mezzogiorno mi lamento e sospiro ed egli ascolta la mia voce</li>
      <li>mi salva, mi dà pace da coloro che mi combattono: sono tanti i miei avversari</li>
      <li>Dio mi ascolta e li umilia, egli che domina da sempre. e non temono Dio</li>
      <li>Ognuno ha steso la mano contro i suoi amici, ha violato la sua alleanza</li>
      <li>Più untuosa del burro è la sua bocca, ma nel cuore ha la guerra; più fluide dell'olio le sue parole, ma sono spade sguainate</li>
      <li>Getta sul Signore il tuo affanno ed egli ti darà sostegno, mai permetterà che il giusto vacilli</li>
      <li>Tu, Dio, li sprofonderai nella tomba gli uomini sanguinari e fraudolenti: essi non giungeranno alla metà dei loro giorni. Ma io, Signore, in te confido</li>
    </ol>
  </li>
  <li>
    <ol>
      <li>Al maestro del coro. Su «Jonat elem rehoqim». Di Davide. Miktam. Quando i Filistei lo tenevano prigioniero in Gat</li>
      <li>Pietà di me, o Dio, perché l'uomo mi calpesta, un aggressore sempre mi opprime</li>
      <li>Mi calpestano sempre i miei nemici, molti sono quelli che mi combattono</li>
      <li>Nell'ora della paura, io in te confido</li>
      <li>In Dio, di cui lodo la parola, in Dio confido, non avrò timore: che cosa potrà farmi un uomo</li>
      <li>Travisano sempre le mie parole, non pensano che a farmi del male</li>
      <li>Suscitano contese e tendono insidie, osservano i miei passi, per attentare alla mia vita</li>
      <li>Per tanta iniquità non abbiano scampo: nella tua ira abbatti i popoli, o Dio</li>
      <li>I passi del mio vagare tu li hai contati, le mie lacrime nell'otre tuo raccogli; non sono forse scritte nel tuo libro</li>
      <li>Allora ripiegheranno i miei nemici, quando ti avrò invocato: so che Dio è in mio favore</li>
      <li>Lodo la parola di Dio, lodo la parola del Signore</li>
      <li>in Dio confido, non avrò timore: che cosa potrà farmi un uomo</li>
      <li>Su di me, o Dio, i voti che ti ho fatto: ti renderò azioni di grazie</li>
      <li>perché mi hai liberato dalla morte. Hai preservato i miei piedi dalla caduta, perché io cammini alla tua presenza nella luce dei viventi, o Dio</li>
    </ol>
  </li>
  <li>
    <ol>
      <li>Al maestro del coro. Su «Non distruggere». Di Davide. Miktam. Quando fuggì da Saul nella caverna</li>
      <li>Pietà di me, pietà di me, o Dio, in te mi rifugio; mi rifugio all'ombra delle tue ali finché sia passato il pericolo</li>
      <li>Invocherò Dio, l'Altissimo, Dio che mi fa il bene</li>
      <li>Mandi dal cielo a salvarmi dalla mano dei miei persecutori, Dio mandi la sua fedeltà e la sua grazia</li>
      <li>Io sono come in mezzo a leoni, che divorano gli uomini; i loro denti sono lance e frecce, la loro lingua spada affilata</li>
      <li>Innàlzati sopra il cielo, o Dio, su tutta la terra la tua gloria</li>
      <li>Hanno teso una rete ai miei piedi, mi hanno piegato, hanno scavato davanti a me una fossa e vi sono caduti</li>
      <li>Saldo è il mio cuore, o Dio, saldo è il mio cuore</li>
      <li>Voglio cantare, a te voglio inneggiare: svègliati, mio cuore, svègliati arpa, cetra, voglio svegliare l'aurora</li>
      <li>Ti loderò tra i popoli, Signore, a te canterò inni tra le genti</li>
      <li>perché la tua bontà è grande fino ai cieli, e la tua fedeltà fino alle nubi</li>
      <li>Innàlzati sopra il cielo, o Dio, su tutta la terra la tua gloria</li>
    </ol>
  </li>
  <li>
    <ol>
      <li>Al maestro del coro. Su «Non distruggere». Di Davide. Miktam</li>
      <li>Rendete veramente giustizia o potenti, giudicate con rettitudine gli uomini</li>
      <li>Voi tramate iniquità con il cuore, sulla terra le vostre mani preparano violenze</li>
      <li>Sono traviati gli empi fin dal seno materno, si pervertono fin dal grembo gli operatori di menzogna</li>
      <li>Sono velenosi come il serpente, come vipera sorda che si tura le orecchi</li>
      <li>per non udire la voce dell'incantatore, del mago che incanta abilmente</li>
      <li>Spezzagli, o Dio, i denti nella bocca, rompi, o Signore, le mascelle dei leoni</li>
      <li>Si dissolvano come acqua che si disperde, come erba calpestata inaridiscano</li>
      <li>Passino come lumaca che si discioglie, come aborto di donna che non vede il sole</li>
      <li>Prima che le vostre caldaie sentano i pruni, vivi li travolga il turbine</li>
      <li>Il giusto godrà nel vedere la vendetta, laverà i piedi nel sangue degli empi</li>
      <li>Gli uomini diranno: «C'è un premio per il giusto, c'è Dio che fa giustizia sulla terra!»</li>
    </ol>
  </li>
  <li>
    <ol>
      <li>Al maestro del coro. Su «Non distruggere». Di Davide. Quando Saul mandò uomini a sorvegliare la casa e ad ucciderlo</li>
      <li>Liberami dai nemici, mio Dio, proteggimi dagli aggressori</li>
      <li>Liberami da chi fa il male, salvami da chi sparge sangue</li>
      <li>Ecco, insidiano la mia vita, contro di me si avventano i potenti. Signore, non c'è colpa in me, non c'è peccato</li>
      <li>senza mia colpa accorrono e si appostano</li>
      <li>Tu, Signore, Dio degli eserciti, Dio d'Israele, lèvati a punire tutte le genti; non avere pietà dei traditori</li>
      <li>Ritornano a sera e ringhiano come cani, si aggirano per la città</li>
      <li>Ecco, vomitano ingiurie, le loro labbra sono spade. Dicono: «Chi ci ascolta?»</li>
      <li>Ma tu, Signore, ti ridi di loro, ti burli di tutte le genti</li>
      <li>A te, mia forza, io mi rivolgo: sei tu, o Dio, la mia difesa</li>
      <li>La grazia del mio Dio mi viene in aiuto, Dio mi farà sfidare i miei nemici</li>
      <li>Non ucciderli, perché il mio popolo non dimentichi, disperdili con la tua potenza e abbattili, Signore, nostro scudo</li>
      <li>Peccato è la parola delle loro labbra, cadano nel laccio del loro orgoglio per le bestemmie e le menzogne che pronunziano</li>
      <li>Annientali nella tua ira, annientali e più non siano; e sappiano che Dio domina in Giacobbe, fino ai confini della terra</li>
      <li>Ritornano a sera e ringhiano come cani, per la città si aggiran</li>
      <li>vagando in cerca di cibo; latrano, se non possono saziarsi</li>
      <li>Ma io canterò la tua potenza, al mattino esalterò la tua grazia perché sei stato mia difesa, mio rifugio nel giorno del pericolo</li>
      <li>O mia forza, a te voglio cantare, poiché tu sei, o Dio, la mia difesa, tu, o mio Dio, sei la mia misericordia</li>
    </ol>
  </li>
  <li>
    <ol>
      <li>Al maestro del coro. Su «Giglio del precetto». Miktam. Di Davide. Da insegnare</li>
      <li>Quando uscì contro gli Aramei della Valle dei due fiumi e contro gli Aramei di Soba, e quando Gioab, nel ritorno, sconfisse gli Idumei nella Valle del sale: dodici mila uomini</li>
      <li>Dio, tu ci hai respinti, ci hai dispersi; ti sei sdegnato: ritorna a noi</li>
      <li>Hai scosso la terra, l'hai squarciata, risana le sue fratture, perché crolla</li>
      <li>Hai inflitto al tuo popolo dure prove, ci hai fatto bere vino da vertigini</li>
      <li>Hai dato un segnale ai tuoi fedeli perché fuggissero lontano dagli archi</li>
      <li>Perché i tuoi amici siano liberati, salvaci con la destra e a noi rispondi</li>
      <li>Dio ha parlato nel suo tempio: «Esulto e divido Sichem, misuro la valle di Succot</li>
      <li>Mio è Gàlaad, mio è Manasse, Efraim è la difesa del mio capo, Giuda lo scettro del mio comando</li>
      <li>Moab è il bacino per lavarmi, sull'Idumea getterò i miei sandali, sulla Filistea canterò vittoria»</li>
      <li>Chi mi condurrà alla città fortificata, chi potrà guidarmi fino all'Idumea</li>
      <li>Non forse tu, o Dio, che ci hai respinti, e più non esci, o Dio, con le nostre schiere</li>
      <li>Nell'oppressione vieni in nostro aiuto perché vana è la salvezza dell'uomo</li>
      <li>Con Dio noi faremo prodigi: egli calpesterà i nostri nemici</li>
    </ol>
  </li>
  <li>
    <ol>
      <li>Al maestro del coro. Per strumenti a corda. Di Davide</li>
      <li>Ascolta, o Dio, il mio grido, sii attento alla mia preghiera</li>
      <li>Dai confini della terra io t'invoco; mentre il mio cuore viene meno, guidami su rupe inaccessibile</li>
      <li>Tu sei per me rifugio, torre salda davanti all'avversario</li>
      <li>Dimorerò nella tua tenda per sempre, all'ombra delle tue ali troverò riparo</li>
      <li>perché tu, Dio, hai ascoltato i miei voti, mi hai dato l'eredità di chi teme il tuo nome</li>
      <li>Ai giorni del re aggiungi altri giorni, per molte generazioni siano i suoi anni</li>
      <li>Regni per sempre sotto gli occhi di Dio; grazia e fedeltà lo custodiscano</li>
      <li>Allora canterò inni al tuo nome, sempre, sciogliendo i miei voti giorno per giorno</li>
    </ol>
  </li>
  <li>
    <ol>
      <li>Al maestro del coro. Su «Iduthun». Salmo. Di Davide</li>
      <li>Solo in Dio riposa l'anima mia; da lui la mia salvezza</li>
      <li>Lui solo è mia rupe e mia salvezza, mia roccia di difesa: non potrò vacillare</li>
      <li>Fino a quando vi scaglierete contro un uomo, per abbatterlo tutti insieme, come muro cadente, come recinto che crolla</li>
      <li>Tramano solo di precipitarlo dall'alto, si compiacciono della menzogna. Con la bocca benedicono, e maledicono nel loro cuore</li>
      <li>Solo in Dio riposa l'anima mia, da lui la mia speranza</li>
      <li>Lui solo è mia rupe e mia salvezza, mia roccia di difesa: non potrò vacillare</li>
      <li>In Dio è la mia salvezza e la mia gloria; il mio saldo rifugio, la mia difesa è in Dio</li>
      <li>Confida sempre in lui, o popolo, davanti a lui effondi il tuo cuore, nostro rifugio è Dio</li>
      <li>Sì, sono un soffio i figli di Adamo, una menzogna tutti gli uomini, insieme, sulla bilancia, sono meno di un soffio</li>
      <li>Non confidate nella violenza, non illudetevi della rapina; alla ricchezza, anche se abbonda, non attaccate il cuore</li>
      <li>Una parola ha detto Dio, due ne ho udite: il potere appartiene a Dio, tua, Signore, è la grazia</li>
      <li>secondo le sue opere tu ripaghi ogni uomo</li>
    </ol>
  </li>
  <li>
    <ol>
      <li>Salmo. Di Davide, quando dimorava nel deserto di Giuda</li>
      <li>O Dio, tu sei il mio Dio, all'aurora ti cerco, di te ha sete l'anima mia, a te anela la mia carne, come terra deserta, arida, senz'acqua</li>
      <li>Così nel santuario ti ho cercato, per contemplare la tua potenza e la tua gloria</li>
      <li>Poiché la tua grazia vale più della vita, le mie labbra diranno la tua lode</li>
      <li>Così ti benedirò finché io viva, nel tuo nome alzerò le mie mani</li>
      <li>Mi sazierò come a lauto convito, e con voci di gioia ti loderà la mia bocca</li>
      <li>Quando nel mio giaciglio di te mi ricordo e penso a te nelle veglie notturne</li>
      <li>a te che sei stato il mio aiuto, esulto di gioia all'ombra delle tue ali</li>
      <li>A te si stringe l'anima mia e la forza della tua destra mi sostiene</li>
      <li>Ma quelli che attentano alla mia vita scenderanno nel profondo della terra</li>
      <li>saranno dati in potere alla spada, diverranno preda di sciacalli</li>
      <li>Il re gioirà in Dio, si glorierà chi giura per lui, perché ai mentitori verrà chiusa la bocca</li>
    </ol>
  </li>
  <li>
    <ol>
      <li>Salmo. Di Davide. Al maestro del coro</li>
      <li>Ascolta, Dio, la voce, del mio lamento, dal terrore del nemico preserva la mia vita</li>
      <li>Proteggimi dalla congiura degli empi dal tumulto dei malvagi</li>
      <li>Affilano la loro lingua come spada, scagliano come frecce parole amar</li>
      <li>per colpire di nascosto l'innocente; lo colpiscono di sorpresa e non hanno timore</li>
      <li>Si ostinano nel fare il male, si accordano per nascondere tranelli; dicono: «Chi li potrà vedere?»</li>
      <li>Meditano iniquità, attuano le loro trame: un baratro è l'uomo e il suo cuore un abisso</li>
      <li>Ma Dio li colpisce con le sue frecce: all'improvviso essi sono feriti</li>
      <li>la loro stessa lingua li farà cadere; chiunque, al vederli, scuoterà il capo</li>
      <li>Allora tutti saranno presi da timore, annunzieranno le opere di Dio e capiranno ciò che egli ha fatto</li>
      <li>Il giusto gioirà nel Signore e riporrà in lui la sua speranza, i retti di cuore ne trarranno gloria</li>
    </ol>
  </li>
  <li>
    <ol>
      <li>Al maestro del coro. Salmo. Di Davide. Canto</li>
      <li>A te si deve lode, o Dio, in Sion; a te si sciolga il voto in Gerusalemme</li>
      <li>A te, che ascolti la preghiera, viene ogni mortale</li>
      <li>Pesano su di noi le nostre colpe, ma tu perdoni i nostri peccati</li>
      <li>Beato chi hai scelto e chiamato vicino, abiterà nei tuoi atri. Ci sazieremo dei beni della tua casa, della santità del tuo tempio</li>
      <li>Con i prodigi della tua giustizia, tu ci rispondi, o Dio, nostra salvezza, speranza dei confini della terra e dei mari lontani</li>
      <li>Tu rendi saldi i monti con la tua forza, cinto di potenza</li>
      <li>Tu fai tacere il fragore del mare, il fragore dei suoi flutti, tu plachi il tumulto dei popoli</li>
      <li>Gli abitanti degli estremi confini stupiscono davanti ai tuoi prodigi: di gioia fai gridare la terra, le soglie dell'oriente e dell'occidente</li>
      <li>Tu visiti la terra e la disseti: la ricolmi delle sue ricchezze. Il fiume di Dio è gonfio di acque; tu fai crescere il frumento per gli uomini. Così prepari la terra</li>
      <li>Ne irrighi i solchi, ne spiani le zolle, la bagni con le piogge e benedici i suoi germogli</li>
      <li>Coroni l'anno con i tuoi benefici, al tuo passaggio stilla l'abbondanza</li>
      <li>Stillano i pascoli del deserto e le colline si cingono di esultanza</li>
      <li>I prati si coprono di greggi, le valli si ammantano di grano; tutto canta e grida di gioia</li>
    </ol>
  </li>
  <li>
    <ol>
      <li>Al maestro del coro. Canto. Salmo</li>
      <li>cantate alla gloria del suo nome, date a lui splendida lode</li>
      <li>Dite a Dio: «Stupende sono le tue opere! Per la grandezza della tua potenza a te si piegano i tuoi nemici</li>
      <li>A te si prostri tutta la terra, a te canti inni, canti al tuo nome»</li>
      <li>Venite e vedete le opere di Dio, mirabile nel suo agire sugli uomini</li>
      <li>Egli cambiò il mare in terra ferma, passarono a piedi il fiume; per questo in lui esultiamo di gioia</li>
      <li>Con la sua forza domina in eterno, il suo occhio scruta le nazioni; i ribelli non rialzino la fronte</li>
      <li>Benedite, popoli, il nostro Dio, fate risuonare la sua lode</li>
      <li>è lui che salvò la nostra vita e non lasciò vacillare i nostri passi</li>
      <li>Dio, tu ci hai messi alla prova; ci hai passati al crogiuolo, come l'argento</li>
      <li>Ci hai fatti cadere in un agguato, hai messo un peso ai nostri fianchi</li>
      <li>Hai fatto cavalcare uomini sulle nostre teste; ci hai fatto passare per il fuoco e l'acqua, ma poi ci hai dato sollievo</li>
      <li>Entrerò nella tua casa con olocausti, a te scioglierò i miei voti</li>
      <li>i voti pronunziati dalle mie labbra, promessi nel momento dell'angoscia</li>
      <li>Ti offrirò pingui olocausti con fragranza di montoni, immolerò a te buoi e capri</li>
      <li>Venite, ascoltate, voi tutti che temete Dio, e narrerò quanto per me ha fatto</li>
      <li>A lui ho rivolto il mio grido, la mia lingua cantò la sua lode</li>
      <li>Se nel mio cuore avessi cercato il male, il Signore non mi avrebbe ascoltato</li>
      <li>Ma Dio ha ascoltato, si è fatto attento alla voce della mia preghiera</li>
      <li>Sia benedetto Dio che non ha respinto la mia preghiera, non mi ha negato la sua misericordia</li>
    </ol>
  </li>
  <li>
    <ol>
      <li>Al maestro del coro. Su strumenti a corda. Salmo. Canto</li>
      <li>Dio abbia pietà di noi e ci benedica, su di noi faccia splendere il suo volto</li>
      <li>perché si conosca sulla terra la tua via, fra tutte le genti la tua salvezza</li>
      <li>Ti lodino i popoli, Dio, ti lodino i popoli tutti</li>
      <li>Esultino le genti e si rallegrino, perché giudichi i popoli con giustizia, governi le nazioni sulla terra</li>
      <li>Ti lodino i popoli, Dio, ti lodino i popoli tutti</li>
      <li>La terra ha dato il suo frutto. Ci benedica Dio, il nostro Dio</li>
      <li>ci benedica Dio e lo temano tutti i confini della terra</li>
    </ol>
  </li>
  <li>
    <ol>
      <li>Al maestro del coro. Di Davide. Salmo. Canto</li>
      <li>Sorga Dio, i suoi nemici si disperdano e fuggano davanti a lui quelli che lo odiano</li>
      <li>Come si disperde il fumo, tu li disperdi; come fonde la cera di fronte al fuoco, periscano gli empi davanti a Dio</li>
      <li>I giusti invece si rallegrino, esultino davanti a Dio e cantino di gioia</li>
      <li>Cantate a Dio, inneggiate al suo nome, spianate la strada a chi cavalca le nubi: «Signore» è il suo nome, gioite davanti a lui</li>
      <li>Padre degli orfani e difensore delle vedove è Dio nella sua santa dimora</li>
      <li>Ai derelitti Dio fa abitare una casa, fa uscire con gioia i prigionieri; solo i ribelli abbandona in arida terra</li>
      <li>Dio, quando uscivi davanti al tuo popolo, quando camminavi per il deserto</li>
      <li>la terra tremò, stillarono i cieli davanti al Dio del Sinai, davanti a Dio, il Dio di Israele</li>
      <li>Pioggia abbondante riversavi, o Dio, rinvigorivi la tua eredità esausta</li>
      <li>E il tuo popolo abitò il paese che nel tuo amore, o Dio, preparasti al misero</li>
      <li>Il Signore annunzia una notizia, le messaggere di vittoria sono grande schiera</li>
      <li>«Fuggono i re, fuggono gli eserciti, anche le donne si dividono il bottino</li>
      <li>Mentre voi dormite tra gli ovili, splendono d'argento le ali della colomba, le sue piume di riflessi d'oro»</li>
      <li>Quando disperdeva i re l'Onnipotente, nevicava sullo Zalmon</li>
      <li>Monte di Dio, il monte di Basan, monte dalle alte cime, il monte di Basan</li>
      <li>Perché invidiate, o monti dalle alte cime, il monte che Dio ha scelto a sua dimora? Il Signore lo abiterà per sempre</li>
      <li>I carri di Dio sono migliaia e migliaia: il Signore viene dal Sinai nel santuario</li>
      <li>Sei salito in alto conducendo prigionieri, hai ricevuto uomini in tributo: anche i ribelli abiteranno presso il Signore Dio</li>
      <li>Benedetto il Signore sempre; ha cura di noi il Dio della salvezza</li>
      <li>Il nostro Dio è un Dio che salva; il Signore Dio libera dalla morte</li>
      <li>Sì, Dio schiaccerà il capo dei suoi nemici, la testa altèra di chi percorre la via del delitto</li>
      <li>Ha detto il Signore: «Da Basan li farò tornare, li farò tornare dagli abissi del mare</li>
      <li>perché il tuo piede si bagni nel sangue, e la lingua dei tuoi cani riceva la sua parte tra i nemici»</li>
      <li>Appare il tuo corteo, Dio, il corteo del mio Dio, del mio re, nel santuario</li>
      <li>Precedono i cantori, seguono ultimi i citaredi, in mezzo le fanciulle che battono cèmbali</li>
      <li>«Benedite Dio nelle vostre assemblee, benedite il Signore, voi della stirpe di Israele»</li>
      <li>Ecco, Beniamino, il più giovane, guida i capi di Giuda nelle loro schiere, i capi di Zàbulon, i capi di Nèftali</li>
      <li>Dispiega, Dio, la tua potenza, conferma, Dio, quanto hai fatto per noi</li>
      <li>Per il tuo tempio, in Gerusalemme, a te i re porteranno doni</li>
      <li>Minaccia la belva dei canneti, il branco dei tori con i vitelli dei popoli: si prostrino portando verghe d'argento; disperdi i popoli che amano la guerra</li>
      <li>Verranno i grandi dall'Egitto, l'Etiopia tenderà le mani a Dio</li>
      <li>Regni della terra, cantate a Dio, cantate inni al Signore</li>
      <li>egli nei cieli cavalca, nei cieli eterni, ecco, tuona con voce potente</li>
      <li>Riconoscete a Dio la sua potenza, la sua maestà su Israele, la sua potenza sopra le nubi</li>
      <li>Terribile sei, Dio, dal tuo santuario; il Dio d'Israele dà forza e vigore al suo popolo, sia benedetto Dio</li>
    </ol>
  </li>
  <li>
    <ol>
      <li>Al maestro del coro. Su «I gigli». Di Davide</li>
      <li>Salvami, o Dio: l'acqua mi giunge alla gola</li>
      <li>Affondo nel fango e non ho sostegno; sono caduto in acque profonde e l'onda mi travolge</li>
      <li>Sono sfinito dal gridare, riarse sono le mie fauci; i miei occhi si consumano nell'attesa del mio Dio</li>
      <li>Più numerosi dei capelli del mio capo sono coloro che mi odiano senza ragione. Sono potenti i nemici che mi calunniano: quanto non ho rubato, lo dovrei restituire</li>
      <li>Dio, tu conosci la mia stoltezza e le mie colpe non ti sono nascoste</li>
      <li>Chi spera in te, a causa mia non sia confuso, Signore, Dio degli eserciti; per me non si vergogni chi ti cerca, Dio d'Israele</li>
      <li>Per te io sopporto l'insulto e la vergogna mi copre la faccia</li>
      <li>sono un estraneo per i miei fratelli, un forestiero per i figli di mia madre</li>
      <li>Poiché mi divora lo zelo per la tua casa, ricadono su di me gli oltraggi di chi ti insulta</li>
      <li>Mi sono estenuato nel digiuno ed è stata per me un'infamia</li>
      <li>Ho indossato come vestito un sacco e sono diventato il loro scherno</li>
      <li>Sparlavano di me quanti sedevano alla porta, gli ubriachi mi dileggiavano</li>
      <li>Ma io innalzo a te la mia preghiera, Signore, nel tempo della benevolenza; per la grandezza della tua bontà, rispondimi, per la fedeltà della tua salvezza, o Dio</li>
      <li>Salvami dal fango, che io non affondi, liberami dai miei nemici e dalle acque profonde</li>
      <li>Non mi sommergano i flutti delle acque e il vortice non mi travolga, l'abisso non chiuda su di me la sua bocca</li>
      <li>Rispondimi, Signore, benefica è la tua grazia; volgiti a me nella tua grande tenerezza</li>
      <li>Non nascondere il volto al tuo servo, sono in pericolo: presto, rispondimi</li>
      <li>Avvicinati a me, riscattami, salvami dai miei nemici</li>
      <li>Tu conosci la mia infamia, la mia vergogna e il mio disonore; davanti a te sono tutti i miei nemici</li>
      <li>L'insulto ha spezzato il mio cuore e vengo meno. Ho atteso compassione, ma invano, consolatori, ma non ne ho trovati</li>
      <li>Hanno messo nel mio cibo veleno e quando avevo sete mi hanno dato aceto</li>
      <li>La loro tavola sia per essi un laccio, una insidia i loro banchetti</li>
      <li>Si offuschino i loro occhi, non vedano; sfibra per sempre i loro fianchi</li>
      <li>Riversa su di loro il tuo sdegno, li raggiunga la tua ira ardente</li>
      <li>La loro casa sia desolata, senza abitanti la loro tenda</li>
      <li>perché inseguono colui che hai percosso, aggiungono dolore a chi tu hai ferito</li>
      <li>Imputa loro colpa su colpa e non ottengano la tua giustizia</li>
      <li>Siano cancellati dal libro dei viventi e tra i giusti non siano iscritti</li>
      <li>Io sono infelice e sofferente; la tua salvezza, Dio, mi ponga al sicuro</li>
      <li>Loderò il nome di Dio con il canto, lo esalterò con azioni di grazie</li>
      <li>che il Signore gradirà più dei tori, più dei giovenchi con corna e unghie</li>
      <li>Vedano gli umili e si rallegrino; si ravvivi il cuore di chi cerca Dio</li>
      <li>poiché il Signore ascolta i poveri e non disprezza i suoi che sono prigionieri</li>
      <li>A lui acclamino i cieli e la terra, i mari e quanto in essi si muove</li>
      <li>Perché Dio salverà Sion, ricostruirà le città di Giuda: vi abiteranno e ne avranno il possesso</li>
      <li>La stirpe dei suoi servi ne sarà erede, e chi ama il suo nome vi porrà dimora</li>
    </ol>
  </li>
  <li>
    <ol>
      <li>Al maestro del coro. Di Davide. In memoria</li>
      <li>Vieni a salvarmi, o Dio, vieni presto, Signore, in mio aiuto</li>
      <li>Siano confusi e arrossiscano quanti attentano alla mia vita. Retrocedano e siano svergognati quanti vogliono la mia rovina</li>
      <li>Per la vergogna si volgano indietro quelli che mi deridono</li>
      <li>Gioia e allegrezza grande per quelli che ti cercano; dicano sempre: «Dio è grande» quelli che amano la tua salvezza</li>
      <li>Ma io sono povero e infelice, vieni presto, mio Dio; tu sei mio aiuto e mio salvatore; Signore, non tardare</li>
    </ol>
  </li>
  <li>
    <ol>
      <li>In te mi rifugio, Signore, ch'io non resti confuso in eterno</li>
      <li>Liberami, difendimi per la tua giustizia, porgimi ascolto e salvami</li>
      <li>Sii per me rupe di difesa, baluardo inaccessibile, poiché tu sei mio rifugio e mia fortezza</li>
      <li>Mio Dio, salvami dalle mani dell'empio, dalle mani dell'iniquo e dell'oppressore</li>
      <li>Sei tu, Signore, la mia speranza, la mia fiducia fin dalla mia giovinezza</li>
      <li>Su di te mi appoggiai fin dal grembo materno, dal seno di mia madre tu sei il mio sostegno; a te la mia lode senza fine</li>
      <li>Sono parso a molti quasi un prodigio: eri tu il mio rifugio sicuro</li>
      <li>Della tua lode è piena la mia bocca, della tua gloria, tutto il giorno</li>
      <li>Non mi respingere nel tempo della vecchiaia, non abbandonarmi quando declinano le mie forze</li>
      <li>Contro di me parlano i miei nemici, coloro che mi spiano congiurano insieme</li>
      <li>«Dio lo ha abbandonato, inseguitelo, prendetelo, perché non ha chi lo liberi»</li>
      <li>O Dio, non stare lontano: Dio mio, vieni presto ad aiutarmi</li>
      <li>Siano confusi e annientati quanti mi accusano, siano coperti d'infamia e di vergogna quanti cercano la mia sventura</li>
      <li>Io, invece, non cesso di sperare, moltiplicherò le tue lodi</li>
      <li>La mia bocca annunzierà la tua giustizia, proclamerà sempre la tua salvezza, che non so misurare</li>
      <li>Dirò le meraviglie del Signore, ricorderò che tu solo sei giusto</li>
      <li>Tu mi hai istruito, o Dio, fin dalla giovinezza e ancora oggi proclamo i tuoi prodigi</li>
      <li>E ora, nella vecchiaia e nella canizie, Dio, non abbandonarmi, finché io annunzi la tua potenza, a tutte le generazioni le tue meraviglie</li>
      <li>La tua giustizia, Dio, è alta come il cielo, tu hai fatto cose grandi: chi è come te, o Dio</li>
      <li>Mi hai fatto provare molte angosce e sventure: mi darai ancora vita, mi farai risalire dagli abissi della terra</li>
      <li>accrescerai la mia grandezza e tornerai a consolarmi</li>
      <li>Allora ti renderò grazie sull'arpa, per la tua fedeltà, o mio Dio; ti canterò sulla cetra, o santo d'Israele</li>
      <li>Cantando le tue lodi, esulteranno le mie labbra e la mia vita, che tu hai riscattato</li>
      <li>Anche la mia lingua tutto il giorno proclamerà la tua giustizia, quando saranno confusi e umiliati quelli che cercano la mia rovina</li>
    </ol>
  </li>
  <li>
    <ol>
      <li>Di Salomone. al figlio del re la tua giustizia</li>
      <li>regga con giustizia il tuo popolo e i tuoi poveri con rettitudine</li>
      <li>Le montagne portino pace al popolo e le colline giustizia</li>
      <li>Ai miseri del suo popolo renderà giustizia, salverà i figli dei poveri e abbatterà l'oppressore</li>
      <li>Il suo regno durerà quanto il sole, quanto la luna, per tutti i secoli</li>
      <li>Scenderà come pioggia sull'erba, come acqua che irrora la terra</li>
      <li>Nei suoi giorni fiorirà la giustizia e abbonderà la pace, finché non si spenga la luna</li>
      <li>E dominerà da mare a mare, dal fiume sino ai confini della terra</li>
      <li>A lui si piegheranno gli abitanti del deserto, lambiranno la polvere i suoi nemici</li>
      <li>Il re di Tarsis e delle isole porteranno offerte, i re degli Arabi e di Saba offriranno tributi</li>
      <li>A lui tutti i re si prostreranno, lo serviranno tutte le nazioni</li>
      <li>Egli libererà il povero che grida e il misero che non trova aiuto</li>
      <li>avrà pietà del debole e del povero e salverà la vita dei suoi miseri</li>
      <li>Li riscatterà dalla violenza e dal sopruso, sarà prezioso ai suoi occhi il loro sangue</li>
      <li>Vivrà e gli sarà dato oro di Arabia; si pregherà per lui ogni giorno, sarà benedetto per sempre</li>
      <li>Abbonderà il frumento nel paese, ondeggerà sulle cime dei monti; il suo frutto fiorirà come il Libano, la sua messe come l'erba della terra</li>
      <li>Il suo nome duri in eterno, davanti al sole persista il suo nome. In lui saranno benedette tutte le stirpi della terra e tutti i popoli lo diranno beato</li>
      <li>Benedetto il Signore, Dio di Israele, egli solo compie prodigi</li>
      <li>E benedetto il suo nome glorioso per sempre, della sua gloria sia piena tutta la terra. Amen, amen</li>
    </ol>
  </li>
  <li>
    <ol>
      <li>Salmo. Di Asaf. con gli uomini dal cuore puro</li>
      <li>Per poco non inciampavano i miei piedi, per un nulla vacillavano i miei passi</li>
      <li>perché ho invidiato i prepotenti, vedendo la prosperità dei malvagi</li>
      <li>Non c'è sofferenza per essi, sano e pasciuto è il loro corpo</li>
      <li>Non conoscono l'affanno dei mortali e non sono colpiti come gli altri uomini</li>
      <li>Dell'orgoglio si fanno una collana e la violenza è il loro vestito</li>
      <li>Esce l'iniquità dal loro grasso, dal loro cuore traboccano pensieri malvagi</li>
      <li>Scherniscono e parlano con malizia, minacciano dall'alto con prepotenza</li>
      <li>Levano la loro bocca fino al cielo e la loro lingua percorre la terra</li>
      <li>Perciò seggono in alto, non li raggiunge la piena delle acque</li>
      <li>Dicono: «Come può saperlo Dio? C'è forse conoscenza nell'Altissimo?»</li>
      <li>Ecco, questi sono gli empi: sempre tranquilli, ammassano ricchezze</li>
      <li>Invano dunque ho conservato puro il mio cuore e ho lavato nell'innocenza le mie mani</li>
      <li>poiché sono colpito tutto il giorno, e la mia pena si rinnova ogni mattina</li>
      <li>Se avessi detto: «Parlerò come loro», avrei tradito la generazione dei tuoi figli</li>
      <li>Riflettevo per comprendere: ma fu arduo agli occhi miei</li>
      <li>finché non entrai nel santuario di Dio e compresi qual è la loro fine</li>
      <li>Ecco, li poni in luoghi scivolosi, li fai precipitare in rovina</li>
      <li>Come sono distrutti in un istante, sono finiti, periscono di spavento</li>
      <li>Come un sogno al risveglio, Signore, quando sorgi, fai svanire la loro immagine</li>
      <li>Quando si agitava il mio cuore e nell'intimo mi tormentavo</li>
      <li>io ero stolto e non capivo, davanti a te stavo come una bestia</li>
      <li>Ma io sono con te sempre: tu mi hai preso per la mano destra</li>
      <li>Mi guiderai con il tuo consiglio e poi mi accoglierai nella tua gloria</li>
      <li>Chi altri avrò per me in cielo? Fuori di te nulla bramo sulla terra</li>
      <li>Vengono meno la mia carne e il mio cuore; ma la roccia del mio cuore è Dio, è Dio la mia sorte per sempre</li>
      <li>Ecco, perirà chi da te si allontana, tu distruggi chiunque ti è infedele</li>
      <li>Il mio bene è stare vicino a Dio: nel Signore Dio ho posto il mio rifugio, per narrare tutte le tue opere presso le porte della città di Sion</li>
    </ol>
  </li>
  <li>
    <ol>
      <li>Maskil. Di Asaf. perché divampa la tua ira contro il gregge del tuo pascolo</li>
      <li>Ricordati del popolo che ti sei acquistato nei tempi antichi. Hai riscattato la tribù che è tuo possesso, il monte Sion, dove hai preso dimora</li>
      <li>Volgi i tuoi passi a queste rovine eterne: il nemico ha devastato tutto nel tuo santuario</li>
      <li>Ruggirono i tuoi avversari nel tuo tempio, issarono i loro vessilli come insegna</li>
      <li>Come chi vibra in alto la scure nel folto di una selva</li>
      <li>con l'ascia e con la scure frantumavano le sue porte</li>
      <li>Hanno dato alle fiamme il tuo santuario, hanno profanato e demolito la dimora del tuo nome</li>
      <li>pensavano: «Distruggiamoli tutti» hanno bruciato tutti i santuari di Dio nel paese</li>
      <li>Non vediamo più le nostre insegne, non ci sono più profeti e tra di noi nessuno sa fino a quando..</li>
      <li>Fino a quando, o Dio, insulterà l'avversario, il nemico continuerà a disprezzare il tuo nome</li>
      <li>Perché ritiri la tua mano e trattieni in seno la destra</li>
      <li>Eppure Dio è nostro re dai tempi antichi, ha operato la salvezza nella nostra terra</li>
      <li>Tu con potenza hai diviso il mare, hai schiacciato la testa dei draghi sulle acque</li>
      <li>Al Leviatàn hai spezzato la testa, lo hai dato in pasto ai mostri marini</li>
      <li>Fonti e torrenti tu hai fatto scaturire, hai inaridito fiumi perenni</li>
      <li>Tuo è il giorno e tua è la notte, la luna e il sole tu li hai creati</li>
      <li>Tu hai fissato i confini della terra, l'estate e l'inverno tu li hai ordinati</li>
      <li>Ricorda: il nemico ha insultato Dio, un popolo stolto ha disprezzato il tuo nome</li>
      <li>Non abbandonare alle fiere la vita di chi ti loda, non dimenticare mai la vita dei tuoi poveri</li>
      <li>Sii fedele alla tua alleanza; gli angoli della terra sono covi di violenza</li>
      <li>L'umile non torni confuso, l'afflitto e il povero lodino il tuo nome</li>
      <li>Sorgi, Dio, difendi la tua causa, ricorda che lo stolto ti insulta tutto il giorno</li>
      <li>Non dimenticare lo strepito dei tuoi nemici; il tumulto dei tuoi avversari cresce senza fine</li>
    </ol>
  </li>
  <li>
    <ol>
      <li>Al maestro del coro. Su «Non dimenticare». Salmo. Di Asaf. Canto</li>
      <li>Noi ti rendiamo grazie, o Dio, ti rendiamo grazie: invocando il tuo nome, raccontiamo le tue meraviglie</li>
      <li>Nel tempo che avrò stabilito io giudicherò con rettitudine</li>
      <li>Si scuota la terra con i suoi abitanti, io tengo salde le sue colonne</li>
      <li>Dico a chi si vanta: «Non vantatevi». E agli empi: «Non alzate la testa!»</li>
      <li>Non alzate la testa contro il cielo, non dite insulti a Dio</li>
      <li>Non dall'oriente, non dall'occidente, non dal deserto, non dalle montagn</li>
      <li>ma da Dio viene il giudizio: è lui che abbatte l'uno e innalza l'altro</li>
      <li>Poiché nella mano del Signore è un calice ricolmo di vino drogato. Egli ne versa: fino alla feccia ne dovranno sorbire, ne berranno tutti gli empi della terra</li>
      <li>Io invece esulterò per sempre, canterò inni al Dio di Giacobbe</li>
      <li>Annienterò tutta l'arroganza degli empi, allora si alzerà la potenza dei giusti</li>
    </ol>
  </li>
  <li>
    <ol>
      <li>Al maestro del coro. Su strumenti a corda con cetre. Salmo. Di Asaf. Canto</li>
      <li>Dio è conosciuto in Giuda, in Israele è grande il suo nome</li>
      <li>E' in Gerusalemme la sua dimora, la sua abitazione, in Sion</li>
      <li>Qui spezzò le saette dell'arco, lo scudo, la spada, la guerra</li>
      <li>Splendido tu sei, o Potente, sui monti della preda</li>
      <li>furono spogliati i valorosi, furono colti dal sonno, nessun prode ritrovava la sua mano</li>
      <li>Dio di Giacobbe, alla tua minaccia, si arrestarono carri e cavalli</li>
      <li>Tu sei terribile; chi ti resiste quando si scatena la tua ira</li>
      <li>Dal cielo fai udire la sentenza: sbigottita la terra tac</li>
      <li>quando Dio si alza per giudicare, per salvare tutti gli umili della terra</li>
      <li>L'uomo colpito dal tuo furore ti dà gloria, gli scampati dall'ira ti fanno festa</li>
      <li>Fate voti al Signore vostro Dio e adempiteli, quanti lo circondano portino doni al Terribile</li>
      <li>a lui che toglie il respiro ai potenti; è terribile per i re della terra</li>
    </ol>
  </li>
  <li>
    <ol>
      <li>Al maestro del coro. Su «Iditum». Di Asaf. Salmo</li>
      <li>La mia voce sale a Dio e grido aiuto; la mia voce sale a Dio, finché mi ascolti</li>
      <li>Nel giorno dell'angoscia io cerco il Signore, tutta la notte la mia mano è tesa e non si stanca; io rifiuto ogni conforto</li>
      <li>Mi ricordo di Dio e gemo, medito e viene meno il mio spirito</li>
      <li>Tu trattieni dal sonno i miei occhi, sono turbato e senza parole</li>
      <li>Ripenso ai giorni passati, ricordo gli anni lontani</li>
      <li>Un canto nella notte mi ritorna nel cuore: rifletto e il mio spirito si va interrogando</li>
      <li>Forse Dio ci respingerà per sempre, non sarà più benevolo con noi</li>
      <li>E' forse cessato per sempre il suo amore, è finita la sua promessa per sempre</li>
      <li>Può Dio aver dimenticato la misericordia, aver chiuso nell'ira il suo cuore</li>
      <li>E ho detto: «Questo è il mio tormento: è mutata la destra dell'Altissimo»</li>
      <li>Ricordo le gesta del Signore, ricordo le tue meraviglie di un tempo</li>
      <li>Mi vado ripetendo le tue opere, considero tutte le tue gesta</li>
      <li>O Dio, santa è la tua via; quale dio è grande come il nostro Dio</li>
      <li>Tu sei il Dio che opera meraviglie, manifesti la tua forza fra le genti</li>
      <li>E' il tuo braccio che ha salvato il tuo popolo, i figli di Giacobbe e di Giuseppe</li>
      <li>Ti videro le acque, Dio, ti videro e ne furono sconvolte; sussultarono anche gli abissi</li>
      <li>Le nubi rovesciarono acqua, scoppiò il tuono nel cielo; le tue saette guizzarono</li>
      <li>Il fragore dei tuoi tuoni nel turbine, i tuoi fulmini rischiararono il mondo, la terra tremò e fu scossa</li>
      <li>Sul mare passava la tua via, i tuoi sentieri sulle grandi acque e le tue orme rimasero invisibili</li>
      <li>Guidasti come gregge il tuo popolo per mano di Mosè e di Aronne</li>
    </ol>
  </li>
  <li>
    <ol>
      <li>Maskil. Di Asaf. ascolta le parole della mia bocca</li>
      <li>Aprirò la mia bocca in parabole, rievocherò gli arcani dei tempi antichi</li>
      <li>Ciò che abbiamo udito e conosciuto e i nostri padri ci hanno raccontato</li>
      <li>non lo terremo nascosto ai loro figli; diremo alla generazione futura le lodi del Signore, la sua potenza e le meraviglie che egli ha compiuto</li>
      <li>Ha stabilito una testimonianza in Giacobbe, ha posto una legge in Israele: ha comandato ai nostri padri di farle conoscere ai loro figli</li>
      <li>perché le sappia la generazione futura, i figli che nasceranno. Anch'essi sorgeranno a raccontarlo ai loro figl</li>
      <li>perché ripongano in Dio la loro fiducia e non dimentichino le opere di Dio, ma osservino i suoi comandi</li>
      <li>Non siano come i loro padri, generazione ribelle e ostinata, generazione dal cuore incostante e dallo spirito infedele a Dio</li>
      <li>I figli di Efraim, valenti tiratori d'arco, voltarono le spalle nel giorno della lotta</li>
      <li>Non osservarono l'alleanza di Dio, rifiutando di seguire la sua legge</li>
      <li>Dimenticarono le sue opere, le meraviglie che aveva loro mostrato</li>
      <li>Aveva fatto prodigi davanti ai loro padri, nel paese d'Egitto, nei campi di Tanis</li>
      <li>Divise il mare e li fece passare e fermò le acque come un argine</li>
      <li>Li guidò con una nube di giorno e tutta la notte con un bagliore di fuoco</li>
      <li>Spaccò le rocce nel deserto e diede loro da bere come dal grande abisso</li>
      <li>Fece sgorgare ruscelli dalla rupe e scorrere l'acqua a torrenti</li>
      <li>Eppure continuarono a peccare contro di lui, a ribellarsi all'Altissimo nel deserto</li>
      <li>Nel loro cuore tentarono Dio, chiedendo cibo per le loro brame</li>
      <li>mormorarono contro Dio dicendo: «Potrà forse Dio preparare una mensa nel deserto?»</li>
      <li>Ecco, egli percosse la rupe e ne scaturì acqua, e strariparono torrenti. «Potrà forse dare anche pane o preparare carne al suo popolo?»</li>
      <li>All'udirli il Signore ne fu adirato; un fuoco divampò contro Giacobbe e l'ira esplose contro Israele</li>
      <li>perché non ebbero fede in Dio né speranza nella sua salvezza</li>
      <li>Comandò alle nubi dall'alto e aprì le porte del cielo</li>
      <li>fece piovere su di essi la manna per cibo e diede loro pane del cielo</li>
      <li>l'uomo mangiò il pane degli angeli, diede loro cibo in abbondanza</li>
      <li>Scatenò nel cielo il vento d'oriente, fece spirare l'australe con potenza</li>
      <li>su di essi fece piovere la carne come polvere e gli uccelli come sabbia del mare</li>
      <li>caddero in mezzo ai loro accampamenti, tutto intorno alle loro tende</li>
      <li>Mangiarono e furono ben sazi, li soddisfece nel loro desiderio</li>
      <li>La loro avidità non era ancora saziata, avevano ancora il cibo in bocca</li>
      <li>quando l'ira di Dio si alzò contro di essi, facendo strage dei più vigorosi e abbattendo i migliori d'Israele</li>
      <li>Con tutto questo continuarono a peccare e non credettero ai suoi prodigi</li>
      <li>Allora dissipò come un soffio i loro giorni e i loro anni con strage repentina</li>
      <li>Quando li faceva perire, lo cercavano, ritornavano e ancora si volgevano a Dio</li>
      <li>ricordavano che Dio è loro rupe, e Dio, l'Altissimo, il loro salvatore</li>
      <li>lo lusingavano con la bocca e gli mentivano con la lingua</li>
      <li>il loro cuore non era sincero con lui e non erano fedeli alla sua alleanza</li>
      <li>Ed egli, pietoso, perdonava la colpa, li perdonava invece di distruggerli. Molte volte placò la sua ira e trattenne il suo furore</li>
      <li>ricordando che essi sono carne, un soffio che va e non ritorna</li>
      <li>Quante volte si ribellarono a lui nel deserto, lo contristarono in quelle solitudini</li>
      <li>Sempre di nuovo tentavano Dio, esasperavano il Santo di Israele</li>
      <li>Non si ricordavano più della sua mano, del giorno che li aveva liberati dall'oppressore</li>
      <li>quando operò in Egitto i suoi prodigi, i suoi portenti nei campi di Tanis</li>
      <li>Egli mutò in sangue i loro fiumi e i loro ruscelli, perché non bevessero</li>
      <li>Mandò tafàni a divorarli e rane a molestarli</li>
      <li>Diede ai bruchi il loro raccolto, alle locuste la loro fatica</li>
      <li>Distrusse con la grandine le loro vigne, i loro sicomori con la brina</li>
      <li>Consegnò alla grandine il loro bestiame, ai fulmini i loro greggi</li>
      <li>Scatenò contro di essi la sua ira ardente, la collera, lo sdegno, la tribolazione, e inviò messaggeri di sventure</li>
      <li>Diede sfogo alla sua ira: non li risparmiò dalla morte e diede in preda alla peste la loro vita</li>
      <li>Colpì ogni primogenito in Egitto, nelle tende di Cam la primizia del loro vigore</li>
      <li>Fece partire come gregge il suo popolo e li guidò come branchi nel deserto</li>
      <li>Li condusse sicuri e senza paura e i loro nemici li sommerse il mare</li>
      <li>Li fece salire al suo luogo santo, al monte conquistato dalla sua destra</li>
      <li>Scacciò davanti a loro i popoli e sulla loro eredità gettò la sorte, facendo dimorare nelle loro tende le tribù di Israele</li>
      <li>Ma ancora lo tentarono, si ribellarono a Dio, l'Altissimo, non obbedirono ai suoi comandi</li>
      <li>Sviati, lo tradirono come i loro padri, fallirono come un arco allentato</li>
      <li>Lo provocarono con le loro alture e con i loro idoli lo resero geloso</li>
      <li>Dio, all'udire, ne fu irritato e respinse duramente Israele</li>
      <li>Abbandonò la dimora di Silo, la tenda che abitava tra gli uomini</li>
      <li>Consegnò in schiavitù la sua forza, la sua gloria in potere del nemico</li>
      <li>Diede il suo popolo in preda alla spada e contro la sua eredità si accese d'ira</li>
      <li>Il fuoco divorò il fiore dei suoi giovani, le sue vergini non ebbero canti nuziali</li>
      <li>I suoi sacerdoti caddero di spada e le loro vedove non fecero lamento</li>
      <li>Ma poi il Signore si destò come da un sonno, come un prode assopito dal vino</li>
      <li>Colpì alle spalle i suoi nemici, inflisse loro una vergogna eterna</li>
      <li>Ripudiò le tende di Giuseppe, non scelse la tribù di Efraim</li>
      <li>ma elesse la tribù di Giuda, il monte Sion che egli ama</li>
      <li>Costruì il suo tempio alto come il cielo e come la terra stabile per sempre</li>
      <li>Egli scelse Davide suo servo e lo trasse dagli ovili delle pecore</li>
      <li>Lo chiamò dal seguito delle pecore madri per pascere Giacobbe suo popolo, la sua eredità Israele</li>
      <li>Fu per loro pastore dal cuore integro e li guidò con mano sapiente</li>
    </ol>
  </li>
  <li>
    <ol>
      <li>Salmo. Di Asaf. hanno profanato il tuo santo tempio, hanno ridotto in macerie Gerusalemme</li>
      <li>Hanno abbandonato i cadaveri dei tuoi servi in pasto agli uccelli del cielo, la carne dei tuoi fedeli agli animali selvaggi</li>
      <li>Hanno versato il loro sangue come acqua intorno a Gerusalemme, e nessuno seppelliva</li>
      <li>Siamo divenuti l'obbrobrio dei nostri vicini, scherno e ludibrio di chi ci sta intorno</li>
      <li>Fino a quando, Signore, sarai adirato: per sempre? Arderà come fuoco la tua gelosia</li>
      <li>Riversa il tuo sdegno sui popoli che non ti riconoscono e sui regni che non invocano il tuo nome</li>
      <li>perché hanno divorato Giacobbe, hanno devastato la sua dimora</li>
      <li>Non imputare a noi le colpe dei nostri padri, presto ci venga incontro la tua misericordia, poiché siamo troppo infelici</li>
      <li>Aiutaci, Dio, nostra salvezza, per la gloria del tuo nome, salvaci e perdona i nostri peccati per amore del tuo nome</li>
      <li>Perché i popoli dovrebbero dire: «Dov'è il loro Dio?». Si conosca tra i popoli, sotto i nostri occhi, la vendetta per il sangue dei tuoi servi</li>
      <li>Giunga fino a te il gemito dei prigionieri; con la potenza della tua mano salva i votati alla morte</li>
      <li>Fà ricadere sui nostri vicini sette volte l'affronto con cui ti hanno insultato, Signore</li>
      <li>E noi, tuo popolo e gregge del tuo pascolo, ti renderemo grazie per sempre; di età in età proclameremo la tua lode</li>
    </ol>
  </li>
  <li>
    <ol>
      <li>Al maestro del coro. Su «Giglio del precetto». Di Asaf. Salmo</li>
      <li>Tu, pastore d'Israele, ascolta, tu che guidi Giuseppe come un gregge. Assiso sui cherubini rifulg</li>
      <li>davanti a Efraim, Beniamino e Manasse. Risveglia la tua potenza e vieni in nostro soccorso</li>
      <li>Rialzaci, Signore, nostro Dio, fà splendere il tuo volto e noi saremo salvi</li>
      <li>Signore, Dio degli eserciti, fino a quando fremerai di sdegno contro le preghiere del tuo popolo</li>
      <li>Tu ci nutri con pane di lacrime, ci fai bere lacrime in abbondanza</li>
      <li>Ci hai fatto motivo di contesa per i vicini, e i nostri nemici ridono di noi</li>
      <li>Rialzaci, Dio degli eserciti, fà risplendere il tuo volto e noi saremo salvi</li>
      <li>Hai divelto una vite dall'Egitto, per trapiantarla hai espulso i popoli</li>
      <li>Le hai preparato il terreno, hai affondato le sue radici e ha riempito la terra</li>
      <li>La sua ombra copriva le montagne e i suoi rami i più alti cedri</li>
      <li>Ha esteso i suoi tralci fino al mare e arrivavano al fiume i suoi germogli</li>
      <li>Perché hai abbattuto la sua cinta e ogni viandante ne fa vendemmia</li>
      <li>La devasta il cinghiale del bosco e se ne pasce l'animale selvatico</li>
      <li>Dio degli eserciti, volgiti, guarda dal cielo e vedi e visita questa vigna</li>
      <li>proteggi il ceppo che la tua destra ha piantato, il germoglio che ti sei coltivato</li>
      <li>Quelli che l'arsero col fuoco e la recisero, periranno alla minaccia del tuo volto</li>
      <li>Sia la tua mano sull'uomo della tua destra, sul figlio dell'uomo che per te hai reso forte</li>
      <li>Da te più non ci allontaneremo, ci farai vivere e invocheremo il tuo nome</li>
      <li>Rialzaci, Signore, Dio degli eserciti, fà splendere il tuo volto e noi saremo salvi</li>
    </ol>
  </li>
  <li>
    <ol>
      <li>Al maestro del coro. Su «I torchi...». Di Asaf</li>
      <li>Esultate in Dio, nostra forza, acclamate al Dio di Giacobbe</li>
      <li>Intonate il canto e suonate il timpano, la cetra melodiosa con l'arpa</li>
      <li>Suonate la tromba nel plenilunio, nostro giorno di festa</li>
      <li>Questa è una legge per Israele, un decreto del Dio di Giacobbe</li>
      <li>Lo ha dato come testimonianza a Giuseppe, quando usciva dal paese d'Egitto. Un linguaggio mai inteso io sento</li>
      <li>«Ho liberato dal peso la sua spalla, le sue mani hanno deposto la cesta</li>
      <li>Hai gridato a me nell'angoscia e io ti ho liberato, avvolto nella nube ti ho dato risposta, ti ho messo alla prova alle acque di Meriba</li>
      <li>Ascolta, popolo mio, ti voglio ammonire; Israele, se tu mi ascoltassi</li>
      <li>Non ci sia in mezzo a te un altro dio e non prostrarti a un dio straniero</li>
      <li>Sono io il Signore tuo Dio, che ti ho fatto uscire dal paese d'Egitto; apri la tua bocca, la voglio riempire</li>
      <li>Ma il mio popolo non ha ascoltato la mia voce, Israele non mi ha obbedito</li>
      <li>L'ho abbandonato alla durezza del suo cuore, che seguisse il proprio consiglio</li>
      <li>Se il mio popolo mi ascoltasse, se Israele camminasse per le mie vie</li>
      <li>Subito piegherei i suoi nemici e contro i suoi avversari porterei la mia mano</li>
      <li>I nemici del Signore gli sarebbero sottomessi e la loro sorte sarebbe segnata per sempre</li>
      <li>li nutrirei con fiore di frumento, li sazierei con miele di roccia»</li>
    </ol>
  </li>
  <li>
    <ol>
      <li>Salmo. Di Asaf. giudica in mezzo agli dei</li>
      <li>«Fino a quando giudicherete iniquamente e sosterrete la parte degli empi</li>
      <li>Difendete il debole e l'orfano, al misero e al povero fate giustizia</li>
      <li>Salvate il debole e l'indigente, liberatelo dalla mano degli empi»</li>
      <li>Non capiscono, non vogliono intendere, avanzano nelle tenebre; vacillano tutte le fondamenta della terra</li>
      <li>Io ho detto: «Voi siete dei, siete tutti figli dell'Altissimo»</li>
      <li>Eppure morirete come ogni uomo, cadrete come tutti i potenti</li>
      <li>Sorgi, Dio, a giudicare la terra, perché a te appartengono tutte le genti</li>
    </ol>
  </li>
  <li>
    <ol>
      <li>Canto. Salmo. Di Asaf</li>
      <li>Dio, non darti riposo, non restare muto e inerte, o Dio</li>
      <li>Vedi: i tuoi avversari fremono e i tuoi nemici alzano la testa</li>
      <li>Contro il tuo popolo ordiscono trame e congiurano contro i tuoi protetti</li>
      <li>Hanno detto: «Venite, cancelliamoli come popolo e più non si ricordi il nome di Israele»</li>
      <li>Hanno tramato insieme concordi, contro di te hanno concluso un'alleanza</li>
      <li>le tende di Edom e gli Ismaeliti, Moab e gli Agareni</li>
      <li>Gebal, Ammon e Amalek la Palestina con gli abitanti di Tiro</li>
      <li>Anche Assur è loro alleato e ai figli di Lot presta man forte</li>
      <li>Trattali come Madian e Sisara, come Iabin al torrente di Kison</li>
      <li>essi furono distrutti a Endor, diventarono concime per la terra</li>
      <li>Rendi i loro principi come Oreb e Zeb, e come Zebee e Sàlmana tutti i loro capi</li>
      <li>essi dicevano: «I pascoli di Dio conquistiamoli per noi»</li>
      <li>Mio Dio, rendili come turbine, come pula dispersa dal vento</li>
      <li>Come il fuoco che brucia il bosco e come la fiamma che divora i monti</li>
      <li>così tu inseguili con la tua bufera e sconvolgili con il tuo uragano</li>
      <li>Copri di vergogna i loro volti perché cerchino il tuo nome, Signore</li>
      <li>Restino confusi e turbati per sempre, siano umiliati, periscano</li>
      <li>sappiano che tu hai nome «Signore», tu solo sei l'Altissimo su tutta la terra</li>
    </ol>
  </li>
  <li>
    <ol>
      <li>Al maestro del coro. Su «I torchi...». Dei figli di Core. Salmo</li>
      <li>Quanto sono amabili le tue dimore, Signore degli eserciti</li>
      <li>L'anima mia languisce e brama gli atri del Signore. Il mio cuore e la mia carne esultano nel Dio vivente</li>
      <li>Anche il passero trova la casa, la rondine il nido, dove porre i suoi piccoli, presso i tuoi altari, Signore degli eserciti, mio re e mio Dio</li>
      <li>Beato chi abita la tua casa: sempre canta le tue lodi</li>
      <li>Beato chi trova in te la sua forza e decide nel suo cuore il santo viaggio</li>
      <li>Passando per la valle del pianto la cambia in una sorgente, anche la prima pioggia l'ammanta di benedizioni</li>
      <li>Cresce lungo il cammino il suo vigore, finché compare davanti a Dio in Sion</li>
      <li>Signore, Dio degli eserciti, ascolta la mia preghiera, porgi l'orecchio, Dio di Giacobbe</li>
      <li>Vedi, Dio, nostro scudo, guarda il volto del tuo consacrato</li>
      <li>Per me un giorno nei tuoi atri è più che mille altrove, stare sulla soglia della casa del mio Dio è meglio che abitare nelle tende degli empi</li>
      <li>Poiché sole e scudo è il Signore Dio; il Signore concede grazia e gloria, non rifiuta il bene a chi cammina con rettitudine</li>
      <li>Signore degli eserciti, beato l'uomo che in te confida</li>
    </ol>
  </li>
  <li>
    <ol>
      <li>Al maestro del coro. Dei figli di Core. Salmo</li>
      <li>Signore, sei stato buono con la tua terra, hai ricondotto i deportati di Giacobbe</li>
      <li>Hai perdonato l'iniquità del tuo popolo, hai cancellato tutti i suoi peccati</li>
      <li>Hai deposto tutto il tuo sdegno e messo fine alla tua grande ira</li>
      <li>Rialzaci, Dio nostra salvezza, e placa il tuo sdegno verso di noi</li>
      <li>Forse per sempre sarai adirato con noi, di età in età estenderai il tuo sdegno</li>
      <li>Non tornerai tu forse a darci vita, perché in te gioisca il tuo popolo</li>
      <li>Mostraci, Signore, la tua misericordia e donaci la tua salvezza</li>
      <li>Ascolterò che cosa dice Dio, il Signore: egli annunzia la pace per il suo popolo, per i suoi fedeli, per chi ritorna a lui con tutto il cuore</li>
      <li>La sua salvezza è vicina a chi lo teme e la sua gloria abiterà la nostra terra</li>
      <li>Misericordia e verità s'incontreranno, giustizia e pace si baceranno</li>
      <li>La verità germoglierà dalla terra e la giustizia si affaccerà dal cielo</li>
      <li>Quando il Signore elargirà il suo bene, la nostra terra darà il suo frutto</li>
      <li>Davanti a lui camminerà la giustizia e sulla via dei suoi passi la salvezza</li>
    </ol>
  </li>
  <li>
    <ol>
      <li>Supplica. Di Davide. perché io sono povero e infelice</li>
      <li>Custodiscimi perché sono fedele; tu, Dio mio, salva il tuo servo, che in te spera</li>
      <li>Pietà di me, Signore, a te grido tutto il giorno</li>
      <li>Rallegra la vita del tuo servo, perché a te, Signore, innalzo l'anima mia</li>
      <li>Tu sei buono, Signore, e perdoni, sei pieno di misericordia con chi ti invoca</li>
      <li>Porgi l'orecchio, Signore, alla mia preghiera e sii attento alla voce della mia supplica</li>
      <li>Nel giorno dell'angoscia alzo a te il mio grido e tu mi esaudirai</li>
      <li>Fra gli dei nessuno è come te, Signore, e non c'è nulla che uguagli le tue opere</li>
      <li>Tutti i popoli che hai creato verranno e si prostreranno davanti a te, o Signore, per dare gloria al tuo nome</li>
      <li>grande tu sei e compi meraviglie: tu solo sei Dio</li>
      <li>Mostrami, Signore, la tua via, perché nella tua verità io cammini; donami un cuore semplice che tema il tuo nome</li>
      <li>Ti loderò, Signore, Dio mio, con tutto il cuore e darò gloria al tuo nome sempre</li>
      <li>perché grande con me è la tua misericordia: dal profondo degli inferi mi hai strappato</li>
      <li>Mio Dio, mi assalgono gli arroganti, una schiera di violenti attenta alla mia vita, non pongono te davanti ai loro occhi</li>
      <li>Ma tu, Signore, Dio di pietà, compassionevole, lento all'ira e pieno di amore, Dio fedele</li>
      <li>volgiti a me e abbi misericordia: dona al tuo servo la tua forza, salva il figlio della tua ancella</li>
      <li>Dammi un segno di benevolenza; vedano e siano confusi i miei nemici, perché tu, Signore, mi hai soccorso e consolato</li>
    </ol>
  </li>
  <li>
    <ol>
      <li>Dei figli di Core. Salmo. Canto</li>
      <li>il Signore ama le porte di Sion più di tutte le dimore di Giacobbe</li>
      <li>Di te si dicono cose stupende, città di Dio</li>
      <li>Ricorderò Raab e Babilonia fra quelli che mi conoscono; ecco, Palestina, Tiro ed Etiopia: tutti là sono nati</li>
      <li>Si dirà di Sion: «L'uno e l'altro è nato in essa e l'Altissimo la tiene salda»</li>
      <li>Il Signore scriverà nel libro dei popoli: «Là costui è nato»</li>
      <li>E danzando canteranno: «Sono in te tutte le mie sorgenti»</li>
    </ol>
  </li>
  <li>
    <ol>
      <li>Canto. Salmo. Dei figli di Core. Al maestro del coro. Su «Macalat». Per canto. Maskil. Di Eman l'Ezraita</li>
      <li>Signore, Dio della mia salvezza, davanti a te grido giorno e notte</li>
      <li>Giunga fino a te la mia preghiera, tendi l'orecchio al mio lamento</li>
      <li>Io sono colmo di sventure, la mia vita è vicina alla tomba</li>
      <li>Sono annoverato tra quelli che scendono nella fossa, sono come un morto ormai privo di forza</li>
      <li>E' tra i morti il mio giaciglio, sono come gli uccisi stesi nel sepolcro, dei quali tu non conservi il ricordo e che la tua mano ha abbandonato</li>
      <li>Mi hai gettato nella fossa profonda, nelle tenebre e nell'ombra di morte</li>
      <li>Pesa su di me il tuo sdegno e con tutti i tuoi flutti mi sommergi</li>
      <li>Hai allontanato da me i miei compagni, mi hai reso per loro un orrore. Sono prigioniero senza scampo</li>
      <li>si consumano i miei occhi nel patire. Tutto il giorno ti chiamo, Signore, verso di te protendo le mie mani</li>
      <li>Compi forse prodigi per i morti? O sorgono le ombre a darti lode</li>
      <li>Si celebra forse la tua bontà nel sepolcro, la tua fedeltà negli inferi</li>
      <li>Nelle tenebre si conoscono forse i tuoi prodigi, la tua giustizia nel paese dell'oblio</li>
      <li>Ma io a te, Signore, grido aiuto, e al mattino giunge a te la mia preghiera</li>
      <li>Perché, Signore, mi respingi, perché mi nascondi il tuo volto</li>
      <li>Sono infelice e morente dall'infanzia, sono sfinito, oppresso dai tuoi terrori</li>
      <li>Sopra di me è passata la tua ira, i tuoi spaventi mi hanno annientato</li>
      <li>mi circondano come acqua tutto il giorno, tutti insieme mi avvolgono</li>
      <li>Hai allontanato da me amici e conoscenti, mi sono compagne solo le tenebre</li>
    </ol>
  </li>
  <li>
    <ol>
      <li>Maskil. Di Etan l'Ezraita</li>
      <li>Canterò senza fine le grazie del Signore, con la mia bocca annunzierò la tua fedeltà nei secoli</li>
      <li>perché hai detto: «La mia grazia rimane per sempre» la tua fedeltà è fondata nei cieli</li>
      <li>«Ho stretto un'alleanza con il mio eletto, ho giurato a Davide mio servo</li>
      <li>stabilirò per sempre la tua discendenza, ti darò un trono che duri nei secoli»</li>
      <li>I cieli cantano le tue meraviglie, Signore, la tua fedeltà nell'assemblea dei santi</li>
      <li>Chi sulle nubi è uguale al Signore, chi è simile al Signore tra gli angeli di Dio</li>
      <li>Dio è tremendo nell'assemblea dei santi, grande e terribile tra quanti lo circondano</li>
      <li>Chi è uguale a te, Signore, Dio degli eserciti? Sei potente, Signore, e la tua fedeltà ti fa corona</li>
      <li>Tu domini l'orgoglio del mare, tu plachi il tumulto dei suoi flutti</li>
      <li>Tu hai calpestato Raab come un vinto, con braccio potente hai disperso i tuoi nemici</li>
      <li>Tuoi sono i cieli, tua è la terra, tu hai fondato il mondo e quanto contiene</li>
      <li>il settentrione e il mezzogiorno tu li hai creati, il Tabor e l'Ermon cantano il tuo nome</li>
      <li>E' potente il tuo braccio, forte la tua mano, alta la tua destra</li>
      <li>Giustizia e diritto sono la base del tuo trono, grazia e fedeltà precedono il tuo volto</li>
      <li>Beato il popolo che ti sa acclamare e cammina, o Signore, alla luce del tuo volto</li>
      <li>esulta tutto il giorno nel tuo nome, nella tua giustizia trova la sua gloria</li>
      <li>Perché tu sei il vanto della sua forza e con il tuo favore innalzi la nostra potenza</li>
      <li>Perché del Signore è il nostro scudo, il nostro re, del Santo d'Israele</li>
      <li>Un tempo parlasti in visione ai tuoi santi dicendo: «Ho portato aiuto a un prode, ho innalzato un eletto tra il mio popolo</li>
      <li>Ho trovato Davide, mio servo, con il mio santo olio l'ho consacrato</li>
      <li>la mia mano è il suo sostegno, il mio braccio è la sua forza</li>
      <li>Su di lui non trionferà il nemico, né l'opprimerà l'iniquo</li>
      <li>Annienterò davanti a lui i suoi nemici e colpirò quelli che lo odiano</li>
      <li>La mia fedeltà e la mia grazia saranno con lui e nel mio nome si innalzerà la sua potenza</li>
      <li>Stenderò sul mare la sua mano e sui fiumi la sua destra</li>
      <li>Egli mi invocherà: Tu sei mio padre, mio Dio e roccia della mia salvezza</li>
      <li>Io lo costituirò mio primogenito, il più alto tra i re della terra</li>
      <li>Gli conserverò sempre la mia grazia, la mia alleanza gli sarà fedele</li>
      <li>Stabilirò per sempre la sua discendenza, il suo trono come i giorni del cielo</li>
      <li>Se i suoi figli abbandoneranno la mia legge e non seguiranno i miei decreti</li>
      <li>se violeranno i miei statuti e non osserveranno i miei comandi</li>
      <li>punirò con la verga il loro peccato e con flagelli la loro colpa</li>
      <li>Ma non gli toglierò la mia grazia e alla mia fedeltà non verrò mai meno</li>
      <li>Non violerò la mia alleanza, non muterò la mia promessa</li>
      <li>Sulla mia santità ho giurato una volta per sempre: certo non mentirò a Davide</li>
      <li>In eterno durerà la sua discendenza, il suo trono davanti a me quanto il sole</li>
      <li>sempre saldo come la luna, testimone fedele nel cielo»</li>
      <li>Ma tu lo hai respinto e ripudiato, ti sei adirato contro il tuo consacrato</li>
      <li>hai rotto l'alleanza con il tuo servo, hai profanato nel fango la sua corona</li>
      <li>Hai abbattuto tutte le sue mura e diroccato le sue fortezze</li>
      <li>tutti i passanti lo hanno depredato, è divenuto lo scherno dei suoi vicini</li>
      <li>Hai fatto trionfare la destra dei suoi rivali, hai fatto gioire tutti i suoi nemici</li>
      <li>Hai smussato il filo della sua spada e non l'hai sostenuto nella battaglia</li>
      <li>Hai posto fine al suo splendore, hai rovesciato a terra il suo trono</li>
      <li>Hai abbreviato i giorni della sua giovinezza e lo hai coperto di vergogna</li>
      <li>Fino a quando, Signore, continuerai a tenerti nascosto, arderà come fuoco la tua ira</li>
      <li>Ricorda quant'è breve la mia vita. Perché quasi un nulla hai creato ogni uomo</li>
      <li>Quale vivente non vedrà la morte, sfuggirà al potere degli inferi</li>
      <li>Dove sono, Signore, le tue grazie di un tempo, che per la tua fedeltà hai giurato a Davide</li>
      <li>Ricorda, Signore, l'oltraggio dei tuoi servi: porto nel cuore le ingiurie di molti popoli</li>
      <li>con le quali, Signore, i tuoi nemici insultano, insultano i passi del tuo consacrato</li>
      <li>Benedetto il Signore in eterno. Amen, amen</li>
    </ol>
  </li>
  <li>
    <ol>
      <li>Preghiera. Di Mosè, uomo di Dio. di generazione in generazione</li>
      <li>Prima che nascessero i monti e la terra e il mondo fossero generati, da sempre e per sempre tu sei, Dio</li>
      <li>Tu fai ritornare l'uomo in polvere e dici: «Ritornate, figli dell'uomo»</li>
      <li>Ai tuoi occhi, mille anni sono come il giorno di ieri che è passato, come un turno di veglia nella notte</li>
      <li>Li annienti: li sommergi nel sonno; sono come l'erba che germoglia al mattino</li>
      <li>al mattino fiorisce, germoglia, alla sera è falciata e dissecca</li>
      <li>Perché siamo distrutti dalla tua ira, siamo atterriti dal tuo furore</li>
      <li>Davanti a te poni le nostre colpe, i nostri peccati occulti alla luce del tuo volto</li>
      <li>Tutti i nostri giorni svaniscono per la tua ira, finiamo i nostri anni come un soffio</li>
      <li>Gli anni della nostra vita sono settanta, ottanta per i più robusti, ma quasi tutti sono fatica, dolore; passano presto e noi ci dileguiamo</li>
      <li>Chi conosce l'impeto della tua ira, tuo sdegno, con il timore a te dovuto</li>
      <li>Insegnaci a contare i nostri giorni e giungeremo alla sapienza del cuore</li>
      <li>Volgiti, Signore; fino a quando? Muoviti a pietà dei tuoi servi</li>
      <li>Saziaci al mattino con la tua grazia: esulteremo e gioiremo per tutti i nostri giorni</li>
      <li>Rendici la gioia per i giorni di afflizione, per gli anni in cui abbiamo visto la sventura</li>
      <li>Si manifesti ai tuoi servi la tua opera e la tua gloria ai loro figli</li>
      <li>Sia su di noi la bontà del Signore, nostro Dio: rafforza per noi l'opera delle nostre mani, l'opera delle nostre mani rafforza</li>
    </ol>
  </li>
  <li>
    <ol>
      <li>Tu che abiti al riparo dell'Altissimo e dimori all'ombra dell'Onnipotente</li>
      <li>dì al Signore: «Mio rifugio e mia fortezza, mio Dio, in cui confido»</li>
      <li>Egli ti libererà dal laccio del cacciatore, dalla peste che distrugge</li>
      <li>Ti coprirà con le sue penne sotto le sue ali troverai rifugio</li>
      <li>La sua fedeltà ti sarà scudo e corazza; non temerai i terrori della notte né la freccia che vola di giorno</li>
      <li>la peste che vaga nelle tenebre, lo sterminio che devasta a mezzogiorno</li>
      <li>Mille cadranno al tuo fianco e diecimila alla tua destra; ma nulla ti potrà colpire</li>
      <li>Solo che tu guardi, con i tuoi occhi vedrai il castigo degli empi</li>
      <li>Poiché tuo rifugio è il Signore e hai fatto dell'Altissimo la tua dimora</li>
      <li>non ti potrà colpire la sventura, nessun colpo cadrà sulla tua tenda</li>
      <li>Egli darà ordine ai suoi angeli di custodirti in tutti i tuoi passi</li>
      <li>Sulle loro mani ti porteranno perché non inciampi nella pietra il tuo piede</li>
      <li>Camminerai su aspidi e vipere, schiaccerai leoni e draghi</li>
      <li>Lo salverò, perché a me si è affidato; lo esalterò, perché ha conosciuto il mio nome</li>
      <li>Mi invocherà e gli darò risposta; presso di lui sarò nella sventura, lo salverò e lo renderò glorioso</li>
      <li>Lo sazierò di lunghi giorni e gli mostrerò la mia salvezza</li>
    </ol>
  </li>
  <li>
    <ol>
      <li>Salmo. Canto. Per il giorno del sabato</li>
      <li>E' bello dar lode al Signore e cantare al tuo nome, o Altissimo</li>
      <li>annunziare al mattino il tuo amore, la tua fedeltà lungo la notte</li>
      <li>sull'arpa a dieci corde e sulla lira, con canti sulla cetra</li>
      <li>Poiché mi rallegri, Signore, con le tue meraviglie, esulto per l'opera delle tue mani</li>
      <li>Come sono grandi le tue opere, Signore, quanto profondi i tuoi pensieri</li>
      <li>L'uomo insensato non intende e lo stolto non capisce</li>
      <li>se i peccatori germogliano come l'erba e fioriscono tutti i malfattori, li attende una rovina eterna</li>
      <li>ma tu sei l'eccelso per sempre, o Signore</li>
      <li>Ecco, i tuoi nemici, o Signore, ecco, i tuoi nemici periranno, saranno dispersi tutti i malfattori</li>
      <li>Tu mi doni la forza di un bùfalo, mi cospargi di olio splendente</li>
      <li>I miei occhi disprezzeranno i miei nemici, e contro gli iniqui che mi assalgono i miei orecchi udranno cose infauste</li>
      <li>Il giusto fiorirà come palma, crescerà come cedro del Libano</li>
      <li>piantati nella casa del Signore, fioriranno negli atri del nostro Dio</li>
      <li>Nella vecchiaia daranno ancora frutti, saranno vegeti e rigogliosi</li>
      <li>per annunziare quanto è retto il Signore: mia roccia, in lui non c'è ingiustizia</li>
    </ol>
  </li>
  <li>
    <ol>
      <li>Il Signore regna, si ammanta di splendore; il Signore si riveste, si cinge di forza; rende saldo il mondo, non sarà mai scosso</li>
      <li>Saldo è il tuo trono fin dal principio, da sempre tu sei</li>
      <li>Alzano i fiumi, Signore, alzano i fiumi la loro voce, alzano i fiumi il loro fragore</li>
      <li>Ma più potente delle voci di grandi acque, più potente dei flutti del mare, potente nell'alto è il Signore</li>
      <li>Degni di fede sono i tuoi insegnamenti, la santità si addice alla tua casa per la durata dei giorni, Signore</li>
    </ol>
  </li>
  <li>
    <ol>
      <li>Dio che fai giustizia, o Signore, Dio che fai giustizia: mostrati</li>
      <li>Alzati, giudice della terra, rendi la ricompensa ai superbi</li>
      <li>Fino a quando gli empi, Signore, fino a quando gli empi trionferanno</li>
      <li>Sparleranno, diranno insolenze, si vanteranno tutti i malfattori</li>
      <li>Signore, calpestano il tuo popolo, opprimono la tua eredità</li>
      <li>Uccidono la vedova e il forestiero, danno la morte agli orfani</li>
      <li>Dicono: «Il Signore non vede, il Dio di Giacobbe non se ne cura»</li>
      <li>Comprendete, insensati tra il popolo, stolti, quando diventerete saggi</li>
      <li>Chi ha formato l'orecchio, forse non sente? Chi ha plasmato l'occhio, forse non guarda</li>
      <li>Chi regge i popoli forse non castiga, lui che insegna all'uomo il sapere</li>
      <li>Il Signore conosce i pensieri dell'uomo: non sono che un soffio</li>
      <li>Beato l'uomo che tu istruisci, Signore, e che ammaestri nella tua legge</li>
      <li>per dargli riposo nei giorni di sventura, finché all'empio sia scavata la fossa</li>
      <li>Perché il Signore non respinge il suo popolo, la sua eredità non la può abbandonare</li>
      <li>ma il giudizio si volgerà a giustizia, la seguiranno tutti i retti di cuore</li>
      <li>Chi sorgerà per me contro i malvagi? Chi starà con me contro i malfattori</li>
      <li>Se il Signore non fosse il mio aiuto, in breve io abiterei nel regno del silenzio</li>
      <li>Quando dicevo: «Il mio piede vacilla», la tua grazia, Signore, mi ha sostenuto</li>
      <li>Quand'ero oppresso dall'angoscia, il tuo conforto mi ha consolato</li>
      <li>Può essere tuo alleato un tribunale iniquo, che fa angherie contro la legge</li>
      <li>Si avventano contro la vita del giusto, e condannano il sangue innocente</li>
      <li>Ma il Signore è la mia difesa, roccia del mio rifugio è il mio Dio</li>
      <li>egli ritorcerà contro di essi la loro malizia, per la loro perfidia li farà perire, li farà perire il Signore, nostro Dio</li>
    </ol>
  </li>
  <li>
    <ol>
      <li>Venite, applaudiamo al Signore, acclamiamo alla roccia della nostra salvezza</li>
      <li>Accostiamoci a lui per rendergli grazie, a lui acclamiamo con canti di gioia</li>
      <li>Poiché grande Dio è il Signore, grande re sopra tutti gli dei</li>
      <li>Nella sua mano sono gli abissi della terra, sono sue le vette dei monti</li>
      <li>Suo è il mare, egli l'ha fatto, le sue mani hanno plasmato la terra</li>
      <li>Venite, prostràti adoriamo, in ginocchio davanti al Signore che ci ha creati</li>
      <li>Egli è il nostro Dio, e noi il popolo del suo pascolo, il gregge che egli conduce</li>
      <li>Ascoltate oggi la sua voce: «Non indurite il cuore, come a Meriba, come nel giorno di Massa nel deserto</li>
      <li>dove mi tentarono i vostri padri: mi misero alla prova pur avendo visto le mie opere</li>
      <li>Per quarant'anni mi disgustai di quella generazione e dissi: Sono un popolo dal cuore traviato, non conoscono le mie vie</li>
      <li>perciò ho giurato nel mio sdegno: Non entreranno nel luogo del mio riposo»</li>
    </ol>
  </li>
  <li>
    <ol>
      <li>Cantate al Signore un canto nuovo, cantate al Signore da tutta la terra</li>
      <li>Cantate al Signore, benedite il suo nome, annunziate di giorno in giorno la sua salvezza</li>
      <li>In mezzo ai popoli raccontate la sua gloria, a tutte le nazioni dite i suoi prodigi</li>
      <li>Grande è il Signore e degno di ogni lode, terribile sopra tutti gli dei</li>
      <li>Tutti gli dei delle nazioni sono un nulla, ma il Signore ha fatto i cieli</li>
      <li>Maestà e bellezza sono davanti a lui, potenza e splendore nel suo santuario</li>
      <li>Date al Signore, o famiglie dei popoli, date al Signore gloria e potenza</li>
      <li>date al Signore la gloria del suo nome. Portate offerte ed entrate nei suoi atri</li>
      <li>prostratevi al Signore in sacri ornamenti. Tremi davanti a lui tutta la terra</li>
      <li>Dite tra i popoli: «Il Signore regna!». Sorregge il mondo, perché non vacilli; giudica le nazioni con rettitudine</li>
      <li>Gioiscano i cieli, esulti la terra, frema il mare e quanto racchiude</li>
      <li>esultino i campi e quanto contengono, si rallegrino gli alberi della forest</li>
      <li>davanti al Signore che viene, perché viene a giudicare la terra. Giudicherà il mondo con giustizia e con verità tutte le genti</li>
    </ol>
  </li>
  <li>
    <ol>
      <li>Il Signore regna, esulti la terra, gioiscano le isole tutte</li>
      <li>Nubi e tenebre lo avvolgono, giustizia e diritto sono la base del suo trono</li>
      <li>Davanti a lui cammina il fuoco e brucia tutt'intorno i suoi nemici</li>
      <li>Le sue folgori rischiarano il mondo: vede e sussulta la terra</li>
      <li>I monti fondono come cera davanti al Signore, davanti al Signore di tutta la terra</li>
      <li>I cieli annunziano la sua giustizia e tutti i popoli contemplano la sua gloria</li>
      <li>Siano confusi tutti gli adoratori di statue e chi si gloria dei propri idoli. Si prostrino a lui tutti gli dei</li>
      <li>Ascolta Sion e ne gioisce, esultano le città di Giuda per i tuoi giudizi, Signore</li>
      <li>Perché tu sei, Signore, l'Altissimo su tutta la terra, tu sei eccelso sopra tutti gli dei</li>
      <li>Odiate il male, voi che amate il Signore: lui che custodisce la vita dei suoi fedeli li strapperà dalle mani degli empi</li>
      <li>Una luce si è levata per il giusto, gioia per i retti di cuore</li>
      <li>Rallegratevi, giusti, nel Signore, rendete grazie al suo santo nome</li>
    </ol>
  </li>
  <li>
    <ol>
      <li>Salmo. perché ha compiuto prodigi. Gli ha dato vittoria la sua destra e il suo braccio santo</li>
      <li>Il Signore ha manifestato la sua salvezza, agli occhi dei popoli ha rivelato la sua giustizia</li>
      <li>Egli si è ricordato del suo amore, della sua fedeltà alla casa di Israele. Tutti i confini della terra hanno veduto la salvezza del nostro Dio</li>
      <li>Acclami al Signore tutta la terra, gridate, esultate con canti di gioia</li>
      <li>Cantate inni al Signore con l'arpa, con l'arpa e con suono melodioso</li>
      <li>con la tromba e al suono del corno acclamate davanti al re, il Signore</li>
      <li>Frema il mare e quanto racchiude, il mondo e i suoi abitanti</li>
      <li>I fiumi battano le mani, esultino insieme le montagn</li>
      <li>davanti al Signore che viene, che viene a giudicare la terra. Giudicherà il mondo con giustizia e i popoli con rettitudine</li>
    </ol>
  </li>
  <li>
    <ol>
      <li>Il Signore regna, tremino i popoli; siede sui cherubini, si scuota la terra</li>
      <li>Grande è il Signore in Sion, eccelso sopra tutti i popoli</li>
      <li>Lodino il tuo nome grande e terribile, perché è santo</li>
      <li>Re potente che ami la giustizia, tu hai stabilito ciò che è retto, diritto e giustizia tu eserciti in Giacobbe</li>
      <li>Esaltate il Signore nostro Dio, prostratevi allo sgabello dei suoi piedi, perché è santo</li>
      <li>Mosè e Aronne tra i suoi sacerdoti, Samuele tra quanti invocano il suo nome: invocavano il Signore ed egli rispondeva</li>
      <li>Parlava loro da una colonna di nubi: obbedivano ai suoi comandi e alla legge che aveva loro dato</li>
      <li>Signore, Dio nostro, tu li esaudivi, eri per loro un Dio paziente, pur castigando i loro peccati</li>
      <li>Esaltate il Signore nostro Dio, prostratevi davanti al suo monte santo, perché santo è il Signore, nostro Dio</li>
    </ol>
  </li>
  <li>
    <ol>
      <li>Salmo. In rendimento di grazie</li>
      <li>Acclamate al Signore, voi tutti della terra, servite il Signore nella gioia, presentatevi a lui con esultanza</li>
      <li>Riconoscete che il Signore è Dio; egli ci ha fatti e noi siamo suoi, suo popolo e gregge del suo pascolo</li>
      <li>Varcate le sue porte con inni di grazie, i suoi atri con canti di lode, lodatelo, benedite il suo nome</li>
      <li>poiché buono è il Signore, eterna la sua misericordia, la sua fedeltà per ogni generazione</li>
    </ol>
  </li>
  <li>
    <ol>
      <li>Di Davide. Salmo. voglio cantare inni a te, o Signore</li>
      <li>Agirò con saggezza nella via dell'innocenza: quando verrai a me? Camminerò con cuore integro, dentro la mia casa</li>
      <li>Non sopporterò davanti ai miei occhi azioni malvagie; detesto chi fa il male, non mi sarà vicino</li>
      <li>Lontano da me il cuore perverso, il malvagio non lo voglio conoscere</li>
      <li>Chi calunnia in segreto il suo prossimo io lo farò perire; chi ha occhi altezzosi e cuore superbo non lo potrò sopportare</li>
      <li>I miei occhi sono rivolti ai fedeli del paese perché restino a me vicino: chi cammina per la via integra sarà mio servitore</li>
      <li>Non abiterà nella mia casa, chi agisce con inganno, chi dice menzogne non starà alla mia presenza</li>
      <li>Sterminerò ogni mattino tutti gli empi del paese, per estirpare dalla città del Signore quanti operano il male</li>
    </ol>
  </li>
  <li>
    <ol>
      <li>Preghiera di un afflitto che è stanco e sfoga dinanzi a Dio la sua angoscia</li>
      <li>Signore, ascolta la mia preghiera, a te giunga il mio grido</li>
      <li>Non nascondermi il tuo volto; nel giorno della mia angoscia piega verso di me l'orecchio. Quando ti invoco: presto, rispondimi</li>
      <li>Si dissolvono in fumo i miei giorni e come brace ardono le mie ossa</li>
      <li>Il mio cuore abbattuto come erba inaridisce, dimentico di mangiare il mio pane</li>
      <li>Per il lungo mio gemere aderisce la mia pelle alle mie ossa</li>
      <li>Sono simile al pellicano del deserto, sono come un gufo tra le rovine</li>
      <li>Veglio e gemo come uccello solitario sopra un tetto</li>
      <li>Tutto il giorno mi insultano i miei nemici, furenti imprecano contro il mio nome</li>
      <li>Di cenere mi nutro come di pane, alla mia bevanda mescolo il pianto</li>
      <li>davanti alla tua collera e al tuo sdegno, perché mi sollevi e mi scagli lontano</li>
      <li>I miei giorni sono come ombra che declina, e io come erba inaridisco</li>
      <li>Ma tu, Signore, rimani in eterno, il tuo ricordo per ogni generazione</li>
      <li>Tu sorgerai, avrai pietà di Sion, perché è tempo di usarle misericordia: l'ora è giunta</li>
      <li>Poiché ai tuoi servi sono care le sue pietre e li muove a pietà la sua rovina</li>
      <li>I popoli temeranno il nome del Signore e tutti i re della terra la tua gloria</li>
      <li>quando il Signore avrà ricostruito Sion e sarà apparso in tutto il suo splendore</li>
      <li>Egli si volge alla preghiera del misero e non disprezza la sua supplica</li>
      <li>Questo si scriva per la generazione futura e un popolo nuovo darà lode al Signore</li>
      <li>Il Signore si è affacciato dall'alto del suo santuario, dal cielo ha guardato la terra</li>
      <li>per ascoltare il gemito del prigioniero, per liberare i condannati a morte</li>
      <li>perché sia annunziato in Sion il nome del Signore e la sua lode in Gerusalemme</li>
      <li>quando si aduneranno insieme i popoli e i regni per servire il Signore</li>
      <li>Ha fiaccato per via la mia forza, ha abbreviato i miei giorni</li>
      <li>Io dico: Mio Dio, non rapirmi a metà dei miei giorni; i tuoi anni durano per ogni generazione</li>
      <li>In principio tu hai fondato la terra, i cieli sono opera delle tue mani</li>
      <li>Essi periranno, ma tu rimani, tutti si logorano come veste, come un abito tu li muterai ed essi passeranno</li>
      <li>Ma tu resti lo stesso e i tuoi anni non hanno fine</li>
      <li>I figli dei tuoi servi avranno una dimora, resterà salda davanti a te la loro discendenza</li>
    </ol>
  </li>
  <li>
    <ol>
      <li>Di Davide. quanto è in me benedica il suo santo nome</li>
      <li>Benedici il Signore, anima mia, non dimenticare tanti suoi benefici</li>
      <li>Egli perdona tutte le tue colpe, guarisce tutte le tue malattie</li>
      <li>salva dalla fossa la tua vita, ti corona di grazia e di misericordia</li>
      <li>egli sazia di beni i tuoi giorni e tu rinnovi come aquila la tua giovinezza</li>
      <li>Il Signore agisce con giustizia e con diritto verso tutti gli oppressi</li>
      <li>Ha rivelato a Mosè le sue vie, ai figli d'Israele le sue opere</li>
      <li>Buono e pietoso è il Signore, lento all'ira e grande nell'amore</li>
      <li>Egli non continua a contestare e non conserva per sempre il suo sdegno</li>
      <li>Non ci tratta secondo i nostri peccati, non ci ripaga secondo le nostre colpe</li>
      <li>Come il cielo è alto sulla terra, così è grande la sua misericordia su quanti lo temono</li>
      <li>come dista l'oriente dall'occidente, così allontana da noi le nostre colpe</li>
      <li>Come un padre ha pietà dei suoi figli, così il Signore ha pietà di quanti lo temono</li>
      <li>Perché egli sa di che siamo plasmati, ricorda che noi siamo polvere</li>
      <li>Come l'erba sono i giorni dell'uomo, come il fiore del campo, così egli fiorisce</li>
      <li>Lo investe il vento e più non esiste e il suo posto non lo riconosce</li>
      <li>Ma la grazia del Signore è da sempre, dura in eterno per quanti lo temono; la sua giustizia per i figli dei figli</li>
      <li>per quanti custodiscono la sua alleanza e ricordano di osservare i suoi precetti</li>
      <li>Il Signore ha stabilito nel cielo il suo trono e il suo regno abbraccia l'universo</li>
      <li>Benedite il Signore, voi tutti suoi angeli, potenti esecutori dei suoi comandi, pronti alla voce della sua parola</li>
      <li>Benedite il Signore, voi tutte, sue schiere, suoi ministri, che fate il suo volere</li>
      <li>Benedite il Signore, voi tutte opere sue, in ogni luogo del suo dominio. Benedici il Signore, anima mia</li>
    </ol>
  </li>
  <li>
    <ol>
      <li>Benedici il Signore, anima mia, Signore, mio Dio, quanto sei grande! Rivestito di maestà e di splendore</li>
      <li>avvolto di luce come di un manto. Tu stendi il cielo come una tenda</li>
      <li>costruisci sulle acque la tua dimora, fai delle nubi il tuo carro, cammini sulle ali del vento</li>
      <li>fai dei venti i tuoi messaggeri, delle fiamme guizzanti i tuoi ministri</li>
      <li>Hai fondato la terra sulle sue basi, mai potrà vacillare</li>
      <li>L'oceano l'avvolgeva come un manto, le acque coprivano le montagne</li>
      <li>Alla tua minaccia sono fuggite, al fragore del tuo tuono hanno tremato</li>
      <li>Emergono i monti, scendono le valli al luogo che hai loro assegnato</li>
      <li>Hai posto un limite alle acque: non lo passeranno, non torneranno a coprire la terra</li>
      <li>Fai scaturire le sorgenti nelle valli e scorrono tra i monti</li>
      <li>ne bevono tutte le bestie selvatiche e gli ònagri estinguono la loro sete</li>
      <li>Al di sopra dimorano gli uccelli del cielo, cantano tra le fronde</li>
      <li>Dalle tue alte dimore irrighi i monti, con il frutto delle tue opere sazi la terra</li>
      <li>Fai crescere il fieno per gli armenti e l'erba al servizio dell'uomo, perché tragga alimento dalla terra</li>
      <li>il vino che allieta il cuore dell'uomo; l'olio che fa brillare il suo volto e il pane che sostiene il suo vigore</li>
      <li>Si saziano gli alberi del Signore, i cedri del Libano da lui piantati</li>
      <li>Là gli uccelli fanno il loro nido e la cicogna sui cipressi ha la sua casa</li>
      <li>Per i camosci sono le alte montagne, le rocce sono rifugio per gli iràci</li>
      <li>Per segnare le stagioni hai fatto la luna e il sole che conosce il suo tramonto</li>
      <li>Stendi le tenebre e viene la notte e vagano tutte le bestie della foresta</li>
      <li>ruggiscono i leoncelli in cerca di preda e chiedono a Dio il loro cibo</li>
      <li>Sorge il sole, si ritirano e si accovacciano nelle tane</li>
      <li>Allora l'uomo esce al suo lavoro, per la sua fatica fino a sera</li>
      <li>Quanto sono grandi, Signore, le tue opere! Tutto hai fatto con saggezza, la terra è piena delle tue creature</li>
      <li>Ecco il mare spazioso e vasto: lì guizzano senza numero animali piccoli e grandi</li>
      <li>Lo solcano le navi, il Leviatàn che hai plasmato perché in esso si diverta</li>
      <li>Tutti da te aspettano che tu dia loro il cibo in tempo opportuno</li>
      <li>Tu lo provvedi, essi lo raccolgono, tu apri la mano, si saziano di beni</li>
      <li>Se nascondi il tuo volto, vengono meno, togli loro il respiro, muoiono e ritornano nella loro polvere</li>
      <li>Mandi il tuo spirito, sono creati, e rinnovi la faccia della terra</li>
      <li>La gloria del Signore sia per sempre; gioisca il Signore delle sue opere</li>
      <li>Egli guarda la terra e la fa sussultare, tocca i monti ed essi fumano</li>
      <li>Voglio cantare al Signore finché ho vita, cantare al mio Dio finché esisto</li>
      <li>A lui sia gradito il mio canto; la mia gioia è nel Signore</li>
      <li>Scompaiano i peccatori dalla terra e più non esistano gli empi. Benedici il Signore, anima mia</li>
    </ol>
  </li>
  <li>
    <ol>
      <li>Alleluia. proclamate tra i popoli le sue opere</li>
      <li>Cantate a lui canti di gioia, meditate tutti i suoi prodigi</li>
      <li>Gloriatevi del suo santo nome: gioisca il cuore di chi cerca il Signore</li>
      <li>Cercate il Signore e la sua potenza, cercate sempre il suo volto</li>
      <li>Ricordate le meraviglie che ha compiute, i suoi prodigi e i giudizi della sua bocca</li>
      <li>voi stirpe di Abramo, suo servo, figli di Giacobbe, suo eletto</li>
      <li>E' lui il Signore, nostro Dio, su tutta la terra i suoi giudizi</li>
      <li>Ricorda sempre la sua alleanza: parola data per mille generazioni</li>
      <li>l'alleanza stretta con Abramo e il suo giuramento ad Isacco</li>
      <li>La stabilì per Giacobbe come legge, come alleanza eterna per Israele</li>
      <li>«Ti darò il paese di Cànaan come eredità a voi toccata in sorte»</li>
      <li>Quando erano in piccolo numero, pochi e forestieri in quella terra</li>
      <li>e passavano di paese in paese, da un regno ad un altro popolo</li>
      <li>non permise che alcuno li opprimesse e castigò i re per causa loro</li>
      <li>«Non toccate i miei consacrati, non fate alcun male ai miei profeti»</li>
      <li>Chiamò la fame sopra quella terra e distrusse ogni riserva di pane</li>
      <li>Davanti a loro mandò un uomo, Giuseppe, venduto come schiavo</li>
      <li>Gli strinsero i piedi con ceppi, il ferro gli serrò la gola</li>
      <li>finché si avverò la sua predizione e la parola del Signore gli rese giustizia</li>
      <li>Il re mandò a scioglierlo, il capo dei popoli lo fece liberare</li>
      <li>lo pose signore della sua casa, capo di tutti i suoi averi</li>
      <li>per istruire i capi secondo il suo giudizio e insegnare la saggezza agli anziani</li>
      <li>E Israele venne in Egitto, Giacobbe visse nel paese di Cam come straniero</li>
      <li>Ma Dio rese assai fecondo il suo popolo, lo rese più forte dei suoi nemici</li>
      <li>Mutò il loro cuore e odiarono il suo popolo, contro i suoi servi agirono con ingann</li>
      <li>Mandò Mosè suo servo e Aronne che si era scelto</li>
      <li>Compì per mezzo loro i segni promessi e nel paese di Cam i suoi prodigi</li>
      <li>Mandò le tenebre e si fece buio, ma resistettero alle sue parole</li>
      <li>Cambiò le loro acque in sangue e fece morire i pesci</li>
      <li>Il loro paese brulicò di rane fino alle stanze dei loro sovrani</li>
      <li>Diede un ordine e le mosche vennero a sciami e le zanzare in tutto il loro paese</li>
      <li>Invece delle piogge mandò loro la grandine, vampe di fuoco sul loro paese</li>
      <li>Colpì le loro vigne e i loro fichi, schiantò gli alberi della loro terra</li>
      <li>Diede un ordine e vennero le locuste e bruchi senza numero</li>
      <li>divorarono tutta l'erba del paese e distrussero il frutto del loro suolo</li>
      <li>Colpì nel loro paese ogni primogenito, tutte le primizie del loro vigore</li>
      <li>Fece uscire il suo popolo con argento e oro, fra le tribù non c'era alcun infermo</li>
      <li>L'Egitto si rallegrò della loro partenza perché su di essi era piombato il terrore</li>
      <li>Distese una nube per proteggerli e un fuoco per illuminarli di notte</li>
      <li>Alla loro domanda fece scendere le quaglie e li saziò con il pane del cielo</li>
      <li>Spaccò una rupe e ne sgorgarono acque, scorrevano come fiumi nel deserto</li>
      <li>perché ricordò la sua parola santa data ad Abramo suo servo</li>
      <li>Fece uscire il suo popolo con esultanza, i suoi eletti con canti di gioia</li>
      <li>Diede loro le terre dei popoli, ereditarono la fatica delle genti</li>
      <li>perché custodissero i suoi decreti e obbedissero alle sue leggi</li>
    </ol>
  </li>
  <li>
    <ol>
      <li>Alleluia. perché eterna è la sua misericordia</li>
      <li>Chi può narrare i prodigi del Signore, far risuonare tutta la sua lode</li>
      <li>Beati coloro che agiscono con giustizia e praticano il diritto in ogni tempo</li>
      <li>Ricordati di noi, Signore, per amore del tuo popolo, visitaci con la tua salvezza</li>
      <li>perché vediamo la felicità dei tuoi eletti, godiamo della gioia del tuo popolo, ci gloriamo con la tua eredità</li>
      <li>Abbiamo peccato come i nostri padri, abbiamo fatto il male, siamo stati empi</li>
      <li>I nostri padri in Egitto non compresero i tuoi prodigi, non ricordarono tanti tuoi benefici e si ribellarono presso il mare, presso il mar Rosso</li>
      <li>Ma Dio li salvò per il suo nome, per manifestare la sua potenza</li>
      <li>Minacciò il mar Rosso e fu disseccato, li condusse tra i flutti come per un deserto</li>
      <li>li salvò dalla mano di chi li odiava, li riscattò dalla mano del nemico</li>
      <li>L'acqua sommerse i loro avversari; nessuno di essi sopravvisse</li>
      <li>Allora credettero alle sue parole e cantarono la sua lode</li>
      <li>Ma presto dimenticarono le sue opere, non ebbero fiducia nel suo disegno</li>
      <li>arsero di brame nel deserto, e tentarono Dio nella steppa</li>
      <li>Concesse loro quanto domandavano e saziò la loro ingordigia</li>
      <li>Divennero gelosi di Mosè negli accampamenti, e di Aronne, il consacrato del Signore</li>
      <li>Allora si aprì la terra e inghiottì Datan, e seppellì l'assemblea di Abiron</li>
      <li>Divampò il fuoco nella loro fazione e la fiamma divorò i ribelli</li>
      <li>Si fabbricarono un vitello sull'Oreb, si prostrarono a un'immagine di metallo fuso</li>
      <li>scambiarono la loro gloria con la figura di un toro che mangia fieno</li>
      <li>Dimenticarono Dio che li aveva salvati, che aveva operato in Egitto cose grandi</li>
      <li>prodigi nel paese di Cam, cose terribili presso il mar Rosso</li>
      <li>E aveva gia deciso di sterminarli, se Mosè suo eletto non fosse stato sulla breccia di fronte a lui, per stornare la sua collera dallo sterminio</li>
      <li>Rifiutarono un paese di delizie, non credettero alla sua parola</li>
      <li>Mormorarono nelle loro tende, non ascoltarono la voce del Signore</li>
      <li>Egli alzò la mano su di loro giurando di abbatterli nel deserto</li>
      <li>di disperdere i loro discendenti tra le genti e disseminarli per il paese</li>
      <li>Si asservirono a Baal-Peor e mangiarono i sacrifici dei morti</li>
      <li>provocarono Dio con tali azioni e tra essi scoppiò una pestilenza</li>
      <li>Ma Finees si alzò e si fece giudice, allora cessò la pest</li>
      <li>e gli fu computato a giustizia presso ogni generazione, sempre</li>
      <li>Lo irritarono anche alle acque di Meriba e Mosè fu punito per causa loro</li>
      <li>perché avevano inasprito l'animo suo ed egli disse parole insipienti</li>
      <li>Non sterminarono i popoli come aveva ordinato il Signore</li>
      <li>ma si mescolarono con le nazioni e impararono le opere loro</li>
      <li>Servirono i loro idoli e questi furono per loro un tranello</li>
      <li>Immolarono i loro figli e le loro figlie agli dei falsi</li>
      <li>Versarono sangue innocente, il sangue dei figli e delle figlie sacrificati agli idoli di Canaan; la terra fu profanata dal sangue</li>
      <li>si contaminarono con le opere loro, si macchiarono con i loro misfatti</li>
      <li>L'ira del Signore si accese contro il suo popolo, ebbe in orrore il suo possesso</li>
      <li>e li diede in balìa dei popoli, li dominarono i loro avversari</li>
      <li>li oppressero i loro nemici e dovettero piegarsi sotto la loro mano</li>
      <li>Molte volte li aveva liberati; ma essi si ostinarono nei loro disegni e per le loro iniquità furono abbattuti</li>
      <li>Pure, egli guardò alla loro angoscia quando udì il loro grido</li>
      <li>Si ricordò della sua alleanza con loro, si mosse a pietà per il suo grande amore</li>
      <li>Fece loro trovare grazia presso quanti li avevano deportati</li>
      <li>Salvaci, Signore Dio nostro, e raccoglici di mezzo ai popoli, perché proclamiamo il tuo santo nome e ci gloriamo della tua lode</li>
      <li>Benedetto il Signore, Dio d'Israele da sempre, per sempre. Tutto il popolo dica: Amen</li>
    </ol>
  </li>
  <li>
    <ol>
      <li>Alleluia. perché eterna è la sua misericordia</li>
      <li>Lo dicano i riscattati del Signore, che egli liberò dalla mano del nemic</li>
      <li>e radunò da tutti i paesi, dall'oriente e dall'occidente, dal settentrione e dal mezzogiorno</li>
      <li>Vagavano nel deserto, nella steppa, non trovavano il cammino per una città dove abitare</li>
      <li>Erano affamati e assetati, veniva meno la loro vita</li>
      <li>Nell'angoscia gridarono al Signore ed egli li liberò dalle loro angustie</li>
      <li>Li condusse sulla via retta, perché camminassero verso una città dove abitare</li>
      <li>Ringrazino il Signore per la sua misericordia, per i suoi prodigi a favore degli uomini</li>
      <li>poiché saziò il desiderio dell'assetato, e l'affamato ricolmò di beni</li>
      <li>Abitavano nelle tenebre e nell'ombra di morte, prigionieri della miseria e dei ceppi</li>
      <li>perché si erano ribellati alla parola di Dio e avevano disprezzato il disegno dell'Altissimo</li>
      <li>Egli piegò il loro cuore sotto le sventure; cadevano e nessuno li aiutava</li>
      <li>Nell'angoscia gridarono al Signore ed egli li liberò dalle loro angustie</li>
      <li>Li fece uscire dalle tenebre e dall'ombra di morte e spezzò le loro catene</li>
      <li>Ringrazino il Signore per la sua misericordia, per i suoi prodigi a favore degli uomini</li>
      <li>perché ha infranto le porte di bronzo e ha spezzato le barre di ferro</li>
      <li>Stolti per la loro iniqua condotta, soffrivano per i loro misfatti</li>
      <li>rifiutavano ogni nutrimento e gia toccavano le soglie della morte</li>
      <li>Nell'angoscia gridarono al Signore ed egli li liberò dalle loro angustie</li>
      <li>Mandò la sua parola e li fece guarire, li salvò dalla distruzione</li>
      <li>Ringrazino il Signore per la sua misericordia e per i suoi prodigi a favore degli uomini</li>
      <li>Offrano a lui sacrifici di lode, narrino con giubilo le sue opere</li>
      <li>Coloro che solcavano il mare sulle navi e commerciavano sulle grandi acque</li>
      <li>videro le opere del Signore, i suoi prodigi nel mare profondo</li>
      <li>Egli parlò e fece levare un vento burrascoso che sollevò i suoi flutti</li>
      <li>Salivano fino al cielo, scendevano negli abissi; la loro anima languiva nell'affanno</li>
      <li>Ondeggiavano e barcollavano come ubriachi, tutta la loro perizia era svanita</li>
      <li>Nell'angoscia gridarono al Signore ed egli li liberò dalle loro angustie</li>
      <li>Ridusse la tempesta alla calma, tacquero i flutti del mare</li>
      <li>Si rallegrarono nel vedere la bonaccia ed egli li condusse al porto sospirato</li>
      <li>Ringrazino il Signore per la sua misericordia e per i suoi prodigi a favore degli uomini</li>
      <li>Lo esaltino nell'assemblea del popolo, lo lodino nel consesso degli anziani</li>
      <li>Ridusse i fiumi a deserto, a luoghi aridi le fonti d'acqu</li>
      <li>e la terra fertile a palude per la malizia dei suoi abitanti</li>
      <li>Ma poi cambiò il deserto in lago, e la terra arida in sorgenti d'acqua</li>
      <li>Là fece dimorare gli affamati ed essi fondarono una città dove abitare</li>
      <li>Seminarono campi e piantarono vigne, e ne raccolsero frutti abbondanti</li>
      <li>Li benedisse e si moltiplicarono, non lasciò diminuire il loro bestiame</li>
      <li>Ma poi, ridotti a pochi, furono abbattuti, perché oppressi dalle sventure e dal dolore</li>
      <li>Colui che getta il disprezzo sui potenti, li fece vagare in un deserto senza strade</li>
      <li>Ma risollevò il povero dalla miseria e rese le famiglie numerose come greggi</li>
      <li>Vedono i giusti e ne gioiscono e ogni iniquo chiude la sua bocca</li>
      <li>Chi è saggio osservi queste cose e comprenderà la bontà del Signore</li>
    </ol>
  </li>
  <li>
    <ol>
      <li>Canto. Salmo. Di Davide</li>
      <li>Saldo è il mio cuore, Dio, saldo è il mio cuore: voglio cantare inni, anima mia</li>
      <li>Svegliatevi, arpa e cetra, voglio svegliare l'aurora</li>
      <li>Ti loderò tra i popoli, Signore, a te canterò inni tra le genti</li>
      <li>perché la tua bontà è grande fino ai cieli e la tua verità fino alle nubi</li>
      <li>Innàlzati, Dio, sopra i cieli, su tutta la terra la tua gloria</li>
      <li>Perché siano liberati i tuoi amici</li>
      <li>Dio ha parlato nel suo santuario: «Esulterò, voglio dividere Sichem e misurare la valle di Succot</li>
      <li>mio è Gàlaad, mio Manasse, Efraim è l'elmo del mio capo, Giuda il mio scettro</li>
      <li>Moab è il catino per lavarmi, sull'Idumea getterò i miei sandali, sulla Filistea canterò vittoria»</li>
      <li>Chi mi guiderà alla città fortificata, chi mi condurrà fino all'Idumea</li>
      <li>Non forse tu, Dio, che ci hai respinti e più non esci, Dio, con i nostri eserciti</li>
      <li>Contro il nemico portaci soccorso, poiché vana è la salvezza dell'uomo</li>
      <li>Con Dio noi faremo cose grandi ed egli annienterà chi ci opprime</li>
    </ol>
  </li>
  <li>
    <ol>
      <li>Al maestro del coro. Di Davide. Salmo</li>
      <li>poiché contro di me si sono aperte la bocca dell'empio e dell'uomo di frode; parlano di me con lingua di menzogna</li>
      <li>Mi investono con parole di odio, mi combattono senza motivo</li>
      <li>In cambio del mio amore mi muovono accuse, mentre io sono in preghiera</li>
      <li>Mi rendono male per bene e odio in cambio di amore</li>
      <li>Suscita un empio contro di lui e un accusatore stia alla sua destra</li>
      <li>Citato in giudizio, risulti colpevole e il suo appello si risolva in condanna</li>
      <li>Pochi siano i suoi giorni e il suo posto l'occupi un altro</li>
      <li>I suoi figli rimangano orfani e vedova sua moglie</li>
      <li>Vadano raminghi i suoi figli, mendicando, siano espulsi dalle loro case in rovina</li>
      <li>L'usuraio divori tutti i suoi averi e gli estranei faccian preda del suo lavoro</li>
      <li>Nessuno gli usi misericordia, nessuno abbia pietà dei suoi orfani</li>
      <li>La sua discendenza sia votata allo sterminio, nella generazione che segue sia cancellato il suo nome</li>
      <li>L'iniquità dei suoi padri sia ricordata al Signore, il peccato di sua madre non sia mai cancellato</li>
      <li>Siano davanti al Signore sempre ed egli disperda dalla terra il loro ricordo</li>
      <li>Perché ha rifiutato di usare misericordia e ha perseguitato il misero e l'indigente, per far morire chi è affranto di cuore</li>
      <li>Ha amato la maledizione: ricada su di lui! Non ha voluto la benedizione: da lui si allontani</li>
      <li>Si è avvolto di maledizione come di un mantello: è penetrata come acqua nel suo intimo e come olio nelle sue ossa</li>
      <li>Sia per lui come vestito che lo avvolge, come cintura che sempre lo cinge</li>
      <li>Sia questa da parte del Signore la ricompensa per chi mi accusa, per chi dice male contro la mia vita</li>
      <li>Ma tu, Signore Dio, agisci con me secondo il tuo nome: salvami, perché buona è la tua grazia</li>
      <li>Io sono povero e infelice e il mio cuore è ferito nell'intimo</li>
      <li>Scompaio come l'ombra che declina, sono sbattuto come una locusta</li>
      <li>Le mie ginocchia vacillano per il digiuno, il mio corpo è scarno e deperisce</li>
      <li>Sono diventato loro oggetto di scherno, quando mi vedono scuotono il capo</li>
      <li>Aiutami, Signore mio Dio, salvami per il tuo amore</li>
      <li>Sappiano che qui c'è la tua mano: tu, Signore, tu hai fatto questo</li>
      <li>Maledicano essi, ma tu benedicimi; insorgano quelli e arrossiscano, ma il tuo servo sia nella gioia</li>
      <li>Sia coperto di infamia chi mi accusa e sia avvolto di vergogna come d'un mantello</li>
      <li>Alta risuoni sulle mie labbra la lode del Signore, lo esalterò in una grande assemblea</li>
      <li>poiché si è messo alla destra del povero per salvare dai giudici la sua vita</li>
    </ol>
  </li>
  <li>
    <ol>
      <li>Di Davide. Salmo. «Siedi alla mia destra, finché io ponga i tuoi nemici a sgabello dei tuoi piedi»</li>
      <li>Lo scettro del tuo potere stende il Signore da Sion: «Domina in mezzo ai tuoi nemici</li>
      <li>A te il principato nel giorno della tua potenza tra santi splendori; dal seno dell'aurora, come rugiada, io ti ho generato»</li>
      <li>Il Signore ha giurato e non si pente: «Tu sei sacerdote per sempre al modo di Melchisedek»</li>
      <li>Il Signore è alla tua destra, annienterà i re nel giorno della sua ira</li>
      <li>Giudicherà i popoli: in mezzo a cadaveri ne stritolerà la testa su vasta terra</li>
      <li>Lungo il cammino si disseta al torrente e solleva alta la testa</li>
    </ol>
  </li>
  <li>
    <ol>
      <li>Alleluia. nel consesso dei giusti e nell'assemblea</li>
      <li>Grandi le opere del Signore, le contemplino coloro che le amano</li>
      <li>Le sue opere sono splendore di bellezza, la sua giustizia dura per sempre</li>
      <li>Ha lasciato un ricordo dei suoi prodigi: pietà e tenerezza è il Signore</li>
      <li>Egli dà il cibo a chi lo teme, si ricorda sempre della sua alleanza</li>
      <li>Mostrò al suo popolo la potenza delle sue opere, gli diede l'eredità delle genti</li>
      <li>Le opere delle sue mani sono verità e giustizia, stabili sono tutti i suoi comandi</li>
      <li>immutabili nei secoli, per sempre, eseguiti con fedeltà e rettitudine</li>
      <li>Mandò a liberare il suo popolo, stabilì la sua alleanza per sempre</li>
      <li>Santo e terribile il suo nome. Principio della saggezza è il timore del Signore, saggio è colui che gli è fedele; la lode del Signore è senza fine</li>
    </ol>
  </li>
  <li>
    <ol>
      <li>Alleluia. e trova grande gioia nei suoi comandamenti</li>
      <li>Potente sulla terra sarà la sua stirpe, la discendenza dei giusti sarà benedetta</li>
      <li>Onore e ricchezza nella sua casa, la sua giustizia rimane per sempre</li>
      <li>Spunta nelle tenebre come luce per i giusti, buono, misericordioso e giusto</li>
      <li>Felice l'uomo pietoso che dà in prestito, amministra i suoi beni con giustizia</li>
      <li>Egli non vacillerà in eterno: Il giusto sarà sempre ricordato</li>
      <li>Non temerà annunzio di sventura, saldo è il suo cuore, confida nel Signore</li>
      <li>Sicuro è il suo cuore, non teme, finché trionferà dei suoi nemici</li>
      <li>Egli dona largamente ai poveri, la sua giustizia rimane per sempre, la sua potenza s'innalza nella gloria</li>
      <li>L'empio vede e si adira, digrigna i denti e si consuma. Ma il desiderio degli empi fallisce</li>
    </ol>
  </li>
  <li>
    <ol>
      <li>Alleluia. lodate il nome del Signore</li>
      <li>Sia benedetto il nome del Signore, ora e sempre</li>
      <li>Dal sorgere del sole al suo tramonto sia lodato il nome del Signore</li>
      <li>Su tutti i popoli eccelso è il Signore, più alta dei cieli è la sua gloria</li>
      <li>Chi è pari al Signore nostro Dio che siede nell'alt</li>
      <li>e si china a guardare nei cieli e sulla terra</li>
      <li>Solleva l'indigente dalla polvere, dall'immondizia rialza il povero</li>
      <li>per farlo sedere tra i principi, tra i principi del suo popolo</li>
      <li>Fa abitare la sterile nella sua casa quale madre gioiosa di figli</li>
    </ol>
  </li>
  <li>
    <ol>
      <li>Alleluia. la casa di Giacobbe da un popolo barbaro</li>
      <li>Giuda divenne il suo santuario, Israele il suo dominio</li>
      <li>Il mare vide e si ritrasse, il Giordano si volse indietro</li>
      <li>i monti saltellarono come arieti, le colline come agnelli di un gregge</li>
      <li>Che hai tu, mare, per fuggire, e tu, Giordano, perché torni indietro</li>
      <li>Perché voi monti saltellate come arieti e voi colline come agnelli di un gregge</li>
      <li>Trema, o terra, davanti al Signore, davanti al Dio di Giacobbe</li>
      <li>che muta la rupe in un lago, la roccia in sorgenti d'acqua</li>
    </ol>
  </li>
  <li>
    <ol>
      <li>Non a noi, Signore, non a noi, ma al tuo nome dà gloria, per la tua fedeltà, per la tua grazia</li>
      <li>Perché i popoli dovrebbero dire: «Dov'è il loro Dio?»</li>
      <li>Il nostro Dio è nei cieli, egli opera tutto ciò che vuole</li>
      <li>Gli idoli delle genti sono argento e oro, opera delle mani dell'uomo</li>
      <li>Hanno bocca e non parlano, hanno occhi e non vedono</li>
      <li>hanno orecchi e non odono, hanno narici e non odorano</li>
      <li>Hanno mani e non palpano, hanno piedi e non camminano; dalla gola non emettono suoni</li>
      <li>Sia come loro chi li fabbrica e chiunque in essi confida</li>
      <li>Israele confida nel Signore: egli è loro aiuto e loro scudo</li>
      <li>Confida nel Signore la casa di Aronne: egli è loro aiuto e loro scudo</li>
      <li>Confida nel Signore, chiunque lo teme: egli è loro aiuto e loro scudo</li>
      <li>Il Signore si ricorda di noi, ci benedice: benedice la casa d'Israele, benedice la casa di Aronne</li>
      <li>Il Signore benedice quelli che lo temono, benedice i piccoli e i grandi</li>
      <li>Vi renda fecondi il Signore, voi e i vostri figli</li>
      <li>Siate benedetti dal Signore che ha fatto cielo e terra</li>
      <li>I cieli sono i cieli del Signore, ma ha dato la terra ai figli dell'uomo</li>
      <li>Non i morti lodano il Signore, né quanti scendono nella tomba</li>
      <li>Ma noi, i viventi, benediciamo il Signore ora e sempre</li>
    </ol>
  </li>
  <li>
    <ol>
      <li>Alleluia. il grido della mia preghiera</li>
      <li>Verso di me ha teso l'orecchio nel giorno in cui lo invocavo</li>
      <li>Mi stringevano funi di morte, ero preso nei lacci degli inferi. Mi opprimevano tristezza e angosci</li>
      <li>e ho invocato il nome del Signore: «Ti prego, Signore, salvami»</li>
      <li>Buono e giusto è il Signore, il nostro Dio è misericordioso</li>
      <li>Il Signore protegge gli umili: ero misero ed egli mi ha salvato</li>
      <li>Ritorna, anima mia, alla tua pace, poiché il Signore ti ha beneficato</li>
      <li>egli mi ha sottratto dalla morte, ha liberato i miei occhi dalle lacrime, ha preservato i miei piedi dalla caduta</li>
      <li>Camminerò alla presenza del Signore sulla terra dei viventi</li>
      <li>Alleluia. «Sono troppo infelice»</li>
      <li>Ho detto con sgomento: «Ogni uomo è inganno»</li>
      <li>Che cosa renderò al Signore per quanto mi ha dato</li>
      <li>Alzerò il calice della salvezza e invocherò il nome del Signore</li>
      <li>Adempirò i miei voti al Signore, davanti a tutto il suo popolo</li>
      <li>Preziosa agli occhi del Signore è la morte dei suoi fedeli</li>
      <li>Sì, io sono il tuo servo, Signore, io sono tuo servo, figlio della tua ancella; hai spezzato le mie catene</li>
      <li>A te offrirò sacrifici di lode e invocherò il nome del Signore</li>
      <li>Adempirò i miei voti al Signore e davanti a tutto il suo popolo</li>
      <li>negli atri della casa del Signore, in mezzo a te, Gerusalemme</li>
    </ol>
  </li>
  <li>
    <ol>
      <li>Alleluia. voi tutte, nazioni, dategli gloria</li>
      <li>perché forte è il suo amore per noi e la fedeltà del Signore dura in eterno</li>
    </ol>
  </li>
  <li>
    <ol>
      <li>Alleluia. perché eterna è la sua misericordia</li>
      <li>Dica Israele che egli è buono: eterna è la sua misericordia</li>
      <li>Lo dica la casa di Aronne: eterna è la sua misericordia</li>
      <li>Lo dica chi teme Dio: eterna è la sua misericordia</li>
      <li>Nell'angoscia ho gridato al Signore, mi ha risposto, il Signore, e mi ha tratto in salvo</li>
      <li>Il Signore è con me, non ho timore; che cosa può farmi l'uomo</li>
      <li>Il Signore è con me, è mio aiuto, sfiderò i miei nemici</li>
      <li>E' meglio rifugiarsi nel Signore che confidare nell'uomo</li>
      <li>E' meglio rifugiarsi nel Signore che confidare nei potenti</li>
      <li>Tutti i popoli mi hanno circondato, ma nel nome del Signore li ho sconfitti</li>
      <li>Mi hanno circondato, mi hanno accerchiato, ma nel nome del Signore li ho sconfitti</li>
      <li>Mi hanno circondato come api, come fuoco che divampa tra le spine, ma nel nome del Signore li ho sconfitti</li>
      <li>Mi avevano spinto con forza per farmi cadere, ma il Signore è stato mio aiuto</li>
      <li>Mia forza e mio canto è il Signore, egli è stato la mia salvezza</li>
      <li>Grida di giubilo e di vittoria, nelle tende dei giusti: la destra del Signore ha fatto meraviglie</li>
      <li>la destra del Signore si è innalzata, la destra del Signore ha fatto meraviglie</li>
      <li>Non morirò, resterò in vita e annunzierò le opere del Signore</li>
      <li>Il Signore mi ha provato duramente, ma non mi ha consegnato alla morte</li>
      <li>Apritemi le porte della giustizia: voglio entrarvi e rendere grazie al Signore</li>
      <li>E' questa la porta del Signore, per essa entrano i giusti</li>
      <li>Ti rendo grazie, perché mi hai esaudito, perché sei stato la mia salvezza</li>
      <li>La pietra scartata dai costruttori è divenuta testata d'angolo</li>
      <li>ecco l'opera del Signore: una meraviglia ai nostri occhi</li>
      <li>Questo è il giorno fatto dal Signore: rallegriamoci ed esultiamo in esso</li>
      <li>Dona, Signore, la tua salvezza, dona, Signore, la vittoria</li>
      <li>Benedetto colui che viene nel nome del Signore. Vi benediciamo dalla casa del Signore</li>
      <li>Dio, il Signore è nostra luce. Ordinate il corteo con rami frondosi fino ai lati dell'altare</li>
      <li>Sei tu il mio Dio e ti rendo grazie, sei il mio Dio e ti esalto</li>
      <li>Celebrate il Signore, perché è buono: perché eterna è la sua misericordia</li>
    </ol>
  </li>
  <li>
    <ol>
      <li>Alleluia. che cammina nella legge del Signore</li>
      <li>Beato chi è fedele ai suoi insegnamenti e lo cerca con tutto il cuore</li>
      <li>Non commette ingiustizie, cammina per le sue vie</li>
      <li>Tu hai dato i tuoi precetti perché siano osservati fedelmente</li>
      <li>Siano diritte le mie vie, nel custodire i tuoi decreti</li>
      <li>Allora non dovrò arrossire se avrò obbedito ai tuoi comandi</li>
      <li>Ti loderò con cuore sincero quando avrò appreso le tue giuste sentenze</li>
      <li>Voglio osservare i tuoi decreti: non abbandonarmi mai</li>
      <li>Come potrà un giovane tenere pura la sua via? Custodendo le tue parole</li>
      <li>Con tutto il cuore ti cerco: non farmi deviare dai tuoi precetti</li>
      <li>Conservo nel cuore le tue parole per non offenderti con il peccato</li>
      <li>Benedetto sei tu, Signore; mostrami il tuo volere</li>
      <li>Con le mie labbra ho enumerato tutti i giudizi della tua bocca</li>
      <li>Nel seguire i tuoi ordini è la mia gioia più che in ogni altro bene</li>
      <li>Voglio meditare i tuoi comandamenti, considerare le tue vie</li>
      <li>Nella tua volontà è la mia gioia; mai dimenticherò la tua parola</li>
      <li>Sii buono con il tuo servo e avrò vita, custodirò la tua parola</li>
      <li>Aprimi gli occhi perché io veda le meraviglie della tua legge</li>
      <li>Io sono straniero sulla terra, non nascondermi i tuoi comandi</li>
      <li>Io mi consumo nel desiderio dei tuoi precetti in ogni tempo</li>
      <li>Tu minacci gli orgogliosi; maledetto chi devìa dai tuoi decreti</li>
      <li>Allontana da me vergogna e disprezzo, perché ho osservato le tue leggi</li>
      <li>Siedono i potenti, mi calunniano, ma il tuo servo medita i tuoi decreti</li>
      <li>Anche i tuoi ordini sono la mia gioia, miei consiglieri i tuoi precetti</li>
      <li>Io sono prostrato nella polvere; dammi vita secondo la tua parola</li>
      <li>Ti ho manifestato le mie vie e mi hai risposto; insegnami i tuoi voleri</li>
      <li>Fammi conoscere la via dei tuoi precetti e mediterò i tuoi prodigi</li>
      <li>Io piango nella tristezza; sollevami secondo la tua promessa</li>
      <li>Tieni lontana da me la via della menzogna, fammi dono della tua legge</li>
      <li>Ho scelto la via della giustizia, mi sono proposto i tuoi giudizi</li>
      <li>Ho aderito ai tuoi insegnamenti, Signore, che io non resti confuso</li>
      <li>Corro per la via dei tuoi comandamenti, perché hai dilatato il mio cuore</li>
      <li>Indicami, Signore, la via dei tuoi decreti e la seguirò sino alla fine</li>
      <li>Dammi intelligenza, perché io osservi la tua legge e la custodisca con tutto il cuore</li>
      <li>Dirigimi sul sentiero dei tuoi comandi, perché in esso è la mia gioia</li>
      <li>Piega il mio cuore verso i tuoi insegnamenti e non verso la sete del guadagno</li>
      <li>Distogli i miei occhi dalle cose vane, fammi vivere sulla tua via</li>
      <li>Con il tuo servo sii fedele alla parola che hai data, perché ti si tema</li>
      <li>Allontana l'insulto che mi sgomenta, poiché i tuoi giudizi sono buoni</li>
      <li>Ecco, desidero i tuoi comandamenti; per la tua giustizia fammi vivere</li>
      <li>Venga a me, Signore, la tua grazia, la tua salvezza secondo la tua promessa</li>
      <li>a chi mi insulta darò una risposta, perché ho fiducia nella tua parola</li>
      <li>Non togliere mai dalla mia bocca la parola vera, perché confido nei tuoi giudizi</li>
      <li>Custodirò la tua legge per sempre, nei secoli, in eterno</li>
      <li>Sarò sicuro nel mio cammino, perché ho ricercato i tuoi voleri</li>
      <li>Davanti ai re parlerò della tua alleanza senza temere la vergogna</li>
      <li>Gioirò per i tuoi comandi che ho amati</li>
      <li>Alzerò le mani ai tuoi precetti che amo, mediterò le tue leggi</li>
      <li>Ricorda la promessa fatta al tuo servo, con la quale mi hai dato speranza</li>
      <li>Questo mi consola nella miseria: la tua parola mi fa vivere</li>
      <li>I superbi mi insultano aspramente, ma non devìo dalla tua legge</li>
      <li>Ricordo i tuoi giudizi di un tempo, Signore, e ne sono consolato</li>
      <li>M'ha preso lo sdegno contro gli empi che abbandonano la tua legge</li>
      <li>Sono canti per me i tuoi precetti, nella terra del mio pellegrinaggio</li>
      <li>Ricordo il tuo nome lungo la notte e osservo la tua legge, Signore</li>
      <li>Tutto questo mi accade perché ho custodito i tuoi precetti</li>
      <li>La mia sorte, ho detto, Signore, è custodire le tue parole</li>
      <li>Con tutto il cuore ti ho supplicato, fammi grazia secondo la tua promessa</li>
      <li>Ho scrutato le mie vie, ho rivolto i miei passi verso i tuoi comandamenti</li>
      <li>Sono pronto e non voglio tardare a custodire i tuoi decreti</li>
      <li>I lacci degli empi mi hanno avvinto, ma non ho dimenticato la tua legge</li>
      <li>Nel cuore della notte mi alzo a renderti lode per i tuoi giusti decreti</li>
      <li>Sono amico di coloro che ti sono fedeli e osservano i tuoi precetti</li>
      <li>Del tuo amore, Signore, è piena la terra; insegnami il tuo volere</li>
      <li>Hai fatto il bene al tuo servo, Signore, secondo la tua parola</li>
      <li>Insegnami il senno e la saggezza, perché ho fiducia nei tuoi comandamenti</li>
      <li>Prima di essere umiliato andavo errando, ma ora osservo la tua parola</li>
      <li>Tu sei buono e fai il bene, insegnami i tuoi decreti</li>
      <li>Mi hanno calunniato gli insolenti, ma io con tutto il cuore osservo i tuoi precetti</li>
      <li>Torpido come il grasso è il loro cuore, ma io mi diletto della tua legge</li>
      <li>Bene per me se sono stato umiliato, perché impari ad obbedirti</li>
      <li>La legge della tua bocca mi è preziosa più di mille pezzi d'oro e d'argento</li>
      <li>Le tue mani mi hanno fatto e plasmato; fammi capire e imparerò i tuoi comandi</li>
      <li>I tuoi fedeli al vedermi avranno gioia, perché ho sperato nella tua parola</li>
      <li>Signore, so che giusti sono i tuoi giudizi e con ragione mi hai umiliato</li>
      <li>Mi consoli la tua grazia, secondo la tua promessa al tuo servo</li>
      <li>Venga su di me la tua misericordia e avrò vita, poiché la tua legge è la mia gioia</li>
      <li>Siano confusi i superbi che a torto mi opprimono; io mediterò la tua legge</li>
      <li>Si volgano a me i tuoi fedeli e quelli che conoscono i tuoi insegnamenti</li>
      <li>Sia il mio cuore integro nei tuoi precetti, perché non resti confuso</li>
      <li>Mi consumo nell'attesa della tua salvezza, spero nella tua parola</li>
      <li>Si consumano i miei occhi dietro la tua promessa, mentre dico: «Quando mi darai conforto?»</li>
      <li>Io sono come un otre esposto al fumo, ma non dimentico i tuoi insegnamenti</li>
      <li>Quanti saranno i giorni del tuo servo? Quando farai giustizia dei miei persecutori</li>
      <li>Mi hanno scavato fosse gli insolenti che non seguono la tua legge</li>
      <li>Verità sono tutti i tuoi comandi; a torto mi perseguitano: vieni in mio aiuto</li>
      <li>Per poco non mi hanno bandito dalla terra, ma io non ho abbandonato i tuoi precetti</li>
      <li>Secondo il tuo amore fammi vivere e osserverò le parole della tua bocca</li>
      <li>La tua parola, Signore, è stabile come il cielo</li>
      <li>La tua fedeltà dura per ogni generazione; hai fondato la terra ed essa è salda</li>
      <li>Per tuo decreto tutto sussiste fino ad oggi, perché ogni cosa è al tuo servizio</li>
      <li>Se la tua legge non fosse la mia gioia, sarei perito nella mia miseria</li>
      <li>Mai dimenticherò i tuoi precetti: per essi mi fai vivere</li>
      <li>Io sono tuo: salvami, perché ho cercato il tuo volere</li>
      <li>Gli empi mi insidiano per rovinarmi, ma io medito i tuoi insegnamenti</li>
      <li>Di ogni cosa perfetta ho visto il limite, ma la tua legge non ha confini</li>
      <li>Quanto amo la tua legge, Signore; tutto il giorno la vado meditando</li>
      <li>Il tuo precetto mi fa più saggio dei miei nemici, perché sempre mi accompagna</li>
      <li>Sono più saggio di tutti i miei maestri, perché medito i tuoi insegnamenti</li>
      <li>Ho più senno degli anziani, perché osservo i tuoi precetti</li>
      <li>Tengo lontano i miei passi da ogni via di male, per custodire la tua parola</li>
      <li>Non mi allontano dai tuoi giudizi, perché sei tu ad istruirmi</li>
      <li>Quanto sono dolci al mio palato le tue parole: più del miele per la mia bocca</li>
      <li>Dai tuoi decreti ricevo intelligenza, per questo odio ogni via di menzogna</li>
      <li>Lampada per i miei passi è la tua parola, luce sul mio cammino</li>
      <li>Ho giurato, e lo confermo, di custodire i tuoi precetti di giustizia</li>
      <li>Sono stanco di soffrire, Signore, dammi vita secondo la tua parola</li>
      <li>Signore, gradisci le offerte delle mie labbra, insegnami i tuoi giudizi</li>
      <li>La mia vita è sempre in pericolo, ma non dimentico la tua legge</li>
      <li>Gli empi mi hanno teso i loro lacci, ma non ho deviato dai tuoi precetti</li>
      <li>Mia eredità per sempre sono i tuoi insegnamenti, sono essi la gioia del mio cuore</li>
      <li>Ho piegato il mio cuore ai tuoi comandamenti, in essi è la mia ricompensa per sempre</li>
      <li>Detesto gli animi incostanti, io amo la tua legge</li>
      <li>Tu sei mio rifugio e mio scudo, spero nella tua parola</li>
      <li>Allontanatevi da me o malvagi, osserverò i precetti del mio Dio</li>
      <li>Sostienimi secondo la tua parola e avrò vita, non deludermi nella mia speranza</li>
      <li>Sii tu il mio aiuto e sarò salvo, gioirò sempre nei tuoi precetti</li>
      <li>Tu disprezzi chi abbandona i tuoi decreti, perché la sua astuzia è fallace</li>
      <li>Consideri scorie tutti gli empi della terra, perciò amo i tuoi insegnamenti</li>
      <li>Tu fai fremere di spavento la mia carne, io temo i tuoi giudizi</li>
      <li>Ho agito secondo diritto e giustizia; non abbandonarmi ai miei oppressori</li>
      <li>Assicura il bene al tuo servo; non mi opprimano i superbi</li>
      <li>I miei occhi si consumano nell'attesa della tua salvezza e della tua parola di giustizia</li>
      <li>Agisci con il tuo servo secondo il tuo amore e insegnami i tuoi comandamenti</li>
      <li>Io sono tuo servo, fammi comprendere e conoscerò i tuoi insegnamenti</li>
      <li>E' tempo che tu agisca, Signore; hanno violato la tua legge</li>
      <li>Perciò amo i tuoi comandamenti più dell'oro, più dell'oro fino</li>
      <li>Per questo tengo cari i tuoi precetti e odio ogni via di menzogna</li>
      <li>Meravigliosa è la tua alleanza, per questo le sono fedele</li>
      <li>La tua parola nel rivelarsi illumina, dona saggezza ai semplici</li>
      <li>Apro anelante la bocca, perché desidero i tuoi comandamenti</li>
      <li>Volgiti a me e abbi misericordia, tu che sei giusto per chi ama il tuo nome</li>
      <li>Rendi saldi i miei passi secondo la tua parola e su di me non prevalga il male</li>
      <li>Salvami dall'oppressione dell'uomo e obbedirò ai tuoi precetti</li>
      <li>Fà risplendere il volto sul tuo servo e insegnami i tuoi comandamenti</li>
      <li>Fiumi di lacrime mi scendono dagli occhi, perché non osservano la tua legge</li>
      <li>Tu sei giusto, Signore, e retto nei tuoi giudizi</li>
      <li>Con giustizia hai ordinato le tue leggi e con fedeltà grande</li>
      <li>Mi divora lo zelo della tua casa, perché i miei nemici dimenticano le tue parole</li>
      <li>Purissima è la tua parola, il tuo servo la predilige</li>
      <li>Io sono piccolo e disprezzato, ma non trascuro i tuoi precetti</li>
      <li>La tua giustizia è giustizia eterna e verità è la tua legge</li>
      <li>Angoscia e affanno mi hanno colto, ma i tuoi comandi sono la mia gioia</li>
      <li>Giusti sono i tuoi insegnamenti per sempre, fammi comprendere e avrò la vita</li>
      <li>T'invoco con tutto il cuore, Signore, rispondimi; custodirò i tuoi precetti</li>
      <li>Io ti chiamo, salvami, e seguirò i tuoi insegnamenti</li>
      <li>Precedo l'aurora e grido aiuto, spero sulla tua parola</li>
      <li>I miei occhi prevengono le veglie per meditare sulle tue promesse</li>
      <li>Ascolta la mia voce, secondo la tua grazia; Signore, fammi vivere secondo il tuo giudizio</li>
      <li>A tradimento mi assediano i miei persecutori, sono lontani dalla tua legge</li>
      <li>Ma tu, Signore, sei vicino, tutti i tuoi precetti sono veri</li>
      <li>Da tempo conosco le tue testimonianze che hai stabilite per sempre</li>
      <li>Vedi la mia miseria, salvami, perché non ho dimenticato la tua legge</li>
      <li>Difendi la mia causa, riscattami, secondo la tua parola fammi vivere</li>
      <li>Lontano dagli empi è la salvezza, perché non cercano il tuo volere</li>
      <li>Le tue misericordie sono grandi, Signore, secondo i tuoi giudizi fammi vivere</li>
      <li>Sono molti i persecutori che mi assalgono, ma io non abbandono le tue leggi</li>
      <li>Ho visto i ribelli e ne ho provato ribrezzo, perché non custodiscono la tua parola</li>
      <li>Vedi che io amo i tuoi precetti, Signore, secondo la tua grazia dammi vita</li>
      <li>La verità è principio della tua parola, resta per sempre ogni sentenza della tua giustizia</li>
      <li>I potenti mi perseguitano senza motivo, ma il mio cuore teme le tue parole</li>
      <li>Io gioisco per la tua promessa, come uno che trova grande tesoro</li>
      <li>Odio il falso e lo detesto, amo la tua legge</li>
      <li>Sette volte al giorno io ti lodo per le sentenze della tua giustizia</li>
      <li>Grande pace per chi ama la tua legge, nel suo cammino non trova inciampo</li>
      <li>Aspetto da te la salvezza, Signore, e obbedisco ai tuoi comandi</li>
      <li>Io custodisco i tuoi insegnamenti e li amo sopra ogni cosa</li>
      <li>Osservo i tuoi decreti e i tuoi insegnamenti: davanti a te sono tutte le mie vie</li>
      <li>Giunga il mio grido fino a te, Signore, fammi comprendere secondo la tua parola</li>
      <li>Venga al tuo volto la mia supplica, salvami secondo la tua promessa</li>
      <li>Scaturisca dalle mie labbra la tua lode, poiché mi insegni i tuoi voleri</li>
      <li>La mia lingua canti le tue parole, perché sono giusti tutti i tuoi comandamenti</li>
      <li>Mi venga in aiuto la tua mano, poiché ho scelto i tuoi precetti</li>
      <li>Desidero la tua salvezza, Signore, e la tua legge è tutta la mia gioia</li>
      <li>Possa io vivere e darti lode, mi aiutino i tuoi giudizi</li>
      <li>Come pecora smarrita vado errando; cerca il tuo servo, perché non ho dimenticato i tuoi comandamenti</li>
    </ol>
  </li>
  <li>
    <ol>
      <li>Canto delle ascensioni. ed egli mi ha risposto</li>
      <li>Signore, libera la mia vita dalle labbra di menzogna, dalla lingua ingannatrice</li>
      <li>Che ti posso dare, come ripagarti, lingua ingannatrice</li>
      <li>Frecce acute di un prode, con carboni di ginepro</li>
      <li>Me infelice: abito straniero in Mosoch, dimoro fra le tende di Cedar</li>
      <li>Troppo io ho dimorato con chi detesta la pace</li>
      <li>Io sono per la pace, ma quando ne parlo, essi vogliono la guerra</li>
    </ol>
  </li>
  <li>
    <ol>
      <li>Canto delle ascensioni. da dove mi verrà l'aiuto</li>
      <li>Il mio aiuto viene dal Signore, che ha fatto cielo e terra</li>
      <li>Non lascerà vacillare il tuo piede, non si addormenterà il tuo custode</li>
      <li>Non si addormenterà, non prenderà sonno, il custode d'Israele</li>
      <li>Il Signore è il tuo custode, il Signore è come ombra che ti copre, e sta alla tua destra</li>
      <li>Di giorno non ti colpirà il sole, né la luna di notte</li>
      <li>Il Signore ti proteggerà da ogni male, egli proteggerà la tua vita</li>
      <li>Il Signore veglierà su di te, quando esci e quando entri, da ora e per sempre</li>
    </ol>
  </li>
  <li>
    <ol>
      <li>Canto delle ascensioni. Di Davide. «Andremo alla casa del Signore»</li>
      <li>E ora i nostri piedi si fermano alle tue porte, Gerusalemme</li>
      <li>Gerusalemme è costruita come città salda e compatta</li>
      <li>Là salgono insieme le tribù, le tribù del Signore, secondo la legge di Israele, per lodare il nome del Signore</li>
      <li>Là sono posti i seggi del giudizio, i seggi della casa di Davide</li>
      <li>Domandate pace per Gerusalemme: sia pace a coloro che ti amano</li>
      <li>sia pace sulle tue mura, sicurezza nei tuoi baluardi</li>
      <li>Per i miei fratelli e i miei amici io dirò: «Su di te sia pace!»</li>
      <li>Per la casa del Signore nostro Dio, chiederò per te il bene</li>
    </ol>
  </li>
  <li>
    <ol>
      <li>Canto delle ascensioni. Di Davide. a te che abiti nei cieli</li>
      <li>Ecco, come gli occhi dei servi alla mano dei loro padroni; come gli occhi della schiava, alla mano della sua padrona, così i nostri occhi sono rivolti al Signore nostro Dio, finché abbia pietà di noi</li>
      <li>Pietà di noi, Signore, pietà di noi, gia troppo ci hanno colmato di scherni</li>
      <li>noi siamo troppo sazi degli scherni dei gaudenti, del disprezzo dei superbi</li>
    </ol>
  </li>
  <li>
    <ol>
      <li>Canto delle ascensioni. Di Davide. - lo dica Israele</li>
      <li>se il Signore non fosse stato con noi, quando uomini ci assalirono</li>
      <li>ci avrebbero inghiottiti vivi, nel furore della loro ira</li>
      <li>Le acque ci avrebbero travolti; un torrente ci avrebbe sommersi</li>
      <li>ci avrebbero travolti acque impetuose</li>
      <li>Sia benedetto il Signore, che non ci ha lasciati, in preda ai loro denti</li>
      <li>Noi siamo stati liberati come un uccello dal laccio dei cacciatori: il laccio si è spezzato e noi siamo scampati</li>
      <li>Il nostro aiuto è nel nome del Signore che ha fatto cielo e terra</li>
    </ol>
  </li>
  <li>
    <ol>
      <li>Canto delle ascensioni. non vacilla, è stabile per sempre</li>
      <li>I monti cingono Gerusalemme: il Signore è intorno al suo popolo ora e sempre</li>
      <li>Egli non lascerà pesare lo scettro degli empi sul possesso dei giusti, perché i giusti non stendano le mani a compiere il male</li>
      <li>La tua bontà, Signore, sia con i buoni e con i retti di cuore</li>
      <li>Quelli che vanno per sentieri tortuosi il Signore li accomuni alla sorte dei malvagi. Pace su Israele</li>
    </ol>
  </li>
  <li>
    <ol>
      <li>Canto delle ascensioni. ci sembrava di sognare</li>
      <li>Allora la nostra bocca si aprì al sorriso, la nostra lingua si sciolse in canti di gioia. Allora si diceva tra i popoli: «Il Signore ha fatto grandi cose per loro»</li>
      <li>Grandi cose ha fatto il Signore per noi, ci ha colmati di gioia</li>
      <li>Riconduci, Signore, i nostri prigionieri, come i torrenti del Negheb</li>
      <li>Chi semina nelle lacrime mieterà con giubilo</li>
      <li>Nell'andare, se ne va e piange, portando la semente da gettare, ma nel tornare, viene con giubilo, portando i suoi covoni</li>
    </ol>
  </li>
  <li>
    <ol>
      <li>Canto delle ascensioni. Di Salomone. invano vi faticano i costruttori. Se il Signore non custodisce la città, invano veglia il custode</li>
      <li>Invano vi alzate di buon mattino, tardi andate a riposare e mangiate pane di sudore: il Signore ne darà ai suoi amici nel sonno</li>
      <li>Ecco, dono del Signore sono i figli, è sua grazia il frutto del grembo</li>
      <li>Come frecce in mano a un eroe sono i figli della giovinezza</li>
      <li>Beato l'uomo che ne ha piena la faretra: non resterà confuso quando verrà a trattare alla porta con i propri nemici</li>
    </ol>
  </li>
  <li>
    <ol>
      <li>Canto delle ascensioni. e cammina nelle sue vie</li>
      <li>Vivrai del lavoro delle tue mani, sarai felice e godrai d'ogni bene</li>
      <li>La tua sposa come vite feconda nell'intimità della tua casa; i tuoi figli come virgulti d'ulivo intorno alla tua mensa</li>
      <li>Così sarà benedetto l'uomo che teme il Signore</li>
      <li>Ti benedica il Signore da Sion! Possa tu vedere la prosperità di Gerusalemme per tutti i giorni della tua vita</li>
      <li>Possa tu vedere i figli dei tuoi figli. Pace su Israele</li>
    </ol>
  </li>
  <li>
    <ol>
      <li>Canto delle ascensioni. - lo dica Israele</li>
      <li>dalla giovinezza molto mi hanno perseguitato, ma non hanno prevalso</li>
      <li>Sul mio dorso hanno arato gli aratori, hanno fatto lunghi solchi</li>
      <li>Il Signore è giusto: ha spezzato il giogo degli empi</li>
      <li>Siano confusi e volgano le spalle quanti odiano Sion</li>
      <li>Siano come l'erba dei tetti: prima che sia strappata, dissecca</li>
      <li>non se ne riempie la mano il mietitore, né il grembo chi raccoglie covoni</li>
      <li>I passanti non possono dire: «La benedizione del Signore sia su di voi, vi benediciamo nel nome del Signore»</li>
    </ol>
  </li>
  <li>
    <ol>
      <li>Canto delle ascensioni</li>
      <li>Signore, ascolta la mia voce. Siano i tuoi orecchi attenti alla voce della mia preghiera</li>
      <li>Se consideri le colpe, Signore, Signore, chi potrà sussistere</li>
      <li>Ma presso di te è il perdono: e avremo il tuo timore</li>
      <li>Io spero nel Signore, l'anima mia spera nella sua parola</li>
      <li>L'anima mia attende il Signore più che le sentinelle l'aurora</li>
      <li>Israele attenda il Signore, perché presso il Signore è la misericordia e grande presso di lui la redenzione</li>
      <li>Egli redimerà Israele da tutte le sue colpe</li>
    </ol>
  </li>
  <li>
    <ol>
      <li>Canto delle ascensioni. Di Davide. e non si leva con superbia il mio sguardo; non vado in cerca di cose grandi, superiori alle mie forze</li>
      <li>Io sono tranquillo e sereno come bimbo svezzato in braccio a sua madre, come un bimbo svezzato è l'anima mia</li>
      <li>Speri Israele nel Signore, ora e sempre</li>
    </ol>
  </li>
  <li>
    <ol>
      <li>Canto delle ascensioni. di tutte le sue prove</li>
      <li>quando giurò al Signore, al Potente di Giacobbe fece voto</li>
      <li>«Non entrerò sotto il tetto della mia casa, non mi stenderò sul mio giaciglio</li>
      <li>non concederò sonno ai miei occhi né riposo alle mie palpebre</li>
      <li>finché non trovi una sede per il Signore, una dimora per il Potente di Giacobbe»</li>
      <li>Ecco, abbiamo saputo che era in Efrata, l'abbiamo trovata nei campi di Iàar</li>
      <li>Entriamo nella sua dimora, prostriamoci allo sgabello dei suoi piedi</li>
      <li>Alzati, Signore, verso il luogo del tuo riposo, tu e l'arca della tua potenza</li>
      <li>I tuoi sacerdoti si vestano di giustizia, i tuoi fedeli cantino di gioia</li>
      <li>Per amore di Davide tuo servo non respingere il volto del tuo consacrato</li>
      <li>Il Signore ha giurato a Davide e non ritratterà la sua parola: «Il frutto delle tue viscere io metterò sul tuo trono</li>
      <li>Se i tuoi figli custodiranno la mia alleanza e i precetti che insegnerò ad essi, anche i loro figli per sempre sederanno sul tuo trono»</li>
      <li>Il Signore ha scelto Sion, l'ha voluta per sua dimora</li>
      <li>«Questo è il mio riposo per sempre; qui abiterò, perché l'ho desiderato</li>
      <li>Benedirò tutti i suoi raccolti, sazierò di pane i suoi poveri</li>
      <li>Rivestirò di salvezza i suoi sacerdoti, esulteranno di gioia i suoi fedeli</li>
      <li>Là farò germogliare la potenza di Davide, preparerò una lampada al mio consacrato</li>
      <li>Coprirò di vergogna i suoi nemici, ma su di lui splenderà la corona»</li>
    </ol>
  </li>
  <li>
    <ol>
      <li>Canto delle ascensioni. Di Davide. che i fratelli vivano insieme</li>
      <li>E' come olio profumato sul capo, che scende sulla barba, sulla barba di Aronne, che scende sull'orlo della sua veste</li>
      <li>E' come rugiada dell'Ermon, che scende sui monti di Sion. Là il Signore dona la benedizione e la vita per sempre</li>
    </ol>
  </li>
  <li>
    <ol>
      <li>Canto delle ascensioni. voi tutti, servi del Signore; voi che state nella casa del Signore durante le notti</li>
      <li>Alzate le mani verso il tempio e benedite il Signore</li>
      <li>Da Sion ti benedica il Signore, che ha fatto cielo e terra</li>
    </ol>
  </li>
  <li>
    <ol>
      <li>Alleluia. lodatelo, servi del Signore</li>
      <li>voi che state nella casa del Signore, negli atri della casa del nostro Dio</li>
      <li>Lodate il Signore: il Signore è buono; cantate inni al suo nome, perché è amabile</li>
      <li>Il Signore si è scelto Giacobbe, Israele come suo possesso</li>
      <li>Io so che grande è il Signore, il nostro Dio sopra tutti gli dei</li>
      <li>Tutto ciò che vuole il Signore, egli lo compie in cielo e sulla terra, nei mari e in tutti gli abissi</li>
      <li>Fa salire le nubi dall'estremità della terra, produce le folgori per la pioggia, dalle sue riserve libera i venti</li>
      <li>Egli percosse i primogeniti d'Egitto, dagli uomini fino al bestiame</li>
      <li>Mandò segni e prodigi in mezzo a te, Egitto, contro il faraone e tutti i suoi ministri</li>
      <li>Colpì numerose nazioni e uccise re potenti</li>
      <li>Seon, re degli Amorrèi, Og, re di Basan, e tutti i regni di Cànaan</li>
      <li>Diede la loro terra in eredità a Israele, in eredità a Israele suo popolo</li>
      <li>Signore, il tuo nome è per sempre; Signore, il tuo ricordo per ogni generazione</li>
      <li>Il Signore guida il suo popolo, si muove a pietà dei suoi servi</li>
      <li>Gli idoli dei popoli sono argento e oro, opera delle mani dell'uomo</li>
      <li>Hanno bocca e non parlano; hanno occhi e non vedono</li>
      <li>hanno orecchi e non odono; non c'è respiro nella loro bocca</li>
      <li>Sia come loro chi li fabbrica e chiunque in essi confida</li>
      <li>Benedici il Signore, casa d'Israele; benedici il Signore, casa di Aronne</li>
      <li>Benedici il Signore, casa di Levi; voi che temete il Signore, benedite il Signore</li>
      <li>Da Sion sia benedetto il Signore. che abita a Gerusalemme. Alleluia</li>
    </ol>
  </li>
  <li>
    <ol>
      <li>Alleluia. perché eterna è la sua misericordia</li>
      <li>Lodate il Dio degli dei: perché eterna è la sua misericordia</li>
      <li>Lodate il Signore dei signori: perché eterna è la sua misericordia</li>
      <li>Egli solo ha compiuto meraviglie: perché eterna è la sua misericordia</li>
      <li>Ha creato i cieli con sapienza: perché eterna è la sua misericordia</li>
      <li>Ha stabilito la terra sulle acque: perché eterna è la sua misericordia</li>
      <li>Ha fatto i grandi luminari: perché eterna è la sua misericordia</li>
      <li>Il sole per regolare il giorno: perché eterna è la sua misericordia</li>
      <li>la luna e le stelle per regolare la notte: perché eterna è la sua misericordia</li>
      <li>Percosse l'Egitto nei suoi primogeniti: perché eterna è la sua misericordia</li>
      <li>Da loro liberò Israele: perché eterna è la sua misericordia</li>
      <li>con mano potente e braccio teso: perché eterna è la sua misericordia</li>
      <li>Divise il mar Rosso in due parti: perché eterna è la sua misericordia</li>
      <li>In mezzo fece passare Israele: perché eterna è la sua misericordia</li>
      <li>Travolse il faraone e il suo esercito nel mar Rosso: perché eterna è la sua misericordia</li>
      <li>Guidò il suo popolo nel deserto: perché eterna è la sua misericordia</li>
      <li>Percosse grandi sovrani perché eterna è la sua misericordia</li>
      <li>uccise re potenti: perché eterna è la sua misericordia</li>
      <li>Seon, re degli Amorrei: perché eterna è la sua misericordia</li>
      <li>Og, re di Basan: perché eterna è la sua misericordia</li>
      <li>Diede in eredità il loro paese; perché eterna è la sua misericordia</li>
      <li>in eredità a Israele suo servo: perché eterna è la sua misericordia</li>
      <li>Nella nostra umiliazione si è ricordato di noi: perché eterna è la sua misericordia</li>
      <li>ci ha liberati dai nostri nemici: perché eterna è la sua misericordia</li>
      <li>Egli dà il cibo ad ogni vivente: perché eterna è la sua misericordia</li>
      <li>Lodate il Dio del cielo: perché eterna è la sua misericordia</li>
    </ol>
  </li>
  <li>
    <ol>
      <li>Sui fiumi di Babilonia, là sedevamo piangendo al ricordo di Sion</li>
      <li>Ai salici di quella terra appendemmo le nostre cetre</li>
      <li>Là ci chiedevano parole di canto coloro che ci avevano deportato, canzoni di gioia, i nostri oppressori: «Cantateci i canti di Sion!»</li>
      <li>Come cantare i canti del Signore in terra straniera</li>
      <li>Se ti dimentico, Gerusalemme, si paralizzi la mia destra</li>
      <li>mi si attacchi la lingua al palato, se lascio cadere il tuo ricordo, se non metto Gerusalemme al di sopra di ogni mia gioia</li>
      <li>Ricordati, Signore, dei figli di Edom, che nel giorno di Gerusalemme, dicevano: «Distruggete, distruggete anche le sue fondamenta»</li>
      <li>Figlia di Babilonia devastatrice, beato chi ti renderà quanto ci hai fatto</li>
      <li>Beato chi afferrerà i tuoi piccoli e li sbatterà contro la pietra</li>
    </ol>
  </li>
  <li>
    <ol>
      <li>Di Davide. hai ascoltato le parole della mia bocca. A te voglio cantare davanti agli angeli</li>
      <li>mi prostro verso il tuo tempio santo. Rendo grazie al tuo nome per la tua fedeltà e la tua misericordia: hai reso la tua promessa più grande di ogni fama</li>
      <li>Nel giorno in cui t'ho invocato, mi hai risposto, hai accresciuto in me la forza</li>
      <li>Ti loderanno, Signore, tutti i re della terra quando udranno le parole della tua bocca</li>
      <li>Canteranno le vie del Signore, perché grande è la gloria del Signore</li>
      <li>eccelso è il Signore e guarda verso l'umile ma al superbo volge lo sguardo da lontano</li>
      <li>Se cammino in mezzo alla sventura tu mi ridoni vita; contro l'ira dei miei nemici stendi la mano e la tua destra mi salva</li>
      <li>Il Signore completerà per me l'opera sua. Signore, la tua bontà dura per sempre: non abbandonare l'opera delle tue mani</li>
    </ol>
  </li>
  <li>
    <ol>
      <li>Al maestro del coro. Di Davide. Salmo</li>
      <li>tu sai quando seggo e quando mi alzo. Penetri da lontano i miei pensieri</li>
      <li>mi scruti quando cammino e quando riposo. Ti sono note tutte le mie vie</li>
      <li>la mia parola non è ancora sulla lingua e tu, Signore, gia la conosci tutta</li>
      <li>Alle spalle e di fronte mi circondi e poni su di me la tua mano</li>
      <li>Stupenda per me la tua saggezza, troppo alta, e io non la comprendo</li>
      <li>Dove andare lontano dal tuo spirito, dove fuggire dalla tua presenza</li>
      <li>Se salgo in cielo, là tu sei, se scendo negli inferi, eccoti</li>
      <li>Se prendo le ali dell'aurora per abitare all'estremità del mare</li>
      <li>anche là mi guida la tua mano e mi afferra la tua destra</li>
      <li>Se dico: «Almeno l'oscurità mi copra e intorno a me sia la notte</li>
      <li>nemmeno le tenebre per te sono oscure, e la notte è chiara come il giorno; per te le tenebre sono come luce</li>
      <li>Sei tu che hai creato le mie viscere e mi hai tessuto nel seno di mia madre</li>
      <li>Ti lodo, perché mi hai fatto come un prodigio; sono stupende le tue opere, tu mi conosci fino in fondo</li>
      <li>Non ti erano nascoste le mie ossa quando venivo formato nel segreto, intessuto nelle profondità della terra</li>
      <li>Ancora informe mi hanno visto i tuoi occhi e tutto era scritto nel tuo libro; i miei giorni erano fissati, quando ancora non ne esisteva uno</li>
      <li>Quanto profondi per me i tuoi pensieri, quanto grande il loro numero, o Dio</li>
      <li>se li conto sono più della sabbia, se li credo finiti, con te sono ancora</li>
      <li>Se Dio sopprimesse i peccatori! Allontanatevi da me, uomini sanguinari</li>
      <li>Essi parlano contro di te con inganno: contro di te insorgono con frode</li>
      <li>Non odio, forse, Signore, quelli che ti odiano e non detesto i tuoi nemici</li>
      <li>Li detesto con odio implacabile come se fossero miei nemici</li>
      <li>Scrutami, Dio, e conosci il mio cuore, provami e conosci i miei pensieri</li>
      <li>vedi se percorro una via di menzogna e guidami sulla via della vita</li>
    </ol>
  </li>
  <li>
    <ol>
      <li>Al maestro del coro. Salmo. Di Davide</li>
      <li>Salvami, Signore, dal malvagio, proteggimi dall'uomo violento</li>
      <li>da quelli che tramano sventure nel cuore e ogni giorno scatenano guerre</li>
      <li>Aguzzano la lingua come serpenti; veleno d'aspide è sotto le loro labbra</li>
      <li>Proteggimi, Signore, dalle mani degli empi, salvami dall'uomo violento: essi tramano per farmi cadere</li>
      <li>I superbi mi tendono lacci e stendono funi come una rete, pongono agguati sul mio cammino</li>
      <li>Io dico al Signore: «Tu sei il mio Dio; ascolta, Signore, la voce della mia preghiera»</li>
      <li>Signore, mio Dio, forza della mia salvezza, proteggi il mio capo nel giorno della lotta</li>
      <li>Signore, non soddisfare i desideri degli empi, non favorire le loro trame</li>
      <li>Alzano la testa quelli che mi circondano, ma la malizia delle loro labbra li sommerge</li>
      <li>Fà piovere su di loro carboni ardenti, gettali nel bàratro e più non si rialzino</li>
      <li>Il maldicente non duri sulla terra, il male spinga il violento alla rovina</li>
      <li>So che il Signore difende la causa dei miseri, il diritto dei poveri</li>
      <li>Sì, i giusti loderanno il tuo nome, i retti abiteranno alla tua presenza</li>
    </ol>
  </li>
  <li>
    <ol>
      <li>Salmo. Di Davide. ascolta la mia voce quando t'invoco</li>
      <li>Come incenso salga a te la mia preghiera, le mie mani alzate come sacrificio della sera</li>
      <li>Poni, Signore, una custodia alla mia bocca, sorveglia la porta delle mie labbra</li>
      <li>Non lasciare che il mio cuore si pieghi al male e compia azioni inique con i peccatori: che io non gusti i loro cibi deliziosi</li>
      <li>Mi percuota il giusto e il fedele mi rimproveri, ma l'olio dell'empio non profumi il mio capo; tra le loro malvagità continui la mia preghiera</li>
      <li>Dalla rupe furono gettati i loro capi, che da me avevano udito dolci parole</li>
      <li>Come si fende e si apre la terra, le loro ossa furono disperse alla bocca degli inferi</li>
      <li>A te, Signore mio Dio, sono rivolti i miei occhi; in te mi rifugio, proteggi la mia vita</li>
      <li>Preservami dal laccio che mi tendono, dagli agguati dei malfattori</li>
      <li>Gli empi cadono insieme nelle loro reti, ma io passerò oltre incolume</li>
    </ol>
  </li>
  <li>
    <ol>
      <li>Maskil. Di Davide, quando era nella caverna. Preghiera</li>
      <li>Con la mia voce al Signore grido aiuto, con la mia voce supplico il Signore</li>
      <li>davanti a lui effondo il mio lamento, al tuo cospetto sfogo la mia angoscia</li>
      <li>Mentre il mio spirito vien meno, tu conosci la mia via. Nel sentiero dove cammino mi hanno teso un laccio</li>
      <li>Guarda a destra e vedi: nessuno mi riconosce. Non c'è per me via di scampo, nessuno ha cura della mia vita</li>
      <li>Io grido a te, Signore; dico: Sei tu il mio rifugio, sei tu la mia sorte nella terra dei viventi</li>
      <li>Ascolta la mia supplica: ho toccato il fondo dell'angoscia. Salvami dai miei persecutori perché sono di me più forti</li>
      <li>Strappa dal carcere la mia vita, perché io renda grazie al tuo nome: i giusti mi faranno corona quando mi concederai la tua grazia</li>
    </ol>
  </li>
  <li>
    <ol>
      <li>Salmo. Di Davide. porgi l'orecchio alla mia supplica, tu che sei fedele, e per la tua giustizia rispondimi</li>
      <li>Non chiamare in giudizio il tuo servo: nessun vivente davanti a te è giusto</li>
      <li>Il nemico mi perseguita, calpesta a terra la mia vita, mi ha relegato nelle tenebre come i morti da gran tempo</li>
      <li>In me languisce il mio spirito, si agghiaccia il mio cuore</li>
      <li>Ricordo i giorni antichi, ripenso a tutte le tue opere, medito sui tuoi prodigi</li>
      <li>A te protendo le mie mani, sono davanti a te come terra riarsa</li>
      <li>Rispondimi presto, Signore, viene meno il mio spirito. Non nascondermi il tuo volto, perché non sia come chi scende nella fossa</li>
      <li>Al mattino fammi sentire la tua grazia, poiché in te confido. Fammi conoscere la strada da percorrere, perché a te si innalza l'anima mia</li>
      <li>Salvami dai miei nemici, Signore, a te mi affido</li>
      <li>Insegnami a compiere il tuo volere, perché sei tu il mio Dio. Il tuo spirito buono mi guidi in terra piana</li>
      <li>Per il tuo nome, Signore, fammi vivere, liberami dall'angoscia, per la tua giustizia</li>
      <li>Per la tua fedeltà disperdi i miei nemici, fà perire chi mi opprime, poiché io sono tuo servo</li>
    </ol>
  </li>
  <li>
    <ol>
      <li>Di Davide. che addestra le mie mani alla guerra, le mie dita alla battaglia</li>
      <li>Mia grazia e mia fortezza, mio rifugio e mia liberazione, mio scudo in cui confido, colui che mi assoggetta i popoli</li>
      <li>Signore, che cos'è un uomo perché te ne curi? Un figlio d'uomo perché te ne dia pensiero</li>
      <li>L'uomo è come un soffio, i suoi giorni come ombra che passa</li>
      <li>Signore, piega il tuo cielo e scendi, tocca i monti ed essi fumeranno</li>
      <li>Le tue folgori disperdano i nemici, lancia frecce, sconvolgili</li>
      <li>Stendi dall'alto la tua mano, scampami e salvami dalle grandi acque, dalla mano degli stranieri</li>
      <li>La loro bocca dice menzogne e alzando la destra giurano il falso</li>
      <li>Mio Dio, ti canterò un canto nuovo, suonerò per te sull'arpa a dieci corde</li>
      <li>a te, che dai vittoria al tuo consacrato, che liberi Davide tuo servo. Salvami dalla spada iniqua</li>
      <li>liberami dalla mano degli stranieri; la loro bocca dice menzogne e la loro destra giura il falso</li>
      <li>I nostri figli siano come piante cresciute nella loro giovinezza; le nostre figlie come colonne d'angolo nella costruzione del tempio</li>
      <li>I nostri granai siano pieni, trabocchino di frutti d'ogni specie; siano a migliaia i nostri greggi, a mirìadi nelle nostre campagne</li>
      <li>siano carichi i nostri buoi. Nessuna breccia, nessuna incursione, nessun gemito nelle nostre piazze</li>
      <li>Beato il popolo che possiede questi beni: beato il popolo il cui Dio è il Signore</li>
    </ol>
  </li>
  <li>
    <ol>
      <li>Lodi. Di Davide. e benedire il tuo nome in eterno e per sempre</li>
      <li>Ti voglio benedire ogni giorno, lodare il tuo nome in eterno e per sempre</li>
      <li>Grande è il Signore e degno di ogni lode, la sua grandezza non si può misurare</li>
      <li>Una generazione narra all'altra le tue opere, annunzia le tue meraviglie</li>
      <li>Proclamano lo splendore della tua gloria e raccontano i tuoi prodigi</li>
      <li>Dicono la stupenda tua potenza e parlano della tua grandezza</li>
      <li>Diffondono il ricordo della tua bontà immensa, acclamano la tua giustizia</li>
      <li>Paziente e misericordioso è il Signore, lento all'ira e ricco di grazia</li>
      <li>Buono è il Signore verso tutti, la sua tenerezza si espande su tutte le creature</li>
      <li>Ti lodino, Signore, tutte le tue opere e ti benedicano i tuoi fedeli</li>
      <li>Dicano la gloria del tuo regno e parlino della tua potenza</li>
      <li>per manifestare agli uomini i tuoi prodigi e la splendida gloria del tuo regno</li>
      <li>Il tuo regno è regno di tutti i secoli, il tuo dominio si estende ad ogni generazione</li>
      <li>Il Signore sostiene quelli che vacillano e rialza chiunque è caduto</li>
      <li>Gli occhi di tutti sono rivolti a te in attesa e tu provvedi loro il cibo a suo tempo</li>
      <li>Tu apri la tua mano e sazi la fame di ogni vivente</li>
      <li>Giusto è il Signore in tutte le sue vie, santo in tutte le sue opere</li>
      <li>Il Signore è vicino a quanti lo invocano, a quanti lo cercano con cuore sincero</li>
      <li>Appaga il desiderio di quelli che lo temono, ascolta il loro grido e li salva</li>
      <li>Il Signore protegge quanti lo amano, ma disperde tutti gli empi</li>
      <li>Canti la mia bocca la lode del Signore e ogni vivente benedica il suo nome santo, in eterno e sempre</li>
    </ol>
  </li>
  <li>
    <ol>
      <li>Alleluia</li>
      <li>loderò il Signore per tutta la mia vita, finché vivo canterò inni al mio Dio</li>
      <li>Non confidate nei potenti, in un uomo che non può salvare</li>
      <li>Esala lo spirito e ritorna alla terra; in quel giorno svaniscono tutti i suoi disegni</li>
      <li>Beato chi ha per aiuto il Dio di Giacobbe, chi spera nel Signore suo Dio</li>
      <li>creatore del cielo e della terra, del mare e di quanto contiene. Egli è fedele per sempre</li>
      <li>rende giustizia agli oppressi, dà il pane agli affamati</li>
      <li>il Signore ridona la vista ai ciechi, il Signore rialza chi è caduto, il Signore ama i giusti</li>
      <li>il Signore protegge lo straniero, egli sostiene l'orfano e la vedova, ma sconvolge le vie degli empi</li>
      <li>Il Signore regna per sempre, il tuo Dio, o Sion, per ogni generazione</li>
    </ol>
  </li>
  <li>
    <ol>
      <li>Alleluia. è bello cantare al nostro Dio, dolce è lodarlo come a lui conviene</li>
      <li>Il Signore ricostruisce Gerusalemme, raduna i dispersi d'Israele</li>
      <li>Risana i cuori affranti e fascia le loro ferite</li>
      <li>egli conta il numero delle stelle e chiama ciascuna per nome</li>
      <li>Grande è il Signore, onnipotente, la sua sapienza non ha confini</li>
      <li>Il Signore sostiene gli umili ma abbassa fino a terra gli empi</li>
      <li>Cantate al Signore un canto di grazie, intonate sulla cetra inni al nostro Dio</li>
      <li>Egli copre il cielo di nubi, prepara la pioggia per la terra, fa germogliare l'erba sui monti</li>
      <li>Provvede il cibo al bestiame, ai piccoli del corvo che gridano a lui</li>
      <li>Non fa conto del vigore del cavallo, non apprezza l'agile corsa dell'uomo</li>
      <li>Il Signore si compiace di chi lo teme, di chi spera nella sua grazia</li>
      <li>Alleluia. loda il tuo Dio, Sion</li>
      <li>Perché ha rinforzato le sbarre delle tue porte, in mezzo a te ha benedetto i tuoi figli</li>
      <li>Egli ha messo pace nei tuoi confini e ti sazia con fior di frumento</li>
      <li>Manda sulla terra la sua parola, il suo messaggio corre veloce</li>
      <li>Fa scendere la neve come lana, come polvere sparge la brina</li>
      <li>Getta come briciole la grandine, di fronte al suo gelo chi resiste</li>
      <li>Manda una sua parola ed ecco si scioglie, fa soffiare il vento e scorrono le acque</li>
      <li>Annunzia a Giacobbe la sua parola, le sue leggi e i suoi decreti a Israele</li>
      <li>Così non ha fatto con nessun altro popolo, non ha manifestato ad altri i suoi precetti</li>
    </ol>
  </li>
  <li>
    <ol>
      <li>Alleluia. lodatelo nell'alto dei cieli</li>
      <li>Lodatelo, voi tutti, suoi angeli, lodatelo, voi tutte, sue schiere</li>
      <li>Lodatelo, sole e luna, lodatelo, voi tutte, fulgide stelle</li>
      <li>Lodatelo, cieli dei cieli, voi acque al di sopra dei cieli</li>
      <li>Lodino tutti il nome del Signore, perché egli disse e furono creati</li>
      <li>Li ha stabiliti per sempre, ha posto una legge che non passa</li>
      <li>Lodate il Signore dalla terra, mostri marini e voi tutti abissi</li>
      <li>fuoco e grandine, neve e nebbia, vento di bufera che obbedisce alla sua parola</li>
      <li>monti e voi tutte, colline, alberi da frutto e tutti voi, cedri</li>
      <li>voi fiere e tutte le bestie, rettili e uccelli alati</li>
      <li>I re della terra e i popoli tutti, i governanti e i giudici della terra</li>
      <li>i giovani e le fanciulle, i vecchi insieme ai bambin</li>
      <li>lodino il nome del Signore: perché solo il suo nome è sublime, la sua gloria risplende sulla terra e nei cieli</li>
      <li>Egli ha sollevato la potenza del suo popolo. E' canto di lode per tutti i suoi fedeli, per i figli di Israele, popolo che egli ama</li>
    </ol>
  </li>
  <li>
    <ol>
      <li>Alleluia. la sua lode nell'assemblea dei fedeli</li>
      <li>Gioisca Israele nel suo Creatore, esultino nel loro Re i figli di Sion</li>
      <li>Lodino il suo nome con danze, con timpani e cetre gli cantino inni</li>
      <li>Il Signore ama il suo popolo, incorona gli umili di vittoria</li>
      <li>Esultino i fedeli nella gloria, sorgano lieti dai loro giacigli</li>
      <li>Le lodi di Dio sulla loro bocca e la spada a due tagli nelle loro mani</li>
      <li>per compiere la vendetta tra i popoli e punire le genti</li>
      <li>per stringere in catene i loro capi, i loro nobili in ceppi di ferro</li>
      <li>per eseguire su di essi il giudizio gia scritto: questa è la gloria per tutti i suoi fedeli</li>
    </ol>
  </li>
  <li>
    <ol>
      <li>Alleluia. lodatelo nel firmamento della sua potenza</li>
      <li>Lodatelo per i suoi prodigi, lodatelo per la sua immensa grandezza</li>
      <li>Lodatelo con squilli di tromba, lodatelo con arpa e cetra</li>
      <li>lodatelo con timpani e danze, lodatelo sulle corde e sui flauti</li>
      <li>Lodatelo con cembali sonori, lodatelo con cembali squillanti; ogni vivente dia lode al Signore</li>
    </ol>
  </li>
</ol>