<ol>
  <li>
    <ol>
      <li>Paolo, prigioniero di Cristo Gesù, e il fratello Timòteo al nostro caro collaboratore Filèmone</li>
      <li>alla sorella Appia, ad Archippo nostro compagno d'armi e alla comunità che si raduna nella tua casa</li>
      <li>grazia a voi e pace da Dio nostro Padre e dal Signore Gesù Cristo</li>
      <li>Rendo sempre grazie a Dio ricordandomi di te nelle mie preghiere</li>
      <li>perché sento parlare della tua carità per gli altri e della fede che hai nel Signore Gesù e verso tutti i santi</li>
      <li>La tua partecipazione alla fede diventi efficace per la conoscenza di tutto il bene che si fa tra voi per Cristo</li>
      <li>La tua carità è stata per me motivo di grande gioia e consolazione, fratello, poiché il cuore dei credenti è stato confortato per opera tua</li>
      <li>Per questo, pur avendo in Cristo piena libertà di comandarti ciò che devi fare</li>
      <li>preferisco pregarti in nome della carità, così qual io sono, Paolo, vecchio, e ora anche prigioniero per Cristo Gesù</li>
      <li>ti prego dunque per il mio figlio, che ho generato in catene</li>
      <li>Onesimo, quello che un giorno ti fu inutile, ma ora è utile a te e a me</li>
      <li>Te l'ho rimandato, lui, il mio cuore</li>
      <li>Avrei voluto trattenerlo presso di me perché mi servisse in vece tua nelle catene che porto per il vangelo</li>
      <li>Ma non ho voluto far nulla senza il tuo parere, perché il bene che farai non sapesse di costrizione, ma fosse spontaneo</li>
      <li>Forse per questo è stato separato da te per un momento perché tu lo riavessi per sempre</li>
      <li>non più però come schiavo, ma molto più che schiavo, come un fratello carissimo in primo luogo a me, ma quanto più a te, sia come uomo, sia come fratello nel Signore</li>
      <li>Se dunque tu mi consideri come amico, accoglilo come me stesso</li>
      <li>E se in qualche cosa ti ha offeso o ti è debitore, metti tutto sul mio conto</li>
      <li>Lo scrivo di mio pugno, io, Paolo: pagherò io stesso. Per non dirti che anche tu mi sei debitore e proprio di te stesso</li>
      <li>Sì, fratello! Che io possa ottenere da te questo favore nel Signore; dà questo sollievo al mio cuore in Cristo</li>
      <li>Ti scrivo fiducioso nella tua docilità, sapendo che farai anche più di quanto ti chiedo</li>
      <li>Al tempo stesso preparami un alloggio, perché spero, grazie alle vostre preghiere, di esservi restituito</li>
      <li>Ti saluta Epafra, mio compagno di prigionia per Cristo Gesù</li>
      <li>con Marco, Aristarco, Dema e Luca, miei collaboratori</li>
      <li>La grazia del Signore Gesù Cristo sia con il vostro spirito</li>
    </ol>
  </li>
</ol>