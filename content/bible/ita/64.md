<ol>
  <li>
    <ol>
      <li>Io, il presbitero, al carissimo Gaio, che amo nella verità</li>
      <li>Carissimo, faccio voti che tutto vada bene e che tu sia in buona salute, come va bene per la tua anima</li>
      <li>Molto infatti mi sono rallegrato quando sono giunti alcuni fratelli e hanno reso testimonianza che tu sei verace in quanto tu cammini nella verità</li>
      <li>Non ho gioia più grande di questa, sapere che i miei figli camminano nella verità</li>
      <li>Carissimo, tu ti comporti fedelmente in tutto ciò che fai in favore dei fratelli, benché forestieri</li>
      <li>Essi hanno reso testimonianza della tua carità davanti alla Chiesa, e farai bene a provvederli nel viaggio in modo degno di Dio</li>
      <li>perché sono partiti per amore del nome di Cristo, senza accettare nulla dai pagani</li>
      <li>Noi dobbiamo perciò accogliere tali persone per cooperare alla diffusione della verità</li>
      <li>Ho scritto qualche parola alla Chiesa ma Diòtrefe, che ambisce il primo posto tra loro, non ci vuole accogliere</li>
      <li>Per questo, se verrò, gli rinfaccerò le cose che va facendo, sparlando contro di noi con voci maligne. Non contento di questo, non riceve personalmente i fratelli e impedisce di farlo a quelli che lo vorrebbero e li scaccia dalla Chiesa</li>
      <li>Carissimo, non imitare il male, ma il bene. Chi fa il bene è da Dio; chi fa il male non ha veduto Dio</li>
      <li>Quanto a Demetrio, tutti gli rendono testimonianza, anche la stessa verità; anche noi ne diamo testimonianza e tu sai che la nostra testimonianza è veritiera</li>
      <li>Molte cose avrei da scriverti, ma non voglio farlo con inchiostro e penna</li>
      <li>Spero però di vederti presto e parleremo a viva voce</li>
      <li>La pace sia con te. Gli amici ti salutano. Saluta gli amici ad uno ad uno</li>
    </ol>
  </li>
</ol>