<ol>
  <li>
    <ol>
      <li>Понеже мнозина предприеха да съчинят повест за съвършено потвърдените между нас събития,</li>
      <li>О И в часа на каденето цялото множество на людете се молеше отвън.</li>
      <li>както ни ги предадоха ония, които от началото са били очевидци и служители на евангелското слово,</li>
      <li>О И, ето, ще млъкнеш, и не ще можеш да говориш до деня, когато ще се сбъдне това, защото не повярва думите ми, които ще се сбъднат своевременно.</li>
      <li>видя се добре и на мене, който изследвах подробно всичко от началото, да ти пиша наред за това, почтени Теофиле,</li>
      <li>за да познаеш достоверността на това, в което си бил поучаван.</li>
      <li>В дните на Юдейския цар Ирод имаше един свещеник от Авиевия отред, на име Захария; и жена му беше от Аароновите потомци, и се наричаше Елисавета.</li>
      <li>Те и двамата бяха праведни пред Бога, като ходеха непорочно във всичките Господни заповеди и наредби.</li>
      <li>И нямаха чадо, понеже Елисавета беше неплодна, а и двамата бяха в напреднала възраст.</li>
      <li>И като свещенодействуваше той пред Бога по реда на своя отред,</li>
      <li>по обичая на свещеничеството, нему се падна по жребие да влезе в Господния храм и да покади.</li>
      <li>И яви му се ангел от Господа, стоящ отдясно на кадилния олтар.</li>
      <li>И Захарий като го видя, смути се, и страх го обзе.</li>
      <li>Но ангелът му рече: Не бой се, Захари; защото твоята молитва е чута, и жена ти Елисавета ще ти роди син, когото ще наречеш Иоан.</li>
      <li>Той ще ти бъде за радост и веселие; и мнозина ще се зарадват за неговото рождение.</li>
      <li>Защото ще бъде велик пред Господа; вино и спиртно питие няма да пие; и ще се изпълни със Святия Дух още от зачатието си.</li>
      <li>И ще обърне мнозина от израилтяните към Господа техния Бог.</li>
      <li>Той ще предиде пред лицето Му в духа и силата на Илия, за да обърна сърцата на бащите към чадата, и непокорните към мъдростта на праведните, да приготви за Господа благоразположен народ.</li>
      <li>А Захария рече на ангела: По какво ще узная това? Защото аз съм стар, и жена ми е в напреднала възраст.</li>
      <li>Ангелът в отговор му каза: Аз съм Гавриил, който стои пред Бога; и съм изпратен да ти говоря и да ти благовестя това.</li>
      <li>И людете чакаха Захария, и се чудеха, че се бави в храма.</li>
      <li>А когато излезе, не можеше да им продума; и те разбраха, че е видял видение в храма, защото той им правеше знакове и оставаше ням.</li>
      <li>И като се навършиха дните на службата му, той отиде у дома си.</li>
      <li>А след тия дни жена му Елисавета зачна; и криеше се пет месеца, като казваше:</li>
      <li>Така ми стори Господ в дните, когато погледна милостиво, за да отнеме от човеците причината да ме корят.</li>
      <li>А в шестия месец ангел Гавриил бе изпратен от Бога в галилейския град, наречен Назарет,</li>
      <li>при една девица, сгодена за мъж на име Йосиф от Давидовия дом; а името на девицата бе Мария.</li>
      <li>като дойде ангелът при нея, рече: Здравей благодатна! Господ е с тебе, [благословена си ти между жените].</li>
      <li>А тя много се смути от думата му и в недоумение беше, какъв ли ще бъде тоя поздрав.</li>
      <li>И ангелът - рече: Не бой се, Марио, защото си придобила Божието благоволение.</li>
      <li>И ето, ще зачнеш в утробата си и ще родиш син, Когото ще наречеш Исус.</li>
      <li>Той ще бъде велик, и ще се нарече Син на Всевишния; и Господ Бог ще Му даде престола на баща Му Давида.</li>
      <li>Ще царува над Якововия дом до века; и царството Му не ще има край.</li>
      <li>А Мария рече на ангела: Как ще бъде това, тъй като мъж не познавам?</li>
      <li>И ангелът в отговор - рече: Святият дух ще дойде върху ти и силата но Всевишния ще те осени; за туй, и святото Онова, Което ще се роди от тебе, ще се нарече Божий Син.</li>
      <li>И, ето, твоята сродница Елисавета, и тя в старините си е зачнала син; и това е шестия месец за нея, която се казваше неплодна.</li>
      <li>Защото за Бога няма невъзможно нещо.</li>
      <li>И Мария рече: Ето Господната слугиня; нека ми бъде според както си казал. И ангелът си отиде от нея.</li>
      <li>През тия дни Мария стана и отиде бързо към хълмистата страна, в един Юдов град,</li>
      <li>и влезе в Захариевата къща и поздрави Елисавета.</li>
      <li>И щом чу Елисавета Марииния поздрав, младенецът заигра в утробата -; и Елисавета се изпълни със Святия Дух,</li>
      <li>и като извика със силен глас рече: Благословена си ти между жените, и благословен е плодът на твоята утроба!</li>
      <li>И от какво ми е тая чест, да дойде при мене майката на моя Господ?</li>
      <li>Защото, ето, щом стигна гласът на твоя поздрав до ушите ми, младенецът заигра радостно в утробата ми.</li>
      <li>И блажена е тая, която е повярвала, че ще се сбъдне казаното - от Господа.</li>
      <li>И Мария каза: Величае душата ми Господа,</li>
      <li>и зарадва се духът ми в Господа, Спасителя мой,</li>
      <li>Защото погледна милостиво на ниското положение на слугинята си; и ето, отсега ще ме ублажават всичките родове.</li>
      <li>Защото Силният извърши за мене велики дела; и свято е Неговото име.</li>
      <li>И, през родове и родове, Неговата милост е върху ония, които Му се боят.</li>
      <li>Извърши силни дела със Своята мишца; разпръсна ония, които са горделиви в мислите на сърцето си.</li>
      <li>Свали владетели от престолите им. И въздигна смирени.</li>
      <li>Гладните напълни с блага. А богатите отпрати празни.</li>
      <li>Помогна на слугата Си Израиля, за да помни да покаже милост.</li>
      <li>(Както бе говорил на бащите ни). Към Авраама и към неговото потомство до века.</li>
      <li>А Мария, като преседя с нея около три месеца, върна се у дома си.</li>
      <li>А на Елисавета се навърши времето да роди; и роди син.</li>
      <li>И като чуха съседите и роднините -, че Господ показал към нея велика милост, радваха се с нея.</li>
      <li>И на осмия ден дойдоха да обрежат детенцето; и щяха да го нарекат Захария, по бащиното му име.</li>
      <li>Но майка му в отговор каза: Не, но ще се нарече Иоан.</li>
      <li>И рекоха -: Няма никой в рода ти, който се нарича с това име.</li>
      <li>И запитаха баща му със знакове, как би искал той да го нарекат.</li>
      <li>А той поиска дъсчица и написа тия думи: Иоан е името му. И те всички се почудиха.</li>
      <li>И начаса му се отвориха устата, и езикът му се развърза, и той проговори и благославяше Бога.</li>
      <li>И страх обзе всичките им съседи; и за всичко това се говореше по цялата хълмиста страна на Юдея.</li>
      <li>И всички, които чуха, пазеха това в сърцата си, казвайки: Какво ли ще бъде това детенце? Защото Господната ръка беше с него.</li>
      <li>Тогава баща му Захария се изпълни със Святия Дух и пророкува, казвайки:</li>
      <li>Благословен Господ, израилевия Бог, защото посети Своите люде и извърши изкупление за тях.</li>
      <li>И въздигна рог на спасение за нас в дома на слугата Си Давида,</li>
      <li>(Както е говорил чрез устата на святите Си от века пророци).</li>
      <li>Избавление от неприятелите ни и от ръката на всички, които ни мразят,</li>
      <li>за да покаже милост към бащите ни и да спомни святия Свой завет,</li>
      <li>клетвата, с която се закле на баща ни Авраама.</li>
      <li>Да даде нам, бидейки освободени от ръката на неприятелите ни. Да му служим без страх,</li>
      <li>в святост и правда пред Него, през всичките си дни.</li>
      <li>Да! И ти, детенце, пророк на Всевишния ще се наречеш; защото ще вървиш пред лицето на Господа да приготвиш пътищата за Него.</li>
      <li>3а да дадеш на Неговите люде да познаят спасение чрез прощаване греховете им,</li>
      <li>поради милосърдието на нашия Бог, с което ще ни посети зора отгоре,</li>
      <li>за да осияе седящите в тъмнина и в мрачна сянка; така щото да отправи нозете ни в пътя на мира.</li>
      <li>А детенцето растеше и крепнеше по дух; и беше в пустините до деня, когато се яви на Израиля.</li>
    </ol>
  </li>
  <li>
    <ol>
      <li>А в ония дни излезе заповед от Кесаря Августа да се запише цялата вселена.</li>
      <li>О Но ангелът им рече: Не бойте се, защото, ето, благовестявам ви голяма радост, която ще бъде за всичките люде.</li>
      <li>Това беше първото записване, откакто Квириний управляваше Сирия.</li>
      <li>И всички отиваха да се записват, всеки в своя град.</li>
      <li>И тъй, отиде и Йосиф от Галилея, от града Назарет, в Юдея, в Давидовия град, който се нарича Витлеем, (понеже той беше от дома и рода Давидов),</li>
      <li>за да се запише с Мария, която беше сгодена за него и беше непразна.</li>
      <li>И когато бяха там, навършиха се дните - да роди.</li>
      <li>И роди първородния си Син, пови Го, и положи Го в ясли, защото нямаше място за тях в страноприемницата.</li>
      <li>И на същото място имаше овчари, които живееха в полето, и пазеха нощна стража около стадото си.</li>
      <li>И ангел от Господа застана пред тях, и Господната слава ги осия; и те се уплашиха много.</li>
      <li>Защото днес ви се роди в Давидовия град Спасител, Който е Христос Господ.</li>
      <li>И това ще ви бъде знакът: ще намерите Младенец, повит и лежащ в ясли.</li>
      <li>И внезапно, заедно с ангела, се намери множество небесно воинство, което хвалеше Бога, казвайки:</li>
      <li>Слава на Бога във висините. И на земята мир между човеците, в които е Неговото благоволение.</li>
      <li>Щом ангелите си отидоха от тях на небето, овчарите си рекоха един на друг: Нека отидем тогава във Витлеем, и нека видим това, що е станало, което Господ ни изяви.</li>
      <li>И дойдоха бързо и намериха Мария и Йосифа, и Младенеца лежащ в яслите.</li>
      <li>И като видяха, разказаха каквото им беше известено за това детенце.</li>
      <li>И всички които чуха, се зачудиха за това, което овчарите им казаха.</li>
      <li>А Мария спазваше всички тия думи и размишляваше за тях в сърцето си.</li>
      <li>И овчарите се върнаха, славещи и хвалещи Бога за всичко, що бяха чули и видели, според както им беше казано.</li>
      <li>И като се навършиха осем дни и трябваше да обрежат Детенцето, дадоха Му името Исус, както беше наречено от ангела преди да е било зачнато в утробата.</li>
      <li>Като се навършиха и дните за очистването им, според Мойсеевия закон, занесоха Го в Ерусалим за да Го представят пред Господа,</li>
      <li>(както е писано в Господния закон, че всеки първороден младенец от мъжки пол ще бъде свят на Господа),</li>
      <li>и да принесат жертва според казаното в Господния закон +две гургулици и две гълъбчета.</li>
      <li>И ето, имаше в Ерусалим един човек на име Симеон; и тоя човек бе праведен и благочестив, и чакаше утехата на Израиля; и Святият Дух беше в него.</li>
      <li>Нему бе открито от Святия Дух, че няма да види смърт, докле не види Христа Господен.</li>
      <li>И по внушението на Духа той дойде в храма; и когато родителите внесоха детенцето Исус, за да сторят за Него по обичая на закона,</li>
      <li>той Го взе на ръцете си и благослови Бога, като каза:</li>
      <li>Сега, Владико, отпущаш слугата Си в мир, според думата си;</li>
      <li>защото видяха очите ми спасението,</li>
      <li>което си приготвил пред всички люде;</li>
      <li>светлина да просвещава народите. И слава на Твоите люде Израил.</li>
      <li>А баща Му и майка Му се чудеха на това, което се говореше за Него.</li>
      <li>И Симеон го благослови, и рече на майка Му Мария: Ето, това детенце е поставено за падане и за ставане на мнозина в Израиля, и за белег, против който ще се говори.</li>
      <li>Да! И на сама тебе меч ще прониже душата ти, за да се открият помислите на много сърца.</li>
      <li>Имаше и някоя си Анна, Фануилова дъщеря, от Асировото племе; (тя беше в много напреднала възраст, като бе живяла с мъжа си седем години от девството си.</li>
      <li>И беше вдовица за цели осемдесет и четири години), която не се отделяше от храма, дето нощем и денем служеше Богу в пост и молитва.</li>
      <li>И тя, като се приближи, в същия час, благодареше Богу, и говореше за Него на всички, които ожидаха изкуплението на Ерусалим.</li>
      <li>И като свършиха всичко, що беше според Господния закон, върнаха се в Галилея, в града си Назарет.</li>
      <li>А Детенцето растеше, крепнеше, и се изпълваше с мъдрост; и Божията благодат бе на Него.</li>
      <li>И родителите Му ходеха всяка година в Ерусалим за празника на Пасхата.</li>
      <li>И когато Той беше на дванадесет години, като отидоха по обичая на празника,</li>
      <li>и като изкараха дните и се връщаха, Момчето Исус остана в Ерусалим, без да знаят родителите Му.</li>
      <li>А те, понеже мислеха, че Той е с дружината, изминаха един ден път, като Го търсеха между роднините и познатите си.</li>
      <li>И като не Го намериха, върнаха се в Ерусалим и Го търсеха.</li>
      <li>И след три дни Го намериха в храма, седнал между законоучителите, че ги слушаше и ги запитваше.</li>
      <li>И всички, които Го слушаха, се учудваха на разума Му и на отговорите Му.</li>
      <li>И като Го видяха, смаяха се; и рече Му майка Му: Синко, защо постъпи тъй с нас? Ето, баща Ти и аз, наскърбени, Те търсехме.</li>
      <li>А Той им рече: Защо да Ме търсите? Не знаете ли, че трябва да се намеря около дома на Отца Ми?</li>
      <li>А те не разбраха думата, която им рече.</li>
      <li>И Той слезе с тях, и дойде в Назарет, и там им се покоряваше. А майка Му спазваше всички тия думи в сърцето си.</li>
      <li>А Исус напредваше в мъдрост, в ръст и в благоволение пред Бога и човеците.</li>
    </ol>
  </li>
  <li>
    <ol>
      <li>В петнадесетата година на царуването на Тиверия Кесаря, когато Понтий Пилат беше управител на Юдея, а Иродl%0 четверовластник в Галилея и брат му Филип четверовластник в Итурейската и Трахонитската страна, и Лисаний четверовластник в Авилиния,В петнадесетата година на царуването на Тиверия Кесаря, когато Понтий Пилат беше управител на Юдея, а Иродl%0 четверовластник в Галилея и брат му Филип четверовластник в Итурейската и Трахонитската страна, и Лисаний четверовластник в Авилиния,</li>
      <li>О И множествата го питаха, казвайки: Тогава какво да правим?</li>
      <li>при първосвещенството на Анна Каиафа, Божието слово дойде до Иоана, Захариевия син, в пустинята.</li>
      <li>И той отиваше по цялата страна около Йордан и проповядваше кръщение на покаяние за прощаване на греховете,</li>
      <li>както е писано в книгата с думите на пророк Исаия: — +Глас на един, който вика в пустинята: Пригответе пътя за Господа, Прави направете пътеките Му.</li>
      <li>Всяка долина ще се напълни. И всяка планина и хълм ще се сниши; Кривите пътеки ще станат прави, И неравните места — гладки пътища;</li>
      <li>И всяка твар ще види Божието спасение+.</li>
      <li>И тъй, той казваше на множествата, които излизаха да се кръщават от него: Рожби ехиднини! Кой ви предупреди да бягате от идещия гняв?</li>
      <li>Прочее, принасяйте плодове, достойни за покаяние; и не почвайте да си думате, имаме Авраама за баща; защото ви казвам, че Бог може и от тия камъни да въздигне чада на Авраама.</li>
      <li>А и брадвата лежи вече при корена на дърветата: и тъй, всяко дърво, което не дава добър плод, отсича се и в огън се хвърля.</li>
      <li>А той в отговор им рече: Който има две ризи, нека даде на този, който няма; и който има храна, нека прави същото.</li>
      <li>Дойдоха и бирниците да се кръстят, и му рекоха: Учителю, ние какво да правим?</li>
      <li>Той им каза: Не изисквайте нищо повече от това, що ви е определено.</li>
      <li>Питаха го и военослужащи, казвайки: а ние какво да правим? Каза им: Не насилвайте никого, нито наклеветявайте; и задоволявайте се със заплатите си.</li>
      <li>И понеже людете бяха в недоумение, и всички размишляваха в сърцата си за Иоана, да не би той да е Христос,</li>
      <li>Иоан отговори на всички, като каза: Аз ви кръщавам с вода, но иде Оня, Който е по-силен от мене, Комуто не съм достоен да развържа ремъка на обущата Му; Той ще ви кръсти със Святия Дух и с огън.</li>
      <li>Той държи лопатата в ръката Си, за да очисти добре гумното Си и да събере житото в житницата Си; а плявата ще изгори в неугасимия огън.</li>
      <li>И с много други увещания той благовестяваше на людете.</li>
      <li>А четверовластникът Ирод, бидейки изобличаван от него, поради Иродиада, братовата си жена, и поради всичките други злини, които беше сторил Ирод,</li>
      <li>прибави над всичко друго и това, че затвори Иоана в тъмницата.</li>
      <li>И когато се кръстиха всичките люде, като се кръсти и Исус и се молеше, отвори се небето,</li>
      <li>и Святият Дух слезе върху Него в телесен образ като гълъб, и глас дойде от небето, който казваше: Ти си Моят възлюбен Син; в тебе е Моето благоволение.</li>
      <li>И сам Исус беше на около тридесет години, когато почна да поучава и, както мислеха, беше син на Йосифа, който бе син Илиев.</li>
      <li>А, Илий, Мататов; Матат Левиев; Левий, Мелхиев; Мелхий, Яанайев; Яанай, Йосифов;</li>
      <li>Йосиф Мататиев; Мататия, Амосов; Амос, Наумов; Наум, Еслиев; Еслий, Нагеев;</li>
      <li>Нагей, Маатов; Маат, Мататиев; Мататия, Семеинов; Семеин, Иосехов; Иосех, Иодов;</li>
      <li>Иода, Иоананов; Иоанан, Рисов; Риса, Зоровавелов; Зоровавел, Салатиилев; Салатиил, Нириев;</li>
      <li>Нирий, Мелхиев; Мелхий, Адиев; Адий, Косамов; Косам, Елмадамов; Елмадам, Иров;</li>
      <li>Ир, Исусов; Исус, Елиезеров; Елиезер, Иоримов; Иорим, Мататов; Матат, Левиев;</li>
      <li>Левий, Симеонов; Симеон, Юдов; Юда, Йосифов; Йосиф, Иоанамов; Ионам, Елиакимов;</li>
      <li>Елиаким, Мелеев; Мелеа, Менов; Мена, Мататов; Матата, Натанов; Натан, Давидов;</li>
      <li>Давид, Есеев; Есей, Овидов; Овид, Воозов; Вооз, Салмонов; Салмон, Наасонов;</li>
      <li>Наасон, Аминадавов; Аминадав, Арниев; Арний, Есронов; Есрон, Фаресов; Фарес, Юдов;</li>
      <li>Юда, Яковов; Яков, Исааков; Исаак, Авраамов; Авраам, Таров; Тара, Нахоров;</li>
      <li>Нахор, Серухов; Серух, Рагавов; Рагав, Фалеков; Фалек, Еверов; Евер, Салов;</li>
      <li>Сала, Каинанов; Каинан, Арфаксадов; Арфаксад, Симов; Сим, Ноев; Ное, Ламехов;</li>
      <li>Ламех, Матусалов; Матусал, Енохов; Енох, Яредов; Яред, Малелеилов; Малелеил, Каинанов;</li>
      <li>Каинан, Еносов; Енос, Ситов; Сит, Адамов; а Адам, Божий.</li>
    </ol>
  </li>
  <li>
    <ol>
      <li>А Исус, пълен с Святия Дух, когато се върна, от Йордан, бе воден от Духа из пустинята четиридесет дена,</li>
      <li>дето бе изкушаван от дявола. И не яде нищо през тия дни; и като се изминаха те, Той огладня.</li>
      <li>И дяволът Му рече: Ако си Божий Син, заповядай на тоя камък да стане хляб.</li>
      <li>Исус му отговори: Писано е: "Не само с хляб ще живее човек, [но с всяко Божие слово"].</li>
      <li>гава, като Го възведе [на една планина] на високо и Му показа всичките царства на вселената, в един миг време, дяволът Му рече:</li>
      <li>На тебе ще дам всичката власт и слава на тия царства, (защото на мене е предадена, и аз я давам комуто ща), —</li>
      <li>и тъй, ако ми се поклониш, всичко ще бъде Твое.</li>
      <li>А Исус в отговор му каза: Писано е, "На Господа твоя Бог, да се кланяш, и само Нему да служиш".</li>
      <li>Тогава Го заведе в Ерусалим, постави Го на крилото на храма и Му рече: Ако си Божий Син, хвърли се от тук долу;</li>
      <li>защото е писано: — "Ще заповяда на ангелите Си за Тебе да Те пазят:</li>
      <li>и на ръце ще Те дигат, да не би да удариш о камък ногата Си".</li>
      <li>А Исус в отговор му рече: Казано е: "Да не изпиташ Господа, твоя Бог".</li>
      <li>И като изчерпи всяко изкушение, дяволът се оттегли от Него за известно време.</li>
      <li>А Исус се върна в Галилея със силата на Духа; и слух се разнесе за Него по цялата околност.</li>
      <li>И той поучаваше по синагогите им; и всички Го прославяха.</li>
      <li>И дойде в Назарет, дето беше отхранен, и по обичая Си влезе в синагогата един съботен ден и стана да чете.</li>
      <li>И подадоха Му книгата на пророк Исаия; и Той, като отвори книгата, намери мястото дето бе писано: —</li>
      <li>"Духът на Господа е на Мене, Защото Ме е помазал да благовестявам на сиромасите; Прати Ме да проглася освобождение на пленниците, И прогледване на слепите, Да пусна на свобода угнетените,</li>
      <li>да проглася благоприятната Господна година".</li>
      <li>И като затвори книгата, върна я на служителя и седна; а очите на всички в синагогата бяха впити в Него.</li>
      <li>И почна да им казва: Днес се изпълни това писание във вашите уши.</li>
      <li>И всички му засвидетелствуваха, чудещи се на благодатните думи, които излизаха из устата Му. И думаха: Тоя не е ли Йосифовият син?</li>
      <li>А той им рече: Без друго ще Ми кажете тая поговорка: Лекарю, изцери себе си; каквото сме чули, че става в Капернаум, стори го и тука в Своята родина.</li>
      <li>И пак рече: Истина ви казвам, че никой пророк не е приет в родината си.</li>
      <li>А казвам ви наистина, много вдовици имаше в Израил в дните на Илия, когато се затвори небето за три години и шест месеца, и настана голям глад по цялата земя;</li>
      <li>а нито при една от тях не бе пратен Илия, а само при една вдовица в Сарепта Сидонска.</li>
      <li>Тъй също много прокажени имаше в Израил във времето на пророк Елисея; но никой от тях не бе очистен, а само сириецът Нееман.</li>
      <li>Като чуха това тия, които бяха в синагогата, всички се изпълниха с гняв,</li>
      <li>и, като станаха, изкараха Го вън из града, и заведоха Го при стръмнината на хълма, на който градът им беше съграден, за да Го хвърлят долу.</li>
      <li>Но Той мина посред тях и си отиде.</li>
      <li>И слезе в Галилейския град Капернаум и поучаваше ги в съботен ден;</li>
      <li>и учудваха се на учението Му, защото Неговото слово беше с власт.</li>
      <li>И в синагогата имаше човек, хванат от духа на нечист бяс; и той извика със силен глас:</li>
      <li>Ех, какво имаш Ти с нас, Исусе Назарянине? Нима си дошъл да ни погубиш? Познавам Те Кой си Ти, Светият Божий.</li>
      <li>Но Исус го смъмра, казвайки: Млъкни и излез из него. И бесът, като го повали насред, излезе из него, без да го повреди никак.</li>
      <li>И всички се смаяха, и разговаряха се помежду си, думайки: Какво е това слово, дето Той с власт и сила заповядва на нечистите духове, и те излизат?</li>
      <li>И слух се разнесе за Него по всичките околни места.</li>
      <li>И като стана та излезе от синагогата, влезе в Симоновата къща. А Симоновата тъща беше хваната от силна треска; и молиха Го за нея.</li>
      <li>И Той, като застана над нея, смъмра треската, и тя я остави; и на часа стана та им прислужваше.</li>
      <li>И когато залязваше слънцето, всички, които имаха болни от разни болести, доведоха ги при Него; а Той, като положи ръце на всеки от тях, изцели ги.</li>
      <li>Още и бесове с крясък излизаха из мнозина, и казваха: Ти си Божия Син. А Той ги мъмреше, и не ги оставяше да говорят, понеже знаеха, че Той е Христос.</li>
      <li>И като се съмна, Той излезе и отиде в уединено място; а народът Го търсеше, дохождаше при Него и искаше да Го задържи, за да си не отива от тях.</li>
      <li>Но Той им рече: И на другите градове трябва да благовестя Божието царство, понеже за това съм изпратен.</li>
      <li>И проповядваше в галилейските синагоги.</li>
    </ol>
  </li>
  <li>
    <ol>
      <li>А еднаж, когато народът Го притискаше да слуша Божието слово, Той стоеше при Генисаретското езеро.</li>
      <li>И видя две ладии, спрени край езерото; а рибарите бяха излезли от тях и изпираха мрежите си.</li>
      <li>И като влезе в една от ладиите, която беше Симонова, помоли го да я отдалечи малко от сушата; и седна та поучаваше народа от ладията.</li>
      <li>И като престана да говори, рече на Симона: Оттегли ладията към дълбокото и хвърлете мрежите за ловитба.</li>
      <li>А Симон в отговор рече: Учителю, цяла нощ се трудихме и нищо не уловихме; но по Твоята дума ще хвърля мрежите.</li>
      <li>И като сториха това, уловиха твърде много риба, така щото се прокъсваха мрежите им.</li>
      <li>И извикаха съдружниците си от другата ладия да им дойдат на помощ; и те дойдоха и напълниха и двете ладии, до толкова, щото щяха да потънат.</li>
      <li>А Симон Петър, като видя това, падна пред Исусовите колене и каза: Иди си от мене, Господи, защото съм грешен човек.</li>
      <li>Понеже той и всички, които бяха с него, се учудиха на ловитбата на рибите що уловиха,</li>
      <li>също и Яков и Иоан, синове на Заведея, които бяха Симонови съдружници. А Исус рече на Симона: Не бой се; отсега човеци ще ловиш.</li>
      <li>И когато извлякоха ладиите на сушата, оставиха всичко и отидоха след Него.</li>
      <li>И когато беше в един от градовете, ето, човек, който беше цял прокажен, като видя Исуса, падна на лицето си и Му се помоли, казвайки: Господи, ако искаш можеш да ме очистиш.</li>
      <li>А Той простря ръка и се допря до него, и рече: Искам: бъди очистен! И на часа проказата го остави.</li>
      <li>И Той му заръча, никому да не каже това: Но, за свидетелство на тях, иди, каза, и се покажи на свещеника, и принеси за очистването си, според както е заповядал Моисей.</li>
      <li>Но още повече се разнасяше вестта за Него; и големи множества се събираха да слушат и да се изцеляват от болестите си.</li>
      <li>А Той се оттегляше в пустините и се молеше.</li>
      <li>И през един от тия дни, когато Той поучаваше, там седяха фарисеи и законоучители, надошли от всяко село на Галилея, Юдея и Ерусалим; и сила от Господа бе с Него да изцелява.</li>
      <li>И ето мъже, които носеха на постелка един болен човек, който беше паралитик; и опитаха се да го внесат вътре и да го сложат пред Него.</li>
      <li>Но понеже не намериха през где да го внесат вътре, поради народа, качиха се на покрива, и през керемидите го спуснаха с постелката насред пред Исуса.</li>
      <li>И Той, като видя вярата им рече: Човече, прощават ти се греховете.</li>
      <li>Тогава книжниците и фарисеите почнаха да се препират, казвайки: Кой е Тоя, Който богохулствува? Кой може да прощава грехове, освен един Бог?</li>
      <li>Но Исус, като видя разискванията им, каза им в отговор: Защо разисквате в сърцата си?</li>
      <li>Кое е по-лесно, да река: Прощават ти се греховете, или да река: Стани и ходи?</li>
      <li>Но за да познаете, че Човешкият Син има власт на земята да прощава грехове, (рече на паралитика): Казвам ти: Стани, дигни постелката си, и иди у дома си.</li>
      <li>И начаса той стана пред тях, дигна това, на което лежеше, и отиде у дома си, като славеше Бога.</li>
      <li>И те всички се учудиха и славеха Бога, и, изпълнени със страх, казваха: Днес видяхме пречудни неща.</li>
      <li>След това Исус като излезе, видя един бирник, на име Левий, седящ в бирничеството, и рече му: Върви след Мене.</li>
      <li>Той остави всичко, стана и тръгна след Него.</li>
      <li>А Левий Му направи голямо угощение в къщата си; и имаше голямо множество бирници и други, които седяха на трапезата с тях.</li>
      <li>А фарисеите и техните книжници роптаеха против учениците Му, казвайки: Защо ядете и пиете с бирниците и грешниците?</li>
      <li>Исус в отговор им рече: Здравите нямат нужда от лекар, а болните.</li>
      <li>Не съм дошъл да призова праведните, но грешните на покаяние.</li>
      <li>И те Му рекоха: Иоановите ученици често постят и правят молитви, така и фарисейските, а Твоите ядат и пият.</li>
      <li>Исус им рече: Можете ли да накарате сватбарите да постят докато е с тях младоженецът?</li>
      <li>Ще дойдат, обаче дни, когато младоженецът ще се отнеме от тях; тогава, през ония дни, ще постят.</li>
      <li>Каза им още и притча: Никой не отдира кръпка от нова дреха да я тури на вехта дреха; инак и новата дреха се съдира, и кръпката от новата не прилича на вехтата.</li>
      <li>И никой не налива ново вино в стари мехове; инак, новото вино ще пръсне меховете, и то само ще изтече, и меховете ще се изхабят.</li>
      <li>Но трябва да се налива ново вино в нови мехове.</li>
      <li>И никой, след като е пил старо вино, не иска ново, защото казва: Старото е по-добро.</li>
    </ol>
  </li>
  <li>
    <ol>
      <li>една събота, [първата след втория ден на Пасхата], като минаваше Той през посевите, учениците Му късаха класове и ядяха, като ги стриваха с ръце.</li>
      <li>А някои от фарисеите рекоха: Защо правите това, което не е позволено да се прави в събота?</li>
      <li>О И Той подигна очи към учениците Си и каза: Блажени вие сиромаси; защото е ваше Божието царство.</li>
      <li>Исус в отговор им рече: Не сте ли чели това, което стори Давид, когато огладня, той и мъжете, които бяха с него,</li>
      <li>как влезе в Божия дом, взе присъствените хлябове и яде, и даде на ония, които бяха с него, които хлябове не е позволено никой да яде, а само свещениците?</li>
      <li>И каза им: Човешкият Син е господар на съботата.</li>
      <li>И в друга събота влезе в синагогата и поучаваше; и там имаше един човек, чиято дясна ръка бе изсъхнала.</li>
      <li>И книжниците и фарисеите Го наблюдаваха, дали в събота ще го изцели, за да могат да Го обвинят.</li>
      <li>Но Той знаеше помислите им, и каза на човека с изсъхналата ръка: Стани и се изправи насред. И той стана и се изправи.</li>
      <li>Тогава им рече Исус: Питам ви: Какво е позволено да прави човек в събота? Добро ли да прави или зло? Да спаси ли живот или да погуби?</li>
      <li>И като ги изгледа всички, рече на човека: Простри ръката си. И той направи така; и ръката му оздравя.</li>
      <li>А те се изпълниха с луда ярост и се разговаряха помежду си какво биха могли да сторят на Исуса.</li>
      <li>През ония дни Исус излезе на бърдото да се помоли и прекара цяла нощ в молитва към Бога.</li>
      <li>И като се съмна, повика учениците Си, и избра от тях дванадесет души, които и нарече апостоли:</li>
      <li>Симона, когото и нарече Петър, и брата му Андрея, Якова и Иоана, Филипа и Вартоломея,</li>
      <li>Матея и Тома, Якова Алфеев и Симона, наречен Зилот.</li>
      <li>Юда, Якововия брат, и Юда Искариотски, който и стана предател.</li>
      <li>И като слезе заедно с тях, Той се спря на едно равно място; спряха се там и голямо множество от учениците Му и голяма навалица от люде от цяла Юдея и Ерусалим и от Тирското и Сидонското крайморие, които бяха дошли да Го чуят и да се изцелят от болестите си;</li>
      <li>тоже и измъчваните от нечисти духове се изцеляваха.</li>
      <li>И целият народ се стараеше да се допре до Него, защото сила излизаше от Него и изцеляваше всичките.</li>
      <li>Блажени, които гладувате сега, защото ще се наситите. Блажени, които плачете сега, защото ще се разсмеете.</li>
      <li>Блажени сте, когато ви намразят човеците, и когато ви отлъчат от себе си и ви похулят и отхвърлят името ви като лошо, поради Човешкия Син;</li>
      <li>възрадвайте се в оня ден и заиграйте, защото, ето, голяма е наградата ви на небесата; понеже бащите им така правеха на пророците.</li>
      <li>Но горко на вас богатите; защото сте приели вече утехата си.</li>
      <li>Горко на вас, които сега сте наситени; защото скоро ще изгладнеете. Горко на вас, които сега се смеете, защото ще жалеете и ще плачете.</li>
      <li>Горко на вас, когато всички човеци ви захвалят, защото бащите им така правеха на лъжепророците.</li>
      <li>Но на вас, които слушате, казвам: Обичайте неприятелите си, правете добро на тия, които ви мразят,</li>
      <li>благославяйте тия, които ви кълнат, молете се за тия, които ви правят пакост.</li>
      <li>На този, който те плесне по едната буза, обърни и другата; и на този, който ти вземе горната дреха, не отказвай и ризата си.</li>
      <li>Дай на всеки, който ти поиска; и не изисквай нещата си от този, който ги отнема.</li>
      <li>И както желаете да правят човеците на вас, така и вие правете на тях.</li>
      <li>Понеже ако обичате само ония, които обичат вас, каква благодарност ви се пада? Защото и грешниците обичат ония, които тях обичат.</li>
      <li>И ако правите добро само на ония, които на вас правят добро, каква благодарност ви се пада? Защото и грешниците правят същото.</li>
      <li>И ако заемете само на тия, от които се надявате да вземете, каква благодарност ви се пада? Защото и грешни на грешни заемат, за да вземат назад равното.</li>
      <li>Но вие обичайте неприятелите си, правете добро, и заемайте, без да очаквате да приемете назад; и наградата ви ще бъде голяма, и ще бъдете чада на Всевишния; защото Той е благ към неблагодарните и злите.</li>
      <li>дете [прочее] милосърдни, както и Отец ваш е милосърден.</li>
      <li>Не съдете, и няма да бъдете съдени; не осъждайте, и няма да бъдете осъждани; прощавайте, и ще бъдете простени;</li>
      <li>давайте, и ще ви се дава; добра мярка, натъпкана, стърсена, препълнена ще ви дават в пазухата; защото с каквато мярка мерите, с такава ще ви се отмерва.</li>
      <li>Рече им една притча: Може ли слепец слепеца да води? Не ще ли паднат и двамата в яма?</li>
      <li>Ученикът не е по-горен от учителя си; а всеки ученик, когато се усъвършенствува, ще бъде като учителя си.</li>
      <li>И защо гледаш съчицата в окото на брата си, а не забелязваш гредата в твоето око?</li>
      <li>Или как можеш да речеш на брата си: Брате, остави ме да извадя съчицата, която е в окото ти, когато ти сам не виждаш гредата, която е в твоето око? Лицемерецо, първо извади гредата от своето око, и тогава ще видиш ясно, за да извадиш съчицата, която е в братовото ти око.</li>
      <li>Защото няма добро дърво, което дава лош плод, нито пък лошо дърво, което дава добър плод.</li>
      <li>Понеже всяко дърво от своя плод се познава; защото не берат смокини от тръни, нито късат грозде от къпина.</li>
      <li>Добрият човек от доброто съкровище на сърцето си изнася доброто; а злият човек от злото си съкровище изнася злото; защото от онова, което препълва сърцето му, говорят неговите уста.</li>
      <li>И защо Ме зовете: Господи, Господи, и не вършите това, което казвам?</li>
      <li>Всеки, който дохожда при Мене, и слуша Моите думи, и ги изпълнява, ще ви покажа на кого прилича.</li>
      <li>Прилича на човек, който като построи къща, изкопа и задълбочи, и положи основа на канара; и когато стана наводнение, реката се устреми върху оная къща, но не можа да я поклати, защото беше здраво построена.</li>
      <li>А който слуша и не изпълнява, прилича на човек, който е построил къща на земята, без основа; върху която се устреми реката, и начаса рухна; и срутването на оная къща беше голямо.</li>
    </ol>
  </li>
  <li>
    <ol>
      <li>След като свърши всичките Свои речи към людете, които Го слушаха*(Гръцки: В ушите на людете.), Исус влезе в Капернаум.</li>
      <li>А на някой си стотник слугата, който му беше мил, боледуваше на умиране.</li>
      <li>И като чу за Исуса, изпрати до Него някои юдейски старейшини да Го помолят да дойде и да оздрави слугата му.</li>
      <li>Те, прочее, дойдоха при Исуса и Му се молеха усърдно, като казваха: Той заслужава да му сториш това;</li>
      <li>защото обича нашия народ, и той ни е построил синагогата.</li>
      <li>А когато Исус вървеше, с тях и не беше вече далеч от къщата, стотникът изпрати до Него приятели да Му кажат: Господи, не си прави труд, защото не съм достоен да влезеш под стряхата ми;</li>
      <li>затова нито счетох себе си достоен да дойда при тебе; кажи само дума, и слугата ми ще оздравее.</li>
      <li>Защото и аз съм човек, поставен под власт, и имам подчинени на мен войници; и казвам на един: Иди, и той отива; и на друг: Дойди, и дохожда; и на слугата си: Направи това, и го прави.</li>
      <li>Като чу това, Исус му се почуди; обърна се и рече на вървящия подир Него народ: Казвам ви, нито в Израил съм намерил толкова вяра.</li>
      <li>И когато изпратените се върнаха в къщата, намериха слугата оздравял.</li>
      <li>А скоро след това, Исус отиде в един град, наречен Наин; и с Него вървяха учениците Му и едно голямо множество.</li>
      <li>И когато се приближи до градската порта, ето, изнасяха мъртвец, едничък син на майка си, която беше и вдовица; и с нея имаше голямо множество от града.</li>
      <li>И Господ, като я видя, смили се за нея и рече -: Недей плака!</li>
      <li>Тогава се приближи и се допря до носилото; а носачите се спряха. И рече: Момче, казвам ти, стани!</li>
      <li>И мъртвият се подигна и седна, и почна да говори. И Исус го даде на майка му.</li>
      <li>И страх обзе всички, и славеха Бога, казвайки: Велик пророк се издигна между нас; и Бог посети Своите люде.</li>
      <li>И това, което казваха, се разнесе за Него по цяла Юдея и по цялата околност.</li>
      <li>И учениците на Иоана му известиха за всичко това.</li>
      <li>И Иоан повика двама от учениците си и ги прати при Господа да кажат: Ти ли си Оня, Който има да дойде, или друг да очакваме?</li>
      <li>И като дойдоха при Него човеците рекоха: Иоан Кръстител ни прати до Тебе да кажем: Ти ли си Оня, Който има да дойде, или друг да очакваме?</li>
      <li>И в същия час Той изцели мнозина от болести и язви, и зли духове, и на мнозина слепи подари зрение.</li>
      <li>Тогава в отговор им каза: Идете и разкажете на Иоана това, което видяхте и чухте, че слепи прогледват, куци прохождат, прокажени се очистват, и глухи прочуват; мъртви биват възкресени, и на сиромасите се проповядва благовестието.</li>
      <li>И блажен е оня, който не се съблазни в Мене.</li>
      <li>А когато си отидоха пратените от Иоана, Исус почна да говори на народа за Иоана: Какво излязохте да видите в пустинята? Тръстика ли от вятър разлюлявана?</li>
      <li>Но какво излязохте да видите? Човек ли в меки дрехи облечен? Ето великолепно облечените и ония, които живеят разкошно, са в царските дворци.</li>
      <li>Но какво излязохте да видите? Пророк ли? Да, казвам ви, и повече от пророк.</li>
      <li>Това е оня, за когото е писано: — "то, Аз изпращам вестителя Си пред Твоето лице, Който ще устрои пътя Ми пред Тебе"</li>
      <li>Казвам ви: Между родените от жена няма по-голям от Иоана; обаче, по-малкият в Божието царство е по-голям от него.</li>
      <li>(И всички люде и бирници, като чуха това, признаха Божията правда, като бяха се кръстили с Иоановото кръщение.</li>
      <li>А фарисеите и законниците осуетиха Божията воля спрямо себе си, като не бяха се кръстили от него).</li>
      <li>А на какво да уподобя човеците от това поколение? И на какво приличат?</li>
      <li>Те приличат на деца, седящи на пазаря, които викат едно на друго, казвайки: Свирихме ви, и не играхте; ридахме, и не плакахте.</li>
      <li>Защото Иоан Кръстител дойде, който нито хляб яде, нито вино пие, и казвате: Бяс има.</li>
      <li>Дойде Човешкият Син, който яде и пие, и казвате: Ето човек лаком и винопиец, приятел на бирниците и на грешниците.</li>
      <li>Но пак мъдростта се оправдава от всичките си чада.</li>
      <li>И един от фарисеите го покани да яде с него; и Той влезе във фарисеевата къща и седна на трапезата.</li>
      <li>И, ето, една жена от града, която беше грешница, като разбра, че седи на трапезата във фарисеевата къща, донесе алавастрен съд с миро.</li>
      <li>И като застана отзаде при нозете Му и плачеше, почна да облива нозете Му със сълзи и да ги изтрива с косата си, целуваше нозете Му, и мажеше ги с мирото.</li>
      <li>А като видя това фарисеят, който Го бе поканил, думаше в себе си, казвайки: Тоя ако беше пророк, щеше да знае коя и каква е жената, която се допира до Него, че е грешница.</li>
      <li>А Исус в отговор му рече: Симоне, имам нещо да ти кажа. А той рече: Учителю, кажи!</li>
      <li>Някой си заемодавец имаше двама длъжника; единият дължеше петстотин динара, а другият — петдесет.</li>
      <li>И понеже нямаха с какво да му платят, той прости и на двамата. И тъй, кой от тях ще го обикне повече?</li>
      <li>В отговор Симон рече: Мисля, че оня, комуто е простил повечето. А Той му рече: Право си отсъдил.</li>
      <li>И като се обърна към жената, рече на Симона: Видиш ли тая жена? Влязох в къщата ти, и ти вода за нозете Ми не даде; а тя със сълзи обля нозете Ми, и с косата си ги изтри.</li>
      <li>Ти целувка ми не даде; а тя, откак съм влязъл не е престанала да целува нозете Ми.</li>
      <li>Ти с масло не помаза главата Ми; а тя с миро помаза нозете Ми.</li>
      <li>Затова ти казвам: Прощават - се многото грехове; (защото тя обикна много); а комуто малко се прощава, той малко обича.</li>
      <li>И рече -: Прощават ти се греховете.</li>
      <li>И тия, които седяха с Него на трапезата, почнаха да казват помежду си: Кой е тоя, който и греховете прощава?</li>
      <li>И рече на жената: Твоята вяра те спаси; иди си с мир.</li>
    </ol>
  </li>
  <li>
    <ol>
      <li>И скоро след това Исус ходеше по градове и села да проповядва и да благовестява Божието царство; и с Него бяха дванадесетте ученика,</li>
      <li>и някои жени, които бяха изцелени от зли духове и болести: Мария, наречена Магдалина, от която бяха излезли седем бяса,</li>
      <li>и Иоана жената на Иродовия настойник Хуза и Сусана и много други, които им услужваха с имота си.</li>
      <li>И понеже се събра голямо множество, и дохождаха при Него от всеки град, рече с притча:</li>
      <li>Сеячът излезе да сее семето си; и когато сееше, едно падна край пътя; и затъпка се, и небесните птици го изкълваха.</li>
      <li>А друго падна на канарата; и щом поникна изсъхна, защото нямаше влага.</li>
      <li>Друго пък падна всред тръните; и заедно с него порастнаха тръните и го заглушиха.</li>
      <li>А друго падна на добра земя и като порастна, даде стократен плод. Като каза това, извика: Който има уши да слуша, нека слуша.</li>
      <li>А учениците Му Го попитаха за значението на тая притча.</li>
      <li>Той каза: На вас е дадено да знаете тайните на Божието царство; а на другите се проповядва с притчи, тъй щото, като гледат, да не виждат, и като слушат, да не разбират.</li>
      <li>Прочее, ето значението на притчата: Семето е Божието слово.</li>
      <li>А посяното край пътя са тия, които са слушали; тогава дохожда дяволът и отнема словото от сърцата им, да не би да повярват и се спасят.</li>
      <li>Падналото на канарата са тия, които, когато чуят, приемат словото с радост; но те, като нямат корен, временно вярват, а когато настане изпитание, отстъпват.</li>
      <li>Падналото всред тръните са ония, които са слушали, и, като си отиват, заглъхват от грижи и богатства и житейски удоволствия и не дават узрял плод.</li>
      <li>А посятото на добра земя са тия, които, като чуят словото, държат го в искрено и добро сърце, и дават плод с търпение.</li>
      <li>И никой, като запали светило, не го покрива със съд, нито го туря под легло, но го туря на светилник, за да видят светлината тия, които влизат.</li>
      <li>Защото няма нещо тайно, което не ще стане явно, нито потаено, което не ще се узнае и не ще излезе наяве.</li>
      <li>Затова, внимавайте как слушате; защото който има, нему ще се даде; а който няма, от него ще се отнеме и това, което мисли че има.</li>
      <li>И дойдоха при Него майка Му и братята Му, но поради множеството не можаха да се приближат до Него.</li>
      <li>И известиха Му: Майка Ти и братята Ти стоят вън и искат да Те видят.</li>
      <li>А Той в отговор им рече: Майка Моя и братя Мои са тия, които слушат Божието слово и го изпълняват.</li>
      <li>А в един от тия дни Той влезе в ладия с учениците Си, и рече им: Да минем на отвъдната страна на езерото. И отплуваха.</li>
      <li>А като плуваха, Той заспа; и ветрена буря се устреми върху езерото, и вълните ги заплашваха така щото бяха в опасност.</li>
      <li>И дойдоха, разбудиха Го и казаха: Наставниче! Наставниче! Загиваме! А Той се събуди и смъмра вятъра и развълнуваната вода; и успокоиха се, и настана тишина.</li>
      <li>И рече им: Где е вярата ви? А те уплашени се чудеха, и казваха си един на друг: Кой ли ще е Тоя, който заповядва и на ветровете и на водата, и те Му се покоряват?</li>
      <li>И пристигнаха в Герасинската страна, която е срещу Галилея.</li>
      <li>И като излезе на сушата, срещна Го от града някой си човек, който имаше бесове, и за дълго време не беше обличал дреха, и в къщи не живееше, но в гробищата.</li>
      <li>Той, като видя Исуса, извика, падна пред Него, и рече със силен глас: Какво имаш Ти с мене Исусе, Сине на Всевишния Бог? Моля Ти се недей ме мъчи!</li>
      <li>Защото Исус беше заповядал на нечистия дух да излезе от човека. Понеже много пъти бе го прихващал; и връзваха го с вериги и окови и го пазеха; но той разкъсваше връзките, и бесът го гонеше по пустините.</li>
      <li>Исус го попита: Как ти е името? А той каза: Легион, защото много бесове бяха влезли в него.</li>
      <li>И молеха Го да не им заповяда да отидат в бездната.</li>
      <li>А там имаше голямо стадо свини, което пасеше по хълма, и бесовете Го помолиха да им позволи да влязат в тях. И позволи им.</li>
      <li>И като излязоха бесовете из човека и влязоха в свините, стадото се спусна по стръмнината в езерото и се издави.</li>
      <li>А свинарите, като видяха станалото, прибягнаха и известиха за това в града и в селата.</li>
      <li>И като излязоха да видят станалото и дойдоха при Исуса, намериха човека, от когото бяха излезли бесовете, седнал при Исусовите нозе, облечен и смислен; и изплашиха се.</li>
      <li>И тия, които бяха видели това, разказаха им как излекувал бесния.</li>
      <li>И цялото множество от Герасинската околност Му се помоли да си отиде от тях, защото бяха обзети от голям страх; и Той влезе в ладията и се завърна.</li>
      <li>А човекът, от когото бяха излезли бесовете, молеше Му се да бъде с него; но Исус го изпрати като каза:</li>
      <li>Върни се у дома си и разкажи, какви неща ти стори Бог. И той отиде и разгласи по целия град, какви неща му стори Исус.</li>
      <li>А когато се върна Исус, народът Го посрещна радостно, защото всички Го чакаха.</li>
      <li>И, ето, дойде един човек на име Яир, който беше началник на синагогата, и падна пред Исусовите нозе и Му се молеше да влезе в къщата му;</li>
      <li>защото имаше едничка дъщеря, на около дванадесет години, и тя беше на умиране. И когато отиваше, народът Го притискаше.</li>
      <li>И една жена, която имаше кръвотечение от дванадесет години, и бе иждивила за лекари целия си имот, без да може да се излекува от никого,</li>
      <li>се приближи изотзад та се допря до полата на дрехата Му; и на часа престана кръвотечението -.</li>
      <li>рече Исус: Кой се допря до Мене? И когато всички се отричаха, Петър и ония, които бяха с Него, казаха: Наставниче, народът Те притиска и гнети, [а Ти казваш: Кой се допря до Мене?]</li>
      <li>Но Исус каза: Някой се допря до Мене; защото Аз усетих, че сила излезе от Мене.</li>
      <li>И жената, като видя, че не се укри, дойде разтреперана и падна пред Него и извика пред всичките люде, по коя причина се допря до Него, и как на часа оздравя.</li>
      <li>А той - рече: Дъщерьо, твоята вяра те изцели; иди си с мир!</li>
      <li>Докато Той още говореше, дохожда някой си от къщата на началника на синагогата и казва: Дъщеря ти умря; не затруднявай Учителя.</li>
      <li>А Исус като дочу това, отговори му: Не бой се; само вярвай, и тя ще се избави.</li>
      <li>И когато дойде в къщата, не остави никой да влезе с Него, освен Петра, Иоана, Якова и бащата и майката на момичето.</li>
      <li>И всички плачеха и го оплакваха. А Той им рече: Не плачете; защото не е умряло, а спи.</li>
      <li>А те Му се присмиваха, понеже знаеха, че е умряло.</li>
      <li>Но Той го хвана за ръката, и извика: Момиче, стани!</li>
      <li>И върна се духът му, и то на часа стана; и Той заповяда да му дадат нещо да яде.</li>
      <li>И родителите му се учудиха; а Той им заръча да не казват никому за станалото.</li>
    </ol>
  </li>
  <li>
    <ol>
      <li>И като свика дванадесетте, даде им сила и власт над всички бесове, и да изцеляват болести.</li>
      <li>И изпрати ги да проповядват Божието царство и да изцеляват болните.</li>
      <li>И каза им: Не вземайте нищо за път, ни тояга, ни торба, ни хляб, ни пари, нито да имате по две ризи.</li>
      <li>И в която къща влезете, там седете, и от там тръгвайте на път.</li>
      <li>И ако някои не ви приемат, когато излизате от оня град отърсете и праха от нозете си, за свидетелство против тях.</li>
      <li>И те тръгнаха и отиваха по селата и проповядваха благовестието и изцеляваха навсякъде.</li>
      <li>А четверовластникът Ирод чу за всичко що ставало и беше в недоумение; защото някои казваха, че Иоан е възкръснал от мъртвите;</li>
      <li>други пък, че Илия се е явил; а други, че един от старовременните пророци е възкръснал.</li>
      <li>И рече Ирод: Иоана аз обезглавих; но Кой е Тоя, за Когото слушам такива неща? И желаеше да Го види.</li>
      <li>като се върнаха апостолите, разказаха на Исуса все що бяха извършили; и Той ги взе и се оттегли насаме [в уединено място] до един град, наречен Витсаида.</li>
      <li>А множествата, като разбраха това, отидоха подире Му; и Той ги посрещна с готовност, и им говореше за Божието царство, и изцеляваше ония, които имаха нужда от изцеление.</li>
      <li>И като почна денят да преваля, дванадесетте се приближиха и Му рекоха: Разпусни народа за да отидат в околните села и колиби да нощуват и да си намерят храна, защото тука сме в уединено място.</li>
      <li>Но Той им каза: Дайте им вие да ядат. А те рекоха: Нямаме повече от пет хляба и две риби, освен, — да отидем ли и да купим храна за всички тия люде?</li>
      <li>(Защото имаше около пет хиляди мъже). И каза на учениците Си: Накарайте ги да насядат на групи по петдесет души.</li>
      <li>Те сториха така и накараха всички да насядат.</li>
      <li>А той взе петте хляба и двете риби, и погледна към небето и ги благослови; и като ги разчупи, даваше на учениците да сложат пред народа.</li>
      <li>И ядоха и всички се наситиха; и дигнаха къшеите, които им останаха, дванадесет коша.</li>
      <li>И когато Той се молеше насаме, и учениците бяха с Него, попита ги, казвайки: Според както казва народът, Кой съм аз?</li>
      <li>А в отговор те рекоха: Едни казват, че си Иоан Кръстител; а други_— Илия;_трети пък,_— че един от старовременните пророци е възкръснал.</li>
      <li>Тогава им каза: А според, както вие мислите, Кой съм Аз? Петър в отговор рече: Божият Христос.</li>
      <li>А Той им заръча, и заповяда да не казват никому, като рече:</li>
      <li>Човешкият Син трябва много да пострада, и да бъде отхвърлен от старейшините, главните свещеници и книжниците, да бъде убит, и на третия ден да бъде възкресен.</li>
      <li>Каза още и на всички: Ако иска някой да дойде след Мене, нека се отрече от себе си, нека носи кръста си всеки ден, и нека Ме следва.</li>
      <li>Защото, който иска да спаси живота си, ще го изгуби; а който изгуби живота си заради Мене, той ще го спаси.</li>
      <li>Понеже какво се ползва човек, ако спечели целия свят, а изгуби или ощети себе си?</li>
      <li>Защото, ако се срамува някой от Мене и от думите ми, то и Човешкият Син ще се срамува от него, когато дойде в Своята слава и в славата на Отца и на Своите ангели.</li>
      <li>А казвам ви наистина, има някои от тук стоящите, които никак няма да вкусят смърт, докле не видят Божието царство.</li>
      <li>И около осем дни след като каза това, Той взе със Себе Си Петра, Йоана и Якова, и се качи на планината да се моли.</li>
      <li>И като се молеше, видът на лицето Му се измени, и облеклото Му стана бяло и бляскаво.</li>
      <li>И, ето, двама мъже се разговаряха с Него; те бяха Моисей и Илия,</li>
      <li>които се явиха в слава и говореха за смъртта Му*(Гръцки: Изхода.), която Му предстоеше да изпълни в Ерусалим.</li>
      <li>А Петър и ония, които бяха с него, ги беше налегнал сън; но когато се разбудиха, видяха славата Му и двамата мъже, които стояха с Него.</li>
      <li>И когато те се разделиха с Него, Петър рече на Исуса: Наставниче, добре е да сме тука; и нека направим три шатри, за Тебе една, за Моисея една, и една за Илия, без да знае какво дума.</li>
      <li>И докато казваше това, дойде облак та ги засени; и учениците се уплашиха като влязоха в облака.</li>
      <li>И дойде из облака глас, който каза: Този е Моят Син, Избраник Мой; Него слушайте!</li>
      <li>И когато престана гласът, Исус се намери сам. И те замълчаха, и през ония дни не казваха никому нищо от това, що бяха видели.</li>
      <li>И на следния ден, когато слязоха от планината, срещна Го голямо множество.</li>
      <li>И, ето, един човек от народа извика, казвайки: Учителю, моля Ти се да погледнеш на сина ми, защото ми е единствено чадо.</li>
      <li>И, ето, дух го прехваща и той изведнъж закрещява и духът го сгърчва така, че той се запеня, и като го смазва, едвам го напуща.</li>
      <li>И помолих Твоите ученици да го изгонят, но не можаха.</li>
      <li>Исус в отговор рече: О роде неверен и извратен! докога ще бъда с вас и ще ви търпя? Доведи сина си тука.</li>
      <li>И когато още идваше, бесът го тръшна и сгърчи силно; а Исус смъмра нечистия дух, изцели момчето, и върна го на баща му.</li>
      <li>И всички се учудваха на Божието величие. А докато всички се чудеха на всичко, което правеше, Той рече на учениците Си:</li>
      <li>Вложете в ушите си тия думи, защото Човешкият Син ще бъде предаден в човешки ръце.</li>
      <li>Но те не разбираха тая дума; тя бе скрита от тях за да не я разберат; а бояха се да Го попитат за тая дума.</li>
      <li>И повдигна се между тях разискване, кой от тях ще бъде по-голям.</li>
      <li>А Исус, като видя мисълта на сърцето им, взе едно детенце, постави го при Себе Си, и рече им:</li>
      <li>Който приеме това детенце в Мое име, Мене приема; и който приеме Мене, приема Този, който Ме е изпратил; защото който е най-малък между всички вас, той е голям.</li>
      <li>А Йоан продума и рече: Наставниче, видяхме един човек да изгонва бесове в Твое име: и му запретихме, защото не следва с нас.</li>
      <li>А Исус му рече: Недейте му запрещава; защото, който не е против вас откъм вас е.</li>
      <li>И когато се навършваха дните да се възнесе, Той насочи лицето Си да пътува към Ерусалим.</li>
      <li>И проводи пред Себе Си пратеници, които отидоха и влязоха в едно самарянско село да приготвят за Него.</li>
      <li>Но не Го приеха, защото лицето Му беше обърнато към Ерусалим.</li>
      <li>то видяха това учениците Му Яков и Йоан, рекоха: Господи, искаш ли да заповядаме да падне огън от небето и да ги изтреби [както стори и Илия]?</li>
      <li>Той се обърна та ги смъмра; [и рече: Вие не знаете на какъв сте дух; защото Човешкият Син не е дошъл да погуби човешки души, но да спаси].</li>
      <li>И отидоха в друго село.</li>
      <li>А като вървяха в пътя, един човек Му рече: Ще те следвам дето и да идеш.</li>
      <li>Исус му каза: Лисиците си имат легловища, и небесните птици гнезда; а Човешкият Син няма где глава да подслони.</li>
      <li>А на друг каза: Върви след Мене. А той рече: Господи, позволи ми първо да отида и погреба баща си.</li>
      <li>Но Той му каза: Остави мъртвите да погребват своите мъртви; а ти иди и разгласявай Божието царство.</li>
      <li>Рече и друг: Ще дойда след Тебе, Господи; но първо ми позволи да се сбогувам с домашните си.</li>
      <li>А Исус му каза: Никой, който е турил ръката си на ралото и гледа назад, не е годен за Божието царство.</li>
    </ol>
  </li>
  <li>
    <ol>
      <li>След това Господ определи други седемдесет души, и ги разпрати по двама пред Себе Си във всеки град и място, гдето сам Той щеше да отиде.</li>
      <li>И каза им: Жетвата е изобилна, а работниците малко; затова молете се на Господаря на жетвата да изпрати работници в жетвата Си.</li>
      <li>Идете: Ето, Аз ви изпращам като агнета посред вълци.</li>
      <li>Не носете ни кесия, ни торба, ни обуща, и никого по пътя не поздравявайте.</li>
      <li>И в която къща влезете, първо казвайте: Мир на тоя дом!</li>
      <li>И ако бъде там някой син на мира, вашият мир ще почива на него; но ако няма, ще се върне на вас.</li>
      <li>И в същата къща седете, и яжте, и пийте каквото ви сложат; защото работникът заслужава своята заплата. Недейте се премества от къща в къща.</li>
      <li>И като влизате в някой град, и те ви приемат, яжте каквото ви сложат,</li>
      <li>и изцелявайте болните в него, и казвайте им: Божието царство е наближило до вас.</li>
      <li>А като влезете в някой град, и те не ви приемат, излезте на улиците му и речете:</li>
      <li>И праха, който е полепнал по нозете ни от вашия град, ви отърсваме; но това да знаете, че Божието царство е наближило.</li>
      <li>Казвам ви: По-леко ще бъде наказанието на Содом в оня ден, отколкото на тоя град.</li>
      <li>Горко ти Хоразине! Горко ти Витсаидо! Защото, ако бяха се извършили в Тир и Сидон великите дела, които се извършиха у вас, отдавна те биха се покаяли, седящи във вретище и пепел.</li>
      <li>Обаче на Тир и Сидон ще бъде по-леко в съда, отколкото на вас.</li>
      <li>И ти, Капернауме, до небесата ли ще се издигнеш? До ада ще се смъкнеш.</li>
      <li>Който слуша вас, Мене слуша; и който отхвърля вас, Мене отхвърля; а който отхвърля Мене, отхвърля Онзи, Който Ме е пратил.</li>
      <li>И седемдесетте се върнаха с радост, и казаха: Господи, в Твоето име и бесовете се покоряват на нас.</li>
      <li>А Той им рече: Видях сатана, паднал от небето като светкавица.</li>
      <li>Ето, давам ви власт да настъпвате на змии, и на скорпии, и власт над цялата сила на врага; и нищо няма да ви повреди.</li>
      <li>Обаче, недейте се радва на това, че духовете ви се покоряват; а радвайте се, че имената ви са написани на небесата.</li>
      <li>В същия час Исус се зарадва чрез Святия Дух и каза: Благодаря Ти, Отче, Господи на небето и земята, задето си утаил това от мъдрите и разумните, а си го открил на младенците. Да, Отче, защото така Ти се видя угодно.</li>
      <li>Всичко Ми е предадено от Отца Ми; и освен Отец, никой не знае Кой е Синът; и никой не знае Кой е Отец, освен Синът и оня, комуто Синът би благоволил да Го открие.</li>
      <li>И като се обърна към учениците, рече частно: Блажени очите, които виждат това, което вие виждате.</li>
      <li>Защото ви казвам, че много пророци и царе пожелаха да видят това, което вие виждате, и не видяха, и да чуят това, което вие чувате, и не чуха.</li>
      <li>И, ето, някой законник стана и Го изпитваше, казвайки: Учителю, какво да правя, за да наследя вечен живот?</li>
      <li>А Той му рече: Какво е писано в закона, как четеш?</li>
      <li>А той в отговор каза: "Да възлюбиш Господа, твоя Бог, с цялото си сърце, с цялата си душа, с всичката си сила, и с всичкия си ум, и ближния си както себе си".</li>
      <li>Исус му рече: Право си отговорил; това стори, и ще живееш.</li>
      <li>Но той, понеже искаше да оправдае себе си, рече на Исуса: А кой е моят ближен?</li>
      <li>В отговор Исус каза: Някой си човек слизаше от Ерусалим в Ерихон; и налетя на разбойници, които го съблякоха и нараниха и отидоха си, като го оставиха полумъртъв.</li>
      <li>А случайно някой си свещеник слизаше по оня път, и, като го видя, замина си от срещната страна.</li>
      <li>Също и един левит, като стигна на това място и го видя, замина си от срещната страна.</li>
      <li>Но един самарянин, като пътуваше дойде на мястото, дето беше той, и като го видя, смили се,</li>
      <li>приближи се и превърза раните му, като изливаше на тях масло и вино. После го качи на собственото си добиче, закара го в една страноприемница и се погрижи за него.</li>
      <li>И на следния ден извади два динара та ги даде на съдържателя и рече: Погрижи се за него; и каквото повече иждивиш, на връщане аз ще ти заплатя.</li>
      <li>Кой от тия трима ти се вижда да се е показал ближен на изпадналия всред разбойниците?</li>
      <li>Той рече: Онзи, който му показа милост. Исус му каза: Иди и ти прави също така!</li>
      <li>И като вървяха по пътя, Той влезе в едно село; и някоя си жена на име Марта Го прие у дома си.</li>
      <li>Тя имаше сестра на име Мария, която седна при нозете на Господа и слушаше словото Му.</li>
      <li>А Марта като се залисваше с много шетане, пристъпи и рече: Господи, не те ли е грижа, че сестра ми ме остави сама да шетам? Кажи -, прочее, да ми помогне.</li>
      <li>Но Господ в отговор - рече: Марто, Марто, ти се грижиш и безпокоиш за много неща,</li>
      <li>но едно е потребно; и Мария избра добрата част, която не ще се отнеме от нея.</li>
    </ol>
  </li>
  <li>
    <ol>
      <li>И когато Той се молеше на едно място, като престана, един от Неговите ученици Му рече: Господи, научи ни да се молим както и Иоан е научил своите ученици.</li>
      <li>Той им каза: Когато се молите, думайте: Отче [наш, Който си на небесата], да се свети Твоето име; да дойде Твоето царство, [да бъде Твоята воля, както на небето, така и на земята];</li>
      <li>давай ни всеки ден ежедневния ни хляб;</li>
      <li>прости греховете ни, защото и сами ние прощаваме на всеки наш длъжник; и не въвеждай ни в изкушение, [но избави ни от лукавия].</li>
      <li>И каза им: Ако някой от вас има приятел и отиде при него посред нощ, и му рече: Приятелю, дай ми на заем три хляба,</li>
      <li>понеже един мой приятел дойде у дома от път, и нямам какво да сложа пред него;</li>
      <li>и ако той отвътре в отговор рече: Не ме безпокой; вратата е вече заключена, и децата ми са с мене на легло; не мога да стана да ти дам;</li>
      <li>казвам ви, че даже ако не стане да му даде, защото му е приятел, то поради неговата настойчивост ще стане и ще му даде колкото му трябва.</li>
      <li>И аз ви казвам: Искайте, и ще ви се даде; търсете, и ще намерите; хлопайте и ще ви се отвори.</li>
      <li>Защото всеки, който иска, получава; който търси, намира; и на онзи, който хлопа, ще се отвори.</li>
      <li>И кой е оня баща между вас, който, ако му поиска син му хляб, ще му даде камък? Или, ако му поиска риба, наместо риба, ще му даде змия?</li>
      <li>Или, ако поиска яйце, ще му даде скорпия?</li>
      <li>И тъй, ако вие, които сте зли знаете да давате блага на чадата си, колко повече Небесният Отец ще даде Святия Дух на ония, които искат от Него!</li>
      <li>Еднаж Той изгонваше един ням бяс; и като излезе бясът, немият проговори, и народът се почуди.</li>
      <li>А някои от тях рекоха: Чрез началника на бесовете, Веелзевул, изгонва бесовете.</li>
      <li>А други, изпитвайки Го, искаха от Него знамение от небето.</li>
      <li>Но той, като знаеше техните помисли, каза им: Всяко царство, разделено против себе си, запустява, и дом, разделен против себе си,*(Гръцки: Против дома.) пада.</li>
      <li>Така също, ако Сатана се раздели против себе си, как ще устои царството му? Понеже казвате, че изгонвам бесовете, чрез Веелзевула,</li>
      <li>и ако Аз чрез Веелзевула изгонвам бесовете, вашите синове чрез кого ги изгонват? Затова, те ще ви бъдат съдии.</li>
      <li>Но ако Аз с Божия пръст изгонвам бесовете, то Божието царство е достигнало до вас.</li>
      <li>Когато силният въоръжен човек пази двора си, имотът му е в безопасност.</li>
      <li>Но когато един по-силен от него нападне и му надвие, взема му всичкото оръжие, на което се е надявал, и разподеля каквото грабне от него.</li>
      <li>Който не е с Мене, той е против Мене; и който не събира заедно с Мене, той разпилява.</li>
      <li>. Когато нечистият дух излезе от човека, той минава през безводни места и търси спокойствие; и като не намери, казва: Ще се върна в къщата си, отдето съм излязъл.</li>
      <li>И като дойде, намира я пометена и наредена.</li>
      <li>Тогава отива и взема със себе си седем други духове по-зли от него, и като влязат, живеят там; и последното състояние на оня човек става по-лошо от първото.</li>
      <li>Когато говореше това, една жена от множеството със силен глас Му рече: Блажена утробата, която Те е носила, и съсците, които си сукал.</li>
      <li>А Той рече: По-добре кажи: Блажени ония, които слушат Божието слово и го пазят.</li>
      <li>когато народът се събираше около Него, почна да казва: Това поколение е нечестиво поколение; иска знамение, но друго знамение няма да му се даде, освен знамението на [пророка] Иона.</li>
      <li>Защото както Иона стана знамение на ниневийците, така и Човешкият Син ще бъде на това поколение.</li>
      <li>Южната царица ще се яви на съда с човеците от това поколение и ще ги осъди, защото дойде от краищата на земята да чуе Соломоновата мъдрост; а, ето, тук има повече от Соломона.</li>
      <li>Ниневийските мъже ще се явят на съда с това поколение и ще го осъдят, защото се покаяха чрез Ионовата проповед; а, ето, тук има повече от Иона.</li>
      <li>Никой, като запали светило, не го туря в зимника, нито под шиника, но на светилника, за да виждат светлината ония, които влизат.</li>
      <li>Светило на тялото ти е твоето око; когато окото ти е здраво, то и цялото ти тяло е осветлено; а когато е болнаво, и тялото ти е в мрак.</li>
      <li>Затова, внимавай, да не би светлината в тебе да е тъмнина.</li>
      <li>Ако, прочее, цялото твое тяло бъде осветено, без да има тъмна част, то цяло ще бъде осветено, както кога светилото се осветява със сиянието си.</li>
      <li>Като говореше, един фарисей Го покани да обядва у него; и Той влезе и седна на трапезата.</li>
      <li>Фарисеят се почуди, като видя, че Той не се оми първо преди обеда.</li>
      <li>И Господ му каза: Сега вие фарисеите чистите външното на чашата и на паницата; а вашето вътрешно е пълно с грабеж и нечестие.</li>
      <li>Несмислени! Тоя, който е направил външното, не е ли направил и вътрешното?</li>
      <li>По-добре чистете вътрешното; и ето, всичко ще ви бъде чисто.</li>
      <li>Но горко на вас фарисеи, защото давате десетък от гьозума, от седефчето и от всякакъв зеленчук, и пренебрегвате правосъдието и Божията любов. Но тия трябваше да правите, а ония да не пренебрегвате.</li>
      <li>Горко вам фарисеи! Защото обичате първите столове в синагогите и поздравите по пазарите.</li>
      <li>Горко вам! Защото сте като гробове, които не личат, тъй щото човеците, които ходят по тях, не знаят.</li>
      <li>И един от законниците в отговор Му рече: Учителю, като казваш това, и нас кориш.</li>
      <li>А Той каза: Горко и на вас, законниците, защото товарите човеците с бремена, които тежко се носят; а сами вие нито с един пръст не се допирате до бремената.</li>
      <li>Горко вам! Защото градите гробниците на пророците, а бащите ви ги избиха.</li>
      <li>И тъй, вие свидетелствувате за делата на бащите си и се съгласявате с тях; защото те ги избиха, а вие им градите гробниците.</li>
      <li>Затова и Божията премъдрост рече: Ще им пращам пророци и апостоли и едни от тях ще убият и изгонят;</li>
      <li>за да се изиска от това поколение кръвта на всичките пророци, която е проливана от създаването на света,_—</li>
      <li>от кръвта на Авела до кръвта на Захария, който загина между олтара и светилището. Да! Казвам ви, ще се изиска от това поколение.</li>
      <li>Горко но вас, законници! Защото отнехте ключа на знанието; сами вие не влязохте, и на влизащите попречихте.</li>
      <li>И като излезе оттам, книжниците и фарисеите почнаха яростно да Го преследват и да Го предизвикват да говори за още много неща,</li>
      <li>като Го дебнеха, за да уловят нещо от думите Му.</li>
    </ol>
  </li>
  <li>
    <ol>
      <li>Между това, като се събра едно многохилядно множество, дотолкова, че един други се тъпчеха, Той почна да говори на учениците Си: Преди всичко пазете се от фарисейския квас, който е лицемерие.</li>
      <li>Няма нищо покрито, което не ще се открие, и тайно, което не ще се узнае.</li>
      <li>Затова, каквото сте говорили на тъмно, ще се чуе на видело; и каквото сте казали на ухо във вътрешните стаи, ще се разгласи от покрива.</li>
      <li>А на вас, Моите приятели, казвам: Не бойте се от тия, които убиват тялото, и след това не могат нищо повече да сторят.</li>
      <li>Но ще ви предупредя от кого да се боите: Бойте се от онзи, който, след като е убил, има власт да хвърля в пъкъла. Да! Казвам ви, от него да се боите.</li>
      <li>Не продават ли се пет врабчета за два асария? И ни едно от тях не е забравено пред Бога.</li>
      <li>Но вам и космите на главата са всички преброени. Не бойте се; вие сте много по-скъпи от врабчетата.</li>
      <li>И казвам ви: Всеки, който изповяда Мене пред човеците, ще го изповяда и Човешкият Син пред Божиите ангели;</li>
      <li>но ако се отрече някой от Мене пред човеците, ще бъде отречен пред Божиите ангели.</li>
      <li>И всекиму, който би казал дума против Човешкия Син, ще му се прости; но ако някой похули Святия Дух, няма да му се прости.</li>
      <li>И когато ви заведат в синагогите и пред началствата и властите, не се безпокойте как или какво ще отговорите, или какво ще кажете.</li>
      <li>Защото Святият Дух ще ви научи в същия час, какво трябва да кажете.</li>
      <li>И някой си от множеството Му рече: Учителю, кажи на брат ми да раздели с мене наследството.</li>
      <li>А Той му каза: Човече, кой Ме е поставил съдия или делач над вас?</li>
      <li>И каза им: Внимавайте и пазете се от всяко користолюбие; защото животът на човека не се състои в изобилието на имота му.</li>
      <li>И каза им притча, като рече: Нивите на един богаташ родиха много плод.</li>
      <li>И той размишляваше в себе си, думайки: Какво да правя, защото нямам где да събера плодовете си.</li>
      <li>И рече: Ето какво ще направя: Ще съборя житниците си, и ще построя по-големи, и там ще събера всичките си жита и благата си.</li>
      <li>И ще река на душата си: Душо, имаш много блаl%-9г<%-27`<%0а, натрупани за много години; успокой се, яж, пий, весели се.И ще река на душата си: Душо, имаш много блаl%-9г<%-27`<%0а, натрупани за много години; успокой се, яж, пий, весели се.</li>
      <li>А Бог му рече: Глупецо! Тая нощ ще ти изискат душата; а това, което си приготвил, чие ще бъде?</li>
      <li>Така става с този, който събира имот за себе си, и не богатее в Бога.</li>
      <li>Рече още на учениците Си: Затова ви казвам, не се безпокойте за живота си, какво ще ядете, нито за тялото си, какво ще облечете.</li>
      <li>Защото животът е повече от храната, и тялото_— от облеклото.</li>
      <li>Разгледайте враните, че не сеят, нито жънат; те нямат нито скривалище, нито житница, но пак Бог ги храни. Колко по-скъпи сте вие от птиците!</li>
      <li>И кой от вас може с грижене да прибави един лакът на ръста си?</li>
      <li>И тъй, ако и най-малкото нещо не можете стори, защо се безпокоите за друго?</li>
      <li>Разгледайте кремовете как растат; не се трудят, нито предат; но казвам ви, нито Соломон във всичката си слава не се е обличал както един от тях.</li>
      <li>И ако Бог така облича полската трева, която днес я има, а утре я хвърлят в пещ, колко повече ще облича вас, маловери!</li>
      <li>И тъй, не търсете какво да ядете и какво да пиете, и не се съмнявайте;</li>
      <li>защото всичко това търсят народите на света; а Отец ви знае, че се нуждаете от това.</li>
      <li>търсете [Божието] царство и [всичко] това ще ви се прибави.</li>
      <li>Не бой се, малко стадо, защото Отец ви благоволи да ви даде царството.</li>
      <li>Продайте имота си и давайте милостиня; направете си кесии, които не овехтяват, неизчерпаемо съкровище на небесата, гдето крадец не се приближава, нито молец изяжда.</li>
      <li>Защото гдето е съкровището ви, там ще бъде и сърцето ви.</li>
      <li>Кръстът ви да бъде препасан и светилниците ви запалени;</li>
      <li>и сами вие да приличате на човеци, които чакат господаря си, когато се върне от сватба, за да му отворят незабавно, щом дойде и похлопа.</li>
      <li>Блажени ония слуги, чийто господар ги намери будни, когато си дойде; истина ви казвам, че той ще се препаше, ще ги накара да седнат на трапезата и ще дойде да им прислужи.</li>
      <li>И ако дойде на втора стража, или на трета стража, и ги намери така, блажени са ония слуги.</li>
      <li>Но това да знаете, че ако домакинът беше знаел в кой час щеше да дойде крадецът, бдял би и не би оставил да му подкопаят къщата.</li>
      <li>Бъдете, прочее, и вие готови; защото в час, когато Го не мислите, Човешкият Син ще дойде.</li>
      <li>Тогава Петър каза: Господи, само на нас ли казваш тая притча, или и на всичките?</li>
      <li>Господ каза: Кой е, прочее, онзи верен и благоразумен настойник, когото господаря му ще постави над домочадието си, да им дава на време определената храна?</li>
      <li>Блажен онзи слуга, чийто господар, когато си дойде, го намери, че прави така.</li>
      <li>Истина ви казвам, че ще го постави над целия си имот.</li>
      <li>Но ако онзи слуга рече в сърцето си: Господарят ми се забави, и почне да бие момчетата и момичетата, да яде, да пие и да се опива,</li>
      <li>то господарят на онзи слуга ще дойде в ден, когато той не го очаква и в час, който не знае, и, като го бие тежко, ще определи неговата участ с неверните.</li>
      <li>И онзи слуга, като е знаел волята на господаря си, но не е приготвил, нито постъпил по волята му, ще бъде много бит.</li>
      <li>А онзи, който не е знаел и е сторил нещо, което заслужава бой, малко ще бъде бит. И от всеки, комуто много е дадено, много и ще се изисква; и комуто са много поверили, от него повече ще изискват.</li>
      <li>Огън дойдох да хвърля на земята; и какво повече да искам, ако се е вече запалил?</li>
      <li>Но имам кръщение, с което трябва да се кръстя; и колко се утеснявам докле се извърши!</li>
      <li>Мислите ли, че съм дошъл да дам мир на земята? Не, казвам ви, но по-скоро раздяла.</li>
      <li>Защото отсега нататък петима в една къща ще бъдат разделени, трима против двама и двама против трима.</li>
      <li>Ще се разделят баща против син и син против баща; майка против дъщеря и дъщеря против майка; свекърва против снаха си и снаха против свекърва си.</li>
      <li>Казваше още на народа: Когато видите облак да се издига от запад, веднага казвате: Дъжд ще вали, и така става.</li>
      <li>И когато духа южен вятър казвате: Ще стане жега, и става.</li>
      <li>Лицемери! Лицето на земята и на небето знаете да разтълкувате, а това време как не знаете да разтълкувате?</li>
      <li>А защо и от само себе си не съдите що е право?</li>
      <li>Защото, когато отиваш с противника си да се я явиш пред управителя, постарай се по пътя да се отървеш от него, да не би да те завлече при съдията и съдията да те предаде на служителя, и служителят да те хвърли в тъмница.</li>
      <li>Казвам ти, никак няма да излезеш от там, докле не изплатиш и най-последното петаче.</li>
    </ol>
  </li>
  <li>
    <ol>
      <li>В същото време присъствуваха някои, които известиха на Исуса за галилеяните, чиято кръв Пилат смесил с жертвите им.</li>
      <li>И Той в отговор им рече: Мислите ли, че тия галилеяни са били най-грешни от всичките галилеяни, понеже са пострадали така?</li>
      <li>Казвам ви, не; но ако се не покаете, всички така ще загинете.</li>
      <li>Или мислите ли, че ония осемнадесет души, върху които падна Силоамската кула и ги уби, бяха престъпници повече от всички човеци, които живеят в Ерусалим?</li>
      <li>Казвам ви, не; но ако не се покаете, всички така ще загинете.</li>
      <li>Каза и тая притча: Някой си имаше в лозето си посадена смоковница; и дойде да търси плод на нея, но не намери.</li>
      <li>И рече на лозаря: Ето, три години как дохождам да търся плод на тая смоковница, но не намирам; отсечи я; защо да запразня земята?</li>
      <li>А той в отговор му рече: Господарю, остави я и това лято, докле разкопая около нея и насипя тор;</li>
      <li>и ако подир това даде плод, добре, но ако не, ще я отсечеш.</li>
      <li>И една събота Той поучаваше в една от синагогите;</li>
      <li>и ето една жена, която имаше дух, който - беше причинявал немощи за осемнадесет години; тя беше сгърбена и не можеше никак да се изправи.</li>
      <li>А Исус, като я видя, повика я и рече -: Жено, освободена си от немощта си.</li>
      <li>И положи ръце на нея; и на часа тя се изправи и славеше Бога.</li>
      <li>А началникът на синагогата, като негодуваше за дето Исус в събота я изцели, проговаряйки рече на народа: Има шест дни, в които трябва да се работи; в тях, прочее, дохождайте и целете се, а не в съботен ден.</li>
      <li>Но Господ в отговор му рече: Лицемери! В събота не отвързва ли всеки един от вас вола или осеела си от яслите и го завежда да го напоява?</li>
      <li>А тая, като е Авраамова дъщеря, която Сатана е държал цели осемнадесет години, не трябваше ли да бъде развързана от тая връзка в съботен ден?</li>
      <li>И като каза това, всичките Му противници се посрамиха, и целият народ се радваше за всичките славни дела, които се вършеха от Него.</li>
      <li>Каза прочее: На какво прилича Божието царство? И на що да го уподобя?</li>
      <li>Прилича на синапово зърно, което човек взе и пося в градината си; и то растеше и стана дърво, и небесните птици се подслоняваха по клончетата му.</li>
      <li>И пак каза: На какво да уподобя Божието царство?</li>
      <li>Прилича на квас, който една жена взе и замеси в три мери брашно, докле вкисна всичкото.</li>
      <li>И по пътя Си за Ерусалим, минаваше през градовете и през селата и поучаваше.</li>
      <li>И някой си Му рече: Господи, малцина ли са, които се спасяват? А Той им каза:</li>
      <li>Подвизавайте се да влезете през тесните врата; защото ви казвам, мнозина ще се стараят да влязат, и не ще могат,</li>
      <li>след като стане домакинът и затвори вратата, и вие, като останете вън, почнете да хлопате на вратата и да казвате: Господи отвори; а Той в отговор ви каже: Не ви зная откъде сте.</li>
      <li>Тогава ще почнете да казвате: Ядохме и пихме пред Тебе; и в нашите улици Си поучавал.</li>
      <li>А Той рече: Казвам ви, не зная откъде сте; махнете се от Мене всички вие, които вършите неправда.</li>
      <li>Там ще бъде плач и скърцане със зъби, когато видите Авраама, Исаака, Якова и всички пророци в Божието царство, а себе си, изпъдени вън.</li>
      <li>И ще дойдат от изток и запад, от север и юг, и ще седнат в Божието царство.</li>
      <li>И, ето, има последни, които ще бъдат първи, и има първи, които ще бъдат последни.</li>
      <li>В същия час дойдоха някои фарисеи, които Му казаха: Излез и иди Си оттук, защото Ирод иска да Те убие.</li>
      <li>И рече им: Идете, кажете на тая лисица: Ето, изгонвам бесове, и изцелявам днес и утре, и в третия ден свършвам.</li>
      <li>Обаче трябва днес и утре, и други ден да пътувам; защото не е възможно пророк да загине вън от Ерусалим.</li>
      <li>Ерусалиме! Ерусалиме! Ти, който избиваш пророците, и с камъни убиваш пратените до тебе, колко пъти съм искал да събера твоите чада, както кокошка прибира пилците си, под крилете си, но не искахте!</li>
      <li>Ето, оставя се вам дома ви пуст; и казвам ви, няма да Ме видите до когато кажете: Благословен, Който иде в Господното име.</li>
    </ol>
  </li>
  <li>
    <ol>
      <li>Една събота, когато влезе да яде хляб в къщата на един от фарисейските началници, те Го наблюдаваха.</li>
      <li>И, ето, пред Него имаше някой красничав човек.</li>
      <li>О А друг рече: Ожених се, и затова не мога да дойда.</li>
      <li>И Исус продума на законниците и фарисеите, и рече: Позволено ли е да лекува някой в събота, или не?</li>
      <li>А те мълчаха. И Той като хвана човека, изцели го и го пусна.</li>
      <li>И рече им: Ако паднеше оселът или волът на някого от вас в кладенец, не щеше ли той начаса да го извлече в съботен ден?</li>
      <li>И не можаха да отговорят на това.</li>
      <li>И като забелязваше как поканените избираха първите столове, каза им притча, думайки:</li>
      <li>Когато те покани някой на сватба, не сядай на първия стол, да не би да е бил поканен от него по-почетен от тебе,</li>
      <li>и дойде този, който е поканил и тебе и него, и ти рече: Отстъпи това място на този човек; и тогава ще почнеш със срам да заемаш последното място.</li>
      <li>Но когато те поканят, иди и седни на последното място, и когато дойде този, който те е поканил, да ти рече: Приятелю, мини по-горе. Тогава ще имаш почит пред всички тия, които сядат с тебе на трапезата.</li>
      <li>Защото всеки, който възвишава себе си, ще се смири, а който смирява себе си, ще се възвиси.</li>
      <li>Каза и на този, който го беше поканил: Когато даваш обед или вечеря, недей кани приятелите си, ни братята си, ни роднините си, нито богати съседи, да не би и те да те поканят, и ти бъде отплатено.</li>
      <li>Но когато даваш угощение, поканвай сиромаси, недъгави, куци, слепи;</li>
      <li>и ще бъдеш блажен, защото, понеже те нямат с какво да ти отплатят, ще ти бъде отплатено във възкресението на праведните.</li>
      <li>И като чу това един от седящите с Него, рече му: Блажен е онзи, който ще яде хляб в Божието царство.</li>
      <li>А Той му рече: Някой си човек даде голяма вечеря и покани мнозина.</li>
      <li>И в часа на вечерята изпрати слугата си да рече на поканените: Дойдете, понеже всичко е вече готово.</li>
      <li>А те всички почнаха единодушно да се извиняват. Първият му рече: Купих си нива и трябва да изляза да я видя; моля ти се, извини ме.</li>
      <li>Друг рече: Купих си пет чифта волове, и отивам да ги опитам; моля ти се извини ме.</li>
      <li>И слугата дойде и каза това на господаря си. Тогава стопанинът, разгневен рече на слугата си: Излез скоро на градските улици и пътеки, и доведи тука сиромасите, недъгавите, слепите и куците.</li>
      <li>И слугата рече: Господарю, каквото си заповядал стана, и още място има.</li>
      <li>И господарят рече на слугата: Излез по пътищата и по оградите, и колкото намериш, накарай ги да влязат, за да се напълни къщата ми;</li>
      <li>защото ви казвам, че никой от поканените няма да вкуси от вечерята ми.</li>
      <li>А големи множества вървяха заедно с Него; и Той се обърна и им рече:</li>
      <li>Ако дойде някой при Мене, и не намрази баща си и майка си, жена си, чадата си, братята си, и сестрите си, а още и собствения си живот, не може да бъде Мой ученик.</li>
      <li>Който не носи своя кръст и не върви след Мене, не може да бъде Мой ученик.</li>
      <li>Защото кой от вас, когато иска да съгради кула, не сяда първо да пресметне разноските, дали ще има с какво да я доизкара?</li>
      <li>Да не би, като положи основа, а не може да доизкара, всички които гледат, да почнат да му се присмиват и да казват:</li>
      <li>Този човек почна да гради, но не можа да доизкара.</li>
      <li>Или кой цар, като отива на война срещу друг цар, не ще седне първо да се съветва, може ли с десет хиляди да стои против този, който иде срещу него с двадесет хиляди?</li>
      <li>Иначе, докато другият е още далеч, изпраща посланици да искат условия за мир.</li>
      <li>И тъй, ако някой от вас не се отрече от всичко що има, не може да бъде Мой ученик.</li>
      <li>Прочее, добро нещо е солта, но ако самата сол обезсолее, с какво ще се поправи?</li>
      <li>Тя не струва нито за земята, нито за тор; изхвърлят я вън. Който има уши да слуша, нека слуша!</li>
    </ol>
  </li>
  <li>
    <ol>
      <li>А всичките бирници и грешници се приближаваха при Него да Го слушат.</li>
      <li>А фарисеите и книжниците роптаеха, казвайки: Тоя приема грешниците и яде с тях.</li>
      <li>И Той им изговори тая притча, като каза:</li>
      <li>Кой от вас, ако има сто овце, и му се изгуби една от тях, не оставя деветдесетте и девет в пустинята, и не отива след изгубената докле я намери?</li>
      <li>И като я намери, вдига я на рамената си радостен.</li>
      <li>И като си дойде у дома, свиква приятелите си и съседите си и им казва: Радвайте се с мене, че си намерих изгубената овца.</li>
      <li>Казвам ви, че също така ще има повече радост на небето за един грешник, който се кае, нежели за деветдесет и девет праведници, които нямат нужда от покаяние.</li>
      <li>Или коя жена, ако има десет драхми, и изгуби една драхма, не запаля светило, не помита къщата, и не търси грижливо докле я намери?</li>
      <li>И като я намери, свиква приятелките и съседките си и казва: Радвайте се с мене, защото намерих драхмата, която бях изгубила.</li>
      <li>Също така, казвам ви, има радост пред Божите ангели за един грешник, който се кае.</li>
      <li>Каза още: Някой си човек имаше двама сина.</li>
      <li>И по-младият от тях рече на баща си: Тате, дай ми дела, който ми се пада от имота. И той им раздели имота.</li>
      <li>И не след много дни по-младият син си събра всичко и отиде в далечна страна, и там разпиля имота си с разпуснатия си живот.</li>
      <li>И като иждиви всичко, настана голям глад в оная страна; и той изпадна в лишение.</li>
      <li>И отиде да се пристави на един от гражданите на оная страна, който го прати на полетата си да пасе свини.</li>
      <li>И желаеше да се насити с рошковите, от които ядяха свините; но никой не му даваше.</li>
      <li>А като дойде на себе си, рече: Колко наемници на баща ми имат излишьк от хляб, а пък аз умирам от глад!</li>
      <li>Ще стана да ида при баща си и ще му река: Тате, съгреших против небето и пред тебе;</li>
      <li>не съм вече достоен да се наричам твой син; направи ме като един от наемниците си.</li>
      <li>И стана и дойде при баща си. А когато бе още далеч, видя го баща му, смили се, и като се завтече, хвърли се на врата му и го целуваше.</li>
      <li>Рече му синът: Тате, съгреших против небето и пред тебе; не съм достоен да се наричам твой син.</li>
      <li>Но бащата рече на слугите си: Скоро изнесете най-хубавата премяна и облечете го, и турете пръстен на ръката му и обуща на нозете му;</li>
      <li>докарайте угоеното теле и го заколете и нека ядем и се веселим;</li>
      <li>защото този мой син бе мъртъв, и оживя, изгубен бе, и се намери. И почнаха да се веселят.</li>
      <li>А по-старият му син беше на нивата; и като си идеше и се приближи до къщата, чу песни и игри.</li>
      <li>И повика един от слугите и попита, що е това.</li>
      <li>А той му рече: Брат ти си дойде и баща ти закла угоеното теле, защото го прие здрав.</li>
      <li>И той се разсърди и не искаше да влезе и баща му излезе и го молеше.</li>
      <li>А той в отговор рече на баща си: Ето, толкова години ти работя, и никога не съм престъпил някоя твоя заповед; но пак на мене нито яре не си дал някога да се повеселя с приятелите си;</li>
      <li>а щом си дойде този твой син, който изпояде имота ти с блудниците, за него си заклал угоеното теле.</li>
      <li>А той му каза: Синко ти си винаги с мене, и всичко мое твое е.</li>
      <li>Но прилично беше да се развеселим и да се зарадваме; защото този твой брат бе мъртъв, и оживя, и изгубен бе, и се намери.</li>
    </ol>
  </li>
  <li>
    <ol>
      <li>Каза още на учениците Си: Някой си богаташ имаше настойник, когото наклеветиха пред него, че разпилявал имота му.</li>
      <li>О Верният в най-малкото и в многото е верен, а неверният в най-малкото и в многото е неверен.</li>
      <li>И той го повика и му рече: Какво е това що слушам за тебе? Дай сметка за настойничеството си; защото не можеш вече да бъдеш настойник.</li>
      <li>Тогава настойникът си рече: Що да сторя, тъй като господарят ми отнема от мене настойничеството? Нямам сила да копая, да прося срам ме е.</li>
      <li>Сетих се що да сторя, за да ме приемат в къщите си, когато бъда отстранен от настойничеството.</li>
      <li>И тъй, като повика всеки от длъжниците на господаря си, каза на първия: Колко дължиш на господаря ми?</li>
      <li>А той рече: Сто мери масло. И каза му: Вземи записа си и седни скоро та пиши петдесет.</li>
      <li>После каза на друг: А ти колко дължиш? И той рече: Сто мери жито. Казва му: Вземи записа си и пиши осемдесет.</li>
      <li>И господарят му похвали неверния настойник за гдето остроумно постъпил; защото човеците на тоя век са по-остроумни спрямо своето поколение от просветените чрез виделината.</li>
      <li>И Аз ви казвам, спечелете си приятели посредством неправедното богатство, та, когато се привърши да ви приемат във вечните жилища.</li>
      <li>И тъй, ако в неправедното богатство не бяхте верни, кой ще ви повери истинското богатство?</li>
      <li>И ако в чуждото не бяхте верни, кой ще ви даде вашето?</li>
      <li>Никой служител не може да служи на двама господари; защото или ще намрази единия и другия ще обикне, или ще се привърже към единия, а другия ще презира. Не можете да служите на Бога и на мамона.</li>
      <li>Всичко това слушаха фарисеите, които бяха сребролюбци, и Му се присмиваха.</li>
      <li>И рече им: Вие сте, които се показвате праведни пред човеците; но Бог знае сърцата ви; защото онова, което се цени високо между човеците, е мерзост пред Бога.</li>
      <li>Законът и пророците бяха до Йоана; оттогава Божието царство се благовествува, и всеки на сила влиза в него.</li>
      <li>Но по-лесно е небето и земята да преминат, отколкото една точка от закона да падне.</li>
      <li>Всеки, който напусне жена си, и се ожени за друга, прелюбодействува; и който се ожени за напусната от мъж, той прелюбодействува.</li>
      <li>Имаше някой си богаташ, който се обличаше в мораво и висон, и всеки ден се веселеше бляскаво.</li>
      <li>Имаше и един сиромах, на име Лазар, покрит със струпеи, когото туряха да лежи пред портата му,</li>
      <li>като желаеше да се нахрани от падналото от трапезата на богаташа; и кучетата дохождаха та лижеха раните му.</li>
      <li>Умря сиромахът; и ангелите го занесоха в Авраамовото лоно. Умря и богаташа и бе погребан.</li>
      <li>И в пъкъла, като беше на мъки и подигна очи, видя отдалеч Авраама и Лазаря в неговите обятия.</li>
      <li>И той извика, казвайки: Отче Аврааме, смили се за мене, и изпрати Лазара да натопи края на пръста си във вода и да разхлади езика ми; защото съм на мъки в тоя пламък.</li>
      <li>Но Авраам рече: Синко, спомни си, че ти си получил своите блага приживе, така и Лазар злините; но сега той тук се утешава, а ти се мъчиш.</li>
      <li>И освен всичко това, между нас и вас е утвърдена голяма бездна, така че ония, които биха искали да минат оттук към вас, да не могат, нито пък оттам да преминат към нас.</li>
      <li>А той рече: Като е тъй, моля ти се, отче, да го пратиш в бащиния ми дом;</li>
      <li>защото имам петима братя, за да им засвидетелствува, да не би да дойдат и те на това мъчително място.</li>
      <li>Но Авраам каза: Имат Мойсея и пророците; нека слушат тях.</li>
      <li>А той рече: Не, отче Аврааме, но ако отиде при тях някой от мъртвите, ще се покаят.</li>
      <li>И той му каза: Ако не слушат Моисея и пророците, то и от мъртвите да възкръсне някой, пак няма да се убедят.</li>
    </ol>
  </li>
  <li>
    <ol>
      <li>И рече на учениците Си: Не е възможно да не дойдат съблазните; но горко на онзи, чрез когото дохождат!</li>
      <li>По-добре би било за него да се окачи един голям воденичен камък на врата му и да бъде хвърлен в морето, а не да съблазни един от тия малките.</li>
      <li>Внимавайте на себе си. Ако прегреши брат ти, смъмри го; и ако се покае прости му.</li>
      <li>И седем пъти на ден ако ти сгреши, и седем пъти се обърне към тебе и каже: Покайвам се, прощавай му.</li>
      <li>И апостолите рекоха на Господа: Придай ни вяра.</li>
      <li>А Господ рече: Ако имате вяра колкото синапово зърно, казали бихте на тая черница: Изкорени се и насади се в морето, и тя би ви послушала.</li>
      <li>А кой от вас, ако има слуга да му оре или да му пасе, ще му рече веднага, щом си дойде от нива: Влез да ядеш?</li>
      <li>Напротив, не ще ли му рече: Приготви нещо да вечерям, стегни се та ми пошетай, докато ям и пия, и подир това ти ще ядеш и пиеш?</li>
      <li>ма ще благодари на слугата за дето е извършил каквото е било заповядано? [Не вярвам].</li>
      <li>Също така и вие, когато извършите все що ви е заповядано, казвайте: Ние сме безполезни слуги; извършихме само това, което бяхме длъжни да извършим.</li>
      <li>И в пътуването Си към Ерусалим Той минаваше границата между Самария и Галилея.</li>
      <li>И като влизаше в едно село, срещнаха Го десетина прокажени, които, като се спряха отдалеч,</li>
      <li>извикаха със силен глас, казвайки: Исусе наставниче, смили се за нас!</li>
      <li>И като ги видя, рече им: Идете покажете се на свещениците. И като отиваха, очистиха се.</li>
      <li>И един от тях, като видя, че изцеля, върна се и със силен глас славеше Бога,</li>
      <li>и падна на лице при нозете на Исуса и му благодареше. И той бе самарянин.</li>
      <li>А Исус в отговор му рече: Нали се очистиха десетимата? А где са деветимата?</li>
      <li>Не намериха ли се други да се върнат и въздадат слава на Бога, освен тоя иноплеменник?</li>
      <li>И рече му: Стани и си иди; твоята вяра те изцели.</li>
      <li>А Исус, попитан от фарисеите, кога ще дойде Божието царство, в отговор им каза: Божието царство не иде така щото да се забелязва:</li>
      <li>нито ще рекат: Ето тук е! Или: Там е! Защото, ето Божието царство е всред вас.</li>
      <li>И рече на учениците: Ще дойдат дни, когато ще пожелаете да видите поне един от дните на Човешкия Син, и няма да видите.</li>
      <li>И като ви рекат: Ето, тук е! Да не отидете, нито да тичате подрие им.</li>
      <li>Защото, както светкавицата, когато блесне от единия край на хоризонта, свети до другия край на хоризонта, така ще бъде и Човешкият Син в Своя ден.</li>
      <li>Но първо Той трябва да пострада много и да бъде отхвърлен от това поколение.</li>
      <li>И както стана в Ноевите дни, така ще бъде и в дните на Човешкия Син;</li>
      <li>ядяха, пиеха, женеха се и се омъжваха до деня, когато Ное влезе в ковчега, и дойде потопът ги погуби всички.</li>
      <li>Така също, както стана в Лотовите дни; ядяха, пиеха, купуваха, продаваха, садяха и градяха,</li>
      <li>а в деня, когато Лот излезе от Содом, огън и сяра наваляха от небето и ги погубиха всички,_—</li>
      <li>подобно на това ще бъде и в деня, когато Човешкият Син ще се яви.</li>
      <li>В оня ден, който се намери на къщния покрив, ако вещите му са в къщи, да не слиза да ги вземе; също и който е на нива, да не се връща назад.</li>
      <li>Помнете Лотовата жена!</li>
      <li>Който иска да спечели живота*(Или: Душата.) си, ще го изгуби; а който го изгуби, ще го опази.</li>
      <li>Казвам ви, в онази нощ двама ще бъдат на едно легло; единият ще се вземе, а другият ще се остави.</li>
      <li>Две жени ще мелят заедно; едната ще се вземе, а другата ще се остави.</li>
      <li>Двама ще бъдат на нива; единият ще се вземе, а другият ще се остави].</li>
      <li>Отговарят му, казвайки: Къде, Господи? А Той им рече: Гдето е трупът, там ще се съберат и орлите.</li>
    </ol>
  </li>
  <li>
    <ol>
      <li>Каза им една притча за как трябва всякога да се молят, да не отслабват, думайки:</li>
      <li>В някой си град имаше един съдия, който от Бога се не боеше и човека не зачиташе.</li>
      <li>О Знаеш заповедите: "Не прелюбодействувай", "Не убивай"; "Не кради"; "Не лъжесвидетелствувай"; "Почитай баща си и майка си";</li>
      <li>В същия град имаше и една вдовица, която дохождаше при него и му казваше: Отдай ми правото спрямо противника ми.</li>
      <li>Но той за известно време не искаше. А после си каза: При все, че от Бога не се боя и човеците не зачитам,</li>
      <li>пак, понеже тая вдовица ми досажда, ще - отдам правото, да не би да ме измори с безкрайното си дохождане.</li>
      <li>И Господ рече: Слушайте що каза неправедният съдия!</li>
      <li>А Бог няма ли да отдаде правото на Своите избрани, които викат към Него ден и нощ, ако и да се бави спрямо тях?</li>
      <li>Казвам ви, че ще им отдаде правото скоро. Обаче, когато дойде Човешкият Син ще намери ли вяра на земята?</li>
      <li>И на някои, които уповаваха на себе си, че са праведни, и презираха другите, каза и тая притча:</li>
      <li>Двама души влязоха в храма да се помолят, единият фарисей, а другият бирник.</li>
      <li>Фарисеят, като се изправи, молеше се в себе си така: Боже, благодаря Ти, че не съм като другите човеци, грабители, неправедни, прелюбодейци и особено не като тоя бирник.</li>
      <li>Постя дваж в седмицата, давам десятък от всичко що придобия.</li>
      <li>А бирникът като стоеше издалеч, не щеше нито очите си да подигне към небето, но удряше се в гърди и казваше: Боже бъди милостив към мене грешника.</li>
      <li>Казвам ви, че този слезе у дома си оправдан, а не онзи; защото всеки, който възвишава себе си, ще се смири, а който смирява себе си, ще се възвиси.</li>
      <li>Донесоха още при Него младенците си, за да се докосне до тях; а учениците, като видяха, смъмриха ги.</li>
      <li>Но Исус ги повика и рече: Оставете дечицата да дойдат при Мене и не ги възпирайте; защото на такива е Божието царство.</li>
      <li>Истина ви казвам: Който не приеме като детенце Божието царство, той никак няма да влезе в него.</li>
      <li>И някой си началник Го попита, казвайки: Благи Учителю, какво да сторя, за да наследя вечен живот?</li>
      <li>А Исус му рече: Защо Ме наричаш благ? Никой не е благ, освен един Бог.</li>
      <li>а той каза: Всичко това съм опазил от младостта си.</li>
      <li>Исус, като го чу, рече му: Едно още ти не достига. Продай все що имаш и раздай на сиромасите и ще имаш съкровище на небето; дойди и Ме следвай!</li>
      <li>Но той, като чу това, наскърби се много, защото беше твърде богат.</li>
      <li>И Исус като го видя, каза: Колко мъчно ще влязат в Божието царство ония, които имат богатство!</li>
      <li>Защото по-лесно е камила да мине през иглени уши, отколкото богат да влезе в Божието царство.</li>
      <li>А ония, които чуха това рекоха: Тогава кой може да се спаси?</li>
      <li>А Той каза: Невъзможното за човеците за Бога е възможно.</li>
      <li>А Петър рече: Ето, ние оставихме своето и Те последвахме.</li>
      <li>А Той им рече: Истина ви казвам, няма никой, който да е оставил къща или жена, или братя, или родители, или чада, заради Божието царство,</li>
      <li>който да не получи многократно повече в сегашно време, а в идещия свят вечен живот.</li>
      <li>И като взе дванадесетте при Себе Си, рече им: Ето, възлизаме в Ерусалим и ще се изпълни в Човешкия Син всичко, що е писано чрез пророците.</li>
      <li>Защото ще бъде предаден на езичниците, които ще Му се поругаят и безсрамно ще Го оскърбят, и ще Го заплюят,</li>
      <li>и, когато Го бият, ще Го убият; и на третия ден ще възкръсне.</li>
      <li>Но те не разбираха нищо от това; и тая дума беше скрита за тях, и не разбираха това, което се казваше.</li>
      <li>А когато Той се приближаваше до Ерихон, един слепец седеше край пътя да проси.</li>
      <li>И като чу, че минава народ, попита какво е това.</li>
      <li>И казаха му, че Исус назарянинът минава.</li>
      <li>Тогава той извика, казвайки: Исусе, сине Давидов, смили се за мене!</li>
      <li>А тия, които вървяха отпред го смъмриха, за да млъкне; но той още повече викаше: Сине Давидов, смили се за мене!</li>
      <li>И тъй, Исус се спря и заповяда да Му го доведат. И като се приближи, попита го:</li>
      <li>Какво искаш да ти сторя? А той каза: Господи, да прогледам,</li>
      <li>Исус му рече: Прогледай; твоята вяра те изцели.</li>
      <li>И той веднага прогледа, и тръгна след Него, като славеше Бога. И всичките люде, като видяха това, въздадоха хвала на Бога.</li>
    </ol>
  </li>
  <li>
    <ol>
      <li>След това Исус влезе в Ерихон и минаваше през града.</li>
      <li>И, ето, един човек, на име Закхей, който беше началник на бирниците, и богат,</li>
      <li>искаше да види Исуса Кой е, но не можеше поради народа, защото беше малък на ръст.</li>
      <li>И завтече се напред и се покачи на една черница за да Го види; понеже през оня път щеше да мине.</li>
      <li>Исус, като дойде на това място, погледна нагоре и му рече: Закхее, слез скоро, защото днес трябва да престоя у дома ти.</li>
      <li>И той побърза да слезе, и прие Го с радост.</li>
      <li>И като видяха това, всички роптаеха, казвайки: При грешен човек влезе да преседи.</li>
      <li>А Закхей стана и рече на Господа: Господи, ето отсега давам половината от имота си на сиромасите; и ако някак съм ограбил някого, връщам му четверократно.</li>
      <li>И Исус му рече: Днес стана спасение на този дом; защото и този е Авраамов син.</li>
      <li>Понеже Човешкият Син дойде да потърси и да спаси погиналото.</li>
      <li>И като слушаха това, Той прибави и каза една притча, защото беше близо до Ерусалим, и те си мислеха, че Божието царство щеше веднага да се яви.</li>
      <li>Затова каза: Някой си благородник отиде в далечна страна да получи за себе си царска власт, и да се върне.</li>
      <li>И повика десетима от слугите си и даде им десет мнаси; и рече им: Търгувайте с това, докле дойда.</li>
      <li>Но неговите граждани го мразеха, и изпратиха след него посланници да кажат: Не щем този да царува над нас.</li>
      <li>А като получи царската власт и се върна, заповяда да му покажат ония слуги, на който бе дал парите, за да знае какво са припечелили чрез търгуване.</li>
      <li>Дойде, прочее, първият и рече: Господарю, твоята мнаса спечели десет мнаси.</li>
      <li>И рече му: Хубаво, добри слуго! Понеже на твърде малкото се показа верен, имай власт над десет града.</li>
      <li>Дойде и вторият, и рече: Господарю, твоята мнаса принесе пет мнаси.</li>
      <li>А рече и на него: Бъди и ти над пет града.</li>
      <li>Дойде и друг и рече: Господарю, ето твоята мнаса, която пазех скътана в кърпа;</li>
      <li>защото се боях от тебе, понеже си строг човек; задигаш това, което не си положил, и жънеш, което не си посял.</li>
      <li>Господарят му казва: От устата ти ще съдя, зли слуго. Знаел си, че съм строг човек, който задигам това, което не съм положил, и жъна което не съм сял;</li>
      <li>тогава защо не вложи парите ми в банката, и аз като си дойдех, щях да ги прибера с лихвата?</li>
      <li>И рече на предстоящите: Вземете от него мнасата и дайте я на този, който има десетте мнаси,</li>
      <li>(Рекоха му: Господарю, той има вече десет мнаси!)</li>
      <li>Казвам ви, че на всеки който има, ще се даде; а от този, който няма, от него ще се отнеме и това, което има.</li>
      <li>А ония мои неприятели, които не искаха да царувам над тях, доведете ги тука и посечете ги пред мене.</li>
      <li>И като изрече това, Исус вървеше напред, възлизайки за Ерусалим.</li>
      <li>И когато се приближи до Витфагия н Витания, до хълма, наречен Елеонски, прати двама от учениците и рече им:</li>
      <li>Идете в селото, което е насреща ви, в което като влизате ще намерите едно осле, вързано, което никой човек не е възсядал; отвържете го и го докарайте.</li>
      <li>И ако някой ви попита: Защо го отвързвате? Кажете така: На Господа трябва.</li>
      <li>И изпратените отидоха и намериха както им беше казал.</li>
      <li>И като отвързаха ослето, рекоха стопаните му: Защо отвързвате ослето?</li>
      <li>А те казаха: На Господа трябва.</li>
      <li>И докараха го при Исуса; и като намятаха дрехите си на ослето, качиха Исуса.</li>
      <li>И като вървеше Той, людете постилаха дрехите си по пътя.</li>
      <li>И когато вече се приближаваше до превалата на Елеонския хълм, цялото множество ученици почнаха да се радват и велегласно да славят Бога за всичките велики дела, които бяха видели, казвайки:</li>
      <li>Благословен Царят, Който иде в Господното име; мир на небето, и слава във висините!</li>
      <li>А някои от фарисеите между народа Му рекоха: Учителю, смъмри учениците Си.</li>
      <li>И Той в отговор рече: Казвам ви, че ако тия млъкнат, то камъните ще извикат.</li>
      <li>И като се приближи и видя града, плака за него и каза:</li>
      <li>беше знаел ти, да! Ти, поне в този [твой] ден, това което служи за мира ти; но сега е скрито от очите ти.</li>
      <li>Защото ще дойдат върху тебе дни, когато твоите неприятели, ще издигнат окопи около тебе, ще те обсадят, ще те стеснят отвред,</li>
      <li>и ще те разорят и ще избият жителите ти в тебе и няма да оставят в тебе камък на камък; защото ти не позна времето, когато беше посетен.</li>
      <li>И като влезе в храма, почна да изпъжда ония, които продаваха; и казваше им:</li>
      <li>Писано е: "И домът ми ще бъде молитвен дом", а вие го направихте "разбойнически вертеп".</li>
      <li>И поучаваше всеки ден в храма. А главните свещеници, книжниците и народните първенци се стараеха да Го погубят;</li>
      <li>но не намериха какво да сторят, понеже всичките люде бяха прилепнали при Него да Го слушат.</li>
    </ol>
  </li>
  <li>
    <ol>
      <li>И в един от дните, когато Той поучаваше людете в храма и проповядваше благовестието, надойдоха главните свещеници и книжниците със старейшините и Му рекоха:</li>
      <li>О И във време на беритбата прати един слуга при земеделците, за да му дадат от плода на лозето; но земеделците го биха и отпратиха го празен.</li>
      <li>Кажи ни с каква власт правиш това? Или, кой е онзи, който Ти е дал тази власт.</li>
      <li>И в отговор им рече: Ще ви задам и Аз един въпрос, и отговорете Ми:</li>
      <li>Иоановото кръщение от небето ли беше, или от човеците?</li>
      <li>А те разискваха помежду си, думайки: Ако речем: От небето, ще каже: Защо го не повярвахте?</li>
      <li>Но ако речем: От човеците, всичките люде ще ни убият с камъни, защото са убедени, че Иоан беше пророк.</li>
      <li>И отговориха, че не знаят от къде беше.</li>
      <li>Тогава Исус им рече: Нито Аз ви казвам с каква власт правя това.</li>
      <li>И почна да говори на людете тая притча: Един човек насади лозе, даде го под наем на земеделци, и отиде в чужбина за дълго време.</li>
      <li>И изпрати друг слуга; а те и него биха, срамно го оскърбиха, и го отпратиха празен.</li>
      <li>Изпрати и трети; но те и него нараниха и изхвърлиха.</li>
      <li>Тогава стопанинът на лозето рече: Що да сторя? Ще изпратя любезния си син; може него да почетат.</li>
      <li>Но земеделците, като го видяха, разискваха по между си, като думаха: Това е наследникът; нека го убием, за да стане наследството наше.</li>
      <li>Изхвърлиха го вън от лозето и го убиха. И тъй, какво ще им стори стопанинът на лозето?</li>
      <li>Ще дойде и ще погуби тия земеделци, и ще даде лозето на други. А като чуха това рекоха: Дано не бъде!</li>
      <li>А тоя ги погледна и рече: Тогава що значи това, което е писано: "Камъкът, който отхвърлиха зидарите, той стана глава на ъгъла"?</li>
      <li>Всеки, който падне върху този камък, ще се смаже, а върху когото падне, ще го пръсне.</li>
      <li>И в същия час книжниците и главните свещеници се стараеха да турят ръце на Него, защото разбраха, че Той каза тая притча против тях, но се бояха от народа.</li>
      <li>И като Го наблюдаваха, пратиха издебници, които се преструваха, че са праведни, за да уловят някоя Негова дума, тъй щото да Го предадат на началството и на властта на управителя.</li>
      <li>И те Го попитаха, казвайки: Учителю, знаем, че право говориш и учиш, и у Тебе няма лицеприятие, но учиш Божия път според истината;</li>
      <li>право ли е за нас да даваме данък на Кесаря, или не?</li>
      <li>А Той разбра лукавството им, и рече им:</li>
      <li>кажете ми един динарий. Чий образ и надпис има? И [в отговор] казаха: Кесарев.</li>
      <li>А Той рече: Тогава отдавайте Кесаревото на Кесаря, а Божието на Бога.</li>
      <li>И не можаха да уловят нещо в думата пред народа; и, зачудени на отговора Му, млъкнаха.</li>
      <li>Тогава се приближиха някои от садукеите, които твърдят, че няма възкресение, и Го попитаха, казвайки:</li>
      <li>Учителю, Моисей ни е писал: "Ако умре на някого брат му, който е женен, но е бездетен, брат му да вземе жената и да въздигне потомък на брата си".</li>
      <li>А имаше седмина братя; и първия взе жена и умря бездетен.</li>
      <li>И вторият и третият я взеха;</li>
      <li>така също и седмината я взеха и умряха без да оставят деца.</li>
      <li>А после умря и жената.</li>
      <li>И тъй, във възкресението, на кого от тях ще бъде жена? Защото и седмината я имаха за жена.</li>
      <li>А Исус им рече: Човеците на този свят се женят и се омъжват;</li>
      <li>а ония, които се удостоят да достигнат онзи свят и възкресението от мъртвите, нито се женят, нито се омъжват.</li>
      <li>И не могат вече да умрат, понеже са равни на ангелите; и, като участници на възкресението, са чада на Бога.</li>
      <li>А че мъртвите биват възкресени, това и Моисей показа в мястото, дето писа за къпината, когато нарече Господа "Бог Авраамов, Бог Исааков и Бог Яковов".</li>
      <li>Но Той не е Бог на мъртвите, а на живите; защото за Него всички са живи.</li>
      <li>А някои от книжниците в отговор рекоха: Учителю, Ти добре каза.</li>
      <li>Защото не смееха вече за нищо да Го попитат.</li>
      <li>И рече им: Как казват, че Христос е Давидов син?</li>
      <li>Защото сам Давид казва в книгата на псалмите:_— Рече Господ на моя Господ: Седи отдясно Ми,</li>
      <li>докле положа враговете Ти за Твое подножие.</li>
      <li>И тъй, Давид Го нарича Господ, тогава как е негов син?</li>
      <li>И когато слушаха всичките люде, Той рече на учениците Си:</li>
      <li>Пазете се от книжниците, които обичат да ходят пременени, и обичат поздрави по пазарите, първите столове в синагогите, и първите места по угощенията;</li>
      <li>които изпояждат домовете на вдовиците, и за показ принасят дълги молитви. Те ще получат по-голямо осъждане.</li>
    </ol>
  </li>
  <li>
    <ol>
      <li>Като подигна очи, Исус видя богатите, че пускат даровете си в съкровищницата.</li>
      <li>А видя и една бедна вдовица, че пускаше там две лепти*(Две лепти са равни на 2 1)2 стотинки.)</li>
      <li>и рече: Истина ви казвам, че тая бедна вдовица пусна повече от всички;</li>
      <li>щото всички тия пуснаха в даровете [за Бога] от излишъка си, а тя от немотията си пусна целия имот, що имаше.</li>
      <li>И когато някои говореха за храма, че е украсен с хубави камъни и с посветени приноси, рече:</li>
      <li>Ще дойдат дни, когато от това, което гледате, няма да остане тук камък, който да се не срине.</li>
      <li>И попитаха Го, казвайки: Учителю, а кога ще бъде това? И какъв ще бъде белегът, когато предстои да стане това?</li>
      <li>А Той каза: Внимавайте да не ви заблудят; защото мнозина ще дойдат в Мое име и ще казват: Аз съм Христос, и, че времето е наближило. Да не отидете подир тях.</li>
      <li>И когато чуете за войни и размирици, да не се уплашите; защото тия неща трябва първо да станат, но не е веднага свършекът.</li>
      <li>Тогава им каза: Народ, ще се повдигне против народ, и царство против царство;</li>
      <li>и ще има големи трусове, и в разни места глад и мор; ще има и ужаси и големи знамения от небето.</li>
      <li>А преди да стане всичко това ще турят ръце на вас и ще ви изгонят, като ви предадат на синагоги и в тъмници, и ще ви извеждат пред царе и пред управители поради Моето име.</li>
      <li>Това ще ви служи за свидетелство.</li>
      <li>И тъй, решете в сърцата си да не обмисляте предварително що да отговаряте;</li>
      <li>защото Аз ще ви дам тъй мъдро да отговорите*(Гръцки: Уста и мъдрост.), щото всичките ви противници ще бъдат безсилни да ви противостоят или противоречат.</li>
      <li>И ще бъдете предадени и даже от родители и братя, от роднини и приятели; и ще умъртвят някои от вас.</li>
      <li>И ще бъдете мразени от всички, поради Моето име.</li>
      <li>Но и косъм от главата ви няма да загине.</li>
      <li>Чрез твърдостта си ще придобиете душите си.</li>
      <li>А когато видите Ерусалим, че е заобиколен от войски, това да знаете, че е наближило запустяването му.</li>
      <li>Тогава ония, които са в Юдея, нека бягат в планините, а които са всред града, нека излязат вън, а които са в околностите, да не влизат в него.</li>
      <li>Защото това са дни на въздаяние, за да се изпълни всичко, което е писано.</li>
      <li>Горко на непразните и на кърмачките, през ония дни! Защото, ще има голямо бедствие в страната, и гняв върху тия люде.</li>
      <li>Те ще паднат под острието на ножа, и ще бъдат откарани в плен по всичките народи; и Ерусалим ще бъде тъпкан от народите, докле се изпълнят времената на езичниците.</li>
      <li>И ще станат знамения в слънцето, в луната и в звездите, а по земята бедствие на народите, като ще бъдат в недоумение, поради бучението на морето и вълните.</li>
      <li>Човеците ще примират от страх и от очакване онова, което ще постигне вселената, защото небесните сили ще са разклатят.</li>
      <li>И тогава ще видят Човешкия Син, идещ в облак със сила и голяма слава.</li>
      <li>А когато почне да става това, изправете се и подигнете главите си, защото изкуплението ви наближава.</li>
      <li>И каза им притча: Погледнете смоковницата и всичките дървета.</li>
      <li>Когато вече покарат, вие, като видите това, сами знаете, че лятото е вече близо.</li>
      <li>Също така и вие, когато видите, че става това, да знаете, че е близо Божието царство.</li>
      <li>Истина ви казвам, че това поколение няма да премине докле не се сбъдне всичко това.</li>
      <li>Небето и земята ще преминат, но Моите думи няма да преминат.</li>
      <li>Но внимавайте на себе си, да не би да натегнат сърцата ви от преяждане, пиянство и житейски грижи, и ви постигне оня ден внезапно като примка;</li>
      <li>защото така ще дойде върху всички, които живеят по лицето на цялата земя.</li>
      <li>Но бдете всякога, и молете се, за да сполучите да избегнете всичко, което предстои да стане, и да стоите пред Човешкия Син.</li>
      <li>И всеки ден Той поучаваше в храма; а всяка нощ излизаше и нощуваше на хълма, наречен Елеонски.</li>
      <li>И всичките люде подраняваха при Него в храма да Го слушат.</li>
    </ol>
  </li>
  <li>
    <ol>
      <li>А наближаваше празникът на безквасните хлябове, който се нарича Пасха.</li>
      <li>О А Той им рече: Ето, като влезте в града, ще ви срещне човек, който носи стомна с вода; идете подир него в къщата, в която влезе,</li>
      <li>И главните свещеници и книжниците обмисляха как да Го умъртвят; защото се бояха от людете.</li>
      <li>Тогава влезе Сатаната в Юда, наречен Искариот, който беше от числото на дванадесетте;</li>
      <li>и той отиде и се сговори с главните свещеници и началниците на стражата, как да им Го предаде.</li>
      <li>И те се зарадваха, и се обещаха да му дадат пари.</li>
      <li>И той се съгласи, и търсеше сгоден случай да Го предаде, когато би отсъствувало множеството.</li>
      <li>И настана денят на безквасните хлябове, когато трябваше да жертвуват пасхата.</li>
      <li>И прати Исус Петра и Иоана, и рече: Идете и ни пригответе, за да ядем пасхата.</li>
      <li>А те Му казаха: Где искаш да приготвим?</li>
      <li>и речете на стопанина на къщата: Учителят ти казва: Где е приемната стая, в която ще ям пасхата с учениците Си?</li>
      <li>И той ще ви посочи голяма горна стая, постлана; там пригответе.</li>
      <li>И като отидоха, намериха както им беше казал; и приготвиха пасхата.</li>
      <li>И като дойде часът, Той седна на трапезата, и апостолите с Него.</li>
      <li>И рече им: Твърде много съм желал да ям тази пасха с вас преди да страдам;</li>
      <li>защото ви казвам, че няма вече да я ям докле се не изпълни в Божието царство.</li>
      <li>И като прие чаша, благодари и рече: Вземете това и разделете го помежду си;</li>
      <li>защото ви казвам, че няма вече да пия от плода на лозата, докато не дойде Божието царство.</li>
      <li>И взе хляб, и, като благодари, разчупи го, даде им, и рече: Това е Моето тяло, което за вас се дава; това правете за Мое възпоменание.</li>
      <li>Така взе и чашата подир вечерята, и рече: Тази чаша е новият завет в Моята кръв, която за вас се пролива.</li>
      <li>Но, ето, ръката на този, който Ме предава, е с Мене на трапезата.</li>
      <li>Защото Човешкият Син наистина отива, според както е било определено; но горко на този човек, чрез когото се предава!</li>
      <li>И те почнаха да се питат помежду си, кой ли от тях ще е този, който ще стори това.</li>
      <li>Стана още и препирня помежду им, кой от тях се счита за по-голям.</li>
      <li>А Той им рече: Царете на народите господаруват над тях, и тия, които ги владеят се наричат благодетели.</li>
      <li>Но вие недейте така; а по-големият между вас нека стане като по-младия, и който началствува_— като онзи, който слугува.</li>
      <li>Защото кой е по-голям, този, който седи на трапезата ли, или онзи, който слугува? Не е ли този, който седи на трапезата? Но Аз съм всред вас, като онзи, който слугува.</li>
      <li>А вие сте ония, които устояхте с Мене в Моите изпитни.</li>
      <li>Затова, както Моят Отец завещава царство на Мене, а Аз завещавам на вас,</li>
      <li>да ядете и да пиете на трапезата Ми в Моето царство; и ще седнете на престола да съдите дванадесетте Израилеви племена.</li>
      <li>Рече Господ]: Симоне, Симоне, ето, Сатана ви изиска всички, за да ви пресее като жито;</li>
      <li>но Аз се молих за тебе, да не отслабне твоята вяра; и ти, когато се обърнеш, утвърди братята си.</li>
      <li>Петър Му рече: Господи, готов съм да отида с Тебе и в тъмница и на смърт.</li>
      <li>А Той рече: Казвам ти, Петре, петелът няма да пее днес, докато не си се отрекъл три пъти, че Ме не познаваш.</li>
      <li>И рече им: Когато ви пратих без кесия, без торба и без обуща, останахте ли лишени от нещо? А те казаха: От нищо.</li>
      <li>И рече им: Но сега, който има кесия, нека я вземе, така и торба; и който няма кесия нека продаде дрехата си и нека си купи нож;</li>
      <li>защото ви казвам, че трябва да се изпълни в Мене и това писание: "И към беззаконници биде причислен", защото писаното за Мене наближава към своето изпълнение.</li>
      <li>И те рекоха: Господи, ето тук има два ножа. А Той им рече: Доволно е.</li>
      <li>И излезе да отиде по обичая Си на Елеонския хълм; подир Него отидоха и учениците.</li>
      <li>И като се намери на мястото, рече им: Молете се да не паднете в изкушение.</li>
      <li>И Той се отдели от тях колкото един хвърлей камък, и като коленичи, молеше се, думайки:</li>
      <li>Отче, ако щеш, отмини Ме с тази чаша; обаче, не Моята воля, но Твоята да бъде.</li>
      <li>И яви Му се ангел от небето и Го укрепяваше.</li>
      <li>И като беше на мъка, молеше се по-усърдно; и потта Му стана като големи капки кръв, които капеха на земята.</li>
      <li>И като стана от молитвата, дойде при учениците и ги намери заспали от скръб; и рече им:</li>
      <li>Защо спите? Станете и молете се, за да не паднете в изкушение.</li>
      <li>Докато още говореше, ето едно множество; и този, който се наричаше Юда, един от дванадесетте, вървеше пред тях; и приближи се до Исуса, за да Го целуне.</li>
      <li>А Исус му рече: Юдо, с целувка ли предаваш Човешкия Син?</li>
      <li>И тия, които бяха около Исуса, като видяха какво щеше да стане, рекоха: Господи, да ударим ли с нож?</li>
      <li>И един от тях удари слугата на първосвещеника и му отсече дясното ухо,</li>
      <li>а Исус проговори, казвайки: Оставете до тука; и допря се до ухото му и го изцели.</li>
      <li>А на дошлите против Него главни свещеници, началници на храмовата стража и на старейшините Исус рече: Като срещу разбойник ли сте излезли с ножове и сопи?</li>
      <li>когато бях всеки ден с вас в храма, не простряхте ръце против Мене. Но сега е вашият час и на властта на тъмнината.</li>
      <li>И като Го хванаха, заведоха Го, и въведоха Го в къщата на първосвещеника. А Петър вървеше подире издалеч.</li>
      <li>И когато бяха наклали огън насред двора и бяха насядали около него, то и Петър седна между тях.</li>
      <li>И една слугиня, като го видя седнал до пламъка, вгледа се в него и рече: И тоя беше с Него.</li>
      <li>А той се отрече, казвайки: Жено, не Го познавам.</li>
      <li>След малко друг го видя и рече: И ти си от тях. Но Петър рече: Човече, не съм.</li>
      <li>И като се мина около един час, друг някой настоятелно казваше: Наистина и той беше с Него, защото е галилеянин.</li>
      <li>А Петър рече: Човече, не зная що казваш. И начаса, докато още говореше, един петел изпя.</li>
      <li>И Господ се обърна та погледна Петра. И Петър си спомни думата на Господа, как му беше казал: Преди да пропее петела днес, ти три пъти ще се отречеш от Мене.</li>
      <li>И излезе вън, та плака горко.</li>
      <li>И мъжете, които държаха Исуса, ругаеха Го и Го биеха,</li>
      <li>като Го закриваха [удряха Го по лицето и] питаха Го, казвайки: Познай кой Те удари.</li>
      <li>И много други хули изговориха против Него.</li>
      <li>И като се разсъмна, събраха се народните старейшини, главни свещеници и книжници, и Го заведоха в синедриона си и Му рекоха:</li>
      <li>Ако си Ти Христос, кажи ни. А Той рече: Ако ви кажа, няма да повярвате;</li>
      <li>и ако ви задам въпрос, не ще отговорите.</li>
      <li>Но отсега нататък Човешкият Син ще седи отдясно на Божията сила.</li>
      <li>И те всички казаха: Тогава Божият Син ли си Ти? А Той им рече: Вие право казвате, защото Съм.</li>
      <li>А те рекоха: Каква нужда имаме вече от свидетелство? Защото сами ние чухме от устата Му.</li>
    </ol>
  </li>
  <li>
    <ol>
      <li>Тогава цялото множество техни хора стана и Го заведе при Пилата.</li>
      <li>И почнаха да Го обвиняват, казвайки: Намерихме този, че развращава народа ни, забранява да се дава данък на Кесаря, и казва за Себе Си, че е Христос Цар.</li>
      <li>О И Пилат пак им извика, като желаеше да пусне Исуса.</li>
      <li>А Пилат Го попита, думайки: Ти ли си Юдейският цар? А Той в отговор му каза: Ти право казваш.</li>
      <li>И Пилат рече на главните свещеници и на народа: Аз не намирам никаква вина в Тоя човек.</li>
      <li>А те по-настойчиво казваха: Той вълнува людете, понеже поучава по цяла Юдея, като е почнал от Галилея и е следвал даже до тук.</li>
      <li>А Пилат, като чу това, попита дали е галилеянин човекът.</li>
      <li>И като узна, че е от Иродовата област, изпрати Го до Ирода, който и той беше през тия дни в Ерусалим.</li>
      <li>А Ирод, като видя Исуса, много се зарадва, защото отдавна желаеше да Го види, понеже бе слушал за Него; и надяваше се да види някое знамение от Него.</li>
      <li>И запитваше Го с много думи, но Той нищо не му отговори.</li>
      <li>А главните свещеници и книжниците стояха и силно Го обвиняваха.</li>
      <li>Но Ирод с войниците си, презирайки Го, след като Му се поруга, облече Го във великолепна дреха, и Го прати обратно на Пилата.</li>
      <li>В същия ден Ирод и Пилат се сприятелиха помежду си, защото преди това враждуваха един против друг.</li>
      <li>Тогава Пилат свика главните свещеници, началници и народа, и рече им:</li>
      <li>Доведохте ми Тоя човек като един, който развращава людете; но, ето, аз Го разпитах пред вас, и не намерих в Тоя човек никаква вина относно онова, за което Го обвинявате.</li>
      <li>Нито пък Ирод е намерил; защото Го е изпратил обратно до нас; и ето, Той не е сторил нищо, което заслужава смъртно наказание.</li>
      <li>И тъй, като Го накажа, ще Го пусна.</li>
      <li>А той се задължаваше да им пуща на всеки празник по един затворник].</li>
      <li>Но те всички едногласно изкрещяха, казвайки: Махни Този и пусни ни Варава.</li>
      <li>(който, за някаква размирица, станала в града, и за убийство, бе хвърлен в тъмница).</li>
      <li>А те крещяха, казвайки: Разпни Го! Разпни Го!</li>
      <li>А той трети път им каза: Че какво зло е сторил Той? Аз не намирам в Него нищо, за което да заслужава смърт; и тъй, като Го накажа, ще Го пусна.</li>
      <li>Но те настояваха със силни гласове, искайки да бъде разпнат; и техните гласове надделяха.</li>
      <li>И Пилат реши да изпълни искането им:</li>
      <li>Пусна онзи, когото искаха, който за размирица и убийство бе хвърлен в тъмница; а Исуса предаде на волята им.</li>
      <li>И когато Го поведоха, хванаха някого си Симона киринеец, който се връщаше от нива, и сложиха на него кръста, за да го носи подир Исуса.</li>
      <li>И след Него вървяха голямо множество от народ и от жени, които плачеха за Него.</li>
      <li>А Исус се обърна към тях и рече: Дъщери ерусалимски, недейте плака за Мене, но плачете за себе си и за чадата си;</li>
      <li>защото, ето идат дни, когато ще рекат: Блажени неплодните, и утробите, които не са раждали, и съсците, които не са кърмили.</li>
      <li>Тогава ще почнат да казват на планините: Паднете върху нас, и на хълмовете: Покрийте ни.</li>
      <li>Защото, ако правят това с суровото дърво, какво ще правят със сухото?</li>
      <li>И с Него караха и други двама, които бяха злодейци, за да ги погубят.</li>
      <li>И когато стигнаха на мястото, наречено Лобно, там разпнаха Него и злодейците, единият отдясно Му, а другият отляво.</li>
      <li>А Исус каза: Отче, прости им, защото не знаят какво правят. И като разделиха дрехите Му, хвърлиха жребие за тях.</li>
      <li>И людете стояха та гледаха. Още и началниците Го ругаеха, казвайки: Други е избавил; нека избави Себе Си, ако Този е Божият Христос, Неговият Избраник.</li>
      <li>Тоже и войниците Му се подиграваха като се приближаваха и Му поднасяха оцет, и казваха:</li>
      <li>Ако си Юдейският цар, избави Себе Си.</li>
      <li>А над него имаше и надпис: Тоя е Юдейският Цар.</li>
      <li>И един от обесените злодейци Го хулеше, казвайки: Нали си Ти Христос? Избави Себе Си и нас!</li>
      <li>А другият в отговор го смъмра, като каза: Ни от Бога ли се не боиш ти, който си под същото осъждение?</li>
      <li>И ние справедливо сме осъдени, защото получаваме заслуженото от това, което сме сторили; а Този не е сторил нищо лошо.</li>
      <li>каза: [Господи] Исусе, спомни си за мене, когато дойдеш в Царството Си.</li>
      <li>[Исус] му рече: Истина ти казвам, днес ще бъдеш с Мене в рая.</li>
      <li>А беше вече около шестият час, и тъмнина покриваше цялата земя до деветия час,</li>
      <li>като потъмня слънцето; и завесата на храма се раздра през средата.</li>
      <li>И Исус извика със силен глас и рече: Отче, в Твоите ръце предавам духа Си. И това като рече, издъхна.</li>
      <li>И стотникът като видя станалото, прослави Бога, като каза: Наистина този човек бе праведен.</li>
      <li>А всичките множества, надошли на това зрелище, като виждаха какво стана, връщаха се биещи се в гърди.</li>
      <li>А всичките негови познайници и жените, които бяха дошли подир Него от Галилея, стояха надалеч и гледаха това.</li>
      <li>И ето, един човек, на име Иосиф, който беше съветник, човек добър и праведен,</li>
      <li>който не беше се съгласил с намерението и делото им,_— от юдейския град Ариматея, човек, който ожидаше Божието царство,_—</li>
      <li>той отиде при Пилата и поиска Исусовото тяло.</li>
      <li>И като го сне, обви го с плащаница, и положи го в гроб, изсечен в скала, гдето никой не бе още полаган.</li>
      <li>И беше приготвителен ден, и съботата настъпваше.</li>
      <li>И жените, които бяха дошли с Него от Галилея, вървяха изподире и видяха гроба и как беше положено тялото Му.</li>
      <li>И като се върнаха, приготвиха аромати и миро; и в съботата си почиваха според заповедта.</li>
    </ol>
  </li>
  <li>
    <ol>
      <li>А в първия ден на седмицата, сутринта рано, жените дойдоха на гроба, носещи ароматите, които бяха приготвили.</li>
      <li>И намериха камъка отвален от гроба.</li>
      <li>О и как нашите главни свещеници и началници Го предадоха да бъде осъден на смърт и Го разпнаха.</li>
      <li>И като влязоха, не намериха тялото на Господа Исуса.</li>
      <li>И когато бяха в недоумение за това, ето застанаха пред тях двама мъже с ослепително облекло.</li>
      <li>И обзети от страх, те наведоха лицата си до земята; а мъжете им рекоха: Защо търсите живия между мъртвите?</li>
      <li>Няма Го тука, но възкръсна. Спомнете си какво ви говореше, когато беше още в Галилея,</li>
      <li>като казваше, че Човешкият Син трябва да бъде предаден в ръцете на грешни човеци, да бъде разпнат, и в третия ден да възкръсне.</li>
      <li>И спомниха си думите му.</li>
      <li>И като се върнаха от гроба, известиха всичко това на единадесетте и на всичките други.</li>
      <li>А бяха Магдалина Мария, и Иоанна, и Мария Якововата майка и другите жени с тях, които казаха тия неща на апостолите.</li>
      <li>А тия думи им се видяха като празни приказки, и не вярваха.</li>
      <li>А Петър стана и изтича на гроба, и, като надникна, видя саваните, сложени отделно; и отиде у дома си, чудейки се за станалото.</li>
      <li>И, ето, в същия ден двама от тях отиваха в едно село на име Емаус, шестдесет стадии*(Около 11 километра.) далеч от Ерусалим.</li>
      <li>И те се разговаряха помежду си за всичко онова, що бе станало.</li>
      <li>И като се разговаряха и разискваха, сам Исус се приближи и вървеше с тях;</li>
      <li>Но очите им се удържаха да Го не познаят.</li>
      <li>И рече им: Какви са тия думи, които разменявате помежду си, като пътувате? И те се спряха натъжени.</li>
      <li>И един от тях, на име Клеопа, в отговор Му рече: Само ти ли си пришелец в Ерусалим и не знаеш станалото там тия дни?</li>
      <li>И рече им: Кое? А те му рекоха: Станалото с Исуса Назарянина, Който бе пророк, силен в дело и в слово пред Бога и пред всичките люде;</li>
      <li>А ние се надявахме, че Той е Онзи, Който ще избави Израиля. И освен всичко това, вече е трети ден, откак стана това.</li>
      <li>При туй и някои жени измежду нас ни смаяха, които като отишли отзарана на гроба,</li>
      <li>и не намерили тялото Му, дойдоха и казаха, че видели и видение на ангели, които казали, че Той бил жив.</li>
      <li>И някои от ония, които бяха с нас, отидоха на гроба, и намериха тъй както рекоха жените; а Него не видели.</li>
      <li>И Той им рече: О несмислени и мудни по сърце да вярвате всичко, което са говорили пророците!</li>
      <li>Не трябваше ли Христос да пострада така и да влезе в славата Си?</li>
      <li>И като почна от Моисея и от всичките пророци, тълкуваше им писаното за Него във всичките писания.</li>
      <li>И приближиха селото, в което отиваха; Той се държеше, като че отива по-надалеч.</li>
      <li>Но те Го нудеха, казвайки: Остани с нас, защото е привечер, и денят вече е превалил. И Той влезе да остане с тях.</li>
      <li>И като седна с тях на трапезата, взе хляба и благослови, разчупи и даде им.</li>
      <li>И очите им се отвориха и Го познаха; а Той стана невидим за тях.</li>
      <li>И рекоха помежду си: Не гореше ли в нас сърцето, когато ни говореше по пътя и когато ни тълкуваше писанията?</li>
      <li>И в същия час станаха и се върнаха в Ерусалим, гдето намериха събрани единадесетте и тия, които бяха с тях,</li>
      <li>които и казаха: Господ наистина възкръснал и се явил на Симона.</li>
      <li>Те пък разправиха станалото по пътя, и как Го познаха, когато разчупваше хляба.</li>
      <li>И когато говореха за това, сам Исус застана посред тях и каза им: Мир вам!</li>
      <li>А те се стреснаха и се уплашиха, като мислеха, че виждат дух.</li>
      <li>И Той им рече: Защо се смущавате? И защо се пораждат такива мисли в сърцата ви?</li>
      <li>Погледнете ръцете Ми и нозете Ми, че съм Аз същият; попипайте Ме и вижте, защото дух няма меса и кости, както виждате, че Аз имам.</li>
      <li>И като рече това, показа им ръцете и нозете си.</li>
      <li>Но понеже те от радост още не вярваха и се чудеха, Той рече: Имате ли тук нещо за ядене?</li>
      <li>дадоха му част от печена риба [и меден сок].</li>
      <li>И взе та яде пред тях.</li>
      <li>И рече им: Тия са думите, които ви говорих, когато бях още с вас, че трябва да се изпълни всичко, което е писано за Мене в Моисеевия закон, в пророците и в псалмите.</li>
      <li>Тогава им отвори ума, за да разберат писанията.</li>
      <li>И рече им: Така е писано, че Христос трябва да пострада и да възкръсне от мъртвите в третия ден,</li>
      <li>и че трябва да се проповядва в Негово име покаяние и прощение на греховете между всичките народи, като се започне от Ерусалим.</li>
      <li>Вие сте свидетели на това.</li>
      <li>ето, Аз изпращам върху вас обещанието на Отца Ми; а вие стойте в града [Ерусалим], докато се облечете със сила от горе.</li>
      <li>И ги заведе до едно място срещу Витания; и дигна ръцете Си да ги благослови.</li>
      <li>И като ги благославяше, отдели се от тях, и се възнесе на небето.</li>
      <li>И те Му се поклониха, и върнаха се в Ерусалим с голяма радост;</li>
      <li>бяха постоянно в храма, [хвалещи и] благославящи Бога. [Амин].</li>
    </ol>
  </li>
</ol>