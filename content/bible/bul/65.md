<ol>
  <li>
    <ol>
      <li>Горко им! защото ходят по Каиновия път, заради печалба се впускат във Валаамовата заблуда, и погиват в Кореевото упорство.</li>
      <li>Тия са подводни скали, когато пируват с вас в дружелюбните ви гощавки, и без страх напасват себе си; безводни облаци, носени от ветровете; есенни дървета, безплодни, дваж умрели, изкоренени;</li>
      <li>свирепи морски вълни; които изпущат като пяна своите безсрамни дела; скитащи звезди, за които се пази мрачна тъмнина до века.</li>
      <li>За тях пророкува и Енох, седмият от Адама, като рече: Ето Господ иде с десетки хиляди Свои светии,</li>
      <li>да извърши съдба на всички, и да обяви за виновни всичките нечестиви дела, които в нечестие са сторили, и за всичките жестоки думи, които нечестивите грешници са говорили против Него.</li>
      <li>Тия са роптатели, оплаквачи, които ходят по страстите си, (и устата им говорят надуто), и заради печалба ласкаят човеците.</li>
      <li>Но, вие, възлюбени, помнете думите изговорени по-напред от апостолите на нашия Господ Исус Христос, как ви казваха:</li>
      <li>В последно време ще има присмивачи, които ще ходят по своите нечестиви страсти.</li>
      <li>Тия са, които правят разцепления, плътски, които нямат Духа.</li>
      <li>А вие възлюбени, като назидавате себе си в нашата пресвята вяра и се молите на Святия Дух,</li>
      <li>пазете себе си в Божията любов, ожидайки милостта на нашия Господ Исус Христос за вечен живот.</li>
      <li>И към едни, които са в съмнение, бивайте милостиви;</li>
      <li>други спасявайте, като ги изтръгвате из огъня; а към други показвайте милост, със страх, като се гнусите даже и от осквернената от плътта дреха.</li>
      <li>А на Онзи, Който може да ви предпази от препъване, и да ви постави непорочни в радост пред Своята слава,</li>
      <li>на единствения Бог наш Спасител, чрез Исуса Христа нашия Господ, да бъде слава и величие, и преди всичките векове, и сега, и до всичките векове. Амин.</li>
      <li>Откровението от Исуса Христа, което Му даде Бог, за да покаже на слугите Си онова, което има да стане скоро; а Христос прати та го яви чрез ангела Си на Своя слуга Иоан,</li>
      <li>който възвести Божието слово и свидетелството Исус Христово – и всичко що е видял.</li>
      <li>Блажен, който прочита, и ония, които слушат думите на това пророчество и пазят написаното в него; защото времето е близу.</li>
      <li>Иоан до седемте църкви, които са в Азия: Благодат и мир да бъде на вас от Онзи, Който е, и Който е бил, и Който иде, и от седемте духове, които са пред неговия престол,</li>
      <li>и от Исуса Христа, който е верният свидетел, първороденият от мъртвите и началникът на земните царе. На Този, Който ни люби, и ни е развързал от греховете ни чрез кръвта Си,</li>
      <li>и Който ни е направил Царство от свещеници на своя Бог и Отец, на Него да бъде слава и господство във вечни векове. Амин.</li>
      <li>Ето, иде с облаците; и ще Го види всяко око, и ония, които го прободоха; и всички земни племена ще възридаят за Него. Така е. Амин.</li>
      <li>Аз съм Алфа и Омега, казва Господ Бог, Който е, и Който е бил, и Който иде, Всемогъщият.</li>
      <li>Иоан, ваш брат и съучастник в неволите и в царството и в търпението, които са чрез Исуса [Христа], бях на острова, наречен Патмос, за Божието слово и свидетелството за Исуса [Христа].</li>
      <li>В Господния ден бях в изстъпление чрез Духа; и чух зад себе си силен глас като от тръба, който казваше:</li>
    </ol>
  </li>
</ol>