<ol>
  <li>
    <ol>
      <li>Началото на благовестието на Исуса Христа Божий Син;</li>
      <li>О И като излезе веднага от водата, видя, че се разтварят небесата, и че Духът като гълъб слизаше на Него.</li>
      <li>както е писано в книгата на пророк Исаия:_— "Ето, Аз изпращам пред лицето Ти вестителя Си, който ще устрои Твоя път;</li>
      <li>Глас на един, който вика в пустинята: Пригответе пътя за Господа. Прави направете пътеките за Него."</li>
      <li>Йоан дойде, който кръщаваше в пустинята, и проповядваше кръщение на покаяние за опрощаване греховете.</li>
      <li>О И дохожда при него при един прокажен и Му се моли, коленичил при Него, казвайки: Ако искаш, можеш да ме очистиш.</li>
      <li>И излизаше при него цялата Юдейска страна и всичките ерусалимяни, и кръщаваха се от него в реката Йордан, като изповядваха греховете си.</li>
      <li>А Йоан носеше облекло от камилска козина и кожен пояс около кръста си, и хранеше се с акриди и див мед.</li>
      <li>И като проповядваше, казваше: Подир мене иде Онзи, Който е по-силен от мене, Комуто не съм достоен да се наведа и развържа ремъка на обущата Му.</li>
      <li>Аз ви кръщавам с вода; а Той ще ви кръсти със Святия Дух.</li>
      <li>През тия дни дойде Исус от Назарет Галилейски и се кръсти от Йоана в Йордан.</li>
      <li>И дойде глас от небесата: Ти си Моят възлюблен Син; в Тебе е Моето благоволение.</li>
      <li>И веднага Духът Го закара в пустинята.</li>
      <li>И беше в пустинята четиридесет дни изкушаван от Сатана, и беше със зверовете; а ангелите Му служеха.</li>
      <li>А след като Йоан биде предаден на властта, Исус дойде в Галилея и проповядваше Божието благовестие, казвайки:</li>
      <li>Времето се изпълни, и Божието царство наближи; покайте се и повярвайте в благовестието.</li>
      <li>А когато минаваше край Галилейското езеро*(Гръцки: Море, така и навсякъде в това евангелие.), видя Симона и брата на Симона, Андрея, че хвърляха мрежи в езерото, понеже бяха рибари.</li>
      <li>И рече им Исус: Вървете след Мене, и Аз, ще ви направя да станете ловци на човеци.</li>
      <li>И те веднага оставиха мрежите и отидоха след Него.</li>
      <li>И като отмина малко, видя Якова Заведеев и брата му Йоана, които също бяха в ладията си и кърпеха мрежите.</li>
      <li>И веднага ги повика; и те оставиха баща си Заведея в ладията с надничарите, и отидоха след Него.</li>
      <li>И дохождат в Капернаум; и незабавно в съботата Исус влезе в синагогата и поучаваше.</li>
      <li>И те се чудеха на учението Му; защото ги поучаваше като един, който има власт, а не като книжниците.</li>
      <li>И скоро след това се намираше в синагогата им човек хванат от нечист дух, който извика, думайки:</li>
      <li>стави ни!] какво имаш Ти с нас, Исусе назарянине? Нима си дошъл да ни погубиш? Познавам Те Кой си, Светий Божий.</li>
      <li>Но Исус го смъмра, казвайки: Млъкни, и излез из него.</li>
      <li>Тогава нечистият дух, като го сгърчи, изкрещя със силен глас и излезе из него.</li>
      <li>И всички се смаяха, тъй щото разискваха помежду си, думайки: Що е това? Едно ново учение! С власт заповядва и на нечистите духове, и те Му се покоряват!</li>
      <li>И слухът за Него се разнесе скоро навред по цялата галилейска околност.</li>
      <li>И щом излязоха от синагогата, дойдоха с Якова и Йоана в къщата на Симона н Андрея.</li>
      <li>А Симоновата тъща лежеше болна от треска; и веднага Му казват за нея.</li>
      <li>Той се приближи, и като я хвана за ръка, дигна я; и [на часа] треската я остави, и тя им прислужваше.</li>
      <li>И като се свечери, когато залезе слънцето, доведоха при Него всичките болни и хванати от бяс.</li>
      <li>И целият град се събра пред вратата.</li>
      <li>И той изцели мнозина, които страдаха от разни болести, и изгони много бесове; и не позволяваше на бесовете да говорят, понеже Го познаваха.</li>
      <li>И сутринта, когато беше още тъмно, стана та излезе, и отиде в уединено място, и там се молеше.</li>
      <li>А Симон и ония, които бяха с Него, изтичаха подире Му.</li>
      <li>И като Го намериха, казват Му: Всички те търсят.</li>
      <li>А Той им казва: Да идем другаде, в близките градчета и там да проповядвам; защото за това съм излязъл.</li>
      <li>И влизаше в синагогите им по цяла Галилея, като проповядваше и изгонваше бесовете.</li>
      <li>А Той се смили, простря ръка и се допря до него, и му каза: Искам, бъди очистен.</li>
      <li>И веднага проказата го остави, и той се очисти.</li>
      <li>И на часа го отпрати, и му заръча строго, като му каза:</li>
      <li>Внимавай да не кажеш никому нищо; но за свидетелство на тях, иди и се покажи на свещеника и принеси за очистването си това, което е заповядал Мойсей.</li>
      <li>А той, като излезе, почна да разгласява много и да разнася станалото, така щото Исус не можеше вече да влезе явно в някой град, но се намираше вън в уединени места; и дохождаха при Него отвсякъде.</li>
    </ol>
  </li>
  <li>
    <ol>
      <li>След известно време, Той пак влезе в Капернаум; и разчу се че бил в къщата.</li>
      <li>И мнозина се събраха, така щото и около вратата не можаха да се поберат; и Той им говореше словото.</li>
      <li>Дохождат и донасят при Него един паралитик. Четирима го носеха.</li>
      <li>И като не можаха да се приближат до Него, поради народа, разкриха покрива на къщата, гдето беше, пробиха го и пуснаха постелката, на която лежеше паралитикът.</li>
      <li>А Исус, като видя вярата им, каза на паралитика: Синко, прощават ти се греховете.</li>
      <li>А имаше там някои от книжниците, които седяха и размишляваха в сърцата си:</li>
      <li>Тоя защо говори така? Той богохулствува. Кой може да прощава грехове, освен един Бог?</li>
      <li>Исус, като разбра веднага с духа Си, че така размишляват в себе си, рече им: Защо размишлявате това в сърцата си?</li>
      <li>Кое е по-лесно, да река на паралитика: Прощават ти се греховете, или да река: Стани, вдигни постелката си и ходи?</li>
      <li>Но за да познаете, че Човешкият Син има власт на земята да прощава грехове, (казва на паралитика):</li>
      <li>Тебе казвам: Стани, вдигни си постелката и иди у дома си.</li>
      <li>И той стана, веднага вдигна постелката и излезе пред всичките; така щото всички се зачудиха и славеха Бога, и думаха: Никога не сме виждали такова нещо.</li>
      <li>И пак излезе край езерото; и цялото множество идеше при Него, и Той ги поучаваше.</li>
      <li>Като минаваше видя Левия Алфеев седящ в бирничеството, и каза му: Върви след Мене. И той стана и отиде след Него.</li>
      <li>И когато Исус седеше на трапезата в къщата му, заедно с Него и учениците Му насядаха и много бирници и грешници; защото бяха мнозина и отиваха подир Него.</li>
      <li>Тогава книжниците, които бяха от фарисеите, като видяха, че Той яде с грешниците и бирниците, казаха на учениците Му: Защо яде и пие с бирниците и грешниците?</li>
      <li>А Исус, като чу това, каза им: Здравите нямат нужда от лекар, а болните; не съм дошъл да призова праведните, но грешниците (на покаяние).</li>
      <li>А Йоановите ученици и фарисеите постеха; и дохождат и казват Му: Защо постят Йоановите и фарисейските ученици, а Твоите не постят?</li>
      <li>А Исус им рече: Могат ли сватбарите да постят, докато е с тях младоженецът? Дотогава, докогато младоженецът е с тях, не могат да постят.</li>
      <li>Ще дойдат, обаче, дни, когато младоженецът ще се отнеме от тях, и тогава, през ония дни, ще постят.</li>
      <li>Никой не пришива кръпка от невалян плат на вехта дреха; а инак, това, което трябваше да запълни дрехата, отдира от нея, новото от вехтото, и съдраното става по-лошо.</li>
      <li>И никой не налива ново вино в стари мехове; инак, виното ще спука меховете; и се изхабяват и виното и меховете; но наливат ново вино в нови мехове.</li>
      <li>И в една събота, когато минаваше през посевите, учениците Му, вървейки из пътя, почнаха да късат класове.</li>
      <li>И фарисеите Му рекоха: Виж! Защо вършат в събота нещо, което не е позволено?</li>
      <li>А Той им рече: Не сте ли чели що стори Давид, когато беше в нужда, и огладня и мъжете, които бяха с него?</li>
      <li>Как влезе в Божия дом, когато Авиатар беше първосвещеник, и изяде присъствените хлябове, които не е позволено никому да яде, освен на свещениците, като даде и на ония, които бяха с него?</li>
      <li>И каза им: Съботата е направена за човека, а не човек за съботата;</li>
      <li>така щото Човешкият Син е господар и на съботата.</li>
    </ol>
  </li>
  <li>
    <ol>
      <li>И влезе пак в синагогата; и там имаше човек с изсъхнала ръка.</li>
      <li>И наблюдаваха Го, дали ще го изцели в съботен ден, за да Го обвинят.</li>
      <li>Той каза на човека с изсъхналата ръка: Изправи се насред.</li>
      <li>Тогава на тях казва: Позволено ли е да се прави добро в съботен ден, или да се прави зло? Да се спаси ли живот, или да се погуби? А те мълчаха.</li>
      <li>А като ги изгледа с гняв, наскърбен поради закоравяването на сърцата им, каза на човека: Простри си ръката. Той я простря; и ръката му оздравя.</li>
      <li>И фарисеите, като излязоха, веднага се наговориха с Иродианите против Него, как да Го погубят.</li>
      <li>Тогава Исус се оттегли с учениците Си към езерото, и голямо множество от Галилея отиде изподир.</li>
      <li>И от Юдея, от Ерусалим, от Идумея, отвъд Йордан, и от местата около Тир и Сидон, едно голямо множество дойде при Него, като чуха колко много чудеса правел.</li>
      <li>И поръча на учениците Си да Му услужат с една ладия, поради народа, за да Го не притискат.</li>
      <li>Защото беше изцелил мнозина, така че онези, които страдаха от язви, натискаха Го, за да се допрат до Него.</li>
      <li>И нечистите духове, когато Го виждаха, падаха пред Него и викаха, казвайки: Ти си Божий Син.</li>
      <li>Но Той строго им заръчваше да Го не изявяват.</li>
      <li>След това се възкачи на хълма и повика при Себе Си ония, които си искаше; и те отидоха при Него.</li>
      <li>И определи дванадесет души, за да бъдат с Него, и за да ги изпраща да проповядват,</li>
      <li>и да имат власт да изгонват бесове.</li>
      <li>Определи: Симона, на когото даде и името Петър;</li>
      <li>и Якова Заведеев и Якововия брат Йоан, на които даде и името Воанергес, сиреч, синове на гръма,</li>
      <li>и Андрея и Филипа, Вартоломея и Матея, Тома и Якова Алфеев, Тадея и Симона Зилот,</li>
      <li>и Юда Искариотски, който Го и предаде.</li>
      <li>И дохожда в една къща; и пак се събира народ, така щото те не можаха нито хляб да ядат.</li>
      <li>А своите Му, като чуха това, излязоха за да Го хванат; защото казваха, че не бил на Себе Си.</li>
      <li>И книжниците, които бяха слезли от Ерусалим, казваха, че Той има Веелзевул, и че изгонва бесовете чрез началника на бесовете.</li>
      <li>Но Той, като ги повика, казваше им с притчи: Как може Сатана да изгонва Сатаната?</li>
      <li>Ако едно царство се раздели против себе си, това царство не може да устои.</li>
      <li>И ако един дом се раздели против себе си, тоя дом не ще може да устои.</li>
      <li>И ако Сатана е възстанал против себе си, и се е разделил, той не може да устои, но дошъл му е краят.</li>
      <li>Обаче, никой не може да влезе в къщата на силния човек, да ограби покъщнината му, ако първо не върже силния, и тогава ще ограби къщата му.</li>
      <li>Истина ви казвам, че всичките грехове на човешкия род ще бъдат простени, и всичките хули с които биха богохулствували;</li>
      <li>но ако някой похули Святия Дух, за него няма прошка до века, но е виновен за вечен грях.</li>
      <li>Това рече Той, защото казваха: Има нечист дух.</li>
      <li>Дохождат, прочее, майка Му и братята Му, и като стояха вън, пратиха до Него да Го повикат.</li>
      <li>А около Него седеше едно множество; и казват Му: Ето, майка Ти и братята Ти вън, търсят Те.</li>
      <li>И в отговор им каза: Коя е майка Ми? Кои са братята Ми?</li>
      <li>И като изгледа седящите около Него каза: Ето майка Ми и братята Ми!</li>
      <li>Защото, който върши Божията воля, той Ми е брат, и сестра, и майка.</li>
    </ol>
  </li>
  <li>
    <ol>
      <li>И пак започна да поучава край езерото. И събра се при Него едно твърде голямо множество, така щото Той влезе в една ладия и седеше на езерото; а цялото множество беше на сушата край езерото.</li>
      <li>О И когато остана сам, ония, които бяха около Него с дванадесетте, Го попитаха за притчите.</li>
      <li>И поучаваше ги много с притчи, и казваше им в поучението Си:</li>
      <li>Слушайте: Ето, сеячът излезе да сее.</li>
      <li>И когато сееше, някой зърна паднаха край пътя; и птиците дойдоха и ги изкълваха.</li>
      <li>Други паднаха на канаристо място, гдето нямаше много пръст, и скоро поникнаха, защото нямаше дълбока почва;</li>
      <li>а когато изгря слънцето, пригоряха, и понеже нямаха корен, изсъхнаха.</li>
      <li>И други паднаха между тръните; и тръните порастнаха и ги заглушиха, и не дадоха плод.</li>
      <li>А другите паднаха на добрата земя, и даваха плод, който растеше и се умножаваше, и принесоха кое тридесет, кое шестдесет и кое сто.</li>
      <li>И каза: Който има уши да слуша, нека слуша.</li>
      <li>И каза им: На вас е дадено да познаете тайната на Божието царство; а на ония, външните всичко бива в притчи;</li>
      <li>й щото гледащи да гледат, а да не виждат, и слушащи, да слушат, а да не разбират, да не би да се обърнат и да им се прости [греха].</li>
      <li>И казва им: Не разбирате ли тая притча? А как ще разберете всичките притчи?</li>
      <li>Сеячът сее словото.</li>
      <li>А ония край пътя, гдето се сее словото, са тия, които като чуват, Сатана веднага дохожда и грабва посеяното в тях слово.</li>
      <li>Също и посеяното на канаристите места са тия които, като чуят словото, веднага с радост го приемат;</li>
      <li>нямат, обаче, корен в себе си, но са привременни; после, като настане напаст или гонение, поради словото, веднага се съблазняват.</li>
      <li>Посеяното между тръните са други; те са ония, които са слушали словото;</li>
      <li>а светските грижи, примамката на богатството, и пожеланията за други работи, като влязат, заглушават словото, и то става безплодно.</li>
      <li>А посеяното на добрата земя са тия, които слушат словото, приемат го, и дават плод, тридесет, шестдесет, и стократно.</li>
      <li>И каза им: Затова ли се донася светилото, за да го турят под шиника или под леглото? Не за това ли, да го поставят на светилника?</li>
      <li>Защото няма нещо тайно, освен за да се яви; нито е имало нещо спотаено, освен за да излезе наяве.</li>
      <li>Ако има някой уши да слуша, нека слуша.</li>
      <li>Каза им тоже: Внимавайте в това, което слушате. С каквато мярка мерите, ще ви се отмери, и ще ви се прибави.</li>
      <li>Защото който има, нему ще се даде, а който няма, от него ще се отнеме и това, което има.</li>
      <li>И каза: Божието царство е също, както кога човек хвърли семе в земята;</li>
      <li>и спи, и става нощ и ден; а как никне и расте, той не знае.</li>
      <li>Земята сама по себе си произвежда, първо ствол, после клас, подир това пълно зърно в класа.</li>
      <li>А когато узрее плодът, начаса изпраща сърпа, защото е настанала жетва.</li>
      <li>При това каза: На какво да уприличим Божието царство? Или с каква притча да го представим?</li>
      <li>То прилича на синапово зърно, което, когато се посее в земята, е по-малко от всичките семена, които са на земята;</li>
      <li>но когато се посее, расте, и става по-голямо от всичките злакове, и пуска големи клони, така че под сянката му могат да се подслонят небесните птици.</li>
      <li>С много такива притчи им прогласяше словото, според както можеха да слушат.</li>
      <li>А без притча не им говореше; но насаме обясняваше всичко на Своите ученици.</li>
      <li>И в същия ден, когато се свечери, Исус им казва: Да минем на отвъдната страна.</li>
      <li>И като оставиха народа, вземат Го със себе си в ладията, тъй както бе; и имаше други ладии с Него.</li>
      <li>И дига се голяма ветрена буря, и вълните се нахвърляха в ладията, тъй че тя вече се пълнеше с вода.</li>
      <li>А Той беше в задната част, заспал на възглавница; и те Го събуждат и Му казват: Учителю! Нима не Те е грижа че загиваме?</li>
      <li>И Той, като се събуди, смъмра вятъра и рече на езерото: Мълчи! Утихни! И вятърът престана, и настана голяма тишина.</li>
      <li>И рече им: Защо сте страхливи? Още ли нямате вяра?</li>
      <li>И голям страх ги обзе; и те си казаха един на друг: Кой е, прочее, Тоя, че и вятърът и езерото Му се покоряват?</li>
    </ol>
  </li>
  <li>
    <ol>
      <li>И тъй минаха отвъд езерото в гадаринската страна.</li>
      <li>О И много Му се моли да не ги отпраща вън от страната.</li>
      <li>И като излезе от ладията, начаса Го срещна от гробищата човек с нечист дух.</li>
      <li>Той живееше в гробищата, и никой вече не можеше да го върже нито с верига;</li>
      <li>защото много пъти бяха го вързвали с окови и с вериги; но той бе разкъсвал веригите и счупвал оковите; и никой нямаше сила да го укроти.</li>
      <li>И всякога, нощем и денем, в гробищата и по бърдата, той викаше и се изпосичаше с камъни.</li>
      <li>А като видя Исуса отдалеч, завтече се и Му се поклони;</li>
      <li>и изкрещя със силен глас и рече: Какво имаш Ти с мен, Исусе, Сине на Всевишния Бог? Заклевам Те в Бога, недей ме мъчи.</li>
      <li>(Защото му казваше: Излез от човека, душе нечисти).</li>
      <li>И Исус го попита: Как ти е името? А той Му каза: Легион ми е името; защото сме мнозина.</li>
      <li>А там по бърдото пасеше голямо стадо свине.</li>
      <li>И бесовете Му се молиха, казвайки: Прати ни в свинете, за да влезем в тях.</li>
      <li>Исус им позволи. И нечистите духове излязоха и влязоха в свинете; и стадото, на брой около две хиляди, се спусна по стръмнината в езерото, и се издавиха в езерото.</li>
      <li>А ония, които ги пасяха, побягнаха и известиха това в града и по селата. И жителите дойдоха да видят какво е станало.</li>
      <li>И като дохождат при Исуса, виждат хванатия по-преди от бесове, в когото е бил легиона, че седи облечен и смислен; и убояха се.</li>
      <li>И ония, които бяха видели, разказваха им за станалото с хванатия от бесовете, и за свинете.</li>
      <li>И те почнаха да Му се молят да си отиде от техните предели.</li>
      <li>И когато влизаше в ладията, тоя, който бе по-напред хванат от бесове, Му се молеше да бъде заедно с Него.</li>
      <li>Обаче Той не го допусна, но му каза: Иди си у дома при своите, и кажи им какви неща ти стори Господ и как се смили за тебе.</li>
      <li>И човекът тръгна и почна да разгласява в Декапол какви неща му стори Исус; и всички се чудеха.</li>
      <li>Когато Исус пак премина с ладията на отвъдната страна, събра се при Него голямо множество; и Той беше край езерото.</li>
      <li>И дохожда един от началниците на синагогата, на име Яир, и като Го вижда, пада пред нозете Му,</li>
      <li>и много Му се моли, казвайки: Малката ми дъщеря бере душа; моля Ти се да дойдеш и положиш ръце на нея, за да оздравее и да живее.</li>
      <li>И Той отиде с него; и едно голямо множество вървеше подире Му, и хората Го притискаха.</li>
      <li>И една жена, която бе имала кръвотечение дванадесет години,</li>
      <li>и беше много пострадала от мнозина лекари, и беше иждивила целия си имот без да види някаква полза, а напротив беше й станало по-зле,</li>
      <li>като чу отзивите за Исуса, дойде между народа изотзад и се допря до дрехата Му.</li>
      <li>Защото си казваше: Ако само се допра до дрехата Му, ще оздравея.</li>
      <li>И на часа пресекна кръвотечението й, и тя усети в тялото си, че се изцели от болестта.</li>
      <li>И веднага Исус като усети в Себе Си, че е излязла от Него сила, обърна се всред народа и каза: Кой се допря до дрехите Ми?</li>
      <li>Учениците Му казаха: Ти виждаш, че народът те притиска, и казваш ли: Кой се допря до Мене?</li>
      <li>Но Той се озърташе за да види тая, която бе сторила това.</li>
      <li>А жената, уплашена и разтреперана, като знаеше станалото с нея, дойде и падна пред Него и Му каза цялата истина.</li>
      <li>А Той й рече: Дъщерьо, твоята вяра те изцели; иди си с мир, и бъди здрава от болестта си.</li>
      <li>Докато Той още говореше, дохождат от къщата на началника на синагогата и казват: Дъщеря ти умря; защо вече затрудняваш Учителя?</li>
      <li>А Исус, като дочу думата, която говореха, каза на началника на синагогата: Не бой се, само вярвай.</li>
      <li>И никому не позволи да Го придружи, освен на Петра, Якова и Якововия брат Йоан.</li>
      <li>И като дохождат до къщата на началника на синагогата, Той вижда вълнение и мнозина, които плачеха и пищяха много.</li>
      <li>И като влезе, каза им: Защо правите вълнение и плачете? Детето не е умряло, а спи.</li>
      <li>А те Му се присмиваха. Но Той като изкара навън всичките, взема бащата и майката на детето, и ония, които бяха с Него, и влиза там гдето беше детето.</li>
      <li>И като хвана детето за ръка, каза му: Талита куми; което значи: Момиче, тебе казвам: Стани.</li>
      <li>И момичето веднага стана и ходеше, защото беше на дванадесет години. И внезапно те се смаяха твърде много.</li>
      <li>И много им заръча, никой да не узнае това; и заповяда да й дадат да яде.</li>
    </ol>
  </li>
  <li>
    <ol>
      <li>И той излезе оттам и дойде в Своята родина; и учениците Му вървяха подир Него.</li>
      <li>И когато настана събота, почна да поучава в синагогата; и мнозина, като Го слушаха, се чудеха и думаха: Откъде има Тоя всичко това? И: Каква е дадената на този мъдрост, и какви са тези велики дела извършени от ръцете Му?</li>
      <li>О защото Ирод се боеше от Йоана, като знаеше, че той е човек праведен и свят, и го пазеше здраво; и когато го слушаше, вършеше много неща, и с удоволствие го слушаше.</li>
      <li>Тоя не е ли дърводелецът, син на Мария, и брат на Якова и Иосия, на Юда и Симона? И сестрите Му не са ли тука между нас? И те се съблазниха в Него.</li>
      <li>А Исус им каза: Никой пророк не е без почит, освен в своята родина, и между своите сродници, и в своя си дом.</li>
      <li>И не можеше да извърши там никакво велико дело, освен дето положи ръце на малцина болни и ги изцели.</li>
      <li>И чудеше се за тяхното неверие. И обикаляше околните села и поучаваше.</li>
      <li>И като повика дванадесетте, почна да ги разпраща двама по двама, и даде им власт над нечистите духове.</li>
      <li>И заповяда им да не вземат нищо за по път, освен една тояга; ни хляб, ни торба, ни пари в пояса;</li>
      <li>но да се обуват със сандали: И, рече Той, не се обличайте в две дрехи.</li>
      <li>И каза им: В която къща влезете, оставайте в нея докле си излезете оттам.</li>
      <li>И ако в някое място не ви приемат, нито ви послушат, като излизате оттам отърсете праха из под нозете си като свидетелство против тях.</li>
      <li>И те излязоха и проповядваха, че човеците трябва да се покаят.</li>
      <li>И изгонваха много бесове, и мнозина болни помазваха с масло и ги изцеляваха.</li>
      <li>И цар Ирод чу за Исуса (защото името Му стана известно), и думаше: Йоан Кръстител е възкръснал от мъртвите и затова тия велики сили действуват чрез Него.</li>
      <li>А други казваха, че е Илия. Други пък казваха, че Той е пророк, като един от старовременните пророци.</li>
      <li>Но Ирод, като чу за Него, рече: Това е Йоан, когото аз обезглавих, той е възкръснал.</li>
      <li>Защото тоя Ирод беше пратил да хванат Йоана, и да го вържат в тъмница, заради Иродиада, жената на брата му Филипа, понеже я беше взел за жена.</li>
      <li>Защото Йоан казваше на Ирода: Не ти е позволено да имаш братовата си жена.</li>
      <li>А Иродиада се настрои против него и искаше да го убие, но не можеше;</li>
      <li>И като настана сгоден ден, когато Ирод за рождения си ден направи вечеря на големците си и на хилядниците и на галилейските старейшини,</li>
      <li>и самата дъщеря на Иродиада влезе и поигра, тя угоди на Ирода и на седящите с него; и царят рече на момичето: Искай от мене каквото щеш, и ще ти го дам.</li>
      <li>И закле й се: Каквото и да поискаш от мене, ще ти дам, даже до половината на царството ми.</li>
      <li>А тя излезе и рече на майка си: Какво да поискам? И тя каза: Главата на Йоана Кръстителя.</li>
      <li>И начаса момичето влезе бързо при царя и поиска, като каза: Искам да ми дадеш още сега, на блюдо, главата на Йоана Кръстителя.</li>
      <li>И царят се наскърби много; но пак, заради клетвите си и заради седящите с него, не иска да й откаже.</li>
      <li>И веднага царят прати един телохранител, комуто заповяда да донесе главата му; и той отиде, обезглави го в тъмницата,</li>
      <li>и донесе главата му на блюдо и я даде на момичето; а момичето я даде на майка си.</li>
      <li>И учениците му, като чуха това, дойдоха и дигнаха тялото му, и го положиха в гроб.</li>
      <li>И апостолите се събраха при Исуса и разказаха Му всичко каквото бяха извършили и каквото бяха поучили.</li>
      <li>И рече им: Дойдете вие сами на уединено място насаме и починете си малко. Защото мнозина дохождаха и отиваха; и нямаха време нито да ядат.</li>
      <li>И отидоха с ладията на уединено място насаме.</li>
      <li>А като отидоха, людете ги видяха, и мнозина ги познаха; и от всичките градове се стекоха там пеши, и ги изпревариха.</li>
      <li>И Исус като излезе, видя едно голямо множество, и смили се за тях, понеже бяха като овце, които нямат пастир; и почна да ги поучава много неща.</li>
      <li>И когато беше станало вече късно, учениците Му се приближиха при Него и казаха: Мястото е уединено, и вече е късно;</li>
      <li>разпусни ги за да отидат по околните колиби и села и да си купят нещо за ядене.</li>
      <li>А Той в отговор им рече: Дайте им вие да ядат. А те Му казаха: Да идем ли да купим за двеста пеняза хляб и да им дадем да ядат?</li>
      <li>А Той им каза: Колко хляба имате? Идете вижте. И като узнаха, казаха: Пет, и две риби.</li>
      <li>И заповяда им да насядат всички на групи по зелената трева.</li>
      <li>И те насядаха на редици, по сто и по петдесет.</li>
      <li>И като взе петте хляба и двете риби, Исус погледна на небето и благослови; и разчупи хлябовете, и даваше на учениците да наслагат отпреде им; раздели и двете риби на всичките.</li>
      <li>И всички ядоха и се наситиха.</li>
      <li>И дигнаха къшеи, дванадесет пълни коша, така и от рибите.</li>
      <li>А ония които ядоха хлябовете, бяха петхиляди мъже.</li>
      <li>И веднага накара учениците Си да влязат в ладията и да отидат преди Него на отвъдната страна към Витсаида, докле Той разпусне народа.</li>
      <li>И след като се прости с тях, отиде на бърдото да се помоли.</li>
      <li>И когато се свечери, ладията беше всред морето, а Той сам на сушата.</li>
      <li>И като ги видя, че се мъчат като гребат с веслата, защото им беше противен вятърът, около четвъртата стража на нощта дохожда при тях, като вървеше по езерото; и щеше да ги отмине.</li>
      <li>А те, като Го видяха да ходи по езерото, помислиха си, че е призрак, и извикаха;</li>
      <li>защото всички Го видяха и се смутиха. И веднага Той им проговори, като им каза: Дерзайте! Аз съм, не бойте се!</li>
      <li>И влезе при тях в ладията, и вятърът утихна; и те много се ужасиха в себе си.</li>
      <li>Защото не бяха се вразумили от чудото с хлябовете, но сърцето им беше закоравяло.</li>
      <li>И като премина езерото, дойдоха в генисаретската земя и излязоха на сушата.</li>
      <li>И когато излязоха из ладията, веднага хората Го познаха;</li>
      <li>и разтичаха се по цялата оная околност и почнаха да носят на легла болните там, гдето чуеха, че се намирал Той.</li>
      <li>И гдето и да влизаше, в села или в градове или в колиби, туряха болните по пазарите, и молеха Му се да се допрат те поне до полите на дрехите Му; и колкото души се допираха, се изцеляваха.</li>
    </ol>
  </li>
  <li>
    <ol>
      <li>Събират се при Исуса фарисеите и някои от книжниците, които бяха дошли от Ерусалим,</li>
      <li>и бяха видели, че някои от учениците Му ядат хляб с ръце нечисти, сиреч, немити.</li>
      <li>(Защото фарисеите и всички юдеи, държейки преданието на старейшините, не ядат ако не си омият ръцете до лактите;</li>
      <li>когато се връщат от пазар; не ядат ако се не омият. Има и много други неща, които са приели да държат,_— измивания на чаши, шулета, и медни съдове [и одрове]).</li>
      <li>И тъй, фарисеите и книжниците Го запитват: Защо не вървят Твоите ученици по преданието на старейшините, но ядат хляб с нечисти ръце?</li>
      <li>А той им рече: Добре е пророкувал Исаия за вас лицемерите, както е писано:_— "Тези люде Ме почитат с устните си, Но сърцето им отстои далеч от Мене.</li>
      <li>Обаче напразно Ме почитат, като преподават за поучения човешки заповеди".</li>
      <li>е оставяте Божията заповед и държите човешкото предание, [измивания на шулци и на чаши; и много други неща правите].</li>
      <li>И каза им: Хубаво! Вие осуетявате Божията заповед за да спазите своето предание!</li>
      <li>Защото Мойсей рече: "Почитай баща си и майка си" и: "Който злослови баща или майка, непременно да се умъртви".</li>
      <li>Но вие казвате: Ако рече човек на баща си или на майка си: Това мое имане, с което би могъл да си помогнеш, е курбан, сиреч, подарено Богу, това прави разлика;</li>
      <li>вие не го оставяте вече да стори нищо за баща си или за майка си.</li>
      <li>И тъй, осуетявате Божието слово заради вашето предание, което сте предали; и вършите много такива неща подобни на това.</li>
      <li>И пак повика народа и каза им: Слушайте Ме всички и разбирайте.</li>
      <li>Няма нищо извън човека, което, като влиза в него, може да го оскверни; но тия неща, които излизат от него, те оскверняват човека.</li>
      <li>ко има някой уши да слуша, нека слуша].</li>
      <li>И като остави народа и влезе вкъщи учениците Му Го попитаха за притчата.</li>
      <li>И каза им: Нима сте и вие тъй неразсъдливи? Не разбирате ли, че нищо, което влиза в човека отвън, не може да го оскверни?</li>
      <li>Защото не влиза в сърцето му, а в корема, и излиза в захода. (Като каза това, Той направи всички ястия чисти).</li>
      <li>Каза още: Което излиза от човека, то осквернява човека.</li>
      <li>Защото отвътре, от сърцето на човеците, излизат зли помисли, блудства, кражби, убийства,</li>
      <li>прелюбодейства, користолюбие, нечестие, коварство, сладострастие, лукаво око, хулене, гордост, безумство.</li>
      <li>Всички тия зли неща излизат отвътре и оскверняват човека.</li>
      <li>И като стана оттам, отиде в тирските и сидонските предели; и влезе в една къща, и не искаше да Го знае никой; но не можа да се укрие.</li>
      <li>А веднага чу за Него една жена, чиято малка дъщеря имаше нечист дух, и тя дойде та падна пред нозете Му.</li>
      <li>(Жената бе елинка, родом сирофиникианка) И молеше Му се да изгони беса от дъщеря й.</li>
      <li>А Исус й рече: Остави да се наситят децата; защото не е прилично да се вземе хляба на децата и да се даде на кученцата.</li>
      <li>А тя в отговор Му каза: Така Господи; но и кученцата под трапезата ядат от трохите паднали от децата.</li>
      <li>И рече й: 3а тая дума иди си; бесът излезе от дъщеря ти.</li>
      <li>И като си отиде у дома, намери детето легнало на постелката, и бесът излязъл.</li>
      <li>И като излезе пак из тирските предели, дойде през Сидон към галилейското езеро, през сред декаполските предели.</li>
      <li>И довеждат при Него един глух и заекващ човек, и молят Му се да положи ръка на него.</li>
      <li>Исус, като го отведе от народа насаме, вложи пръстите Си в ушите му, и, като плюна, докосна се до езика му;</li>
      <li>и погледна към небето, въздъхна и му каза: Еффата, сиреч, Отвори се.</li>
      <li>И ушите му се отвориха, и връзката на езика му се развърза, и той говореше чисто.</li>
      <li>И заръча им никому да не кажат това; но колкото повече им заръчваше, толкова повече те го разгласяваха;</li>
      <li>защото се чудеха твърде много, и думаха: Всичко върши добре; и глухите прави да чуват, и немите да говорят.</li>
    </ol>
  </li>
  <li>
    <ol>
      <li>През ония дни, когато пак се беше сбрало голямо множество, и нямаха що да ядат, повика учениците Си и каза им:</li>
      <li>О И веднага влезе в ладията с учениците Си и дойде в далманутанските предели.</li>
      <li>Жално Ми е за народа, защото три дни вече седят при Мене, и нямат що да ядат;</li>
      <li>и ако ги разпусна гладни по домовете им, ще им прималее по пътя; а някои от тях са дошли от далеч.</li>
      <li>И учениците Му отговориха: Отде ще може някой да насити тия с хляб тук в уединено място?</li>
      <li>И попита ги: Колко хляба имате? А те рекоха: Седем.</li>
      <li>И заповяда на народа да насядат на земята; и като взе седемте хляба, благодари, разчупи и даваше на учениците Си за да ги сложат. И сложиха ги пред народа.</li>
      <li>Имаха и малко рибички; и като ги благослови, заповяда да ги сложат и тях.</li>
      <li>И ядоха и се наситиха; и дигнаха останалите къшеи, седем кошници.</li>
      <li>А ония, които ядоха, бяха около четирихиляди души; и разпусна ги.</li>
      <li>И фарисеите излязоха и почнаха да се препират с Него; и като Го изпитваха, поискаха от Него знамение от небето.</li>
      <li>А Той въздъхна дълбоко от сърце и рече: Защо тоя род иска знамение? Истина ви казвам: На тоя народ няма да се даде знамение.</li>
      <li>И остави ги, влезе пак в ладията, и мина на отвъдната страна.</li>
      <li>Но учениците Му забравиха да вземат хляб, и нямаха със себе си в ладията повече от един хляб.</li>
      <li>И Той им заръча, казвайки: Внимавайте, пазете се от кваса на фарисеите и от кваса на Ирода.</li>
      <li>И те разискваха помежду си, думайки: Това е защото нямаме хляб.</li>
      <li>А Исус, като разбра това; рече им: Защо разисквате загдето нямате хляб? Още ли не разбирате, нито разумявате? Окаменено ли е сърцето ви?</li>
      <li>Като имате очи, не виждате ли? И като имате уши, не чувате ли? И не помните ли?</li>
      <li>Когато разчупих петте хляба на петте хиляди души, колко кошове пълни с къшеи дигнахте? Казват му: Дванадесет.</li>
      <li>И когато седемте_— на четирите хиляди души, колко кошници, пълни с къшеи дигнахте? Казват му: Седем.</li>
      <li>И каза им: Не разбирате ли още?</li>
      <li>Дохождат във Витсаида. И довеждат при Него един слепец и молят Му се да се докосне до него.</li>
      <li>И Той хвана слепеца за ръка, изведе го вън от селото, и, като плюна на очите му, положи на него ръце и го попита: Виждаш ли нещо?</li>
      <li>И той, като подигна очи, каза: Виждам човеците; защото виждам неща като дървета, които ходят.</li>
      <li>После пак положи ръце на очите му; и той втренчи очите си, оздравя, и виждаше всичко ясно.</li>
      <li>изпрати го у дома му, и каза: Не влизай в селото, [нито казвай това някому в селото].</li>
      <li>И излезе Исус с учениците Си по селата на Кесария Филипова; и по пътя попита учениците Си, като им каза: Според както казват хората: Кой съм Аз?</li>
      <li>А те в отговор Му казаха: Йоан Кръстител; други_— Илия; а трети_— един от пророците.</li>
      <li>Тогава ги попита: Но според както вие казвате: Кой съм? Петър в отговор Му каза: Ти си Христос.</li>
      <li>И заръча им никому да не казват за Него.</li>
      <li>И почна да ги учи, как Човешкият Син трябва много да пострада, и да бъде отхвърлен от старейшините, главните свещеници, книжниците, и да бъде убит, и след три дни да възкръсне.</li>
      <li>И явно говореше тая дума. А Петър го взе настрана и почна да Го мъмри.</li>
      <li>А Той, като се обърна и погледна учениците Си, смъмра Петра, като каза: Махни се, Сатано, и иди зад Мене, защото не мислиш за Божиите неща, но за човешките неща.</li>
      <li>И повика народа заедно с учениците Си и рече им: Ако иска някой да дойде след Мене, нека се отрече от себе си, и така нека Ме следва.</li>
      <li>Защото който иска да спаси живота*(Или душата; така и до края на главата.) си, ще го изгуби; а който изгуби живота си заради Мене и за благовестието, ще го спаси.</li>
      <li>Понеже какво се ползува човек като спечели целия свят, а изгуби живота си?</li>
      <li>Защото какво би дал човек в замяна на живота си?</li>
      <li>Защото ако се срамува някой поради Мене и поради думите Ми в тоя блуден и грешен род, то и Човешкият Син ще се срамува от него, когато дойде в славата на Отца Си със святите ангели.</li>
    </ol>
  </li>
  <li>
    <ol>
      <li>И рече им: Истина ви казвам: Има някои, от тук стоящите, които никак няма да вкусят смърт, докле не видят Божието царство дошло в сила.</li>
      <li>И след шест дни Исус взема Петра, Якова и Йоана, и завежда само тях на една висока планина насаме; и преобрази се пред тях.</li>
      <li>Дрехите му станаха бляскави, твърде бели, каквито никой белач на земята не може така да избели.</li>
      <li>И яви им се Илия с Мойсея, които се разговаряха с Исуса.</li>
      <li>А Петър проговори, казвайки на Исуса: Учителю, добре е да сме тука; и нека направим три шатри, за Тебе една, за Мойсея една и една за Илия;</li>
      <li>защото не знаеше какво да отговори, понеже почнаха да се плашат много.</li>
      <li>И яви се облак и ги засени; и глас дойде из облака, който каза: Този е Моят възлюблен Син; Него слушайте.</li>
      <li>И внезапно, като се озърнаха, не видяха вече никого при себе си, освен Исуса.</li>
      <li>И като слизаха от планината, заръча им да не казват никому това що бяха видели, освен когато Човешкият Син бъде възкресен от мъртвите.</li>
      <li>И те пазеха тая поръчка, като разискваха помежду си що значи да възкръсне от мъртвите.</li>
      <li>И попитаха Го, казвайки: Защо думат книжниците, че трябва първо Илия да дойде?</li>
      <li>А Той им каза: Наистина, Илия първо ще дойде и ще възстанови всичко. И как е писано за Човешкия Син?_— писано е, че трябва да пострада много и да бъде унизен.</li>
      <li>Но казвам ви, че Илия е вече дошъл, и те постъпиха с него както си искаха, според както си искаха, според както е писано за него.</li>
      <li>И когато дойдоха при учениците, видяха около тях едно голямо множество, и книжници, които се препираха с тях.</li>
      <li>И веднага като Го видя цялото множество, смая се, стекоха се и Го поздравяваха.</li>
      <li>И Той ги попита: 3а какво се препирате с тях?</li>
      <li>И един от народа Му отговори: Учителю, доведох при Тебе сина си, който има ням дух.</li>
      <li>И гдето и да го прехване, тръшка го; и той се запеня, скърца със зъби, и се вцепенява; и говорих на Твоите ученици да изгонят беса, но не можаха.</li>
      <li>А Той в отговор им каза: О роде невярващ, докога ще бъда с вас? Докога ще ви търпя? Доведете го при Мене.</li>
      <li>И доведоха го при Него. И като го видя хванатият от бяс, веднага духът го сгърчи; и той падна на земята и се валяше запенен.</li>
      <li>И попита Исус баща му: Колко време има откак му е станало това? А той каза: От детинство.</li>
      <li>И много пъти го е хвърлял и в огън, и във вода, за да го погуби; но ако можеш стори нещо, смили се за нас и помогни ни.</li>
      <li>А Исус му рече: Ако можеш повярва! Всичко е възможно за този, който вярва.</li>
      <li>днага бащата на детето извика, казвайки: Вярвам, [Господи]! Помогни на моето неверие.</li>
      <li>А Исус, като видя, че се стича народ, смъмра нечистия дух, казвайки му: Душе неми и глухи, Аз ти заповядвам: излез от него, и да не влезеш вече в него.</li>
      <li>И духът, като изпищя и го сгърчи силно, излезе; и детето стана като мъртво, така щото болшинството думаха, че е умряло.</li>
      <li>Но Исус го хвана за ръката и го дигна; и то стана.</li>
      <li>И когато влезе в къщи, учениците Му Го попитаха насаме: Защо ние не можахме да го изгоним?</li>
      <li>каза им: Тоя род с нищо не може да излезе, освен с молитва [и пост].</li>
      <li>И като излязоха оттам, минаваха през Галилея; и Той искаше никой да не узнае това.</li>
      <li>Защото учеше учениците Си, като им казваше: Човешкият Син ще бъде предаден в ръцете на човеци, и ще Го убият; и след като Го убият, подир три дни ще възкръсне.</li>
      <li>Но те не разбраха думата, и бояха се да Го попитат.</li>
      <li>И дойдоха в Капернаум; и когато влезе вкъщи попита ги: Какво разисквахте из пътя?</li>
      <li>А те мълчаха, защото из пътя бяха се препирали помежду си кой е по-голям?</li>
      <li>И като седна, повика дванадесетте и каза им: Който иска да бъде пръв, ще бъде от всички последен и на всички служител.</li>
      <li>Тогава взе едно детенце и го постави посред тях; и като го прегърна, рече им:</li>
      <li>Който приеме едно от тези дечица в Мое име, и Мене приема; и който приеме Мене, приема не Мене, но Този, Който Ме е пратил.</li>
      <li>Йоан Му каза: Учителю, видяхме един човек да изгонва бесове в Твое име; и му запретихме, защото не следваше нас.</li>
      <li>А Исус рече: Недейте му запрещава; защото няма никой, който да извърши велико дело в Мое име, и да може скоро след това да Ме злослови.</li>
      <li>Понеже оня, който не е против нас, е откъм нас.</li>
      <li>Защото който ви напои с чаша вода, понеже сте Христови, истина ви казвам: Той никак няма да изгуби наградата си.</li>
      <li>А който съблазни едно от тия скромните, които вярват в Мене, за него би било по-добре да се окачи голям воденичен камък на врата му и да бъде хвърлен в морето.</li>
      <li>И ако те съблазни ръката ти, отсечи я; по-добре е за тебе да влезеш в живота недъгав, отколкото да имаш двете си ръце и да отидеш в пъкъла, в неугасимия огън,</li>
      <li>ето "червеят им не умира и огънят не угасва"].</li>
      <li>И ако ногата ти те съблазни, отсечи я; по-добре е за тебе да влезеш в живота куц, отколкото да имаш двете си нозе и да бъдеш хвърлен в пъкъла,</li>
      <li>ето "червеят им не умира и огънят не угасва"].</li>
      <li>И ако окото ти те съблазни, извади го; по-добре е за тебе да влезеш в Божието царство с едно око, отколкото да имаш двете си очи и да бъдеш хвърлен в пъкъла,</li>
      <li>дето "червеят им не умира, и огънят не угасва".</li>
      <li>щото всеки ще се осоли с огън, [и всяка жертва ще се осоли със сол].</li>
      <li>Добро нещо е солта; но ако солта стане безсолна, с какво ще я подправите? Имайте сол в себе си, и мир имайте помежду си.</li>
    </ol>
  </li>
  <li>
    <ol>
      <li>И стана оттам и дойде в юдейските предели, и местата отвъд Йордан; и народ пак се стече при Него; и по обичая Си Той пак ги поучаваше.</li>
      <li>О И вкъщи учениците пак Го попитаха за това.</li>
      <li>И някои фарисеи се приближиха и Го попитаха, за да Го изпитат: Позволено ли е на мъж да напусне жена си?</li>
      <li>В отговор Той им каза: Какво ви е заповядал Моисей?</li>
      <li>А те рекоха: Моисей е позволил да напише мъжът разводно писмо и да я напусне.</li>
      <li>О но да седнете отдясно Ми или отляво Ми, не е Мое да дам, а ще се даде на ония, за които е било приготвено.</li>
      <li>А Исус им рече: Поради вашето коравосърдечие ви е написал тая заповед;</li>
      <li>обаче в началото на създанието, Бог ги е направил мъж и жена.</li>
      <li>Затова ще остави човек баща си и майка си и ще се привърже към жена си,</li>
      <li>и двамата ще бъдат една плът; така че не с вече двама, а една плът.</li>
      <li>И тъй, онова, което Бог е съчетал, човек да го не разлъчва.</li>
      <li>И Той им каза: Който си напусне жената, и се ожени за друга, прелюбодействува против нея.</li>
      <li>И ако тя напусне мъжа си, и се омъжи за друг, тя прелюбодействува.</li>
      <li>Тогава доведоха при него дечица, за да се докосне до тях; а учениците ги смъмриха.</li>
      <li>Но Исус като видя това, възнегодува и рече им: Оставете дечицата да дойдат при Мене: не ги възпирайте, защото на такива е Божието царство.</li>
      <li>Истина ви казвам: Който не приеме Божието царство като детенце, той никак няма да влезе в него.</li>
      <li>И прегърна ги и ги благослови, като положи ръцете Си на тях.</li>
      <li>И когато излизаше на път, някой се завтече та коленичи пред Него и Го попита: Учителю благи, какво да сторя за да наследя вечен живот?</li>
      <li>А Исус му рече; Защо Ме наричаш благ? Никой не е благ освен един Бог.</li>
      <li>Знаеш заповедите: "Не убивай; Не прелюбодейстувай; Не кради; Не лъжесвидетелствувай; Не увреждай; Почитай баща си и майка си."</li>
      <li>А той Му рече: Учителю, всичко това съм упазил от младостта си.</li>
      <li>А Исус, като го погледна, възлюби го, и му рече: Едно ти не достига; иди продай все що имаш и дай на сиромасите, и ще имаш съкровище на небето: и дойди и Ме следвай.</li>
      <li>Но лицето му посърна от тая дума, и той си отиде наскърбен, защото беше човек с много имот.</li>
      <li>А Исус се озърна и каза на учениците: Колко мъчно ще влязат в Божието царство ония, които имат богатство!</li>
      <li>А учениците се смайваха за Неговите думи. Но в отговор Исус пак им каза: Чада, колко е мъчно да влязат в Божието царство ония, които уповават на богатството.</li>
      <li>По-лесно е камилата да мине през иглени уши, отколкото богат да влезе в Божието царство.</li>
      <li>А те се чрезмерно зачудиха и Му казаха: Тогава кой може да се спаси?</li>
      <li>Исус ги погледна и рече: 3а човеците това е невъзможно, но не и за Бога; защото за Бога всичко е възможно.</li>
      <li>Петър почна да Му казва: Ето, ние оставихме всичко и Те последвахме.</li>
      <li>Исус каза: Истина ви казвам: Няма човек, който да е оставил къща, или братя, или сестри, или майка или баща, или чада, или ниви, заради Мене и заради благовестието,</li>
      <li>и да не получи стократно сега, в настоящето време, къщи и братя, и сестри, и майки, и чада, и ниви, заедно с гонения, а в идещия свят*(Или: Век.) вечен живот.</li>
      <li>Обаче мнозина първи ще бъдат последни, а последните първи.</li>
      <li>А когато бяха на път, отивайки за Ерусалим, Исус вървеше пред тях; а те се удивяваха, и ония, които вървяха подире, бяха обзети от страх. И като събра дванадесетте, почна да им казва това, което щеше да Го сполети, като рече:</li>
      <li>Ето, ние възлизаме за Ерусалим, и Човешкият Син ще бъде предаден на главните свещеници и на книжниците; и те, като Го осъдят на смърт, ще Го предадат на езичниците;</li>
      <li>и ще Му се поругаят, ще Го заплюват, ще Го бият и ще Го убият; а след три дни, ще възкръсне.</li>
      <li>Тогава се приближават при него Яков и Йоан, Заведеевите синове, и Му казват: Учителю, желаем да ни сториш каквото и да поискаме от Тебе.</li>
      <li>А Той им казва: Какво желаете да ви сторя?</li>
      <li>Те му рекоха: Дай ни да седнем, един отдясно Ти, а един отляво Ти в Твоята слава.</li>
      <li>А Исус им рече: Не знаете какво искате. Можете ли да пиете чашата, която Аз пия, или да се кръстите с кръщението, с което Аз се кръщавам?</li>
      <li>Те Му рекоха: Можем. А Исус им каза: Чашата, която Аз пия, ще пиете, и с кръщението, с което Аз се кръщавам, ще се кръстите;</li>
      <li>А десетимата, като чуха това, захванаха да негодуват против Якова и Йоана.</li>
      <li>Но Исус ги повика и им каза: Вие знаете, че ония, които се считат за управители на народите, господаруват над тях, и големците им властвуват над тях.</li>
      <li>Но между вас не е така; а който иска да стане големец между вас, ще ви бъде служител;</li>
      <li>и който иска да бъде пръв между вас, ще бъде слуга на всичките.</li>
      <li>Защото наистина Човешкият Син не дойде да Му служат, но да служи, и да даде живота Си откуп за мнозина.</li>
      <li>Дохождат в Ерихон; и когато излизаше из Ерихон с учениците Си и едно голямо множество, Тимеевият син Вартимей, един сляп просяк, седеше край пътя.</li>
      <li>И като чу, че бил Исус Назарянинът, почна да вика, казвайки: Исусе, сине Давидов, смили се за мене!</li>
      <li>И мнозина го мъмреха, за да млъкне; но той още повече викаше: Сине Давидов, смили се за мене! Ч9 И тъй, Исус се спря и рече: Повикайте го. Викат слепеца и му казват: Дерзай, стани, вика те.</li>
      <li>И той си хвърли дрехата и скокна и дойде при Исуса.</li>
      <li>И проговори Исус и му каза: Какво искаш да ти сторя?</li>
      <li>Слепецът му рече: Учителю, да прогледам.</li>
      <li>А Исус му рече: Иди си, твоята вяра те изцели. И той веднага прогледа, и тръгна подир Него по пътя.</li>
    </ol>
  </li>
  <li>
    <ol>
      <li>И когато се приближаваха към Ерусалим, до Витфагия и Витания при Елеонския хълм, изпраща двама от учениците Си и казва им:</li>
      <li>Идете в селото, което е насреща ви, и щом влезете в него, ще намерите вързано осле, което никой човек не е още възсядал; отвържете го и го докарайте.</li>
      <li>И ако някой ви рече: Защо правите това? Кажете: На Господа трябва; и веднага ще го прати тук.</li>
      <li>И тъй, те отидоха и намериха едно осле, вързано до вратата, вън край пътя, и отвързват го.</li>
      <li>И някои от стоящите там им казаха: Какво правите та отвързвате ослето?</li>
      <li>А те им казаха, както бе заръчал Исус; и оставиха ги.</li>
      <li>И докарват ослето при Исуса, и намятат на него дрехите си; и Той го възседна.</li>
      <li>И мнозина напостлаха дрехите си по пътя, а други_— клони, като ги сечеха от нивите.</li>
      <li>И тия, които вървяха отпред и тия, които идеха изподире, викаха: Осанна! Благословен, Който иде в Господното име!</li>
      <li>агословено градущето царство на баща ни Давида [което иде в Господното име]; осанна във висините!</li>
      <li>И влезе Исус в Ерусалим, в храма, и, като разгледа всичко, понеже вече се бе свечерило, отиде във Витания с дванадесетте.</li>
      <li>А на сутринта, когато излязоха от Витания, Той огладня.</li>
      <li>И като видя отдалеч една разлистила се смоковница, дойде дано би намерил нещо на нея; но като дойде до нея, не намери нищо, само едни листа, защото не беше време за смокини.</li>
      <li>И Той проговори, думайки й: Отсега нататък никой да не яде плод от тебе до века. И учениците Му чуха това.</li>
      <li>И дойдоха в Ерусалим; Исус като влезе в храма, почна да изпъжда ония, които продаваха, и ония, които купуваха в храма, и прекатури масите на среброменителите и столовете на ония, които продаваха гълъбите.</li>
      <li>И не позволяваше да пренесе някой какъвто и да било съд през храма.</li>
      <li>И поучаваше, казвайки им: Не е ли писано, "Домът ми ще се нарече молитвен дом за всичките народи"? а вие го направихте разбойнически вертеп".</li>
      <li>И главните свещеници и книжниците чуха това; и търсеха начин как да Го погубят, защото се бояха от Него, понеже целият народ се чудеше на учението Му.</li>
      <li>А всякога на мръкване Той излизаше вън от града.</li>
      <li>И тъй, като минаваха сутринта, видяха смоковницата изсъхнала от корен.</li>
      <li>И Петър си спомни и Му каза: Учителю, виж, смоковницата, която ти прокле, изсъхнала.</li>
      <li>А Исус в отговор им каза: Имайте вяра в Бога.</li>
      <li>Истина ви казвам: Който рече на тая планина: Дигни се и хвърли се в морето, и не се усъмни в сърцето си, но повярва, че онова, което казва, се сбъдва, ще му стане.</li>
      <li>Затова ви казвам: Всичко каквото поискате в молитва вярвайте, че сте го получили, и ще ви се сбъдне.</li>
      <li>И когато се изправяте на молитва, прощавайте, ако имате нещо против някого, за да прости и Отец ви, Който е на небесата, вашите прегрешения.</li>
      <li>о ако вие не прощавате, то нито Отец ви, Който е на небесата, ще ви прости съгрешенията].</li>
      <li>И дохождат пак в Ерусалим; и когато ходеше в храма, идват при Него главните свещеници, книжниците и старейшините, и Му казват:</li>
      <li>С каква власт правиш това? Или кой Ти е дал тая власт да правиш това?</li>
      <li>Исус им рече: Ще ви задам и Аз един въпрос; отговорете Ми, и Аз ще ви кажа с каква власт правя това.</li>
      <li>Йоановото кръщение от небето ли беше, или от човеците? Отговорете ми.</li>
      <li>И те разискваха помежду си, думайки: Ако речем_— От небето, ще каже_— Тогава защо не го повярвахте?</li>
      <li>Но ако речем: От човеците,_— бояха се от народа; защото всички искренно считаха Йоана за пророк.</li>
      <li>И тъй, в отговор на Исуса казаха: Не знаем. Исус им рече: Нито Аз ви казвам с каква власт правя това.</li>
    </ol>
  </li>
  <li>
    <ol>
      <li>И почна да им говори с притчи: Един човек насади лозе, огради го с плет, изкопа лин, и съгради кула, и даде го под наем на земеделците, и отиде в чужбина.</li>
      <li>И във времето на плода изпрати един слуга до земеделците да прибере от земеделците от плода на лозето.</li>
      <li>А те го хванаха, биха го, и го отпратиха празен.</li>
      <li>Пак изпрати до тях друг слуга; и нему счупиха главата, и безсрамно го оскърбиха.</li>
      <li>Изпрати и друг, когото убиха; и мнозина други, от които едни биха, а други убиха.</li>
      <li>Още един имаше той, един възлюбен син; него изпрати последен до тях, като думаше, Ще почетат сина ми.</li>
      <li>А тия земеделци рекоха помежду си: Тоя е наследникът; елате да го убием, и наследството ще бъде наше.</li>
      <li>И тъй, хванаха го и го убиха, хвърлиха го вън от лозето.</li>
      <li>Какво, прочее, ще стори стопанинът на лозето? Ще дойде и ще погуби тия земеделци, а лозето ще даде на други.</li>
      <li>Не сте ли прочели нито това писание:_— "Камъкът, който отхвърлиха зидарите, той стана глава на ъгъла,</li>
      <li>от Господа е това, и чудно е в нашите очи?"</li>
      <li>И първенците искаха да Го хванат (но се побояха от народа), понеже разбраха, че за тях изрече тая притча. И оставиха Го и си отидоха.</li>
      <li>Тогава пращат при Него някои от фарисеите и иродианите за да Го впримчат в говоренето Му.</li>
      <li>И те, като дойдоха, казаха Му: Учителю, знаем, че си искрен и не Те е грижа от никого; защото не гледаш на лицето на човеците, но учиш Божия път според истината. Право ли е да даваме данък на Кесаря, или не?</li>
      <li>Да даваме ли, или да не даваме? А Той, като разбра лицемерието им, рече им: Защо Ме изпитвате? Донесете ми един пеняз да го видя.</li>
      <li>И те Му донесоха. Тогава им казва: Чий е тоя образ и надпис? А те му рекоха: Кесарев.</li>
      <li>Исус им рече: Отдавайте Кесаревото на Кесаря, и Божието на Бога. И те много се зачудиха на Него.</li>
      <li>След това дохождат при Него садукеи, които казват, че няма възкресение; и питат Го, казвайки:</li>
      <li>Учителю, Мойсей ни написа, че ако някому умре брат и остави жена, а чадо не остави, то брат му да вземе жена му и да въздигне потомък на брата си.</li>
      <li>Прочее, имаше седем братя; и първият взе жена; и когато умря не остави потомък.</li>
      <li>Взе я и вторият, умря, и не остави потомък; също и третият.</li>
      <li>И седмината не оставиха потомство. А подир всички умря и жената.</li>
      <li>Във възкресението, на кого от тях ще бъде жена? Защото и седмината я имаха за жена.</li>
      <li>Исус им рече: Не затова ли се заблуждавате, понеже не знаете писанията, нито Божията сила?</li>
      <li>Защото когато възкръснат от мъртвите, нито се женят, нито се омъжват, но са като ангели на небесата.</li>
      <li>А за мъртвите, че биват възкресени, не сте ли чели в книгата на Мойсея, на мястото, при къпината, как Бог му говорй, казвайки: "Аз съм Бог Авраамов, Бог Исааков, и Бог Яковов"?</li>
      <li>Той не е Бог на мъртвите, а на живите. Вие много се заблуждавате.</li>
      <li>А един от книжниците, който дойде и ги чу, когато се препираха, като видя, че им отговори добре, пита Го: Коя заповед е първа от всички?</li>
      <li>Исус отговори: Първата е: "Слушай, Израилю; Господ нашият Бог е един Господ;</li>
      <li>и да възлюбиш Господа твоя Бог от цялото си сърце, с цялата си душа, с всичкия си ум и с всичката си сила".</li>
      <li>ето втората [подобна на нея] заповед: "Да възлюбиш ближния си като себе си". Друга заповед по-голяма от тия няма.</li>
      <li>И книжникът Му рече: Превъзходно, Учителю! Ти право каза, че Бог е един; и няма друг освен Него;</li>
      <li>и да Го люби човек от все сърце, с всичкия си разум, и с всичката си сила, и да люби ближния си като себе си, това е много повече от всичките всеизгаряния и жертви.</li>
      <li>Исус, като видя, че отговори разумно, рече му: Не си далеч от Божието царство. И никой вече не дръзна да Му задава въпроси.</li>
      <li>И когато поучаваше в храма, Исус проговори казвайки: Как думат книжниците, че Христос е Давидов Син?</li>
      <li>Сам Давид каза чрез Святия Дух:_— "Рече Господ на Моя Господ: Седи отдясно Ми, докле положа враговете Ти за Твое подножие".</li>
      <li>Сам Давид го нарича Господ; тогава как да е негов син? И голямото множество Го слушаше с удоволствие.</li>
      <li>И в поучението Си казваше: Пазете се от книжниците, които обичат да ходят пременени, и да приемат поздравите по пазарите,</li>
      <li>и първите столове по синагогите, и първите места при угощенията;</li>
      <li>тия, които изпояждат домовете на вдовиците, даже когато за показ принасят дълги молитви. Тия ще приемат по-голямо осъждение.</li>
      <li>И като седна Исус срещу съкровищницата, гледаше как народът пускаше пари в съкровищницата; и мнозина богаташи пускаха много.</li>
      <li>А една бедна вдовица дойде и пусна две лепти, сиреч, един кодрант.</li>
      <li>И повика учениците Си и каза им: Истина ви казвам, тая бедна вдовица пусна повече от всичките, които пускат в съкровищницата;</li>
      <li>защото те всички пускат от излишъка си, а тя от немотията си пусна всичко що имаше, целия си имот.</li>
    </ol>
  </li>
  <li>
    <ol>
      <li>Когато излизаше от храма, един от Неговите ученици Му каза: Учителю, виж, какви камъни и какви здания!</li>
      <li>О Обаче, трябва първо да се проповядва благовестието на всичките народи.</li>
      <li>А Исус му рече: Виждаш ли тия големи здания! Няма да остане тук камък на камък, който да не се срине.</li>
      <li>И когато седеше на Елеонския хълм срещу храма, Петър и Яков и Йоан и Андрей Го попитаха насаме:</li>
      <li>Кажи ни, Кога ще бъде това? И какъв ще бъде знакът, когато всичко това предстои да се изпълни?</li>
      <li>А Исус почна да им казва: Пазете се да ви не подмами някой.</li>
      <li>Мнозина ще дойдат в Мое име и ще рекат: Аз съм Христос, и ще подмамят мнозина.</li>
      <li>А когато чуете за войни и за военни слухове, недейте се смущава; това трябва да стане; но туй не е още свършекът.</li>
      <li>Защото народ ще се повдигне против народ, и царство против царство, ще има трусове на разни места, ще има и глад; а тия неща са само начало на страданията.</li>
      <li>А вие внимавайте на себе си, защото ще ви предадат на събори, и в синагоги ще ви бият; и пред управители и царе ще застанете заради Мене, за да свидетелствувате на тях.</li>
      <li>А когато ви поведат, за да ви предадат, не се безпокойте предварително какво ще говорите; но каквото ви се даде в оня час, това говорете! Защото не сте вие, които говорите, а Святият Дух.</li>
      <li>Брат, брата ще предаде на смърт, и баща чадо; и чада ще се повдигнат против родители и ще ги умъртвят.</li>
      <li>И ще бъдете мразени от всички заради Моето име: но който устои до край, той ще бъде спасен.</li>
      <li>когато видите мерзостта, която докарва запустение, [за която говори пророк Даниил], стояща там гдето не подобава, (който чете нека разбира), тогава ония, които с в Юдея, нека бягат по планините;</li>
      <li>и който е на къщния покрив да не слиза в къщата си, нито да влиза да вземе нещо от нея;</li>
      <li>и който е на нива да не се връща назад да вземе дрехата си.</li>
      <li>А горко на непразните и на кърмачките през ония дни!</li>
      <li>При това, молете се да не стане това*(Бягането ви.) зиме;</li>
      <li>защото през ония дни ще има скръб небивала до сега от началото на създанието, което Бог е създал, нито ще има такава.</li>
      <li>И ако Господ не съкратеше ония дни, не би се избавила ни една твар; но заради избраните, които Той избра, съкратил е дните.</li>
      <li>Тогава ако ви каже някой: Ето, тук е Христос, или: Ето там! Не вярвайте;</li>
      <li>защото ще се появят лъжехристи и лъжепророци, които ще покажат знания и чудеса, за да подмамят, ако е възможно и избраните.</li>
      <li>А вие внимавайте; ето, предсказах ви всичко.</li>
      <li>Но през ония дни, подир оная скръб, слънцето ще потъмнее, луната няма да даде светлината си,</li>
      <li>звездите ще падат от небето, и силите, които са на небето ще се разклатят.</li>
      <li>Тогава ще видят Човешкия Син идещ на облаци с голяма сила и слава.</li>
      <li>И тогава ще изпрати ангелите, и ще съберат избраните Му от четирите ветрища, от края на земята до края на небето.</li>
      <li>А научете притчата от смоковницата: Когато клоните й вече омекнат и развият листа, знаете, че е близо лятото;</li>
      <li>също така и вие, когато видите, че става това, да знаете, че Той е близо при вратата.</li>
      <li>Истина ви казвам: Това поколение няма да премине, докле не се сбъдне всичко това.</li>
      <li>Небето и земята ще преминат, но Моите думи няма да преминат.</li>
      <li>А за оня ден или час никой не знае, нито ангелите на небесата, нито Синът, а само Отец.</li>
      <li>Внимавайте, бдете, и молете се; защото не знаете кога ще настане времето.</li>
      <li>Понеже това ще бъде както кога човек, живущ в чужбина, като остави къщата си, и даде власт на слугите си, всекиму особената му работа, заповяда и на вратаря да бди.</li>
      <li>Бдете, прочее, (защото не знаете кога и ще дойде господарят на къщата_— вечерта ли, или в среднощ, или когато пеят петлите, или заранта),</li>
      <li>да не би, като дойде неочаквано, да ви намери заспали.</li>
      <li>А каквото казвам на вас, на всички го казвам: Бдете.</li>
    </ol>
  </li>
  <li>
    <ol>
      <li>А след два дни щеше да бъде пасхата и празника на безквасните хлябове; и главните свещеници и книжници търсеха случай да Го уловят с хитрост и да Го умъртвят.</li>
      <li>Защото думаха: Да не стане на празника, за да се не подигне вълнение между народа.</li>
      <li>И когато Той беше във Витания, и седеше на трапезата в къщата на Симона прокажения, дойде една жена, която имаше алавастрен съд с миро от чист и скъпоценен нард; и като счупи съда, изля мирото на главата Му.</li>
      <li>А имаше някои, които, негодуващи, думаха помежду си: Защо така се прахоса мирото?</li>
      <li>защото това миро можеше да се продаде за повече от триста пеняза, и сумата да се раздаде на сиромасите. И роптаеха против нея.</li>
      <li>Но Исус рече: Оставете я; защо й досаждате? Тя извърши добро дело на Мене.</li>
      <li>Защото сиромасите всякога се намират между вас, и когато щете можете да им сторите добро; но Аз не се намирам всякога между вас.</li>
      <li>Тя извърши това, което можеше; предвари да помаже тялото Ми за погребение.</li>
      <li>Истина ви казвам: Гдето и да се проповядва благовестието по целия свят, ще се разказва за неин спомен и за това, което тя стори.</li>
      <li>Тогава Юда Искариотски, оня, който бе един от дванадесетте, отиде при главните свещеници за да им Го предаде.</li>
      <li>Те, като чуха, зарадваха се, и се обещаха да му дадат пари. И той търсеше сгоден случай да Го предаде.</li>
      <li>А на първия ден на празника на безквасните хлябове, когато колеха жертви за пасхата, учениците Му казаха: Где искаш да отидем и приготвим за да ядеш пасхата?</li>
      <li>И Той изпраща двама от учениците Си и казва им: Идете в града; и ще ви срещне човек, който носи стомна с вода; вървете подир него.</li>
      <li>И дето влезе, речете на стопанина тая къща: Учителят казва: Где е приготвената за Мене приемна стая, гдето ще ям пасхата с учениците Си?</li>
      <li>И той ще ви посочи една голяма горна стая, постлана и готова; там ни пригответе.</li>
      <li>И тъй, учениците излязоха и дойдоха в града; и намериха както им беше казал; и приготвиха пасхата.</li>
      <li>И като се свечери, Той дохожда с дванадесетте.</li>
      <li>И когато седяха на трапезата и ядяха, Исус рече: Истина ви казвам: Един от вас, които яде с Мене, ще Ме предаде.</li>
      <li>Те почнаха да скърбят и да Му казват един по един: Да не съм аз?</li>
      <li>А той им рече: Един от дванадесетте е, който топи заедно с Мене в блюдото.</li>
      <li>Защото Човешкият Син отива, както е писано за Него; но горко на този човек, чрез когото Човешкият Син се предава! Добре би било за този човек, ако не бе се родил.</li>
      <li>когато ядяха, Исус взе хляб, и като благослови, разчупи, даде им, и рече: Вземете, [яжте]; това е Моето тяло.</li>
      <li>Взе и чашата, благослови, и даде им; и те всички пиха от нея.</li>
      <li>рече им: Това е Моята кръв на [новия] завет, която се пролива за мнозина.</li>
      <li>Истина ви казвам, че няма вече да пия от плода на лозата до оня ден, когато ще го пия нов в Божието царство.</li>
      <li>И като изпяха химн, излязоха на Елеонския хълм.</li>
      <li>Исус им каза: Вие всичките ще се съблазните [в Мене тая нощ]; защото е писано: "Ще поразя пастиря, и овците ще се разпръснат".</li>
      <li>А подир възкресението Си ще ви предваря в Галилея.</li>
      <li>А Петър Му рече: Ако и всички да се съблазнят, аз, обаче не.</li>
      <li>Исус му каза: Истина ти казвам, че днес, тая нощ, преди да пее петелът дваж, ти три пъти ще се отречеш от Мене.</li>
      <li>А той твърде разпалено казваше: Ако стане нужда и да умра с Тебе, пак няма да се отрека от Тебе. Същото казаха и другите.</li>
      <li>Дохождат на едно място, наречено Гетсимания; и Той каза на учениците Си: Седете тука докле се помоля.</li>
      <li>И взе със Себе Си Петра, Якова и Йоана, и захвана да се ужасява и да тъгува.</li>
      <li>И казва им: Душата Ми е прескръбна до смърт; постойте тука и бдете.</li>
      <li>И като отиде малко напред, падна на земята; и молеше се, ако е възможно, да Го отмине тоя час, казвайки:</li>
      <li>Авва, Отче, за Тебе всичко е възможно; отмини Ме с тая чаша; не, обаче, както Аз искам, но както Ти искаш.</li>
      <li>И идва, намира ги заспали; и казва на Петра: Симоне, спиш ли? Не можа ли един час да постоиш буден?</li>
      <li>Бдете и молете се, за да не паднете в изкушение; духът е бодър, а тялото немощно.</li>
      <li>И пак отиде и се помоли, като каза същите думи.</li>
      <li>И като дойде пак, намери ги заспали, защото очите им бяха натегнали; и не знаеха що да Му отговорят.</li>
      <li>И трети път дохожда и им казва: Още ли спите и почивате? Доста е! Дойде часът! Ето, Човешкият Син се предава в ръцете на грешниците.</li>
      <li>Станете да вървим; ето, приближи се оня, който Ме предава.</li>
      <li>И веднага, докато Той говореше, дохожда Юда, един от дванадесетте, и с него едно множество с ножове и сопи, изпратени от главните свещеници, книжниците и старейшините.</li>
      <li>А оня, който Го предаваше, беше им дал знак, казвайки: Когото целуна, Той е; хванете Го и Го заведете, като Го пазите здраво.</li>
      <li>И когато дойде, веднага се приближи до Него и каза: Учителю! И целуваше Го.</li>
      <li>И те туриха ръце на Него и Го хванаха.</li>
      <li>А един от стоящите там измъкна ножа си и удари слугата на първосвещеника и му отсече ухото.</li>
      <li>Исус проговори и рече им: Като срещу разбойник ли сте излезли с ножове и сопи да Ме уловите?</li>
      <li>Всеки ден бях при вас и поучавах в храма, и не Ме хванахте; но това стана, за да се сбъднат писанията.</li>
      <li>Тогава всички Го оставиха и се разбягаха.</li>
      <li>И някой си момък следваше подир Него, обвит с плащаница по голо; и те го хванаха.</li>
      <li>А той, като остави плащаницата, избяга гол.</li>
      <li>И заведоха Исуса при първосвещеника, при когото се събират и всичките главни свещеници, и старейшините, и книжниците.</li>
      <li>А Петър Го беше следвал издалеч до вътре в двора на първосвещеника и седеше заедно със служителите и грееше се на пламъка.</li>
      <li>И главните свещеници и целият синедрион търсеха свидетелство против Исуса, за да Го умъртвят, но не намериха.</li>
      <li>Защото мнозина лъжесвидетелствуваха против Него, но свидетелствата им не бяха съгласни.</li>
      <li>Сетне някои станаха и лъжесвидетелствуваха против Него, като казаха:</li>
      <li>Ние Го чухме да казва: Аз ще разруша тоя ръкотворен храм, и за три дни ще съградя друг неръкотворен.</li>
      <li>Но и така свидетелствата им не бяха съгласни.</li>
      <li>Тогава първосвещеникът се изправи насред и попита Исуса, казвайки: Нищо ли не отговаряш? Какво свидетелствуват тия против Тебе?</li>
      <li>А Той мълчеше и не отговори нищо. Първосвещеникът пак Го попита, като Му каза: Ти ли си Христос, Син на Благословения?</li>
      <li>А Исус рече: Аз съм; и ще видите Човешкия Син седящ отдясно на силата и идещ с небесните облаци.</li>
      <li>Тогава първосвещеникът раздра дрехите си и каза: Каква нужда имаме вече от свидетели?</li>
      <li>Чухте богохулството; как ви се вижда? И те всички Го осъдиха, че се изложи на смъртно наказание.</li>
      <li>И някои почнаха да Го заплюват, да Му закриват лицето, да Го блъскат и да Му казват: Познай. И служителите, като Го хванаха, удряха Го с плесници.</li>
      <li>И когато Петър беше долу на двора, дохожда една от слугините на първосвещеника;</li>
      <li>и като видя Петра че се грее, взря се в него и каза: И ти беше с Назарянина, с Исуса.</li>
      <li>А той се отрече, казвайки: Нито зная, нито разбирам що говориш. И излезе вън на предверието; и петела изпя.</li>
      <li>Но слугинята го видя и пак почна да казва на стоящите там: Тоя е от тях.</li>
      <li>той пак се отрече. След малко, стоящите там пак казаха на Петра: Наистина от тях си, защото си галилеянин, [и говорът ти съответствува].</li>
      <li>А той започна да проклина и да се кълне: Не познавам Този човек за Когото говорите.</li>
      <li>И на часа петелът изпя втори път. И Петър си спомни думата, която Исус му беше рекъл: Преди да пее петелът дваж, три пъти ще се отречеш от Мене. И като размисли за това, заплака.</li>
    </ol>
  </li>
  <li>
    <ol>
      <li>И на сутринта главните свещеници със старейшините и книжниците и целият синедрион, незабавно се съвещаха и като вързаха Исуса, заведоха Го и Го предадоха на Пилата.</li>
      <li>И Пилат Го попита: Ти Юдейският цар ли си? А Той му отговори и рече: Ти казваш.</li>
      <li>И главните свещеници Го обвиняваха в много неща.</li>
      <li>А Пилат пак Го попита, казвайки: Нищо ли не отговаряш? Виж за колко неща Те обвиняват!</li>
      <li>О Имаше още и жени, които гледаха отдалеч, между които бяха и Мария Магдалина, и Мария майката на малкия Яков и на Иосия, и Саломия;</li>
      <li>Но Исус нищо вече не отговори, така щото Пилат се чудеше.</li>
      <li>А на всеки празник той им пущаше по един затворник, когото биха поискали.</li>
      <li>А в онова време имаше някой си на име Варава, затворен заедно с ония бунтовници, които във време на бунта бяха извършили убийство.</li>
      <li>И народът се изкачи и почна да иска от Пилата да им направи, каквото имаше обичай да прави.</li>
      <li>А Пилат в отговор им рече: Искате ли да ви пусна Юдейския цар?</li>
      <li>(понеже видя, че главните свещеници от завист бяха Го предали).</li>
      <li>Но главните свещеници подбудиха народа да искат по-добре да им пусне Варава.</li>
      <li>Пилат пак в отговор им рече: Тогава какво да направя с Този, Когото наричате Юдейски цар?</li>
      <li>А те пак изкрещяха: Разпни Го!</li>
      <li>А Пилат им каза: Че какво зло е сторил? Но те много закрещяха: Разпни го!</li>
      <li>Тогава Пилат, като искаше да угоди на народа, пусна им Варава, а Исуса би и Го предаде на разпятие.</li>
      <li>И войниците Го заведоха вътре в двора, тоест, в преторията, и свикаха цялата дружина.</li>
      <li>И облякоха Му морава мантия, сплетоха и венец от тръни, та го положиха на главата Му.</li>
      <li>и почнаха да Го поздравяват със: Здравей, царю Юдейски!</li>
      <li>И удряха Го по главата с тръст, заплюваха Го, и коленичейки, кланяха Му се.</li>
      <li>И след като Му се поругаха, съблякоха Му моравата мантия и Го облякоха в Неговите дрехи и Го изведоха вън да Го разпнат.</li>
      <li>И накараха да носи кръста Му някой си Симон киринеец, баща на Александра и Руфа, който минаваше на връщане от нива.</li>
      <li>И завеждат Исуса на мястото Голгота, което значи лобно място.</li>
      <li>И подаваха Му вино смесено със смирна, но Той не прие.</li>
      <li>И като Го разпъват, разделят си дрехите Му, и хвърлят жребие за тях, кой какво да вземе.</li>
      <li>А беше третият час, когато Го разпнаха.</li>
      <li>А надписът на обвинението Му бе написан така: Юдейският Цар.</li>
      <li>И с Него разпнаха двама разбойници, един отдясно Му и един отляво Му.</li>
      <li>се изпълни писанието, което казва: "И с беззаконните се числи"].</li>
      <li>И минаващите оттам Го хулеха, като клатеха глави и казваха: Уха! Ти, който разоряваш храма, и за три дни го пак съграждаш,</li>
      <li>спаси Себе Си и слез от кръста.</li>
      <li>Подобно и главните свещеници с книжниците Го ругаеха помежду си, като казваха: Други е избавил, а пък Себе Си не може да избави!</li>
      <li>Христос Израилевият цар, нека слезе сега от кръста, за да видим и да повярваме. И разпнатите с Него Го ругаеха.</li>
      <li>А на шестия час, настана тъмнина по цялата земя, трая до деветия час.</li>
      <li>И на деветия час Исус извика със силен глас: "Елои, Елои, Лама Савахтани?" което значи: Боже Мой, Боже Мой, защо си Ме оставил?</li>
      <li>И някои от стоящите там, като чуха казаха: Ето вика Илия.</li>
      <li>И един се завтече, натопи гъба в оцет, надяна я на тръст, и Му даде да пие, като казваше: Оставете! Да видим дали ще дойде Илия да Го снеме.</li>
      <li>А Исус, като издаде силен глас, издъхна.</li>
      <li>И завесата на храма се раздра на две, отгоре до долу.</li>
      <li>стотникът, който стоеше срещу Него, като видя, че така [извика и] издъхна, рече: Наистина тоя човек беше Син Божи.</li>
      <li>които, когато беше в Галилея, вървяха подир Исуса и Му служеха; имаше и много други жени, които бяха възлезли с Него в Ерусалим.</li>
      <li>И когато вече се свечери, то, понеже беше приготвителен ден, сиреч, срещу събота,</li>
      <li>дойде Йосиф от Ариматея, един почтен съветник, който и сам ожидаше Божието царство, и осмели се да влезе при Пилата и да поиска Исусовото тяло.</li>
      <li>А Пилат се почуди дали е вече умрял, и, като повика стотника, попита го дали е от дълго време мъртъв.</li>
      <li>И като се научи от стотника, отстъпи тялото на Йосифа.</li>
      <li>И той купи плащаница, и като го сне, обви го в плащаницата, и положи го в гроб, който бе изсечен в скала, и привали камък върху гробната врата.</li>
      <li>А Мария Магдалина и Мария Иосиевата майка гледаха где го полагаха.</li>
    </ol>
  </li>
  <li>
    <ol>
      <li>А когато се мина съботата, Мария Магдалина, Мария Якововата майка, и Саломия купиха аромати за да дойдат и го помажат.</li>
      <li>О Тя отиде и извести на тия, които бяха Го придружавали, и които Го жалееха и плачеха.</li>
      <li>И в първия ден на седмицата дохождат на гроба много рано, когато изгрея слънцето.</li>
      <li>И думаха помежду си: Кой ще ни отвали камъка от гробната врата?_— защото беше твърде голям.*(Последните четири думи са преместени от края на 4-тия стих.)</li>
      <li>А като повдигнаха очи, видяха, че камъкът бе отвален.</li>
      <li>И като влязоха в гроба, видяха, че един юноша седеше отдясно, облечен в бяла одежда; и много се зачудиха.</li>
      <li>А той им казва: Недейте се учудва; вие търсите Исуса Назарянина, разпнатия. Той възкръсна; няма Го тука; ето мястото гдето Го положиха.</li>
      <li>Но идете, кажете на учениците Му и на Петра, че отива преди вас в Галилея; там ще Го видите, както ви каза.</li>
      <li>И те излязоха и побягнаха от гроба, понеже трепет и ужас бяха ги обзели; и никому не казаха нищо, защото се бояха.</li>
      <li>И като възкръсна рано в първия ден на седмицата, Исус се яви първо на Мария Магдалина, от която бе изгонил седем беса.</li>
      <li>Но те, като чуха, че бил жив, и че тя Го видяла, не повярваха.</li>
      <li>Подир това се яви в друг образ на двама от тях, когато вървяха, отивайки в село.</li>
      <li>И те отидоха и известиха на другите; но нито на тях повярваха.</li>
      <li>После се яви на самите единадесет ученика, когато бяха на трапезата, и смъмра ги за неверието и жестокосърдечието им, дето не повярваха на тия, които Го бяха видели възкръснал.</li>
      <li>И рече им: Идете по целия свят и проповядвайте благовестието на всяка твар.</li>
      <li>Който повярва и се кръсти ще бъде спасен; а който не повярва ще бъде осъден.</li>
      <li>И тия знамения ще придружават повярвалите: В Мое име бесове ще изгонват; нови езици ще говорят;</li>
      <li>змии ще хващат; а ако изпият нещо смъртоносно, то никак няма да ги повреди; на болни ще възлагат ръце, и те ще оздравяват.</li>
      <li>И тъй, след като им говори, Господ Исус се възнесе на небето, и седна отдясно на Бога.</li>
      <li>А те излязоха и проповядваха навсякъде, като им съдействуваше Господ, и потвърдяваше словото със знаменията, които го придружаваха. Амин.</li>
    </ol>
  </li>
</ol>