<ol>
  <li>
    <ol>
      <li>Понеже така ще ви се даде голям достъп във вечното царство на нашия Господ и Спасител Исус Христос.</li>
      <li>Затова всякога ще бъда готов да ви напомням за тия работи, ако и да ги знаете и да сте утвърдени в истината, която сега държите.</li>
      <li>И мисля, че е право, докато съм в тая телесна хижа, да ви подтиквам чрез напомняне;</li>
      <li>понеже зная, че скоро ще напусна хижата си, както ми извести нашият Господ Исус Христос.</li>
      <li>Даже ще се постарая щото вие и след смъртта ми, да можете всякога да помните тия работи.</li>
      <li>Защото, когато ви обявихме силата и пришествието на нашия Господ Исус Христос, ние не следвахме хитроизмислени басни, а бяхме очевидци на Неговото величие.</li>
      <li>Защото Той прие от Бога Отца почест и слава, когато от великолепната слава дойде от Него такъв глас: Този е Моят възлюбен Син, в Когото е Моето благоволение.</li>
      <li>Тоя глас чухме сами ние, че дойде от небето, когато бяхме с Него на светата планина.</li>
      <li>И така, пророческото слово повече се потвърждава за нас; и вие добре правите, че внимавате на него, като на светило, което свети в тъмно място, догде се зазори, и зорницата изгрее в сърцата ви.</li>
      <li>И това да знаете преди всичко, че никое пророчество в писанието не е частно на пророка обяснение на Божията воля:</li>
      <li>щото никога не е идвало пророчество от човешка воля, но [светите] човеци са говорили от Бога; движими от Святия Дух.</li>
      <li>Но имало е лъжливи пророци между людете, както и между вас ще има лъжливи учители, които ще въведат тайно гибелни ереси, като се отричат даже от Господаря, Който ги е купил, та ще навлекат на себе си бърза погибел.</li>
      <li>И мнозина ще последват техните похотливи дела, поради които човеци пътят на истината ще се похули.</li>
      <li>От лакомство те ще ви мамят с присторени думи; но тяхната присъда, отдавна приготвена, не се забавя, и тяхното погубление не дреме.</li>
      <li>Защото, ако Бог не пощади и ангели, когато съгрешиха, но ги хвърли в мрака на най-дълбоките ровове, и ги предаде да бъдат вардени за съд;</li>
      <li>и ако не пощади стария свят, но опази с още седем души Ноя, проповедника на правдата, когато нанесе потоп върху нечестивия свят;</li>
      <li>тъй също, ако Той осъди на разорение содомските и гоморските градове и ги обърна на пепел, и ги постави за пример на ония, които щяха да вършат нечестие,</li>
      <li>но избави праведния Лот, комуто бе досадил развратния живот на нечестивите;</li>
      <li>(защото тоя праведен човек, като живееше между тях измъчваше от ден на ден праведната си душа, като гледаше и слушаше беззаконните им дела);</li>
      <li>то знае Господ как да избави благочестивите от напаст, а неправедните да държи под наказание за съдния ден,</li>
      <li>а особено тия, които с нечисто пожелание следват плътските страсти и презират властта. Смели и упорити, те не се страхуват да хулят славните същества;</li>
    </ol>
  </li>
  <li>
    <ol>
      <li>докато ангелите, ако и да са по-големи в мощ и сила, не представят против тях хулителна присъда пред Господа.</li>
      <li>Тия, обаче, като животни без разум, естествено родени, за да бъдат ловени и изтребвани, хулят за неща, които не знаят, и ще погинат в своя разврат,</li>
      <li>наближаващи да получат заплатата на неправдата_— люде, които считат за удоволствие да разкошествуват денем. Те са петна и позор; наслаждават се на примамките си, когато са на угощение при вас;</li>
      <li>очите им са пълни с блудство и с непрестанен грях; подмамват неутвърдени души; сърцето им е научено на лакомство; те са предадени на проклетия;</li>
      <li>оставиха правия път и се заблудиха, като последваха пътя на Валаама Веоров, който обикна заплатата на неправдата,</li>
      <li>но биде изобличен за своето беззаконие, когато ням осел проговори с човешки глас и възпря лудостта на пророка.</li>
      <li>са безводни кладенци, мъгли тласкани от буря, за които е запазена мрачна тъмнина [до века].</li>
      <li>Защото, като говорят с надуто празнословие, те с разтленността подмамват в плътските страсти ония, които едвам избягват от живеещите в заблуда.</li>
      <li>Обещават им свобода, а те сами са роби на разврата; защото от каквото е победен някой, на това и роб става.</li>
      <li>Понеже, ако, след като са избягали от светските мърсотии чрез познаването на Господа и Спасителя Исус Христа, те пак са се сплели в тях и остават победени, то последното им състояние е станало по-лошо от първото.</li>
      <li>Понеже по-добре би било за тях да не бяха познали пътя на правдата, отколкото след като са го познали, да се отвърнат от предадената на тях света заповед.</li>
      <li>С тях се е случило това, което казва истинската пословица: Псето се върна на бълвоча си, и Окъпаната свиня се върна да се валя в тинята.</li>
      <li>Ето възлюбени, пиша ви това второ послание; и в двете събуждам чрез напомняне вашия чист разум,</li>
      <li>за да помните думите, изговорени по-напред от светите пророци и заповедта на Господа Спасителя, дадена чрез изпратените вам апостоли.</li>
      <li>Преди всичко знайте това, че в последните дни ще дойдат подиграватели, които с подигравките си ще ходят по своите страсти и ще казват:</li>
      <li>Где е обещаното Му пришествие? защото, откак са се поминали бащите ни всичко си стои така, както от началото на създанието.</li>
      <li>Защото те своеволно не признават това, че чрез Божието слово от начало е имало небе и земя сплотена от водата, и всред водата,</li>
      <li>но пак посредством тях тогавашния свят, потопен от водата загина.</li>
      <li>Така със същото слово, и днешните небе и земя са натрупани за огън, пазени до деня на страшния съд и погибелта на нечестивите човеци</li>
      <li>Още и това нещо да не забравяте, възлюбени, че за Господ един ден е като хиляда години, и хиляда години като един ден.</li>
      <li>Господ не забравя това, което е обещал, според както някои смятат бавенето, но заради вас търпи за дълго време; понеже не иска да погинат някои, но всички да дойдат на покаяние.</li>
      <li>А Господният ден ще дойде като крадец, когато небето ще премине с бучение, а стихиите нажежени ще се стопят, и земята и каквото се е вършило по нея ще изчезнат.</li>
    </ol>
  </li>
  <li>
    <ol>
      <li>Прочее, понеже всичкото това ще се стопи, какви трябва да сте вие в своето живеене и в благочестие,</li>
      <li>като очаквате и ожидате дохождането на Божия ден, поради който небето възпламенено ще се стопи, и стихиите нажежени ще се разложат!</li>
      <li>А според обещанието Му очакваме ново небе и нова земя, в която да живее правда.</li>
      <li>Затова, възлюблени, като очаквате тия неща, старайте се да се намерите чисти и непорочни пред Него, с мир в сърцата си.</li>
      <li>И считайте дълготърпението на нашия Господ като средство за спасение; както любезният ни брат Павел ви е писал, според дадената му мъдрост.</li>
      <li>както пише и във всичките си послания, когато говори в тях за тия работи; в които послания има някои неща мъчни за разбиране, които неучените и неутвърдените изопачават, както правят и с другите писания, за своята погибел.</li>
      <li>И тъй, вие, възлюбени, като сте предизвестени за това, пазете се да не би да се завлечете от заблуждението на беззаконните и да отпаднете от утвърждението си.</li>
      <li>Но растете в благодатта и познаването на нашия Господ и Спасител Исус Христос. Нему да бъде слава и сега и до вечния ден. Амин.</li>
      <li>Това, което беше отначало, което чухме, което видяхме с очите си, което изгледахме и ръцете ни попипаха, за Словото на Живота,_</li>
      <li>(защото животът се яви, и ние видяхме, и свидетелствуваме, и ви възвестяваме вечния живот, който беше у Отца и се яви нам),_</li>
      <li>това, което сме видели и чули, него възвестяваме и на вас, за да имате и вие общение с нас; а пък нашето общение е с Отца и Неговия Син Исус Христос.</li>
      <li>И това ви пишем, за да бъде пълна вашата радост.</li>
      <li>И известието, което чухме от Него и възвестяваме на вас, е това, че Бог е светлина, и в Него няма никаква тъмнина.</li>
      <li>Ако речем, че имаме общение с Него, а ходим в тъмнината, лъжем и не действуваме според истината.</li>
      <li>ако ходим в светлината, както е Той в светлината, имаме общение един с друг, и кръвта на Сина Му Исуса [Христа] ни очиства от всеки грях.</li>
      <li>Ако речем, че нямаме грях, лъжем себе си, и истината не е в нас.</li>
      <li>Ако изповядваме греховете си, Той е верен и праведен да ни прости греховете, и да ни очисти от всяка неправда.</li>
      <li>Ако речем, че не сме съгрешили, правим Бог лъжец, и Неговото слово не е в нас.</li>
    </ol>
  </li>
</ol>