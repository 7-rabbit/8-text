<ol>
  <li>
    <ol>
      <li>Pavel, väzeň Krista Ježiša, a brat Timoteus milovanému Filémonovi a nášmu spolupracovníkovi</li>
      <li>a Apfii, milovanej sestre, a Archippovi, nášmu spolubojovníkovi, aj sboru, ktorý je v tvojom dome:</li>
      <li>milosť vám a pokoj od Boha, nášho Otca, a od Pána Ježiša Krista.</li>
      <li>Ďakujem vždycky svojmu Bohu zmieňujúc sa o tebe na svojich modlitbách,</li>
      <li>počujúc o tvojej láske a viere, ktorú máš k Pánu Ježišovi a naproti všetkým svätým,</li>
      <li>aby obecenstvo tvojej viery bolo účinné poznaním všetkého dobrého, ktoré je vo vás cieľom Krista Ježiša.</li>
      <li>Lebo máme veľkú radosť a potešenie z tvojej lásky, že tebou okrialy srdcia svätých, bratu.</li>
      <li>A preto, hoci mám veľkú smelosť v Kristovi rozkázať ti, čo náleží,</li>
      <li>pre lásku radšej prosím súc taký jako starý Pavel a teraz i väzeň Ježiša Krista,</li>
      <li>prosím ťa o svoje dieťa, ktoré som ja splodil vo svojich putách, Onezima,</li>
      <li>ktorý ti bol kedysi neužitočný, ale teraz tebe i mne užitočný, ktorého som ti zase poslal,</li>
      <li>a ty ho, to jest moje srdce, prijmi,</li>
      <li>ktorého som ja chcel podržať u seba, aby mi za teba slúžil v putách evanjelia,</li>
      <li>ale bez toho, aby som vedel tvoju mienku, nechcel som nič urobiť, aby tvoje dobré nebolo jako vynútené, ale dobrovoľné.</li>
      <li>Lebo snáď práve preto bol odišiel na krátky čas, aby si ho potom mal na veky,</li>
      <li>nie viac ako sluhu, ale viac ako sluhu, jako milovaného brata, zvlášte mne, a o koľko viacej tebe i v tele i v Pánovi.</li>
      <li>Ak tedy mňa máš za spoluúčastníka, prijmi ho jako mňa.</li>
      <li>A jestli ti niečo ukrivdil alebo ti je niečo dlžný, pripočítaj to mne.</li>
      <li>Ja, Pavel, som to napísal vlastnou rukou, ja zaplatím, aby som ti nepovedal, že si mi aj sám seba dlžný.</li>
      <li>Áno, bratu, nech mám ja z teba užitok v Pánovi; občerstvi moje srdce v Pánovi.</li>
      <li>Dôverujúc tvojej poslušnosti som ti to napísal vediac, že urobíš aj nad to, čo hovorím.</li>
      <li>A zároveň mi aj prihotov hospodu, lebo sa nadejem, že vašimi modlitbami budem vám darovaný.</li>
      <li>Pozdravuje ta Epafras, môj spoluzajatec v Kristu Ježišovi,</li>
      <li>Marek, Aristarchus, Démas, Lukáš, moji spolupracovníci.</li>
      <li>Milosť nášho Pána Ježiša Krista s vaším Duchom. Ameň.</li>
    </ol>
  </li>
</ol>