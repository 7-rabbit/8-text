<ol>
  <li>
    <ol>
      <li>Starší milovanému Gájovi, ktorého ja milujem v pravde.</li>
      <li>Milovaný, prajem ti, žeby si sa mal vo všetkom dobre a že by si bol zdravý, tak ako sa má dobre tvoja duša.</li>
      <li>Lebo som sa veľmi zaradoval, keď prichádzali bratia a svedčili o tvojej pravde, tak ako ty chodíš v pravde.</li>
      <li>Väčšej radosti nad to nemám, než aby som počul, že moje deti chodia v pravde.</li>
      <li>Milovaný verne činíš, čokoľvek robíš bratom a hosťom,</li>
      <li>ktorí dali tvojej láske svedoctvo pred sborom, ktorých keď vyprevadíš hodne Boha, dobre robíš.</li>
      <li>Lebo vyšli za jeho meno neberúc ničoho od pohanov.</li>
      <li>My sme teda podlžni prijímať takých bratov, aby sme boli spolupracovníkmi pravde a cirkvi.</li>
      <li>Písal som sboru, ale Diotrefes, ktorý chce byť prvým medzi nimi, nás neprijíma.</li>
      <li>Preto ak prijdem, pripomeniem jeho skutky, ktoré robí, že hovorí o nás zlé reči a nemajúc dosť na tom, ani sám neprijíma bratov a tým, ktorí by chceli, bráni a vylučuje ich zo sboru.</li>
      <li>Milovaný, nenasleduj zlého, ale dobré. Ten, kto činí dobré, je z Boha, ale kto robí zlé, nevidel Boha.</li>
      <li>Demetriovi dávajú všetci svedoctvo i sama pravda, a my tiež svedčíme, a viete, že naše svedoctvo je pravdivé.</li>
      <li>Mal by som ti mnoho čo písať, ale nechcem ti napísať černidlom a perom.</li>
      <li>Lež nadejem sa, že ťa skoro uvidím, a budeme hovoriť ústa k ústam.</li>
      <li>Pokoj ti! Pozdravujú ťa priatelia. Pozdravuj priateľov podľa mena.</li>
    </ol>
  </li>
</ol>