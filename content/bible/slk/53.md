<ol>
  <li>
    <ol>
      <li>Pavel, Silván a Timoteus cirkvi Tesaloničanom v Bohu, našom Otcovi, a v Pánu Ježišu Kristovi:</li>
      <li>milosť vám a pokoj od Boha, nášho Otca, a od Pána Ježiša Krista.</li>
      <li>Podlžní sme ďakovať vždycky Bohu za vás, bratia, ako je slušné, pretože veľmi rastie vaša viera, a množí sa láska jedného každého všetkých vás naproti jedendruhému,</li>
      <li>takže my sami sa chválime vami v cirkviach Božích ohľadne vašej trpezlivosti a viery vo všetkých vašich prenasledovaniach a súženiach, ktoré znášate,</li>
      <li>čo je zjavným dôkazom spravedlivého súdu Božieho, aby ste boli učinení hodnými kráľovstva Božieho, za ktoré aj trpíte,</li>
      <li>akže je ináče spravedlivé u Boha odplatiť tým, ktorí vás sužujú, súžením</li>
      <li>a vám súženým odpočinutím s nami, keď sa zjaví Pán Ježiš s neba s anjelmi svojej moci,</li>
      <li>v plamennom ohni dávajúc pomstu tým, ktorí neznajú Boha, a tým, ktorí neposlúchajú evanjelia nášho Pána Ježiša Krista,</li>
      <li>ktorí ponesú pomstu, večné zahynutie, preč od tvári Pánovej a od slávy jeho mocnosti,</li>
      <li>keď prijde, aby bol oslávený vo svojich svätých a obdivovaný vo všetkých, ktorí uverili (lebo sa uverilo nášmu svedoctvu u vás), v ten deň.</li>
      <li>Tým cieľom sa aj vždycky modlíme za vás, že by vás náš Bôh učinil hodnými toho povolania a naplnil každou záľubou na dobrotivosti a skutkom viery v moci,</li>
      <li>aby bolo oslávené meno našeho Pána Ježiša Krista vo vás a vy v ňom podľa milosti nášho Boha a Pána Ježiša Krista.</li>
    </ol>
  </li>
  <li>
    <ol>
      <li>Ale vás prosíme, bratia, ohľadne príchodu nášho Pána Ježiša Krista a nášho shromaždenia k nemu,</li>
      <li>aby ste sa nedali hneď zviklať od umu ani sa strašiť ani duchom ani slovom ani listom, ako nami poslaným, ako čo by už bol nastal deň Kristov.</li>
      <li>Nech vás nikto nezvedie nijakým spôsobom, lebo deň Kristov nenastane, kým prv neprijde odpadnutie, a nebude zjavený človek hriechu, syn zatratenia,</li>
      <li>ktorý sa protiví a povyšuje nad všetko, čo sa zovie Bôh, alebo čomu sa dáva božská česť, takže sa posadí do chrámu Božieho jako Bôh a bude sa vydávať za Boha.</li>
      <li>Či sa nepamätáte, že ešte keď som bol u vás, som vám to hovoril?</li>
      <li>A teraz to, čo zdržuje, viete, aby bol zjavený vo svojom čase.</li>
      <li>Lebo tajomstvo bezzákonnosti už pôsobí, len až by ten, kto teraz zdržuje, bol odstránený zo stredu.</li>
      <li>A potom bude zjavený ten bezzákonný bezbožník, ktorého Pán Ježiš zabije duchom svojich úst a zkazí zjavením svojho príchodu,</li>
      <li>toho bezbožníka, ktorého príchod je podľa mocného pôsobenia satanovho so všetkou mocou a so znameniami a s lživými zázrakmi</li>
      <li>a s každým zvodom neprávosti medzi tými, ktorí hynú, pretože nepriali lásky pravdy, aby boli spasení;</li>
      <li>a preto im Bôh pošle mocné pôsobenie bludu, aby uverili lži,</li>
      <li>aby boli odsúdení všetci, ktorí neuverili pravde, ale si obľúbili neprávosť.</li>
      <li>Ale my sme podlžni ďakovať vždycky Bohu za vás, bratia, milovaní Pánom, že si vás Bôh vyvolil od počiatku cieľom spasenia v posvätení ducha a vo a vo viere pravdy,</li>
      <li>k čomu vás povolal naším evanjeliom nadobudnúť slávy našeho Pána Ježiša Krista.</li>
      <li>Tak tedy, bratia, stojte a držte podania, ktorým ste naučení už či slovom a či naším listom.</li>
      <li>A on sám, náš Pán Ježiš Kristus, a Bôh a náš Otec, ktorý nás zamiloval a dal večné potešenie a dobrú nádej v milosti,</li>
      <li>nech ráči potešiť vaše srdcia a upevniť vás v každom dobrom slove a v skutku.</li>
    </ol>
  </li>
  <li>
    <ol>
      <li>Napokon, bratia, len sa modlite za nás, aby bežalo slovo Pánovo a bolo aj inde oslavované jako aj u vás,</li>
      <li>a aby sme boli vytrhnutí z moci premrštených a zlých ľudí. Lebo viera nie je vecou všetkých.</li>
      <li>Ale Pán je verný, ktorý vás upevní a strážiac zachová od zlého.</li>
      <li>A dôverujeme v Pánovi o vás, že to, čo vám prikazujeme, aj robíte aj robiť budete.</li>
      <li>A Pán nech ráči upraviť vaše srdcia k láske Božej a k trpezlivosti Kristovej.</li>
      <li>A prikazujeme vám, bratia, v mene nášho Pána Ježiša Krista, aby ste sa stránili každého brata, ktorý sa neriadne správa a nie podľa podania, ktoré dostal od nás.</li>
      <li>Lebo sami viete, jako nás treba nasledovať lebo sme sa nesprávali neriadne medzi vami</li>
      <li>ani sme zadarmo od nikoho nejedli chleba, ale v práci a námahe pracujúc dňom i nocou, aby sme neboli nikomu z vás na ťarchu;</li>
      <li>nie, že by sme nemali práva na to, ale aby sme vám dali seba za príklad, aby ste nás nasledovali.</li>
      <li>Lebo aj keď sme boli u vás, to sme vám prikazovali, že ak niekto nechce pracovať, nech ani nejie.</li>
      <li>Lebo čujeme, že sa niektorí neriadne správajú medzi vami; že nič nerobia, ale sa všetečne pletú do toho, do čoho im netreba.</li>
      <li>Takým prikazujeme a napomíname ich skrze nášho Pána Ježiša Krista, aby s tichosťou pracovali a tak jedli svoj vlastný chlieb.</li>
      <li>A vy, bratia, neustaňte robiac dobre.</li>
      <li>Ale ak niekto neposlúcha nášho slova, podaného listom, toho si poznamenajte a nesdávať sa s ním, aby sa zahanbil,</li>
      <li>a nepovažujte ho za nepriateľa, ale ho napomínajte ako brata.</li>
      <li>A on sám, Pán pokoja, nech vám ráči dať pokoj každého času každým spôsobom. Pán nech je so všetkými vami!</li>
      <li>Pozdrav mojou vlastnou rukou Pavlovou, čo je znakom v každom liste; tak píšem.</li>
      <li>Milosť našeho Pána Ježiša Krista nech je so všetkými vami! Ameň.</li>
    </ol>
  </li>
</ol>