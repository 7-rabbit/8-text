
<h1>Florentine Codex</h1>

<h2>Book 12, Ch 01</h2>

Inic matlactetl omume amoxtli, itechpa tlatoa inquenin muchiuh iauiotl in nican ipan altepetl Mexico. 
 
Inic ce capitulo vncā mitoa in nez, in mottac in machiotl yoā in tetzavitl, in aiamo valhui españoles, in nican tlalli ipan, in aiamo no iximachoa in nicā chaneque.* 

In aiamo vallaci españoles, oc matlacxivitl, centlamātli tetzavitl achto nez, ilhuicatitech, iuhqui in tlemiiaoatl, iuhqui in tlecueçalutl, iuhquin tlavizcalli, pipixauhticaca inic necia; iuhq’n ilhuicatl quiçoticac: tzimpatlaoac, quapitzaoac: vel inepantla in ilhuicatl; vel yiollo

in aciticac ilhuicatl, vel ilhuicaiollotitech aciticac, in iuh ittoia vmpa tlapcopa: in oalmoquetzaia, oiuh onquiz ioalnepantla in necia tlatviliaia, ipan tlatvia, q’n iehoatl quioalpoloaia in tonatiuh, in iquac oalquiçaia: vel ce xivitl in oalmoquetzaia (ipan matlactli omume calli in peuh). Auh in iquac necia tlacaoacaia, netenvitecoia, neiçaviloia, tlatemma* 

Inic vntetl tetzavitl muchiuh, nican mexico: çan monomavi in tlatlac, cuetlan, aiac ma quitlecavi, çan monomatlecavi in ical diablo vitzilobuchtli: mitoaia, iteioc** itocaiocan Tlacateccan: in nez ie tlatla in tlaquetzalli, initoc, oalquiça in tlemiiaoatl, in tlenenepilli, in tlecueçalutl, cenca çan iciuhca compalo in

ixquich calquavitl: niman ie ic tlacaoaca, quitoa. Mexicae ma vallatotoca, tlaceviloz, amaapilol: auh in iquac caatequiaia, in quiceviznequia, çan ie ilhuice mopitza, aocmovel ceuh, vel tlatlac. 

Inic etetl tetzavitl; vitecoc ipan tlatlatzin teucalli, çanxacalli catca, itocaiocan tzūmulco: iteupan in xiuhtecutli, amo tilaoaia, çan aoachquiavia in iuh tetzammachoc: iuh mitoa in çan* tonalhuitecoc, amo no caquiztic in tlatlatziniliztli. 

Inic nauhtetl tetzavitl; oc vnca in tonatiuh in xivitl vetz ieteietia, vmpa oalpeuh in tonatiuh icalaquiampa; auh vmpa itztia in iquiçaianpa, iuhqui in tlesuchitli pipixauhtiuh, veca mocuitlapiltitiuh, veca acitiuh in icuitlapil: auh in oittoc cēca tlacaoacac, iuhquin oiovalli ōmoman.

Inic macuiltetl tetzavitl: poçon in atl, amoiehecatl quipoçonalti, iuhquin momomoloca, iuhquin xixittemomoloca, cenca veca in ia, inic macoquetz: auhin calli tzitzintla cacic, auh capapachiuh, xixitin in calli: iehoatl in vei atl totlan mani nican mexico. 

Inic chiquacentlamantli tetzavitl: miecpa cioatl cacoia chocatiuh, tzatzitiuh, ioaltica cenca tzatzi; quitotinemi. No nopilhoantzitzin, ie ic çan ie tonvi: in quenmanian quitoa. No nopilhoantzitzin, campa namechnoviquiliz. 

Inic chicuntlamantli tetzavitl: ceppa tlatlamaia, manoço tlamatlaviaia in atlaca; centetl cacique tototlnextic, iuhquin tocuilcoiotl: nimā quittitito in Motecuçoma, tlillan, calmecac: ommotzcalo* in tonatiuh, oc tlaca, iuhq’n

tezcatl icpac mani, malacachtic, tevilacachtic, iuhquin xapotticac: vmpa onnecia in ilhuicatl, in cicitlaltin, in mamalhoaztli. Auh in motecuçoma, cenca quimotetzavi in iquac quimittac cicitlaltin, yoā mamalhoaztli. Auh inic vppa ontlachix in icpac tototl, ene quittac, iuhqui on in ma acame, moquequetztivitze, tepeuhtivitze, moiaochichiuhtivitze, quinmama mamaça. Auh niman quinnotz in tlaciuhque, in tlamatinime: quimilhui: Amo anquimati in tlein onoconittac, iuhquin acame moquequetztivitze: auh ie quinanquilizquia, in conittaque, opoliuh, aoctle quitoque. 
 
Inic chicuetetl tetzavitl: miecpa motenextiliaia, tlaca,tlacanetzolti, ontetzontecomeque, çan çe in intlac, vmpaquimōvicaia in tlillan calmecac, vmpa quimittaia in motecuçoma, in oquimittac nimā polivia.

Book 1 Chapter 2

Inic vme capitulo, vncan mitoa in quenin acico, in achto acalli oalla: in iuh quitoa ca çan centetl inacalli. 

Auh in oittoque, in aquique ovallaque ilhuicaatenco,in acaltica ie onotinemi. Niman inoma ia in cuetlaxtecatl pinotl, vei calpixqui, q̓nvicac oc cequintin calpixque: Mictlan, quauhtla calpixqui, Iaotzin. Inic ei, Teuciniocan calpixqui: itoca Teuciniacatl.*  Inic navi iehoatl in cuitlalpitoc, çan tetlan nenqui tlaiacanqui. Inic macuilli Tentlil, çanno tlaiacanqui; 

çan oc iehoantin in, in quimittato, çan iuhquin maquintlanamaquiltito, inic quinnaoalittato, inic quinnemilito: quinmacato tlaçotilmatli, tlaçotlanqui, çan velitech itilma in Motecuçoma, in aoc ac oc çe quiquemi, çan vel ineixcavil, vel itonal: 

acaltica in iaque

inic quimittato, inic iuh quichiuhque in: quito in pinotzin. Ma tiquiztlacaviti intlacatl Motecuçomatzin, ca iaocmo annenca ma çan tehoantin tivia, ma tonmiquiti, inic vel melaoac quimocaquitiz (in motecuçomatzin ipiltoca, auh Tlacatecutli initlatocatoca: 

niman ie ic vi in atl itic ommacalaquique, ommatoctique, quintlanelhuique atlaca. Auh in o intech ompachivito españoles: niman imixpan ontlalquaque acaliacac, in momatque, ca iehoatl in Quetzalcoatl Topiltzin, in oacico, 

quinoalnotzq̄ in españoles: quimilhuique. Acamiquecampa oanvallaque, can amochan? 

Çan niman quitoque: ca vmpa in mexico tioallaque. 

Quinoalnanquilique: intla nelli anmexica tle itoca in tlatoani mexico? 

Quimonilhuique: Totecuiovane ca Motecuçoma itoca. 

Nimā ie ic quinmaca in izquitlamantli quitquiquetlaçotilmatli: iuhqui in, iehoatl in, in nicā moteneoa. Tonatiuhio xiuhtlalpilli; tecomaio, xaoalquauhio, coaxaiacaio,

coacozcaio,* Tolecio,** anoço amalacaio, Tezcapocio: 

in izquitlamātli in in quimōmacaque, quinoalcuepcaiotilique, quinoalmacaque cozcatl, xoxoctic, coztic: iuhquin ma mapoçonalnenequi: auh in oconcuique, inoquittaque, cenca tlamaviçoque, 

yoan quinoalnaoatique: quinoalilhuique: xivian oc ietivi in castilla, amo tivecaoazq̄ tacitivi in mexico: 
 
nimā ie ic vi, niman ie no ic vitze, oalmocuepque. Auh in o tlalhoacca quiçaco: niman oallamelauhque in Mexico, cecemilhuitl, ceceioal in oalnenenque, inic quinonotzaco in motecuçoma, in melaoac in iveliaca*** quilhuico, quicaquitico: intlatqui oalmochiuhtia in oquicuito. 

Auh niman ie ic quinonotza. Totecuioe, notelpotzine, ma xitechmotlatlatili ca iz catqui otiquittaque, iz catqui oticchiuhque, ca in vmpa mitzonmotlapielilia in moculhoan, in teuatl ixco. Ca otiquimittato in totecuioan, inteteu in atl itic: in ixquich motilmatzin otiquinmacato: auh iz catqui techmacaque intlatquitzi.

Quitoque; intla nelli vmpa oanoallaque mexico, iz catqui anquimacazque in tlatoani Motecuçoma, ic techiximatiz: much iuh quilhuique, in iuh quimilhuique atl itic. 

Auh in Motecuçoma quimilhui, oanquihiovique, oanquiciauhque: ximocevicā, ca onontlachix in topco, petlacalco: aiac tle quitoz, aiac tle contenquixtiz, aiac tleconchitoniz, aiac tle concamacaoaz, aiac quiteneoaz, çan amitic.

Book 2 Chapter 3

Inic ei capitulo: vncan mitoa in tlein ic tlanaoati Motecuçoma in iquac oquicac intlatol, in iehoantin in quittaque acalli in achto valla. 

In motecuçoma, niman ie ic q̓nnaoatia in Cuetlaxtecatl, yoan in izquintin: quimilhui. Xitlanaoaticā, ma tlapielo, in noviā atenco; inic mitoa. Nauhtlan Toztlan,* mictlanquauhtla: in campa ie quiçaquivi: nimā ic iaque in calpixque, tlanaoatique inic tlapieloia. 

Auh in motecuçoma: quincentlali in itecuioan, Cioa-coatl, Tlilpotonqui, Tlacochcalcatl, Quappiaztzin,

Ticociaoacatl, Quetzalaztatzin, Vitznaoatlailotlac, hecatenpatiltzin: quincaquiti in tlatolli, yoan quimittiti, quimixpanti in quioalcuique cozcatl: 

quimilhui. Ca oticmaviçoque in matlalteuxivitl, velmopiaz, in tlatlatique vel quipiazque: intla centetl quichitonizque tocacal, topipilhoan, titeheoan. 

Auh niman ie mocuepa in xivitl, ie imonamicioc in matlactli omei tochtli: auh ie tlamiznequi, ie itzonquizian in xivitl omei tochtli, in quiçaco, in ie no ceppaittoque. Auh niman quinonotztivetzico in Motecuçoma; 
 
in oquicac, niman iciuhca tlaioa, in iuh quima, in iuh moma, ca iehoatl in topiltzin Quetzalcoatl in oquiçaco:ca iuh catca iniollo in çan oallaz, in çan quiçaquiuh, quioalmatiz in ipetl, in icpal: ipampa ca vmitztia, iniquac ia. Auh in quimioa macuiltin, in quinamiquitivi, inquitlamamacativi: in teiacantia Teuoa, in itecutoca, in ipiltoca Ioalli ichan. Inic vme Tepuztecatl. Inic ei, tiçaoa. Inic navi vevetecatl. Inic macuilli Veicamecatl heca.

Book 2 Chapter 4

Inic naui capitulo: vncan mitoa in tlein ic tlaonaoati* Motecuçoma, in oquima in quenin çan oalmocuepque Españoles, inic vppa oallaque, iehoatl in don hernando Cortes. 

Quimilhui tla xioalhuian moceloquichtle, tla xioalhuian quil ie quene oquiçaco in totecuio tla xicnamiquiti, vel xitlacaquican, vel xinacaçocan, tlein quitoz, vel nacaztli in anquioalcuizque: iz catqui ic itech amacizque in totecuio. 

iehoatl in itlatqui Quetzalcoatl: coaxaiacatl, xiuhtica tlachioalli, Quetzalapanecaiotl, chalchiuhcozcapetlatl nepantla mantiuh teucuitlacomalli, yoan centetl chimalli, teucuitlatica nenepaniuhqui, anoço teucuitlaticaepnepaniuhqui, quetzaltençouhqui, yoā quetzalpanio; yoan tezcacuitlapilli quetzallo: auh inin tezcacuitlapilli, iuhquin xiuhchimallo tlaxiuhtzacutli, xiuhtica tlatzacutli, tlaxiuhçalolli, yoan chalchiuhcuecuextli, teucuitla coiollotoc: niman ie iehoatl xioatlatl, çan motquitica xivitl, iuhquin coatzontecome

tica,* coatzontecome, yoan itzcactli. 
 
Inic vntlamantli quimacato, iehoatl in itlatqui catcaTezcatlipuca: hivitzoncalli, coztic teucuitlatica cicitlallo,yoan iteocuitlacoiolnacoch; yoan chipolcozcatl; elpancozcatl, cilin ic tlatlatlamachilli, ic tenchaiaoac; yoanxicolli, çan tlacuilolli, in itenixio, hivitica tenpoçonqui: yoan centetl tilmatli, xiuhtlalpilli, motocaiotiaia; tzitzilli, quioalnacazvitzana inic mocuitlalpia; no ipan mantiuh tezcacuitlapilli: yoā oc no centlamātli, teucuitlacoiolli, itlanitzco molpiaia, yoā centlamantli, iztac cactli. 
 
Inic etlamantli, iehoatl in inechichioal catca, Tlalocā tecutli: quetzalaztatzontli, çā moca quetzalli, motquiticaquetzalli, iuhquin xoxoquivi, xoxoquiuhtimani: auh inipan teucuitlatica epnepaniuhqui; yoan ichalchiuhcoa-nacoch; ixicol, tlachalchiuhicuilolli: in icozqui chal-chiuhcozcapetlatl no teucuitlacomallo, no tezcacuitlapile, in iuhqui omito, no tzitzile; tenchilnaoacaio in til

matli inic molpia: yoan icxicoiolli teucuitlatl: yoanicoatopil, xiuhtica tlachiuhtli. 

Inic nauhtlamantli çan ie no iehoatl in itlatqui catca Quetzalcoatl, ie ne centlamantli: Ocelocopilli, coxoliio; veitepul in chalchivitl yicpac ca ic quatzacutica; yoanxiuhnacochtli, malacachtic, itech pilcatica teucuitlaepcololli; yoan chalchiuhcozcapetlatl, çanno teucuitlacomalli in inepantla mantia; yoan tilmatli tentlapallo inicmolpia; çanno teucuitlacoiolli in icxi itech monequia: yoan chimalli teucuitlatica itixapo, quetzaltençouhqui, no quetzalpanio: yoā hecaxonecuilli, quacoltic, iztac chalchivitl inic citlallotoc yoan ipoçolcac. 

O ca izquitlamātli in, in moteneoa teutlatquitl, in in-tlatqui mochiuhtia titlanti, yoan oc cenca miec tlamantliin quitquique in intenamiquia Teucuitlaquatecciztli toz-tlapilollo, teucuitlacopilli .&. 
 
Niman ie ic tlatanatemalo, tlacacaxchichioalo. Auh in omoteneuhque macuiltin; niman ie ic quinnaoatia in Motecu

çoma:* quimilhui. Tla xivian, ma cana anvecauhti, xicmotlatlauhtilican** in totecuio in teutl: xiquilhuican, ca otechalioa in motechiuhcauh Motecuçoma: iz catqui mitzalmomaquilia, ca omaxitico in ichātzinco mexico: 

Auh in oacito atenco, quimōpanavique, acaltica quimonvicaque in xicalanco: ie no ceppa vncan oneoaq¯ acaltica quinvicaque in atlaca, moch onmacalaqui, onmacalten, conacaltenque in tlatquitl. Auh in ontlaacaltemaloc, niman ie ic vi, ommatoctique, itech onacito inimacal, itech compachoque in imacal. 
 
nimā quinoalilhuique. Ac ameoan? campa anoallaque? 

niman iuh quinnanquilique. Ca vmpa tioallaque in Mexico: 
 
oc ceppa quinoalilhuique. Acaçomo, aço çan vmpaanmotlamia, aço çan anquipiqui, aço çā toca anmoca-caiaoa. 

Auh in o vel yiollo macic, in o iniollo pachiuh. Niman ic quioaliacatzopinique in acalli, tepuztopiltica, icquinoaltilinique: niman no quioalquetzque ecaoaztli.

Chapter 12 Book 5

Inic macuilli capitulo: vncan mitoa in tlein muchiuh, in iquac ititlanoan motecuçoma in vmpa callacque in iacalco don hernando Cortes. 

Niman ie ic tleco, quinanapalotivi in tlatquitl: in otlecoto acalco ceceniaca ontlalquatimani yixpan in capitan: Niman ie ic contlatlauhtia: quilhuique: 
 
Ma quimocaquilti in teutl: ca quioalmotlatlauhtilia initechiuhcauh Motecuçoma in cōmotlapielilia mexico; caconitoa. Oquimihiovilti, oquimociavilti in teutl: 

niman ie ic quichichioa in capitan vel iehoatl conaquique in xiuhcoaxaiacatl, itech ietiuh in quetzalapanecaiotl, yoan itech ieietiuh, itech aactiuh, itech pipilcatiuh chalchiuhcoanacochtli: yoan conaquique xicolli, conxicoltique, yoan concozcatique in chalchiuhcozcapetlatl nepantla mantiuh in teucuitlacomalli, ic conxillancuitlalpique in tezcacuitlapilli, no ic contzinapanque in tilmatli in itoca tzitzilli, yoan

icxic contlalilique in chalchiuhtecuecuextli teucuitlacoiollo: yoan conmacaque imac cōmanilique chimalli teucuitlatica nenepaniuhqui, yoan epnepaniuhcaio, quetzaltençouhtiuh quetzalpaniotiuh yoan ixpā contemilique itzcactli. 
 
Auh in oc etlamantli nechichioalli, teutlatquitl, çanixpan contecpāque, convipanque: 

auh in ie iuhqui, quimilhui in capitā. Cuix ie ixquichin, in amotenamiquia, in amotetechacia? 

quinnanquilique ca ie ixquich inic tioallatiaque totecue. 

Niman tlanaoati in capitan inic ilpiloque, tepoztliimicxic quintlalilique, yoan inquechtlan: in ie iuhqui niman ic quitlazque in tomaoac tlequiquiztli: auh intitlanti in iquac in vel iolmicque, yoan çoçotlaoaque, vehuetzque, nenecuiliuhtivetzque, aocmo quimatque: auh in españoles quimeeuhq¯ quimeeoatitlalique, quimoniitique vino: nimā ie ic quintla

maca, quintlaqualtique, ic imihio quicuique, ic oalihiocuique: 
 
auh in ie iuhqui in, niman quimilhui in capitan. Tlaxiccaquican, onicma, oniccac, quilmach in iehoantin mexica cenca chicaoaque, cenca tiacaoan, cenca maiavini, intla ce mexicatl vel quintocaz, vel quintopeoaz, vel quinpanaviz, vel quinteputztiz in manel matlactin, inmanel noço centecpantin in iiaovan. Auh in axcan noiollo pachiviznequi, namechittaznequi, namechieiecoznequi, in quenin anchicaoaque, in quenin antlapalivi; nimā ic quinoalmacac eoachimalli, yoan tepuzmacquavitl, yo tepuztopilli: 

auh inin vel oc iovatzinco, tlavizcalpan in muchioaz, in titomaiztlacozque, titoneuhcavizque, tinevivicantlamatizque, ac ie tlani vetziz: 

quinanquilique in Capitan: quilhuique. Tla quimocaquitin tlacatl, achcamo ic technaoati in itechiuhcauh in Motecuçoma; ca çan tiquixcavico in tictociauhquechi

lico, in tictotlapalhuico, ca amo tonaoatil in quimonequiltia tlacatl: auh intla iuh ticchioazque, cuix amocenca ic qualaniz in Motecuçoma, amo ic techtlatlatiz. 
 
Niman quito in capitan ca amo ca ça mochioaz niquittaznequi, nicmaviçoznequi ca in omachiztito in castillan quil cenca anchicaoaque, antiiacaoan, ma ocveca ioac in xitlaquacan, oc no ioan in nitlaquaz, ma vel ximochichioacā.

Book 12 Chapter 6
Inic chiquacencapitulo: vncā mitoa, in quenin ititlanoan Motecuçoma, oalmocuepque in nican mexico quilhuicoin motecuçoma in quittaque. 

Niman ie ic quincauh, quinoaltemovique in imacalco: auh in ovaltemoque acalco, niman ie ic tequitlaneloa, ontetemi in tlaneloa, cequintin matlaneloa. centlaquauh oalmotlaloa, quimolhuitivitze, tiacaoane ixquichamotlapal, xitequitlanelocan, ma itla nican taxti ma itlanican topan muchiuh:

iciuhca acitivetzico in atl iitic in itocaiocanxicalanco, çan tequitl vncan oalihiocuitiquizq̄, ic ie no ceppa centlaquauh oaltotoca: niman acico in tecpantlaiacac, niman ie no ic oalmeoaltia, oalmotlaloa, acitivetzico in cuetlaxtlan, çanno oalquiztiquizque, vncan ihiocuique. 

Auh in cuetlaxtecatl quimilhui ma oc cemilhuitzintli ximocevicā ma oc amihio xiccuican. 

Auh quilhuique, ca amo ca çan ticiuhtivi tictono-nochilizque in tlacatl tlatoani Motecuçoma, tictolhuilizque in tlein otiquittaque, in cenca temamauhti, in aiciuhqui omottac, cuix ie cuel ie teachto, toconcaquiz: 

niman iciuhca oalpeuhque, activetzico in mexico, çan ioaltica in acico, çan oalioalcalacque. 

Auh in iquac in aoquicochiz, aoquitlaqual quimatia,aoc ie quilhuiaia in çaço tlein quichioaia, ça iuhquin nentlamatia, iuhquin achica elcicivi, mociauhquetza, mociauhpoa, aoctle velic, aoctle tepac, aoctle teavialti ipan

quimatia; 

ipampa in quitoaia, tlein ie topan muchioaz, ac nelicac, ha ieppa nehoatl,* vel patzmiqui in noiollo, iuhquin ma chilatequilo, vel toneoa chichinaca campanel totecue. 

Niman quimōnaoatique in quipia in itzontlan tlapiaquimonilhuique intla mocochitia xicmolhuilican ca o-vallaque in tiquinmotitlani atl itic. 

Auh in oconilhuito: niman quioalito. Amo nican niccaquiz, vmpa niccaquiz in coacalco, ma vmpa vian, yoan oallanaoati: quioalito: ma ontetiçavilo in mamalti. 

Auh niman vmpa iaque in coacalco in titlanti:  no iehoatl in motecuçomatzin, nimā ie ic imixpan micoa quimeltetequi in mamalti, in imezio ic quimonatzelhuiaia in titlanti ipampa in iuh quichiuhque in, ca cenca ovican in ovia ca oquimittato, imixco imicpac otlachiato, vel oquinnotzque in teteu.

Chapter 12 Book 7

Ic chicome capitulo: vncan mitoa in tlatolli inicquinonotzato in Motecuçoma, in titlanti in quittato a-calli. 
 
Auh in ie iuhqui, niman ie ic quinonotza in Motecuçoma iuh quilhuique in iuhqui oquimaviçoto, yoanquittitique in iuhqui intlaqual. 

Auh in oquicac in iuh tlanonotzque in titlanti cencamomauhti, miçavi, yoan cenca quimaviço in intlaqual: oc cenca iehoatl in quiiolmicti in oquicac in quenin vetziin innaoatil* in tlequiquiztli, iuhq’n tlatlatzini ic caquiztiin iquac vetzi, vel teçotlauh, motzatzaqua in tonacaz. Auh in iquac vetzi iuhquin telolotli oalquiça yitic, tlepipixauhtiuh, chichitocatiuh: auh in ipocio cenca hiiac, xoquiiac, vel tetzonvitec: auh in quimotla tepetliuhq̓n xitini, xixitica: auh in quavitl quimotlatetextia,iuhquin atetlachialti, iuhquin aca conilpitza; çan muchi tepuztli** in iniautlatqui, tepuztli in cōmaquia, tepuztli in conaquia intzontecon, tepuztli in inma

quauh, tepuztli in intlavitol, tepuztli in inchimal, tepuztli inintopil: 

auh in quinmama in inmaçaoa, iuhquin tlapantli icquaquauhtique yoan novian quimilivi in innacaio, çanio neci in inxaiac, cenca iztac, ixtetenextique, tzoncoztique, tel cequi tliltic in intzon, viiac in intentzon no coztic, tētzōcoztique, cocototztique ocolochtic: auh inintlaqual iuhquin tlacatlaqualli,* veitepul, iztac, amo etic iuhquin tlaçolli, iuhquin ovaquavitl, iuhquin ovaquauhtextli inic aviac, achi tzopelic, achi nenecutic monecticaqua,** motzopelicaqua: 
 
auh in imitzcuioan veveipopul, nacazcuecuelpachtique, tenvivilaxpopul, ixtletletique, ixtletlesuchtique, ixcocoztique, ixtlecocoztique, xillanvicoltique, xillāoacaltique, xillancapitztique vel quaquauhtique, amo tlacamani, neneciuhtinemi, nenenepilotinemi, ocelocuicuiltique, mocuicuiloque. 

Auh in o iuh quicac in Motecuçoma, cenca momauhti iuhquin iolmic, moioltequipacho, moiollacoma.

Book 12 Chapter 8

Inic chicuei capitulo: vncan mitoa in quenin iehoatl motecuçoma, quimioa in nanaoalti in tlatlacateculo, in tetlachivianime, inic itla impan quichioazque in Españoles. 

Niman iquac tlaioa in Motecuçoma in quimioa mocheoantin in atlaca, in tlaciuhque, in nanaoalti:* yoan quimioa in achcacauhti, chicaoaque, in tiacaoā in ipantlatozque in ixquich intech monequiz in qualoni in totoliin totoltetl, in iztac tlaxcalli: yoā in tlein quitlanizque,yoan inic ça oc vel pachiviz in iniollo, vel quimittazque, quimioa in mamalti, ic monemachti, cuix quizque inimezço: auh iuh quichiuhque in titlanti. 

Auh in iquac oquittaque: cenca motlaeltique chichicha, ixtetenmotzoloa, ihicopi, motzontecōvivixoa: auh in tlaqualli eztica catzelhuique, queezvique, cenca inviceoac, quintlaelti: iehica ca cenca xoquiiac in eztli. 

Auh inic iuh quichiuh motecuçoma, ca quinteuma,teteu impan quinma quinteutocac: ic notzaloque, ic tocaiotiloque, teteu ilhuicac

vitze: auh in tliltiqueteucacatzacti mitoque, 

quin iehoatl quiquaque iztac tlaxcalli, tlatzincuitl, totoltetl, totoli, auh in ie ixquich xochiqualli, quauhtzaputl, teçontzaputl, atztzaputl,* totolcuitlatzaputl, camutli, quauhcamutli, poxcauhcamutli xochicamutli, tlapalcamutli, xicama, maçaxocotl, atoiaxocotl, xalxocotl, in quauhxilotl, aoacatl, oaxi, texocotl, in capoli, in nochtli, in amacapuli, iztac nochtli, coznochtli, tlatocnochtli, tzaponochtli, anochtli: auh in maçatlaqualli, pipillo, tlachicaztli: 

Auh quil inic quimioa Motecuçoma in nanaoalti, intlaciuhque, inic quimittazque in quenamique in aço vel quintlacateculovizque, quintlachivizque, in aço vel quimipitzazque quinxoxazque in aço oc itla ic quinmotlazque, in aço itla tlacateculotlatolli, ic quintlanonochilizque, inic aço cocolizcuizque, mimiquizque, in anoce ic ilotizque. Auh in iehoantin in quichiuhque in intequiuh, in innaoatil in intechpa españo

les, çan nimā avelitque, atle vel quichiuhque: niman ic oalmocueptivetzque quinonotzaco in Motecuçoma inic iuhque, inic chicaoaque, amo titenamicoan, iuhquin atitleme: 
 
niman ic tetlaquauhnaoati in Motecuçoma, vel quin-cocolti, vel quintenizti, quinmiquiznaoati in calpixque: auh in ixquich in tecutli, in achcauhtli in quittazque, inquimocuitlavizque in ixquich intech monequiz. Auh inovallalhoacaquizque iequene ic vitze: in ie oalolinizque, in ie oalolini, in ie oalotlatoca, cenca necuitlaviloque, mavizmachoque, çan temac in oallatiaque, in oalotlatocaque, cenca inca nechioaloc.

Book 12 Chapter 9

Inic chicunavi capitulo: vncā mitoa in quenin chocac Motecuçomatzin, yoan in chocaque mexica, in iquac o-quimatque, ca cenca chicaoaque in Españoles. 

Auh in motecuçoma cenca tlatenma, motenma, momauhti, miçavi, quitlatenmachili in altepetl; yoan in ie ixquich tla

catl, cenca momauhtique, nemauhtilocneiçaviloc, tlatēmachoc, netenmachoc, nenonotzalo, nececentlalilo, neoholololo, nechoquililo, nechochoquililo, techoquililo, ça tlaquechpilivi, ça tlaquechvi, nechoquiztlapalolo, techoquiztlapalolo, teellaquaoalo, neellaquaoalo, tepepetlalo, pepetlalo in pipiltzitzinti; in tetaoan quitoa: Veh nopilhoātzitzine, quen vel ameoantin in oamopan muchiuh, in tlein ie muchioaz: auh in tenanoanquitoa. No nopilhoantzitzin, queço uel amehoanti in anquimaviçozque in tlein ie topan muchioaz: 
 
yvan ilhuiloc, ixpantiloc, machtiloc, nonotzaloc, caquitiloc, yiollo itlan tlaliloc in Motecuçoma: ce cioatl nican titlaca in quinoalhuicac, in oalnaoatlatotia: itoca Malintzi teticpac ichan, in vmpa atenco, achto canaco. 
 
Auh niman iquac peuh in aocmo onnecxitlalilo, in ça mocuitlacueptinemi in titlanti, in ipan ontlatoa in izquitlamantli, in izquican icac in intech monequiz. 

Auh çan nimā no iquac in qui

temotivitze Motecuçoma: quenami cuix telpuchtli, cuix yiolloco oquichtli, cuix ie veve, cuix ie tlachicalhuia, cuix ie veve tlamati, cuix ie veve tlacatl, cuix ie quaiztac? Auh quinnanquiliaia in teteu in Españoles: ca yiolloco oquichtli, amo tomaoac, çan pitzactōtli, çan pipitzactontli, çan cuillotic, cuillotcatontli. 
 
Auh in iuh quicaquia in, Motecuçoma, in cenca temolo, in cenca matataco cenca ixco tlachiaznequi inteteu iuhquin patzmiquia yiollo, iolpatzmiquia, cholozquia, choloznequia, mocholtiznequia, mocholtizquia,motlatizquia, motlatiznequia, quinnetlatilizquia, quinneinailiznequia in teteu. Auh quimoiollotica, quimoiollotiaia, quimopictica, quimopictiaia, quiiocuxca, quiiocoaia; ic moiolnonotzca, ic moiolnonotzaia yitic: quimolhuica, yitic quimolhuiaia cana oztoc calaquiz, auh cēca intech moiollaliaia intech vel catca yiollo, intech tlaquauh tlamatia; cequintin quimo

machiztiaia, inquitoaia. Ca vmmati in mictlan, yoan tonatiuh ichan,yoan tlalocā yoan cincalco* inic vmpatiz in campa ie vel motlanequiliz. 

Auh ie vel vmpa motlanequiliaia, motlanequili in cincalco: vel iuh machoc, vel iuh tepan motecac. Auh inin amo velit, amo vel motlati, amo vel minax, aoc ievat, aoctletic, aoc ievatix, aoc ie onneltic, aoctle vel muchiuh in intlatol tlaciuhque, inic quiiolcuepca, inicquiiollapanca, inic quiiolmalacachoca, inic quitlacuepilica, in quimomachitocaca in ommati, in vmpa omoteneuh; çan quinmochielti, çan moiollotechiuh, moiollochichili, quioalcentlami, quioalcentlanqua in iiollo, quimocenmacac in çaço tlein quittaz, quimaviçoz.

Book 12 Chapter 10

Inic matlactli Capitulo: vncan mitoa in quenin Españoles çan ivian, oallalhoaccaquizque, oallotlatocatiaque yoā in quenin Motecuçoma quicauh in vei tecpan, vmpa ia in ipilchan. 

Niman quioallalcavi in ive

vechan in vei tecpan, vncan oallamattia, vncan oallama, quioalma, quioaltocac in ipilchan in iehoatl Motecuçoma. 

Auh in iequene vitze, in ie vitze, in ie ovalmolinique: ce tlacatl, cempoaltecatl, itoca tlacochcalcatl, no achto canaco; in iquac quittato tlalli, in altepetl, no oalnaoatlatotia, q’noaloquechilitia, quinoalotlaxilitia, quinoallaixtlatitia, quinoaliacan, quinoaliacantia. 

Auh in oacico Tecoac: intlalpan tlaxcalteca vncan onoque imotonoan. Auh in otomi iautica quinnamicque, chimaltica quinnamicque: auh in otomi in Tecoaca vel quimixtlatique, vel ixpoliuhque, quinxixilque, texixilioac, quintlequiquizvique, quintepuzmivique, quintlavitolhuique, amo çan quexquichtin, vel ixachintin, in ixpoliuhque. 

Auh in ontlalpoliuh Tecoac; in tlaxcalteca in oconcacque in ocōmatique, in onilhuiloto, cenca mauhcaçonecque, mocuetlaxoque, cenca intlan ia in maviztli, mavizcuique: nimā mocentlalique mononotzque, motecuiononotz

que, motlatocanonotzque, quimoottitique in tlatolli: 

quitoque. Quen toiezque, cuix tiquinnamiquizque: cavei oquichtli vei tiacauh in otomitl, atle ipan oquittac, atle ipan oconittac, çan ixquich cavitontli in çan ixpeioctli in oconpopolo maceoalli. Auh in axcan ma çan itlan toncalaquicā, ma çan tictocniuhtican, ma çan titocniuhtlacan, motolinia in maceoalli. 
 
Auh nima ie ic vi in quīnamiquizque in tlaxcaltecatlatoque: quitquique in tlaqualli, in totoli, in totoltetl iniztac tlaxcalli, in chipaoac tlaxcalli: quimilhuique. Oanquimihioviltique totecuioane: 

quinoalnanquilique. Can amochan? Campa oanoallaque? 

Conitoque. Titlaxcalteca, oanquimociaviltique, oan-maxitico, otlaltech anmaxitico in amochantzinco quauh-tlaxcalla* 

(auh in ie vecauh moteneoaia Texcalla, in maceoalti mitoaia, Texcalteca.)

Book 12 Chapter 11

Inic matlactli oce capitulo: vncā mitoa in quenin Españoles acico in vncā tlaxcalla: in mitoa Texcalla.

Quimōiacanato, quinoalhuicaque, quinoaliacantiaque, inic quimoncaoato, inic quincalaquito in intecpanchan, cenca quinmavizmatque, quinmacaque inintech monequi inca mochiuhq¯ yoan niman quinmacaque imichpuchoan: 

niman quintlatlanique canin Mexico, quenamican? oc veca? 
 
Quīnanquilique, ca aocmo veca, aço ça eilhuitl axioaloz, cenca qualcā, yoā cenca chicaoaque, cenca tiacaoā, tepeoanime, novian tepeuhtinemi. 

Auh in tlaxcalteca, ieppa mochalaniticatca, moqualancaitzticatca, motlavelitzticatca, mococoliticatca, aimel mottaia, acā vel monepanoaia in choloteca: Ipampa inquintenanaoatilique, inic quinpoiomictizque: 
 
quimilhuique. Ca cenca tlaveliloc, ca toiaouh in chololtecatl iuhquin mexicatl ic chicaoac, ca icniuh in mexicatl: 

in o iuh quicacque in españoles: nimā ic vmpa iaque in chololla, quinvicaque in tlaxcalteca yoan in cempoalteca, moiauchi

chiuhtiaque: in oacito nimā ie ic tenotzalo, tetzatzililo, ixquichtin oallazque in pipilti, in tlatoque, in teiacana, in tiacaoan, yoan maceoati, neteuitoaltemaloc. Auh in ie ocenquizque ixquichtin, niman quioaltzatzacque in calacoaiā, in izquicampa calacoa, nimā ie ic texixilioa, temictilo, teviviteco, atle iniollo ipan catca in Chololtecatl: amo mitica amo chimaltica quinnamicq¯ in Españoles, çan iuhquin ichtacamictiloque, çan tlaixpopoiomictilti, çan tlachtacamictilti, canel çan quintenanaoatilique in tlaxcalteca. 

Auh in ixquich muchioaia, muchi quioalmacaia, quioalilhuiaia, quioalcaquitiaia in tlatolli in Motecuçoma. Auh in titlanti, ixquich oalaci, ixquich vmpeoa, çanmocuitlacueptinemi, aoc quenman cactoc in quicaqui, incaquitilo tlatolli: auh in ie ixquich tlacatl maceoalli, çamâcomantinemi, ça achcan mocomonia, ça iuhquin tlallolini, ça iuh

quin tlalli xoxoquivi,* ça iuhquin tlaixmalacachivi, mavizcuioac. 

Auh in ommicoac cholollan: nimā oalpeuhque in ie ic vitze Mexico, ololiuhtivitze, tepeuhtivitze, teuhtli,quiquetztivitze, in intepuztopil, in intzinacantopil iuhquin tlapepetlaca: auh in intepuzmaquauh, iuhquin atl monecuiloa, iuhquin tlacacalaca in intepuzvipil, in intepuzquacalala. Auh cequintin vel much tepuztli mot-quitivitze, tetepuztin muchiuhtivitze, pepetlacaivitze: iccenca valmomavizçotitiaque, ic cenca oalmotlamauh-tilitiaque: ic cenca mauhcaittoia, ic cenca imacaxoia.Auh in imitzcuinoan iacattivitze, quiniacantivitze iniacac icativitze, iniacac onotivitze, hiicicativitze, intenqualac pipilcativitz.

Book 12 Chapter 12

Inic matlactli omume capitulo: vncan mitoa in quenin Motecuçoma, quioa ce tlacatl vei pilli: yoā oc cequintinmiequintin pipilti in quinnamiquito Españoles: yoan intlein ic tlatlapaloque, inic quitlapaloque Capitan, in itzalan iztactepetl, yoan popocatepetl./.

Auh in Motecuçoma: nimā ie ic quimonioa, quimonixquetza in pipilti, quiniacana in tzioacpopocatzin, yoan oc ceq’ntin cenca miequintin itechiuhcaoan cōnamiquito, intzalan in popocatepetl, yoan iztactepetl, vncan in quauhtechcac, quimōmacaque teucuitlapanitl, quetzalpanitl, yoā teucuitlacozcatl. 

Auh in oquimōmacaque iuhquin yixvetzca, cenca papaqui, ahavia, iuhquin cooçomatzitzquia in teucuitlatl, iuhquin vncan motlatlalia, iuhquin iiztaia, iuhqn cecelia yiollo: canel iehoatl in cenca camiqui, quipoçaoa, quiteucivi, quipitzonequi in teucuitlatl. Auh in teucuitlapanitl quihiiauhtivitze, quitlatlavitzotivitze, quimoottititivitze, iuhq̓uin tlapopoloca, in tlein quimolhuia in popolochcopa. 

Auh in iquac oquittaque Tzioacpopocatzin: quitoque. Cuix iee hin in Motecuçoma: Quimilhuique, in intlanmantivitze in intlachixcaoan, in tlaxcal

teca, cempoalteca, inic quimōichtacatlatlanique: conitoque ca amo ie iehoatl totecuiioane. Inin tzioacpopocatzin, quimixiptlatica in Motecuçomatzin: 

quilhuique. Cuix ie te in tiMotecuçoma? Conito. Ca nehoatl in namotechiuhcauh in niMotecuçoma. 

Auh nimā quilhuique. Nepa xiauh, tleica in titech-iztlacavia, ac titechmati, amo vel titechiztlacaviz, amo vel toca timocaiaoaz, amo vel titechquamanaz, amo vel itechixmamatiloz, amo vel titechichchioaz, amo vel titechixcuepaz, amo vel titechixpatiliz, amo vel titechtlacuepiliz, amo vel titechixpopoloz, amo vel titechixmimictiz, amo vel titechixçoquiviz, amo vel titechixçoquimatocaz! amo tehoatl ca vnca in Motecuçoma, amo vel technetlatiliz, amo vel minaiaz! campa iaz? cuix tototl, cuix patlaniz? cuinoço* tlallan quiquetzaz yiovi, cuix cana ca tepetl coionqui yitic calaquiz

ca tiquittazque, ca amo maca ixco titlachiezque, ticcaquizque in itlatol, itenco titlacaquizque, 

ic çan contelchiuhque, atle ipan conittaque ic çanonnenpoliuh in oc çequi in intenamic, in intetlapalol: ic nimā quioalmelauhtivetzque in melaoac vtli.
